शीर्षक,विवरण
संसद्मा प्रधानमन्त्रीको उद्घोष नेपालको भूभाग फिर्ता लिएरै छोड्छौं,"मैले पहिलेदेखि भन्दै आएको छु । कुनै देशको भूगोल, जनसंख्या ठूलो वा सानो हुन सक्छ, विकासमा अगाडि वा पछाडि हुन सक्छ तर राष्ट्रियता सानो वा ठूलो हुँदैन । सबै राष्ट्रहरू बराबरीको हैसियत राख्छन् र सबै राष्ट्रहरूले बराबर स्वाधीनताको प्रयोग गर्न पाउनुपर्छ, उनले भने । प्रधानमन्त्री ओलीले लडाइँका बेलामा कमजोर भएको अवस्थामा सुगौली सन्धि भएको प्रसंगसमेत कोट्याएर त्यो सन्धिले कायम गरेको सीमा अहिलेको अवस्थामा मिचिनु स्वीकार्य नहुने बताए । सुगौली सन्धि भनेको लडाइँ लड्न सामर्थ्यले अप्ठेरो भएर सम्झौता गरी अहिलेको भूभागमा हामी सीमित भएका हौं, उनले भने, लडाइँका बेला स्विकारिएको सिमाना शान्तिपूर्ण मित्रताका बेला थिचोमिचो गरिनु र अतिक्रमण गरिनु वाञ्छनीय, ग्रहणीय र स्वीकार्य हुन सक्दैन ।ॅसमाधान ः मैत्रीभाव र वार्ताबाटैसंसद्मा पहिलो चरणमा भारतले मिचेको सीमा विवादका विषयमा केही चर्को बोलेका प्रधानमन्त्री ओलीले सांसदहरूको प्रश्नको जवाफ दिने क्रममा भने जारी समस्याको समाधानको विधिबारे पनि केही बोले । उनले अहिलेसम्म प्राप्त तथ्यहरूका आधारमा वार्ताको टेबलमा बसेरै समस्या समाधान गर्नेमा आफूहरूको जोड हुने बताए । वार्तामै बस्नका लागि आफ्ना तथ्यहरू दरिलो रूपमा प्रस्तुत गर्न अहिले राष्ट्रिय सहमतिमा नक्सा जारी गरी सबैको एउटै धारणा बनाउन खोजिएको उनले बताए । अहिले नक्सा जारी गर्ने विषयमा संसद्मा प्रतिपक्षी दलदेखि बाहिरी जनमत पनि सरकारको पक्षमा छ । तथ्य, प्रमाणहरू वार्ताको टेबलमा प्रस्तुत गर्छौं, हामी कुनै आवेश र उत्तेजनामा छैनौं, हामी गम्भीर छौं । त्यो गम्भीरताका साथ तथ्य प्रमाणका आधारमा अत्यन्त मैत्रीभावका साथ नेपाल र भारत दुइटा छिमेकी मित्रराष्ट्रको यो मित्रता ऐतिहासिक छ, अनेक हिसाबले आर्थिक पक्षहरू, सामाजिक पक्षहरू, अनेक पक्षहरूबाट बाँधिएको छ । यस्तो मित्रतामा कुनै पनि कुराले दरार पैदा हुन दिनु हुँदैन, उनले भने । तर यस्तो मित्रता पारस्परिक सम्मान र समानताका आधारमा एकअर्काका सार्वभौमसत्ता, भौगोलिक अखण्डता, स्वाधीनतालाई स्विकारेर, त्यसलाई व्यवहारमा अवलम्बन गरेर हासिल हुने कुरा उनले बताए । यसको अर्थ हामी भारतसँग कुनै तनाव चाहिरहेका छौं भन्ने हुँदै होइन, हामी भारतसँग तनावरहित सुमधुर मित्रता चाहन्छौं, उनले भने । उनले नेपालले अहिले लिएको अडानलाई बुझेर अहिलेसम्मको समस्या समाधान र त्रुटि सच्याउने अवसरका रूपमा लिन भारतलाई आग्रह गरेका छन् । दुवै मुलुकका वर्तमान सरकारले विगतका त्रुटि सच्याउने बेला आएको उनको भनाइ थियो । हाम्रो भूभाग भारततिर परेको वा भारतले कब्जा गरेको अहिलेको सरकार हुँदा होइन, इतिहासको कुरा हो । हाम्रोतर्फबाट छोडिएको वा नजरअन्दाज गरिएको पनि अहिलेको सरकारले होइन, त्यो इतिहासको त्रुटि हो । दुइटै सरकारले इतिहासका ती त्रुटिहरूलाई सच्याउनुपर्छ । अब ती गल्ती कायम रहन दिनु हुँदैन, उनले भने, अहिलेको सीमा विवाद टुंग्याऔं भनेको दुस्मनी होइन, वैरभाव होइन, मित्रभाव हो । प्रधानमन्त्री ओलीेले अहिले लिन खोजेको बाटो सहज भने नभएको संसद्लाई जानकारी गराए । तर मित्रताकै हात अघि बढाएर भूमि फिर्ता ल्याउने धारणा राखे । प्रधानमन्त्री ओलीको मंगलबारको सम्बोधन केही आक्रामक भए पनि यो समस्याको समाधान अहिले पनि परिपक्व कूटनीतिबाटै सम्भव हुने कूटनीतिक जानकारहरूको भनाइ छ । यसअघिको बेलामौकामा धेरै चर्को कुरा गर्ने तर बिस्तारै मुद्दा सेलाउने गरेका कारण पनि समस्या ज्यूँकात्यूँ रहेकाले अबचाहिँ त्यस्तो हुन नहुने उनीहरूको धारणा छ । पूर्वराजदूत डा महेश मास्केका अनुसार प्रधानमन्त्री ओलीले मंगलबार संसद्मा बोलेका कुरा अहिलेको अवस्थामा देखिनुपर्ने राजनीति इच्छाशक्तिअनुरूपकै छ । सुगौली सन्धिअनुसारको नेपालको नक्सामा परिवर्तन गर्ने राष्ट्रपतिको घोषणा र मन्त्रिपरिषद्को निर्णयको अत्यन्त ठूलो र ऐतिहासिक महत्त्व छ । अहिलेसम्म सुगौली सन्धिको दुहाई दिने तर त्यसले किटान गरेको नक्साभन्दा बेग्लै नक्सालाई आधार मानेर कुरा गर्ने विचित्रको कूटनीतिक चलन नेपालका तर्फबाट चलेको थियो, त्यो सच्चिने अवसर राष्ट्रिय सहमतिकै रूपमा जुरेको छ, मास्केले भने, प्रधानमन्त्रीले सदनमा बोलेको कुरा मूलतः यतिबेला चाहिने राजनीतिक इच्छाशक्तिअनुरूप नै छ । पूर्वपरराष्ट्र सचिव दुर्गाप्रसाद भट्टराईले यो विषयलाई अब निरन्तर फलोअप गरेर टुंगोमा पुर्याउनुपर्ने बताए । कूटनीतिमा एकपटक यस्तो कुरा उठेपछि, निरन्तर लागेर एउटा विन्दुमा पुर्याउनुपर्छ, उनले भने, परिपक्व कूटनीतिको प्रयोग गरेर हाम्रो भूमिबाट उनीहरू सम्मानजनक रूपमा फिर्ता जाने वातावरण तयार गर्नुपर्छ ।पूर्वराजदूत मास्केले शक्ति प्रदर्शन गरेर भूमि फिर्ता नहुने भएकाले तथ्य प्रमाणहरू राखेर वार्ता गर्नुपर्ने सुझाव दिए । नेपालले शक्ति प्रदर्शन गरेर जमिन फिर्ता गर्न सक्ने होइन, तथ्य प्रमाणहरू नेपालका पक्षमा भएकाले नेपालको कूटनीतिक सफलता र अन्तर्राष्ट्रिय समर्थनको सम्भावना छ, उनले भने, यस सम्बन्धमा दुवै देशका विज्ञहरूको टोली गठन गरी गहन वार्ता सुरु गरिनुपर्छ र प्रधानमन्त्रीलाई प्रतिनिधित्व गर्ने एक अति उच्चस्तरीय कूटनीतिक व्यक्तिलाई भारतीय पक्षसँग कुराकानी गर्न पठाउनुपर्छ । अहिलेको यो विषयकै कारण भारतसँगका अन्य सम्बन्धमा दरार आउने अवस्था सिर्जना हुन नहुने पनि उनीहरूको सुझाव छ । कालापानी लिम्पियाधुराको कुराले बाँकी सबै सम्बन्धहरूलाई यसको होस्टेज बनाउनु हुँदैन । सीमा विवाद हुँदाहुँदै पनि दुई पक्षबीच समन्वय हुनुपर्छ, भट्टराईले भने । ॅच्याम्बर्लिन को जुत्ता, तानाशाही जन्माउने बाटो प्रतिनिधिसभामा कोरोना भाइरसको संक्रमणबाट सिर्जित समस्यादेखि भारतीय भूमि अतिक्रमणका विषयमा बोलेका प्रधानमन्त्री ओलीले लोकतन्त्र, आफ्नो सरकार ढाल्ने प्रयासदेखि तानाशाही जन्मिने खतराका प्रसंगहरूसमेतमा लामो अभिव्यक्ति दिए । संसद्को रोस्ट्रममा सुरुमा उभिएर बोले पनि स्वास्थ्य समस्याका कारण पाँच मिनेटपछि रोस्ट्रममै कुर्सी मागेका थिए । सभामुखले कुर्सीको व्यवस्था मिलाएपछि साढे दुई घण्टाभन्दा बढी बोलेका उनले सरकार र आफू हुन हैसियतको शक्ति र मनोबलबाट आएको हो भन्ने देखाउन खोजे । उनले सन् १९३७ देखि १९४० मा बेलायतको प्रधानमन्त्री भएका नेभाइल च्याम्बर्लिनलाई प्रधानमन्त्रीबाट हटाउन भएको प्रयासको उदाहरण दिए । आफ्नै पार्टीभित्रबाट दबाब बढेपछि च्याम्बर्लिनले तीन वर्षमा प्रधानमन्त्रीबाट हट्नुपरेको थियो । त्यो प्रसंग जोड्दै ओलीले आफू च्याम्बर्लिनको जस्तो अवस्थामा नरहेको र त्यो बाटोमा कोही जान खोजे राम्रो नहुने बताए । उनले जनमतको बलमा सरकार बनाएकाले कुनै भ्रम नपाल्न चेतावनी दिए । चर्चिल प्रधानमन्त्री हुनुअघि च्याम्बर्लिनलाई हटाउने सन्दर्भमा ब्रिटिस संसद्मा इनफ इनफ नारा लाग्यो । सायद अहिले इनफ इनफ भनेपछि छोडिदिनुपर्छ भनेको होला । नेपाली जनताले गएको चुनावमा इनफ इनफ मोर द्यान इनफ भनेकाले त यो सरकार बनाएको हो, उनले आफू हट्नुपर्छ भन्ने विपक्षी र आफ्नै दलका नेताहरूलाई कटाक्ष गरे । केही समयअघि पार्टीभित्रकै नेताहरूले ओलीको राजीनामा मागेका थिए । त्यो बेला चिनियाँ राजदूतको चलखेल भयो र त्यसबाट ओलीको सत्ता जोगियो भन्ने राजनीतिक र कूटनीतिक वृत्तमा चर्चा चलेको थियो । त्यो प्रसंगलाई पनि ओलीले सम्बोधनमा जोडे । हामीले कहिलेकाहीँ सुन्ने गर्छौं, जान, जानै लागेको थियो, फलानो देशको राजदूतले भूमिका खेलेर फेरि सरकार अडाइयो भनेर, उनले भने, अहिलेको सन्दर्भमा नेपालको स्वाभिमानमाथि यस्ता खालका कमजोर, निम्छरा वचनहरू कुनै पनि देशले नबोलिदिए राम्रो हुने थियो । यो सरकार नेपाली जनताले बनाएको हो । नेपाली जनताबाट निर्वाचित हो । कुनै देशको आशीर्वादबाट बनेको, बन्ने, टिक्ने, अडिने, ढल्ने, ढालिने कल्पना नगरे हुन्छ । सरकार नेपाली जनताको इच्छाको प्रकटीकरण भएकाले पाँच वर्षसम्म चल्ने बताए । विगतमा छछ र नौनौ महिनामा सरकार परिवर्तनका खेल भएको र त्यस्ता खेललाई जनताले इनफ भनेकाले अहिलेको जस्तो स्थायी सरकार बन्ने अवस्था आएको ओलीले उल्लेख गरे । त्यही १९४० तिरको ब्रिटिसकालीन अवस्थाको कल्पना गरेर अहिले यहाँ हुने कुनै खेल काम नलाग्ने ओलीले दाबी गरे । च्याम्बर्लिन र चर्चिलको दृष्टान्तजस्तो त्यहाँको १९४० को जुत्ता अहिले नेपालीको खुट्टामा ल्याएर लाउन खोज्दा विषय र परिस्थितिमा मिल्दैन, ओलीले भने । उनले यस्ता सत्ता परिवर्तनका खेलले कतिपय मुलुकमा अप्रिय घटना भएको प्रसंग पनि उठाए । यस्तो प्रयासले तानाशाह जन्मिएको उदाहरणसमेत पेस गरे । कहिलेकाहीँ यस्ता प्रयासले भुट्टोलाई फाँसी दिइन्छ र हक जस्ताका हातमा शासन जान्छ । सुकार्को हत्या हुन्छ र सुहार्तोजस्ता तानाशाहको जन्म हुन्छ । हामीले मार्कोस देखेका छौं, इदि अमिन देखेका छौं, यस्ता थुप्रै तानाशाह देखेका छौं, उनले भने । उनले नेपालमा कुनै पनि तानाशाह नफर्किने र नयाँ तानाशाह र अधिनायकवाद नजन्मिने दाबी गरे । कतिपय प्रसंगहरूका विपक्षीहरूले ओलीका कामलाई नै अधिनायकवादतर्फको पदचापका रूपमा व्याख्या गरिरहेका बेला उनले नेपालमा लोकतन्त्रको घेराभन्दा बाहिर कोही पनि जान नसक्ने बताए । प्रधानमन्त्री ओलीलाई कांग्रेस सांसद प्रदीप गिरिले च्याम्बर्लिनलाई उनकै पार्टीभित्रबाट हटाइएको प्रसंग उठाउँदै ओलीले पेस गरेको उदाहरणमाथि प्रश्नोत्तरका क्रममा टिप्पणी गरेका थिए । त्यसको जवाफमा ओलीले कृष्णप्रसाद भट्टराईलाई ६ महिनामै प्रधानमन्त्रीबाट आफ्नै पार्टीका नेताहरूले हटाएको सम्झन गिरिलाई सुझाव दिए । ओलीले अबको संविधान संशोधनको विषय सीमासम्बन्धी हुने बताए । म ठान्छु, संविधानको अनुसूची ३ को संशोधन संसद्बाट पारित गरेको दिन देशमा दीपावली हुनेछ, उनले भने ।"
म थाकिसकें,"कोरोना संक्रमण सुरु भएपछि रातदिन सुत्न पाएको छैन । खाने ठेगान पनि छैन । भारतबाट आउने बढेपछि क्वारेन्टाइन बनाउन व्यस्त रहें । त्यहाँ बसिरहेकाको गुनासो सुन्न दैनिक पुग्छु । सुरुमा एक सय जनालाई राख्ने र खाने व्यवस्था मिलाइएको थियो । त्यसबेला व्यवस्थापन राम्रो थियो । भारतमा लकडाउन सुरु भएपछि यहाँका जनता धमाधम घर फर्किन थाले । कोरोना संक्रमण फैलिन सक्छ भनेर क्वारेन्टाइनमा राख्न थालियो । दशगजामा आइसकेका नेपालीलाई फिर्ता पठाउनु पनि भएन । हामीले यताबाट पठाए पनि भारतीय सुरक्षाकर्मी फर्काइदिन्थे । गाउँकै बासिन्दा भएकाले यहाँ ल्याएर क्वारेन्टाइनमा राख्न थालियो । संख्या बढ्दै गयो । खान दिनै पर्यो । हुँदाहुँदै १३ स्थानमा क्वारेन्टाइन बनायौं । त्यसले पनि नपुग्ने भएपछि क्वारेन्टाइन अव्यवस्थित बन्दै गए । थुप्रैपल्ट प्रशासनसँग नजिकैका जंगलमा टेन्ट हालेर क्वारेन्टाइन बनाउन आग्रह गरें तर सुनुवाइ भएन । यति धेरैलाई एक्लै गाउँपालिकाले कसरी धान्न सक्छ ? प्रशासनसित सहयोग माग्यो भने प्रदेश, प्रदेश सरकारसित भन्यो भने संघीय सरकारलाई देखाउने काम भइरहेको छ । निकै प्रयास गरें तर कतैबाट सहयोग पाएको छैन । म थाकिसकेको छु ।"
कोरोनामुक्त नेपाल पहिलो प्राथमिकता : प्रधानमन्त्री,"(काठमाडौं)  प्रधानमन्त्री केपी शर्मा ओलीले नेपाललाई जतिसक्दो छिटो कोभिड१९ मुक्त बनाउन सरकारले पहिलो प्राथमिकता दिएको बताएका छन् । कोभिड१९ विरुद्ध सरकारको तयारीलाई कम भन्न नमिल्ने उनले जिकिर गरे । सरकारको आगामी वर्षको नीति तथा कार्यक्रममाथि सांसदले राखेको जिज्ञासाको जवाफ दिने क्रममा मंगलबार प्रतिनिधिसभामा प्रधानमन्त्री ओलीले सबैको सहयोगमा मुलुकमा कोभिड१९ नियन्त्रण गर्न सक्ने अवस्थामा रहेको बताए । भरपर्दो ढंगले जाँच गर्ने, परीक्षणको दायरा बढाउने र बिरामीलाई क्वारेन्टाइन र आइसोलेसनमा राखेर उपचार प्रबन्ध मिलाउने जिम्मा सरकारले लिने उल्लेख गर्दै उनले नीति तथा कार्यक्रम कोरोना नियन्त्रण र उपचारमै केन्द्रित भएको बताए । उनले मुलुकभर ५७ हजार जनाभन्दा बढी राख्ने सकिने क्वारेन्टाइन तयार रहेको जानकारी दिए । प्रधानमन्त्री ओलीले खुला सीमाका कारण भारतबाट आउने संक्रमितले भने भयावह अवस्था सिर्जना गर्न सक्ने बताए । उताबाट भागेर आउने र लुकेर बस्ने, खुरखुर घर जाने भएकाले पत्ता लगाउनै कठिन हुँदा यो समस्या बढी देखिएको छ, उनले भने, कोभिड१९ कै कारणले मात्र नभई अन्य जटिलताका कारण नेपालमा २ जनाको निधन भयो । यसमा दुःख व्यक्त गर्छु । प्रधानमन्त्री ओलीले कोभिड१९ का कारण नेपालमा कसैले पनि ज्यान गुमाउन नपरोस् भनेर सरकारले उच्च सतर्कता अपनाएको दाबी गरे । उनले पीपीई, किटलगायतका स्वास्थ्य सामग्री ल्याइँदै गरेको जानकारी दिँदै विश्वका नेताहरूले नै सामानको समस्या देखाइरहेको बताए । नेपालले पनि स्वास्थ्य सामग्रीमा गुणस्तर कायम गर्ने प्रयास गरिरहेको उनको भनाइ थियो । प्रधानमन्त्री ओलीले कोभिड१९ चीनको वुहानमा देखापरेपछि नै सरकारले तयारी सुरु गरेको दाबी गरे । जनता, जनप्रतिनिधि र सिमानामा आएर बस्नेहरूको दबाबका कारण बाहिरबाट आउनेलाई रोक्न सकिएन । यसले भयावह स्थिति ल्याउने हो कि भन्ने खतरा छ, उनले भने, तर अहिले पनि रोक्न नसकिने स्थिति छैन । हामीले कहाँबाट कसलाई सर्यो भन्ने नै ट्रेसिङ गर्न नसकेका छैनौं । ओलीले वुहान, इटाली र दुबईबाट आएको भाइरस नरम रहेको र भारतबाट आएको कडा देखिएको बताए ।उनले संक्रमण रोक्ने प्रयासमा सबैको सहयोग आवश्यक रहेको बताए । लकडाउन पालना नगर्ने मुलुकमा गम्भीर समस्या देखिएको उनको भनाइ थियो । नेपालले लकडाउन पालना गरेकाले तत्काल ठूलो रूपमा फैलन पाएन । लामो समयपछि बिस्तारै फैलियो, उनले भने, प्रतिरोध र प्रतिरोधी क्षमता नै कोरोनाको उपचार हो । भाइरस मर्दैन र मार्न सकिन्न । प्रधानमन्त्री ओलीले भाइरसको स्रोत बाहिरबाट आउने व्यक्ति नै मुख्य भएको उल्लेख गर्दै संक्रमण समुदायमा सरेको नदेखिएको बताए । क्वारेन्टाइन र आइसोलेसनमा राखेकालाई उपचार गरिने उनको भनाइ थियो । क्वारेन्टाइनमा मान्छे नबसेकाले गुणस्तर कम छ । त्यसलाई सुधार गर्नुपर्ने अवस्था छ, उनले भने ।कोभिड१९ ले महँगोमा मूल्यवान शिक्षा दिएको उल्लेख गर्दै यसको नियन्त्रणपछि स्वास्थ्य क्षेत्रमा नेपाल एक तह माथि उठ्ने दाबी उनले गरे । अहिलेसम्म कोरोनामा धरै खर्च गरेका छौं । फेरि पनि खर्च गर्ने अवस्था आउन सक्छ, उनले भने । ॅओम्नी नाम सुनेको पनि थिइनँप्रधानमन्त्री ओलीले स्वास्थ्य सामग्री खरिदमा अनियमितता भएको भन्ने विषय उठाएर मिडियाले बालुवाटारलाई समेत जोड्दै आफ्नो बदनामा गराउन खोजेको आरोप लगाए । ओम्नी भन्ने व्यापारिक कम्पनीको नाम आफूले यसअघि नसुनेको दाबी उनले गरे । ओलीले स्वास्थ्य सामग्री खरिदमा कसैले अनियमितता गरेको भए छानबिन र कारबाही हुने बताए । प्रधानमन्त्री ओलीले मिडियाले मन नपरेको मान्छेलाई भ्रष्टाचारी देख्ने गरेको टिप्पणी गरे । पीपीई र स्वास्थ्य सामग्री नभएको अवस्थामा छिटो प्रक्रियाबाट खरिद गर्नुपर्ने भएकाले स्वास्थ्य विभागको महानिर्देशकले नै सबै प्रक्रिया अघि बढाएको दाबी गर्दै उनले यसमा अनावश्यक र पूर्वाग्रही ढंगले आफूलाई मुछेको बताए । खरिद प्रक्रियामा सबैले बाँडेर खाए भन्ने जुन हल्ला चलाउन खोजियो त्यो विचित्र छ । सञ्चारमाध्यममा पनि के के प्रवृत्ति हो, मैले बुझ्न सकिनँ, उनले भने । ॅस्रोतको ग्यारेन्टीपछि प्याकेजप्रधानमन्त्री ओलीले कोभिड१९ प्रभावित अर्थतन्त्र उकास्नका लागि ल्याइने प्याकेज राज्यले धान्न सक्ने र स्रोतको ग्यारेन्टी भएको हुनुपर्ने बताए । हामी जहाॅ छौं, जता जाँदै छौं, त्यहीअनुसार नै अर्थतन्त्रको नीति बन्छ, उनले भने । प्रधानमन्त्री ओलीले देशको अर्थतन्त्र कमजोर नहुने गरी प्याकेज ल्याउन खोजेको उल्लेख गर्दै अशक्त, अपांगता भएका र विपन्नलाई राहत दिन सरकारले नीति बनाइरहेको जानकारी दिए । उद्योगीहरू पहिले बाँच्नुपर्छ । त्यसपछि आर्थिक उन्नति गर्न सकिन्छ, उनले भने । प्रधानमन्त्री ओलीले सरकार कोभिड१९ ले निराश भएर मात्र नबस्ने उल्लेख गर्दै सम्भव भएसम्म विकास योजनाहरू अघि बढाउने बताए । यो स्थायी सरकार हो, उनले भने, विकास निर्माण र सामाजिक उत्तरदायित्व सँगसँगै लैजानुपर्छ ।"
दिल्लीबाटै दिन सकिन्छ दबाब,"(नयाँदिल्ली)  करिब पाँच वर्षपछि काठमाडौं र दिल्ली फेरि आमनेसामने भएका छन् । यस पटकको कटुता भने पहिलेभन्दा फरक भौगालिक सीमा विवादलाई लिएर भएको छ । भारतले गत कात्तिकमा एकतर्फी ढंगले लिपुलेक, कालापानी र लिम्पियाधुरालाई आफ्नोपट्टि पारेर नक्सा जारी गरेपछि नेपालले औपचारिक रूपमै विरोध जनाएको थियो । त्यतिबेलादेखि नै नेपालमा भारतको विरोध हुँदै आएको थियो । २६ वैशाखमा भारतका रक्षामन्त्री राजनाथ सिंहले धार्चुलालिपुलेक सडक खण्ड उद्घाटन गरेपछि यसअघि जारी नक्साले नेपाललाई दिएको चोटमा नुनचुक छर्क्यो । नेपालले फेरि भारतले सार्वभौमिकतामा प्रहार गरेको भन्दै कडा शब्दमा निन्दा गर्यो । राजनीतिक पार्टीदेखि आमनागरिकबाट समेत भारतको विरोध भयो र त्यो विरोध अझै कायम छ । भारतका सेना प्रमुख मनोज मुकुन्द नरवणेले नेपालमा भारतविरोधी भावना बढाउन थप मद्दत गरे । उनले २ जेठमा धार्चुलालिपुलेक सडक भारतकै भूमिमा बनेको र त्यसलाई लिएर नेपालमा विरोध कसैको इसारामा भइरहेको टिप्पणी गरे । कुनै मुलुकको नाम नलिए पनि उनको संकेत चीनतर्फ थियो । नरवणेको उक्त भनाइले नेपाली जनमतलाई थप भड्कायो । यसले राजनीतिक नेतृत्वमाथि पनि थप दबाब सिर्जना गर्यो । नेपाल सरकार यसअघि जस्तो कूटनीतिक नोट पठाएर विरोध गर्नमै सीमित भएन । मन्त्रिपरिषद्ले सन् १८१६ को सुगौली सुन्धिमा उल्लेख भएबमोजिम लिम्पियाधुराबाट निस्कने कालीनदीपूर्वको भूभागलाई आफ्नो दाबी गर्दै सोहीअनुसारको राजनीतिक नक्सा पारित गरेको छ । यी घटनाक्रमका कारण दिल्ली र काठमाडौंबीच अविश्वासको बादल बढेको छ । नेतृत्व तहमा संवादहीनता छ । पाँच वर्षअघि पनि नेपालको नयाँ संविधानको अन्तरवस्तुप्रति भारतले खुलेरै हस्तक्षेप गरेपछि काठमाडौं र दिल्लीबीचको सम्बन्धमा अविश्वास देखिएको थियो । भारतले मधेस केन्द्रित दलहरूको आन्दोलनलाई सघाउने उद्देश्यसहित नेपालमाथि अघोषित नाकाबन्दी नै लगायो । त्यसपछि अविश्वास झनै चुलियो र नेपालमा भारतविरोधी भावना उत्कर्षमा पुग्यो । पुराना मित्रराष्ट्रबीच आरोपप्रत्यारोपको शृंखला नै चल्यो । नेपालले भारतले नाकाबन्दी लगाएर अन्तर्राष्ट्रिय कानुन उल्लंघन गरेको भन्दै अन्तर्राष्ट्रिय अदालतमा विरोध दर्ज गराउने चेतावनी समेत दिएको थियो । त्यस्तो चरम अविश्वासको वातावरणबीच पनि संवादको ढोका भने बन्द भएको थिएन । औपचारिक र अनौपचारिक माध्यमबाट भएका छलफल एवं संवादले अन्ततः भारतलाई नाकाबन्दी फिर्ता लिन बाध्य बनायो । यसमा नेपाल सरकारका तर्फबाट परराष्ट्र मन्त्रालयले अनौपचारिक पहल गरेको थियो नै, दिल्लीस्थित दूतावासले खेलेको भूमिका पनि सकारात्मक रहेको परराष्ट्रका अधिकारीहरू अहिले पनि सम्झन्छन् ।त्यतिबेला दूतावासले सबैभन्दा पहिले नेपालको संविधानलाई लिएर दिल्लीमा रहेको गलत बुझाइलाई प्रस्ट्याउने काम गर्यो । त्यसका लागि दूतावासले सत्तारूढ दलदेखि विपक्षमा रहेका वरिष्ठ राजनीतिज्ञहरूसम्मलाई कन्फिडेन्समा लिएको थियो । त्यतिबेला भारतका लागि नेपाली राजदूत दीपकुमार उपाध्यायले विपक्षमा रहेका भारतीय राष्ट्रिय कंग्रेसका मनिशंकर ऐय्यर, करण सिंहदेखि सत्तारूढ दलका सुब्रमण्यम स्वामीहरूलाई समेत नियमित रूपमा भेटेर नेपालको संविधानको वास्तविकता र नाकाबन्दीका कारण नेपालीले भोगेको कष्ट र सकसबारे जानकारी गराएका थिए । दूतावासले अनौपचारिक ढंगले नेपालसँग सीमा जोडिएको बिहारका पवन बर्मा, शत्रुधन सिन्हालगायतका राजनीतिज्ञलाई पनि विश्वासमा लिएको थियो । ती भेटघाटले सत्तारूढ र विपक्षीलाई नयाँ संविधान र नाकाबन्दीका कारण नेपालभारत सम्बन्धमा परेको असरबारे बुझाउन मद्दत मिलेको पूर्वराजदूत उपाध्यायले बताए । ती भेटघाट र अन्तर्क्रियाले जारी नयाँ संविधानप्रति दिल्लीमा रहेको बुझाइ हटाउन सघाउनुका साथै नाकाबन्दी फिर्ता लिन भारत सरकारमाथि दबाब सिर्जना गरे, उनले कान्तिपुरसँग भने । वरिष्ठ अधिवक्ता राम जेठमलानीजस्ता प्रभावशाली व्यक्तिहरूलाई तत्कालीन राजदूत उपाध्यायले भेट्ने गरेका थिए । उपाध्यायका अनुसार जेठमलानीले त भारतले नेपालमाथि लगाएको नाकाबन्दीका विरुद्ध आवश्यक परे अन्तर्राष्ट्रिय अदालतमै मुद्दा लड्ने प्रतिबद्धता समेत जनाएका थिए । जवाहरलाल नेहरू विश्वविद्यालयका प्राध्यापकहरूसँग पनि दूतावासले नियमित अन्तर्क्रिया गर्ने गरेको थियो । दूतावासले गरेको यो प्रयासको सकारात्मक प्रभाव देखियो । मणिशंकर ऐय्यर र करण सिंहले भारतको माथिल्लो सदनमा भएको छलफलमा मोदी सरकारले नाकाबन्दी लगाएर नेपाल र भारतबीचको वर्षौं पुरानो मित्रतापूर्ण सम्बन्धलाई धक्का दिएको आरोपसमेत लगाए । विपक्षी दलका वरिष्ठ नेताहरूका तर्फबाट गरिएका यी टिप्पणीले मोदी सरकारलाई नाकाबन्दीको बचाउ गर्न असहज भएको थियो । ऐय्यरले भारतीय सञ्चारमाध्यममा लेख लेखेरै नाकाबन्दीको कदमलाई लिएर भारतको छिमेक नीति असफल भएको जिकिरसमेत गरेका थिए । भारतमा जनमत तयार पार्न सञ्चारमाध्यमहरूको भूमिका सधैं महत्त्वपूर्ण हुने गर्छ । यही तथ्यलाई मनन गर्दै दूतावासले भारतीय सञ्चारमाध्यमहरूलाई पनि नियमित ब्रिफिङ गर्ने गरेको थियो । यी पहलले मोदी सरकारमाथि दबाब बढेको थियो । पूर्वराजदूत उपाध्याय पछिल्लो सीमा विवादका कारण काठमाडौं र दिल्लीबीच संवादहीनता रहेका बेला पनि दूतावासले नाकाबन्दीका बेला जस्तै प्रभावकारी भूमिका खेल्न सक्ने बताउँछन् । सीमासम्बन्धी वार्तामा चाँडो बस्नका लागि भारतलाई दबाब दिन दूतावासका तर्फबाट हुने अनौपचारिक प्रयासले सघाउ पुर्याउने उनको भनाइ छ । भारतले गत कात्तिकमा राजनीतिक नक्सा जारी गरेपछि नेपालले तत्काल विरोध जनाउँदै विदेश सचिवस्तरीय संयन्त्रको बैठकमा जोड दिएको थियो । धार्चुलालिपुलेक खण्ड उद्घाटनपछि नेपालले भारतसमक्ष पठाएको विरोध पत्रमा संयन्त्रको बैठक चाँडो डाक्नुपर्ने उल्लेख थियो । भारतले कोभिड१९ नियन्त्रणपछि बैठक गर्न सकिने जवाफ फर्काएको थियो । पूर्वराजदूत उपाध्यायले दूतावासले अनौपचारिक छलफल र अन्तर्क्रियाबाट भारतमाथि सीमा समाधानका लागि जतिसक्दो चाँडो बैठक बस्नका लागि दबाब सिर्जना गर्न सक्ने बताए । भारतमा नेपालप्रति सदाशयता र शुभेच्छा राख्ने बौद्धिक वर्गदेखि राजनीतिज्ञहरूको कमी छैन । उनीहरूमार्फत त्यस्तो माहोल बनाउन दूतावासको भूमिका अहं हुन्छ, उनले भने । सीमा विवादका कारण दुई मुलुकबीचको सम्बन्धमा देखिएको चिसोपन हटाउन र विदेशसचिव स्तरीय संयन्त्र बैठक चाँडै डाक्न के पहल भइरहेको छ भन्ने जिज्ञासामा भारतका लागि नेपालका राजदूत नीलाम्बर आचार्यले सबै कोणबाट प्रयास भइरहेको जवाफ दिए । उनले दुई मित्रराष्ट्रबीचको विवाद हल गर्न वार्ताको विकल्प नभएकाले त्यसका लागि आफूले औपचारिक र अनौपचारिक तहबाट प्रयास जारी राखेको बताए । वार्ताको वातावरण बनाउन राजनीतिक तथा कूटनीतिक माध्यमबाट प्रयास भइरहेको छ, ती प्रयास सबै सार्वजनिक गर्ने विषय होइनन्, राजदूत आचार्यले भने ।"
सेनाले ल्यायो स्वास्थ्य सामग्री,"(काठमाडौं)  नेपाली सेनाले चीनबाट खरिद गरेको स्वास्थ्य सामग्री हवाई मार्गबाट ल्याएको छ । सैनिक प्रवक्ता विज्ञानदेव पाण्डेका अनुसार कोरोना भाइरस नियन्त्रण तथा उपचारका लागि अत्यावश्यक व्यक्तिगत सुरक्षा उपकरण (पीपीई), एन९५ मास्क, पीसीआर परीक्षण गर्दा चाहिने उपकरण र ग्लोब्सलगायतका सामग्री ल्याइएको हो । हवाई जहाजबाट दुई लटमा सामग्री ल्याउने सेनाको योजनाअनुसार मंगलबार पहिलो लट आइपुगेको हो । पहिलो लटमा करिब १८८४ टन स्वास्थ्य सामग्री ल्याइएको प्रवक्ता पाण्डेले बताए । उनले दोस्रो लटको सामग्री केही दिनमै काठमाडौं आउने जानकारी दिए । गोन्जाउ विमानस्थलमा भन्सार जाँच सुरु भइसकेको छ, त्यो सकिनेबित्तिकै विमान पठाएर ल्याउनेछौं, उनले भने । सेनाले यसअघि नै स्थलमार्गमार्फत चीनबाट स्वास्थ्य सामग्री ल्याउन थालिसकेको छ । प्रवक्ता पाण्डेका अनुसार जेठ ३ गते पहिलो लटमा करिब साढे ८ टन सामग्री तातोपानी नाका हुँदै काठमाडौं ल्याइएको छ । सडकमार्फत दोस्रो लटमा ल्याउन लागेको सामग्री पनि गोन्जाउबाट हिँडिसकेको उनले बताए । सेनाले ल्याएका सामग्री आवश्यकताअनुसार कोभिड१९ आपत्कालीन केन्द्रले वितरण गर्नेछ ।मन्त्रिपरिषद्को चैत १६ को निर्णय अनुसार सेनाले चीनबाट सरकारसरकार (जीटुजी) प्रक्रियामार्फत ६७ थरीका स्वास्थ्य सामग्री खरिद गरेको हो । उक्त सामग्री करिब ३ सय ४३ टन भएको सेनाले जनाएको छ । नेपालले करिब २ अर्ब २६ करोड रुपैयाँमा स्वास्थ्य सामग्री खरिद गरेको हो । सेनाले सार्वजनिक खरिद ऐन र आर्थिक नियमावलीको प्रक्रियाअनुसार चीनको साइनो फर्मसँग वैशाख ७ मा सम्झौता र ८ गते रकम भुक्तानी गरेको थियो । सामग्री ल्याउन सेनाले ढुवानी कम्पनी फ्ल्यास फ्रेट नेपाल कार्गो कम्पनीसँग वैशाख १६ गते सम्झौता गरेको थियो ।"
नगरप्रमुख र वडाध्यक्ष कुटिए,बैतडी (कास) पुर्चौडी नगरपालिकाका प्रमुख रणबहादुर कुँवर र दोगडाकेदार गाउँपालिका७ का वडाध्यक्ष भरत महरालाई स्थानीयले कुटपिट गरेका छन् । छुट्टाछुट्टै स्थानमा भएको घटनामा संलग्नलाई ७ जनालाई पक्राउ गरिएको जिल्ला प्रहरी प्रमुख डीएसपी डिल्लीनारायण पाण्डेयले बताए । हुलाक कर्मचारी दिलबहादुर धानुकलाई आइतबार मदिरा सेवन गरेर कार्यालयमा जाँदा भेटेका नगरप्रमुख कुँवरले केरकार गरेका थिए । विवाद भएपछि नगरप्रमुखमाथि अभद्र व्यवहार गरेको भन्दै प्रहरीले धानुकलाई पक्राउ गरेको थियो । नगरपालिकाका कर्मचारीहरूका अनुसार धानुकका दुई छोरा र एक स्थानीयले सोमबार कार्यकक्षमै गएर नगरप्रमुख कुँवरलाई हातपात गर्नुका साथै कार्यकक्ष तोडफोड गरे ।यता दोगडाकेदार७ का वडाध्यक्ष महरा सोमबार ३ नम्बर वडाको सिल्लेगडा बजारमा सवारीसाधन चलाउन लागेका युवाहरूलाई लकडाउन उल्लंघन नगर्न सम्झाउन अघि सर्दा कुटिएका हुन् । ४ जना स्थानीयले मिलेर कुट्दा छातीमा चोट लागेका उनलाई प्राथमिक स्वास्थ्य केन्द्र पाटन बैतडीले थप उपचारका लागि धनगढी रेफर गरेको प्रहरी प्रमुख पाण्डेयले बताए ।
बजेट फ्रिज हुँदै छ,"लकडाउनले आर्थिक, शैक्षिक, औद्योगिकलगायत सबै क्षेत्रमा नराम्रो प्रभाव परिरहेको छ । आर्थिक वर्षको समाप्ति पनि नजिकै आइरहेको छ । करिब ३ महिनाको लकडाउनमा प्रायः कार्यालय चलेनन् । विकास निर्माणका कार्यहरू ठप्पप्रायः छन् । यस आर्थिक वर्षको असार मसान्तसम्म कुनै पनि निकायले टेन्डर आह्वान, सम्झौता र कामदारको खोजी कार्य गर्न पाएनन् । यो अवस्था अझै बढ्दै जानेछ । यस्तो बेलामा आर्थिक वर्ष समाप्त हुनै लाग्दासमेत खर्च गर्न नसकिएको विषयमा बहस भएको छैन । सरकारले आगामी आर्थिक वर्षको नीति तथा कार्यक्रम घोषणा गरिसकेको छ र बजेट जेठ १५ गते संसद्मा प्रस्तुत गर्दै छ । तर यस वर्षका कार्यक्रमहरू असार मसान्तसम्म सम्पन्न हुने छाँटकाट कहीँकतै देखिँदैन । सबै बजेट फ्रिज हुँदै छ । कोरोनाका कारण सरकारले आफ्नो काम रोक्नुपरेको छ । द्रुत गतिमा विकास निर्माणले लय पक्रिसकेको बेला कोरोना महामारी अभिशाप नै बन्यो । अब सरकारले लकडाउन अवधिको गणना गरेर आर्थिक वर्षको समाप्ति तन्काउनेबारे सोच्नुपर्छ । यदि त्यसो भएमा रोक्का नभएका कतिपय कार्यक्रम प्रक्रियामा गई सम्पन्न हुने थिए । यसका लागि समयमै सरकारले निर्णय गर्नु जरुरी देखिन्छ । अब यसै वर्षदेखि लागू हुनेगरी आर्थिक वर्षलाई अंग्रेजी तारिखअनुसार डिसेम्बर ३१ बाट लैजाँदा राम्रो हुनेछ । यसबाट संसारका सबै देशको आर्थिक कारोबारमा समेत एकरूपता हुने र समयमै योजनाहरू पनि सम्पन्न हुने मौका मिल्छ । जेठ १५ गते बजेट प्रस्तुत गरी त्यसलाई लागू गर्ने बेलासम्म करिब ६ महिना खेर जाने गरेको छ । बाँकी ६ महिनामा काम सम्पन्न गर्नुपर्ने, वर्षायाममा काम गर्न नसकिने आदि समस्या हामीले भेगिरहेका छौं । यी सबै कुराबाट छुट्कारा पाउन डिसेम्बर मसान्तलाई नै अबदेखि आर्थिक वर्ष समाप्त हुने भनी घोषणा गरौं । यदि त्यसो गरिएमा सबै परिस्थिति अनुकूल हुनेछ । यदि त्यसो गर्न सकिएन भने पनि यस आर्थिक वर्षलाई अनिवार्य रूपमा डिसेम्बर मसान्तसम्म लैजानु जरुरी देखिन्छ । सम्बन्धित निकायको ध्यान जान जरुरी छ । नरनाथ पाण्डे, कावासोती८, नवलपरासी"
"घरै बसौं, स्वस्थ रहौं","कोरोना भाइरसले २ संक्रमितको ज्यान लिइसक्यो । सर्वसाधारणको मृत्यु नहुँदासम्म सरकार र जनताले भाइरसलाई ख्यालख्याल ठाने । सरकारी निकाय र स्थानीय तहले समेत पहुँचको आधारमा आवश्यकताभन्दा बढी सवारी पास जारी गरे । मन्त्री, सासद र स्थानीय तहका जनप्रतिनिधि सबैले कोरोना संक्रमित बढाउन लकडाउन अवज्ञा गरेर सहयोग गरे । संक्रमितको मृत्यु भएपछि लास छुन र अन्त्येष्टि गर्नसमेत होसियार हुनुपर्ने रहेछ । बल्ल दिमाग खुल्न थाल्यो । अब सचेत बनौं । जीवन रहे फेरि पनि खान, डुल्न र रमाइलो गर्न पाइन्छ । कोरोना लाग्नेबित्तिकै अरूसँग टाढा बस्नुपर्छ । अझ मृत्यु झन् भयानक । लकडाउनको पालना गरौं । रोग लागेर जित्नु (निको) हुनुभन्दा लाग्न नदिनु नै जाती । फुर्पा तामाङ, ठूलो भार्खु, रसुवा"
कोरोनाइतर स्वास्थ्य समस्या सतहमा,"कोरोनाको मुख्य लक्षण जरो र सुक्खा खोकी हुन् तर प्रायः संक्रमितलाई यो लक्षण देखिँदैन । यस्तो लक्षण नदेखिए पनि रोग सरिरहेको छ । यो निकै गम्भीर विषय हो । सबैभन्दा महत्त्वपूर्ण सवाल कोरोना उपचारका लागि स्थापित भएकाहरूबाहेक अन्य अस्पताललाई कसरी संक्रमणबाट अछुतो राख्ने भन्ने हो । त्रिविवि शिक्षण अस्पतालमा शिशुलाई जन्म दिएको केही हप्तामा एक महिलाको कोरोनाको कारण मृत्यु भएको छ । अन्यत्र पनि श्वासप्रश्वाससम्बन्धी जटिलताका कारण मृत्यु भएको हुन सक्छ । मूलतः मृत्यु हुनेमा पाका उमेरका नै रहेको तथ्य उजागर भैसकेको छ । केही दिनअघि शिक्षण अस्पतालमा कपिलवस्तुकी एक बालिकामा पनि संक्रमण देखिएको थियो, यसैको कारण कोरोनाबाहेक अन्य रोगका लागि छुट्याइएको भवन पनि सिल गरियो । स्वास्थ्य मन्त्रालयले कोरोना संक्रमितलाई आकस्मिक शल्यक्रिया गर्न विशेष अस्पतालहरू तोक्यो । तिनैमध्येको शिक्षण अस्पतालमा अन्य भवन पनि सिल गर्दा न्युरोसर्जिकल, स्त्रीरोगजस्ता अत्यन्तै संवेदनशील विभाग बन्द गर्नुपर्ने बाध्यता सृजना हुनु दुर्भाग्यपूर्ण छ । हप्तौंसम्म अस्पतालमा अन्य सेवा बन्द हुँदा सेवाग्राहीहरू उपचारबाट वञ्चित भएका छन् । यसले कोरोनाबाहेकका स्वास्थ्य समस्या पनि सतहमा आएका छन् । ओपीडी क्रमशः खोल्दै लगे हुने हो । त्यस्तै नियमित शल्यक्रियाहरू पनि सुचारु गर्न आवश्यक छ । बिरामीका आफन्तहरूको अस्पताल प्रवेशलाई सचेत र सावधानीपूर्वक व्यवस्थापन गर्न सकिएको छैन । अनावश्यक रूपमा अस्पताल प्रवेश गरेकाको भीडभाडले जोखिम झन् बढेको छ । मास्क अरूलाई संक्रमण हुनबाट जोगाउन प्रयोग गरिन्छ । त्यसैले अस्पताल प्रवेश गर्ने सबैले नाक र मुख टपक्क छोपिने गरी मास्क लगाउनुपर्छ । अस्पतालहरूले आकस्मिक सेवा चुस्त र स्तरीय बनाई टेलिफोन वा अनलाइन प्रविधि अपनाउनुपर्छ र तीनै तहका स्वास्थ्य निकायमा हटलाइन नम्बरको खाँचो छ । स्वदेशभित्रै पीपीई, विशेष मास्क, पन्जा, भाइजरलगायतका सुरक्षाका साधन उत्पादन गरी अस्पतालहरूमा मनग्य मात्रामा सप्लाई गर्नुपर्छ । कोरोनाको कारण मध्यम उमेरकाहरूको मृत्युदर १ प्रतिशतभन्दा कम रहेको भए पनि लाखौं संक्रमित हुँदा हजारौं गम्भीर बन्ने र तिनको व्यवस्थापन गर्न नसके दुर्भाग्यपूर्ण स्थिति पैदा हुन सक्छ । त्यसैले राज्यका सम्बन्धित निकायले अस्पताललाई संक्रमण फैलनबाट जोगाउने रणनीति बनाउनुपर्छ । यसका लागि परीक्षणलाई व्यापक बनाउन जरुरी छ । ढुण्डीराज पौडेल, नेपालगन्ज"
प्रियतावादी सत्ताको संवेदनहीनता,"अपचलित नैतिकताबोलीचालीको भाषामा अपचलित कर्म स्वतः अनैतिक ठहरिन्छ । राजनीतिका ज्ञाताहरूले भने वर्णनात्मक एवं आदर्शात्मक गरी सत्ताका कम्तीमा दुई थरी नैतिकताबारे व्याख्या गर्ने गर्छन् । वर्णनात्मक नैतिकताले समाजमा व्याप्त मूल्य एवं मान्यताहरूको अवस्थालाई जनाउँछ । जर्मन समाजले मुखर वा मूक तवरले चाहेकाले नै हिटलरको उदय भएको थियो । आदर्शात्मक नैतिकताले भने उच्चतम मानवीय मूल्यहरूका लागि निरन्तर गरिनुपर्ने संघर्षको आचारसंहितालाई दर्साउँछ । जातीय पृष्ठभूमि, नृजातीय प्रतिबद्धता एवं राजनीतिक प्रशिक्षणले गर्दा सर्वेसर्वा शर्मा ओली वर्णनात्मक नैतिकताका अभ्यासकर्ता छन् । त्यसैले उनमा आलोचक त के, समर्थकहरूको कुरा सुन्ने सहनशीलता पनि सायद छैन । सत्ताको विरुदावली गायनमा रमाउने जमात जुनसुकै समाजमा अपेक्षाकृत वाचाल नै हुन्छ । नृजातीय ऐक्यबद्धताको आकर्षणले गर्दा सर्वेसर्वा शर्मा ओलीका पक्षधरहरू सार्वजनिक वृत्तमा समेत अत्यधिक सक्रिय रहन्छन् । त्यसैले उनी जे छन्, कठोर यथार्थ त्यही हो । वर्तमान सत्ताले आफ्नो कार्यशैली सुधार गर्ने, प्राथमिकता सच्याउने वा सकारात्मक प्रभावकारिता बढाउने सम्भावना न्यून होइन, शून्य छ भन्दा हुन्छ । शताब्दीको सम्भवतः सबभन्दा विकराल विपत्तिका बेला आत्ममुग्ध एवं अकर्मण्य सरकार भोग्नुपर्ने अवस्थालाई नियतिको खेल भनेर मात्र नजरअन्दाज गर्न सकिँदैन । हरेक देशले आफ्नो युक्तिअनुसारको सरकार पाउँछ भन्ने उक्तिलाई पत्याउने हो भने नेपालको राज्यसत्ता मात्र नभएर समग्र समाजमा व्याप्त रहेको आदर्शविहीनताबारे पनि बहस चलाउनुपर्ने हुन्छ । गोर्खाली राजाले तथाकथित दिव्योपदेशमार्फत जग बसालेको आफ्नो मान्छे एवं चाकरी प्रथा सम्म पुग्नुपर्दैन । जंगबहादुरको जसको तरबार, उसको दरबार मान्यतालाई पनि त्यस कालखण्डको आवश्यकता भनेर अर्थ्याइदिए हुन्छ । राजा महेन्द्रले आफ्नो शासकीय महत्त्वाकांक्षा पूरा गर्न रोपेको देशाहंकारको विषवृक्षलाई निर्मूल नगरेसम्म भने निरंकुशता एवं संवेदनहीनता सबैजसो सरकारको अन्तर्निहित चरित्र हुने त्रासदीबाट मुक्त हुन सकिनेछैन । इतिहासनिर्माताको एउटा गल्तीको सजाय पुस्तौंपुस्ताले भोग्नुपर्ने बाध्यता सत्ताको नैतिकता बाट सिर्जित सामाजिक मूल्यको व्यापकताले गर्दा उत्पन्न हुन गएको हो ।राज्य एवं समाजलाई वर्णनात्मकबाट आदर्शात्मक नैतिकतातिर उन्मुख गराउन सजिलो भने हुँदैन । कानुनतः छुवाछूत निर्मूल भएको आधा शताब्दीभन्दा बढी भइसक्दा पनि हिन्दु समाजमा जनै जाति भनिने समूहको वर्गविहीन हालीमुहाली नेपालमा मात्र नभएर भारतमा पनि यथावत् छ । धर्मनिरपेक्ष भारतमा मुसलमान एवं बहुसांस्कृतिक नेपालमा मधेसीको सामाजिक सम्मान निरन्तर संघर्षका बावजुद सुरक्षित हुन सकेको छैन । जटिल मुद्दाका पछाडि ऐतिहासिकदेखि लिएर वर्तमानका कैयन् कारक तत्त्व रहेका हुन्छन् । प्रियतावादको आकर्षणले गर्दा एउटा तथ्य भने प्रायशः ओझेलमा पर्छ मानवीय मूल्य एवं मान्यताको निर्धारण बहुमत मात्रले गर्न थाल्ने हो भने अवश्यम्भावी त्रासदीका लागि तयार भएर बस्नुपर्छ । सत्तालाई सत्य सुनाउनु सचेत नागरिकको प्राथमिक कर्तव्य हो । र, बहुमतको पक्ष यदि सही छैन भने सामान्यजनलाई तिनको गल्ती औंल्याउने जिम्मेवारी पनि न्यायप्रेमी व्यक्तिहरूकै हुन आउँछ । वर्तमान राज्यसत्ता नेपाली मतदाताको विवेकको साटो आवेगबाट गठन भएको हो । यो जतिसम्म रहन्छ, सामान्यजनको कठिनाइ बढिरहने पूर्वनिश्चित छ ।"
विकृत उदारवाद वा समतामूलक समाजवाद ?,जनार्दन शर्मा 'प्रभाकर
भारतमा लाख संक्रमित,"नयाँदिल्ली (एजेन्सी) भारतमा कोरोना भाइरस (कोभिड१९) संक्रमितको संख्या १ लाख नाघेको छ । मंगलबार साँझसम्म संक्रमितको संख्या १ लाख १ हजार १ सय ३९ पुगेको छ । भारतीय स्वास्थ्य तथा परिवार कल्याण मन्त्रालयका अनुसार भाइरसको संक्रमणका कारण ३ हजार १ सय ६३ जनाले ज्यान गुमाइसकेका छन् । मन्त्रालयका अनुसार संक्रमितमध्ये ३९ हजार १ सय ७४ जना उपचारपछि निको भएका छन् ।सबैभन्दा बढी प्रभावित महाराष्ट्र राज्यमा संक्रमितको संख्या ३५ हजार ५८ पुगेको छ । १ हजार २ सय ४९ जनाले ज्यान गुमाएका छन् । महाराष्ट्रमा निको हुनेको संख्या ८ हजार ४ सय ३७ छ । महाराष्ट्रपछि गुजरात राज्य बढी प्रभावित देखिएको छ । गुजरातमा ११ हजार ७ सय ४५ संक्रमित छन् भने ६ सय ९४ जनाको ज्यान गएको छ । निको हुनेको संख्या ४ हजार ८ सय ४ छ । महाराष्ट्रमा उच्च जोखिममा क्षेत्र पहिचान गरी तीबाहेकका स्थानमा ९ देखि ५ बजेसम्मका लागि यातायात, व्यवसाय तथा पसललगायतका आर्थिक गतिविधि सुचारु गर्न दिइएको छ । त्यस्तै, तमिलनाडुमा संक्रमितको संख्या ११ हजार ७ सय ६० पुगेको छ । ८१ जनाको मृत्यु भइसकेको छ । मन्त्रालयका अनुसार ४ हजार ४ सय ६ जना उपचारपछि घर फर्किएका छन् । त्यसैगरी, कोरोना संक्रमितका आधारमा दिल्ली चौथो स्थानमा छ । दिल्लीका १० हजार ५४ जनामा संक्रमण पुष्टि भइसकेको छ । १ सय ६८ जनाले ज्यान गुमाइसकेका छन् भने ४ हजार ४ सय ८५ जना निको भएका स्वास्थ्य तथा परिवार कल्याण मन्त्रालयले जनाएको छ । दिल्लीका ७७ स्थानलाई हटस्पट घोषणा गरिएको छ । तीबाहेक अन्य स्थानमा व्यवसाय सुचारु गर्ने जनाइएको छ । संक्रमित संख्या कम भए पनि राजस्थानमा ज्यान गुमाउने बढी देखिएका छन् । राजस्थानमा ५ हजार ५ सय ७ जनामा संक्रमण देखिएको छ तर मृत्यु हुने १ सय १ सय ३८ पुगेको छ । ३ हजार २ सय १८ निको भएका छन् ।मध्यप्रदेश ५ हजार २ सय ३६ तथा उत्तरप्रदेशमा ४ हजार ६ सय ५ जना संक्रमित भइसकेका छन् । नेपालसँग सीमा जोडिएको उत्तरप्रदेशमा १ सय १८ जनाको मृत्यु भइसकेको छ । उत्तरप्रदेशमा निको हुनेको संख्या २ हजार ७ सय ८३ छ । १ हजार ३ सय ९१ जनामा संक्रमण देखिएको बिहारमा ९ जनाले ज्यान गुमाइसकेका छन् ।मन्त्रालयका अनुसार अरुणाचल र मिजोरम राज्य कोभिड१९ बाट कम प्रभावित छन् । मंगलबार साँझसम्म अरुणाचल र मिजोरममा ११ जनामा संक्रमण देखिएको छ । ती दुवैजना निको भइसकेका छन् । भारतमा एक साताअघि लकडाउन खुकुलो पारिएसँगै संक्रमणमा केही वृद्धि भएको जनाइएको छ ।"
लकडाउनमा सवारी बिमा शुल्क छुट,"काठमाडौं (कास) सवारीसाधनको बिमामा कम्पनीहरूले लकडाउन अवधिको शुल्क (प्रिमियम) मा छुट दिनुपर्ने भएको छ । लकडाउन अवधिमा सवारीसाधन निकै कम चलेकाले जोखिम पनि कम हुने भन्दै सो अवधिको बिमा शुल्कमा छुट दिन बिमा समितिले निर्जीवन बिमा कम्पनीहरूलाई निर्देशन दिएको छ । यसका लागि समितिले मंगलबार परिपत्र जारी गरेको छ । निर्देशनअनुसार लकडाउन अवधिमा पनि सवारीधनीले कुल बिमा शुल्कको एक तिहाइ रकम भने अनिवार्य तिर्नुपर्नेछ । सो रकम सवारी थन्किएको अवस्थाको जोखिमका लागि तोकिएको हो । बाँकी दुई तिहाइ शुल्कमध्ये लकडाउन अवधि (दिन) कट्टा गरी बाँकी रकम मात्र भुक्तानी गर्नुपर्नेछ । अर्थात् सवारीधनीले बिमा गर्दा तिरेको कुल रकमको दुई तिहाइ भागबाट समानुपातिक रूपमा लकडाउन अवधिको शुल्क घटाएर बाँकी मात्र भुक्तानी गर्दा हुन्छ । सवारीसाधनको कुल वार्षिक शुल्कको एक तिहाइ रकम थन्किएको अवस्थाको जोखिमका लागि कट्टा गरी बाँकी दुई तिहाइमा समानुपातिक रकम छुट दिने, परिपत्रमा भनिएको छ, कुल प्रिमियम हिसाब गर्दा तेस्रो पक्ष, यात्रु, कर्मचारीको बिमालगायत जोखिम समूहसमेतको हिसाब गर्नुपर्ने छ । सवारीसाधनको अन्यत्र बिमा हुने अवस्थामा बिमितको अनुरोधमा बिमकले छुट रकमको प्रमाणपत्र उपलब्ध गराउनुपर्ने निर्देशन पनि समितिले दिएको छ । सवारी बिमा गर्दा नै सबै रकम भुक्तानी गरिएको हुन्छ । यसकारण सवारीधनीले बिमालेख नवीकरण गर्दा मात्र यस्तो छुट पाउने बिमा समितिका कार्यकारी निर्देशक राजुरमण पौडेलले जानकारी दिए । यो व्यवस्थाले सवारीधनीलाई ठूलो राहत हुनेछ, उनले भने ।लकडाउन अवधि भनेर चैत ११ देखि सरकारले लकडाउन हटाएको समयसम्म कायम गर्नुपर्नेछ । अत्यावश्यक सेवाका सवारीसाधनको हकमा सरकारले सूचना जारी गरी सवारीसाधन सञ्चालन गर्न अनुमति दिएको अवधिसम्मका लागि थन्किएको अवधिका रूपमा गणना गर्न पनि समितिको निर्देशन छ । अत्यावश्यकबाहेक सबै सवारीसाधनका लागि चैत ११ देखि लकडाउन सकिएको दिनसम्मलाई गणना गर्नुपर्नेछ । तर चालु बिमा अवधिमा दाबी परिसकेका सवारीसाधनको हकमा भने उक्त छुट नपाइने समितिले प्रस्ट्याएको छ ।नेपालमा वार्षिक करिब १५ लाख मोटरको बिमा हुने गरेको छ । यो संख्या हरेक वर्ष बढ्दो छ । गत आर्थिक वर्षको नौ महिनामा मात्र १२ लाख ५४ हजार मोटर बिमा लेख जारी भएका छन् । सो अवधिमा ८ लाख ७९ हजार मोटरसाइकल, १ लाख ५९ हजार निजी सवारीसाधन र २ लाख ६ हजार व्यावसायिक सवारी साधनको बिमा भएको छ । सवारी दुर्घटनामा बिमाबापत मात्र वार्षिक ७ अर्ब रुपैयाँभन्दा बढी क्षति हुने गरेको छ । यो दुर्घटना, चोरीलगायत सवारीसाधन क्षतिमा बिमा कम्पनीले ग्राहक (बिमित) लाई दाबीबापत वार्षिक रूपमा गरेको औसत भुक्तानी हो । बढ्दो सवारी दुर्घटनासँगै बिमाबापतको दाबी भुक्तानी बढ्दै गएको तथ्यांकले देखाउँछ । यस्ता दुर्घटनामा सवारीधनीले वार्षिक झन्डै १ अर्ब रुपैयाँ अलग्गै क्षति बेहोर्ने गरेका छन् । पछिल्लो तीन आर्थिक वर्षमा सवारी बिमामा मात्र कम्पनीले करिब २२ अर्ब रुपैयाँ दाबी भुक्तानी गरेका छन् । यसलाई वार्षिक रूपमा भाग लगाउँदा हरेक वर्ष औसत ७ अर्ब १ करोड रुपैयाँका दरले नोक्सान भएको देखिन्छ । सवारी दुर्घटनामा बिमा कम्पनीसँगै सवारीधनी यातायात कम्पनीलगायतको पनि नोक्सान हुँदै आएको समितिले जनाएको छ ।"
जसलाई जानु छैन घर,"(रसुवा)  जापानी नागरिक मिजो सङ अहिले पनि पर्यटकीय क्षेत्र क्याङजिनमा बसिरहेका छन् । उनी गत पुसमै यहाँ आएका हुन् । लामो समय बिताउने गरी बर्सेनि आउने गरेका उनी कोरोना संक्रमण बढेसँगै सरकारले गरेको लकडाउनका कारण यतै रोकिए । उनलाई स्वदेश फर्कन जापानी दूतावासले बोलाउँदासमेत नगएको गोसाइँकुण्ड गाउँपालिका४ का वडाध्यक्ष सुप्पा लामाले बताए । कोरोना प्रकोपबाट लाङटाङ क्षेत्र सुरक्षित मानेर नफर्किएको हुन सक्ने लामाको भनाइ छ । बजार क्षेत्रभन्दा धेरै टाढा जोकोही आउजाउ नहुने र शान्त ठाउँमा बस्न पाएकाले उनले आफ्नो बसाइ अझै सुरक्षित ठानेका छन् । त्यस्तै ताइवानका नागरिक जेफ पनि लकडाउनअघि नै लाङटाङ क्षेत्र घुम्न आएका थिए । उनी पनि यतै रोकिए । पछि उनी गोसाइँकुण्ड गाउँपालिका५ स्याफ्रुबेसीस्थित एक होटलमा बसिरहेका छन् । उनी पनि स्वदेश फर्कन चाहेका छैनन् । जेफ जस्तै पाँच पर्यटक अहिले पनि लाङटाङ क्षेत्रमा छन् । उनीहरू यतै रमाइरहेका छन् । बेलायती नागरिक सामुयल जोन्स पनि अहिले लाङटाङ क्षेत्रमै छन् । उनी नेपाल बस्न थालेको साढे दुई वर्ष भयो । बीचमा बेलायत गएर उनी तीन महिनाअघि रसुवा आएका हुन् । उनी लाङटाङ क्षेत्रमा पुरानो प्लास्टिकका बोतल संकलन गर्ने कामको नेतृत्व गर्छन् । लकडाउनका कारण सबैतिर बन्द भएकाले यहाँ सुरक्षित रहेको उनले सुनाए । स्थानीयलाई साथीभाइ बनाएका उनले आफ्नो नाम नै नेपाली राखेका छन् तेन्जिन शेर्पा । आफ्नो मुलुक फर्कन दूतावासले अप्रिल ७ मा बोलाए पनि उनी अझै ५ महिना नेपाल बस्ने योजना रहेको बताउँछन् । त्यति बेला घुम्न आएका करिब ७ सय जना पर्यटक फर्किएको उनले जानकारी दिए । मेरा सबै परिवार लन्डनमा छन्, उनले भने । लकडाउनका कारण हिँडडुल कम भए पनि चिसो मौसममा रमाउँदै बस्न पाउँदा पर्यटक स्वदेश फर्किनसमेत मानेका छैनन् । लकडाउनका कारण भिसा अवधि सकिए पनि बस्न पाउने भएपछि नेपाल भित्रिएका ती पर्यटक अहिले ढुक्कले रमाइरहेका छन् । घुमफिर गर्न नपाए पनि हिमाली जिल्लाको सुन्दरता र चिसो मौसममा आफूहरू दंग परेको उनीहरूको भनाइ छ । यति बेला खचाखच भरिने होटल बन्दप्रायः रहेको गोसाइँकुण्ड गाउँपालिका५ का होटल व्यवसायी लाक्पा गुम्बु तामाङले जानकारी दिए ।"
एक्याप क्षेत्रमा अझै पर्यटक,"(लमजुङ)  अन्नपूर्ण संरक्षण क्षेत्र आयोजना (एक्याप) अन्तर्गत मनाङ, मुस्ताङ र कास्कीमा १२ मुलुकका ४४ पर्यटक पदयात्रा क्षेत्रमै छन् । लकडाउनअघि पदयात्रामा आएका यी पर्यटक यस क्षेत्रमै सुरक्षित महसुस गरी बसेका हुन् । लमजुङ र म्याग्दीमा भने पर्यटक छैनन् । २५ पुरुष र १९ महिला अहिले पदयात्राका होटल तथा होमस्टेमा बसेका छन् । कोरोना भाइरस संक्रमण डरले आफ्नो देश नफर्किएको उनीहरूले स्थानीयलाई बताएका छन् । उनीहरूले नेपाल सुरक्षित महसुस गरेका छन् ।लकडाउनकै समयमा धेरै पर्यटक संरक्षित क्षेत्रभित्रको पदयात्रामा रहेको एक्याप केन्द्रीय कार्यालय पोखराका प्रमुख राजकुमार गुरुङले जानकारी दिए । आफ्नो देशले चार्टर्ड जहाज पठाएपछि सरकारले उनीहरूलाई आफ्नो देश फर्कने व्यवस्था गरेको थियो । धेरै पर्यटकलाई स्थानीय प्रशासन र प्रहरीले लकडाउनको समय उद्धार गरी पठाए पनि उनीहरू फर्कन नचाहेको प्रमुख गुरुङले बताए । उनीहरू अहिले पदयात्राकै होटल तथा होमस्टेमा बसेका छन् । एक्यापका अनुसार इलाका संरक्षण कार्यालय मुस्ताङअन्तर्गत छिङ्गुर, जोमसोम, झारकोट र घासामा पर्यटक छन् । मनाङको पिसाङ, ङावल र तालमा केही पर्यटक बसेका छन् । कास्कीको धम्पुस र घाचोकमा पनि पर्यटक छन् । घान्द्रुकअन्तर्गत तिखेढुंगामा र लान्द्रुकमा पनि केही पर्यटक रहेको एक्याप केन्द्रीय कार्यालयका सूचना अधिकारी ऋषि बरालले जानकारी दिए । यीमध्ये चिनियाँ मात्रै १६ जना छन् । अन्यमा मलेसिया, अमेरिका, रसिया, जर्मनी, अस्ट्रेलिया, फ्रान्स, इटाली, अर्जेन्टिना, स्विडेनलगायतका पर्यटक छन् ।"
अमलेखगन्ज डिपो बन्द गर्न दबाब,"काठमाडौं (कास) बारा क्षेत्रमा कोरोना संक्रमण बढ्न थालेपछि स्थानीय र वडाध्यक्षसहितको टोलीले आयल निगमको अमलेखगन्ज डिपो बन्द गर्न चेतावनी दिएको पाइएको छ । उनीहरूले बुधबारदेखि ट्यांकर प्रवेशमा रोक लगाउने निर्णयसमेत गरेका छन् । बुधबारदेखि ट्यांकर प्रवेशमा रोक लगाउने जानकारी पाएका छौं । तराई क्षेत्रमा सोही डिपोबाट ढुवानी गरिरहेका छौं, निगमका एक अधिकारीले भने, स्थानीयको निर्णयले समस्या हुने भयो । तराईमा खेतीपाती, जमिन जोत्ने र गहुँ काट्ने काम सुरु भएकाले डिजेलको माग बढी छ । डिपो बन्द गर्न स्थानीयले दिएको चेतावनीले अन्य क्षेत्रको आपूर्तिमा समेत असर पुग्ने निगमले जनाएको छ । अमलेखगन्जमा पाइपलाइनबाट डिजेल आयात हुन्छ । अमलेखगन्ज डिपोबाट मौज्दातका लागि विराटनगर, भैरहवा र काठमाडौंमा समेत पेट्रोलियम पठाइन्छ । दैनिक करिब एक सय ट्यांकरबाट विभिन्न जिल्लामा पेट्रोलियम पदार्थ ढुवानी भइरहेको छ । विराटनगरदेखि भैरहवासम्म पेट्रोलियम पठाएका छौं, ती अधिकारीले भने, त्यही डिपोमा डिस्टर्ब गर्दा धेरै समस्या हुन्छ । ट्यांकरबाट संक्रमणको जोखिम उच्च भएको निष्कर्षसहित स्थानीयले ट्यांकर प्रवेशमा रोक लगाउने जनाएका हुन् । स्थानीयको दबाबपछि निगमले सुरक्षा व्यवस्था मिलाइदिन जिल्ला प्रशासन कार्यालय बारालाई अनुरोध गरेको छ । मंगलबार केही स्थानीयले कोरोनाका कारण डिपो बन्द गर्न दबाब दिई बुधबारदेखि डिपोमा ट्यांकर प्रवेश रोक लगाउने भन्ने बुझिएको छ, निगमले जिल्ला प्रशासन कार्यालयलाई पठाएको पत्रमा भनिएको छ, डिपो सञ्चालनका निमित्त आवश्यक सुरक्षा व्यवस्था मिलाइदिन अनुरोध छ ।"
पद बाँडफाँटको फुकेन गाँठो,"(काठमाडौं)  नयाँ दलले कानुनी वैधता नपाउँदै सुरु भएको शक्तिसंघर्षले संघीय समाजवादी र राजपाबीचको एकता प्रक्रिया अप्ठ्यारो मोडमा पुगेको छ । दुई पार्टीका करिब एक दर्जन नेताको व्यवस्थापनले सिर्जना गरेको टकराबले एकता प्रक्रिया अघि बढ्न सकेको छैन ।समानताका आधारमा पार्टी एक गर्ने सैद्धान्तिक सहमति जुटाई वैशाख १० गतेको मध्यराति समाजवादी र राजपाबीच एकीकरण भएको थियो । एकीकरणपश्चात् बनेको जनता समाजवादीले दलीय मान्यता नपाउँदै नेता व्यवस्थापनमा द्वन्द्व बढेको छ । गत बुधबार समाजवादीका एक सांसदको तीनकुनेस्थित निवासमा भएको छलफलमा समाजवादी र राजपाका नेताहरूबीच नेता व्यवस्थापनकै मुद्दालाई लिएर चर्काचर्कीसमेत भएको थियो ।बैठकमा समाजवादीबाट संघीय परिषद् अध्यक्ष बाबुराम भट्टराई र केन्द्रीय कार्यकारिणी समितिका अध्यक्ष उपेन्द्र यादव तथा राजपाबाट अध्यक्षमण्डलका सदस्यद्वय महन्थ ठाकुर र राजेन्द्र महतो सहभागी थिए । यिनै चार जना नेतालाई संगठनको मोडल र जिम्मेवारी बाँडफाँटको जिम्मा दिइएको छ । समाजवादीका अध्यक्ष यादवले बैठकमै आफूले केन्द्रीय कार्यसमिति, राजनीतिक समिति र केन्द्रीय कार्यकारिणी तीनवटैको नेतृत्व नछाड्ने बताएपछि राजपा नेता महतो झोक्किएका थिए । यादवलाई केन्द्रीय कार्यसमिति र राजनीतिक समितिको अध्यक्ष दिन तयार रहे पनि पदाधिकारीको नेतृत्व गर्ने केन्द्रीय कार्यकारिणी समिति आफ्नो पार्टीले पाउनुपर्ने अडानमा महतो अडिग छन् ।यही विवादले असहज स्थिति उत्पन्न भएपछि राजपाका नेता ठाकुर र महतो बैठकस्थलबाट बाहिरिएको स्रोतले बतायो । त्यसयता दुई पक्षका नेताबीच बैठकसमेत हुन सकेको छैन ।"
विवादको पृष्ठभूमि र संगठनको मोडल,"नेता व्यवस्थापनको मुद्दा अहिले आएर मात्रै चर्किएको होइन । डेढ वर्षअघि नै सुरु भएको एकता प्रक्रिया यही मुद्दाले अल्झिँदै आएको थियो । समाजवादी पार्टी विभाजनको संघारमा पुगेपछि भने हतारमा समानताका आधारमा पार्टी एकीकरण गर्ने सैद्धान्तिक समझदारी जुटाएर एकता घोषणा गरिएको थियो । यो हतारोको पृष्ठभूमिमा प्रधानमन्त्री केपी शर्मा ओलीसमेत जोडिएका छन् । समाजवादीका असन्तुष्टलाई पार्टीबाट बाहिरिन सजिलो हुने गरी ओलीले राजनीतिक दलसम्बन्धी ऐनको कठोर प्रावधानलाई अध्यादेशमार्फत संशोधन गरिदिएका थिए । अध्यादेश आएलगत्तै पार्टी विभाजनको तारतम्य सुरु भएपछि समाजवादी र राजपाले हतारहतार पार्टी एकता गरेका थिए ।पार्टी एकीकरणका लागि लामो समयदेखि देखिएको नेताको व्यवस्थापनको चुनौतीलाई भने उनीहरूले थाती राखेका थिए । सरकारले अध्यादेश फिर्ता लिएपछि सहज वातावरण महसुस गरेका दुवै दलका नेताहरूले पुरानै रस्साकसीलाई एकता प्रक्रियामा ल्याएर गाँठो पार्न थालेका छन् । एकताको २६ दिन बित्दा नेताहरूको व्यवस्थापनकै मुद्दा टुंगो लाग्न सकेको छैन ।राजनीतिक दल एकीकरण भएर निर्वाचन आयोगलाई जानकारी गराएको ४५ दिनभित्र दल दर्ता गर्नुपर्छ । दुई पार्टी एकीकरणबाट जनता समाजवादी पार्टी बनेको जानकारी नेताहरूले एकता घोषणा भएको भोलिपल्ट वैशाख ११ गते नै आयोगलाई गराएका थिए । दल दर्ताका लागि दुवै पार्टीको केन्द्रीय कार्यसमितिको निर्णय, पार्टी एकताको सहमतिपत्र, घोषणापत्र, केन्द्रीय पदाधिकारी, विधान, नियमावलीलगायत दस्तावेजसहित निर्वाचन आयोगमा दल दर्ताको निवेदन दिनुपर्छ । त्यसपछि मात्रै नयाँ दलले दलीय मान्यता पाउँछ ।दल दर्ताका लागि पनि नेताहरूको भूमिका र जिम्मेवारी तय गर्नुपर्ने हुन्छ । पार्टीभित्रको वरीयताको पहिलो नम्बरमा महन्थ ठाकुरलाई राख्ने समझदारी बने पनि त्यसपछिका नेताहरूको व्यवस्थापन र अधिकारको विषयमा मुख्य लफडा छ । नेतृत्वको सवालमा समाजवादीका अध्यक्ष यादव र राजपाका नेता महतोबीच टकराब बढेको छ । अरूको तुलनामा मधेसमा यी दुई नेताको संगठनात्मक बलले पनि विवाद निम्त्याएको कतिपय नेताहरूको तर्क छ ।पहिलो त दुवै पक्षबाट केन्द्रीय कार्यकारणी भूमिकामा कतिजना नेता राख्ने भन्नेमै विवाद छ । राजपामा मात्रै अध्यक्षमण्डलका ६ नेता छन् । ठाकुर, महतो, महेन्द्रराय यादव, शरतसिंह भण्डारी, अनिल झा र राजकिशोर यादवबीच आलोपालो नेतृत्वमा पार्टी सञ्चालन हुँदै आएको छ । राजकिशोर यादव र अनिल झा अहिलेको एकीकरण प्रक्रियाप्रति नै असन्तुष्ट छन् । उनीहरूको असन्तुष्टिको अन्त्य नै एकीकृत पार्टीमा आफूहरूको भूमिका र व्यवस्थापनप्रतिको चिन्ता हो ।समाजवादी पार्टीमा संघीय परिषद्का अध्यक्ष भट्टराई, केन्द्रीय कार्यकरिणी समितिका अध्यक्ष यादव, वरिष्ठ नेता अशोक राई र सहअध्यक्ष राजेन्द्र श्रेष्ठ मुख्य नेतृत्व तहमा छन् ।समाजवादीका एक नेता सबैलाई नेतृत्व तहको भूमिकामा राख्ने सम्भव नहुने बताउँछन् । उनका अनुसार दुई पक्षबाट ४४ नेतालाई केन्द्रीय तहको भूमिकामा ल्याउन सकिन्छ तर राजपा अध्यक्षमण्डलका ६ जना नेतालाई केन्द्रीय भूमिकामा ल्याउने गरी संगठनको मोडल तयार पार्नुपर्ने अडानमा छ । पार्टीभित्र छुट्टै असन्तुष्ट समूह बन्न नदिन पनि ६ जना नेताकै व्यवस्थापनको मुद्दा राजपाले उठाउँदै आएको छ । समाजवादी दुवै पक्षबाट ४४ नेता केन्द्रीय तहमा रहने गरी समायोजनको मोडल अघि सार्नुपर्ने पक्षमा छ । दुवै पक्षका मुख्य नेताहरूको अधिकार र भूमिका बाँडफाँटको विषयले अर्को विवाद खडा गरेको छ ।समानताका आधारमा एकीकरण गर्ने भन्ने समझदारीअनुसार समाजवादीले पार्टीको अध्यक्ष लिँदा उस्तै कार्यकारणी भूमिका भएको अर्को जिम्मेवारी राजपाले पाउनुपर्ने अडान महतोले राख्दै आएका छन् । राष्ट्रिय परिषद् बनाएर वरिष्ठ नेता ठाकुरलाई सेरेमोनियल भूमिका दिने, संघीय परिषद्को अध्यक्षमा भट्टराईलाई राख्ने तयारी छ । तर, कार्यकारी भूमिकामा यादव र महतोबीच मुख्य टकराब छ । गत बुधबारको बैठकमा पनि यादव र महतोबीच नै चर्काचर्की परेको थियो । यसबारेमा जिज्ञासा राख्दा महतोले कसरी थाहा पाउनुभयो र भन्ने प्रश्न गरे । कसैको व्यक्तिगत इच्छाले केही हुनेवाला छैन, पावर सेयरिङमा छलफल भएको छ । दुवै पार्टीको हैसियत समान हो । जिम्मेवारी, अधिकार, पद समानताको आधारमा बाँड्ने हो । त्यो सिद्धान्त एकता बैठकले नै स्वीकृत गरेको हो, महतोले भने, त्यहीअनुसार मोडालिटी बनाउने हो ।समाजवादीका महासचिव रामसहायप्रसाद यादवले पार्टी एकताकै ब्रेक लाग्ने खालको विवाद नभएको बताए । तर, बुधबारदेखि छलफल नभएको भने उनले स्विकारे । नेपालको राजनीतिमा सबै चिज अन्तिम घडीमा हुने गरेको छ । निर्वाचन आयोगमा दल दर्ता गर्ने अन्तिम दिनसम्म हाम्रो पनि पार्टीका सबै विषय मिल्छन्, उनले भने, राजपामा धेरै अध्यक्ष भएकाले अलिकति समस्या भएको हो । अर्को नीति तथा कार्यक्रममा व्यस्त हुनुपरेकाले पनि ढिलाइ भएको हो ।यादव र महतोको टकराबले रोकिएको एकता प्रक्रियालाई अघि बढाउन राजपाका अर्का नेता शरतसिंह भण्डारीले मध्यस्थता गर्न थालेका छन् । भण्डारीले आइतबार नै यादवलाई भेटेर बैठकमा बस्न आग्रह गरेका थिए । बुधबारदेखि बैठक बस्न नसकेपछि अनौपचारिक तहमा भने कुराकानी भइरहेको भण्डारीले बताए । सबैको तितोपिरो अहिल्यै पोख्नुपर्छ । एकता भइसकेपछि हुने विवादले कस्तो अवस्था भोग्नुपर्छ भन्ने शिक्षा नेकपाले दिएको छ, बुधबारको बैठकमा भएको विवादबारेको प्रसंगमा भण्डारीले भने, एकता गर्दा नयाँ कुरा आउँछन् । विवाद बढ्छ । यसलाई असामान्य रूपमा लिन हुन्न । अहिले हामीहरू नेता व्यवस्थापन, जिम्मेवारी बाँडफाँट र संगठनात्मक ढाँचाबारे छलफलमा छौं । समानताका आधारमा सम्मानजनक एकता गरेर हामी देखाउँछौं ।महतोले एक ठाउँमा मात्रै शक्तिकेन्द्रित हुनेखालको संगठनको मोडल आफूहरूलाई अमान्य हुने बताए । उनका अनुसार कति अध्यक्ष र समितिहरू बनाउने भन्नेमा छलफल भइरहेको छ । एक अध्यक्ष र आवश्यकताअनुसार नेताहरूको व्यवस्थापनका लागि समिति बनाउने अवधारणातिरै बढी छलफल केन्द्रित छ । यो मोडल तत्कालीन संघीय समाजवादी र नयाँ शक्ति पार्टीबीच एकीकरण हुँदा अपनाइएको थियो । समितिहरू बढाएर अध्यक्ष बनाउने तयारीमा भए पनि मुख्य कार्यकारी भूमिकाको रस्साकसीले समस्या ल्याएको छ । दुवै पार्टीको समान हैसियत हो, समितिहरू बनाउँदा दुवै पार्टीको समान हैसियतमा बनाउनुपर्छ, कार्यकारी अधिकार एक ठाउँमा रहन हुन्न । यस विषयमा हामीबीच ५० पटकभन्दा बढी कुराकानी भइसकेको छ, महतोले भने ।सैद्धान्तिक विषयमा भने दुवै पार्टीमा खासै ठूलो विवाद देखिन्न । एउटै धरातल र आन्दोलनबाट उदाएकाले अधिकांश सैद्धान्तिक मुद्दा समान छन् । नमिलेको शासकीय स्वरूप र निर्वाचन प्रणालीको विषयलाई पनि महाधिवेशनमा लगेर टुंग्याउने समझदारी गरिसकेका छन् ।"
ओम्नीले ल्याएको 'वन्डफो' किट वैध कि अवैध ?,"कमिसनको खेल नेपालमा मात्रै होइन, भारतमा पनि वन्डफो ब्रान्डको किटमाथि विवाद भएको थियो । गुणस्तरमै प्रश्न उठेपछि भारतमा प्रतिबन्ध लगाइएको थियो । भारतमा त यो विवाद अदालतसम्म पुगेपछि उसले गरेको खरिदको मूल्यसमेत खुलेको थियो । अदालतमा प्रवेश गरिसकेको यो विवादमा त्यतिबेला किटको मूल्य भारतीय रुपैयाँ २ सय ४५ (विनिमय दरअनुसार ३ सय ९२ नेपाली रुपैयाँ) भएको खुलेपछि बढी मूल्य परेकामा समेत विवाद भएको थियो । नेपालमा भने त्यही ब्रान्डको किट सुरुमा करिब १ हजार रुपैयाँका दरले खरिद भएकोमा पछिल्लो टेन्डरमा भने प्रतिगोटा ५ सय ६५ रुपैयाँका दरले खरिद गरिएको हो । नयाँ किटको मूल्यको प्रस्तावअनुसार हिसाब गर्दा पनि ओम्नी बिजनेस कर्पोरेट इन्टरनेसनल (ओबीसीआई) सँगको आरडीटी किट खरिदमा कम्तीमा पनि साढे ४ करोड रुपैयाँ अनियमितता भएको खुल्छ । ओम्नीले ७५ हजारवटा किट करिब ७ करोड ५० लाख रुपैयाँमा सरकारलाई बेचेको थियो । अहिलेको तुलनामा त्यतिबेला ल्याएको किट अझै सस्तो पर्ने भएकाले पनि खरिद मूल्यबराबर नै अनियमितता गरेको खुल्छ । भारतीय सञ्चारमाध्यमहरूले भारतीय रुपैयाँ २ सय ४५ (विनिमय दरअनुसार ३ सय ९२ नेपाली रुपैयाँ) को किट ६ सय भारुमा खरिद गरेर अनियमितता भएको भनी समाचार प्रकाशित गरेका थिए । ब्रान्ड एउटै भएकाले त्यो किटको वास्तविक रकम ४ सय रुपैयाँ हाराहारीमा रहेको अनुमान गर्न सकिन्छ । भारतको मूल्यसँग तुलना गर्ने हो भने ३ करोड रुपैयाँको किट सरकारले ओम्नीबाट साढे ७ करोड रुपैयाँमा खरिद गरेको हिसाब निस्कन्छ । ओम्नीले ल्याएको वन्डफो ब्रान्डको किटलाई गत वैशाखको तेस्रो साता भारतमा प्रतिबन्ध लगाइएको थियो । त्यो किटको तुलनामा गत वैशाख १७ गते स्वास्थ्य सेवा विभागले नयाँ खरिद सम्झौता गरेको किटले संक्रमणको चरणसमेत पत्ता लगाउन सक्छ । पछिल्लो किटको मूल्य ५ सय ६५ रुपैयाँ छ । वन्डफो ब्रान्डको किटको गुणस्तरमा प्रश्न उठेको र भारतमा समेत प्रयोगमा प्रतिबन्ध लागेकाले मूल्यमा थप अनियमितता अनुमान गर्न सकिन्छ । स्वास्थ्य मन्त्रालयले सुरुमा प्रयोग गर्न नसकिने भनेको किट एकाएक प्रयोगमा ल्याएको थियो । स्वास्थ्य सेवा विभाग स्रोतका भनाइमा पोलिमार चेन रियाक्सन (पीसीआर) विश्वसनीय र भरपर्दो मानिए पनि मन्त्रालय र विभागका अधिकारीहरू कमिसनको लोभमा र्यापिड किटमै बढी जोड दिइरहेका छन् । गुणस्तर विश्वसनीयतामा प्रश्न उठेका यस्ता सामानमा कमिसन पनि राम्रै हुन्छ, स्रोतले भन्यो, सहजै खपत भयो भनी अभिलेखमा चलखेल गर्न मिल्ने र अन्यत्रसमेत दुरुपयोग गर्न मिल्ने भएकाले र्यापिड किट खरिदमा सबैको रुचि छ । झन् अहिले त सरकारले निजी स्वास्थ्य संस्थाबाट पनि र्यापिड किटबाट परीक्षण गराउन सकिने निर्णय भइसकेको छ ।"
"सेल्टिकको कोसेढुंगा, कति जायज ?","ग्लास्गो स्कटिस फुटबलमा सेल्टिकको बलियो पकड फेरि एकपल्ट कायम रह्यो । उसले नवौंपल्ट लगातार लिग जितेको कोसेढुंगा उपलब्धि भर्खरै मात्र निश्चित भएको छ । भलै, दुई महिना भयो खेलाडीले बल प्रहार गर्न पनि नपाएको । स्कटिस फुटबल इतिहासमा लगातार नवौंपल्ट उपाधि जित्नु कम सानो उपलब्धि होइन किनभने यस्तो उपलब्धि खाली दुईपल्ट मात्र सम्भव भएको छ । एकपल्ट सेल्टिकको नै भयो । अर्कोपल्ट रेन्जर्सले । दुवै ग्लास्को सहरकै हुन्, एक अर्को छेउका । सेल्टिकको पछिल्लो सफलता एक प्रकारले एन्टी क्लाइमेन्स रह्यो भन्दा पनि हुन्छ । कोरोना भाइरस संक्रमणको महामारीका कारण क्लबले यो सफलता कम्तीमा मैदानमै चुम्न सकेन, त्यो खुसी बटुल्न सकेन । मैदानमा प्राप्त हुने सफलताको स्वाद बेग्लै हुन्थ्यो । सेल्टिकका व्यवस्थापक नील लेननले यही तथ्य बुझेर आफ्ना खेलाडीलाई भनेका छन्, म उनीहरूका लागि वास्तवमै दुःखी छु ।हुन पनि आफ्ना समर्थकसामु खेलेरै जित्नुको मज्जा नै बेग्लै । लेनन पनि यस्तै मान्छन् । सोमबार मात्रै लिगका प्रमुखले अब स्कटिस प्रिमियर लिगको यो सिजन यहीं टुंगिएको घोषणा गरेका थिए । लामो समयदेखि त्यहाँ लिगको भविष्यलाई लिएर विवाद र मतभेद चलिरहेको थियो । कम्तीमा रेन्जर्स चाहँदैन थियो, आफ्नो खास प्रतिद्वन्द्वी शत्रु टिमलाई त्यत्तिकै लिग उपाधि दिने । तर रेन्जर्सले अवरोध गर्ने कामका लागि पर्याप्त मत नै बटुल्न सकेन ।बरु लगभग सबै क्लब के तथ्यमा तयार भए भने यो सिजनमा पूर्णविराम लगाउने अनि लिग तालिकाको निर्धारण प्रत्येक खेलमा बटुलेको औसत अंकबाट गर्ने । यी क्लब किन पनि लिग सक्न तयार भए भने स्कटिस फुटबल लिग संघको निर्णय नै थियो । जति बेलासम्म लिग सकिन्न वा सकिएको घोषणा हुन्न, क्लबले पुरस्कारबापतको रकम पाउने छैनन् । त्यो भनेको पुरस्कारका लागि राखिएको ८५ लाख डलर त्यसै दिइने छैन ।फेरि लगातार तेस्रो महिनाको सटडाउन अगाडि सबै क्लब लाचार पनि थिए । कसरी लिग अगाडि बढाउने हो, यी क्लबसँग पनि कुनै ठोस उपाय थिएन, जुन सर्वसम्मत होस् । अब रह्यो, प्रश्न, सेल्टिकलाई लिग उपाधि दिने निर्णय कत्तिको जायज छ त ? लिग रोकिनुअगाडि सेल्टिकलाई शीर्षस्थानमा १३ अंकको ठूलो अग्रता प्राप्त थियो । सेल्टिकले विन्टर ब्रेक अगाडि नै रेन्जर्सलाई पछाडि छोड्न सफल भएको थियो, राम्रो अंक अन्तरले ।यसैबीच सेल्टिकको भनाइ पनि बाहिर आएको छ । सेल्टिकले भनेको छ, हामीले ८९ गोल गरेको थियौं, मात्र १९ गोल खाएर । लिग तालिकामा हामीलाई १३ अंकको अग्रता प्राप्त भएको थियो, जुन ठूलै हो । यही सबै कारणले हामी नै लिगको वास्तविक विजेता हौं । यो सबै दाबीमा रेन्जर्स समर्थकको पक्कै पनि विमति हुनेछ । उनीहरूले सेल्टिकमाथि आक्रमण गर्ने काम छाड्ने पनि छैन । तर रेन्जर्ससामु अब अर्कै ठूलो चुनौती तेर्सिएको छ । त्यो हो, अर्को सिजन सेल्टिकलाई १०औं पल्ट लिग जित्नबाट रोक्ने ।युरोपेली कप विजेता रहेको सेल्टिकले सन् १९६५ देखि १९७४ सम्म यस्तै लगातार सफलता चाखेको थियो । त्यो देखेर राम्रै लगानी गरेको रेन्जर्सले सन् १९८८ देखि १९९७ सम्म एकछत्र राज गरेको थियो । तर यी दुवै उपलब्धि एक दशक चलेन, जुन अहिले सेल्टिकसामु कीर्तिमान बनाउने अवसर छ । यहाँनिर समस्या के पनि छ भने सन् २०२०२०२१ को सिजन सुरु चाहिँ हुने कहिले हो त ? स्कटल्यान्डमा क्लबले कमाउने भनेको टिकट काटेर रंगशालामा पुगेर खेल हेर्ने दर्शकबाट नै हो ।युरोपेली फुटबल महासंघका अनुसार स्कटिस प्रिमियर लिगमा खेल्ने १२ क्लबका लागि आफ्नो आम्दानीको ४३ प्रतिशत भाग यिनै टिकट काट्ने दर्शकबाट आउने गर्छ । अब दर्शकबिनाका फुटबल भयो भने समस्या त भयो नै । सेल्टिक त नाफामै छ, रेन्जर्स पनि धेरै पछाडि छैन । अन्य केही क्लबले आफूलाई बचाउन सक्ने छन्, तर सबैले होइन । अहिले तत्कालका लागि हामी यत्ति भन्न सक्छौं, सेल्टिक मज्जाले लिग विजेता हो । अब उसलाई रोक्ने ठूलो चुनौती रेन्जर्ससामु आइपुगेको छ ।"
लेभरकुजन शीर्ष चार नजिक,म्युनिख काई हाभर्टजले दुई गोल गरेपछि बायर लेभरकुजनले सोमबार राति जर्मन बुन्डेसलिगामा वेर्डर ब्रेमेनलाई ४१ ले हराएको छ । योसँगै कोरोना भाइरस संक्रमणको महामारीबीच सुरु भएको बुन्डेसलिगाको एक चरण सकिएको छ । यो जितपछि लेभरकुजन शीर्ष चारसँगको दूरी एक अंकमा छोट्याउन पनि सफल भएको छ ।खेलअगाडि लेभरकुजन चौथो स्थानको लेप्जिगसँग ४ अंकमात्र पछाडि थियो । लिभरपुल र बार्सिलोना जस्ता ठूला क्लबको नजरमा रहेका आक्रामक मिडफिल्डर हाभर्टजले २८ र ३३ औं मिनेटमा गोल गरे । त्यसपछि मिखेल वेइसर र केरेम डिमरबेले गोल थपे । ब्रेमेनका लागि थियोडर ग्रेबेले एक गोल फर्काएका थिए ।लिग रोकिनुअघि २० वर्षीय हाभर्टजले ८ खेलमा ५ गोल गर्दै आफूलाई युरोपेली फुटबलका सबैभन्दा प्रभावशाली युवा खेलाडीमध्ये एक स्थापित गरेका थिए । हारले ब्रेमेनको स्थिति अझ कमजोर भएको छ । पुछारबाट दोस्रो स्थानमा छ । सन् १९६३ यता ब्रेमेनले एकै अवसरमा मात्र माथिल्लो डिभिजन खेलेको छैन ।
ईपीएलमा समूह प्रशिक्षण,"लन्डन (एएफपी) इंग्लिस प्रिमियर लिग (ईपीएल) मा मंगलबारदेखि समूहमा प्रशिक्षण गर्न पाउने भएको छ । कोरोना भाइरस संक्रमण महामारीको कारण रोकिएको लिगलाई फेरि ब्युँझाउने क्रममा क्लबमा भएको छलफलले यो निर्णय गरेको हो । अर्को महिना लिग फेरि सुरु गर्ने लक्ष्यमा रहेका सबै क्लबले समूहमा प्रशिक्षण सुरु गर्नेबारे एकमतले निर्णय गरेका थिए । यो निर्णयका बाबजुत पनि लिगका प्रमुख कार्यकारी रिचर्ड मास्टर्सले जुन १२ बाट प्रतियोगिता सुरु गर्ने सम्भावना कम नै रहेको बताएका छन् । उनले भनेका छन्, जुन १२ को लक्ष्य कठिन हुने देखिन्छ । खासमा यो सुरुआती लक्ष्यमात्र हो । हामी फेरि लिग सुरु गर्ने लक्ष्यतर्फ अग्रसर छौं । स्पेनमा पनि क्लबले समूहमा प्रशिक्षण लिन सक्ने निर्णय भइसकेको छ ।"

शीर्षक,विवरण
लकडाउनले खुम्च्यायो लगानी,"अघिल्लो आवको तुलनामा गरिबी घट्नुका धेरै अनुमान आर्थिक सर्वेक्षणले गरेको छ । पछिल्ला वर्षहरूमा मुलुकमा उच्च आर्थिक वृद्धिदर हासिल हुनुका साथै नागरिकलाई काम र रोजगारीमा आवद्ध गर्ने नीति, प्रभावकारी सामाजिक सुरक्षा र संरक्षण कार्यक्रम, सहुलियतपूर्ण कर्जा, वैदेशिक रोजगारीबाट प्राप्त विप्रेषण आयले गरिबी र बेरोजगारी न्यूनीकरण हुँदै गएको छ, सर्वेक्षणमा भनिएको छ, पछिल्ला महिनामा भने कोभिड१९ प्रकोपका कारण गरिबी र बेरोजगारीमा चाप परेको छ । यसकारण सरकारले गरिबी घटाउन लिएका लक्ष्य पूरा हुन कठिन पर्ने भएको छ । पन्ध्रौं योजनाले ०८७ सालसम्ममा कुल जनसंख्याको ५ प्रतिशतमा गरिबी सीमित गर्ने र २१०० सम्ममा गरिबी उन्मूलन गर्ने लक्ष्य लिएको छ ।चालु आवमा प्रतिव्यक्ति आय १ हजार ८५ अमेरिकी डलर पुग्ने अनुमान पनि सर्वेक्षणले गरेको छ । कुल गार्हस्थ्य उत्पादन प्रचलित मूल्यमा गत वर्षको तुलनामा ७५ प्रतिशत बढेर १ लाख २६ हजार १८ रुपैयाँ अथवा अहिलेको विनिमय दरअनुसार १०८५ डलर पुग्ने अनुमान छ, सर्वेक्षणमा भनिएको छ । अघिल्लो आवमा यस्तो आम्दानी १ हजार ३९ अमेरिकी डलर थियो । एक वर्षमा थपियो एक खर्ब ऋणएक वर्षमा सरकारी ऋण डेढ खर्ब रुपैयाँ बढेको छ । आर्थिक सर्वेक्षणअनुसार सार्वजनिक ऋण ११ खर्ब ३९ अर्ब ८० करोड रुपैयाँ पुगेको छ । यो कुल गार्हस्थ्य उत्पादनको करिब ३२ प्रतिशत हो । गत आवको फागुनसम्ममा यस्तो ऋण ९ खर्ब ७८ अर्ब ४४ करोड रुपैयाँ मात्रै थियो । असारसम्ममा १० खर्ब ४७ अर्ब ९० करोड हुँदै हाल आएर ११ खर्ब ३९ अर्ब रुपैयाँ पुगेको अर्थमन्त्री खतिवडाले बताए । यस आधारमा गत आवको फागुनको तुलनामा १ खर्ब ६१ अर्ब ३५ करोड रुपैयाँले सार्वजनिक ऋण बढेको हो । कुल ऋणलाई हालको २ करोड ९२ लाख जनसंख्यामा भाग लगाउने हो भने प्रतिव्यक्ति सार्वजनिक ऋण ३९ हजार ३३ रुपैयाँ पुगेको छ । गत आवको फागुनसम्ममा सार्वजनिक प्रतिव्यक्ति ऋण ३६ हजार थियो । सर्वसाधारणले तिरेको करबाट ऋणको साँवाब्याज भुक्तानी गर्नुपर्ने हुँदा सार्वजनिक ऋणप्रति नागरिकसँग तुलना गरेर हेरिन्छ । कुल ऋणमध्ये आन्तरिक ऋण ४ खर्ब ४० अर्ब ५ करोड र बाह्य ऋण ६ खर्ब ९९ अर्ब ७५ करोड रुपैयाँ हो ।नेपालको अर्थतन्त्र सबल हुँदै जानु, प्रतिव्यक्ति कुल गार्हस्थ्य उत्पादन तथा ऋण पुनः भुक्तानी क्षमतामा वृद्धि हुँदै जानु र भूकम्पपछिको पुनर्निर्माण सम्पन्न हुँदै जानुले विकास सहायतामा अनुदानको हिस्सा घट्दै गई ऋणको हिस्सा बढेको हो, सर्वेक्षणमा भनिएको छ, आन्तरिक र बाह्य ऋणको अनुपात ३८६ र ६१४ प्रतिशत छ । गत आवमा क्रमशः ३९२ र ६०८ प्रतिशत थियो । फागुनसम्म आन्तरिक ऋण परिचालन न्यून भएको र यस अवधिमा तिर्न बाँकी कुल सार्वजनिक ऋणमा आन्तरिक ऋणको अनुपात घटेको सर्वेक्षणले जनाएको छ । चालु आवको फागुनसम्ममा ११ अर्ब ९२ करोड साँवा र २ अर्ब ५० करोड ब्याज भुक्तानी गरेको समेत सर्वेक्षणमा जनाइएको छ । दोष जति कोभिड१९ लाई ०७६७७ को फागुनसम्म आर्थिक क्रियाकलापले तीव्रता पाए पनि कोभिड१९ का कारण विश्व अर्थतन्त्र नै प्रभावित भई त्यसको असर नेपालमा पनि परेको अर्थमन्त्री खतिवडाले बताएका छन् । ०७७ फागुनसम्म अर्थतन्त्रका परिसूचक सन्तोषजनक देखिएका छन्, उनले भने । गत वर्षको तुलनामा चालु आवको फागुनसम्ममा वृद्धि भएका विभिन्न आँकडा सर्वेक्षणमा उल्लेख छ । उद्योग विभागबाट हुने लगानीमा १६५४ प्रतिशत वृद्धि भई २९ अर्ब ६७ करोड रुपैयाँ पुगेको छ । लगानी बोर्डबाट १ खर्ब ५५ अर्ब स्वीकृत भएको जनाइएको छ, सर्वेक्षणमा भनिएको छ । सार्वजनिक संस्थानमध्ये २६ नाफामा, १३ वटा नोक्सान र ५ संस्थानको कारोबार शून्य रहेको जनाइएको छ । कालोपत्रे सडक १५ हजार २ सय ५४ किलोमिटर, खण्डास्मित ९ हजार २ सय ५१ किलोमिटर र कच्ची सडक ९ हजार ८ सय ४२ किलोमिटर गरी ३४ हजार ३ सय ४७ किलोमिटर पुगेको छ, सर्वेक्षणमा भनिएको छ । कृषि तथा पशुपन्छीसँग सम्बन्धित क्रियाकलापमा भने धक्का लागेको सर्वेक्षणमा उल्लेख छ । धान बाली लगाउने क्षेत्रफल यस वर्ष २२ प्रतिशत घटेको छ । उत्पादन १०५ प्रतिशत घटेको छ । उत्पादकत्व भने बढेको जनाइएको छ ।तेलहन लगाइएको क्षेत्रफल १५ प्रतिशत घटेको छ । मकै र गहुँ बालीको क्षेत्रफल भने सामान्य बढेको छ । भूमिको खण्डीकरण, युवा विदेश पलायन भई श्रम अभाव, बसाइँसराइले खेती लगाइएको क्षेत्रफल घटेको हो । तीव्र सहरीकरण र गाउँपालिका जोडेर नयाँ नगरपालिकाको घोषणा भएकाले नेपालको सहरी क्षेत्रमा बसोबास गर्ने जनसंख्या ६२२ प्रतिशत पुगेको छ । अर्थतन्त्रमा देखिएका असरहरू अगाडिकै रहेको भन्दै प्रमुख प्रतिपक्षी कांग्रेसले आर्थिक शैथिल्यका कारण कोभिड१९ मात्रै नरहेको भन्दै सरकारको आलोचना गरिरहेको छ ।"
संसदीय छानबिन माग,"काठमाडौं (कास) पश्चिम रुकुमलगायत मुलुकभर पछिल्लो समय भएका जातीय विभेदका घटनाको छानबिन गर्न सांसदहरूले उच्चस्तरीय संसदीय समिति गठनको माग गरेका छन् । मंगलबार प्रतिनिधिसभा र राष्ट्रिय सभाका छुट्टाछुट्टै बैठकको शून्य समयमा लकडाउनका बेला भएका सबै घटनाको छानबिन गरेर यथार्थ विवरण सार्वजनिक गर्नॅपर्ने आवाजसमेत उठाए । सत्तारूढ र विपक्षी दुवैतर्फका सांसदले रुकुम घटनालाई राजनीतीकरण नगर्न र दोषीमाथि हदैसम्म कारबाही गर्न सरकारको ध्यानाकर्षण गराए ।नेकपा, कांग्रेस, राजपाका सासदहरूले निष्पक्ष छानबिनका लागि संसदीय समिति बनाउनुपर्ने बताए । नेकपाका नेता तथा पूर्वगृहमन्त्री जनार्दन शर्माले घटनाको राजनीतीकरण हुन नसक्ने बताए । कांग्रेसका सांसदहरूले भने उनलाई घटनाका दोषी उम्काउने गरी मन्तव्य दिएको आरोप लगाएका छन् ।गृहको छानबिन समिति गठनशनिबार सोतीमा भएको घटनाको छानबिन गर्न गृह मन्त्रालयले सहसचिवको नेतृत्वमा ५ सदस्यीय अनुसन्धान समिति गठन गरेको छ । समितिमा नेपाल प्रहरीका एसएसपी, राष्ट्रिय अनुसन्धान विभागका अधिकृत, महान्यायाधिवक्ता कार्यालयका अधिकृत र गृह मन्त्रालयका उपसचिव सदस्य रहनेछन् । गृहमन्त्री रामबहादुर थापाले मंगलबार प्रतिनिधिसभा बैठकमा समिति गठनको जानकारी गराएका हुन् । राष्ट्रियसभा र प्रतिनिधिसभाको बैठकमा घटनाको छानबिन गरी दोषिमाथि कारबाही गर्न माग भएपछि गृहमन्त्री थापाले समिति गठन गरेको बताएका हुन् । कर्णाली प्रदेशसभा पनि घटनाको निष्पक्ष छानबिनको माग उठेको छ । रुकुम पश्चिमका डीएसपी ठगबहादुर केसीले घटनामा संलग्न रहेका आरोपित १२ जनालाई नियन्त्रणमा लिई अनुसन्धान भइरहेको बताए ।"
नाकानाकामा घुइँचो,"काठमाडौं (कास) नेपालभारत सीमानाकामा भारतबाट घर फर्कने नेपालीको भीड दिनहुँ बढिरहेको छ । केही स्थानीय तहहरूले आफ्ना नागरिकलाई भित्र्याउन थालेसँगै नाकामा घुइँचो लागेको हो । यसरी भित्रिएकामध्ये अधिकांशको स्वास्थ्य परीक्षण हुने गरेको छैन ।धनगढी संवाददाताका अनुसार सुदूरपश्चिमको गौरीफन्टा नाकाबाट मंगलबार ५ हजार १ सय ५३ जना भित्रिएका छन् । यो संख्या कोरोना महामारी सुरु भएयताको धेरै हो । यसरी भित्रिनेमा सुदूरपश्चिम, कर्णाली र प्रदेश ५ का छन् । जिल्ला प्रशासन कैलालीका सूचना अधिकारी शिवराज जोशीले नाकामा पुगेकालाई सम्बन्धित पालिकाले बसमा लैजाने गरेको बताए । जोशीका अनुसार जेठ २ देखि मंगलबारसम्म साढे १७ हजारभन्दा बढी नेपाली गौरीफन्टाबाट भित्रिएका छन् । भारतका विभिन्न ठाउँबाट यसरी भित्रिनेको स्वास्थ्य परीक्षण गरिएको छैन । कञ्चनपुर संवाददाताका अनुसार दोस्रो दिन गड्डाचौकीबाट कञ्चनपुर भित्रिनेको चाप आधाभन्दा कम भएको छ । मंगलबार ६ सय ९५ जना नेपाली भित्रिएको सशस्त्र प्रहरीको झलारीस्थित ३५ नं गणका एसपी वीरसिंह साहुले बताए । नाका खुला गरेको पहिलो दिन २ हजार ७ सय जनाभन्दा बढी भित्रिएका थिए । भारतका विभिन्न क्षेत्रबाट आएका उनीहरूको नाकामै विवरण दर्ता र स्वास्थ्य परीक्षण गरेर भित्र्याइएको हो । भित्रिएकालाई उनीहरूको घरको ठेगानाअनुसारका स्थानीय तहमा पठाइएको छ । नाकामा कडाइ गर्दा लुकीछिपी प्रवेश गर्ने क्रम बढेर कोरोना संक्रमण समुदायमा पुग्ने जोखिम भएपछि जिल्ला प्रशासन कार्यालय कञ्चनपुरले गड्डाचौकी नाकाबाट सोमबारदेखि नेपालीलाई स्वदेश भित्र्याउन सुरु गरेको हो । एसपी साहुले भने, सजिलो गरी आउन दिँदा घर आउनेहरू घट्दै छन् । जिल्लाका विभिन्न क्षेत्रमा काम गर्दै आएका भारतीय नागरिक पनि आफ्नो घर फर्किंदै छन् । सोमबार ५६ र मंगलबार ८४ जना गड्डाचौकी नाका हुँदै बाहिरिएको प्रहरीले जनाएको छ ।मोरङ संवाददाताका अनुसार सीमावर्ती भारतीय क्षेत्रमा रोकिएकालाई विराटनगरको रानी नाकाबाट पनि भित्र्याउन सुरु गरिएको छ । सीमावर्ती अररियाका विभिन्न क्वारेन्टाइनमा बसेका र रेलमा आएका २ सय ५० जना मंगलबार भित्रिएका छन् । नाकामै विवरण दर्ता र स्वास्थ्य परीक्षण गरेर भित्र्याइएको हो । मोरङ र भारतको अररिया जिल्लाका सुरक्षा प्रमुखहरूको बैठकले दुवै देशमा लकडाउनका कारण रोकिएकाहरूलाई भित्र्याउन सहमति गरेका थिए । सहमतिअनुसार भित्र्याउन सुरु गरिएको मोरङका प्रमुख जिल्ला अधिकारी मदन भुजेलले बताए । भारतबाट आएकाहरूलाई विराटनगरस्थित डीएभी स्कुलमा निर्माण गरिएको होल्डिङ क्षेत्रमा राखिएको छ । तीन सय जना क्षमताको उक्त क्षेत्रमा राखिएकाको विस्तृत विवरण संकलन गरेपछि सम्बन्धित जिल्लाका स्थानीय तहलाई जिम्मा लगाउने नीति लिइएको प्रजिअ भुजेलले बताए । विराटनगर र रंगेलीका दुईवटा विद्यालयमा ८ सय शय्याको होल्डिङ क्षेत्र निर्माण गरिएको छ । त्यसको सुरक्षाका लागि सेना, सशस्त्र र नेपाल प्रहरी खटिएका छन् । काँकडभिट्टा संवाददाताका अनुसार भारतबाट आएका करिब एक हजार जनाको स्वास्थ्य जाँच नगरी पूर्वी नाका काँकडभिट्टाबाट प्रवेश गराइएको छ । ज्वरोसमेत नजाँची उनीहरूलाई मंगलबार नेपाल प्रवेश गराइएको हो । भारतको विभिन्न सहरमा कार्यरत श्रमिक, विद्यार्थीलगायत आएका थिए । यत्रा मान्छेलाई जाँच गर्ने सम्भावना नै देखिएन, नाकामा नेपालीहरूको उद्धारमा खटिएका एक सुरक्षाकर्मीले भने, अब सम्बन्धित जिल्लामा उनीहरूको स्वास्थ्य परीक्षण हुनेछ । भारतीय सुरक्षा संयन्त्रको समन्वयमा झापासहित विभिन्न जिल्लाका नागरिकलाई गाडी रिजर्भ गरेर सम्बन्धित जिल्ला पठाइएको हो । मेचीनगरका मेयर विमल आचार्यका अनुसार झापाका नागरिकलाई सम्बन्धित पालिकाले क्वारेन्टाइनमा राख्नेछन् । जिल्ला बाहिरकालाई गाडी रिजर्भ गरी पठाइएको छ ।"
"भीटीएम सकिँदै, स्वाब संकलन सुस्त","प्रताप विष्ट (हेटौंडा), दीपक परियार (पोखरा), घनश्याम गौतम (रूपन्देही), कलेन्द्र सेजुवाल (सुर्खेत), डिल्लीराम खतिवडा (उदयपुर), अर्जुन राजवंशी (बिर्तामोड), देवनारायण साह (मोरङ) र चित्रांग थापा (धनगढी)"
एकै दिन थपिए ९० जना,"स्वास्थ्यकर्मीलाई आलोपालो खटाउन निर्देशन स्वास्थ्य मन्त्रालयले सबै अस्पताललाई चिकित्सक, नर्स तथा अन्य स्वास्थ्यकर्मीलाई दुई समूह बनाएर आलोपालो काममा खटाउन निर्देशन दिएको छ । कोभिड१९ रोकथाम, नियन्त्रण र उपचारमा खटिएका स्वास्थ्यकर्मी तथा सहयोगीहरू संक्रमित भएर सेवा प्रवाहमा कठिनाइ हुन सक्ने देखिएको भन्दै उपलब्ध जनशक्तिलाई सुरक्षित र व्यवस्थित गर्न यस्तो निर्देशन दिइएको हो । मन्त्रालयका सहप्रवक्ता डा समीरकुमार अधिकारीका अनुसार दुई समूहलाई सातापिच्छे आलोपालो सेवामा खटाउन अस्पताल व्यवस्थापनलाई भनिएको छ । यो प्रक्रियाले सेवा निरन्तरताको सुनिश्चितता हुने मन्त्रालयले विश्वास लिएको उनको भनाइ छ ।"
पर्यटन क्षेत्रमा ५ वर्षपछि ९ लाखलाई रोजगारी,"(काठमाडौं)  कोराना महामारी कारण सबैभन्दा बढी असर पर्यटन क्षेत्रमा परेको आर्थिक सर्वेक्षणले देखाएको छ । अर्थमन्त्री युवराज खतिवडाद्वारा मंगलबार संघीय संसद्मा प्रस्तुत चालु वर्षको आर्थिक सर्वेक्षणअनुसार पर्यटकको बसाइ वृद्धि भइरहेका बेला महामारीका कारण पर्यटन क्षेत्र नराम्ररी थलिएको छ । हाल पर्यटन क्षेत्रसँग सम्बन्धित होटल, एयरलाइन्स, टुरट्राभल, पदयात्रा, हिमाल आरोहण सबै बन्द छन् । वार्षिक डेढ खर्ब रुपैयाँ बराबरको टिकट तथा कार्गो कारोबार हुने नेपालमा स्वदेशी तथा विदेशी हवाई उद्योगले मात्रै दैनिक १० अर्ब रुपैयाँबराबरको कारोबार गर्थे । जुन ७० दिनयता ठप्प छ । सर्वेक्षणले नेपालमा उडान भर्ने वायुसेवा कम्पनी पनि अघिल्ला वर्षको दाँजोमा वृद्धि भइरहेको देखाएको छ । २०७५७६ मा यस्ता कम्पनीको संख्या २९ थियो तर चालु वर्ष ३० पुगेको छ । त्यस्तै नेपालको आन्तरिक उडानमा सबै मौसममा सञ्चालन हुने विमानस्थलको संख्या ३५ पुगेको छ । देशभर ५० वटा विमानस्थल छन् । राष्ट्रिय गौरवका आयोजनामा पर्ने विमानस्थल निर्माण कार्य अन्य आयोजनाको दाँजोमा अघि देखिएको छ । भैरहवास्थित गौतमबुद्ध विमानस्थलको निर्माण कार्य ८६ प्रतिशत र पोखरा अन्तर्राष्ट्रिय विमानस्थलको निर्माण कार्य ५६ प्रतिशत सम्पन्न भइसकेको छ । कारोनाकै कारण २० लाख पर्यटक भित्र्याउने लक्ष्य राखेर भ्रमण वर्ष अभियान थालनी गरेरलगत्तै बन्द गर्न पुगेको सरकारले तुलनात्मक लाभको क्षेत्रका रूपमा रहेको पर्यटनबाट अबको ५ वर्षपछि ८ लाख ९८ हजारलाई रोजगारी दिँदै २५ लाख पर्यटकलाई नेपाल भ्रमण गराउने लक्ष्य लिएको छ । सन् २०१९ को कुल पर्यटक आगमन हेर्दा सबैभन्दा बढी पर्यटक आउने पाँच मुलुकमा क्रमशः भारत, चीन, अमेरिका, बेलायत र श्रीलंका छन् । यी मुलुकबाट आउने पर्यटकको संख्या कुल पर्यटक आगमनको ५३ प्रतिशत छ । आर्थिक सर्वेक्षणअनुसार नेपालमा सर्वाधिक भ्रमण गरिने गन्तव्यमा यस वर्ष पनि लुम्बिनी परेको छ । सन् २०१९ मा १७ लाख ७९ हजार ८६ जनाले लुम्बिनी भ्रमण गरेका थिए । अघि वर्ष सन् २०१८ मा लुम्बिनीमा १५ लाख १७ हजार पर्यटक पुगेका थिए । लुम्बिनीमा सबैभन्दा धेरै भ्रमण गर्नेमा नेपाली ७९ प्रतिशत र भारतीय ११ प्रतिशत छन् । अन्य मुलुकका नागरिक १० प्रतिशत छन् । गत वर्षको तुलनामा यस वर्ष लुम्बिनीमा भ्रमण गर्ने पर्यटकको संख्या २३ प्रतिशतले बढेको देखिन्छ । नेपालमा आउने पर्यटकमध्ये मनोरञ्जनका लागि आउनेहरू ६५ प्रतिशत छन् । त्यसैगरी पदयात्रा तथा हिमाल आरोहणका लागि १४ प्रतिशत र अन्य उद्देश्यका लागि आउने ४ प्रतिशत छन् । सरकारले ६५ हजार मिटरभन्दा अग्ला हिमालबाट रोयल्टी उठाउँछ भने योभन्दा मुनिका हिमालबाट नेपाल पर्वतरोहण संघले रोयल्टी उठाउँछ । यस वर्ष अघिल्लो वर्षको दाँजोमा करिब १० करोडका दरले रोयल्टी बढेर ६८ करोड पुगेको छ । जसमा प्रदेश १ मा रहेका हिमालबाट कुल रोयल्टीको ९० प्रतिशत र गण्डकी प्रदेशका हिमालबाट ८५ प्रतिशत उठेको हो । नेपालमा तारे होटलको संख्या १ सय ३८ पुगेको छ । त्यस्तै पर्यटकस्तरका होटलको संख्या १ हजार १ सय ५१ पुगेको छ । यी सबैमा ४३ हजार ९ सय बेड छ । त्यस्तै होमस्टेको संख्या ३ सय ८९ पुगेको छ । जसमा १ हजार ८८ बेड रहेका छन् ।"
भारतसँग उच्चस्तरीय वार्ताको पहल थाल्न सुझाव,"(काठमाडौं)  विपक्षी राजनीतिक दलका शीर्ष नेताहरूले भारतसँग उच्चस्तरीय संवाद अघि बढाउन प्रधानमन्त्री केपी शर्मा ओलीलाई सुझाव दिएका छन् । संविधान संशोधनका लागि राष्ट्रिय सहमति जुटाउन प्रधानमन्त्रीले मंगलबार बालुवाटारमा बोलाएको सवर्दलीय बैठकमा उनीहरूले यस्तो सुझाव दिएका हुन् ।सीमा अतिक्रमणको विषयलाई लिएर सरकारले लिएका कदम सकारात्मक हुँदाहुँदै भारतसँग थप तनावको स्थिति आउन नदिन सचेत हुनुपर्ने विपक्षी नेताहरूको भनाइ थियो । प्रधानमन्त्री ओलीले त्यस्तो प्रयास निरन्तर रहेको दलका नेताहरूलाई जानकारी दिए । बैठकमा सहभागी एक नेताका अनुसार प्रधानमन्त्री ओलीले आइतबार र सोमबार भारतीय समकक्षी नरेन्द्र मोदीसँग टेलिफोन संवादको प्रयास गरेको तर सम्पर्क नभएको जानकारीसमेत बैठकमा गराएका थिए ।नेकपा संसदीय दलका उपेनता सुवास नेम्वाङले भने प्रधानमन्त्री सरकार भारतसँग निरन्तर सम्पर्कमा रहेको र उससंँग सम्बन्ध नबिग्रेको जानकारी प्रधानमन्त्रीले त्यस अवसरमा गराएको बताए । वार्ता र संवादमार्फत दुई देशबीचको सम्बन्ध सुमधुर बनाउँदै वार्ताको प्रयास भइरहेको छ, सम्बन्धमा कुनै समस्या छैन, भारतले पनि कुरा गर्ने भनेको छ, निरन्तर सम्पर्कमै छु भनेर प्रधानमन्त्री भन्नुभएको छ, उनले भने, सर्वदलीय बैठकले पनि राम्रो सन्देश दिएको छ । सबैले राम्रो मानेका छन् ।सर्वदलीय बैठकको सुरुमै प्रधानमन्त्री ओलीले नक्सा ल्याउनुपर्ने अवस्था र संविधान संशोधनको विषयमा लामो फेहरिस्त राखेका थिए । त्यसपछि विपक्षी दलका नेताहरूले धारणा राखेका थिए । उनीहरूले सीमाजस्तो संवेदनशील विषयमा सिंगो राष्ट्रलाई जोड्न नसकेको भन्दै प्रधानमन्त्रीसंँग असन्तुष्टि प्रकट गरे । जनता समाजवादीका नेताहरूले नक्सा जारी गर्नासाथ भूमि फिर्ता भएजस्तो गरी बारम्बार सरकारकै प्रतिनिधिहरूबाट आइरहेका उत्ताउला खालका टीकाटिप्पणी र शैलीले वार्ताको वातवरणलाई बाधा पुर्याउने काम गरेको बताएका थिए । कांग्रेस सभापति शेरबहादुर देउवाले उच्चस्तरीय कूटनीतिक पहलमार्फत सीमा विवाद हल गर्ने प्रयास गर्न प्रधानमन्त्रीलाई सुझाव दिएका थिए । हामी यो विषयमा सरकारको साथमा छौं, संविधान संशोधनजस्तो विषयमा राष्ट्रिय सहमतिको स्थिति बनाएर जाँदा त्यसले राष्ट्रिय एकतालाई अझ मजबुत बनाउन सकिने हाम्रो धारणा छ, बैठकमा देउवाले राखेको भनाइ उद्धृत गर्दै कांग्रेसले जारी गरेको विज्ञप्तिमा उल्लेख छ ।सरकारले ल्याएको संविधान संशोधनको पक्षमा कांग्रेस रहेको उल्लेख गर्दै देउवाले केन्द्रीय कार्यसमिति बैठकबाट औपचारिक निर्णय आउने भन्दै केही समय पर्खन आग्रह गरेका थिए । गत समोमबार कांग्रेसको पदाधिकारी बैठककले संविधान संशोधनको पक्षमा उभिने निष्कर्ष निकालिसकेको छ । तर, केन्द्रीय कार्यसमति बैठकले मात्रै औपचारिक धारणा बनाउने निर्णय पदाधिकारी बैठकले लिएको थियो ।बैठकमा सहभागी कांग्रेस नेता कृष्णप्रसाद सिटौलाले केन्द्रीय कार्यसमितिको निर्णय पनि संविधान संशोधनको पक्षमा हुने बताए । कांग्रेसको मत संविधान संशोधनको पक्षमा रहन्छ तर यसका लागि राष्ट्रिय सहमति जुटाउनुहोस् भन्ने नै हाम्रो मत हो, उनले भने । जनता समाजवादीका नेता उपेन्द्र यादवले सीमा विवादसम्बन्धी मुद्दामा आफ्नो पार्टीले तीनवटा विषय प्रस्टसँग राखेको बताए । पहिलो सुगौली सन्धि र त्यसपछि दुई देशबीच हस्ताक्षर भएका मेमोरेन्डम अनुसार नेपालको भूभागमा हस्तक्षेप गर्न पाइन्न, दोस्रो कूटनीतिक तहबाट समस्या हल गर्नका लागि वार्तालाई बाधा उत्पन्न गर्न हुन्न र तेस्रो सीमाजस्तो राष्ट्रिय र अन्तर्राष्ट्रिय चासोको विषयमा राष्ट्रिय सहमतिका आधारमा मात्रै अघि बढ्नुपर्छ । सरकारले ल्याएको संविधान संशोधनका विषयमा भने जनता समाजवादीले प्याकेजकै विषय उठाएको छ । संशोधनको विषयलाई सहमतिको एउटै प्याकेजमा राखेर आवश्यक संशोधन गरिनुपर्छ भन्ने माग हामीले प्रस्टसँग राख्यौं, त्यसमा प्रधानमन्त्रीले आफूले ल्याएको विषयमा मात्रै सहमति गरौं, अरू विषय पछि गरौंला भन्नेजस्तो धारणा राख्नुभयो, यादवले कान्तिपुरसँग भने, तर कांग्रेसले यस विषयलाई ध्यान दिनुपर्छ भनेको छ ।बैठकपछि परराष्ट्रमन्त्री प्रदीप ज्ञवालीले पनि मधेस मुद्दाका विषयमा पछि छलफल गर्ने गरी हाल निसान छापको विषयमा मात्रै संविधान संशोधन हुने नेकपा र कांग्रेसलगायत दलको दृष्टिकोण रहेको बताएका थिए । नेम्वाङका अनुसार जनता समाजवादीले उठाएको प्याकेज संशोधनबारे प्रधानमन्त्रीले पछि छलफल गर्न तयार भएको बताएका थिए । मैले तपाईंहरूले उठाएको विषयलाई ध्यानमा राखेको छु, संविधान कुनै असंशोधनीय दस्तावेज होइन । आवश्यकताअनुसार त्यस्ता विषयमा छलफल गर्न सकिन्छ, पहिल्यै सहमति गरेर छलफल गर्ने नभनौं । छलफल गरेर सहमति गर्न सकिन्छ, प्रधानमन्त्रीको भनाइ उद्धृृत गर्दै नेम्वाङले थपे, अहिले सरकारले ल्याएको संशोधनको विषयमा राष्ट्रिय सहमति जुटाऔं ।प्रधानमन्त्री ओलीले राष्ट्रिय अखण्डता र सार्वभौमसत्ताका विषयमा सिंगो राष्ट्र एक हुने गरेको दृष्टान्त अघि सार्दै अहिले आएको संविधान संशोधनको विषयमा सर्वसम्मतिका साथ अघि बढेर सकारात्मक सन्देश दिनुपर्ने भन्दै त्यसका लागि सबै राजनीतिक दललाई एक ठाउँमा उभिन आग्रह गरेका थिए । अद्यावधिक नक्साअनुसारको निसान छाप परिमार्जनका लागि सरकारले शुक्रबार संविधान संशोधन विधेयक दर्ता गराएको थियो । संविधानको धारा ९ को उपधारा २ ले नेपालको निसान छाप अनुसूची ३ मा उल्लेख भएबमोजिम हुने भनेकाले उक्त अनुसूचीको निसान छापभित्र अंकित नेपालको नक्सालाई अद्यावधिक गर्न सरकारले संविधान संशोधन विधेयक ल्याएको हो । भारतले अतिक्रमण गरेका नेपाली भूमि कालापानी, लिपुलेक र लिम्पियाधुरा समेटेर सरकारले साताअघि राजनीतिक तथा प्रशासनिक नक्सा निकालेपछि दुवै देशबीचको राजनीतिक तथा कूटनीतिक वृत्तमा यस विषयलाई लिएर क्रियाप्रतिक्रिया जारी छन् । संशोधन विधेयक ल्याउनुअघि राष्ट्रिय सहमति नखोजिएको भन्दै आलोचना भइरहेका बेला प्रधानमन्त्री ओलीले सशोधन विधेयकमाथिको मतदान हुनुअघि संसद्मा प्रतिनिधित्व गर्ने राजनीतिक दलबीच सहमति जुटाउन सर्वदलीय बैठक राखेका हुन् । कांग्रेसले केन्द्रीय कार्यसमिति बैठक पर्खन भनेको र जनता समाजवादीले संविधान संशोधनको प्याकेजकै विषय उठाएका कारण सर्वदलीय बैठकले औपचारिक निर्णय भने बाहिर ल्याउन सकेन । संविधान संशोधन विधेयकमा सबै राजनीतिक दलहरूबीच सहमतिको वातावरण बनाउन संघीय संसद् प्रतिनिधिसभाको कार्यव्यवस्था समितिको मंगलबारको बैठकले सरकारलाई आग्रह गरेको थियो । संशोधन विधेयक परिपक्व हुन सात दिन लाग्ने भएकाले त्यस विषयमा सहमति जुटाउने प्रयास जारी राख्ने सरकारको तयारी छ ।"
वाग्मती प्रदेशमा स्वास्थ्य र कृषिलाई प्राथमिकता,"(मकवानपुर)  वाग्मती प्रदेशको आव ०७७७८ को नीति तथा कार्यक्रम मंगलबार प्रदेशसभा बैठकमा पेस भएको छ । प्रदेश प्रमुख विष्णु प्रसाईंले प्रदेशसभा बैठकमा पेस गरेको नीति तथा कार्यक्रमले स्वास्थ्य र कृषिलाई प्राथमिकतामा राखेको छ । संघीय सरकार र स्थानीय तहसँग समन्वय गरी निःशुल्क आधारभूत स्वास्थ्य सेवालाई प्रभावकारी र सुदृढ बनाउन स्वास्थ्य संस्थामा जनशक्ति, उपकरण तथा औषधिको उपलब्धता सुनिश्चित गरिने प्रसार्इंले बताए । प्रदेश सरकारले कोभिड१९ का कारण सिर्जित असहज परिस्थितिबाट विपन्न नागरिकको जीवनमा पर्न सक्ने असरलाई सम्बोधन गर्न स्थानीय तहसँगको सहकार्यमा विशेष कार्यक्रम सञ्चालन गर्ने विषय प्राथमिकतामा राखेको उनले जनाए । प्रदेश सरकारले मुख्यमन्त्री जनता स्वास्थ्य परीक्षण र एक विद्यालय, एक नर्स कार्यक्रमलाई परिमार्जनसहित विस्तार गर्ने नीति लिएको छ । प्रदेश मातहत रहेका अस्पतालबाट नागरिकलाई एकीकृत स्वास्थ्य सेवा प्रदान गर्ने व्यवस्था मिलाउन आगामी आवबाट परीक्षणका रूपमा कार्यक्रम थालिने उनले बताए । प्रदेश सरकारले आवमा हेटौंडा अस्पताललाई स्तरोन्नति गरी तीन सय शय्याको बनाई मदन भण्डारी स्वास्थ्य विज्ञान प्रतिष्ठान लाई अनुसन्धान केन्द्रका रूपमा विकास गर्न संस्थागत तथा संरचनागत व्यवस्था गर्ने जनाएको छ । भक्तपुर, सिन्धुली र त्रिशूली अस्पताललाई १ सय शय्या, धादिङ र चौतारा अस्पताललाई ५० शय्या एवं रामेछाप र रसुवा अस्पताललाई २५ शय्या क्षमतामा स्तरोन्नति गरी सुदृढीकरण गर्ने नीति प्रदेश सरकारको छ ।प्रदेश सरकारले कृषिमा आत्मनिर्भर हुने गरी विशेष कार्यक्रम बजेटमार्फत सम्बोधन गर्ने जनाएको छ । साथै विदेशबाट फर्किएका, स्वदेशमा रहेका तथा कृषिसम्बन्धी अनुभव बटुलेका युवालाई कोभिड विशेष कृषि कार्यक्रम मा समावेश गर्ने नीति लिएको छ ।"
'एमसीसी यत्तिकै अनुमोदन गर्नु हुँदैन',काठमाडौं (कास) साझा पार्टीले अमेरिकी सहयोग निकाय मिलेनियम च्यालेन्ज कर्पोरेसन (एमसीसी) सँगको अनुदान सम्झौतालाई बिनासंशोधन संसद्बाट अनुमोदन गर्न नहुने बताएको छ । प्रसारण लाइन र सडक पूर्वाधार निर्माणका लागि करिब ५५ अर्ब रुपैयाँबराबरको अनुदान सहयोग सम्झौता लामो समयदेखि संसद्मा अल्झिएको छ । पार्टीका प्रवक्ता सूर्यराज आचार्यले विज्ञप्ति जारी गर्दै एमसीसी सम्झौता संसद्बाट अनुमोदन गराइछाड्ने प्रधानमन्त्री केपी ओलीको अभिव्यक्तिप्रति गम्भीर ध्यानाकर्षण भएको बताएका छन् ।
नीति अनुसन्धान विधेयक पारित,"काठमाडौं (कास) राष्ट्रिय सभाबाट नीति अनुसन्धान प्रतिष्ठान विधेयक पारित भएको छ । सरकारले अपनाउने वा अपनाएको विभिन्न नीतिको अध्ययन, अनुसन्धान तथा विश्लेषण गरी त्यसको सुधारका लागि सरकारलाई सिफारिस गर्न प्रतिष्ठान स्थापना गरिने विधेयकमा व्यवस्था छ । प्रतिष्ठानलाई विशेष समूह (थिंक ट्यांक) का रूपमा काम गर्ने, मुलुकले अपनाउनुपर्ने विभिन्न नीतिका सम्बन्धमा अध्ययन तथा अनुसन्धान गर्नेलगायतका जिम्मेवारी तोकिएको छ । राष्ट्रिय सभाबाट सर्वसम्मत रूपमा पारित उक्त विधेयक अब प्रतिनिधिसभामा पेस हुनेछ ।"
रुकुम वियोगान्त : अमानुषिक प्रवृत्तिको उत्कर्ष,"रुकुमको चौरजहारीमा शनिबार राति जे भयो, त्यो एक्काइसौं शताब्दीमा पनि नेपाली समाजमा कुन स्तरको जातीय उत्पीडन र क्रूर प्रवृत्ति जीवितै छ भन्ने दृष्टान्त हो । कथित जातीय उचनीचका नाममा प्रेम विछोड गराउन त्यहाँ मच्चाइएको रक्तपात हाम्रो सामाजिक चेतनामाथिकै नमेटिने कलंक हो । आफ्नी प्रेमिकालाई लिन त्यस रात साथीहरूका साथ चौरजहारी८, सोती पुगेका जाजरकोट भेरी४, रानागाउँका २० वर्षीय नवराज विक आफू मात्रै मारिँदैनन्, सँगै गएका टीकाराम सुनार र गणेश बुढामगरको पनि हत्या हुन्छ । अरू तीन जना सन्दीप विक, लोकेन्द्र सुनार र गोविन्द शाही बेपत्ता हुन्छन् । केटी कथित उपल्लो जातको भएकै कारण उनीहरू ५०६० जना गाउँलेको अन्धाधुन्द आक्रमणमा पर्छन् । जातीय विभेदको उत्कर्षका रूपमा देखिएको यो अमानुषिक हर्कतको जति निन्दाभर्त्सना गरे पनि कमै हुन्छ । अलिकति पनि विवेक भएको जोकोहीलाई यस काण्डले स्तब्ध बनाएको छ । जातीय भेदभावकै कारण कुनै प्रेम जब यसरी शोकान्तमा गएर टुंगिन्छ, तब सबैले सोच्नैपर्छ आखिर हामी कस्तो समाजको निर्माण गर्दै छौं ? राजनीतिक र कतिपय सामाजिक जागरणका हिसाबले जतिसुकै अग्रगामी छलाङ मार्यौं भन्दाभन्दै पनि जातीय उत्पीडन अन्त्यको सवालमा हामी शंखेकिराकै गतिमा रहेछौं । यसबाट थाहा हुन्छ, हाम्रो समाजमा अझै कति पछौटेपन छ । घातक त यस्तो पछौटेपनमा चेतना अभाव मात्र छैन, अमानुषिक प्रवृत्ति पनि छ । आफ्नी छोरीचेलीसित बिहे गर्न चाहेकै भरमा यो स्तरको जघन्य अपराधमा ओर्लनु त्यही मनोवृत्तिको उपज हो । एक्काइसौं शताब्दीको सभ्यता आफैंले शिर झुकाउनुपर्ने यो वियोगान्त हाम्रो राष्ट्रिय लज्जाको विषय हो ।घटनाको छानबिन गर्न गृह मन्त्रालयले सहसचिवको नेतृत्वमा एक समिति गठन गरेको छ । त्यसले छानबिन गरेर प्रतिवेदन बुझाउला, तर फौजदारी आपराधिक कार्यको अनुसन्धान गर्ने दायित्व पूर्णतः सम्बन्धित प्रहरी कार्यालयको हो । रुकुम प्रहरी र जिल्ला सरकारी वकिलको कार्यालयले घटनाको विस्तृत अनुसन्धान गरी सबुत प्रमाणहरू बलियो बनाएर अदालतमा मुद्दा लैजानुपर्छ । कसैको दबाब र प्रभावमा नपरी अपराधीलाई कानुनी कारबाहीको दायरामा ल्याउनुपर्छ । मृतकका परिवारले त्यहाँका वडाअध्यक्ष डम्बरबहादुर मल्ल, केटीका बुबा वीरबहादुर मल्ललगायतले लखेटीलखेटी मारेको आरोप लगाएका छन् । रुकुम प्रहरीले वडाध्यक्ष मल्लका साथै केटी, केटीका बुबा वीरबहादुर मल्ल, आमा प्रकाशी मल्ललगायत १२ जनालाई नियन्त्रणमा लिएको छ । संलग्न अन्यको खोजी भइरहेको उसको भनाइ छ । घटनाको निष्पक्ष छानबिन गरी दोषीलाई सजाय दिलाउन प्रहरीले कुनै कसर बाँकी राख्नु हुँदैन । साथै, आक्रमण भइरहँदा घटनास्थल पुगेको प्रहरीले कुनै प्रतिकार्य नगरेको पीडित पक्षको भनाइ छ, यसबारे पनि छानबिन गरिनुपर्छ । केटीको बिहे गर्ने उमेर नपुगेको तर्क पीडक पक्षको छ । मुलुकी ऐनअनुसार केटाकेटी दुवै २० वर्ष नभई गरिएको विवाह बदर हुन्छ । तर त्यसको आफ्नै उपचार विधि छ, पहिल्यै सम्झाइबुझाइ गर्न सकिन्छ, बिहे गरेरै लगेको भए पनि कानुनअनुसार दण्डित गर्न सकिन्छ । तर हत्याका लागि कुनै पनि बहाना उपलब्ध हुनु हुँदैन । मुलुकी ऐनमार्फत जातीय छुवाछूत अन्त्य घोषणा गरिएको आधा शताब्दी नाघिसक्दा र जातीय विभेदलाई दण्डनीय बनाउँदा पनि दलितमाथिको विभेदअपराध रोकिएको छैन । यही शुक्रबार मात्रै बुटवलमा रातको समय केटासँग हिँडेकै कारण सामूहिक दुर्व्यवहार भोग्नुपरेपछि १५ वर्षीया दलित किशोरीले आत्महत्याको बाटो रोजिन् । दुई साताअघि पाल्पामा दलितसँगै बिहे गरेकै कारण एक पुरुषलाई आमाको शवसम्म छुन दिइएन, सुरुमा किरिया बार्न पनि घरमा पस्न नदिएर केही दिन बारीमै छाप्रो बनाएर बस्न बाध्य तुल्याइएको थियो । त्यस्तै, अलि अघि पोखरामा किरियापुत्री बस्ने सार्वजनिक भवन प्रयोग सम्बन्धमा दलित र गैरदलितबीच विवाद भएको थियो । अन्तरजातीय विवाहकै कारण बर्सेनि कसै न कसैको हत्या भइरहेको हुन्छ । मुलुकमा जातीय कुप्रथाको जरो कति गहिरो छ भन्ने साक्षी हुन् अमानवीयताको हद नाघेका यी घटनाहरू । त्यसैले, शताब्दीऔं पुरानो विभेद अन्त्य गर्न यो रुढीवादको जरो नै मिल्क्याउनुपर्छ । पात र काण्डहरूमा रंगरोगन गरेर मात्रै यो अमानवीय प्रथा हट्न सक्दैन । त्यसका लागि मुलुकमा व्यापक सामाजिक र सांस्कृतिक जागरणको खाँचो देखिन्छ । यसको नेतृत्व राष्ट्र र समाज परिवर्तनको अगुवाइ गर्नुपर्ने दलहरूले लिनुपर्छ, कार्यकारिणी अधिकार भएका सरकारहरूले जागरणको ढोल पिट्नुपर्छ । यस्ता घटना हुन नदिन, भइहालेमा न्यायको पक्ष लिई पीडकलाई कारबाही दिलाउन उनीहरूले भूमिका खेल्नुपर्छ । पहुँचका आधारमा पीडकलाई कुनै संरक्षण दिइनु हुँदैन । हामी सबैले ख्याल गर्नुपर्छ जबसम्म जातीय विभेद रहिरहन्छ, तबसम्म जतिसुकै भौतिक प्रगति गरे पनि नेपाल एउटा उन्नत राष्ट्र बन्नै सक्दैन । जबसम्म दलितहरू मान्छे गनिँदैनन्, उनीहरूमाथि भेदभावपूर्ण क्रियाकलाप भइरहन्छन्, तबसम्म कथित उपल्लो जातिकाहरू स्वयं मान्छे बन्न सक्दैनन् । सरकार, दलहरू र समाजका सबै तह र तप्काको सामूहिक प्रयत्न भयो भने पक्कै पनि यो अँध्यारो सुरुङबाट निस्कन सकिन्छ । सम्बन्धित सबै पक्षले यस्तो पहल अविलम्ब गर्नुपर्छ, ताकि भोलि कसैले जातीय विभेद नभोगोस् र दुलही लिन गएको कोही शव बनेर फर्किनु नपरोस् ।"
लकडाउनको स्वरूप फेरौं,"केन्द्रीय तथ्यांक विभागका महानिर्देशकले लकडाउन लम्बाइरहने हो भने देशको अर्थतन्त्र माइनसमा जाने चेतावनी दिए । त्यस्तै केही अर्थशास्त्रीले आर्थिक वृद्धिदर माइनसको लाइनभन्दा पनि तल पुग्ने बताइरहेका छन् । यो विषयमा सरकार सचेत भएको छैन । अर्थमन्त्री युवराज खतिवडाले लकडाउनको कारण रोगले भन्दा भोकले बढी मान्छे मर्ने स्थिति आएको छ भन्छन् तर प्रधानमन्त्री केपी शर्मा ओलीलाई यो कुरा बुझाउन सकिरहेका छैनन् । कोरोनासँग भाग्ने होइन डटेर सामना गर्नुपर्छ । महामारीमा जीवनभन्दा ठूलो अर्थतन्त्र हुन्न भन्ने मान्यता प्रधानमन्त्री ओलीले आत्मसात् नगर्दा नै लाखौं जनता भोकमरीको चपेटामा पर्न थालेका छन् । माइनसमा पुर्याउने कि लकडाउन हटाएर अर्थतन्त्रलाई गति दिने ? यही दुई विकल्प सरकारको सामु छ । सरकार अर्थहीन लकडाउनमै रमाइरहेछ । भारतमा अत्ति प्रभावित क्षेत्रबाहेक अन्य सबै क्षेत्र खुला भइसक्यो । रेल पनि चल्न थालिसक्यो । अर्थतन्त्रलाई गति दिन भारतले लकडाउनलाई खुकुलो पारेको हो । हजारौंको लास गनिसकेका मुलुकले पनि लकडाउन हटाइरहेछन् । हामी यसबारे किन विचार नगर्ने ? लकडाउनको नयाँ स्वरूप विभिन्न देशले अवलम्बन गरिरहेका छन् । त्यसैले संक्रमितबाहेक अन्त लकडाउन खुकुलो पार्नुपर्छ । कोरोनाको कारण रेमिट्यान्स घटिरहेको छ । अबको दिनमा रेमिट्यान्स बढ्ने कुनै सम्भावना पनि छैन । बरु उल्टो ती पैसा पठाउने दाजुभाइहरू खाली हात फर्कनेछन् । उता पर्यटन उद्योगको आम्दानी शून्यमा झरिसकेको छ । उद्योग कलकारखाना अस्तव्यस्त छन् । कृषि उत्पादन र आम्दानी लथालिंग छ । लकडाउन भन्दै उत्पादन र आम्दानीका सबै स्रोत भताभुंग पार्ने हो भने अबको ६ महिनापछि आर्थिक परिदृश्य कस्तो हुन्छ ? सरकारले अहिले नै गम्भीर भएर सोच्नुपर्छ । गोपाल देवकोटा, गोकर्णेश्वर८, काठमाडौं"
जातीय विभेदको पराकाष्ठा,"अन्तरजातीय बिहेको किचलोमा दुईको मृत्यु, चार बेपत्ता समाचार पढेर निकै दुःख लाग्यो । समाजवादउन्मुख राज्य निर्माण र सामन्ती व्यवस्थाको समूल नष्ट गरी जनवादी व्यवस्था लागू गर्ने भनिएको सशस्त्र जनयुद्धको केन्द्रविन्दुको रूपमा चर्चित रुकुममा जातकै आधारमा हत्या गरियो । दलित युवकले तथाकथित उपल्लो जातको भनिएकी मल्ल थरको युवतीलाई प्रेम गर्छन् । युवतीको आग्रहमा विवाहका लागि उनको गाउँमा लिन जाँदा सामूहिक नरसंहार हुन्छ । समाचारअनुसार जात नमिलेकै कारण केटीको परिवार र गाउँलेले दलित युवालाई लखेटेर कुटपिट गर्दै नदीमा हाम फाल्न बाध्य पारियो र त्यहाँ पनि ढुंगा हानियो । यो घटना स्पष्ट छ तर पनि सो पालिकाका वडाअध्यक्ष डम्मरबहादुर मल्लले जातीय विभेद नभएको दाबी गरे । यस्तो घटनाको रिपोर्टिङ गर्दा पत्रकार संवेदनशील हुनुपर्छ । मूलधारका मिडियाले सम्प्रेषण गर्ने समाचारकै आधारमा वास्तविक पीडक कानुनी कारबाहीबाट छुट्ने अवस्था नआओस् । त्यसो त यो प्रतिनिधिमूलक घटना हो, केही वर्षअघि काभ्रेका अजित मिजारले पनि गैरदलित युवतीसँग प्रेम गरेकै कारण हत्या गरियो । हत्याजस्तो जघन्य अपराधमा पनि प्रहरीले पोस्टमार्टम नगरी अजितको लासलाई गाड्यो । पछि परिवारले खोजतलास गर्दै जाँदा अजितको लास माटोमुनि भेटियो । हत्याराहरू अझै पनि खुलेआम घुमिरहेका छन् । उनको लास भने न्यायको पर्खाइमा अझै शिक्षण अस्पतालमा छ । उनको बेवारिसे लासले न्याय पाउँछ त ? जातीय छुवाछूत र महिला हिंसाका घटनाहरूका प्रभावितलाई न्याय दिलाउनु सरकारको सरोकारको विषय हैनजस्तो लाग्छ । प्रभावितका परिवार र केही सम्बन्धित संस्थालाई मात्र न्याय चाहिएको छ अनि तिनीहरूको आवाज कतै सुनिँदैन । दोषीलाई प्रचलित कानुनअनुसार कडा कारबाहीको माग गर्छु । दीपक सेन्चुरी, विराटनगरसकारको नीति तथा कार्यक्रममा करिब ६० लाख दलितको जीवनस्तर उकास्ने खालका योजनाहरू समेटिएनन् । दलित समुदाय जातीय भेदभावमा पिल्सिरहेका खबरहरू अखबारका पानाभरि छन् । संसद्मा प्रधानमन्त्री केपी शर्मा ओलीले मुलुकलाई छुवाछूतमुक्त पार्न सरकार प्रतिबद्ध छ भन्दै गर्दा जतीय भेदभाव कम गर्ने कुनै नीति ल्याएको छ त भन्ने प्रश्न सोध्न चाहन्छु । राज्यको माथिल्लो निकायसम्म दलितको पहुँच छैन । लोकतान्त्रिक व्यवस्थाले दलितको जीवनमा परिवर्तन ल्याएन । शिक्षा र स्वास्थ्य सेवाबाट दलित वञ्चित छन् । केहीअघि दलितसँग विवाह गरेकाले आमाको किरिया बार्न बारीमा बस्नुपरेको समाचार सार्वजनिक भएको थियो । माथिल्लो जातको केटी लिन आयो भनेर गाउँलेले लखेट्दा दलित किशोरहरूको मृत्यु भएको निर्मम घटनाको साक्षी बन्यौं । दलितको स्थिति उकास्न सरकारले थुप्रै कार्यक्रम ल्याउनुपर्छ । उनीहरूका लागि शिक्षा, स्वास्थ्य र राज्यका हरेक निकायमा समान पहुँचको प्रत्याभूति सरकारले दिलाउन सक्नुपर्छ । पढेलेखेका भनिनेहरूबाटै विभेद भइरहेको छ । सहरको तुलनामा दूरदराजका दलित बढी छुवाछूतको जाँतोमा पिल्सिनुपरेको छ । दलितको अधिकार संरक्षण तथा प्रवर्द्धनका लागि गठन गरिएको राष्ट्रिय दलित आयोगले अहिलेसम्म पूर्णता पाएको छैन । यसलाई सरकारले छिटो पूर्णता देओस् । दलितको स्तरोन्नति नभएसम्म देशको विकास हुन्न, न त समृद्धिको सरकारी लक्ष्य नै प्राप्त हुन्छ । गोविन्द विक, बूढानीलकण्ठ१२, काठमाडौं"
नक्सापछि नेपालभारत सम्बन्ध,"विगत पाँच वर्षमा नेपालभारत सम्बन्ध नयाँ उचाइ मा पुगेको दाबी दुवै देशमा धेरै पटक गरियो । दुवै देशका प्रधानमन्त्रीहरूले एकअर्का देशको भ्रमण गरिसकेपछि सम्बन्धमा देखिएका दरार पुर्ने तथा लामो समयदेखि विद्यमान समस्या सुल्झाउन विश्वासको वातावरण निर्माण गर्ने वाचा गरेका कारण सम्बन्ध सामान्यीकरण हुने आत्मविश्वास बढेको देखिएको थियो । त्यसैले विदेशमन्त्री वा सचिवस्तरका भ्रमणपछि पनि सम्बन्धले निरन्तर थप उचाइ लिएको बताइयो । गत मंसिरमा कालापानी लिपुलेकलिम्पियाधुरा त्रिकोणलाई भारतले आफ्नो राजनीतिक मानचित्रमा सामेल गरेपछि उत्पन्न हुन थालेको कूटनीतिक गतिरोधका कारण नेपालभारत सम्बन्ध अप्रत्याशित नयाँ ओरालो तिर हिँड्यो । त्यसयता विकास भएको आन्तरिक राजनीतिक परिस्थितिको दबाब थेग्ने क्षमता सिंहदरबारसँग थिएन । भारतले तीव्र र आक्रोशपूर्ण प्रतिक्रिया जनाउने निश्चित हुँदाहुँदै सडकमा भएका प्रदर्शन, संसद्, राजनीतिक दल तथा नेपाली समाजको माग र मनोविज्ञान सम्बोधन गर्न गत जेठ ६ गते कालापानी क्षेत्रलाई नेपालले आफ्नो राजनीतिक मानचित्रमा राख्ने निर्णय गर्यो । सुगौली सन्धि भएको २०४ वर्षपछि नेपालले आफ्नो भूमि सप्रमाण आफ्नो दाबी गरेको छ । परिणामस्वरूप नेपालभारत सम्बन्ध दुवै देशमा भनिएको उचाइ बाट जमिनमा नराम्ररी पछारिएको छ ।पछिल्ला पाँच वर्षमा नेपाल र भारतबीचको सम्बन्ध पुनर्निर्माणको प्रक्रियामा हिँडेको थियो । खास गरी २०७२ सालमा भारतले असहमति राख्दाराख्दै नेपालको जननिर्वाचित संविधानसभाले नयाँ संविधान जारी गरेर पुरानै ढर्राको सम्बन्ध नचल्ने स्पष्ट सन्देश दियो । भारतले नेपालमा गर्दै आएको सूक्ष्म व्यवस्थापन, राजनीतिक दल र सरकारभित्र गर्ने खेलकुदको समय सकिएको जनाउ दिन संविधानसभाको सार्वभौम कदम आवश्यक थियो । परिणामस्वरूप संविधानपश्चात् नेपालमाथि नाकाबन्दी लाग्यो, दुवै देशले एकअर्काप्रति कठोर कूटनीतिक अडान लिए । कठोरताको समय सकिएर परिपक्व कूटनीतिले ठाउँ पाएसँगै नेपालभारत सम्बन्ध पुनर्निर्माणको चरणमा प्रवेश गर्यो । सम्बन्ध पुनर्निर्माणका आधार खोज्न यसबीच तीनवटा मुख्य काम भए । पहिलो, प्रधानमन्त्रीस्तरीय सहमतिमा दुवै देशका विज्ञहरू संलग्न प्रबुद्ध समूह गठन गरियो, जसले प्रतिवेदन तयार गरिसकेको छ । व्यापक गृहकार्यसहित तयार गरिएको प्रतिवेदन भारतले बुझ्न मानिरहेको छैन । आफ्नोसमेत सहमतिमा बनेको समितिले बुझाएको प्रतिवेदन ग्रहण गर्न नमान्दा भारतसामु नैतिक प्रश्न मात्र उठेको छैन, यही मुद्दा थाती रहेर कालान्तरमा सम्बन्धलाई प्रभावित गर्ने अर्को कालापानी बन्ने खतरा उत्तिकै छ । दोस्रो, संविधानपश्चात् भारतले नेपालको आन्तरिक राजनीतिमा गर्ने सूक्ष्म व्यवस्थापनबाट आफूलाई धेरै हदसम्म अलग राख्न थाल्यो । नेपालका लागि यो सुखद आश्चर्य मात्र थिएन, नयाँ संविधान निर्माण गर्ने क्रममा सूक्ष्म व्यवस्थापनको पुरानो हतियार प्रत्युत्पादक भएका कारण उसले सिकेको पाठ पनि थियो । त्यसपछि नेपाल आएका भारतीय राजदूत मञ्जीवसिंह पुरीले आफूलाई नेपालको आन्तरिक राजनीतिबाट अलग्याएको सन्देश दिए । वर्तमान राजदूत विनय क्वात्रा पनि पछिल्लो लिगेसी कै पक्षधर देखिन्छन् । भारतको नेपालनीति बन्ने ठाउँ लैनचौर होइन, नयाँ दिल्लीस्थित साउथ ब्लक नै हो । तर, त्यो नीति कार्यान्वयन गर्ने एउटा ठाउँ लैनचौर कूटनीतिक अनुशासनमा बस्दा द्विपक्षीय सम्बन्ध सकारात्मक पुनर्निर्माणको दिशामा हिँड्न सहयोग हुन्छ । तेस्रो, यसबीच दिल्लीको आर्थिक सहयोग नेपालको विकासमा देखिने गरी केन्द्रित भएको संकेत मिल्यो । द्विपक्षीय विकास परियोजनाहरू अलमलिने, ठूला आयोजना पकडमा राखेर काम नगरिदिने, वाचा गर्ने तर काम नगर्ने पुरानो शैलीमा नरेन्द्र मोदी प्रधानमन्त्री निर्वाचित भएपछि भारतले एक हदसम्म परिवर्तन ल्यायो । नेपाल सरकारको समेत सक्रियतामा हुलाकी राजमार्ग निर्माणले गति लियो, एकीकृत भन्सारचौकीहरू बने । नेपालभारत पेट्रोलियम पाइपलाइन निर्माण यसैबीच सम्पन्न भयो । सम्बन्ध पुनर्निर्माणको एउटा चरण प्रबुद्ध समूहको प्रतिवेदन दुवै देशले बुझेर त्यसका सिफारिसहरू कार्यान्वयनमा गएपछि मात्र पूरा हुन्छ । यस क्रममा दुई देशले एकअर्कासँग राख्ने अपेक्षाहरू कहाँ टकरावमा छन् भन्ने हेर्नु आवश्यक हुन्छ, जसलाई दुवैतिरको कूटनीतिले उपेक्षा गरिरहेको छ । पहिले भारतकै कुरा गरौं । भारत नेपालबाट उसको सुरक्षाप्रति संवेदनशीलता चाहन्छ । द्विपक्षीय व्यापारमा विद्यमान धेरैजसो प्रबन्ध उसैको पक्षमा भएकाले त्यसको निरन्तरता चाहन्छ र राष्ट्रसंघ लगायतका ठूला अन्तर्राष्ट्रिय मञ्चमा उसले खोजेको नेतृत्वदायी उपस्थितिका लागि नेपालको समर्थन चाहन्छ । यति मात्रै हुँदा समस्या छैन । समस्या कहाँ उत्पन्न हुन्छ भने, आफ्नो सुरक्षा दायराको विस्तार गर्दै नेपालचीन सम्बन्धलाई समेत दखल दिने ठाउँ भारतले खोजिरहेको देखिन्छ । नत्र, नेपालले आफ्नो भूमि कुनै पनि मित्रराष्ट्रविरुद्ध प्रयोग हुन नदिने प्रतिबद्धतालाई व्यवहारमै पुष्टि गर्दै आएपछि चीनलाई जोडेर नेपालबाट सुरक्षा ग्यारेन्टी खोज्नु अकूटनीतिक मात्र होइन, असम्भव लाग्छ । चीनसँग गाँसिने भारतको संवेदनशीलता चीन र भारतकै द्विपक्षीय मामिला हो, जसमा नेपालले कसैको पक्ष लिन वा विपक्षमा उभिन सम्भव छैन । यसबाहेक नेपालले भारतका जायज सुरक्षाचासोलाई सधैं मनन गर्दै आएको छ, गर्नुपर्छ । चीनसँग स्वतन्त्र सम्बन्ध राख्ने नेपालको अधिकारलाई भारतले सम्मान गर्नुपर्छ । हरेकजसो सार्वजनिक वा द्विपक्षीय मञ्चमा भारतीयहरूको एउटा सिकायत हुने गर्छ नेपालले भारतसँग चाहेको कुरा कहिल्यै स्पष्ट हुँदैन । वास्तवमा नेपालले विकासमा सहयोगका अतिरिक्त भारतसँग चाहेको सबैभन्दा ठूलो कुरा आफ्नो सार्वभौमिकताको सम्मान हो । केवल शब्दमा होइन, व्यवहारमै नेपालले यो सम्मान चाहेको छ । सार्वभौमिकता भौगोलिक सिमानाको सम्मानमा प्रतिविम्बित हुन्छ र द्विपक्षीय व्यवहारमा देखिन्छ । यद्यपि नेपालको राजनीतिक पक्षले लैनचौरसँग साना व्यक्तिगत तथा निर्वाचन क्षेत्रकेन्द्रित विकास सहयोगको याचना गर्ने कार्यले व्यवहारमा देखिने असमानता झनै गहिरो पार्न मद्दत गरिरहेको हुन्छ । सम्मान चाहने नेपाली नेतृत्वले सोहीअनुरूपको व्यवहारलाई आफ्नो स्थायी आचरण बनाउनु उत्तिकै आवश्यक हुन्छ । नेपाली सार्वभौमिकताको सम्मानसँग सीधै जोडिने हुनाले भारतसँगको सीमा विवाद पेचिलो बनेको हो । दशकौंअघि उब्जेको र विगत तीस वर्षदेखि सार्वजनिक छलफलको विषय बनेको कालापानी समस्या अहिले आएर यस स्वरूपमा प्रकट हुनुमा समस्यालाई समाधान गर्नुको साटो धकेल्दै जाने भारतीय प्रवृत्ति जिम्मेवार देखिन्छ । नेपालले सरकारी स्तरबाट सुरुआतमा करिब ३५ वर्गकिलोमिटर क्षेत्रपफल भएको कालापानीलाई मात्र आफ्नो दाबी गरेको हो, जहाँ हाल भारतीय सेनाको टुकडी बसेको छ । कालापानी भारतले नछोड्ने आशय स्पष्ट पारेपछि नेपालले विभिन्न ऐतिहासिक सन्धिसम्झौता तथा अभिलेखहरूको अध्ययन सुरु गर्यो । अनुसन्धानकर्मी र बौद्धिक वृत्तले प्रकाशमा ल्याएका नयाँ र अकाट्य तथ्यले लिपुलेकसहित लिम्पियाधुरासम्मकै भूभाग नेपालको भएको पुष्टि भयो । अहिले सरकारी तहबाट औपचारिक रूपमा नेपालले आफ्नो दाबी मात्र पेस गरेको छैन, कालापानीलिपुलेकलिम्पियाधुराको भूभाग समेटेर नयाँ राजनीतिक मानचित्र जारी गर्ने ठाउँमा आइपुगेको छ । समाधान गर्न सकिने समस्याहरू थाती रहँदा कसरी परिस्थिति बिग्रेर जान्छ भन्ने उदाहरण कालापानी हो । सुस्तामा त्यही अवस्था छ । नेपालभारत सिमानामा कमै ध्यान जाने तर पूर्वदेखि पश्चिमसम्मै विद्यमान अर्को मुख्य समस्या नो म्यान्स ल्यान्ड अर्थात् दशगजा क्षेत्रको सुरक्षा हो । दुवैतिरबाट दशगजामा भएको अतिक्रमणका कारण नेपाल र भारतबीचको अन्तर्राष्ट्रिय सिमाना नियमित छैन । अधिकांश दशगजा क्षेत्रमा खेती गरिएको छ, घरहरू बनेका छन् । विगत दुई दशकमा सीमास्तम्भ निर्माण र मर्मत गर्ने कार्य धेरैजसो सम्पन्न भए पनि दशगजालाई खाली गराउने कार्यमा भारत अनिच्छुक रहेको नेपाली पक्षको बुझाइ बनेको छ । सीमा समस्यामा एउटा सहमति बनेर कार्यान्वयन हुन थालेपछि दशगजा क्षेत्रको सुरक्षामा दुवै देशको अग्रसरता हुन सक्ने थियो । कालापानी समस्या बिग्रेर जाँदा सिमानाका अन्य समस्या ओझेल पर्ने, द्विपक्षीय सम्बन्धमा लामो गतिरोध कायम रहने तथा दुवै पक्षको कूटनीतिक अप्ठ्यारो चुलिने खतरा बढेको छ ।औपचारिक कूटनीतिका सबै बाटा एकाएक बन्द गर्ने ठाउँमा पुगेर अनौपचारिक र ट्र्याक२ का माध्यमबाट संवादमा रहेका नेपाल र भारतका शीर्ष नेतृत्वले तत्काल परिस्थिति सम्हाल्न र थप बिग्रन नदिन पहल गर्नुपर्छ । यसबीच कालापानीमा गुन्जीको सैन्य क्षेत्रबाट जम्मा गरिएका करिब ५,००० भारतीय सैनिकको गतिविधि बढेको समाचार सार्वजनिक भएको छ । नेपालले नक्सा जारी गरेपछि भारतीय विदेश मन्त्रालयबाट व्यक्त प्रतिक्रियामा नेपाललाई वार्ताको वातावरण बनाउन आग्रह गरिएको छ । खासमा वार्ताको वातावरण दुवै पक्षले एकैसाथ बनाउने हो । नक्सा जारी गर्नुअघि नेपालले वार्ताका लागि बारम्बार गरेको कूटनीतिक आग्रहलाई किन वास्ता गरिएन भन्ने प्रश्नको जवाफ भारतले दिनुपर्छ । हालको संवादहीनता चिरेर तत्काल सार्थक र सघन वार्ताको क्रम सुरु गर्नु नेपाल र भारत दुवैका लागि आवश्यक छ । सरकार, नागरिक, व्यापार, इतिहास, संस्कृति र धर्मका अनेक पत्रमा जेलिएको सम्बन्ध भएका दुई मुलुक लामो समयसम्म संवादहीनताको अवस्थामा रहनु उपयुक्त बाटो होइन । यसका लागि दुवै पक्षका जिम्मेवार राजनीतिज्ञ तथा अधिकारीहरूले परिस्थिति थप बिगार्ने बयानबाजी तत्काल रोक्नुपर्छ । कोभिड१९ को महामारीले ल्याएको संकट गहिरिँदै जाँदा द्विदेशीय सम्बन्धमा थपिएको अनिश्चय लम्बिनु हितकर हुँदैन । कमसेकम दुई प्रधानमन्त्रीले टेलिफोन संवादबाट नागरिकलाई आश्वस्त पार्ने पहिलो कदम उठाउन सक्छन् । हाल जमिनमा पछारिएको सम्बन्धलाई फेरि उचाइमा लैजाने प्रस्थानविन्दु यही हुन सक्छ ।ट्वीटर ः २त्ष्पबम्जबपबब"
बजेटबाट अपेक्षा,"कोभिड१९ र अर्थतन्त्र नियमित कामसँगै तत्कालको व्यवस्थापन अहिलेको चुनौती हो । विदेशमा अलपत्र परेका नेपालीलाई स्वदेश फर्काई उत्पादनमूलक क्षेत्रमा लगाउनु आवश्यक छ । हाम्रो अर्थतन्त्र विप्रेषण (रेमिट्यान्स) र आयातबाट प्राप्त हुने राजस्वमा आधारित छ । आन्तरिक राजस्वको केही हिस्सा रहे पनि मुलुकको अर्थतन्त्र धान्ने भनेकै विप्रेषण, भन्सारमा आधारित राजस्व र वैदेशिक अनुदानले हो । कुल गार्हस्थ्य उत्पादन (जीडीपी) मा आधाभन्दा बढी योगदान यिनै क्षेत्रबाट हुने गरेको छ ।अर्को कुरा, विदेशी मुद्राको सञ्चितिले नै अन्तर्राष्ट्रिय व्यापार सम्भव तुल्याउँछ । तर, त्यसको मुख्य स्रोत विप्रेषणमा कोभिड१९ ले ठूलो धक्का दिएको छ । विदेशमा रहेका नेपालीहरूले रोजगारी गुमाइरहेका छन् । सरकारले गरेको आकलनमै यही वर्ष मात्र साढे ६ लाख नेपाली स्वदेश फर्कनेछन् । विदेशी भूमिमा श्रम बेचिरहेका ४० लाखभन्दा बढी नेपालीमध्ये आधा मात्र फर्कंदा पनि अर्थतन्त्रमा पार्ने दूरगामी असर आकलन गर्न सजिलो छैन । विदेशी मुद्राको सञ्चिति र भुक्तानी सन्तुलनको विषयले नेपाल मात्र होइन, नेपालजस्ता मुलुकहरूका अर्थविज्ञहरूको टाउको दुखाइरहेको छ । विदेशी मुद्राको सञ्चिति नहुँदा सन् १९७० को दशकको पूर्वार्द्धमा चीनले भोग्नुपरेजस्तै अवस्था दोहोरिन सक्छ । अत्यावश्यक सामग्रीको आयातकै लागि पनि विदेशी मुद्राको निकै आवश्यकता पर्छ । यस्ता विषयमा ध्यान नदिए गरिबी बढ्दै जानेछ । बेरोजगारीे, भोकमरी, कुपोषण पनि बढ्ने र कोभिड१९ को कारणभन्दा अन्य रोग वा तनावले मानिसको मृत्यु हुने सम्भावना उत्तिकै छ । सरकारले यस्ता र आउन सक्ने अनेक विपत्लाई ध्यानमा राख्दै सकारात्मक सोचका साथ बेलैमा नयाँ रणनीतियोजनाकार्यक्रमहरू ल्याउनुपर्छ । कोभिड१९, कृषि र पर्यटन स्वदेशमै भएका बेरोजगार युवाहरूलाई सम्बोधन गर्न नसकिरहेका बेला विदेशबाट फर्किने जनशक्तिलाई कुन क्षेत्रमा खपत गर्ने, गुमेको विप्रेषणको विकल्प के हुने भन्नेजस्ता विषयबारे तत्काल सोच्नुपर्छ । दीर्घकालीन योजनासहित यससम्बन्धी रणनीति तय गर्नुपर्ने थियो, तर सरकार अझै जे पर्ला त्यो टर्ला भन्ने सोचाइमा छ । कृषि र पर्यटन राम्रा विकल्प हुन सक्छन् । आधुनिक कृषिको कुरा गरेर मात्रै हुन्न, त्यस्ता उत्पादनको उचित मूल्यसहितको बिक्रीको ग्यारेन्टी राज्यले गर्नुपर्छ । समयमा मल, उपकरण र बीउबिजनको व्यवस्था हुनुपर्छ । निश्चित वर्षका लागि निर्ब्याजी ऋण उपलब्ध गराउनुपर्छ । व्यावसायिक खेती थालिहाल्नुपर्छ, किसानका लागि राहत प्याकेज घोषणा गर्नुपर्छ । निर्यातमूलक उत्पादनमा जोड दिनुपर्छ । ठूला र संगठित उत्पादनलाई अझ प्रश्रय दिनुपर्छ । अर्गानिक खेती भनेर मात्र हुँदैन । यसको विश्वास र विश्वबजार अनि उत्पादन अनुरूपको मुद्रा आर्जनमा पनि ध्यान दिनुपर्छ । दुर्लभ जडीबुटीको व्यावसायिक खेती, त्यसको निर्यातबारे सोच्नुपर्छ ।कुनै बेला भारतलाई धान बेच्ने नेपाल अहिले त्यतैबाट चामल आयात गर्छ । चीनमा लसुन र बंगलादेशमा दाल बेच्ने नेपाल अहिले त्यहीँबाट ल्याएर खान्छ । हाम्रो कृषि क्षेत्र न संगठित छ न त व्यावसायिक । उत्पादित अन्नबाली सरकारले किन्ने र त्यो खेर नजाने अवस्था मात्र सिर्जना गर्न सके पनि धेरै युवा स्वदेशमै रहनेछन् । जीडीपीमा ३२ प्रतिशत योगदान दिने यो क्षेत्रमा सरकारको ध्यान कागजमा मात्र गएको छ । कृषिमा टेकेर समृद्धि हासिल हुन्छ भन्नेहरूलाई कोभिड१९ ले काम गरेर देखाउने राम्रो अवसर दिएको छ । कृषिसँगै पर्यटन क्षेत्रमा पनि संख्या बढाउनेभन्दा गुणस्तरीय (अधिक खर्च गर्न सक्ने) पर्यटकतर्फ ध्यान दिनुपर्छ । भुटान र माल्दिभ्सको मोडलमा पर्यटन क्षेत्रको विकास गर्नुपर्छ । कोभिड१९ बाट उकुसमुकुस भएका मानिस केही समयपछि बाहिर निस्कनेछन् । तिनलाई क्यास गर्न टुरिज्म प्याकेजसहित अघि बढ्न सकिन्छ । निष्कर्ष वासिङ्टन कन्सेन्ससबाट चलेको यो विश्व अब कता जाने भन्नेमा धेरै अन्योल छ । सामाजिक, आर्थिक, राजनीतिक जेसुकै कारण भए पनि अहिलेको संकटबाट हामीले छुट्टै कोर्स लिन जरुरी छ । कृषि र पर्यटनसँगै त्यसमा आधारित लघु उद्यममा सरकारले जनतालाई प्रोत्साहन गर्न आवश्यक छ । कृषिमा पूर्ण रूपमा आत्मनिर्भर भएपछि बिस्तारै औद्योगिक विकासतर्फ पाइला सार्नुपर्छ । हाम्रो अर्थतन्त्रमा व्यापार, पर्यटन र विप्रेषणको ठूलो प्रभाव रहँदै आएको छ । विप्रेषण ४० प्रतिशत घट्ने देखिएकाले यसतर्फ गम्भीर हुन जरुरी छ । सरकारले गत वर्ष ५८ अर्ब अनुदान ल्याउने भन्यो, तर त्यो रकम १२ अर्ब पनि पुगेन । ८९ खर्ब राजस्वमध्ये १ खर्ब त स्थानीय तह र प्रदेशलाई दिनुपर्छ । सार्वजनिक खर्च पुनरावलोकन आयोगको रिपोर्टलाई आधार मानेर अनावश्यक समिति र बोर्ड खारेज गर्दै १६ मन्त्रालय, ३५ विभाग र ४५ हजार कर्मचारी कायम गर्नेतर्फ जानुपर्छ । चालु खर्चको ३९ प्रतिशत कम गर्ने र सार्वजनिक संस्थाहरूमा सुधार ल्याउँदै सामाजिक सुरक्षाका आधारमा ६ लाख अदक्ष श्रमिकलाई सीपमूलक केन्द्रहरूसँग जोड्नुपर्छ । विदेशबाट फर्कनेहरूको सीप पहिचान गरी लक्षित कार्यक्रम बनाउने जिम्मा स्थानीय तहलाई दिनुपर्छ । कुल बजेटको १० प्रतिशत रकम स्वास्थ्यमा छुट्याएर भौतिक पूर्वाधार, जनशक्ति र उपकरणको व्यवस्था गरी स्वास्थ्य संस्थाहरू सुधार गर्नुपर्छ । पाठ्यक्रम संशोधन गरी प्राविधिक र व्यावसायिक शिक्षामा जोड दिनुपर्छ । मूल कुरा, कृषिलाई आधुनिकीकरण गर्दै युवालाई साना उद्योगमा आकर्षित नगर्ने हो भने मुलुक समृद्धिको बाटामा जानै सक्दैन ।"
ढुंगामा कुँदिएका तथ्यहरू,"यस लेखमा आर्थिक वर्ष २०७६७७ ले नेपाली जनतालाई उपहार दिएका केही तथ्यबारे चर्चा गरिएको छ, जुन हाम्रा लागि ओली सरकार र त्यसको क्षमता हेर्ने आँखीझ्यालहरू हुन् । यसको निष्कर्ष बन्छ बितेको वर्ष हाम्रा लागि फलदायी रहेन । यस्तो निष्कर्ष निकाल्न हामीसँग यथेष्ट प्रमाण छन्, जसले कम्युनिस्ट सरकारको वर्गीय चिन्तनधारालाई त नांगेझार पारेकै छन्, हाम्रो राज्य संरचना, गति र प्रवृत्तिलाई पनि ऐतिहासिक प्रश्नहरूको कठघरामा उभ्याएका छन् । सबैलाई थाहा छ, मन्त्री र अर्थमन्त्री हुन सजिलो छैन । प्रधानमन्त्री हुन त झन् अप्ठ्यारो छ । त्यसमाथि अझ अप्ठ्यारो छ सफल अर्थमन्त्री हुन । झन् धेरै अप्ठ्यारो छ सफल प्रधानमन्त्री हुन । तर असफल सरकारहरूलाई पटकपटक प्रश्न गर्न र बेहोर्न जनतालाई त्योभन्दा धेरै अप्ठ्यारो छ । के जनताको त्यो महासकस बुझ्ने गम्भीरता सरकारसँग छ ? चालु आर्थिक वर्षका केही आँकडा नियालौं र यो प्रश्नको जवाफ खोजौं ।चालु वर्ष हाम्रा लागि निकै महत्त्वपूर्ण थियो । किनभने हामीसँग दुईतिहाइको सरकार थियो । उसले बनाएको कार्यक्रम र बजेट थियो । सरकारसँग पछिल्ला अनुभवहरूको संग्रह थियो । काम गर्नलाई यथेष्ट संरचना थिए । प्रदेशहरू थिए । स्थानीय सरकारहरू थिए । संविधान थियो । र, संविधानले परिलक्षित गरेको समाजवादको ठूलो राजमार्ग थियो । मुख्य कुरा, सरकारलाई कतैबाट पनि रोकावट थिएन । न सडक अवरुद्ध थियो न त सदन । तर ती सबै अवसर मात्र पानीका फोका बने, किन ? यसबीच सरकारले न भुइँलाई आशा दियो, न त माथि । न यो सरकारले राष्ट्रिय उत्पादनको प्रवर्द्धन गर्यो, न त समाजवादको रेखांकन । कम्युनिस्ट सत्ताले न शिक्षा र स्वास्थ्यमा निजीकरण रोक्न सक्यो न त बिचौलियाको रजगज । कार्यसम्पादनमा स्वयं मन्त्रालयहरू निकै कमजोर देखिए । परिणामस्वरूप सरकारको चरित्र, गति र क्षमतामा प्रश्नहरू आए । र, ती सबै जायज प्रश्नमाथि सरकारले हथौडा चलायो । कस्तो दुर्भाग्य ! आँकडा हेरौं । चालु आर्थिक वर्षमा कार्यसम्पादनका लागि सरकारले १,३५१ वटा माइलस्टोन बनाएको थियो । ती माइलस्टोन खासमा सरकारको योग्यता, गति र प्रवृत्तिका सूचक थिए । तर के भयो ? आफैंले बनाएका ती माइलस्टोन मध्ये सरकारले १८९ वटा मात्र पूरा गर्यो, जुन सम्पूर्ण योजनाको १४ प्रतिशत हो । लक्ष्य पूरा गर्ने अभियानमा सबैभन्दा असफल देखियो भौतिक पूर्वाधार तथा यातायात मन्त्रालय । उसले सक्नुपर्ने १०९ योजनामध्ये ३ वटा मात्र सम्पन्न भए । श्रम मन्त्रालयले आफ्नो बजेटको ७ प्रतिशतभन्दा धेरै खर्च गर्नै सकेन । स्वयं प्रधानमन्त्री तथा मन्त्रिपरिषद्को कार्यालयसँग १०७ वटा माइलस्टोन थिए, जसमध्ये ४४ वटा मात्र पूरा भए । उसले आफ्नो बजेटको मात्र ५२८ प्रतिशत खर्च गर्यो । १४ मन्त्रालयले आफैंले बनाएका योजनाको ८५ प्रतिशत लक्ष्य पूरा गर्नै सकेनन् । ९ मन्त्रालयले ७० प्रतिशत बजेट गुमाए । यसरी सरकार सम्पूर्ण रूपमा असफल भयो । के आत्मरति र आत्मप्रशंसाका कविताहरू कोरेर यो तथ्यलाई छोप्न सकिन्छ ? गत वर्षको दुर्भाग्य यतिमै सीमित रहेन । राष्ट्रिय गौरवका आयोजनाहरूको अवस्था अझ लाजमर्दो देखियो । चालु वर्षमा राष्ट्रिय गौरवका २२ आयोजनाको सरदर भौतिक प्रगति ५ प्रतिशतमा रोकियो । आयोजनाहरूलाई छुट्याइएको कुल १ खर्ब २ अर्ब ६५ करोड बजेटमा चैतसम्मको खर्च प्रगति मात्र २९ प्रतिशत रह्यो । यो वर्ष मेलम्चीको भौतिक प्रगति २३८ प्रतिशत मात्र भयो । जनताका लागि योभन्दा अर्को अपशकुन के हुन्छ ? जनताका लागि योभन्दा ठूलो दुर्भाग्य के हुन्छ ? एउटा आयोजना पूरा गर्न एक पुस्ता लाग्छ भने देश बन्छ कसरी ? प्रदेश सरकारहरूको चालढाल पनि उस्तै देखियो । तथ्यांक हेर्दा यो वर्ष औसत २३ प्रतिशतभन्दा धेरै बजेट प्रदेशहरूले खर्च गर्नै सकेनन् । प्रदेश १ ले ३१ प्रतिशत खर्च गर्यो भने, प्रदेश २ चाहिँ १२ प्रतिशतमा अल्झियो । चालु वर्षमा प्रदेशहरूले (वाग्मती प्रदेशबाहेक) लक्ष्यको सरदर ६५ प्रतिशत मात्र राजस्व संकलन गरे । मात्र वाग्मती प्रदेशको राजस्व संकलन ८२ प्रतिशत पुग्यो । चालु वर्षमा प्रदेशहरूको सरदर आर्थिक वृद्धि ४ प्रतिशतमा रोकियो । जब सरकारले गति समाउँदैन, स्वभावतः त्यसको प्रभाव जनतामा देखिन्छ । सरकारले जब जनपक्षीय चरित्र गुमाउँछ, त्यसको प्रभाव आमजनताको जीविकामा प्रकट हुन्छ । केही आधारभूत तथ्यांकहरूले भन्छन् हाम्रो आर्थिक हालत निकै खराब छ र त्यो अझ खराब हुँदै छ । जस्तो, युएनडीपीको पछिल्लो प्रतिवेदनले भन्छ आउने वर्ष हाम्रो प्रतिव्यक्ति आम्दानी ४ प्रतिशतले घट्नेछ । यो मानव विकास वृद्धिमा ३० वर्षयताकै सबैभन्दा खतरनाक सूचना हो । कोभिड१९ का कारण ठूला उद्योगहरूमा त समस्या छ नै, लघु तथा मझौला उद्योगहरू अझ धेरै प्रभावित छन् । भनिन्छ, यस्ता उद्योगहरूको आम्दानी अहिले नै ९५ प्रतिशत घटेको छ, जसले ६० प्रतिशत रोजगारी खोस्नेछ । इन्स्टिच्युट फर इन्टिग्रेटेड डेभलपमेन्ट स्टडिजले २३ जिल्लामा गरेको पछिल्लो अध्ययनले भन्छ होटल, यातायात र अनौपचारिक श्रम क्षेत्र अहिले सबैभन्दा धेरै संकटमा छन् । यस्तै अवस्था रहे सन् २०२० मा ६० प्रतिशतभन्दा धेरै पर्यटक घट्नेछन्, जसबाट हाम्रो करिब ४० करोड अमेरिकी डलर (४५ अर्ब रुपैयाँभन्दा धेरै) गुम्नेछ । उद्योग वाणिज्य महासंघकी अध्यक्ष भवानी राणा भन्छिन्, गत वर्ष लिएको ऋण र ब्याज तिर्न नसकेर उद्योगीहरू आत्महत्या गर्ने अवस्थामा पुगेका छन् । निश्चय नै, खाद्यान्न र औषधि लगायतका ४० प्रतिशत उद्योग चल्न सक्ने अवस्थामा छैनन् । त्यसो त आगामी वर्ष १५ देखि २० प्रतिशत रेमिट्यान्स पनि घट्नेछ । अहिले नै नेपालमा २५ प्रतिशत जनता गरिबीको रेखामुनि छन् । दैनिक २ डलरभन्दा कम कमाउनेहरूको संख्या ७ प्रतिशत छ । यसमा थप ३० लाख मान्छेले रोजगारी गुमाउँदा के होला ? विज्ञहरू बताउँछन् आउने वर्ष हाम्रो आर्थिक वृद्धि १५ प्रतिशतभन्दा तल हुनेछ । महँगी भने १५ देखि २० प्रतिशतले उकालो चढ्न सक्छ । यसको अर्थ हो हामी भयंकर चक्रवातको सामुन्ने उभिएका छौं । तर लाग्छ, आउँदै गरेको चक्रवातको अलिकति पनि आभास सरकारलाई छैन । कम्तीमा सरकारको नीति तथा कार्यक्रम हेर्दा त्यसको अनुभूति गर्न पाइएन ।यी तथ्यांक कसैलाई तर्साउन प्रस्तुत गरिएका होइनन् । तर आसन्न संकट नदेख्ने हो भने सरकारको आगामी वर्ष अझ झुर हुनेछ । अघिल्ला अनुभवहरूलाई इन्कार गर्ने हो भने आउने वर्ष सरकार अझ असफल हुनेछ, जसको सीधा असर पर्नेछ विपन्न, मजदुर, किसान र बेरोजगारहरूमा । किनभने अहिले सबैभन्दा जोखिममा जो छ, त्यसको जीवनरक्षा गर्नु सरकारको पहिलो काम हो । जसका लागि मुख्यतः सामाजिक सुरक्षा सुनिश्चित गर्नु, खाद्यसंकट आउन नदिनु र रोजगारीका अवसरहरू सिर्जना गर्नु आवश्यक छ । तर सरकारी अधिकारीहरू भन्छन् सरकारको ढुकुटीमा पैसा छैन । रोजगारी सिर्जना र कृषिमा व्यापक सुधार गर्न खर्बौं चाहिन्छ । स्वयं अर्थमन्त्रीको प्रश्न छ कहाँबाट ल्याउने त्यत्रो पैसा ? निश्चय नै, सरकारसँग फालाफाल गर्ने पैसा नहोला । तर जे छ त्यसलाई सदुपयोग गर्ने अवसर भने पक्कै छ । दुर्भाग्य, सजिलो बाटामा हिँडेर त्यो अवसर प्राप्त हुँदैन । त्यसका लागि कठोर निर्णय र ऐतिहासिक संकल्प चाहिन्छ । त्यसका लागि अक्करमा हिँड्ने हिम्मत चाहिन्छ । सरकारसँग छ त्यो हिम्मत ? जस्तो, सार्वजनिक खर्च पुनरावलोकन आयोगले सरकारलाई अनेक सुनौला अवसर देखाएको छ । आयोगका अनुसार, हाम्रा ६ मन्त्रालय, ३ दर्जन आसपास महाशाखा, दर्जनौं विकास समिति र अनेक आयोगलाई या खारेज गर्न सकिन्छ या त मिलाउन । त्यसो गर्दा अहिले नै ५० हजार कर्मचारीको खर्चबोझ कम हुन्छ । संघ र प्रदेश सांसदहरूका नाममा दिइएको विकास बजेट कटाउँदा सरकारसँग झन्डै २२ अर्ब रकम बच्छ । सरकारले एक वर्ष नयाँ गाडी खरिद नगर्ने संकल्प गरोस्, त्यसबाट करोडौं जोगिन्छ । खर्च घटाउन आर्थिक अनुशासन आवश्यक हुन्छ । जस्तो, विदेश भ्रमण नगरौं । भोजभतेर नगरौं । सरकारी चियापान र अतिथि सत्कार बन्द गरौं । अहिले साप्ताहिक बिदा एक दिन दिइन्छÙ यसलाई दुई दिन गरौं । बिदामा सरकारी साधनको दुरुपयोग रोकौं । त्यसै गरी मन्त्रिपरिषद्, संसद्, आयोग, समिति, सरकारी कार्यालयका अनेक बैठकमा दिइने भत्ता कटाऔं । यी केही उदाहरण मात्र हुन् । यद्यपि नयाँ आर्थिक अनुशासन, भीष्मप्रतिज्ञा र आचारसंहिता लागू गर्ने हो भने सरकारले खर्बौं जोगाउन सक्छ । यस्तो बचत मुख्यतः सामाजिक सुरक्षा, रोजगारी सिर्जना र कृषिमा लगाउन सकिन्छ । सबै कुरा परम्परागत ढाँचामै गर्ने हो भने पछिल्ला आन्दोलनहरूको के अर्थ ? परिवर्तनको के अर्थ ? बलियो सरकारको के अर्थ ? सबै काम आखिर असफलतामै टुंगिन्छन् भने सरकारले गर्ने वाचाको के अर्थ ? उही काम, उस्तै संरचना, उनै मान्छे र उस्तै प्रवृत्तिले नयाँ परिणाम दिँदैन । पुरानै परिणामको निरन्तरता हो भने नयाँ नीति तथा कार्यक्रम र बजेटको के अर्थ ? आफ्नै प्रतिबद्धताहरूप्रति स्वयं मन्त्री र प्रधानमन्त्रीको जवाफदेहिता रहँदैन भने समृद्धिको राग अलाप्नुको के अर्थ ? कुनै बेला स्वयं कमरेडहरू भन्थे खुसी वर्गीय हुन्छ, हाँसो वर्गीय हुन्छ, राजनीति वर्गीय हुन्छ, सत्ता वर्गीय हुन्छ । सरकार, यसले ल्याउने नीति तथा कार्यक्रम र बजेट पनि वर्गीय हुन्छ । सरकार, तिम्रो कार्यक्रम, बजेट, गतिहीनता र मोजमस्तीले कुन वर्गको सेवा गर्दै छ, थाहा छ ? इतिहासले प्रश्न गर्दै छ । या त तथ्यहरू फेरौं, या आफूलाई बदलौं । अन्यथा इतिहासका गल्तीहरू पानीका फोका होइनन्, जो सजिलै उठ्छन् र बिलाउँछन् । ती ढुंगामा कुँदिएका अक्षरहरू हुन्, जसको हिसाबकिताब आज नहोला, एक दिन अवश्य हुन्छ । सरकार, अहिलेलाई मात्र एउटा सुझाव कृपया आगामी बजेटमा भने समयसँग खेलबाड नहोस् !"
एचसीक्यूको परीक्षण स्थगित,"के हो एचसीक्यू ?यो औषधि दशकौंअघि मलेरियाको उपचारका लागि स्वीकृत गरिएको औषधि हो । अटोइम्युन डिजिज जस्तै लुपुस र बाथको उपचारमा पनि यसको प्रयोग हुन्छ । एचसीक्यू औलोका लागि सुरक्षित औषधि मानिए पनि अहिलेसम्म कुनै पनि परीक्षणले यसलाई कोभिड१९ का लागि प्रयोग गर्न सुझाएका छैनन् । यो एक सस्तो, प्रचलित र सजिलै उत्पादन गर्न सकिने औषधि हो । औलोका बिरामीलाई यसले ज्वरो तथा सुजन कम पार्न सहयोग गर्छ । औलो रोगका बिरामीले यो अझै प्रयोग गर्न सक्छन् । यस औषधिलाई कोभिड१९ को उपचारमा प्रयोग गर्न सकिन्छ भन्नुमा विभिन्न कारण छन् । केही शोधकर्ताले एचसीक्यूले कोभिड१९ को भाइरसलाई मानव कोषमा प्रवेश गर्न नदिने दाबी गरेका भए पनि आशातीत कार्य गरेको भने पाइएको छैन । चीन, फ्रान्सलगायत देशका चिकित्सकहरूका अनुसार यो औषधि एन्टिबायोटिक एजिथ्रोमाइसिनसँग मिलाएर दिँदा कोभिड१९ का बिरामी निको हुने दाबी गरेका थिए । तर यसबारे थप अध्ययन आवश्यक भएको बताइएको थियो ।"
सीमा विवादबारे सरकारले जानकारी दिएन : गान्धी,"(नयाँदिल्ली)  भारतीय राष्ट्रिय कांग्रेसका पूर्वअध्यक्ष तथा नेता राहुल गान्धीले नेपाल र भारतबीच पछिल्लो समय देखिएको सीमा विवादबारे नरेन्द्र मोदी सरकारले पारदर्शी ढंगले जानकारी नदिएको भन्दै असन्तुष्टि व्यक्त गरेका छन् । कांग्रेसले मंगलबार मध्याह्न आयोजना गरेको डिजिटल पत्रकार सम्मेलनमा उनले नेपाल र चीनसँग सीमा विवाद किन भइरहेको छ भन्ने प्रस्ट जानकारी आफूहरूलाई नभएको बताए । जबसम्म हामीलाई जानकारी गराइँदैन तबसम्म विवादबारे प्रस्ट बोल्न सकिँदैन, उनले भने । गान्धी दुई वर्षअघि नेपालको बाटो हुँदै मानसरोवरको यात्रामा गएका थिए । त्यस क्रममा उनी केही दिन काठमाडौं पनि बसेका थिए । काठमाडौं बसाइका बेला उनले पशुपतिनाथको समेत दर्शन गरेका थिए । भारतले वैशाख २६ मा नेपाली भूमि लिपुलेक हुँदै चीनको मानसरोवरसम्म जोड्ने लिंकको ट्र्याक उद्घाटन गरेपछि दुवै छिमेकीबीच तनावपूर्ण स्थिति बनेको सन्दर्भमा गान्धीबाट पछिल्लो धारणा आएको हो । भारतका रक्षामन्त्री राजनाथ सिंहले भिडियो कन्फेरेन्समार्फत पिथौरागढबाट लिपुलेक जोड्ने करिब ८० किलोमिटर लामो उक्त सडकको उद्घाटन गरेका थिए । सडकको १९ किलोमिटर खण्ड आफ्नो भूमिमा भएपछि नेपालले विरोधस्वरूप भारतलाई प्रोटेस्ट नोट समेत पठाइसकेको छ । भारतको उक्त कदमलाई लिएर नेपालमा चर्को विरोध भइरहेका बेला भारतीय सेना प्रमुख मनोज मुकुन्द नरवणेले नेपालले अरू कसैको इसारामा पिथौरागढलिपुलेक सडकको विरोध गरेको अभिव्यक्ति दिएका थिए । नयाँदिल्लीस्थित सुरक्षा तथा रणनीतिक मामिलाको थिंकट्यांक मनोहर पर्रिकर रक्षा अध्ययन एवं विश्लेषण संस्थान (आईडीएसए) ले गरेको वेबनारमा नेपालले गरिरहेको विरोधमा चीनको हात रहेको तर्फ संकेत गर्दै उनले त्यस्तो धारणा राखेका थिए । विवादकै बीच नेपालले सन् १८१६ को सुगौली सन्धिलगायत अन्य ऐतिहासिक तथ्य र प्रमाणलाई आधार बनाएर नेपालको पश्चिमी सीमा लिम्पियाधुरासम्म समावेश गर्दै नयाँ नक्सासमेत जारी गरिसकेको छ । नेपाल र भारतबीच सीमा विवाद उर्त्कषमा पुगे पनि भारतका कांग्रेसलगायतका विपक्षी दलहरूले हालसम्म आधिकारिक धारणा सार्वजनिक गरेका छैनन् । कांग्रेसका प्रवक्ता अशोक सिंघ्वीले अघिल्लो साता व्यक्तिगत रूपमा ट्वीट गर्दै नेपालजस्तो दशकौं पुरानो घनिष्ट मित्रसँग पनि भारतको निकै ठूलो दूरी बढेकामा सरकारले जवाफ दिनुपर्ने माग गरेका थिए । भारतको नेपालसँगको सम्बन्धमा चिसोपन कायम रहेका बेला चीनसँगको सम्बन्धमा पनि तनावपूर्ण बनेको छ । लद्दाख र सिक्किमको सीमावर्ती क्षेत्रमा सीमालाई लिएर यी दुई छिमेकीबीच केही दिनयता तनाव बढेको हो ।"
९४ वटा वेबसाइटको मात्रै सेक्युरिटी अडिट,"काठमाडौं (कास) क्रियाशील रहेका करिब दुई हजार सरकारी वेबसाइटमध्ये ९४ वेबसाइटको मात्रै सेक्युरिटी अडिट गरिएको पाइएको छ । सेक्युरिटी अडिटको अभावमा सरकारी वेबसाइट र यसमा रहेका डेटा असुरक्षित हुने विज्ञहरू बताउँछन् ।सरकारले मंगलबार सार्वजनिक गरेको आर्थिक सर्वेक्षणमा उल्लेख भएअनुसार यो आर्थिक वर्षको फागुनसम्म जम्मा ४१ वटा सरकारी वेबसाइटको मात्रै सेक्युरिटी अडिट भएको जनाइएको छ । हालसम्म सेक्युरिटी अडिट गरिएका सरकारी वेबसाइटको संख्या ९४ मात्रै छ ।सरकारी बेवसाइटको व्यवस्थापन गर्ने राष्ट्रिय सूचना प्रविधि केन्द्रका प्रवक्ता रमेशप्रसाद पोखरेल केन्द्रमा दर्ता भएका सरकारी वेबसाइटको संख्या धेरै भए पनि सक्रिय वेबसाइटको संख्या भने २ हजार हाराहारीमा मात्रै भएको बताउँछन् । सरकारी वेबसाइटको सेक्युरिटी अडिटको जिम्मा सूचना प्रविधि विभागको भएको उनको भनाइ छ । वेबसाइट सुरक्षित राख्न सेक्युरिटी अडिट अनिवार्य भएको साइबर सुरक्षाविज्ञ सचिन ठकुरी टिप्पणी गर्छन् । हरेक दिन नयाँनयाँ खालका सुरक्षा चुनौती देखिइरहेका हुन्छन्, उनले भने, यसलाई सम्बोधन गर्न पनि सेक्युरिटी अडिट अनिवार्य छ । तर कुन तहको सेक्युरिटी अडिट गरिएको छ, त्यसले पनि जोखिम न्यूनीकरण गर्न सहयोग गर्ने उनको भनाइ छ । फेरि सेक्युरिटी अडिट एक पटक गरेर मात्रै हुन्न, उनी भन्छन्, पटकपटक गरिरहनुपर्छ । एक पटक गरिएको सेक्युरिटी अडिटले भविष्यमा हुने जोखिमलाई न्यूनीकरण नगर्ने भएकाले यसलाई निरन्तरको प्रक्रियाका रूपमा बुझ्नुपर्ने उनले बताए । सरकारी निकाय वा कार्यालयले आफूले आन्तरिक रूपमा पनि गर्ने र तेस्रो पक्षलाई पनि गर्न दिँदा बढी सुरक्षित हुन्छ, उनले भने, नेपाली बैंकहरूले यस्तो अभ्यास गरिरहेका छन् । सेक्युरिटी अडिटबाट वेबसाइटमा भएको सुरक्षा कमजोरी पत्ता लाग्ने र त्यसलाई सुधार्न सहयोग गर्ने भएकाले वेबसाइट बढी सुरक्षित हुने उनको भनाइ छ । सूचना प्रविधिको सुरक्षा क्षेत्रमा कार्यरत थ्र्रेटनिक्सले नेपाली साइबर सुरक्षासम्बन्धी अध्ययन गरी सार्वजनिक गरेको प्रतिवेदनमा सन् २०१८ मा डट जीओभी डट एनपी डोमेनका एक सय २८ वटा सरकारी वेबसाइटमा ह्याकरले पहुँच पाएका थिए । सन् २०१७ मा एक सय २८ वटा सरकारी वेबसाइटमा ह्याकरले पहुँच पाएको पनि थ्रेटनिक्सको प्रतिवेदनमा उल्लेख छ ।राष्ट्रिय साइबर सुरक्षा अनुगमनका लागि राष्ट्रिय साइबर सुरक्षा अनुगमन केन्द्र स्थापना गरी सञ्चालनमा आएको सर्वेक्षणमा उल्लेख छ । राष्ट्रिय सुरक्षा तथा सार्वजनिक डाटा सुरक्षित गर्ने यसको जिम्मेवारी हो । सरकारले ४ सय ३१ स्थानीय तहका लागि स्थानीय तह मोबाइल एप तयार पारेको जनाएको छ । चालु आवको फागुनसम्म ४ सय २१ स्थानीय तह, ३५ सय वडा कार्यालय, २८ सय सामुदायिक माध्यमिक विद्यालय र २४ सय स्वास्थ्य संस्थामा ब्रोडब्यान्ड इन्टरनेट सेवा विस्तार भएको सर्वेक्षणमा जनाइएको छ ।"
विकेन्द्रित भएन वित्तीय सेवा,"(काठमाडौं)  केन्द्रको अधिकार स्थानीय तहसम्म पुर्याउने उद्देश्यले मुलुक संघीयतामा गए पनि औसत ६० प्रतिशतभन्दा बढी वित्तीय सेवा अझै काठमाडौं उपत्यका (प्रदेश ३) मै केन्द्रित छ । मुलुक संघीयतामा गएपछि बनेका ७ सय ५३ स्थानीय तहमध्ये हालसम्म ७ बाहेक बाँकी सबैमा वाणिज्य बैंकका शाखा पुगेका छन् । यो लक्ष्यको ९९१ प्रतिशत हो । तर वित्तीय कारोबारका हिसाबले अझै पनि बहुसंख्यक कारोबार प्रदेश ३ मै केन्द्रित रहेको आव ०७६०७७ को आर्थिक सर्वेक्षणले देखाएको छ । यो वर्ष बैंक तथा वित्तीय संस्थाले संकलन गरेको कुल निक्षेपको करिब ७०२३ प्रतिशत र ऋणको करिब साढे ५५ प्रतिशत अंश प्रदेश ३ मै रहेको सर्वेक्षणमा उल्लेख छ । गत आवको तुलनामा चालु आवमा प्रदेश ३ मा रहेको निक्षेपको हिस्सा करिब ०५२ प्रतिशत बिन्दुले घटेको हो भने कर्जाको ०११ बिन्दुले मात्र कम भएको हो । कुल निक्षेप र कर्जा प्रवाहमा बाँकी ६ वटा प्रदेशको कुल हिस्सा क्रमशः २९ र ४४५ प्रतिशतमात्र छ । अघिल्लो वर्ष ६ वटा प्रदेशको यस्तो हिस्सा क्रमशः २८ र ४३ प्रतिशत थियो । कर्जा तथा निक्षेपका हिसाबले कर्णाली प्रदेश सबैभन्दा पछि छ । पछिल्ला वर्षमा मुद्रा आपूर्ति, निजी क्षेत्रतर्फ प्रवाहित कर्जा, कुल निक्षेपको कुल गार्हस्थ्य उत्पादन (जीडीपी) सँगको अनुपातलगायत वित्तीय पहुँचका सूचकमा निरन्तर सुधार भइरहेको आर्थिक सर्वेक्षणमा उल्लेख छ । नीतिगत व्यवस्थाको प्रभावकारी कार्यान्वयन र सुधारका कारण वित्तीय पहुँच अभिवृद्धि हुँदै जानुका साथै वित्तीय कारोबारमा समेत उलेख्य विस्तार भएको छ, सर्वेक्षणमा भनिएको छ ।वित्तीय सेवाका हिसाबले प्रदेश ६ सबैभन्दा पछि छ । बैंक तथा वित्तीय संस्थाको कुल निक्षेपमा यो क्षेत्रको अंश ०९० प्रतिशतमात्र छ । कुल कर्जा उपयोगमा पनि यो क्षेत्र सबैभन्दा पछि छ । चालु आवको कुल कर्जा उपयोगमा यो क्षेत्रको हिस्सा ११४ प्रतिशतमात्र छ । गत आवको तुलनामा यो प्रदेशका यी दुवै सूचकमा सामान्य सुधार भएको हो । न्यून वित्तीय पहुँचका हिसाबले प्रदेश ६ पछि प्रदेश ७ देखिन्छ । कुल निक्षेपमा यो प्रदेशको हिस्सा २०८ र कर्जामा २९० प्रतिशत छ । यसैगरी, वित्तीय सेवा उपयोगका हिसाबले प्रदेश ३ सबैभन्दा अघि छ । दोस्रोमा ५, तेस्रोमा १, चौथोमा गण्डकी, पाँचौंमा २, छैटौंमा सुदूरपश्चिम र सातौंमा कर्णाली प्रदेश रहेको आर्थिक सर्वेक्षणले देखाएको छ । चालु आवमा कुल जनसंख्याको २२ प्रतिशतमा बिमा पहुँच पुग्ने सरकारको अनुमान छ । वित्तीय पहुँचजस्तै बिमा सुविधाका हिसाबले पनि प्रदेश ३ सबैभन्दा अघि छ ।"
कर्णालीमा सबैभन्दा कम कालोपत्र,"(काठमाडौं)  अर्थ मन्त्रालयले सार्वजनिक गरेको आर्थिक सर्वेक्षणअनुसार स्थानीय स्तरमा निर्मित सडकमध्ये सबैभन्दा कम कर्णाली प्रदेशमा निर्माण भएको छ । बढी सडक भने वाग्मती प्रदेशमा बनेको छ । सर्वेक्षणअनुसार फागुनसम्म स्थानीस्तरबाट ६१ हजार ३ सय ९५ किमि सडक निर्माण भएको छ । कर्णालीमा कुल सडकको ४ दशमलव ४४ प्रतिशत मात्र सडक निर्माण भएको छ । यहाँ ७९ किमि मात्र सडक कालोपत्र भएको छ, जसमा धुले तथा कच्ची सडक २ हजार ४ सय ५३ किमि र ग्राभेल सडक १ सय ९३ किमि बनेको छ । त्यसपछि कम सडक निर्माण हुनेमा सुदूरपश्चिम प्रदेश पर्छ । यहाँ फागुनसम्म १ सय ९७ किमि सडक कालोपत्र भएको छ । सबैभन्दा बढी वाग्मती प्रदेशमा १ हजार २ सय ५ किमि सडक कालोपत्र गरिएको छ । ०७६७७ फागुनसम्म प्रदेश र स्थानीयस्तरमा बनेको सडकमध्ये कालोपत्र ६ दशमलव ४, ग्राभेल २२ दशमलव १ र कच्ची सडक ७१ दशमलव ५ प्रतिशत छ । ०७५७६ को सोही अवधिमा कालोपत्र ६ दशमलव ५, ग्राभेल २१ दशमलव ९ र कच्ची सडक ७१ दशमलव प्रतिशत थियो । स्थानीयस्तरमा सबैभन्दा बढी धूले तथा कच्ची सडक निर्माण गरिएको पाइएको छ । तथ्यांकअनुसार ७ प्रदेशमा ४३ हजार ९ सय ७ किमि धूले तथा कच्ची सडक निर्माण भएको छ । साढे ५ सय किमि थप कालोपत्र०७६७७ फागुनसम्म मुलुकभर रणनीतिक र स्थानीय सडक सञ्जालसहित १५ हजार २ सय ५४ किमि कालोपत्र भएको सर्वेक्षणमा उल्लेख छ । त्यस्तै खण्डास्मित ९ हजार २ सय ५१ किमि र कच्ची सडक ९ हजार ८ सय ४२ किमि निर्माण भएको छ । आव ०७५७६ को अन्त्यसम्म १४ हजार ६ सय ९५ किमि कालोपत्र, ८ हजार ९ सय ५४ किमि खण्डास्मित र ९ हजार ५ सय ९० किमि कच्ची सडक निर्माण भएको थियो । चालु आवमा भने ५ सय ५९ किमि कालोपत्र, ६ सय ५७ किमि खण्डास्मित र २ सय ५२ किमि बढी कच्ची सडक निर्माण भएको छ । स्थानीय विकास तथा कृषि सडक विभागअन्तर्गत प्रादेशिक तथा स्थानीय सडकमा सबैभन्दा बढी पहाडमा ५४ दशमलव ७ प्रतिशत र सबैभन्दा कम हिमालमा १३ प्रतिशत सडक विस्तार भएको छ । स्थानीय पूर्वाधार विकास कार्यक्रमअन्तर्गत चालु आवको फागुनसम्म १ सय ३९ किमि कालोपत्र, ५८ किमि ग्राभेल र ३ सय ३३ किमि आवधिक मर्मत तथा सम्भार र ६ सय ६४ किमि सडकको नियमित मर्मतसम्भारको काम सकिएको छ । सर्वेक्षणअनुसार ०७६७७ फागुनसम्म १ सय ४४ वटा झोलुंगे पुल बनेका छन् । १ सय २६ वटा तुइन विस्थापित भएका छन् । तिनका ठाउँमा झोलुंगे पुल बनेका हुन् । फागुनसम्म ३८ लाख २३ हजार १ सय ८ सवारीसाधन दर्ता भएका छन् ।"
'मुखिया ब्रान्ड लोगो,"(काठमाडौं)  जीवनको आधा शताब्दीभन्दा लामो सिर्जनशील समयमा उनले हजारौं कलाकृति, आवरण कला, तेलरंगका रेखा र मुहारचित्रहरू बनाए । कलाकार टेकवीर मुखियालाई ८७ वर्षे जीवनको यो खुड्किलोमा सबैभन्दा अपनत्व र चिनारीले भरिएको सिर्जना लाग्ने गर्छ देशभरका संघीय सांसदहरूले लगाउने प्रतीक चिह्न अर्थात लोगो ।अस्ति आइतबार मात्रै मलाई सिंहदरबार आउन भनियो, नेपालको राजनीतिक र प्रशासनिक नक्सा फेरिएपछि स्वाभाविक रूपमा सांसदहरूले लगाउने लोगो परिमार्जन गर्नुपर्ने भएको रहेछ, सरकारले अह्राएको काम दिनरात लगाएर पूरा गरेपछि भैंसेपाटीस्थित आफ्नै निवासमा सुस्ताइरहेका कलाकार मुखियाले भने, एकै दिनमा संशोधन पूरा गर्नु थियो, सोमबार अपराह्न मात्रै नयाँ लोगो डिजाइन बुझाइसकेको छु । उनले बुझाएको लोगो कै प्रतीक चिह्न सामुमा राखेर मंगलबार संघीय संसद्को बैठक पनि सञ्चालन भइसकेको छ । संसद्को प्रतीक चिह्न र पोसाक कार्यव्यवस्था समितिको बैठकको सिफारिसमा सभामुख वा अध्यक्षले तोकेबमोजिम हुने भएकाले यो लोगो मंगलबारबाटै कार्यान्वयनमा आइसकेको छ । अब मेटल लोगो बन्न केही समय लाग्ने भएकाले त्यसपछि मात्रै संघीय सांसदहरूले प्रयोगमा ल्याउन थाल्नेछन् ।यो हेर्दा सामान्य लाग्ने कुरा हो, मुखियाले रंग, रेखा र चित्रको संयोजनमाझ बितेको आफ्नो जीवनका अरू केही चित्रमयी क्षणहरू पनि सुनाउन चाहे मैले पञ्चायत, प्रजातन्त्र र गणतन्त्रका तीनैवटा कालखण्डमा सांसदले लगाउने लोगो डिजाइन गर्ने अवसर पाएँ । यसरी, राष्ट्रको चिनारीमा लगातार जोडिन पाउनु मेरो सबैभन्दा खुसीको क्षण हो ।उसो त मुखियाले यसपटक पनि दुई खालको लोगो संसद्मा बुझाएका थिए । एउटामा जौको बालाले घेरिएको प्रतीक चिह्न थियो, अर्कोमा महिलापुरुषको हातले समेटिएको नेपालको नयाँ नक्सा र राष्ट्रिय झन्डा । मैले आफ्ना विगतका यस्तै मानक डिजाइन र लोगोहरूमा जहिल्यै पनि जौको बालाको प्रयोग गरेको छु, मुखिया भन्छन्, यो सृष्टिमा उब्जिएको सबैभन्दा पहिलो अनाज (अन्न) हो, यो अन्नलाई सबै धर्मावलम्बी र भूगोलमा पवित्र रूपमा लिइन्छ । यही अर्थमा जौलाई प्रतीकतात्मक रूपमा राख्ने गरेको थिएँ । यसपटक भने यो लोगो स्वीकृत भएन । दार्जिलिङको धजेकमानमा जन्मेहुर्केका मुखिया साथीभाइको संगत र फिरन्ता स्वभावकै कारण २०२२ सालमा कोलकाता हुँदै काठमाडौं उत्रिएका थिए । जोरगणेश प्रेसमा किताबमा चित्र कोर्ने, काठे ब्लकमा कभर नक्सा उतार्ने काम गर्थेँ, आफ्नो जीवन संघर्षका ती दिनहरू सम्झिरहेका थिए २०२५ सालपछि भने झन्डै ३० वर्षजति साझा प्रकाशनसँग सम्बद्ध रहेँ । हुन पनि साझा प्रकाशनले निकालेका बसाइ, मुनामदन, गौरी, शिरीषको फूल लगायतका सयौं पुस्तकको आवरण सम्झनासाथै पाठकवर्गलाई मु ब्रान्डको स्मरण भइहाल्छ । सुरुमा मु मात्रै संकेतमा चित्र कोर्दा कतिपयले यो नाममा अनर्थ लगाएपछि उनी पछि भने मुखिया मा रूपान्तरित भएका थिए ।काठमाडौं छिर्नासाथै लेखक रामनाथ पाँडेको साथसंगत निकै थियो । पछि बालकृष्ण सम, लैनसिंह वाङ्देलजस्ता अग्रज स्रष्टाका कारण कला जगत्मा अलग्गै प्रभाव र निखार समातेर अघि बढ्न थालेको हुँ, मुखिया सम्झन्छन् । यसरी मुखिया ब्रान्ड स्थापित भइसकेपछि पनि एउटा कला र कलाकारका निम्ति आर्थिक उपार्जन र कलाअनुसारको मूल्य पाउनै नसकिएको उनको अनुभव छ । मंगलबारबाट उपयोगमा आएको संघीय सांसदको लोगोअघि अर्को लोगो २०६२६३ को आन्दोलनपछि बनेको थियो । त्यसका लागि दिने भनिएको ५० हजार रुपैयाँको पारिश्रमिक पनि उनले झन्डै ५ वर्षपछि मात्रै पाएका थिए, त्यो पनि मिडियाले यसबारेको सरोकार उठाइदिएपछि । ल, मुखियाजी यति सानो काम गरिदिनुपर्यो भन्दै कोही किताबका ठेली बोकेर आउँछन्, कोही मुहारचित्रका निम्ति धाउँछन्, मुखिया भन्छन्, तर काम सकिएपछि पैसाको त के कुरा, धन्यवाद भन्नेहरू पनि मुस्किलले भेटिन्छन् । अरू त के कुरा गर्ने, एक दशकअघि मलाई हाम्रो सरकारले दिएकै राष्ट्रिय प्रतिभा पुरस्कारमा १ लाख रुपैयाँ रकम छ भनिएको थियो, मलाई भने १५ हजार रुपैयाँ मात्रै दिइयो । बुझिहेर्दा सरकार आफैं बेखर्ची छ भनियो ।अब भने अरू कसैका आग्रह वा अनुरोधका पुस्तक आवरण, मुहारचित्र बनाउनतिर नलागी एक वर्षको समय खर्चेर विशुद्ध तेलरंगका कलाकृति सिर्जना गर्नमा मुखिया लाग्ने भएका छन् । एक दर्जनभन्दा बढी कलाकृति पुगेपछि त्यसको प्रदर्शनी गर्नेछु, सायद मेरो जीवनको अन्तिम प्रदर्शनी त्यही पनि हुन सक्छ, आफ्नो इच्छाको कुरा खोतल्दै मुखियाले सुनाए ।"
सीमामा बेपत्तालाई सार्वजनिक गर,"(काठमाडौं)  राष्ट्रिय मानव अधिकार आयोगले भारतीय सुरक्षाकर्मीबाट पक्राउ गरी बेपत्ता पारिएका सीमा क्षेत्रका दुई नेपाली नागरिकको अवस्था वर्षौंदेखि अज्ञात रहेको पाइएको जनाएको छ । आयोगले स्थलगत अध्ययन गरेर दुवैको तत्काल खोजी गरी स्थिति सार्वजनिक गर्न सरकारलाई निर्देशन दिएको छ ।आयोगका सदस्यद्वय मोहना अन्सारी र गोविन्द शर्मा पौड्यालले २०७२ देखि ०७६ सम्म चीन र भारतसित सीमा जोडिएका २८ जिल्लाका नागरिकको अवस्था अध्ययन गरी प्रतिवेदन तयार गरेका हुन् । आयोगले प्रतिवेदन सोमबार अनुमोदन गरिसकेको छ ।प्रतिवेदनका अनुसार भारतीय सुरक्षाकर्मीले बर्दियाका हर्कबहादुर शाहीलाई २०६७ फागुन र राममिलन लोधलाई २०६९ फागुनमा नियन्त्रणमा लिएका थिए । दुवैको अवस्था अहिलेसम्म अज्ञात छ । भारतसित सार्थक वार्ता गरी दुवैको स्थिति तत्काल सार्वजनिक गर्न लगाउन र पीडित परिवारलाई उचित राहत दिलाउन आयोगले सरकारलाई निर्देशन दिएको छ । सीमा क्षेत्रमा सेना र सशस्त्र प्रहरीको उपस्थिति बढाई जनताको सुरक्षाको पूर्ण प्रत्याभूति दिनसमेत सरकारलाई प्रतिवेदनमा सिफारिस गरिएको छ । आयोगले सरकारलाई सीमा क्षेत्रमा बसोबास गर्ने नागरिकको मर्यादित जीवन जिउन पाउने अधिकार सुनिश्चित गर्न भारतसित सार्थक र प्रभावकारी कूटनीतिक पहल अघि बढाउन पनि भनेको छ ।कसरी बेपत्ता पारिए शाही र लोध ?बर्दियाको साबिक जमुनी गाविस हाल बढैयाताल गाउँपालिका१ शान्तिपुरका शाहीलाई भारतीय सुरक्षाकर्मीले २०६७ फागुन ५ मा नेपालभारत सीमा स्तम्भ नं ४१ बाट पक्राउ गरी बेपत्ता पारेका हुन् । पक्राउपछि उनलाई भारतको लम्बीपोस्टमा लगिएको थियो ।सीमा स्तम्भ नजिक उनी रहरको खेती लगाएको जग्गामा काम गरिरहेका थिए । सीमा क्षेत्रको भारतीय जंगलमा सिकार खेल्न गएका व्यक्तिको खोजी गर्दै भारतीय सीमा सुरक्षा बलका तीन जवान मोटरसाइकलमा आए, उनीहरू आउँदा सिकार खेल्न गएका भनिएकाहरू भागिसकेका थिए, प्रतिवेदनमा भनिएको छ, एसएसबीका जवानहरूले शाहीलाई ४१ नं को सीमा स्तम्भ नजिकबाट पक्राउ गरी कुटपिट गरेर घिसार्दै भारततर्फ लगे । आयोगले प्रतिवेदनमा शाहीको परिवारले सरकारबाट अहिलेसम्म राहत पनि पाउन नसकेको उल्लेख गरेको छ । सरकारले खोजी भइरहेको भनेर पीडित परिवारलाई आश्वस्त पार्न पनि नसकेको आयोगले जनाएको छ ।आयोगको प्रतिवदेनअनुसार २०६९ फागुन १३ गते भारतीय जंगलमा दाउरा खोज्न गएका बर्दियाको गुलरिया नगरपालिका११ का लोध फर्किएनन् । भारतको मूर्तिया जाने ठाउँमा ममहितमाता मन्दिर नजिक रेन्जरको नेतृत्वमा आएको भारतीय वनरक्षकले गोली चलाएपछि लोधको अवस्थाबारे केही जानकारी छैन । आमा, बाबु, श्रीमती, दुई छोरा, बुहारी, तीन नातिनातिना भएका निजको परिवारले पनि हालसम्म कुनै राहत पाउन सकेको छैन ।दुई देशका नागरिकबीचको झडप र भारतीय सुरक्षाकर्मीको आक्रमणबाट थुप्रै नेपालीको मृत्यु भएको पाइएको उल्लेख गर्दै आयोगले सीमा क्षेत्रलाई व्यवस्थित गर्न सरकारलाई सुझाव दिएको छ ।"
वर्षेनि जनधनको क्षति,"आयोगले सीमा नजिक भारतद्वारा एकतर्फी रूपमा बनाइएका बाँध र तटबन्धका कारण तराईमधेसको अधिकांश भूभाग डुबानमा परेको र त्यसबाट पछिल्ला चार वर्षमा ८९ नेपालीको मृत्यु भइसकेको जनाएको छ । लक्ष्मणपुर बाँधका कारण बाँकेमा ३२, कोसी बाँधका कारण सुनसरी र सप्तरीमा २७, कैलाशपुरी बाँधका कारण कैलाली र बर्दियामा १०, खाँडोकुनौली बाँधका कारण सप्तरीमा १९, वाणगंगा बाँधका कारण कपिलवस्तुमा १ जनाको मृत्यु भएको उल्लेख गरेको छ । घरजग्गा डुबानमा परेका र घाइते भएकाको संख्या अत्यधिक रहेकोसमेत प्रतिवेदनमा उल्लेख छ । सीमा नजिक बनाइएका १० मिटरसम्म अग्ला बाँधका कारण डुबान हुँदा तराईमधेसका हजारौं बिघा जमिनमा लगाइँदै आएको खेतीबाली बर्सेनि नष्ट हुने गरेको आयोगले जनाएको छ । तराईमधेसका जिल्ला डुबान र प्रभावित हुने गरी भारतीय पक्षले २१ वटा बाँध र तटबन्ध निर्माण गरेको छ ।"
ॅसञ्चार क्षेत्रलाई राहत जरुरी,"काठमाडौं (कास) कांग्रेसका सभापति शेरबहादुर देउवाले विज्ञापन व्यवसायमा असर पर्दा मिडिया हाउसहरू संकटमा परेको र पत्रकारहरू बेरोजगार बनेको भन्दै सरकारलाई राहत प्याकेज ल्याउन माग गरेका छन् । प्रेस युनियनको स्थापना दिवसका अवसरमा मंगलबार आयोजित कार्यक्रममा उनले भने, पत्रकारिता क्षेत्रले भोगेको यो चुनौती सामना गर्न व्यवस्थित राहत प्याकेज ल्याउन कांग्रेसले माग गर्दै आएको हो । म फेरि पनि यो माग राख्छु । कोरोना परीक्षणको व्यवस्था गराई पत्रकारिता क्षेत्रलाई सुरक्षित गर्न पनि उनले सरकारको ध्यानाकर्षण गराए् । कोरोनाको जोखिमका बेला पत्रकारिताको काम सजिलो छैन, वीरगन्ज, उदयपुरलगायतका ठाउँमा पत्रकारलाई कोरोना संक्रमण देखिएको छ, उनले भने ।"
२०२० को क्रिकेट कस्तो ?,"महिला क्रिकेटको अवस्था कस्तो ?कोरोना भाइरस संक्रमणको महामारीका कारण विश्व क्रिकेट रोकिनु अगाडि अस्ट्रेलियामा महिलाको ट्वान्टी२० विश्वकप भएको थियो । घरेलु टिमले भारतलाई मेलबर्नमा हराएको त्यस प्रतियोगिताको फाइनल हेर्न ८६ हजार दर्शक रंगशालामै पुगेका थिए । अब डर छ, यति लोकप्रिय महिला क्रिकेटलाई पनि बलिदान दिन बाध्य पारिन सक्नेछ । कम्तीमा पुरुष क्रिकेटलाई भए पनि जोगाउन । अहिले सबैको ध्यान खाली पुरुष क्रिकेटमै मात्र केन्द्रित छ । यो क्रममा महिला क्रिकेटलाई बिर्सिरहेको स्थिति छ ।"

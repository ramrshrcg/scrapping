शीर्षक,विवरण
संसदीय समितिको निर्देशन लकडाउन खुकुलो बनाऊ,"न्यून आय भएका ज्यालादारी र किसानको समस्या तत्काल हल हुने गरी योजना बनाउनुपर्छ, समितिको निर्णयमा उल्लेख छ । उपभोग्य सामग्रीको कृत्रिम अभाव सिर्जना गर्ने, कालोबजारी गर्ने र बढी मूल्य लिनेलाई कारबाही गर्न समितिले निर्देशन दिएको छ । स्थानीय उत्पादनको बजारीकरणका लागि स्थानीय तहसँग समन्वय गरी बिक्रीवितरणमा सहयोग गर्न समितिले सुझाएको छ । समितिले अल्पकालीन १७ वटा र दीर्घकालीन १६ वटा बुँदामा सरकारलाई निर्देशन दिएको सभापति गुरुङले जानकारी दिए । सरकारले कोभिड१९ का सम्बन्धमा गरेका निर्णय र उपलब्धिको जानकारी समितिलाई दिन भनेका छौं, उनले भने । ५७ वर्ष पुरानो ऐन विस्थापन गर्न सुझाव संक्रामक रोग फैलिएका बेला सरकारले कुनै पनि आदेश जारी गर्न एकीकृत ऐन बनाउनुपर्ने ठहर समितिले गरेको छ । संक्रामक रोग ऐन, २०२० लगायत विभिन्न ऐनका आधारमा सरकारले काम गरिरहेको प्रसंग जोड्दै समितिले विज्ञहरूको सुझाव लिएर तयार गरेको बुँदागत सुझाव सरकारलाई दिएको छ । समितिका सभापति गुरुङका अनुसार हाल सरकारले ५७ वर्ष पुरानो ऐनमा टेकेर गरेका कतिपय आदेश कानुनसम्मत छैनन् । औलो रोग आएका बेला बनाएको ऐनले अहिले काम गर्न सक्दैन, उनले भने ।"
'इन्डोप्यासिफिक रणनीतिकै अंग',"(काठमाडौं)  नेकपाभित्र केही महिनादेखि विवादित बनिरहेको अमेरिकी सहयोग नियोग मिलेनियम च्यालेन्ज कर्पोरेसन (एमसीसी) सँगको अनुदान सम्झौता इन्डोप्यासिफिक रणनीतिकै अंग भएकाले यथास्थितिमा संसद्बाट अनुमोदन गर्न नहुने सुझावसहितको अन्तिम प्रतिवेदन सार्वजनिक भएको छ ।नेकपा कार्यदलले तयार गरेको प्रतिवेदनका मुख्य निष्कर्षहरू यसअघि नै सार्वजनिक भए पनि कुन बुँदामा कसरी, के समस्या भएकाले संशोधन आवश्यकता परेको हो भन्ने विस्तृत विवरण बाहिर आएको थिएन । नेकपाले प्रतिवेदन खोलेर पार्टी कमिटीमा छलफल नगर्दै पूर्णपाठ बाहिर आएको हो । सत्तारूढ दलभित्र सरकार परिवर्तनको खेल भइरहेका बेला कार्यदलको प्रतिवेदनको पूर्णपाठ आएको छ, जसमा सत्ता संघर्ष गरिरहेका दुई समूह ओली र दाहालनेपाल समूहबीचको टकरावको तस्बिर देखिन्छ । तीन सदस्यीय कार्यदलमा सदस्य रहेका परराष्ट्रमन्त्री प्रदीप ज्ञवालीले मूल प्रतिवेदनले ठहर्याएका त्रुटिहरूमाथि फरक मत राखेका छन् । कार्यदलका संयोजक नेकपा वरिष्ठ नेता झलनाथ खनाल र भीम रावलले एमसीसीलाई अमेरिकाले अघि सारेको इन्डोप्यासिफिक रणनीति अन्तर्गतकै अंगका रूपमा ठहर्याएका छन् । त्यसमा परराष्ट्रमन्त्री ज्ञवालीले विमति राखेका छन् । उनले अमेरिकाको कुनै पनि नीति वा रणनीतिले एमसीसीसँगको अनुदान सम्झौताभन्दा बाहिर गएर थप दायित्व सिर्जना नगर्ने राय दिएका छन् । एमसीसीमाथिको बहसलाई उनले निरर्थक भनेका छन् । यही विषयमा ध्रुवीकरणको शैलीमा बहस हुनुलाई ज्ञवालीले संगति र अस्थिरताको अभिव्यक्ति ठानेका छन् । हिजो सरकारमा हुँदा निर्णय गरेर हस्ताक्षर गर्ने, त्यसलाई ठूलो उपलब्धिका रूपमा चित्रित गर्ने र यतिबेला यसैलाई राष्ट्रियताको मापकजस्तो बनाएर ध्रुवीकरणको शैलीको बहसमा उत्रिनु असंगति र अस्थिरताको अभिव्यक्ति हो, मन्त्री ज्ञवालीको १५ बुँदे विमतिको अन्त्यमा छ, यस्ता व्यवहारले दातृ समुदायसमक्ष हाम्रो मुलुकको नीति, छवि र विश्वसनीयतामाथि नै प्रश्नचिह्न खडा गर्न सक्छ । परराष्ट्रमन्त्री ज्ञवालीले फरक मतमार्फत दातृ समुदायसँगको सम्बन्ध बिग्रने तर्क गरिरहँदा प्रतिवेदनको मूल अंशमा भने यो सम्झौतालाई राष्ट्रिय स्वाधीनता र स्वाभिमानसँग जोडेर हेरिएको छ । कार्यदलका संयोजक खनाल र अर्का सदस्य रावलले अध्ययन गर्नुभन्दा अघि सार्वजनिक रूपमा राख्ने गरेका तर्कहरू प्रतिवेदनमा झल्किएका छन् ।गत वर्षको बर्खे अधिवेशनमै संसद्मा पेस भएको एमसीसीसँगको अनुदान सम्झौता नेकपाभित्र आन्तरिक कलहकै कारण अल्झिँदै आएको छ । गत पुसमा बसेको स्थायी कमिटी र त्यसपछिको केन्द्रीय कमिटी बैठकमा समेत नेकपा नेताहरूबीच एमसीसीको पक्ष र विपक्षमा अन्तरसंघर्ष चुलिएपछि खनालको संयोजकत्वमा यससम्बन्धी सम्झौता र सहमतिहरूको अध्ययन गर्न कार्यदल बनाइएको थियो । नेकपाको आन्तरिक विवादका कारण सम्झौता अल्झिएपछि यो सम्झौताअन्तर्गत आउने झन्डै ५५ अर्ब अमेरिकी अनुदानको भविष्य अनिश्चित बन्दै आएको छ । एमसीसीअन्तर्गत मुख्यतः विद्युत् प्रसारण लाइन र सडक निर्माणका परियोजना सञ्चालन हुन्छन् ।कार्यदलले एमसीसीलाई अमेरिकाले सुरक्षा रणनीतिसँग जोडेको ठहर्याएको छ । सन् २००२ देखि नै एमसीसी तथा त्यसअन्तर्गत सञ्चालन हुने मिलेनियम च्यालेन्ज कम्प्याक्ट र मिलेनियम च्यालेन्ज अकाउन्ट अमेरिकी राष्ट्रिय सुरक्षा र रक्षा नीतिअन्तर्गत अगाडि बढाइएको देखिन्छ, प्रतिवेदनमा भनिएको छ, विभिन्न समयमा अमेरिकी रक्षा मन्त्रालयद्वारा प्रकाशित सुरक्षा र रक्षा रणनीतिसम्बन्धी प्रतिवेदनहरूमा उक्त कुरा उल्लेख गरिएको छ । यस्ता छन् सुझाव र निष्कर्षनेपाल सरकार र एमसीसीबीचको सम्झौता तथा नेपालको कानुनको अन्तरसम्बन्धबारे सम्झौतामा उल्लेख गरिएका कतिपय व्यवस्था अन्योल उत्पन्न गर्ने किसिमका र त्रुटिपूर्ण रहेको प्रतिवेदनमा छ । सम्झौताअन्तर्गतको कार्यक्रम कार्यान्वयन गर्ने क्रममा सम्झौताका प्रावधानहरू प्रभावी हुने र त्यस हदसम्म सम्बन्धित मुलुकका कानुनहरू लागू नहुने विषय स्वाभाविक नै भए पनि यसबाट नेपालका अन्य कानुनी प्रबन्धहरू प्रभावित नहुने कुरा सुनिश्चित गरिनुपर्ने सुझाव कार्यदलको छ । साथै, वर्तमान र भविष्यमा बन्ने अमेरिकी कानुन लागू हुने भनी गरिएको त्रुटिपूर्ण व्यवस्था सच्याइनुपर्ने सुझाव प्रतिवेदनमा छ ।एमसीसीको कार्यक्रम आर्थिक योजनासँग सम्बन्धित देखिए पनि यो अमेरिकी सरकारको सुरक्षा लक्ष्य र कार्यक्रमसँग घनिष्ठ रूपमा जोडिएको प्रतिवेदनमा उल्लेख छ । निर्मित विद्युत् प्रसारण लाइन नेपाल सरकारलाई हस्तान्तरण गरी राष्ट्रिय आवश्यकताअनुरूप सञ्चालन हुने स्पष्ट प्रावधान हुनुपर्ने तथा मर्मतसम्भार गरिने भनिएका सडकहरू त्यस्तो मर्मतसम्भारपछि तुरुन्तै नेपाल सरकारलाई हस्तान्तरण गरी सञ्चालन गरिने कुरा प्रस्ट हुनु आवश्यक रहेको प्रतिवेदनमा छ ।एमसीसी अनुदानअन्तर्गत नेपालमा सञ्चालन हुने आयोजना पाँच वर्षका लागि भएकाले निर्मित संरचनाहरू आयोजना पूरा हुनेबित्तिकै सम्पूर्ण रूपमा नेपाललाई हस्तान्तरण गर्ने प्रावधान सुनिश्चित गरिनुपर्ने सुझाव पनि प्रतिवेदनमा छ । मूल सम्झौता र त्यसअन्तर्गत भएका सबै सम्झौताहरूमा पारस्परिक समानताअनुरूपको भाषा प्रयोग गरिनुपर्ने सुझाव पनि दिएको छ ।यस्तै, कार्यक्रमअन्तर्गतका आयोजनाहरूमा नेपाली कम्पनीहरूले कर्मचारी र कामदार भर्तीका लागि काम गर्न पाउनुपर्ने सुझाव कार्यदलले दिएको छ । नेपालमा उपलब्ध नहुने जनशक्ति आवश्यक हुने स्थानमा मात्र विदेशी नागरिकहरूले काम गर्न पाउने व्यवस्था गरिनुपर्ने सुझाव प्रतिवेदनमा छ । नेपाल सरकार र एमसीसी सम्झौता संसद्बाट अनुमोदन हुने वा नहुने विषयको अन्तिम टुंगो नलाग्दै आयोजना कार्यान्वयनको काम अगाडि बढाइनु कानुनी र व्यावहारिक दुवै दृष्टिले अनुचित हुने कार्यदलको निष्कर्ष छ । भएका सम्झौताहरू र यसका कतिपय सहायक सम्झौताहरूले नेपालका तर्फबाट पर्याप्त तयारी, अध्ययन अनुसन्धान र आफ्ना दृष्टिकोणहरू स्पष्ट राख्नमा कमी रहेको कार्यदलको निष्कर्ष छ । दीर्घकालीन रूपमा प्रभाव पार्ने बाह्य आर्थिक सहायता र ऋणबारे निर्णय गर्नुपूर्व राष्ट्रिय हितलाई केन्द्र भागमा राख्दै पार्टीको उच्च तहमा समेत गम्भीर परामर्श र छलफल गरी सुविचारित निर्णय गर्ने परिपाटी अवलम्बन गरिनुपर्ने सुझाव कार्यदलले तयार पारेको प्रतिवेदनमा छ । यस्तै, एमसीएनेपाल सोझै एमसीसीबाट निर्देशित र परिचालित नभई नेपाल सरकारद्वारा सञ्चालित र निर्देशित हुने व्यवस्था गरिनुपर्ने सुझाव पनि प्रतिवेदनमा छ । नेपाल सरकारको अधिकार र भूमिकालाई यथोचित स्थान दिँदै त्यसलाई कुनै पनि अर्थमा निषेध गर्न नहुने तथा कार्यक्रमका सबै गतिविधिहरू नेपाल सरकारको सहभागिता, अनुगमन र निरीक्षणको दायरामा रहनुपर्ने पनि प्रतिवेदनमा छ ।अनुदान सहायता सम्झौता तथा त्यसअन्तर्गत गरिएका कार्यक्रम कार्यान्वयन सम्झौतालगायतका सम्झौताहरूमाथि गम्भीर ध्यान दिई त्यस सम्बन्धमा आवश्यक संशोधन, सुधार र परिमार्जन गर्नु आवश्यक रहेको कार्यदलको निष्कर्ष छ । यसो गरेरमात्र सम्झौतालाई संसद्बाट अनुमोदन गर्ने वा अगाडि बढाउने कार्य गरिनुपर्ने उल्लेख छ । एमसीसीसँगको सम्झौतामा परराष्ट्र मन्त्रालयको भूमिका कमजोर देखिएको प्रतिवेदनले उल्लेख गरेको छ । नेपालमा बाह्य आर्थिक सहायतालगायत कतिपय अन्तर्राष्ट्रिय सहायता तथा सम्बन्धका विषयमा परराष्ट्र मन्त्रालयको संलग्नता नहुने मात्र होइन, त्यस मन्त्रालयलाई जानकारीसमेत नहुने स्थिति रहँदै आएको पनि प्रतिवेदनमा उल्लेख छ । यस्ता सहायताका बारेमा निर्णय गर्दा यसको पृष्ठभूमि, सम्झौता र सहमतिका समग्र पक्ष तथा सम्बन्धका सबै आयामलाई ध्यान दिइनुपर्ने कार्यदलको सुझाव छ ।समीक्षा र सच्याउनुपर्ने ११ बुँदाकार्यदलले एमसीसी सम्झौताअन्तर्गतका केही बुँदा समीक्षा गरेर सच्याउन सुझाव दिएको छ । प्रतिवेदनमा, धारा ५ (२) को ३ र ४ मा अमेरिकाको वर्तमान वा भविष्यमा लागू हुने कानुन उल्लंघन गरेमा र राष्ट्रिय सुरक्षा हितविपरीतका क्रियाकलाप गरेमा भन्ने कुरा स्पष्ट किसिमले खुलाउनुपर्ने सुझाव छ । धारा ५ को बुँदा (३) मा अमेरिकी सरकारको वर्तमान र भविष्यमा लागू हुने प्रचलित कानुन वा संयुक्त राज्य अमेरिकाको नीति, राष्ट्रिय सुरक्षा हितविपरीतका क्रियाकलाप र एमसीसी ऐनले अयोग्य ठहरिने कार्य गरेमा अमेरिकाले सम्झौता रद्द गर्न सक्ने प्रावधान राखिएको भन्दै यसलाई स्पष्ट गर्न सुझाव दिइएको छ ।कार्यदल प्रतिवेदनअनुसार धारा ५१ को अनुसूची ४ को (२) (छ) मा प्रस्तुत सम्झौताको दफा ५१ बमोजिम एमसीसीले प्रस्तुत सम्झौता वा यस सम्झौताको कुनै व्यवस्था वा एमसीसी कोषलाई निलम्बन वा समाप्त गर्ने कुनै पनि कार्य वा अवस्थालाई निर्धारण गरेको छैन भनिएको छ । यसरी धारा ५१ को अन्त्य, निलम्बन शीर्षकका (क), (ख) तथा (ख) को व्यवस्था र अन्तर्गत निलम्बन र अन्त्यका आधार तथा अनुसूची ४ को (२) (छ) परस्पर बाझिने देखिने हुँदा यसलाई स्पष्ट पार्न प्रतिवेदनमा सुझाव छ ।धारा ६ को (ग) मा कुनै अनुसूचीमा संशोधन गर्नुपरेमा नेपालको कानुनबमोजिम कुनै प्रक्रिया (संसद्मा पेस गर्नेलगायतका) को अवलम्बन गर्नु नपर्ने प्रावधानको स्थानमा त्यस्तो प्रक्रिया अवलम्बन गर्नुपर्ने प्रावधान राख्न सुझाव छ ।धारा ६ को दफा ६३ (ख) मा अन्य कुनै सम्झौता बाझिएमा वा परस्पर असंगत भएमा यो सम्झौता लागू हुने भनिएकोमा अन्य सम्झौता भन्नाले (दुईपक्षीय वा नेपालको अन्य देशसँगको सम्झौता) केलाई भन्न खोजिएको हो, स्पष्ट हुनुपर्ने प्रतिवेदनमा छ ।धारा ७ को दफा ७१ मा प्रस्तुत सम्झौता र नेपालको कानुन बाझिएमा प्रस्तुत सम्झौता लागू हुनेछ भनी सम्झौतामा उल्लिखित कुनै कुराका सम्बन्धमा स्पष्ट गर्नुपर्ने भएमा पक्षहरूले वार्ताद्वारा समानताको सिद्धान्तअनुरूप न्यायसंगत र उचित निर्णय लिनेछन् भन्ने प्रावधान राखिनुपर्ने सुझाव छ ।यसैको अनुसूची १ को २ (घ) मा महिला र सीमान्तकृत समुदायको सहभागिता सुनिश्चित गर्नका लागि परियोजनालाई ठेकेदार र सडक विभागलाई प्रोत्साहित गर्ने भन्ने विषय नेपालको कानुनअनुरूप हुने स्पष्ट पारिनुपर्ने सुझाव छ ।अनुसूची १ को ग१ (क) मा एमसीएनेपालको गठन गर्ने र त्यसले अन्य सम्झौता गर्न सक्ने प्रावधान रहेको छ । यस्तो सम्झौता गर्ने अधिकार नेपाल सरकारमा रहने व्यवस्था हुनुपर्ने सुझाव दिइएको छ ।धारा ३, दफा ३२ (च) मा सरकारले आफ्नोतर्फबाट एमसीसीलाई बौद्धिक सम्पत्तिको कुनै अंश वा अंशहरू वा यसपश्चात् विकसित हुने एमसीसीले उपयुक्त देखेको कुनै माध्यममा जुनसुकै प्रयोजन (उत्पादन, पुनरुत्पादन, प्रकाशन, परिवर्तन, प्रयोग, सञ्चय, रूपान्तरण वा उपलब्ध गराउने अधिकारसमेत) का लागि अविच्छिन्न, अपरिवर्तनीय, रोयल्टीरहित, विश्वव्यापी, पूर्ण रूपमा भुक्तान गरिएको, हस्तान्तरण गर्न सक्ने अधिकार तथा प्रयोग गर्न वा गरेको हुन अनुमति प्रदान गर्दछ भन्ने प्रावधान संशोधन गरी अमेरिकाले पाउनुपर्ने बौद्धिक सम्पत्तिको अधिकार अमेरिकाले र नेपालले पाउनुपर्ने त्यस्तो अधिकार नेपालले पाउनुपर्ने प्रावधान राख्नुपर्ने सुझाव छ ।अनुसूची १, ग२ मा परियोजनामा नेपाल सरकारले राज्यका कुनै निकायलाई संलग्न गराउनुपरेमा एमसीसीको स्वीकृति लिनुपर्ने कुरा हटाउनुपर्छ र नेपाल सरकारले कुनै पनि निकायको आवश्यकता परेमा समन्वय गरी खटाउन सक्ने राज्यको अधिकारलाई सुरक्षित राख्नुपर्ने सुझाव दिइएको छ ।सम्झौता ५ वर्षका लागि भनी प्रचार गरिए तापनि सम्झौताको दफा ५५ मा कायम रहने (सर्भाइवल) मा दफाहरू २७, २८, ३२ (एफ), ३७, ३८, ५२, ५३, ५४, र ६४ सम्झौताको म्याद सकिएपछि पनि कायम रहने तथा २८ सम्झौताको म्याद सकिएको १ सय २० दिनसम्म कायम रहने कुरा उल्लेख रहेकाले आयोजनाको अवधि पाँच वर्षमात्र हुने स्पष्ट हुनुपर्ने सुझाव छ ।अनुमोदन गरौं ः ज्ञवाली एमसीसी अध्ययन कार्यदल सदस्य ज्ञवालीले अस्पष्ट भएका विषयलाई स्पष्ट पार्दै संसद्बाट एमसीसी सम्झौता अनुमोदन गर्नुपर्ने मत राखेका छन् ।मन्त्री ज्ञवालीले सम्झौता भएको साढे दुई वर्षपछि अध्ययनका लागि कार्यदल बन्नु कार्यशैलीमा रहेका गम्भीर कमजोरी प्रदर्शित हुने मत राखेका छन् । सम्झौता भएको साढे दुई वर्षपछि अध्ययनका लागि कार्यदल बन्नु र सार्वजनिक बहस हुनुले हाम्रो कार्यशैलीमा रहेका गम्भीर कमजोरीहरूलाई प्रदर्शित गर्छन्, आफ्नो फरक मतमा ज्ञवालीले लेखेका छन् ।यथार्थ तथ्य नबुझी पार्टीका कतिपय नेताहरू यस्ता प्रचारमा संलग्न हुनु विडम्बनाको विषय भएको पनि मन्त्री ज्ञवालीको धारणा छ । परियोजनामा नेपालले लेखापरीक्षण नै गर्न नपाउने, परियोजनाको सुरक्षाका नाममा अमेरिकी सेनाको प्रवेश हुने, शिविरहरू खडा हुने, यसले भूराजनीतिक द्वन्द्व सिर्जना हुने, यस परियोजनाले अन्य छिमेकी मुलुकहरूसँग नेपालले गरेका सम्झौताहरू अवरुद्ध हुने, सम्झौता अमूक सम्झौताभन्दा पनि बढी राष्ट्रघाती भएको आदि भनेर गरिएका प्रचारहरू अतिरञ्जित, भ्रामक र दुई मुलुकबीचको सम्बन्धलाई तिक्त बनाउने गलत आशयबाट प्रेरित छन्, ज्ञवालीले भनेका छन् ।"
चिनियाँ भेटघाट सामान्य प्रचलन कि सरोकार ?,"(काठमाडौं)  चिनियाँ राजदूत हाउ यान्छीले नेपालमा देखिएका पछिल्ला दुई ज्वलन्त विषय कोभिड१९ संक्रमण र नेपाल कम्युनिस्ट पार्टीमा देखिएको कलह बारे सरोकार राखेर सम्बद्ध नेताहरूसँग भेटवार्ता जारी राखेकी छन् । प्रधानमन्त्री एवं नेकपा अध्यक्ष केपी शर्मा ओली, अर्का अध्यक्ष पुष्पकमल दाहाल र पूर्व प्रधानमन्त्री माधवकुमार नेपालसँग भेटवार्ता भएपछि शुक्रबार अपराह्न काठमाडौंस्थित चिनियाँ दूतावासका प्रवक्ताले एक सूचना जारी गर्दै यी भेटघाटलाई नियमित प्रक्रियाको संवाद भनेका छन् । कोभिड१९ को बढ्दो प्रभावका माझ सिंगो मुलुकले लकडाउन बेहोरिरहेका बेला काठमाडौंमा सत्तारूढ प्रमुख नेताहरूसँग मात्रै चिनियाँ राजदूतले निरन्तर भेटघाट गर्नुमा विज्ञहरूले भने सांकेतिक अर्थ पाएका छन् । यो खालको हतारको भेटघाटलाई दुई कोणबाट हेर्न सकिन्छ, विगतमा परराष्ट्र मन्त्रालयमा चीन मामिला हेरेका एक पूर्वराजदूतले भने, चीन अरू घटनाक्रममा पनि यसैगरी अगाडि आएको छ कि छैन, त्यो हेर्नुपर्छ । अहिलेको चिनियाँ चासोमा हाम्रो मामिलामा जनाइएको हस्तक्षेपभन्दा बढी उनीहरूको सरोकार गाँसिएको देखिन्छ । पूर्वराजदूत महेश मास्केका बुझाइमा भने नेकपाभित्रको समस्या बाहिर आउनुका साथै प्रधानमन्त्रीकै राजीनामा माग गरिएपछिको संकटमा राजनीतिक स्थिति बुझ्न राजदूतले सामान्य प्रचलन मा भेटघाट गरेकी हुन् । चीन र नेपालबीच कम्युनिस्ट पार्टीगत सम्बन्ध निकै गहिरो छ, यसबीचमा भाइचारा पार्टीको सम्बन्ध छ । यहाँ पार्टीमा देखिएको समस्या यथार्थ धरातलमा रहेर बुझ्न खोजिएको हुन सक्छ, मास्केले भने, एउटा राजदूतले यथार्थ बिन्दुमा भइरहेको के हो भनेर बुझ्न चाहनु र त्यहीअनुसार आफ्नो सरकारलाई फिडब्याक दिन खोज्नु स्वाभाविक हो । यसबाहेक अहिले कोभिड१९ संक्रमणबाट बाहिर निस्किने चिनियाँ अनुभव पनि नेपालका लागि उत्तिकै अर्थपूर्ण भएकाले यसबारे सरकारी र पार्टीगत तहको कुराकानी महत्त्वपूर्ण हुने उनले बताए । राष्ट्रपति विद्यादेवी भण्डारी र चिनियाँ समकक्षी सी चिनफिङबीच गत सोमबार साँझ टेलिफोन वार्ता भएपछि चिनियाँ राजदूत हाउले काठमाडौंमा सत्तारूढ प्रमुख नेताहरूसँग भेटघाट तीव्र बनाएकी हुन् । मेरो बुझाइमा अहिले कोभिड१९ संक्रमणबारे परामर्श गर्ने तहमा चिनियाँ राजदूत र पार्टीका वरिष्ठ नेताहरूबीच कुराकानी भएको हो, नेकपा, विदेश विभाग उपप्रमुख विष्णु रिजालले कान्तिपुरसँग भने । भेटघाटका यी चरणहरूमा स्वभावतः विविध विषय पर्न सक्ने भन्दै उनले राष्ट्रपतिबीचको झन्डै ४० मिनेट लामो फोन वार्तामा कोभिड१९ संक्रमण, सहयोगका आपसी आधार आदिबारे कुराकानी भएको जानकारी दिए । राष्ट्रपति तहको वार्तामा परराष्ट्र सचिव शंकर बैरागी, चीनका लागि नवनियुक्त राजदूत महेन्द्र पाण्डेसहितको उपस्थिति थियो ।नेकपा विदेश विभाग प्रमुखको हैसियतमा गत बुधबार पूर्वप्रधानमन्त्री नेपालले चिनियाँ कम्युनिस्ट पार्टीका अन्तर्राष्ट्रिय विभाग प्रमुख सङ ताओसँग कोभिड१९ को चुनौती सामना र सहकार्य गर्नेबारे दुई घण्टा लामो भिडियो कन्फरेन्स गरेका थिए । नेता नेपालको फेसबुक पेजअनुसार उक्त कन्फरेन्समा उपप्रधानमन्त्री ईश्वर पोखरेल र पार्टीका प्रदेश इन्चार्जहरू पनि उपस्थित थिए । यो पनि स्वास्थ्य सरोकार र अहिलेको संक्रमणका विषय केन्द्रित रहेर विज्ञ आधारित छलफल थियो, रिजालले भने ।यसपटक चिनियाँ राजदूतले स्वभावतः राजनीतिक पहुँच र सम्बन्धको हिसाबमा सिधै प्रधानमन्त्री र पूर्वप्रधानमन्त्रीहरूको तहमा कुराकानी गरेकी हुन् । बेइजिङमा नेपाली राजदूतले पत्रिका पढेको र केही प्राज्ञिक तहमा कुराकानी गरेको आधारमै रिपोर्ट बनाउनुपर्ने अवस्था छ । यहाँ चिनिया राजदूतका लागि भने आजको भोलि सबै तहको भेटघाट सम्भव भएको देखिन्छ, नेकपाका एक केन्द्रीय सदस्यले भने । उनका अनुसार नेकपामा देखिएको विवादले चिनियाँ पक्ष पनि चिन्तित भएको संकेतका रूपमा एकताको सन्देश दिनैका लागि राजदूतको सक्रियता देखिएको हो । अलिक सतर्क भएर र जिम्मेवार भएर आफ्ना विवाद सल्टाउन सन्देश दिन खोजिएको छ, उनले भने । नेकपाको विवाद जारी रहे र टुटफुटकै अवस्था आए बेइजिङबाट पार्टीगत प्रतिनिधिमण्डल पनि छिट्टै काठमाडौं उत्रन सक्ने जानकारी उनले दिए । काठमाडौंस्थित चिनियाँ दूतावासले जारी गरेको सूचनामा भने राजदूत र नेपाली नेताहरूबीच कोभिड१९ नियन्त्रणमा जुध्न सकिने उपाय र आपसी सहयोगका विषयमा कुराकानी भएको जनाइएको छ ।"
महाराजको सिंहासन,"ठूलो तामझामका साथ शपथग्रहण सम्पन्न भयो र देशीविदेशी शत्रुहरू परास्त भएको घोषणा गर्दै छोटे राजाले गद्दी आरोहण गरे । दुई सातासम्म सबै सामान्य थियो । उनी ऐनामा आफूलाई हेर्थे र आफैं दंग पर्थे । भाट र चारणहरूको स्तुतिगान सुनेर आनन्दित हुन्थे । नगरका गल्ली, चोक र सडकमा, घरका भित्ता र बिजुलीका खम्बामा उनका तस्वीर शोभायमान थिए । स्वजनको त के कुरा भयो र, खम्बामुनि नित्यकर्म गर्दा श्वजन समेत मुन्टो उठाएर मुग्धभावले उनको अनुहार नियालिरहेका हुन्थे । दाजुभाइहरू दंगदास थिए माइलाले दिग्विजय गरेकोमा । खुशीले तिनको मुख अहोरात्र आधा च्यातिएको हुन्थ्यो । निद्रामा पनि । तेस्रो सातादेखि फरक दृश्य देखिन थाल्यो । छोटे राजा आफ्नो सिंहासन आफूसँगै बोकेर हिंड्न थाले । जहाँ पुगे पनि पहिले सिंहासनले त्यो ठाउँको शोभा बढाउँथ्यो, त्यसपछि उनी सिंहासनको शोभा बढाउँथे । विदेश जाँदा पनि सिंहासन उनीसँगै हुन्थ्यो, अस्पताल जाँदा पनि । प्रातःकाल एक्लै प्रयोग गर्नुपर्ने सानो कोठाको ढोका समेत सिंहासन छिर्न सक्ने बनाइएको थियो । शयनकक्षमा सुकला हुँदा उनको दाहिने हातले सिंहासनको खुट्टामा बाँधिएको सुनौलो डोरी थामेको हुन्थ्यो । मध्यरातमा शौचालय जान लाग्दा रानी त्यसमा अल्झेर साढे दुईपल्ट लडिसकेकी थिइन् । सिंहासनमा बसेपछि उनको आँखामा अनौठो चमक आउँथ्यो र मुख राम्रैसँग खुल्थ्यो । उनले आफूलाई स्वप्नदर्शी घोषणा गरेका थिए । भोकाहरूलाई घरघरै बिहानबेलुका चौरासी व्यञ्जन आइपुग्ने सपना बाँड्थे । पानी माग्नेहरूलाई पानीजहाजको टिकट खुल्ने मिति सम्झाउँथे । नांगाहरूलाई भ्यूटावरको महत्त्व सुनाउँथे । भिखारीहरूलाई स्याटलाइट सिटी बन्ने विश्वास दिलाउँथे । झोलुंगे पुन माग्नेहरू समक्ष चुच्चे रेलको कथा हाल्थे । हेलिकप्टरबाट केक मगाएर सुदूर पहाडमा जन्मदिन मनाउन पुग्थे । सानोमा आफूले नुहाउने गरेको पँधेरोलाई राष्ट्रिय पर्यटन केन्द्र र डन्डीबियो खेल्ने गरेको खेतको गह्रोलाई अन्तर्राष्ट्रिय रंगशाला बनाउने घोषणा गरेर फर्कन्थे । औंसीपूर्णेमा दाजुभाइलाई वरिपरि राखेर बाँसुरी बजाउँथे । लोकप्रियता खस्किन्छ कि भनेर कसैले चिन्ता गर्यो भने भन्थे, मूला जति उँधो लाग्यो उति सप्रन्छ । उति पोटिलो हुन्छ । विज्ञानसम्मत कुरा यही हो । यसैबीच कोरोनाले विश्व भ्रमण शुरू गर्यो । आरामसाथ कौसीमा चढेर उनले लकडाउनको आदेश जारी गरे, अब घरबाहिर ननिस्कनू । घरबाहिर नहेर्नू । घरबाहिरका कुरा नसुन्नू । घरबाहिर सुनिने गरी नबोल्नू । बाहिर जे गर्नु छ, हामी गर्छौं । चासो नदिनू । स्वतन्त्रताको सपना नदेख्नू । नत्र ढाड सेकाइन्छ । कोरोनाको होइन, नागरिकको । आफ्नो सर्वज्ञता प्रकट गर्दै उनले निर्देशन दिए, कोरोना आफैं मरिसकेको निर्जीव वस्तु हो । कालो चश्मा लगाएर तातो पानीले हात धुनू, यसको पत्तासाफ हुन्छ । यसले केही गर्न सक्तैन ।कौसीबाट ओर्लंदा छोटे राजा गद्गद थिए । रानीसँग भने, आज मैले ठूलो काम गरें । दुनियाँ मेरो काम देखेर चकित छ । मेरो नाम गिनेस बुकमा आउँदै होला । अब अर्को ठूलो काम गर्नु छ ।भन्दैगए, कोरोनाले पुराना सपना ध्वस्त पार्ने भो । बहुत राम्रो हुने भो । अब जनतालाई नयाँ सपना चाहिन्छ । सपना देख्न आँखा चिम्लनुपर्छ । म पनि कोरोनासोरोनाबाट आँखा चिम्लन्छु । मेरो निद्रा नबिथोल्नू । र, सिंहासन घिसार्दै शयनकक्षमा पसी सिरक ओढेर सुते । बीचबीचमा दाजुभाइहरू भेट्न जान्थे । बैठक कक्षमा दुई घण्टा प्रतीक्षा गर्थे । चिया खान्थे । मोबाइल चलाउँथे । अन्त्यमा सिरकमुनिबाट निस्केका दुई चरणको दर्शन गरेर फर्कन्थे । सारै जरूरी पर्दा आदेश र निर्णय सांकेतिक भाषामा आउँथ्यो । सल्लाहकारले अर्थ खुलाइदिन्थे बूढीऔंला हल्लियो भने हुन्छ, पूरै पैताला हल्लियो भने हुँदैन । केही सल्लाहकार विशेष शक्तिशाली मानिन्थे । तिनमा पैताला हल्लाइदिन सक्ने हैसियत रहेको विश्वास गरिन्थ्यो । तिनले माफिया, व्यापारी र ठेकेदारको फाँट सम्हालेका थिए । माइलो किन यस्तो भयो भन्ने बुझ्न नसकेर दाजुभाइहरू दिक्क हुँदैगए । त्यही रनाहामा एक दिन साइँलो एक धार्नी छोएला लिएर भैंसीबाबाकहाँ पुग्यो । केही वर्षअघि उनैले भैंसीपूजा गराएर उसको भाग्य जगाइदिएका थिए । साइँलाले मनको बह पोखेपछि माइलाको रहस्य खोल्दै बाबाले भने ः अहिले ऊ बस्ने गरेको सिंहासन उहिलेका श्री ३ महाराजको सिंहासन हो । गद्दीमा बसेको एक हप्तापछि माइलो त्यो गद्दी नून नहालेको तर्कारी जस्तो भो भन्दै मकहाँ आएको थियो । मलाई महाराजको सिंहासन ल्याइदेऊ भनेर खूब रोड्याइँ गर्यो । मैले तँ श्री ३ को विरोधी हुँ भनिहिंड्नेलाई फेरि किन चाहियो श्री ३ कै सिंहासन ? भनेर हप्काएँ । उसले त्यो त दुनियाँलाई देखाउन भन्या नि भनेर ङिच्च गर्यो र म श्री ३ होइन, श्री ३ लाई हटाउनेहरूको पो विरोधी, मेरा असली दुश्मन त ती पो हुन् भन्दै मेरा खुट्टा समात्यो । दुई दिनसम्म त मैले सक्तिनँ, हुँदैन नै भनें । त्यो सिंहासन खतरनाक छ, त्यसमा बसेपछि दाजुभाइले नै सिध्याउँछन् भनेर डर पनि देखाएँ । तर उसले मान्दै मानेन । एकदमै अपहत्ते गरेपछि तेस्रो दिन मध्यरातमा तीन घण्टा राँगोपूजा गराएर महाराजको सिंहासनको आत्मा त्यसमा हालिदिएको छु । तीन गद्दीको शक्ति छ त्यसमा । त्यही भएर ऊ सिंहासन बोकी हिंड्छ । त्यसमा बस्यो कि उसमा श्री ३ को भूत सवार हुन्छ । अनि तिमीहरूलाई के गन्थ्यो त्यसले ?कसरी तीन गद्दी भए प्रभु ? माल्दाइसँग त दुई गद्दी मात्र छन् एउटा हामीले दिएको, अर्को दुनियाँदारले दिएको । होइन र ? साइँलाले हात जोड्यो । ए हुस्सू १ गर्मी भएको वेला कहिलेकाहीं शीतलपाटी जाने गरेको छस् कि छैनस् ? बाबाले उसको अज्ञानतर्फ इंगित गरे, तेस्रो गद्दी त्यही हो । हरेक गद्दीको शक्ति एउटा चकटीमा हालेर तीनवटा चकटी खापिएको छ त्यो सिंहासनमा । के बुझिस् ? हेर्दै जाओ, अब के के गर्दो रहेछ माइलाले ।भैंसीबाबाबाट सिंहासनको रहस्य थाहा पाएपछि दाजुभाइहरू माइलाले हाच्छिउँ गर्दा पनि झस्कन थालेका थिए । एक दिन अचानक छोटे राजा हातमा खड्ग लिएर शयनकक्षबाट निस्केको सुनियो । पहिले त उनीहरूको होशहवासै उड्यो तर एकै छिनमा आँट गरेर ठाउँको ठाउँ झ्यापझुप समाते । र हप्काए, क्या हो, हामीलाई हान्न हिंडेको ?हडबडाउँदै उनले भने, तपाईंहरूलाई होइन । यसो दुश्मनहरूलाई तर्साउनुपर्यो भनेर ।मलाई पत्यार लागेन माइला, जेठाले भने, पहिला यो हतियार हटाइहाल् । घेराबन्दीमा परेका छोटे राजाले आनाकानी नगरी खड्ग बिसाए । वर्तमान परिप्रेक्ष्यमा यसरी राजकाज चल्न सक्तैन, जेठाको बोली तत्काल उच्च भयो, सबै चकटी तैंले मात्र ओगट्ने ? एउटा चकटी मलाई चाहिन्छ ।मलाई पनि एउटा चकटी दिने भनेर मने निश्चित रूपमा खोलमा झुलाइरहेका छौ दाजै । सहनुको पनि हद हुन्छ, कति सहनु ?, साइँलाले ङ्वार्र गर्यो । सानो भनेर नहेप नि । चकटी त मलाई पनि चाहिन्छ, यो कान्छाको स्वर थियो । हो, हो । एक व्यक्ति एक चकटी हुनैपर्छ । नत्र बाँकी राखिंदैन । गुठियार बोलाइन्छ र ठीक लगाइन्छ, काइँलाले जग हाल्यो । चारै जना आवेशमा आएर उफ्रिन थालेपछि कोलाहल मच्चियो । एक छिन तमाशा हेरेर छोटे राजाले भने, साइँलालाई एउटा चकटीको खोल दिएकै छु । चाहिन्छ भने जेठालाई पनि दिउँला । अरू जे भन्छौ ठीकै छ । चकटीकै आस चाहिं कसैले नगरे हुन्छ । त्यो मेरो सिंहासनको अभिन्न अंग हो ।भाग त लगाउनैपर्छ सामूहिक स्वर घन्कियो । ए, मेरो सिंहासनै भत्काउने ? छोटे राजा गर्जिए, त्यो दिन आउनुभन्दा अघि यहाँ धेरै थोक भत्किन्छ । उनको रक्तचाप बढिसकेको थियो, मसित एउटा मात्र हतियार छ भन्ठान्या ? मर्नु परेपछि खुट्टै तन्काएरचारै जना स्तब्ध भए । वातावरण चकमन्न भयो । महाराजको सिंहासन मुसुमुसु हाँसिरहेको थियो ।"
खोइ के बन्द छ यहाँ ?,"जिन्दगीको गतिमा अनायास ब्रेक लागेको छ । सारा दैनिकी बदलिएका छन् । स्वाभाविक र चलनचल्तीको बाटो छोडेर हामी अञ्जान यात्रा गर्न विवश छौं । हुन त नियमित आकस्मिकता मा बालकृष्ण समले आकस्मिकतालाई इन्कार गरेका छन् । हरेक आकस्मिकताको पछाडि नियमितता हुन्छ भनी वकालत गरेका छन् । पक्कै पनि यो आजको नियमितताको पछाडि लम्बेतान ऐतिहासिकता होला । तथापि आज भोग्नेहरूका लागि जिन्दगीको निरन्तरतामा निकै फेरबदल आएको छ । धनको बिटो सोहोर्न व्यस्तहरूका लागि आम्दानीको मुहान थुनिएको छ । पैसाको छेलोखेलो नभए पनि दुई छाक खान पुग्नेहरूका लागि व्यस्त दैनिकीमा फुर्सदको खहरे आएको छ । दैनिक पसिना बेच्नेहरूको जिन्दगीमा दुई गाँस पनि भयंकर प्रश्न बनेको छ । सपनाको गोडमेल गर्न सहर आएका गाउँका अतिरिक्त श्रमशक्ति भोकै, प्यासै सयौं किलोमिटर लामो यात्रा हिँडिरहेका छन् । लकडाउन अर्थात् सबै थोक बन्द । तर, के बन्द छ र यहाँ ? सन्तापहरू बन्द भए ? पिरहरू पिरोलिन छोडे ? ती जो हिजो पनि मस्त थिए, आज पनि उस्तै छन् । ती जो हिजो पनि त्रस्त थिए, आज पनि भयभीत छन् । जिन्दगी कोरोना भनेर चिनिने कोभिड१९ ले मात्र होइन, भविष्यको धमिलो क्षितिजले त्रस्त छ । जिन्दगी पूरै बदलिएको छ । रामकृष्ण ढकालको गीतमा जस्तै कहाँबाट जिन्दगीले यहाँ ल्याइसकेछ ।दिमाग पूरै अशान्त छ । मजस्तै एक्लै बस्ने साथी अमित पनि अझै सुतेको छैन । फेसबुकमा हरियो बत्ती बलेकै छ । ऊ भन्छ, लकडाउनपछि दिन र रातमा फरक हुन छोड्यो । कति बेला सुत्छु र कति बेला उठ्छु निश्चित नै छैन । हो त, लकडाउनपछि हाम्रा दैनिकी हेरफेर भएका छन् । हिजो हामीलाई बाध्यता थियो । तोकिएको समयमा तोकिएको ठाउँ पुग्नु थियो । तोकिएको काम गर्नु थियो । त्यसका लागि जीवनशैली पूरै घडीको तालमा बाँध्नुपर्थ्यो । दौडादौडको दैनिकी हेर्दा यस्तो लाग्थ्यो, घडी हातमा होइन खुट्टामा बाँधिएको छ । देवकोटाले घडी निबन्धमा मानिसले घडी होइन, घडीले मानिस बाँधेको छ भनेर त्यसै लेखेका होइनरहेछन् । जबजब व्यस्तताको हदले आफैंलाई पिरोल्थ्यो, मलाई देवकोटाको निबन्ध सम्झना भइराख्थ्यो । हातको घडीले तँ मेरो बन्दी होस् भनेजस्तो लाग्थ्यो । समय नाप्ने यो फिस्टे यन्त्र मान्छेको सबैभन्दा ठूलो नेल लाग्थ्यो । फुर्सदका यी दिनमा मैले घडीलाई हातबाट पर मिल्काएको छु । तर, अचम्म यो के म आफैँलाई फेरि पनि स्वतन्त्र ठानिरहेको छैन । एक अनौठो खालको बेचैनी, चिन्ता र अस्तव्यस्ताबीचको व्यस्तताले फेरि पनि छोडेको छैन । यस्तो किन भइरहेछ ? साँच्चै, हिजो फुर्सद कति भव्य कल्पना थियो तर आज प्राप्तिमा त्यही किन मीठास बनिरहेको छैन ? सारा धपडीको अल्पविराममा पनि किन आनन्द प्राप्ति भइरहेको छैन ? किन यो समय सुन्दर बन्न सकिरहेको छैन ? सबै थोकको बन्दाबन्दीमा पनि किन मान्छेका हृदय र दिमाग चञ्चल भइरहेका छन् ? किन कोही अनेक परिकार बनाएर दुनियाँलाई देखाउन व्यस्त छ ? किन कोही ससाना विषयमा पनि अनेकन अभिव्यक्ति दिएर वाचाल भइरहेछ ? किन केही जना सामाजिक सञ्जालमा तितोपिरो गरिरहेछन् ? खोइ के बन्द छ यहाँ ? को शान्त छ यहाँ ? सायद यही चञ्चलता नै जीवनको लक्षण हो । सायद कुनै न कुनै प्रकारले गतिको संकेत गर्नु नै जीवित हुनुको अभिव्यक्ति हो । उसो त केही सूक्ष्म जीवहरू आफूलाई प्रतिकूल हुने मौसममा जीवनप्रक्रियालाई नै शिथिल राखेर बसिदिन्छन् । उसो त पृथ्वीको यही वातावरणमा विद्यमान विषाणुले हामीलाई आक्रान्त पारेको छ । जीवन र अजीवनको गुण देखाएर यसले जीव विज्ञानलाई एउटा रहस्य प्रकट गरिदिएको छ । न योसँग जीवन हुनका लागि आधारभूत बनोट भएको कोष छ, न त यसले जीवित भएको प्रतिक्रिया दिन्छ । योसँग केवल रसायन छ, जसलाई विज्ञानको भाषामा न्युलिक एसिड भनिन्छ । त्यो पनि कि त आरएनए कि त डीएनए अनि त्यसलाई प्रोटिनको खोलले ढाकेको छ । अरू बेलामा यो रासयनिक संरचना चुपचाप बस्छ । जब कुनै माध्यममार्फत आफूलाई अनुकूल हुने कोषमा पुग्छ आफ्नो रसायन खन्याउँछ अनि जीवित भएको प्रतिक्रिया दिन्छ । आफ्नो संख्यामा अभूतपूर्व वृद्धि गरिदिन्छ । कोभिड१९ ले हामीलाई फेरि यो विषाणुसँग परिचित हुने मौका दिएको छ । विज्ञानका कक्षामा पढेका जानकारीहरू सम्झन्छु । विभिन्न वैज्ञानिक र विज्ञानप्रेमीहरूले लेखेको लेख पढ्छु । अनि मलाई जीवनबारे बोध हुन थाल्छ । म सोच्न थाल्छु, खासमा यो कोभिडले हामीलाई जीवन पढाइरहेको छ । यसले भनिरहेको छ, हेर १ जीवन निश्चित रासायनिक संरचना हो । अनुकूल वातावरण र स्थान पाएपछि प्रतिक्रिया गरेर आफूलाई अभिव्यक्त गरिदिन्छु । प्रतिकूल समयमा निस्तेज भइदिन्छु । तर, के जीवन यत्ति हो त ? के जीवन जटिलतम रासायनिक संरचना र रासायनिक प्रतिक्रियाहरूले हुने अभिव्यक्ति मात्र हो त ? के हो जीवन ? जीवनलाई कसरी बुझ्ने ?एन्टी ड्युरिङ मा फ्रेडरिक एंगेल्सले जीवनका सम्पूर्ण प्रक्रियाहरूका माध्यमबाट मात्रै जीवन बुझ्न सकिने जिकिर गरेका छन् । उनले भनेका छन्, जीवनबारे व्यापक ज्ञानका लागि जीवन जहाँजहाँ प्रकट हुन्छ ती सबै, सूक्ष्मदेखि उच्चतमसम्मको अध्ययन गरिनुपर्छ ।एंगेल्सले आजको विज्ञानको चमत्कार देख्न पाएनन् । उनको जीवनको उत्तरार्द्धतिर सूक्ष्म जीवहरूको अध्ययन हुँदै थियो । लुई पास्चर रेबिजको वास्तविक कारण पत्ता लगाउन प्रयत्नरत थिए । एंगेल्स ब्याक्टेरियासम्म परिचित थिए । तर, सोह्रौं शताब्दीको अन्त्यतिरबाट विषलाई जनाउन ल्याटिन भाषामा भाइरस शब्द प्रयोग भए पनि सजीव र निर्जीव दुवै गुण बोकेको यसबारे उनी परिचित थिएनन् । उनको चर्चित पुस्तक डाइलेक्टिस् अफ नेचर मा ब्याक्टेरिया शब्द भेटिन्छ तर भाइरस उल्लेख छैन । यदि एंगेल्स भाइरसको यो द्वैध चरित्रबारे जानकार भएको भए जीवनलाई कसरी परिभाषित गर्थे होलान् ? आफ्नो लामो दाह्री हल्लाउँदै सायद भन्दा हुन् द्वैध चरित्र मान्छेको मात्र पेवा होइन रहेछ । जसरी मान्छेले शान्त शरीरमा अस्थिर मानसिकता बोकेर बस्छ, जसरी मान्छेले दयालु देखिएर हिंसा अभिव्यक्त गरिदिन्छ, जसरी मान्छेले आँखाले देखेको सत्यलाई पनि अस्वीकार गरिदिन्छ र द्वैध चरित्रमा सम्पूर्ण अधिकार कायम गर्छ, अब यो मान्छेको मात्र एकलौटी रहेन । उसो त भाइरसजस्तै रहस्यमय छ मान्छे । मानवशास्त्रमा चर्चित उक्ति छ मान्छेले विश्व, ब्रह्माण्डको व्यापक अध्ययन गरिसक्यो तर सबैभन्दा कठिन मान्छेकै अध्ययन हो । मान्छेले प्रकृतिसँग संघर्ष गर्दै, कैयौं प्राकृतिक सीमिततालाई पार गर्दै आफ्नो शरीरको निर्माण गरेको हो । उनै एंगेल्सले भनेका थिए, मान्छे १ तँ तेरै हातको श्रमको कारण दुईखुट्टे भएको होस् । श्रमकै कारण आफ्ना हातहरूलाई स्वतन्त्र पारेको होस् । मान्छेले आफ्नो ज्ञानको क्षितिज बढायो । संज्ञानको निर्माण गर्यो । संगठनको निर्माण गर्यो । मुख्यतः यसले संस्कृतिको निर्माण गर्यो । प्रकृतिले जे दिएको छैन र मान्छेले जे बनाएको छ त्यही त संस्कृति हो । लामो यात्रामा मान्छेले यो धर्तीमा अनेकन कठिनाइमाथि विजय हासिल गरेको छ । प्रागऐतिहासिककालमा नै मान्छेले ज्वालामुखी विस्फोटबाट लगभग सखाप हुने परिस्थिति झेलेको थियो । सभ्यताको उदयपश्चात् पनि युद्ध, महामारी र अनेकन प्राकृतिक प्रकोपहरूसँग मान्छे जुध्यो । विज्ञानको उन्नति हुँदै जाँदा आँखाले नदेख्ने सूक्ष्म भाइरसको पनि अध्ययन गर्न सक्यो । लाखौँ प्रकाश वर्ष टाढाका तारालाई पनि अवलोकन गर्न सक्यो । प्रकृतिले दिएका क्षमतालाई मान्छेले फराकिलो पार्यो । चिकित्सा विज्ञानमा गरेको असाधारण प्रगतिले आफ्नो आयु लम्ब्यायो ।चौधौं शताब्दीमा बिफरले महामारी मच्चाउँदा मान्छेसँग ईश्वरको प्रार्थना गर्नुभन्दा अन्य विकल्प थिएन । तर, अहिले मान्छेले यति छिटो यो भाइरसको अध्ययन गरिसकेको छ, यसका कैयौं चरित्रबारे पत्तो पाइसकेको छ । चिकित्सा विज्ञान र प्रविधिको समायोजनले मान्छेले छिट्टै यो भाइरसमाथि विजय पाउला । तर, आज पनि विश्वका मै हुँ भन्ने शक्ति राष्ट्रहरू किन कायल छन् ? हिजो यो धर्तीलाई सात टुक्रा पार्ने अणुबमको धाक दिने राज्य किन आज रोइरहेको छ ? विश्वलाई उन्नति, प्रगतिको कथा भन्ने युरोप महादेश आज एकै झोकमा किन यति बेचैन भयो ?थाहा छ, यो विषम परिस्थितिमा गिज्याएजस्ता यी प्रश्न खासै शोभनीय होइन । तर, मार्क्सको द्वन्द्ववाददेखि लाकेनको मनोविश्लेषण र हेगेलको मेटाफिजिक्ससम्म पकड राख्ने दार्शनिक स्लावोज जिजेकले भर्खरै प्रकाशित किताब पाण्डेमिक ः कोभिड १९ सेक द वर्ल्ड मा गरेको प्रश्न दोहोर्याउन मन लाग्छ । जिजेक भन्छन्, हामीले यही मुख्य प्रश्न उठाउनु छ कि हाम्रा प्रणालीमा के त्यस्तो गल्ती भयो जसले गर्दा वैज्ञानिकहरूले केही वर्षदेखि चेतावनी दिँदादिँदै पनि हामी यो विनाश सामना गर्नका लागि तयार भएको देखिएन ?चीनदेखि युरोप हुँदै कोभिडद्वारा मारिएका मान्छेको लासको तस्बिरले आक्रान्त बनाउँछ । मेरो सानो सहर बुटवलमा कोभिड पुष्टि नभए पनि आरोपित भएर मृत्युवरण गर्न विवश बाबुराम थापाको मृत्यु संस्कारको क्रममा उत्पन्न भय सुन्छु । मान्छेको जीवनको यो हदको अवमूल्यन देख्दा र सुन्दा बेचैन हुन्छु । मेरो चिन्ता जिजेकको प्रश्न नै हो । किन २१ औं शताब्दीका हाम्रा उन्नत सभ्यताहरू साह्रै सूक्ष्म विषाणुसँग हायलकायल भए ? जबकि २०१६ मै वैज्ञानिकहरूले यसको संकेत गरिसकेको खबर आएको छ ।यही प्रश्नको समाधान खोज्न भौँतारिइरहन्छु । कहिले जनस्वास्थ्य र राज्यको सम्बन्ध बुझ्न जनस्वास्थ्यविद् शरद वन्तको लेख राज्यको भूमिका ः जनस्वास्थ्यको दृष्टिकोणबाट पल्टाउँछु । उनी राजनीतिक संरचनाको प्रकृति कसरी रोग र प्रकोपको सामनाको लागि जिम्मेवार हुन्छ भनी औंल्याउँछन् । आजभन्दा १८ वर्षपहिले प्रकाशित उक्त लेखको आधारमा वर्तमान छाम्न खोज्छु । उता चर्चित विश्लेषणात्मक पत्रिका मन्थ्ली रिभ्यु मा चार जना लेखकले आठ हजार शब्दको लेख लेख्न भ्याइसकेका छन् । उनीहरू वन्त पढेर बनेको मेरो विचारमा मलजल गर्दै भन्छन् आज अमेरिकामा देखिएको संकट उहिल्यै अमेरिकी राज्यले मुठ्ठीभरका मानिसहरूका लागि मात्र स्वास्थ्य सेवा सीमित पारेको परिणाम हो । अमेरिकी राज्यले कहाँ चिकित्सा विज्ञानको अनुसन्धानका लागि लगानी गरेको छ र ? त्यसले त हतियारमा पो लगानी गरेको छ । त्यसले युद्ध सामग्रीको निर्माणमा लगानी गरेको छ । हाम्रो हजारौं वर्षको सभ्यतामा यो सबैभन्दा ठूलो व्यंग्य होइन ? जीवनका लागि हुनुपर्ने लगानी, जीवनहरणका लागि भइरहेको छ । मेरो सम्झनाको धमिलो क्षितिजमा एकाएक क्युबाली विदेशमन्त्री आउँछन् । फिडेल क्यास्ट्रोको पालामै ती क्युबाली विदेशमन्त्रीले संयुक्त राष्ट्र संघको महासभामा सम्बोधन गर्दै भनेका थिए हतियारमा होइन औषधिमा लगानी गरौं । फेरि सम्झन्छु, चिलीकी ती जोसिली क्यामिला भाल्लिजोलाई, जसले आठ वर्षपहिले रित्ता अश्रुग्यासका खोकाहरूले घेरिएर हतियारमा होइन शिक्षामा लगानी गर्न माग गरिरहँदा अपमान र तिरस्कार खेपेकी थिइन् । सायद मानवताको सबैभन्दा ठूलो चुनौती नै बुद्धहरू वनबास जानु र युद्धवीरहरूले राज गर्नु हो । जीवनको साटो मृत्युको खेती गर्नु हो । मानवतामाथिको यो अपराध देख्दा आक्रोशको ज्वारभाटा उठ्छ तर, आफैंलाई थाम्न अर्नेस्ट हेमिंग्वेको वाक्य दोहोर्याउनुको विकल्प छैन, मान्छे ध्वस्त हुन सक्छ तर परास्त हुन सक्दैन ।"
मजदुरले चैतकै तलब पाएनन्,"(काठमाडौं)  लकडाउनका कारण बन्द हुन पुगेका प्रतिष्ठानस्तरका रोजगारदाताले कामदार कटौती थालेका छन् । प्रायः उद्योग प्रतिष्ठानले चैतको तलबसमेत भुक्तानी गरेका छैनन् । उद्योग प्रतिष्ठान, होटल, रेस्टुराँ, यातायातलगायत कार्यस्थलबाट कामदार कटौती तथा निष्कासन गर्ने कार्य भइरहेको संयुक्त ट्रेड युनियन समन्वय केन्द्र (जेटीयूसीसी) ले जानकारी दिएको छ ।वर्षौंसम्म श्रमपसिना बगाएका कामदारलाई एक महिना काम नहुँदै रोजगारदाताले भोकै राख्नु दुर्भाग्यपूर्ण छ, केन्द्रका अध्यक्ष पुष्कर आचार्यले भने, यस्तो संकटका बेला कामदार निकाल्नु दुःखदायी हो । अनौपचारिक क्षेत्रमा दैनिक ज्यालादारीका रूपमा कार्यरत कामदारले लकडाउन भएकै दिनदेखि रोजगारी गुमाएका थिए । उद्योग प्रतिष्ठानमा नियमित काममा रहेकाको समेत रोजगारी कटौती हुन थालेको छ । रोजगारदातालाई कामदार अफमा राख्न पाउने अधिकार श्रम ऐनले दिएको छ । अनुमति लिएर अफमा राख्दा हुन्छ । तर त्यसका विधि छन् । त्यसको पालना भएन, आचार्यले भने, अहिले वास्तवमा कामदारका लागि बोलिदिने कोही भएन । कामदारको रक्षा गर्नुपर्ने श्रम मन्त्रालय यतिखेर निष्क्रिय भयो । हामी श्रम मन्त्रालयप्रति खेद व्यक्त गर्दछौं । उसले ट्रेड युनियनको कुरा सुन्न छाडेको छ । रोजगारदाताको कुरा सुन्न थालेको छ ।समग्र उद्योग ट्रेड युनियन नेपाल (ह्वीन) का अनुसार झन्डै ७०८७ प्रतिशत श्रमिकले चैत महिनाको पारिश्रमिक पाएका छैनन् । ह्वीनले औद्योगिक क्षेत्र धेरै रहेका पाँचवटा प्रदेशका २ सय १९ वटा उद्योगप्रतिष्ठानमा सर्वेक्षण गरेको थियो । ३०१३ प्रतिशत उद्योग प्रतिष्ठानले मात्रै चैतको पारिश्रमिक पूरा वितरण गरेको ह्वीनका अध्यक्ष आनन्द थामीले जानकारी दिए । नियमित पारिश्रमिक दिनेमा बहुराष्ट्रिय कम्पनी, हाइड्रोपावर, खाद्य र औषधिजन्य उद्योग प्रतिष्ठान मात्रै रहेको उनले बताए । राष्ट्रिय श्रम सर्वेक्षणअनुसार नेपालमा ७० लाख ८६ हजार जना कामदार श्रम बजारमा कार्यरत छन् । जसमध्ये ४४ लाख ११ हजार अनौपचारिक क्षेत्रमा काम गर्छन् । २६ लाख ७५ हजार कामदार औपचारिक क्षेत्रमा काम गरिरहेका छन् । ८४६ प्रतिशत कामदार सहरी क्षेत्रमा कार्यरत छन् । सहरी क्षेत्रमा कार्यरत कामदारलाई झन् दैनिक गुजारा टार्न समस्या भएको छ ।सामाजिक सुरक्षा कोषमा आबद्ध कामदारको योगदानबापतको रकम सरकारले तिर्दा पनि रोजगारदाता भने तलब दिनसमेत पन्छिएका हुन् । सरकारले कामदार र रोजगारदाताले तिर्नुपर्ने ३१ प्रतिशत चैत महिनाको रकम कोषमा दिएको छ । कोषमा उद्योग र श्रमिकलाई राहतबापत सामाजिक सुरक्षा कोषको दायित्व बेहोर्ने भनी करिब १९ करोड निकासा गरेको हो । वैशाख र जेठको पनि कोषको रकम सरकारले नै बेहोर्ने निर्णय गरेको छ । नेपाल उद्योग वाणिज्य महासंघका अनुसार उद्योग प्रतिष्ठानमा ठूलो असर पुगेको छ । अझ पर्यटन क्षेत्र थला नै परेको छ । उद्योग प्रतिष्ठानलाई बचाए मात्रै रोजगारीमा कटौती नआउने महासंघअन्तर्गत रोजगारदाता परिषद्का सभापति चन्द्रप्रसाद ढकालले बताए । राहत प्याकेजबाट उद्योग व्यवसाय बचाउन सके मात्र रोजगारी बचाउन सकिन्छ । सरकारलाई चाहिने राजस्व पनि उठ्छ । यसले अर्थतन्त्रको पूरा प्रणालीलाई पहिले जस्तै चलायमान बनाउँछ, उनले भने, त्यसका लागि सम्पूर्ण निजी क्षेत्र मिलेर सरकारलाई एकपछि अर्को विकल्पसहित सुझाव दिइएको छ । निजी क्षेत्रले श्रम, रोजगार तथा सामाजिक सुरक्षा मन्त्रालयलाई लकडाउनका बेला कर्मचारी तथा कामदारलाई न्यूनतम तलब र ज्यालामा अधिकतम ५० प्रतिशत भुक्तानी गर्न पाउने व्यवस्था मिलाउन सुझाएको छ । प्रतिष्ठान र वस्तुगत संघहरूले पनि आआफ्ना प्रतिष्ठान र क्षेत्रका लागि उक्त क्षेत्रसँग सम्बन्धित श्रमिक संगठन वा श्रमिकसँग लकडाउन अवधिको पारिश्रमिक भुक्तानीका सम्बन्धमा आपसी छलफल र सम्झौता गर्न पाउनुपर्नेछ । श्रमिकलाई भुक्तानी गर्नुपर्ने पारिश्रमिक, रोजगारदाता श्रमिक र सरकार गरी तीनवटै पक्षको बराबर योगदान रहने गरी भुक्तानी गर्ने व्यवस्था गर्नुपर्नेछ, ढकालले भने । रोजगारदाताको मागअनुसार नै सरकारले निजी क्षेत्रलाई नै राहत दिने गरी मापदण्ड ल्याएको छ । सरकारले बिहीबार सार्वजनिक गरेको मापदण्डअनुसार उद्योग व्यवसाय क्षेत्रमा काम गर्ने मजदुरलाई सम्बन्धित रोजगारदाताले वैशाखको पारिश्रमिकको ५० प्रतिशत रकम तत्काल उपलब्ध गराई बाँकी ५० प्रतिशत रकम व्यवसाय पुनः सुरु भएपछि क्रमशः भुक्तानी गर्ने व्यवस्था मिलाउने मापदण्डमा उल्लेख छ । यसका लागि उद्योगहरूलाई तरलताको अभाव भए बैंक तथा वित्तीय संस्थामार्फत सहुलियत दरमा कर्जा उपलब्ध गराउने र यसमा पुनर्कर्जा उपलब्ध गराउन सक्ने व्यवस्था राष्ट्र बैंकले गर्नेछ । त्यस्तै पूर्ण रूपमा बन्द भएका पर्यटन क्षेत्रसँग सम्बन्धित प्रतिष्ठानले आफ्ना दैनिक वा मासिक ज्यालादारीमा कार्यरत कर्मचारीलाई वैशाखको तलबको ५० प्रतिशत सम्बन्धित उद्योगले उपलब्ध गराउने र बाँकी ५० प्रतिशत तलब वा ज्याला भुक्तानी गर्न आवश्यक रकम अभाव भए त्यस्ता व्यवसायीलाई सोही प्रयोजनका लागि बैंक तथा वित्तीय संस्थाबाट सहुलियतपूर्ण कर्जा उपलब्ध गराउने व्यवस्था मिलाइने मापदण्डमा उल्लेख छ । यसका लागि राष्ट्र बैंकले पुनर्कर्जा उपलब्ध गराउने व्यवस्था मिलाउनेछ । लकडाउनका कारण तरलताको अभाव भई तलब तथा ज्याला भुक्तानी गर्न असमर्थ ठूला उद्योग प्रतिष्ठानलाई उक्त प्रयोजनका लागि उपयुक्त धितो लिई सहुलियतपूर्ण कर्जा दिने व्यवस्था मिलाउने मापदण्डमा उल्लेख छ । त्यस्तै, सामाजिक सुरक्षा कोषमा आबद्ध प्रतिष्ठानमा कार्यरत श्रमिक तथा रोजगारदाताका तर्फबाट ०७७ वैशाख र जेठमा गर्नुपर्ने योगदान रकम असार मसान्तसम्म जम्मा गर्न पाउने व्यवस्था मिलाउने मापदण्डमा भनिएको छ ।श्रम सम्बन्ध खलबल्याउने खतरा चैत महिनाको पारिश्रमिक अहिलेसम्म नदिएको र लकडाउनको समयको ५० प्रतिशतसम्म तलब दिन सक्ने भन्ने रोजगारदाताको अडानका कारण कामदार र रोजगारदाताबीचको श्रम सम्बन्धमा फेरि दरार उत्पन्न भएको छ । ट्रेड युनियनहरूले श्रमिकले श्रमसँग मात्रै सरकार राख्ने बताउन थालेका छन् । हामीले श्रम दिने हो । श्रमिकलाई बचाउने जिम्मेवारी सरकार र रोजगारदाताको हो, आचार्यले भने । उनीहरूले ०७६ वैशाख १५ गते राजपत्रमा उल्लेख भएअनुसार सम्पूर्ण सरकारी कर्मचारी, उद्योग, व्यवसायका साथै सबै क्षेत्रमा लकडाउनमा भएको बिदालाई सार्वजनिक बिदासरह कार्यान्वयन गरी प्रभावकारी कार्यान्वयन गर्नुपर्ने भन्दै श्रम, रोजगार तथा सामाजिक सुरक्षा मन्त्रालयको ध्यानाकर्षण गरिरहेका छन् । अन्तर जिल्ला एवं नेपाल बाहिरबाट आएका औपचारिक, अनौपचारिक तथा स्वरोजगार क्षेत्रमा काम गर्ने श्रमिकको खाना तथा बासस्थानको समस्या रहेको देखिएको छ । यस प्रकारका समस्यामा रहेका श्रमिकको यथाशीघ्र लगत संकलन गरी सम्बन्धित स्थानीय तहबाट नै वास्तविक पीडितहरूलाई राहत तथा बासस्थानको व्यवस्था गर्नुपर्नेछ, जेटीयूसीसीद्वारा जारी विज्ञप्तिमा भनिएको छ ।"
रोजगारी सिर्जनाका लागि क्षेत्र खोजिरहेका छौं ः योजना आयोग,"राष्ट्रिय योजना आयोगका सदस्य डा रामकुमार फुयालले कोरोना संक्रमणबाट विदेश र आन्तरिक बजारमा जागिर गुम्ने श्रमिकका लागि नयाँ रोजगार सिर्जना हुन सक्ने क्षेत्र खोजिरहेको बताए । कोरोना संक्रमणले कतिसम्म क्षति पुर्याउँछ भन्ने अहिले नै यकिन गर्न गाह्रो छ । तैपनि पहिलाकै जस्तो रोजगारी निरन्तरता पाइराख्ने अवस्था छैन, उनले भने, प्रधानमन्त्री कार्यालय र योजना आयोगले हरेक विषयगत मन्त्रालयलाई रोजगार सिर्जना हुन सक्ने सम्भावित क्षेत्र पहिचान गर्न निर्देशन दिइसकेका छन् ।श्रम शक्तिलाई उचित ढंगले व्यवस्थापन गर्न चुनौती रहेको फुयालले बताए । श्रम बजारमा प्रतिवर्ष ५ लाख नयाँ श्रमशक्ति आउने गरेको छ । त्यसको ठूलो हिस्सा वैदेशिक रोजगारीमा खपत हुन्थ्यो । अब विदेशबाट पनि रोजगार गुमाएर फर्किनेको संख्या बढ्ने भएकाले आन्तरिक बजारमा खपत गर्न नयाँ क्षेत्रको सिर्जना अनिवार्य भएको उनको भनाइ छ । १५औं आवधिक योजनाले २५ लाखलाई रोजगारी दिने योजना थियो । अब यसबाट पछाडि फर्कनुपर्नेछ, फुयालले भने, विदेशबाट पनि कामदार ल्याउनुपर्ने भए कसरी रोजगारी सिर्जना गर्ने ? एकै पटक आइदिए अझ कस्तो अवस्था आउने हो भनेर हरेक मन्त्रालयले कुनकुन क्षेत्रमा कति रोजगारी दिन सकिन्छ भनेर आकलन भइरहेको छ ।अबको बजेटले स्वास्थ्य, शिक्षा र उत्पादनलाई प्राथमिकता दिने फुयालले बताए । कृषि त हाम्रो ठूलो क्षेत्र हो । यसलाई व्यावसायिक बनाउन र बिचौलियालाई अन्त्य गर्ने योजना बनाइरहेको छ, उनले भने ।"
विद्युत् खरिद दर बढाउन माग,"काठमाडौं (कास) स्वतन्त्र ऊर्जा उत्पादकहरूको संस्था नेपाल (इप्पान) ले विद्युत् खरिद दर बढाउन र कोभिड१९ को राहत उपलब्ध गराउन माग गरेका छन् । ऊर्जा सचिव दिनेश घिमिरेलाई ज्ञापनपत्र बुझाउँदै इप्पानले आगामी वर्षको बजेटमा समावेश गर्न १४ बुँदे सुझाव पनि पेस गरेको छ ।सञ्चालनमा रहेका, निर्माणाधीन, निर्माणको अवस्थामा जान लागेका र अध्ययनका क्रममा रहेका विद्युत् आयोजनाका लागि छुट्टाछुट्टै राहत व्यवस्था गर्न पत्रमा भनिएको छ । विद्युत् उत्पादन गरिरहेका आयोजनालाई नेपाल विद्युत् प्राधिकरणले लकडाउन अन्त्य भएको दुई महिनाभित्र फर्छ्योट गर्ने गरी पेस्की रकम उपलब्ध गराउनुपर्ने र निर्माणाधीन आयोजनाको व्यापारिक उत्पादन सुरु गर्नुपर्ने मिति बिनासर्त संशोधन गर्नुपर्ने माग गरिएको छ ।निर्माणाधीन आयोजनाको ब्याज बढेकाले राहत कोषको स्थापना गर्नुपर्ने माग पनि इप्पानको छ । अध्ययनका क्रममा रहेका आयोजनाको हकमा उत्पादन अनुमतिपत्रको आवेदन दिने समय बिनाशुल्क थप्नुपर्ने, वित्तीय स्रोतको खोजीमा रहेका आयोजनालाई कम्तीमा पनि थप दुई वर्ष थप समय उपलब्ध गराउनुपर्ने इप्पानको आग्रह छ । ०७१ चैत मसान्तभित्र व्यावसायिक उत्पादन सुरु गर्ने आयोजनाका हकमा सरकारले दिने भनेको पोस्टेड रेट रकम आगामी वर्षको बजेटमै व्यवस्था गरी भुक्तानी गर्न पनि उत्पादकहरूले माग गरेका छन् । सरकारले आव ०७४७५ सम्म विद्युत् उत्पादन गरी राष्ट्रिय प्रसारण लाइनमा जोड्न आयोजनालाई प्रतिमेगावाट ५५ लाख अनुदान उपलब्ध गराउन पनि आग्रह गरिएको छ । अत्यधिक मूल्यवृद्धिले गर्दा हालको विद्युत् खरिद दर अपर्याप्त देखिन्छ, इप्पानको पत्रमा भनिएको छ, मूल्यवृद्धिका आधारमा नयाँ विद्युत् खरिद दर निर्धारण गरी बजेटमार्फत सम्बोधन गर्न अनुरोध छ । प्राधिकरणले बिक्री गर्ने विद्युत् दरमा परिवर्तन भए पनि निजी क्षेत्रबाट प्राधिकरणले खरिद गर्ने विद्युत्को दरमा कुनै परिवर्तन नभएको ऊर्जा उत्पादकहरूले जनाएका छन् ।आव ०७९८० सम्म विद्युत् उत्पादन गर्ने र निर्यात गर्ने आयोजनालाई १० वर्षसम्म पूरै र त्यसपछि ५ वर्ष ५० प्रतिशत आयकर छुट दिने व्यवस्थालाई थप ५ वर्ष बढाउन पनि पत्रमा माग गरिएको छ । यस्तै आयोजनाको लागत हरेक वर्ष बढिरहेकाले स्वदेशी आयोजनालाई पनि मूल्य अभिवृद्धि करमा छुट दिन इप्पानले सुझाएको छ । विदेशी लगानीअन्तर्गत परियोजना विकास सम्झौता गरेका आयोजनाले यो छुट पाए पनि स्वदेशी प्रवर्द्धकलाई नभएको पत्रमा दाबी गरिएको छ ।अन्य निर्यातजन्य वस्तुमा सरकारले दिएको छुट विद्युत् निर्यात गर्नेको हकमा लागू हुने व्यवस्था बजेटमार्फत गर्न पनि सुझाइएको छ । जलविद्युत् आयोजनाले १५ प्रतिशतसम्म ब्याज तिरिरहेकाले यसलाई ६ प्रतिशत कायम गराउन पनि माग गरिएको छ । इप्पालले विदेशी विनिमयको जोखिम कम गर्न बनेको हेजिङ फन्डको कार्यान्वयन तत्काल गर्न माग गरेको छ । विदेशी लगानीको मात्रै नभई सबै आयोजनाको विनिमय जोखिम हेजिङ फन्डमार्फत कम गर्ने व्यवस्था मिलाउन पनि पत्रमा भनिएको छ ।वन क्षेत्र तथा सरकारी जमिन प्रयोगमा लाग्ने राजस्व शुल्क मिनाहा गर्न, उच्च भोल्टेज क्षमताका प्रसारण लाइन आयोजना छिट्टै निर्माण गर्न पनि माग गरिएको छ । जलविद्युत् आयोजनाको लागत घटाउन पहुँचमार्ग, प्रसारण लाइन जस्ता पूर्वाधार निर्माणको खर्च सरकारले बेहोर्ने व्यवस्था मिलाउन पनि ऊर्जा उत्पादकले भनेका छन् ।"
दुई संक्रमित थपिए,"(रूपन्देही)  रुठाकुरसिंह थारू र रूपा गहतराज (बाँके)पन्देहीका एक युवक र नेपालगन्जका एक वृद्धमा शुक्रबार कोभिड१९ संक्रमण पुष्टि भएको छ । उनीहरू दुवै भारतबाट आएका हुन् ।रूपन्देहीको कोटहीमाई गाउँपालिका१, सिपवाका २५ वर्षीय युवकमा शुक्रबार संक्रमण पुष्टि भएको हो । भारतको दिल्लीमा मजदुरी गर्ने उनी चार दिन पैदल हिँडेर गत वैशाख ५ गते गाउँ आइपुगेका थिए । उनलाई आफ्नै दाइले क्वारेन्टाइन पुर्याएका थिए । उनले परिवारसँग भेटघाट गरेका छैनन् ।ती युवा गाउँमा एक्लै आइपुगेका थिए । उनले दिल्लीबाट साथीहरूसँगै हिँडेको बताए पनि अन्यको पहिचान खुलेको छैन । उनले क्वारेन्टाइनमा जानकारी गराएअनुसार उनीसँग आउने नेपाली होइनन् । गाउँपालिकाले उनलाई मझगवामा स्थापना गरेको मर्चवार आदर्श माविको क्वारेन्टाइनमा राखेको थियो । त्यहाँ उनीसँगै १६ जना बसेका थिए । तीमध्ये तीन जना बिहीबार मात्र भारतबाटै आएका हुन् । उनीहरू पनि सीमाबाट लुकेर गाउँ छिरेका थिए । राति गाउँ छिरेका उनीहरूलाई स्थानीयले नै क्वारेन्टाइमा पुर्याएका हुन् ।क्वारेन्टाइन व्यवस्थापनमा खटिएका गाउँपालिकाका एक कर्मचारीका अनुसार शौचालय तीनवटा भए पनि संक्रमित युवासहित सबैले आफूखुसी प्रयोग गर्थे । खानेपानीका लागि एउटा जार राखिएको छ । त्यसबाट उनीहरू बोतलमा आफैं पानी भर्थे । त्यसले अन्यमा पनि संक्रमणको आशंका बढेको छ । बसाइमा भने सामाजिक दूरी कायम गरिएको छ, उनले भने । क्वारेन्टाइनमा गाउँपालिकाबाट खटिएका स्वास्थ्यकर्मीले बुधबार ती युवकसहित १० जनाको घाँटीको र्यालको नमुना संकलन गरेका थिए । बाँकी ६ जनाको शुक्रबार नमुना संकलन गरिएको गाउँपालिकाका अध्यक्ष चन्द्रभूषण यादवले जानकारी दिए । भैरहवास्थित प्रदेश जनस्वास्थ्य प्रयोगशालामा पीसीआरको किट सकिएकाले नमुना परीक्षणका लागि काठमाडौंको टेकुस्थित राष्ट्रिय जनस्वास्थ्य प्रयोगशालामा पठाइएको थियो ।संक्रमित फेला परेको गाउँपालिका रूपन्देहीको दक्षिणी क्षेत्र हो । गाउँपालिकाका अध्यक्ष यादवका अनुसार सीमामा अहिले बाक्लो सुरक्षा गस्ती भइरहेको छ । लुकीछिपी आउने क्रम अहिले पनि जारी छ । बिहीबार पनि तीन जना लुक्दै गाउँ आएका थिए, यादवले भने ।संक्रमित युवकलाई बिहीबार बुटवल धागो कारखानामा स्थापना गरिएको बुटवल अस्थायी कोरोना अस्पतालको आइसोलेसनमा राखिएको छ । उनको स्वास्थ्य अवस्था सामान्य रहेको लुम्बिनी प्रादेशिक अस्पतालका मेडिकल सुपरिटेन्डेन्ट डा राजेन्द्र खनालले बताए ।प्रदेशका सामाजिक विकासमन्त्री सुदर्शन बरालले खेतमा काम गर्ने निहुँ बनाएर आउने र लुकेर छिर्नेहरूका कारण चुनौती बढेको बताए । शुक्रबार संक्रमण देखिएका रूपन्देही र नेपालगन्जका दुवैको ट्राभल हिस्ट्रीका आधारमा कन्ट्याक्ट ट्रेसिङ गरेर नजिकको सम्पर्कमा रहेका सबैको पीसीआर र त्यसभन्दा बाहिरको ठूलो घेरा बनाएर आरडीटी परीक्षण गर्ने तयारी भइरहेको छ, उनले भने ।क्वारेन्टाइनबाट भागेका संक्रमितकरिब एक महिनाअघि भारतबाट घर फर्किएका एक सयभन्दा बढीलाई बाँके जिल्ला प्रशासनले स्थानीय महेन्द्र बहुमुखी क्याम्पसको क्वारेन्टाइनमा राखेको थियो । ठूलो भीड भएकाले चुस्त व्यवस्थापन हुन सकेन । खाने, बस्ने व्यवस्था नभएको भन्दै उनीहरू त्यहाँबाट जबर्जस्ती घरतर्फ लागे । मूल गेटबाट जान नपाएपछि पर्खाल नाघेर भागे । त्यसरी भागेकामा नेपालगन्ज उपमहानगरपालिका५, डीएसपी रोडका ६० वर्षीय एक वृद्ध पनि थिए । ती वृद्धमा शुक्रबार कोभिड१९ संक्रमण पुष्टि भएको छ ।भेरी प्रादेशिक अस्पतालमा रहेको प्रयोगशालामा उनको घाँटीको र्यालको नमुना परीक्षण गर्दा संक्रमण पुष्टि भएको हो । भारतको नानपाराबाट फर्किएका उनलाई क्वारेन्टाइनमा लगिएको थियो । क्वारेन्टाइन अवधि पूरा नगरी उनी श्रीमती र छोरासहित घरमै बसिरहेका थिए । उनी छिमेकीसित पनि सम्पर्कमा थिए । उनी हरेक दिन डीएसपी रोड हुँदै नेपालगन्ज८, महेन्द्र पार्कस्थित नमाज पाठ गर्न जान्थे । यस क्रममा उनी कति जनाको सम्पर्कमा पुगे भन्ने अनुसन्धान सुरु भएको छ । ती वृद्धको र्यालको नमुना बिहीबार संकलन गरिएको थियो । प्रयोगशालामा तीनपटक पीसीआर परीक्षण गर्दा रिपोर्ट पोजिटिभ आएको थियो । महेन्द्रपार्कका बासिन्दाका अनुसार ती वृद्ध एक महिनाअघि भारतको नानपाराबाट घर आएका हुन् ।स्वास्थ्यकर्मीले संक्रमित व्यक्तिको कन्ट्याक्ट ट्रेसिङ सुरु गरेको जनाएका छन् । संक्रमित व्यक्तिले आउजाउ गरेका स्थानको ट्रेसिङ गरिरहेका छौं । उनको परिवारका सबै सदस्य, छिमेकी र सम्पर्कमा आएका व्यक्तिमा परीक्षण गर्ने तयारीमा छौं, जिल्ला जनस्वास्थ्य कार्यालयका स्रोत व्यक्ति नारायण श्रेष्ठले भने । संक्रमितलाई खजुरास्थित प्रखर सुशील कोइराला क्यान्सर अस्पतालको आइसोलेसनमा राखेर उपचार सुरु गरिएको छ । कोभिड१९ संक्रमणको आशंका गरिएका जिल्लाकै एक युवकलाई पनि उक्त अस्पतालको आइसोलेसनमा राखिएको छ । ती युवक नेपालगन्जको धम्बोझी नजिकैको एक मस्जिदमा बस्दै आएका थिए ।भेरी अस्पतालका प्रमुख डा प्रकाश थापाले संक्रमित वृद्धको उपचारमा कुनै समस्या नरहेको बताए । संक्रमित व्यक्ति बसोबास गर्ने नेपालगन्ज५ स्थित डीएसपी रोड, नेपालगन्ज८ महेन्द्र पार्क, धम्बोझी चोक र एकलैनी क्षेत्र सिल गरिएको बाँकेका प्रमुख जिल्ला अधिकारी कुमारबहादुर खड्काले जानकारी दिए । स्थानीय प्रशासनले नेपालगन्जका धार्मिकस्थल अनुगमन गर्दै आएको छ ।संक्रमित सबैको स्वास्थ्य सामान्यकाठमाडौं मुलुकमा शुक्रबार थप दुई जना नयाँ बिरामी देखिएपछि कोभिड१९ संक्रमितको संख्या ५९ पुगेको छ । स्वास्थ्य मन्त्रालयका अनुसार हालसम्म पुष्टि भएका संक्रमितमा ४९ पुरुष र १० जना महिला छन् ।मन्त्रालयका प्रवक्ता डा विकास देवकोटाका अनुसार हाल रूपन्देही, नेपालगन्ज, धनगढी र भरतपुरमा एकएक जना, वीरगन्जमा आठ र विराटनगरमा ३१ गरी ४३ जनाको अस्पतालमा उपचार भइरहेको छ । सबैको स्वास्थ्य स्थिति सामान्य छ ।आरडीटीबाट प्रदेश १ मा ५,०८९, प्रदेश २ मा ५,६१७, वाग्मती प्रदेशमा ८,४९४, गण्डकीमा ५,४११, प्रदेश ५ मा ४,०३५, कर्णालीमा ५,५६७ र सुदूर पश्चिम प्रदेशमा १३,५८४ नमुनाको परीक्षण गरिएको छ ।हाल उपत्यकामा पाँच जना र उपत्यकाबाहिर ८९ जना गरी जम्मा ९४ जना आइसोलेसनमा छन् । यस्तै देशभरिमा २४,९०७ जना क्वारेन्टाइनमा छन् । क्वारेन्टाइनमा प्रदेश १ मा २,८७७, प्रदेश २ मा १,३२२, वाग्मतीमा ५३८, गण्डकीमा ७०८, प्रदेश ५ मा १२,१६३, कर्णालीमा ३,७२४ र सुदूरपश्चिम प्रदेशमा ३,५६५ जना छन् ।"
छैटौं परीक्षणमा पनि पोजिटिभ,"(धनगढी)  कोरोना भाइरसबाट संक्रमित भएपछि सेती प्रादेशिक अस्पताल धनगढीमा भर्ना भएका पाँचमध्ये चार जना निको भएर यसअघि नै डिस्चार्ज भइसकेका छन् । तर, परिवारकै सदस्यबाट संक्रमण भएर २८ दिनअघि अस्पताल भर्ना भएकी धनगढीकी एक महिलाको भने लगातार रिपोर्ट पोजिटिभ आइरहेको छ । आज पनि रिपोर्ट पोजिटिभ आयो भने, उनले भनिन्, खोइ के भएको हो, लगातार पोजिटिभ आइरहेको छ । उनको छैटौं पटक थ्रोट स्वाब परीक्षण गरिएको अस्पतालका प्रवक्ता डा जगदीश जोशीले बताए । एक्लै हुँदा बेलाबेला न्यास्रो त लाग्छ । मनमा अनेक कुरा खेलिरहन्छन्, उनले भनिन्, आफूसँगैका सबै निको भएर घर गएपछि उत्साह बढेको थियो । तर, उनीहरू डिस्चार्ज भएको पनि धेरै दिन भइसक्यो । ढिलै भए पनि आफू पनि निको भएर चाँडै घर फर्किने विश्वासमा रहेको उनले बताइन् ।दुबईबाट घर आएका उनका सहोदर देवरलाई कोरोना भाइरसको संक्रमण देखियो । तीन दिन घरमै बसेका देवर निको भएर ३० दिनमा अस्पतालबाट डिस्चार्ज भइसकेका छन् । घरका सबै सदस्यहरूको कोरोना परीक्षण गर्दा सासूससुरा, देउरानी र बालबच्चासहित नौ जनामा उनमा मात्रै संक्रमण देखियो । घरको आँगनबाहिर पाइलै नटेकेकी उनी संक्रमित हुनुपरेपछि परिवारले मात्रै नभई वरपरसमेत धेरैले चित्त दुखाए ।चैत २२ मा एकाबिहानै सेती प्रादेशिक अस्पतालको एम्बुलेन्स साइरन बजाउँदै घरको आँगनमा आइपुग्यो । एम्बुलेन्स चालकले उनको नाम लिँदै फलानो नामको को हुनुहुन्छ भनेर सोधपुछ गर्दै ल तयार हुनुस् अस्पताल जानुपर्ने भयो भने । उनी त्यही दिनदेखि अस्पतालमा उपचाररत छिन् । बच्चाहरूबाट टाढा भएर अस्पताल बस्नुपर्दा सुरुमा निकै पीडा भएको उनले सुनाइन् । तर, श्रीमान्, सासूससुरा र आफन्तहरूले उनलाई ढाडस दिइरहे । त्यसअघि र अहिले पनि उनलाई कोरोना भाइरस संक्रमणको कुनै लक्षण देखिएको छैन । मन नधर्मराउने त कुरै भएन, तर पनि अहिलेसम्म स्वास्थ्यमा कुनै समस्या महसुस भएको छैन, उनले भनिन् । उपचारमा संलग्न चिकित्सकहरूका अनुसार उनको स्वास्थ्य अवस्था सामान्य छ । यसअघि कैलालीको लम्कीका दुई जना, कञ्चनपुरका एक र धनगढीकै एक युवा उपचारपछि निको भएर घर फर्किएका हुन् ।"
भारतमा फेरि थपियो लकडाउन,"(नयाँदिल्ली)  कोरोना भाइरस (कोभिड१९) को संक्रमण फैलिने क्रम नरोकिएपछि भारत सरकारले देशव्यापी लकडाउनलाई थप दुई साताका लागि लम्ब्याएको छ । भारतको गृह मन्त्रालयले शुक्रबार मे ४ देखि लागू हुने गरी थप दुई साताका लागि तेस्रो चरणको लकडाउन गर्ने निर्णय गरेको हो । भारतमा पहिलो चरणको लकडाउन २४ मार्चमा लगाइएको थियो । १५ अप्रिलमा दोस्रो चरणको लकडाउन गरिएको थियो । दोस्रो चरणको लकडाउन ३ मे सकिन्छ । संक्रमण फैलिने क्रम जारी रहेपछि दोस्रो चरणको लकडाउन सकिनुअघि नै तेस्रो चरणको लकडाउन घोषणा गरिएको हो । भारतमा हालसम्म ३५ हजारभन्दा बढीमा कोरोना भाइरसको संक्रमण देखिएको छ । हालसम्म एक हजारभन्दा बढीको मृत्यु भइसकेको छ । सबैभन्दा बढी संक्रमण महाराष्ट्र, गुजरात र दिल्लीमा देखिएको छ । शुक्रबार नै भारतको स्वास्थ्य मन्त्रालयले संक्रमणको सघनताको आधारमा भारतका ७ सय ३३ जिल्लालाई रातो, सुन्तला र हरियो क्षेत्रमा वर्गीकरणसमेत गरेको छ । संक्रमण उच्च भएका १ सय ३० जिल्लालाई रातो, संक्रमण सीमित भएको र पछिल्ला दिनमा वृद्धि नदेखिएका २ सय ८४ लाई सुन्तला र पछिल्लो २१ दिनमा एउटा पनि संक्रमणको केस नदेखिएका जिल्लालाई हरियो क्षेत्र निर्धारण गरिएको छ । राजधानी दिल्लीका सबै ११ जिल्लालाई रातो क्षेत्र अर्थात् उच्च जोखिम वर्गीकरण गरिएको छ । भारत सरकारले लकडाउन लम्ब्याउने निर्णय गरेकै दिन विभिन्न ठाउँमा अलपत्र परेकाहरूका लागि रेल सेवासमेत सुरु गरिएको छ । भारत सरकारले विभिन्न राज्यमा अलपत्र परेका आप्रवासी कामदारी, तीर्थयात्री, विद्यार्थी र पर्यटकहरूलाई लक्षित गर्दै विशेष रेल श्रमिक रेल सञ्चालन गरेको हो । शुक्रबारदेखि विभिन्न ६ वटा रुटमा रेल सुचारु गरेर त्यसको सुरुआत गरिएको छ । भारत राज्य सरकारहरूले अलपत्र परेका आप्रवासी कामदारहरूलाई घर लैजान रेल सेवा सुचारु गर्नुपर्ने माग गर्दै आएका थिए । पछिल्लो निर्णयले भारतभर अलपत्र परेका आप्रवासी कामदारहरूका लागि ठूलो राहत मिल्ने भएको छ । भारतको गृह मन्त्रालयले शुक्रबार त्यससम्बन्धी आदेश जारी गरेको हो । आदेशमा रेल मन्त्रालयले विशेष रेल सेवा सञ्चालनसम्बन्धी विस्तृत निर्देशिका जारी गर्नेसमेत उल्लेख छ । गृह मन्त्रालयको स्वीकृतिपछि शुक्रबार बिहान पाँच बजे दक्षिण भारतीय राज्य तेलंगनाको लिगंमपल्लीबाट एक हजार दुई सयजना आप्रवासी कामदार बोकेर झारखण्डको हटियाका लागि पहिलो रेल छुटेको थियो । यसैगरी अन्य पाँचवटा रेल पनि सञ्चालन गरिएको छ । लकडाउन सुरु भएपछि पहिलो पटक सञ्चालन गरिएको रेल सेवाका लागि रेल मन्त्रालयले विशेष निर्देशिकासमेत जारी गरेको छ । जसमा त्यसमा टिकटको मूल्य, सामाजिक दूरी र यात्राका क्रममा अपनाउनुपर्ने सावधानी र अन्य सुरक्षा व्यवस्था पनि उल्लेख छ । जसअनुसार जुन राज्यबाट रेल छुट्छ उक्त राज्यले यात्रुहरूको स्वास्थ्य परीक्षण गर्नुपर्ने र यदि कसैमा भाइरसको लक्षण देखिए यात्रा नगर्न दिन पनि मन्त्रालयले भनेको छ । त्यसैगरी यात्रुहरूलाई स्टेसनमा ल्याउने र त्यसका लागि आवश्यक सामाजिक दूरी कायम गराउने जिम्मेवारी पनि सम्बन्धित राज्यकै हुनेसमेत रेल्वे मन्त्रालयले जनाएको छ । गन्तव्यमा पुगेपछि पनि रेलका सबै यात्रुहरूको स्वास्थ्य परीक्षण गर्नुपर्ने छ । मन्त्रालयले श्रमिक स्पेसल रेवाका लागि आवश्यक समन्वय गर्नका लागि रेल्वे विभाग र राज्यसरकारहरूलाई वरिष्ठ अधिकृतहरूलाई तोक्न पनि आदेश जारी गरेको छ । यात्रुहरूलाई यात्राका दौरान मास्क लगाउन अनिवार्य गरिएको छ । रेल्वे मन्त्रालयले आवश्यक थप रेलसेवाबारे पनि जानकारी लिन पनि सबै क्षेत्रीय कार्यालयहरूलाई निर्देशनसमेत दिएको छ । भारतको गृह मन्त्रालयले गत बुधबारदेखि नै लकडाउनका कारण अलपत्र परेका प्रवासी कामदार, विद्यार्थी र पर्यटकहरूलाई एक राज्यबाट अर्को राज्य जान खुल्ला गर्ने निर्णय गरेको थियो । लकडाउनले गर्दा रोजगारी गुमेपछि छाक टार्नसमेत कठिन बन्दै गएपछि हजारौं कामदारहरू पैदल नै आआफ्नो गाउँतर्फ जान बाध्य भएका छन् । यस्ता घटनाले भारत सरकारमाथि प्रवासी कामदारहरूको आउजाउ खुलाउन दबाब बढ्दै गएको थियो । गुजरात र महाराष्ट्रमा अलपत्र परेका उत्तर प्रदेश (यूपी) र बिहारबाट गएका कामदारहरूले आफ्नो गाउँ फर्कन पाउनुपर्ने भन्दै प्रदर्शनसमेत गर्दै आएका छन् । ती प्रदर्शनका क्रममा कतिपय ठाउँमा हिंसात्मक झडपसमेत भएको थियो । यही पृृष्ठभूमिमा भारतको गृह मन्त्रालयले प्रवासी कामदारहरूको आउजाउ खुला गर्ने गरी आदेश जारी गरेको थियो । भारतमा दोस्रो चरणको लकडाउन आगामी ३ मेमा सकिँदै छ । भारतले पछिल्ला दिनमा लकडाउनलाई क्रमशः खुकुलो बनाउँदै लगेको छ । भारतमा आप्रवासी कामदारहरूलाई लक्षित गर्दै बस र रेलसेवा सुचारु भइसक्दा पनि अलपत्र परेको नेपाली कामदारहरूका सम्बन्धमा भने अन्योल कायमै रहेको छ । भारतमा पन्ध्र लाखको हाराहारीमा रहेका नेपाली कामदारहरूमध्ये अधिकांश घर जानका लागि लकडाउन खोल्ने दिन पर्खाइमा रहेका छन् । हजारौं त विभिन्न दिल्ली, मुम्बई, बैंग्लुरुमा अलपत्र परेका छन् । उनीहरूमा खानबस्नको मात्र नभएर संक्रमण हुने हो कि भन्ने चिन्ता पनि त्यत्तिकै छ ।सरकारले आफूहरूलाई घर पठाउन आवश्यक पहल नगरेको ती कामदारहरूले गुनासो गर्दै आएका छन् । भारतका लागि नेपाली राजदूत नीलाम्बर आचार्यले भने अलपत्र परेका नेपालीहरूको अवस्थाका बारेमा जानकार रहेको र त्यसका बारेमा सरकारलाई जानकारी गराइरहेको बताए । म पनि चिन्तित छु तर अन्तर्राष्ट्रिय सीमा नखुलेसम्म केही गर्न सक्ने अवस्था छैन, उनले भने । भारतमा लकडाउन थपिएको अवस्थामा अलपत्र परेका नेपालीहरूबारे सरकारले निर्णय लिनुपर्ने उनले बताए । नेपालीहरूले भोगिरहेको परिस्थितिबारे काठमाडौंलाई जानकारी गराइरहेको छु, अब केही न केही उपाय निकाल्नैपर्ने देखिन्छ, आचार्यले भने ।"
चीनमा विद्यार्थीको दैनिक परीक्षण,"बेइजिङ (एएफपी) चीनका विद्यालय तथा विभिन्न सरकारी कार्यालयहरूमा कोरोना भाइरसको परीक्षण गर्ने गरिएको छ । हरेक दिन पढ्न जाने विद्यार्थी र सरकारी तथा निजी कार्यालयका कर्मचारीलाई भाइरसको परीक्षण गरेर मात्र भित्र पस्न दिने गरिएको समाचारमा जनाइएको छ । हरेक दिन विद्यालय पुगेका विद्यार्थीहरू यो परीक्षणका लागि लाम लागेर उभिएको देखिने गरेको छ । कक्षाकोठाभित्र छिर्नुअघि उनीहरूको स्वाब परीक्षण गरिन्छ । त्यसपछि उनीहरूको रिपोर्ट नेगेटिभ आएपछि मात्र कक्षाकोठाभित्र छिर्न दिने गरिएको बताइएको छ । सांघाई र बेइजिङका विद्यालयहरू गत सातादेखि सञ्चालन गरिएको हो । भाइरसको संक्रमणसँगै बन्द विद्यालयमा हाल नियमित रूपमा पठनपाठन सुरु भएको जनाइएको छ । त्यसैगरी, सरकारी तथा निजी काममा रहेका कर्मचारीहरूको पनि स्वाब परीक्षण गरेरमात्र कार्यालयभित्र जान दिने गरिएको समाचारमा जनाइएको छ । त्यस्तै एक प्रान्तबाट अर्कोमा जान चाहने नागरिकले पनि परीक्षण नेगेटिभ आएपछि मात्र अनुमति पाउने गरेका छन् । बायोटेक कम्पनीहरूले भाइरसको परीक्षणसम्बन्धी किटहरू निकै ठूलो मात्रामा उत्पादन गर्ने गरेका पनि बताइएको छ । चीनका अधिकांश स्थानमा उच्च सतर्कताका साथ व्यवसाय तथा कार्यालयहरू विस्तारै खुला गर्न थालिएको छ । वुहानबाट गतवर्षको डिसेम्बरमा फैलिएको भाइरसका कारण चीनमा ४ हजार ५ सय ३७ जनाको ज्यान गइसकेको छ । हालसम्म ८२ हजार ८ सय ७४ जनामा भाइरसको संक्रमण पुष्टि भइसकेको छ ।"
गेललाई जवाफ,"किंग्सटन (एजेन्सी) वेस्ट इन्डिजका पूर्वब्याट्सम्यान तथा जमैका तलवाहका सहायक प्रशिक्षक रामनरेश सरवनले आफूविरुद्ध क्रिस गेलले लगाएको आरोपलाई खण्डन गरेका छन् । गेलले क्यारेबियन प्रिमियर लिगको फ्रेन्चाइज टिम जमैका तलवाहबाट आफूलाई हटाउन सरवनले सबैभन्दा बढी भूमिका खेलेको बताएका थिए ।सरवनले बिहीबार आफ्नो फेसबुक पेजमा लेखेका छन्, सन् २०२० को सिजनका लागि जमैका तलवाहको टिमबाट क्रिस गेललाई निकाल्नुमा मेरो कुनै भूमिका छैन । त्यस निर्णयमा मेरो कुनै पनि प्रकारको संलग्नता थिएन । यसअघि जमैका तलवाहले पनि मिडियालाई गेल बाहिरिनुमा सरवनको भूमिका नभएको बताएको थियो ।टिमका अनुसार यो निर्णय पूर्णतः सामूहिक रहेको र यस पछाडि टिमको भलाइ, व्यावसायिक र खेलका कारण निहित रहेको थियो । गेलले अबको प्रतियोगिताको संस्करणका लागि सेन्ट लुइससँग अनुबन्ध गरेका छन् । गेलले सोमबार मात्रै युट्युब भिडियोमा श्रवणकै कारण आफूलाई निकालिएको अरोप लगाउँदै उनलाई सर्पको संज्ञा दिँदै कोभिड१९ भन्दा पनि डरलाग्दो भाइरस रहेको आरोप लगाएका थिए ।श्रवणले गेलको आरोप लगाउने कामलाई दुर्भाग्यपूर्ण भन्दै सबै घटनाक्रम अनावश्यक रहेको पनि दाबी गरे । उनले भनेका छन्, त्यो भिडियोमा गेलले गलत आरोप लगाएका छन् । मलाई लाग्छ, यसको जवाफ दिन आवश्यक छैन । म यो उत्तर किनमात्र दिइरहेको छु भने सबैले बुझ्नुपर्छ, वास्तविक अवस्था के हो भनेर ।"
एन्फामा एउटा हुँदाहुँदै अर्को समिति,"(काठमाडौं)  अखिल नेपाल फुटबल संघ (एन्फा) ले आफ्नो स्थायी समिति सामाजिक उत्तरदायित्व समितिलाई पन्छाउँदै अनौपचारिक बैठकबाट राहत तथा सहयोग समन्वय समिति गठन गरेको छ । अन्तर्राष्ट्रिय फुटबल महासंघ (फिफा) ले कोभिड१९ का कारण विभिन्न कार्यक्रमका लागि जुलाईमा दिनुपर्ने ५ लाख अमेरिकी डलर (करिब करिब ६ करोड १० लाख रुपैयाँ) बिनासर्त तत्कालै पठाउने भएपछि एन्फाले स्थायी समितिलाई पन्छाउँदै राहत तथा समन्वय समिति बनाएको हो ।केन्द्रीय सदस्य रत्नकुमार श्रेष्ठको संयोजकत्वमा बनाइएको राहत तथा सहयोग समन्वय समितिमा उत्तमकुमार भण्डारी र रूपेश अधिकारी सदस्य छन् । आफ्नै उपचारमा एन्फाको कोष दुरुपयोग गरेको आरोप लागेका श्रेष्ठ स्वास्थ्य समितिका संयोजक पनि हुन् । भण्डारी एन्फाको सामाजिक उत्तरदायित्व समितिका संयोजक हुन् भने अधिकारी मानार्थ केन्द्रीय सदस्य हुन् ।एन्फाको फुटबल खेल्नेभन्दा बाहिरको हकमा सामाजिक उत्तरदायित्व समितिले काम गर्न सक्छ, बुधबार बनाइएको राहत तथा सहयोग समन्वय समितिबारे भण्डारीले भने, भिडियो कन्फरेन्स सुरु भएपछि राहत वितरणमा निस्कनुपरेकाले म आफैंले राहत तथा सहयोग समन्वय समिति बनाइएको बुधबार बेलुकामात्रै थाह पाएँ । कोभिड १९ मा स्वास्थ्य पनि जोडिन्छ भनेर नयाँ समिति बनाइएको होला । तर यो काम पनि सामाजिक उत्तरदायित्व समितिले गर्न मिल्ने हो । उद्देश्य सही छ र सरोकारवालाका लागि हो भने नयाँ समितिमा आपत्ति छैन ।एन्फाका महासचिव इन्द्रमान तुलाधरले भने, अध्यक्ष (कर्माछिरिङ शेर्पा) को प्रस्तावअनुसार राहत तथा सहयोग समन्वय समिति गठन गरिएको हो । कोभिड१९ मा एन्फा सचिवालयलाई सहयोग हुन्छ भनेर समन्वय गर्न मात्रै समिति बनाइएको हो । उनले थपे, कोभिड १९ महामारीमा हामीले आफैं त्यस्तो समस्यामा परेको देखेको छैन । संक्रमितलाई सरकारले नै उपचार गरिरहेको छ । जम्मै राहत स्थानीय निकायले बाँडिरहेको छ । फुटबलकर्मीलाई अप्ठेरो परेको छ भने उनीहरूलाई सोध्नु हाम्रो कर्तव्य नै हो । लकडाउन बढ्दै गयो भने धेरैलाई समस्या हुन सक्छ, राहत वितरण गर्ने आवश्यकता आउन सक्छ ।राहत तथा सहयोग समन्वय समिति गठनबारे एन्फाले बुधबारै विज्ञप्ति जारी गर्दै भनेको छ, आइपरेको समस्या वा संकट पहिचान गरी एन्फाले आवश्यक राहत सहयोग गर्न संघको पदकाधिकारीबीच भिडियो कन्फरेन्स बैठक सम्पन्न भयो । बैठकले संघमा आबद्ध सम्पूर्ण संस्थाहरू (जिल्ला फुटबल संघ, क, ख, ग श्रेणीका क्लबहरू, खेलाडी, रेफ्री, प्रशिक्षक, महिला समिति) लाई संकटग्रस्त फुटबलकर्मीको सूची निर्धारित मापदण्डअनुसार सचिवालयको पत्र पाएको ५ दिनभित्र सचिवालयमा उपलब्ध गराउने र उक्त सूचीलाई आवश्यक प्रमाणीकरण गरी राहत तथा सहयोग उपलब्ध गराउने निर्णय भएको छ । संकटग्रस्त फुटबल खेलाडी र फुटबलकर्मीहरूलाई सहयोग गर्न संघको स्वास्थ्य समिति संयोजक रत्नकुमार श्रेष्ठको संयोजकत्वमा राहत तथा सहयोग समन्वय समिति गठन गरिएको जनाइएको छ ।"
६ करोड कहाँ खर्च गर्ने ?,"सुमनको स्मृतिमा आश्रमलाई सहयोगमकवानपुर (कास) विनाशकारी भूकम्पमा परी निधन भएका खेलपत्रकार सुमन भोम्जनको स्मृतिमा शुक्रबार यहाँको एक वृद्धाश्रमलाई सहयोग गरिएको छ । हेटौंडा२, चौकीटोलमा रहेको ओम वृद्धाश्रममा आश्रितलाई एकदिनको भोजन ग्रहणका लागि नेपाल खेलकुद पत्रकार मञ्च केन्द्रीय कार्यसमितिले आफ्ना पूर्व सदस्य सुमनको स्मृतिमा वृद्धाश्रमलाई मञ्चको मकवानपुर समन्वय शाखामार्फत् नगद १० हजार रुपैयाँ सहयोग गरेको हो । सुमनको २०७२ साल वैशाख १२ को भूकम्पमा परी निधन भएको थियो ।समन्वय शाखा मकवानपुरका अध्यक्ष राजन दाहाल, सुमनकी आमा विमला, दाजु मदन, नेपाली राष्ट्रिय फुटबल टोलीका स्ट्राइकरद्वय विष्ट दाजुभाइ रञ्जन र अञ्जनसहितको समूहले आश्रमका अध्यक्ष बुद्धिप्रसाद पौडेललाई भोजन ग्रहणका लागि सहयोग हस्तान्तरण गरेका थिए । सुमनको स्मृतिमा प्रत्येक वर्ष वैशाख १९ (शव भेटिएको दिन) मा मञ्चले विभिन्न रचनात्मक क्रियाकलाप गर्दै आएको भए पनि यसवर्ष कोरोना भाइरसका कारण जिल्ला शाखामार्फत् आश्रमलाई सहयोग उपलब्ध गराइएको जिल्ला अध्यक्ष दाहालले जानकारी दिए । स्व सुमन मञ्च मकवानपुरका संस्थापक अध्यक्षसमेत थिए ।"
हन्ड्रेड क्रिकेट अर्को वर्ष,"लन्डन (एएफपी) इंग्लिस क्रिकेटको विवादास्पद प्रतियोगिता हन्ड्रेड सन् २०२१ सम्मका लागि सारिएको छ । कोभिड १९ संक्रमणको महामारीका कारण प्रतियोगिता निर्धारित समयमा हुन नसकेको हो । नयाँ शैलीमा सय बलको क्रिकेट प्रतियोगितामा ८ फ्रेन्चाइज टिमले खेल्ने कार्यक्रम थियो । यो जुलाईमा सुरु हुनुपर्ने स्पर्धा हो । तर जुलाई १ सम्म इंग्ल्यान्डमा सबैखाले खेल स्थगितको स्थितिमा छ । इंग्ल्यान्ड र वेल्स क्रिकेट बोर्डले बन्द रंगशालामा दर्शकविहीन स्थितिमा प्रतियोगिता गर्ने विकल्प नकार्दै भनेको छ, अहिलेको प्रतिकूल स्थितिमा हन्ड्रेड आयोजना सम्भव छैन । बोर्डले आफ्नो निर्णयमा निराशा पोख्दै अर्को वर्ष विदेशी स्टार खेलाडीले भरिएको प्रतियोगिताको सफल आयोजना गर्न विश्वस्त रहेको भने दाबी गरेको छ ।"

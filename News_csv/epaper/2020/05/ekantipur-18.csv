शीर्षक,विवरण
कोरोनाले क्वारेन्टाइनमै मृत्यु,"व्यवस्थापन उत्कृष्ट छ ः मुख्यमन्त्रीभैरहवा प्रदेश ५ का मुख्यमन्त्री शंकर पोखरेलले कोभिड१९ संक्रमण जोखिम न्यूनीकरणका लागि भारतमा भन्दा नेपालको व्यवस्थापन उत्कृष्ट रहेको दाबी गरेका छन् । जिल्ला कोरोना संकट व्यवस्थापन समितिले आइतबार भैरहवामा आयोजना गरेको छलफलमा उनले सीमावर्ती क्षेत्रमा भारतले सतर्कता अपनाउन नसक्दा चिन्ता लिनुपर्ने अवस्था रहेको बताए । दिल्ली, मुम्बईलगायत टाढाटाढाबाट संक्रमित सिमानासम्म आइपुग्दा खोइ त रोकेको ? उनले भनेका थिए । सीमाबाट नेपाली आउने क्रम बढ्न सक्ने भएकाले क्वारेन्टाइनको क्षमता बढाउनेतर्फ लाग्न जरुरी रहेको उनले बताए । यसका लागि सबैभन्दा जिम्मेवार स्थानीय तह रहेको उल्लेख गर्दै तिनलाई सबैले सहयोग गर्नुपर्ने बताए । संक्रमण बढ्दो अवस्थामा रहेकाले तत्काल कम्तीमा दुई सय बेड क्षमताको आइसोलेसनको निर्माण गर्न उनले जिल्ला कोरोना संकट व्यवस्थापन समितिलाई निर्देशन दिएका छन् । यसका लागि होटल र अस्पतालमा खाली रहेको बेड प्रयोगमा ल्याउन सकिने उनको भनाइ छ ।"
थपिए १३ संक्रमित,"प्रदेश १ मा ३९ पुग्योविराटनगर प्रदेश १ का दुई जिल्लाका गरी आइतबार थप तीन जनामा कोरोना संक्रमण पुष्टि भएको छ । संक्रमितमध्ये दुई मोरङका र एक जना धनकुटाका छन् । पीसीआर परीक्षणबाट संक्रमण रहेको पुष्टि भएको प्रदेश १ सामाजिक विकास मन्त्रालयले जनाएको छ । विराटनगरका ३६ र २९ वर्षका पुरुष छन् भने धनकुटाकी ३४ वर्षीया महिलामा संक्रमण पुष्टि भएको हो । आइतबार थपिएका तीनसहित प्रदेश १ मा संक्रमितको संख्या ३९ पुगेको छ । संक्रमितमध्ये उपचारपछि निको भएका १७ जनालाई डिस्चार्ज गरिएको छ । अरू विराटनगरस्थित कोभिड१९ उपचार केन्द्रमा छन् । डिस्चार्ज गरिएकालाई रानीस्थित क्वारेन्टाइनमा राखिएको प्रदेश सरकारले जनाएको छ । प्रदेश १ मा संक्रमितमध्ये उदयपुरका ३३, झापा र मोरङका २२, भोजपुरका र धनकुटाका एकएक जना छन् । मुम्बईबाट ६० जना प्रतिव्यक्ति ४ हजार भारु बुझाएर मोतीहारीसम्म ट्रकमा आएका थिए । नेपाल पस्दै गर्दा सुरक्षाकर्मीले घर जान नदिई क्वारेन्टाइनमा लगेकाहरूमध्येबाटै संक्रमित भेटिएका हुन् ।"
तीन सातामा तीनपल्ट आक्रमण,"छलफलमा नेपाली सुरक्षाकर्मीमाथि आक्रमण गर्ने आफ्ना नागरिकको पहिचान गरी कारबाही गर्ने भारतीय पक्षले प्रतिबद्धता जनाएको छ । भारतीय सीमा सुरक्षा बल (एसएसबी) का कमान्डरले आक्रमण गर्न आउने व्यक्तिहरूको पहिचान भइसकेको बताएका छन्, कचनकवलका अध्यक्ष अन्जार आलमले भने, उनीहरूलाई तत्काल नियन्त्रणमा लिएर कारबाही गर्ने मौखिक प्रतिबद्धता जनाएका छन् । घटनाप्रति भारतीय पक्षले क्षमायाचनासमेत गरेको छ ।"
सशस्त्रको बीओपीपछि सेनाको क्याम्प,"भारतले नेपाली भूमि अतिक्रमण गरेको क्षेत्रनजिकै दार्चुलाको व्यास गाउँपालिका२, घाटीबगरमा मेजर (सेनानी) को नेतृत्वमा सेनाको फौज बस्ने भएको छ । हालै राखिएको सशस्त्रको छाङरुस्थित बीओपीबाट ३२ किमि तल घाटीबगरमा सेनाको क्याम्प बस्न लागेको हो । जेठ ७ मा घाटीबगरमा क्याम्प स्थापना गरिने नेपाली सेनाका प्रवक्ता सहायक रथी विज्ञानदेव पाण्डेले बताए ।तत्कालका लागि सडक निर्माणार्थ खटिने फौजको सुरक्षार्थ सैनिक क्याम्प स्थापना भए पनि यसलाई सीमा सुरक्षा र वन्यजन्तु तथा जनजंगल तस्करी नियन्त्रणका लागि रणनीतिक रूपमा स्थायी संरचना बनाएर राख्ने तयारी सरकारको छ । सैनिक प्रवक्ता पाण्डेले दार्चुला सदरमुकाम खलंगाबाट चीनसँग जोडिएको व्यापारिक मार्ग तिंकरसम्म मानिस हिँड्ने बाटो निर्माणका लागि सेनानीको कमान्डमा घाटीबगरमा फौज राख्न लागिएको बताए । तर यसलाई आवश्यकताअनुसार दीर्घकालीन रूपमा पनि प्रयोग गर्न सकिने उनले स्पष्ट पारे । प्रवक्ता पाण्डेका अनुसार तत्काल नेपाली भूमि भएर तिंकरसम्म जाने करिब ४ सय ५० मिटर पैदल बाटो निर्माणार्थ त्यस क्षेत्रमा क्याम्प राखिएको हो ।भारतले सीमा अतिक्रमण गरेपछि नेपालमा त्यसको देशभर विरोध जारी छ । जसका कारण आफ्नो भूमि प्रयोग गरेर नेपालीलाई तिंकरसम्म जान भारतीय सुरक्षा फौजले अवरोध गर्न थालेपछि सेनाले क्याम्प नै राखेर नेपाली भूमिबाटै पैदल बाटो निर्माण गर्न लागेको हो । पैदल बाटो निर्माण गर्न लागिएको घाटीबगर दार्चुला सदरमुकाम खलंगाबाट ३ दिनको पैदल दूरीमा पर्छ । खलंगाबाट २० किमि टाढा दार्चुलाकै हिकिलासम्म जिप चल्छ । हिकिलाबाट सुन्सेरासम्म पनि सुक्खायाममा जिप चल्न सक्छ । सुन्सेराबाट दुम्लिङ ३३ किमि र दुम्लिङबाट घाटीबगर १४ किमि छ ।गत वैशाख १४ को मन्त्रिपरिषद् बैठकले खलंगाबाट घाटीबगरसम्म बाटो बनाउन सडक विभागलाई जिम्मा दिइसकेको छ । विभागले सुन्सेराबाट दुम्लिङ र दुम्लिङबाट घाटीबगरसम्मको ४७ किमि लामो सडक खन्नुपर्नेछ । घाटीबगरबाट तिंकरसम्म ८७ किमि सडक खन्ने जिम्मा सेनालाई दिइएको छ । यही सडकअन्तर्गत स्थानीयलाई तत्कालका लागि ४ सय ५० मिटरको पहिरो र चट्टान छिचोलेर पैदल बाटो बनाउन लागिएको हो । पैदल र खच्चर लिएर तिंकरसम्म जान बाटो छैन । सैनिक प्रवक्ता पाण्डेका अनुसार घाटीबगरमा १ सय मिटर पहिरो, २ सय मिटरमा कडा चट्टान, त्यसपछिको अर्को सय मिटर चट्टान तथा सैनिक हेलिप्याड निर्माणका लागि ५० मिटर गरेर ४ सय ५० मिटरको बाटो तथा ब्यारेक निर्माणको काम अघि बढेको हो । यसका लागि सरकारले १ करोड ९ लाख रुपैयाँ विनियोजन गरिसकेको छ । घाटीबगरमा महाकाली राजमार्गअन्तर्गत खलंगातिंकर सडक निर्माण सुरक्षाका लागि पनि यस क्षेत्रमा आधा दर्जन सैनिक सुरक्षा क्याम्प रहने उनले बताए । सैनिक क्याम्प बस्ने स्थान छनोट कार्य पनि भइरहेको सेनाले बताएको छ ।"
भारतीय सेनाध्यक्षको अभिव्यक्तिको खण्डन गर,"काठमाडौं (कास) संसद्को अन्तर्राष्ट्रिय सम्बन्ध समितिले भारतका सेनाध्यक्ष एमएम नरावणेले नेपालको सीमा क्षेत्रका सम्बन्धमा दिएको अभिव्यक्तिलाई गैरजिम्मेवार र उत्तेजनात्मक ठहर गरेको छ । समितिले त्यसलाई कूटनीतिक तहबाट खण्डन गर्न नेपाल सरकारलाई निर्देशन पनि दिएको छ । समितिको आइतबार बसेको बैठकले नेपाल सरकारलाई भारतद्वारा अतिक्रमित गरिएका लिम्पियाधुरा, लिपुलेक, कुटी, नाबी र कालापानी क्षेत्रका विषयमा भारतीय सेनाध्यक्षको अभिव्यक्तिको कूटनीतिक तहबाट खण्डन गर्न निर्देशन दिएको छ । भारतीय सेनाका प्रमुख नरावणेले जेठ २ गते नयाँदिल्लीमा आयोजित एक वेबनार कार्यक्रममा लिपुलेकका विषयमा कुनै विवाद नभएको तर्क गर्दै भारतले नेपाली भूमि अतिक्रमण गरेर सडक निर्माण नगरेको दाबी गरेका थिए । मनोहर पारिकर इन्स्टिच्युट फर डिफेन्स स्टडिज र एनालाइसिस (एमपीआईडीएसए) ले आयोजना गरेको कार्यक्रममा सेना प्रमुख नरावणेले भारतले आफ्नै भूमिमा सडक निर्माण गरेको र त्रिदेशीय बिन्दुका विषयमा अहिले पनि विवाद नभएको दाबी गरेका हुन् । उनको अभिव्यक्ति द हिन्दु, इन्डियन एक्सप्रेस सहितका मिडियामा आएका थिए । हामीले काली नदीको पश्चिमी भागमा सडक निर्माण गरेका हौं । नेपालले काली नदीको पूर्वी भागलाई आफ्नो भनेर स्वीकार गरेको हो, उनले भनेका थिए । उनले त्रिदेशीय बिन्दु (नेपालभारतचीन) मा कहिल्यै समस्या नभएको दाबी गरेका थिए । उनले कार्यक्रममा चीनकै नाम नलिए पनि चीनको इसारामा नेपालले यो मुद्दा उठाएको हुन सक्ने उल्लेख गरेको भारतीय मिडियाले लेखेका छन् । कार्यक्रममा नरावणेलाई भारतीय जल सेनाका अवकाश प्राप्त उपप्रमुख शेखर सिन्हाले नेपालले किन लिपुलेकमा बनेको हाम्रो सडकलाई लिएर विरोध गरिरहेको छ ? किन उनीहरूले सीमा क्षेत्रमा आएर पोस्ट खडा गरे ? भन्ने प्रश्न गरेका थिए । सिन्हाले लिपुलेक र केही समययता भारत र चीनबीच लद्दाख र सिक्किममा भएको द्वन्द्वबीच कुनै सम्बन्ध भएनभएको बारे पनि सोधेका थिए । भारतले उत्तराखण्ड हुँदै नेपाली भूमिबाट नेपालचीन सीमा बिन्दु लिपुलेकसम्म सडक निर्माण गरेको छ । त्यसमा नेपालको दार्चुला जिल्लाको गुन्जीबाट लिपुलेकसम्म १९ किलोमिटर नेपाली भूमि रहेको छ । एकतर्फी रूपमा बनाइएको सडक भारतका रक्षामन्त्रीले वैशाख २६ मा उद्घाटन गरेका थिए । भारतीय सेना प्रमुख नरावणेको उक्त अभिव्यक्तिपछि नेपाली सेनाका प्रवक्ता विज्ञानदेव पाण्डेले आवश्यकताअनुसार नेपाली सेनाले प्रस्ट र जिम्मेवार ढंगबाट विधिसम्मत तथा उपयुक्त मञ्चमा आफ्नो धारणा व्यक्त गर्ने सञ्चार माध्यमलाई प्रक्रिया दिएका थिए । भारतीय सेना प्रमुख नेपालको मानार्थ सैनिक प्रमुख र नेपालको सेना प्रमुख भारतीय सेनाको मानार्थ सैनिक प्रमुख हुने परम्परा छ । नरावणे भने राष्ट्रपति विद्यादेवी भण्डारीबाट नेपाली सेनाको मानार्थ सैनिक प्रमुखको सम्मान ग्रहण गर्न नेपाल आएका छैनन् ।"
शिक्षणमा भद्रगोल,"सबै कर्मचारीको परीक्षणत्रिभुवन विश्वविद्यालय शिक्षण अस्पतालले आफ्नो सबै स्वास्थ्यकर्मी, कर्मचारीमा कोरोना भाइरस रोगको परीक्षण गराउने भएको छ । शिक्षण अस्पतालसँग प्रत्यक्ष र अप्रत्यक्ष गरी तीन जना कोरोना संक्रमित सम्बद्ध देखिएपछि सबै कर्मचारीको जाँच हुन लागेको हो ।शिक्षण अस्पतालका कोभिड व्यवस्थापन समितिका संयोजक डासन्तकुमार दासले अस्पतालसँग सम्बन्धित करिब ३ हजार कर्मचारीको परीक्षण गरिने बताए ।यस्तै बिरामी वा कुरुवासँग प्रत्यक्ष सम्पर्कमा आएकाहरूलाई पीसीआर परीक्षण गरिने छ भने अप्रत्यक्ष सम्पर्कमा रहेकालाई आरडीटी किटबाट जाँच गरिने छ ।"
'चीनको मौनता आपत्तिजनक छ',"सीमा अतिक्रमणदेखि हाम्रो भूभागमा भारतीय सेनाको उपस्थितिसम्मका मामिला एकातिर राखेर अहिले तत्कालै नेपालको नयाँ नक्सा निकाल्ने हतारो देखिएको छ नि ?नक्सा भनेर कागजको खोस्टोमा परिवर्तन गर्दैमा केही हुदैन । तर आफूसँग पनि कानुनी र राजनीतिक हैसियत भएको नापनक्सा त हुनुपर्यो नि १ हाम्रा बालबच्चाले नेपालको भूगोल भनेर कुन नक्सा राखेर पढ्ने ? जबकि अहिलेको नक्साको कानुनी र राजनीतिक हैसियत छैन भने अबको हाम्रो भूगोल र सीमांकनमा केकस्तो प्रामाणिकता रहने भन्ने तयारी त हुनैपर्छ । एकैसाथ आफ्नो अतिक्रमित भूमि फर्काउन र हाम्रो भौगोलिक अखण्डता सर्वस्वीकार्य बनाउन पहल पनि तत्कालै हुनुपर्यो भन्ने हो । यो गम्भीर मामिलामा भारतले भनेजस्तो कोरोना संकटपछि कुरा गरौंला भन्ने अवस्थै रहन्न ।प्रमाणका कुरा गर्ने हो भने सन् १८५६ सम्म भने सन् १८१५ को सुगौली सन्धिमा आधारित तत्कालीन ब्रिटिस सरकारले प्रकाशित गरेका नक्साहरू मात्रै भेटिन्छन्, ती हाम्रो भूअवस्थिति र सीमांकनका लागि पर्याप्त प्रमाण हुन् । सन् १८५६ पछि भने कार्टोग्राफिक म्यानुपुलेसन गरिएका नक्साहरू निर्मित भएको प्रमाण भेटिन्छ जसको कानुनी र राजनीतिक हैसियत छैन । यो गम्भीर मामिलामा प्रधानमन्त्री तहको संवाद आवश्यक भनिरहेका बेला भारतीय सैन्य प्रमुखले नेपालले कसैको उक्साहटमा लिपुलेक विवाद उठाइरहेको धारणा राखेका छन् । यो बोलीवचन र व्यवहारको अर्को अतिक्रमण होइन र ?भारतीय सेनापति भनेको भारतीय संस्थापन पक्षको एउटा महत्त्वपूर्ण अंग हो । सेना प्रमुखले व्यक्त गरेको अभिव्यक्तिलाई हामीले हलुका ढंगमा लिनु हुँदैन । सेना प्रमुखले जे कुरा व्यक्त गरेका छन्, यो आफैंमा आपत्तिजनक छ । एकातर्फ उनी आफैंले भनिरहेका छन्, काली नदीभन्दा पूर्वको जमिन नेपालको हो । काली नदीको मुहान कुन हो भन्नेबारेमा नेपालभारतबीच विवाद रहेको कुरालाई पनि उनले स्विकारेका छन् । यो स्थितिमा अहिले लिपुलेक हुँदै बनाइएको सडक भारतीय भूमिमा बनाइएको भन्ने भनाइ नितान्त आधारहीन र गैरजिम्मेवारीपूर्ण अभिव्यक्ति हो ।"
लकडाउन १५ दिन लम्बियो,"काठमाडौं (कास) सरकारले कोभिड१९ संक्रमणको जोखिम कम नभएको निष्कर्ष निकाल्दै लकडाउन १५ दिन थप्ने निर्णय गरेको छ । मन्त्रिपरिषद्ले आइतबार जेठ २० गतेसम्म लकडाउन यथास्थितिमै जारी राख्ने निर्णय गरेको सरकारका प्रवक्ता अर्थ र सञ्चार तथा सूचनाप्रविधिमन्त्री युवराज खतिवडाले जानकारी दिए । पछिल्लोपटक थपिएको लकडाउनको अवधि सोमबार सकिँदै थियो । तर आइतबार बसेको कोभिड१९ नियन्त्रण तथा रोगथामसम्बन्धी उच्चस्तरीय समितिको बैठकले जोखिम झन् बढेजस्तो देखिएकाले तत्काल लकडाउन अन्त्य गर्न नसकिने निष्कर्ष निकालेको थियो । पछिल्ला ४ दिनमा संक्रमणका कारण २ जनाको मृत्यु भएको छ भने संक्रमितको संख्या बढिरहेको छ । समितिको त्यही निष्कर्षका आधारमा बैठकले लकडाउन थप्ने निर्णय गरेको हो । लकडाउनको अवधिमा यसअघिको निर्णयअनुसार कृषि उद्योग, ढुवानी, निर्माणसँग सम्बन्धित काम स्वास्थ्य सुरक्षा अपनाएर जारी रहन्छन् । सरकारले विदेशमा अलपत्र परेका नेपालीलाई ल्याउने विषयमा छलफल थालेको छ । उनीहरूलाई ल्याएपछि कसरी राख्ने भन्ने विकल्पमा सरकारले छलफल थालेको हो । धेरै मुलुकमा रहेका नेपाली स्वदेश फिर्तीका लागि हारगुहार गरिरहेका छन् । सरकारका प्रवक्ता खतिवडाका अनुसार अब बस्ने उच्चस्तरीय समितिको बैठकबाट अहिले भइरहेका समस्या र लकडाउनको मोडालिटीलगायतका विषयमा थप निर्णय हुन सक्छ । उनले धेरै मानिस स्वदेश आएपछि क्वारेन्टाइनमा बस्नुपर्दा उत्पादनको समय खेर जान सक्ने भएकाले कुनै काममा जोड्न सकिने विकल्पबारे छलफल भएको जानकारी दिए । आफ्नो गाउँ फर्केर आएकालाई स्वास्थ्य सुरक्षा र संक्रमणबाट जोगिने उपाय अपनाएर काममा जोड्न सक्छौँ कि भनेर छलफल गरेका छौं, मन्त्री खतिवडाले भने ।"
भारतद्वारा पीसीआर किट सहयोग,काठमाडौं (कास) भारतले नेपाललाई ३० हजार व्यक्तिको कोभिड१९ जाँच गर्न सकिने पीसीआर परीक्षण किट सहयोग गरेको छ । नेपालका लागि भारतीय राजदूत विनय मोहन क्वात्राले स्वास्थ्य तथा जनसंख्यामन्त्री भानुभक्त ढकाललाई माई ल्याब ले उत्पादन गरेको प्याथोडिटेक्ट कोभिड१९ क्वालिटेटिभ आरटी पीसीआर टेस्ट किटहरू हस्तान्तरण गरेका हुन् । भारतीय दूतावासका अनुसार उक्त सामग्री आइतबार बिहान मन्त्रालयमा पुगेर राजदूत क्वात्राले मन्त्री ढकाललाई हस्तान्तरण गरेका हुन् । यसअघि वैशाख १० मा राजदूत क्वात्राले सरकारलाई २३ टन औषधि हस्तान्तरण गरेका थिए ।
ॅअपहरणको पुष्टि हुँदैन,"काठमाडौं (कास) महानगरीय प्रहरी परिसर काठमाडौंले संघीय समाजवादीका सांसद सुरेन्द्र यादवको अपहरणसम्बन्धी जाहेरी भ्रमपूर्ण, झूटा अनि काल्पनिक ठहर्याएको छ । प्रहरीको रायपछि सरकारी वकिलको कार्यालयले त्यसलाई तामेलीमा राख्न निर्देशन दिएको छ । जाहेरीमा भनिएजस्तो अपहरण पुष्टि हुने प्रमाण फेला नपरेको भनी प्रहरीले प्रतिवेदन दिएको हो, त्यसका आधारमा मात्रै मुद्दा चलाउने कुरा भएन, भोलि थप प्रमाण भेटिए अनुसन्धान अघि बढ्ने गरी हाललाई जाहेरी तामेलीमा राख्न निर्देशन दिने निर्णय भएको छ, सरकारी वकिलको कार्यालय काठमाडौंका प्रमुख हरि रेग्मीले कान्तिपुरसँग भने, विद्युतीय कारोबार ऐन उल्लंघन गरेको भनी परेको अर्को जाहेरी पनि त्यस्तै रहेछ, त्यो पनि तामेलीमा राख्ने निर्णय भयो । यादवले पूर्वप्रहरी महानिरीक्षक सर्वेन्द्र खनाल, पूर्वमन्त्री एवं सांसद महेश बस्नेत र अर्का सांसद किसन श्रेष्ठले आफूलाई अपहरण गरेको भन्दै सरकारी वकिल कार्यालयमार्फत प्रहरीमा जाहेरी पठाएका थिए ।"
ॅराहतमा भेदभाव नगर्नू,काठमाडौं (कास) सर्वोच्च अदालतले परिचयपत्र नभएकै कारण कसैलाई पनि लकडाउनका बेला राहतमा भेदभाव नगर्न सरकारका नाममा अन्तरिम आदेश जारी गरेको छ । सरकारले जारी गरेको एउटा मापदण्डले राहत लिन कुनै न कुनै प्रकारको परिचयपत्र आवश्यक रहेको भन्ने व्यवस्थाविरुद्ध परेको निवेदनमा न्यायाधीशद्वय दीपककुमार कार्की र हरि फुयालको इजलासले आइतबार त्यस्ता कागजात नभएका व्यक्तिलाई पनि आवश्यक परेमा राहत दिनू भनी आदेश दिएको हो ।
ॅविदेशबाट वर्गीकरण गरेर ल्याउनू,"काठमाडौं (कास) प्रतिनिधिसभाको अन्तर्राष्ट्रिय सम्बन्ध समितिले विदेशमा अलपत्र परेका र आफ्नै खर्चमा स्वदेश फर्कन चाहने नेपालीलाई वर्गीकरण गरेर ल्याउने व्यवस्था मिलाउन सरकारलाई निर्देशन दिएको छ । समिति बैठकले आइतबार संक्रमणका दृष्टिले देश र सहरलाई नीलो, रातो र पहेंलोमा वर्गीकरण गर्न सरकारलाई सुझाएको छ ।"
स्वास्थ्य पूर्वाधारको चुनौती,"मुलुकमा लकडाउन जति तन्काइरहे पनि कोरोना भाइरसको संक्रमणको साङ्लो चुँडिएर जानु त कताकता, झनै गाँसिएर गएझैं देखिएको छ । प्रकोप रोकथाम र नियन्त्रणका लागि सरकारलाई पर्याप्त समय उपलब्ध भएर पनि समस्याका प्वालहरू टालिएका छैनन्, उस्तै देखिन्छन् । पछिल्ला दिनमा झन्झन् ठूला खतराका घण्टी बज्दै छन् । आधिकारिक सरकारी पुष्टिअनुसारै शनिबार मुलुकमा पहिलोपटक यही भाइरसकै कारण एक सुत्केरीको ज्यान गएकै भोलिपल्ट बाँकेमा फेरि अर्का युवकको निधन भएको छ । धुलिखेल अस्पतालमा ज्यान गुमाएकी सिन्धुपाल्चोककी ती महिलालाई संक्रमण कहाँ सर्यो, यकिन छैन । तर, महाराजगन्जस्थित त्रिवि शिक्षण अस्पतालमा वैशाख २४ गते सुत्केरी भई भोलिपल्ट डिस्चार्ज भएर घर गएकी उनलाई अस्पतालमै संक्रमण सरेको हुन सक्ने अनुमान परिवारजनको छ । बाँकेको नरैनापुर क्वारेन्टिन मा निधन भएका ती युवा भने भारतबाट फर्किएका थिए । व्यक्तिगत स्वास्थ्य सुरक्षा (पीपीई) नहुँदा एम्बुलेन्सचालकले उनलाई उपचारका लागि लैजान नमानेको बताइएको छ । क्वारेन्टिनकै हालत यो छ भने, अन्यत्रको अवस्था के होला ? यी घटनाक्रमबाट हामी हिँड्दै छौं, पाइला मेट्दै छौं कि केही तयारी पनि गर्दै छौं भन्ने अहम् प्रश्न उब्जिएको छ ।नागरिकले आवश्यक सावधानी नअपनाउने र सरकारले पनि लत्तो छाड्ने हो भने अबका दिन अझ कष्टकर हुने देखिन्छ । स्थितिलाई कम जोखिमपूर्ण बनाउन संक्रमितको सम्पर्कमा आएका व्यक्तिको पहिचान र परीक्षणको दायरा व्यापक बनाउनुको विकल्प छैन । तीबाहेक पनि केही सम्बोधन गर्नैपर्ने सवाल छन् । पहिलो, मुलुकभर सञ्चालित क्वारेन्टिनस्थलहरू कति सुरक्षित छन् ? कतै त्यहीँभित्र पनि एकअर्कालाई संक्रमण सरेको त छैन ? ती विश्व स्वास्थ्य संगठनको मापदण्डअनुसार सावधानीपूर्वक चलाइएका छन् कि छैनन् ? त्यहाँ बस्नेहरूको गुनासो सुन्दा लाग्छ, कतिपय यस्ता स्थलहरू केवल झारा टार्ने हिसाबले बनाइएका छन् । त्यसैले सरकारले यस्ता स्थलहरूलाई सुरक्षित बनाउन आवश्यक छ । दोस्रो, संक्रमित व्यक्तिहरूलाई राखिएका आइसोलेसन वार्ड र उनीहरूलाई गरिएको खानपानको प्रबन्धबारे पनि गुनासो सुनिएका छन् । संक्रमितहरूको मनोबल उच्च राख्न उनीहरूमा कुनै नकारात्मक मनोवैज्ञानिक असर पर्न दिनु हुँदैन । तेस्रो तथा महत्त्वपूर्ण पक्ष, संक्रमित व्यक्तिको निधनसमेत हुन थालेको अवस्थामा हाम्रो स्वास्थ्य पूर्वाधारको अवस्था कस्तो छ भन्ने हो । यसअघि संक्रमित पाइएकाहरू सबैको स्वास्थ्यस्थिति सामान्य भएकाले धेरैले ध्यान नदिएको यही पक्षमा भविष्यमा महँगो पर्न सक्छ । संक्रमितको संख्या वृद्धि हुँदै जाँदा गम्भीर बिरामी पनि त्यहीअनुसार बढ्न सक्छन् भन्नेमा सम्बन्धित सबै पक्षले विचार पुर्याउनुपर्छ । त्यस्तो अवस्थाका लागि हाम्रो तयारी कस्तो छ ? कोरोना उपचारका लागि अहिले तोकिएका अस्पतालहरूको पूर्वाधार के छ ? अरू सरकारी अस्पताल र निजीसित सहकार्य गर्न सक्ने अवस्था कस्तो छ ? बिरामीको आवश्यकताअनुसार सघन उपचार कक्ष, भेन्टिलेटर र अक्सिजनको बन्दोबस्त कसरी गर्न सकिन्छ ? त्यहीअनुसार चिकित्सकलगायतका जनशक्ति तयारी अवस्थामा छन् कि छैनन् ? यी प्रश्नहरूको जवाफमा यतिबेला हाम्रो भविष्य जोडिएको छ । स्वास्थ्य मन्त्रालयका अनुसार देशभर अस्पताल बेड करिब २७ हजार छन् । आईसीयू बेड १,५९५ र भेन्टिलेटर ८४० वटा छन्, तर यीमध्ये एकतिहाइ मात्रै कोभिडका लागि उपलब्ध हुन सक्छन् । आईसीयू सुविधासहितका अस्पताल १९४ वटा छन् । कोभिड क्लिनिक सञ्चालन भएका अस्पताल १११ वटा छन् । तिनमा आइसोलेसन बेड ३ हजार ७६ वटा छन् । संक्रमितको संख्या र उनीहरूको अवस्थासित यी पूर्वाधारको तालमेल मिलाउनु अबको चुनौती हो । संक्रमितहरू तराईका जिल्लामा बढी देखिएका छन्, स्वास्थ्य पूर्वाधार भने काठमाडौंमा बढी छ । वीरगन्जमा कोरोना उपचारका लागि तोकिएको नारायणी अस्पतालका ७० बेड अहिले नै बिरामीले भरिभराउ भइसकेको छ । अस्पतालमा बेड नपुगेर संक्रमितहरू पनि विद्यालय तथा सार्वजनिक स्थलमा आइसोलेसनमा छन् । उक्त अस्पतालमा ६ सघन उपचार बेड र दुई भेन्टिलेटर मात्रै छन् । अहिलेसम्म संक्रमणको मुख्य थलो बनेका पर्सा, उदयपुर, कपिलवस्तु र बाँके सबैतिर क्षमताअनुसार अस्पताल भरिभराउ भैसकेका छन् । उनीहरूले आफ्नो सीमाबारे स्वास्थ्य मन्त्रालयलाई जानकारी दिइसकेका छन् । विज्ञहरूका अनुसार यही अनुपातमा अघि बढ्दा मुलुकमा केही दिनमै संक्रमितको संख्या निकै बढ्नेछ । केही गरी धेरै बिरामीलाई आईसीयू या भेन्टिलेटर नै चाहिने अवस्था आयो भने कसरी व्यवस्थापन मिलाउने भन्ने विषय गम्भीर छ । यसको व्यवस्थापनका लागि सरकारले बेलैमा सचेत पाइला चाल्न जरुरी देखिन्छ ।"
महिला ओझेलमा परे,"सरकारको नीति तथा कार्यक्रमले पूर्वाधार निर्माणलाई प्राथमिकतामा राखेन । अहिले स्वास्थ्य क्षेत्र र रोजगार प्रवर्द्धनमा सरकारी ध्यान गएजस्तो देखिन्छ । महिला तथा बालबालिकको विषयलाई आगामी नीति तथा कार्यक्रमले समेटेन । लकडाउन वा महामारीमा महिला र बालबालिकामा थुप्रै समस्या देखिन थालेको छ । घरेलु हिंसा बढेको छ अनि बालबालिकालाई मानसिक तनाव पनि उत्तिकै छ । सरकारको आगामी कार्यक्रमले यी विषयलाई समेट्छ भन्ने लागेको थियो । तर निराश भए । स्वास्थ्य क्षेत्रलाई विशेष प्राथमिकता दिन आवश्यक छ । महिलाका सरोकारलाई पनि यो बेला सम्बोधन गरिनुपर्थ्यो । सहरको तुलनामा ग्रामीण भेगका महिलाले विभिन्न किसिमका हिंसा र दुर्व्यवहार सहेर बस्नुपरिरहेको छ । लकडाउनका कारण धेरै महिला घरेलु हिंसामा परिरहेका समाचार आइरहेका छन् । आधा आकाश ढाकेका महिलाले आजको दिनमा पनि हिसा खेप्नुपरेको छ । यो सभ्य समाजको लागि लागमर्दो विषय हो । सरकारले आफ्नो नीति तथा कार्यक्रममा बालबालिका तथा महिलामा व्याप्त हिंसा र दुर्व्यवहारको अन्त्य गर्ने कार्यक्रम ल्याउनुपर्थ्यो । महिलाको विषयमा सरकारले ध्यान दिन्छ भन्ने सोचेको थिएँ तर राष्ट्रपति विद्यादेवी भण्डारीको भाषणले निराश बनायो । महामारीका कारण हिंसामा परेका बालबालिका तथा महिलाका लागि विशेष व्यवस्थासहितको कार्यक्रमहरू ल्याएको भए राम्रो हुन्थ्यो । विगतको तुलनामा राज्यका सबै तहमा केही महिला पुगेका छन् तर तिनको आवाज पुगेको छैन । निर्णय लिँदा महिलाको विचार सुनिँदैन । महिला सशक्तीकरणका विषयलाई नीति तथा कार्यक्रममा गौण बनाइएको छ । यसले महिलाको अधिकार स्थापित गर्दै हिंसा अन्त्य गर्न सरकार चुकेको छ । महिलाभित्र पनि दलित महिलाको स्थिति निकै कमजोर छ । महिलाकै विषय त सरकारले बुझ्दैन भने दलित महिलाको सरोकार सम्बोधन गर्ने त टाढाको कुरा भयो । रञ्जना गजमेर, गाईघाट, उदयपुर"
भीडभाडले संक्रमण फैलियो,"बढ्दो संक्रमणसँगै जोखिम पनि बढेको छ । लकडाउनले कोरोना नियन्त्रण गर्न सकेन । हामीले भारतबाट फर्किएका कामदारलाई सीमामा स्वास्थ्य परीक्षण र क्वोन्टिनको व्यवस्था गर्न सकेनौं । सरकारले कोरोना नियन्त्रणका लागि पहल गरेकै हो तर पर्याप्त भएन । भारतबाट भित्रिएका भीडको कारण संक्रमण व्यापक भएको हो । सिन्धुपाल्चोककी २९ वर्षीया सुत्केरीको मुत्यु भयो । अस्पतालको लपरबाहीले उनको मृत्यु भएजस्तो देखिन्छ । प्रदेश २ र ५ मा अहिले कोरोना संक्रमित बढेसँगै जोखिम बढेको छ । हामीले महामारी रोक्न लकडाउन जारी गर्यौं तर त्यो त्यति प्रभावकारी भएन । यदि अब पनि समयमै काम गर्न सकेनौं भने महामारी हाम्रो नियन्त्रणबाहिर जान्छ । कोरोनाको उपचार भनेकै सचेतना हो । अनि भाइरसबाट बच्न घरबाट निस्कनु हुन्न । प्रहरी, सेना र नर्सलाई समेत कोरोना देखिएको छ । उपचार गर्नुपर्ने व्यक्ति आफैं सुरक्षित छैनन् । टेकु अस्पतालको भीड देख्दा निकै डर लाग्छ । परीक्षण गर्दा सतर्कता अपनाउनुपर्छ । अस्पतालको भीडभाड कसरी कम गर्ने भन्नेमा ध्यान दिऊँ । अर्को भीडभाड हुने ठाउँ तरकारी पसल हो । त्यहाँ भौतिक दूरी कायम गरेको पाइँदैन । किसानको तरकारी बजार लैजान र त्यसलाई सुरक्षित तरिकाले सर्वसाधारणको भान्सासम्म पुर्याउन स्थानीय तहको भूमिका हुन्छ । त्यसैले यो विषयमा आवश्यक काम गर्न जरुरी छ । पुरुषोत्तम घिमिरे, जोरपाटी, काठमाडौं"
संक्रमण बढेसँगै विद्यार्थी अन्योलमा,"एसईई, ११ र १२ को परीक्षाको अन्योल कायम नै छ । निजी विद्यालयले थालेका अनलाइन पढाइ चित्तबुझ्दो छैन । लाखौं विद्यार्थीलाई कसरी पढाउने भन्नेमा सरकार कुहिराभित्रको कागजस्तै भएको छ । संक्रमण बढिरहँदा परीक्षा र पठनपाठन अघि बढाउन सकिएको छैन । यसले अभिभावकलाई चिन्तित बनाएको छ । कामै नगरी थाप्लामा हात राखेर सरकार बसेको देखिन्छ । अबको शिक्षा नीति कस्तो हुनुपर्छ भन्नेमा हामीले विचार गर्नुपर्छ । यो समय आफ्नो शक्ति जोगाउन र राजनीतिक चलखेलमा मात्र सरकार क्रियाशील हुनु हुन्न । लकडाउनमा परीक्षण बढाउनुपर्ने हो तर बढेको छैन यो निकै दुर्भाग्यपूर्ण छ । अहिले शिक्षालाई कसरी सुचारु गर्ने भन्नेबारेमा सरकारी ध्यान जान जरुरी छ । परिस्थिति दिनदिनै प्रतिकूल बन्दै छ । यस्तोमा शिक्षा मन्त्रालय कहिले संक्रमण सकिएला र विद्यालय खोलौंला भन्ने ध्याउन्नमा छ । महामारी निकै लामो समय गयो भने के विद्यार्थी नपढी बस्ने ? महामारीमा पनि विद्यालय शिक्षा कसरी सुरक्षित तरिकाले सञ्चालन गर्न सकिन्छ भन्नेमा सरकारको ध्यान जान जरुरी छ । श्यामसुन्दर कुइँकेल, काठमाडौं"
स्वास्थ्यसेवालाई सर्वसुलभ बनाऊ,"महामारी नियन्त्रणका लागि रणनीति तयार पार्न व्यापक परीक्षण अपरिहार्य छ । जनसमुदायमा संक्रमण कसरी फैलिरहेछ भन्ने जानकारीका लागि पनि परीक्षण चाहिन्छ । स्वास्थ्यकर्मी, सुरक्षाकर्मी र सञ्चारकर्मीलाई तुरुन्तै परीक्षण गर्नुपर्छ । संक्रमित भेटिएको क्षेत्र उच्च जोखिममा छ । परीक्षण गरेपछिको तथ्यांकले आगामी योजना बनाउन सहयोग गर्छ । परीक्षण किट उत्पादनको सम्भाव्यताबारेमा अध्ययन गरियोस् । स्वदेशमै स्तरीय मास्क र व्यक्तिगत सुरक्षा सामग्री उत्पादन गर्न आवश्यक छ । अस्पतालहरूले आर्थिक अभावले कसैलाई पनि आकस्मिक सेवाबाट वञ्चित गर्न पाइँदैन । विपद्मा ज्यान जोगाउने आकस्मिक सेवाले नै हो । त्यसैले आकस्मिक सेवा कसरी सर्वसाधारणसम्म पुर्याउने भन्नेमा राज्यले ध्यान दिनुपर्छ । संघ, प्रदेश र स्थानीय तहमा आकस्मिक स्वास्थ्यसेवाका लागि हटलाइनको व्यवस्था हुनुपर्यो । बिरामीलाई तत्काल अस्पताल पुर्याउन सकिने गरी सम्बन्धित निकायले व्यवस्था मिलाउनुपर्छ । उपचार शुल्क पारदर्शी हुनुपर्छ । झन्झटिलो बिमाको सट्टा प्रत्येक व्यक्तिको आम्दानीको स्रोतमै स्वास्थ्य कर लगाई त्यही करबाट जम्मा भएको रकम उपचार खर्चका लागि मात्रै प्रयोग गर्नुपर्छ । स्वास्थ्यकर्मीलाई प्रभावकारी रूपमा परिचालन गर्न एक व्यक्ति एक संस्थाको अवधारणा कार्यान्वयन गर्न जरुरी छ । यो अवधारणा कार्यान्वयन भए स्वास्थ्यकर्मीको संख्या बढाउनुका साथै स्वास्थ्यसेवाको गुणस्तरमा पनि वृद्धि हुन्छ । कोरोना र अन्य सम्भावित श्वासप्रश्वासका बिरामीलाई विशेष अस्पतालको व्यवस्था अपरिहार्य छ । अन्य अस्पतालसँग समन्वय गरी कोरोना अस्पतालमा भेन्टिलेटर र डायलाइसिसको पनि व्यवस्था गर्नुपर्छ । स्वास्थ्यकर्मीले उपचारमा गल्ती, कमजोरी वा लापरबाही गरे कानुनी कारबाहीको व्यवस्था गरियोस् । त्यसका लागि प्रचलनमा रहेका कानुनी कारबाहीको झन्झटिला व्यवस्था हटाउनुपर्छ । आर्थिक वर्षको अन्त्यमा हतारमा खरिद, निर्माण, स्वदेश एवं विदेशमा तालिम र गोष्ठी गरी निहित स्वार्थ पूरा गर्ने नियतका साथ कर्मकाण्डी कार्यक्रमहरूको तर्जुमा गर्ने प्रवृत्ति बन्द हुनुपर्छ । सेवाग्राही र जनताकेन्द्रित उपलब्धिमूलक कार्यक्रमहरू विज्ञसहितको परामर्शमा तयार गरियोस् । पूर्णकालीन चिकित्साकर्मीलाई सम्भव भएसम्म उचित पारिश्रमिकसहित स्तरअनुसार आवास र अन्य सुविधा दिनुपर्छ । नियामक निकायहरू प्रभावकारी र सशक्त हुन जरुरी छ । स्वास्थ्य मन्त्रालय मातहतका संरचनाहरूमा विज्ञ र प्राविधिकको उचित परिचालन र सहभागिता अपरिहार्य छ । अनुसन्धान कार्य स्वतन्त्र र स्तरीय हुनुपर्छ । स्वास्थ्य पत्रकारितालाई पनि स्तरीय बनाउन अनुसन्धानले सहयोग पुर्याओस् । स्वास्थ्य बजेट अन्तर्राष्ट्रिय प्रचलनअनुसार वृद्धि हुनुपर्छ । औषधि एवं खाद्यपदार्थको स्तरीयता नाप्ने प्रभावकारी संयन्त्रको निर्माण आवश्यक छ । उपचारमा उमेर, जात र लिंगको आधारमा नभई आर्थिक अवस्थाको आधारमा राहत सहुलियतको व्यवस्था हुनुपर्छ । ढुण्डीराज पौडेल, नेपालगन्ज"
लकडाउन सत्ताकवच बन्नु हुँदैन,"राज्यको अमानवीय अनुहारकोभिड१९ का कारण मुलुकले बेहोरिरहेको र सम्भवतः झन् भयावह आसन्न संकट, जनताका दुःख र अर्थतन्त्रका जटिलता समाधानका राष्ट्रिय आवश्यकताहरू तथा सरकार, खास गरी संघीय सरकारका प्राथमिकता, सोच र योजनाहरू, अहिलेको नीति तथा कार्यक्रमले उजागर गरेझैं, टड्कारै विपरीत ध्रुवीय भइरहने हो भने नेपाल र नेपालीले अझ धेरै दुःख पाउने निश्चित छ । सामाजिक करार टुट्दै गएका दृष्टान्त सैद्धान्तिक चस्माले हेर्दा मात्र देखिएका होइनन् । राज्य संयन्त्र सञ्चालन र व्यवस्थापनमा पनि राज्यको उस्तै अकर्मण्य अनुहार देखिएको छ । देश लकडाउनमा छ । त्यसबाट बाहिर आउने कार्ययोजना बनाउन सरकार(हरू) जुटेको देखिएको छैन । भाइरस नियन्त्रण र लकडाउन खुकुलो पार्न उदाहरणीय काम गरेका दक्षिण कोरिया, न्युजिल्यान्ड, जर्मनी, फ्रान्स आदि देशका असल अभ्यासबाट सिक्ने सरकारी मनसाय पनि देखिएको छैन । हुँदाहुँदा, अब लकडाउन पालना गराउने जिम्मा सत्तारूढ दलको उक्साहटमा टोले गुन्डाहरूको हातमा सुम्पिएर सरकार सञ्चालकहरूले सुरक्षामा खटिएका निकायहरूका लागि थप व्यवस्थापकीय चुनौती खडा गरिदिएका छन् । अर्थतन्त्रलाई अत्यधिक जर्जर हुनबाट बचाउने उद्देश्यले लकडाउनको व्यावहारिक व्यवस्थापन अपरिहार्य हुन्छ । यसो नगरेर नेकपाको सत्तारूढ गुटले लकडाउनलाई नै सरकारका कमजोरी ढाकछोप गर्ने र सत्ता बचाउने कवचका रूपमा प्रयोग गर्ने ध्येय राखेको जस्तो देखिन थालेको छ । यो दानवी चेतबाट सरकार मुक्त हुनुैपर्छ । महामारीविरुद्धका कन्ट्याक्ट ट्रेसिङ, क्वारेन्टिन व्यवस्थापन, राहत वितरण लगायतका काममा सुरुमा काम गर्ने उत्साह देखाएका प्रदेश र स्थानीय सरकारहरूसँग सहकार्यको वातावरण बनाउनतर्फ संघीय सरकारको प्रस्ट अनिच्छा देखिएको छ । उनीहरूलाई आदेश तामेलीको अंगको हैसियतमा मात्र खुम्च्याइरहने मानसिकता स्वास्थ्य सामग्री खरिद अधिकार नदिनेदेखि नीति र बजेट निर्माणमा गरिएको बेवास्ताबाट प्रस्ट भएको छ । स्पेनमा भर्खरै गरिएको अध्ययनले स्थानीय सरकारहरूलाई स्वास्थ्य सेवा प्रवाह, महामारीविरुद्धको तथ्यपरक जनचेतना अभिवृद्धि र राहतसुविधा वितरणमा सहकार्य नगराएका कारण भाइरस संक्रमणले त्यति विघ्न भयावह रूप लिएको निष्कर्ष निकालेको छ । यसबाट नेपालले सिक्न नहुने कारण छैन । आगामी आर्थिक वर्षको बजेट पनि यहीे नीति कार्यक्रमकै शैलीमा, प्रदेश र स्थानीय सरकारहरूको अस्तित्वलाई अस्वीकार गरेर, ल्याइयो भने त्यसले संघीयतालाई त थप कमजोर बनाउँछ नै, महामारी र त्यसको दीर्घकालीन असरलाई कम गर्न पनि सघाउँदैन । बेलायत सरकारले बीबीसीमा विज्ञापन नै गरेर संसारभर रहेका आफ्ना नागरिकलाई मुलुक फर्कन आह्वान गरेको छ । फर्कने व्यवस्थाका लागि अनलाइन दर्ता गर्न भनेको छ । नेपालबाटै दर्जनभन्दा बढी मुलुकले आफ्ना नागरिक आफ्नो देश लगिसके । तर, नेपाल सरकार स्थलसीमामै आएकालाई सुरक्षित मुलुक छिर्न दिन आनाकानी गरिरहेको छ । विदेशमा अलपत्र परेका लाखौंलाई व्यवस्थित र सुरक्षित तवरले घर फर्काउने व्यवस्थापनमा जुट्नुको सट्टा फर्काउने कि नर्फकाउने जस्ता निरर्थक र दोधारे कुरा गरेर बसेको छ । उनीहरू, खास गरी संक्रमितहरूलाई समेत घर, समाज र जीविकोपार्जनमा सहजै समाहित गराउने दूरदृष्टि राख्नुपर्ने राज्यलाई यो हदमा अमानवीय बनाउने कारक सहजगम्य छैन ।सार कुरा के हो भने, कोभिड१९ सर्वप्रथम मानवीय संकट हो । आर्थिक संकट त्यसबाट उत्पन्न हो । त्यसैले, अहिलेको अभूतपूर्व असहजताबाट मुलुकलाई बाहिर निकाल्न राज्यले जनता र पैसा दुवैलाई समान कोरा अंकका रूपमा मात्र हेर्ने दृष्टिकोणमा परिवर्तन गर्नुपर्छ । अनुदार सरकारी चिन्तनले सिर्जेको अव्यवस्था र अवहेलनाले अहिले युवापंक्तिलाई दिएको पीडा र तिरस्कार नै भोलि अर्को राज्य विप्लवको कारण बन्न सक्ने हाइपोथेसिस अहिले विश्वबहसको विषय बनेको छ । समयमै विचार नपुर्याउने हो भने नेपालका सत्ताधारीहरू पनि कोभिडको लकडाउन खुल्दानखुल्दै जनताको लकअप मा पर्न सक्छन् ।ट्वीटर :"
लकडाउनमा लिसेन्कोको सम्झना,"भाभिलोभको दुःखान्तत्यति बेला निकोलाई भाभिलोभ रुसका प्रसिद्ध वनस्पतिशास्त्री, कृषिविज्ञ र लेनिन अल युनियन एकेडेमी अफ एग्रिकल्चर साइन्सेसका निर्देशक थिए । आज पनि भाभिलोभलाई उनले पत्ता लगाएको खाद्यान्नको उत्पत्ति केन्द्र को अनुसन्धानका लागि विश्वभर चिनिन्छ । उनले भ्लादिमिर लेनिनको मातहतमा पनि काम गरेका थिए । लेनिनले सन् १९२१ को गृहयुद्ध र लगत्तैको खडेरीका कारण खाद्य उत्पादन घटेर भोकमरीको अवस्था आएपछि खाद्य उत्पादन बढाउन वैज्ञानिक अनुसन्धानमा जोड दिने नीति ल्याए । त्यति बेला अहिलेजस्तो एउटा वनस्पतिको जिन अर्कोमा प्रसारण गर्ने बायोटेक्नोलोजीको विकास भइसकेको थिएन । बढी उत्पादन दिने बालीको बीउ निकाल्न विभिन्न जातका बालीलाई क्रस गराउनुपर्थ्यो । उक्त कामका लागि धेरै जातका बीउ चाहिन्छन् भन्ने ज्ञान भाभिलोभलाई थियो । त्यसैले उनले संसारभरबाट बीउ संकलन गरेर विश्वकै पहिलो बीउ बैंक रुसमा स्थापना गरेका थिए । बालीका बीउ संकलन र अनुसन्धानका क्रममा लेनिनले भाभिलोभलाई अमेरिकासम्म पठाए । भाभिलोभका जीवनी लेखक पिटर पिंगलका अनुसार, त्यति बेला अमेरिका प्रवेश गर्ने प्रत्येक यात्रुसँग ३०० डलर साथमा हुनुपर्थ्यो । तर रुसमा लेनिनसँग डलर थिएन । लेनिनले भाभिलोभलाई डलरको साटो सुन र प्लाटिनियम दिएर अमेरिका पठाए । तर न्युयोर्क हार्बरको अध्यागमनमा भाभिलोभले डलर देखाउन सकेनन् । सुन र प्लाटिनियम देखाउँदा उनी अमेरिका छिर्नबाट रोकिए । पछि एक अमेरिकी साथीले ३०० डलर तिरिदिएपछि उनले अमेरिका प्रवेश पाए । भाभिलोभले अमेरिकाबाट हजारौं वनस्पतिका बीउ संकलन गरेर रुस लगेका थिए । उनी संसारभरबाट संकलन गरिएका विभिन्न जातका गहुँ, जौका बीउहरूको क्रस गराएर खडेरीमा फस्टाउने र रोग नलाग्ने गहुँका बीउ उत्पादन गर्ने अनुसन्धानका इन्चार्ज थिए ।लेनिनको मृत्युपछि सत्तामा आएका स्टालिनले रुसमा निजी जमिन कब्जा गरेर सामूहिक खेती प्रणाली लागू गरे, जसका कारण जमिनको उत्पादकत्व पहिलेभन्दा घट्यो । भोकमरीको अवस्था आएपछि त्यसको दोष स्टालिनले वैज्ञानिकहरूको कमजोर अनुसन्धानलाई दिए । स्टालिनले भाभिलोभ लगायतका वैज्ञानिकलाई अनुसन्धान गरेर दुई वर्षभित्रै बढी उब्जनी हुने गहुँको बीउ निकाल्न आदेश दिए । तर भाभिलोभले त्यसका लागि कम्तीमा १०१२ वर्ष लाग्ने बताए । एकातिर लिसेन्कोको चाँडै उत्पादन गर्ने छद्म विज्ञानको धार र अर्कातिर भाभिलोभको प्रक्रियासंगत विज्ञानमा आधारित अलि लामो समय लाग्ने धारमध्ये स्टालिनको समर्थनमा लिसेन्कोको धारले जित्यो । अनि सुरु भयो भाभिलोभको दुर्दिन । १९३४ को मेमा भाभिलोभसँग दुई वर्षमा हुने कामलाई १२ वर्ष किन लगाउने भनेर स्पष्टीकरण सोधियो । केही महिनामै उनको अनुसन्धानलाई निकम्मा करार गरियो । र, एक वर्षमा भाभिलोभले आफू संलग्न १५ संस्थाको जिम्मेवारीबाट हात धुनुपर्यो । विदेशीको इसारामा राज्यविरुद्ध अपराध गरेको आरोपमा उनलाई फिल्डमा काम गर्दैगर्दा गिरफ्तार गरियो । सन् १९४१ मा कुपोषणका कारण जेलभित्रै उनको मृत्यु भएको घोषणा गरियो । यतिखेर संसारभर वैज्ञानिक अनुसन्धानमा अप्रमाणित र छद्म विज्ञानलाई प्रोत्साहित गर्ने, विषयगत विज्ञतामा कमजोर तर पार्टी र नेताप्रति वफादारहरूलाई प्राज्ञिक संस्थाहरूमा नियुक्त गर्ने, राजनीतिक आडमा विरोधीहरूको हुर्मत लिने र अनुसन्धानमा तुरुन्तै नतिजा खोज्ने प्रवृत्तिलाई लिसेन्कोवादको उपमा दिइन्छ । लिसेन्को रुसमा पढेलेखेका, विदेशी जर्नलहरूमा लेख प्रकाशित गर्ने, विदेशमा राम्रो नेटवर्क भएका भाभिलोभजस्ता वैज्ञानिकहरूलाई खिसी गर्दै भन्थे, अनुसन्धान प्रकाशन गरेर के हुन्छ ? जनताका लागि काम गर्नुपर्छ । लगभग लिसेन्कोको समयको रुसको जस्तै अवस्था नेपालमा देख्न सकिन्छ । बहुदलीय प्रजातन्त्र स्थापना भएको तीन दशकमा हाम्रा विश्वविद्यालय, अनुसन्धान संस्थाहरूका अधिकांश नियुक्ति उत्कृष्टता, क्षमता, दक्षता, पारदर्शिता नभई राजनीतिक भागबन्डाका आधारमा भएका छन्, जसका कारण यस अवधिमा देशभित्रका उत्कृष्ट प्राज्ञिक, वैज्ञानिक र अनुसन्धान क्षेत्रमा काम गरेका हजारौं व्यक्ति पलायन भएका छन् । राज्यको विज्ञान, प्रविधि र अनुसन्धानसहित ज्ञानविज्ञानको क्षेत्र धराशायी हुन पुगेको छ । त्यसैले महामारीजस्ता संकटमा ती संस्था किंकर्तव्यविमूढ बनिरहेका छन् । भूकम्पको संकट होस् या कोरोनाको महामारी, नीतिनिर्माण तहमा स्वतन्त्र विज्ञ र अध्येताको प्रवेश लोकरिझ्याइँका लागि हुने तर निर्णय, नियुक्ति र कार्यान्वयनको तहमा नेतासँग राम्रो सम्बन्ध भएकाहरूको हालीमुहाली हुने प्रचलन विद्यमान छ । कोरोना संकटले फेरि पनि हाम्रा सार्वजनिक शैक्षिक, प्राज्ञिक र अनुसन्धान संस्थाहरूको निकम्मापनलाई ऐना देखाइदिएको छ । तर हामी विगतका गल्तीबाट सिक्ने होइन, कमजोरी दोहोर्याइरहेका छौं । देशको राष्ट्रिय प्रयोगशालालाई रियजेन्ट सापटी दिने सीएमडीएनका संस्थापक डा समीरमणि दीक्षितले वैशाख २४ गते ट्वीट गरे, यो देशमा कार्यदल बनाइन्छ, सुझाव लिइन्छ, अन्ततः राजनीतिसँग जोडिएका सीमित व्यक्तिहरू अघि सर्छन् । हामीजस्ता तटस्थ नागरिकहरू ट्वाँ !"
स्वस्थ माटोमै दिगो रहन्छ कृषि,"कृषि, जलवायु परिवर्तन र प्रांगारिक पदार्थ प्रांगारिक पदार्थ बोटबिरुवाका अवशेष, सूक्ष्म जीवाणु र ह्युमस आदिले बनेको हुन्छ । माटाका भौतिक, रासायनिक र जैविक गुणको सुनिश्चितता अनि बोटबिरुवाको समष्टिगत विकासमा प्रांगारिक पदार्थको ठूलो भूमिका हुन्छ । प्रांगारिक पदार्थले माटोलाई मलिलो र फरफराउँदो बनाउँछ । नाइट्रोजन, फस्फोरस र पोटास बोटबिरुवालाई सजिलै उपलब्ध गराउन मद्दत गर्छ । कृषिमा जलवायु परिवर्तनले पारेका प्रत्यक्ष असरमध्ये पानीको अभाव प्रमुख हो । पानी अभावले गर्दा माटो सुक्खा र कडा हुनुका साथै उत्पादकत्व पनि ह्रास हुँदै गइरहेको छ । पानी सोस्ने र प्रतिधारण गर्ने क्षमता पनि प्रांगारिक पदार्थमा निर्भर गर्छ । प्रांगारिक पदार्थ राम्रो भएको माटाको पानी प्रतिधारण गर्ने क्षमता निकै बढी हुन्छ । साथै माटाले जैविक कार्बनको ठूलो अंश भण्डार गर्न सक्ने क्षमता राख्छ । कृषि मात्र यस्तो क्षेत्र हो, जसमार्फत माटो व्यवस्थापनका अभ्यासहरूले हरितगृह ग्यास उत्सर्जनमा कमी ल्याउन र जैविक कार्बन व्यवस्थापनमा पनि सघाउँछन् । माटामा प्रांगारिक पदार्थ कसरी बढाउने ?चितवनको प्रांगारिक कृषि क्षेत्रमा उदाहरणीय काम गरेका कृषक चन्द्रप्रसाद अधिकारीका अनुसार, स्थानीय स्तरमा आफ्नै खेतबारीमा उपलब्ध स्रोतसाधनबाट र दिगो माटो व्यवस्थापनका अभ्यासहरू अवलम्बन गरेर माटोमा प्रांगारिक पदार्थको मात्रा र माटोको पानी प्रतिधारण गर्ने क्षमता बढाउन सकिन्छ ।कृषिको व्यवसायीकरण गर्ने क्रममा जस्ता पद्धति र अभ्यासलाई प्रवर्द्धन गरिरहेका छौं, त्यसले हाम्रो माटो बिगारिरहेको छ । तराईमा प्रायः गुइँठा बाल्ने प्रचलन छ, जसले गर्दा गोठेमल खेतबारीसम्म पुग्नै पाउँदैन । एउटै बाली धेरै क्षेत्रफलमा लगाउने, खाद्यतत्त्व बालीले जुन रूपमा लिन्छ त्यही रूपमा माटोलाई उपलब्ध नगराउने, रासायनिक मल मात्र हाल्ने, रासायनिक मल र प्रांगारिक मलको सन्तुलित प्रयोग नगर्नेजस्ता कारणले गर्दा माटो सुक्खा, अम्लीय र प्रांगारिक पदार्थविहीन हुँदै गएको छ । यसका लागि कृषि तथा पशुपक्षी विकास मन्त्रालय, कृषि विभाग, नेपाल कृषि अनुसन्धान परिषद्, प्रदेश र स्थानीय सरकारका साथै सरोकारवालाहरूबीच सहकार्य आवश्यक छ । माटामा प्रांगारिक पदार्थको मात्रा बढाउन निम्न कुराहरू अवलम्बन गर्न सकिन्छ ः(क) एकीकृत कृषि पद्धति अवलम्बन गर्नुपर्छ । दिगो माटो व्यवस्थापनका कार्यक्रमहरूलाई राष्ट्रिय अभियानका रूपमा अघि बढाउनुपर्छ । विगतमा विभिन्न जिल्लामा कार्यान्वयन भएका दिगो माटो व्यवस्थापनको कार्यक्रमसम्बन्धी सिकाइ र राम्रा अभ्यासलाई देशव्यापी बनाउनुपर्छ । घरघरमा गोठेमल, कम्पोस्ट मल बनाउनुका साथै पशुमूत्र संकलन र प्रयोगमा जोड दिनुपर्छ । दीर्घकालीन रूपमा प्रांगारिक पदार्थ बढाउने कृषि पद्धतिहरू (जस्तै बाली चक्र, अन्तरबाली, कोसेबाली, बालीको जमिनमुनिको भागलाई माटो मिलाउने, छाता बाली) लाई प्रवर्द्धन गर्नुपर्छ । (ख) माटो जाँचलाई संस्थागत गर्दै लग्नुपर्छ । माटो जाँचका आधारमा प्राविधिकले सिफारिस गरेको रासायनिक र प्रांगारिक मलको मात्रा मिलाएर हाल्नुपर्छ । स्थानीय स्तरमा माटो जाँचलाई सजिलो र सुलभ पहुँच हुने व्यवस्था मिलाउनुपर्छ । माटाको स्वास्थ्य जाँच गरेको प्रमाणपत्रका आधारमा कृषकहरूलाई आवश्यक अनुदान दिने व्यवस्था गर्न सकियो भने यसलाई देशभर प्रवर्द्धन गर्न सकिन्छ । (ग) प्रांगारिक पदार्थको मात्रा कम भयो भने माटाको गुणस्तर र उत्पादकत्व कसरी घट्छ भन्ने कुराको यथेष्ट जानकारी हाम्रा कृषकहरूलाई दिनुका साथै माटो जाँच र यससम्बन्धी ज्ञानसेवालाई सँगसँगै लग्नुपर्छ । आगामी दिनमा कृषि प्रसारका लागि प्रभावकारी र समावेशी मोडलहरूको परीक्षण र कार्यान्वयनमा जोड दिनुपर्छ । (घ) कृषि अनुसन्धानमा माटाको उत्पादकत्व र प्रांगारिक पदार्थ वृद्धि गर्ने खालका प्रविधिहरूको अनुसन्धानलाई पनि प्राथमिकता दिनुपर्छ । दीर्घकालीन बीसवर्षे कृषि विकास रणनीतिले लिएको रोडम्यापअनुसार नीति, अनुसन्धान र प्रसारको तारतम्य मिल्न जरुरी हुन्छ । सकेसम्म अनुसन्धानहरू कृषकस्तरमा कृषकसँगै मिलेर गर्न सकिने हुनुपर्छ । अनुसन्धानबाट प्राप्त नतिजाहरूलाई सरल र स्थानीय शैलीमा कृषकहरूमाझ पुर्याउनुपर्छ । (ङ) हाम्रा शैक्षिक प्रणाली र तालिमहरू समयसापेक्ष हुनुपर्छ । विश्वविद्यालयहरूको पाठ्यक्रममा, कृृषि प्राविधिकहरूको तालिममा माटाको गुणस्तर र प्रांगारिक पदार्थका विषयवस्तुलाई समावेश तथा अद्यावधिक गर्दै लग्नुपर्छ । (च) देशको संघीय संरचनाले स्थानीय स्तरमा कृषि क्षेत्रमा विकासका धेरै सम्भावना कार्यान्वयन गर्न सकिने देखिन्छ । कृषि विकासका अन्य कार्यक्रमसँगै माटाको प्रांगारिक पदार्थ सुधारको कार्यक्रमलाई स्थानीय सरकारको नीति, नियम र कार्यक्रमहरूमा प्राथमिकता दिनुपर्छ । कुनै एउटा गाउँपालिकालाई मोडल बनाएर बिस्तारै सबैतिर असल अभ्यास पुर्याउनुपर्छ । यसो गर्न सकियो भने धेरैभन्दा धेरै कृषक लाभान्वित हुन सक्छन् । खरेल प्राक्टिकल एक्सनमा कार्यरत छिन् ।"
अर्थतन्त्र उकास्न तीनखुट्टे रणनीति,"योगदानमा आधारित अर्थव्यवस्थाआर्थिक वर्ष २०७७७८ लाई दिने वर्षका रूपमा योगदानमा आधारित अर्थव्यवस्थाको एक प्रणालीका रूपले अघि बढाऔं । हामी कामदारले रोजगारदातासँग, रोजगारदाताले सरकारसँग र सरकारले बाह्य दाताहरूसँग सहयोगका लागि अनुरोध गर्नमै बढी केन्द्रित छौं । तर अहिले कसैले कसैलाई सहयोग गर्न सक्ने अवस्था छैन । आफ्नो घर सुरक्षित छ भने मात्र मैले छिमेकीको घरमा लागेको आगो निभाउन सहयोग गर्न सक्छु । व्यावसायिक प्रतिष्ठानहरूका सन्दर्भमा पनि यही कुरा लागू हुन्छ । व्यावसायिक क्षेत्रमा क्रेडिट नोटको अवधारणाबमोजिम यस्तो अभ्यास चल्न सक्छ । त्यसैले सबैले आआफ्नो ठाउँबाट जति दिन सकिन्छ दिने प्रणाली विकास गर्नुपर्छ । जस्तै कुनै कामदारले मासिक बीस हजार पारिश्रमिक पाउँथ्यो भने पाँच हजार राज्यले, पाँच हजार रोजगारदाताले र बाँकी १० हजार कामदारका तर्फबाट हुने योगदानका हिसाबले सम्झौता गरेर एक वर्ष काम गर्न सक्ने वातावरण बनाउन सकिन्छ । त्यसै गरी कुनै कम्पनीले एक वर्षमा गर्ने आयमा दिने करमा केही छुट वा अन्य उपाय खोजी गर्न सकिन्छ । राज्य, लगानीकर्ता, कामदार सबैले संकटको अवस्थाबाट जीविका र व्यवसाय बचाइराख्न आफ्नातर्फबाट जति सकिन्छ योगदान गर्ने वातावरण बनाऔं । यसले हामीलाई बचाएर संकटपछिको अवस्थामा पुनरुत्थानका लागि बलियोसँग जुट्न सक्षम पनि बनाइराख्नेछ । यसरी गरिने योगदानलाई हालको लगानीका रूपमा पनि चित्रित गर्न सकिन्छ र त्यसपछिका वर्षहरू प्रतिफल पाउन थाल्ने वर्ष भैहाल्नेछन् ।उत्पादन र उत्पादकत्वमुखी प्राथमिकता राज्यले साना तथा मझौला व्यापारीका लागि पनि व्यवसाय र लगानीमैत्री वातावरण बनाउन उत्तिकै ध्यान दिनुपर्ने हुन्छ, दिगो विकासका लागि । व्यवसाय गर्ने सानाठूला सबै उद्यम र उद्यमी राज्यको नेटवर्कमा हुनैपर्छ तर उनीहरूप्रतिको व्यवहार करअसुली र राजस्वमुखी मात्रै नभई उत्पादन र उत्पादकत्व अभिवृद्धिमुखी हुँदा समग्रमा देशले बढी लाभ पाउँछ । हरेक संकटपछि आउने अवसरलाई नवीन र सृजनशील प्रयासहरूबाट प्राप्त गर्न सकिन्छ । यसका लागि राज्य र स्थापित व्यावसायिक प्रतिष्ठानहरूबाट हाल प्रचलनमा रहेका नवीन र सृजनशील सोचसहितका उद्यमहरू जन्माउन स्टार्टअप वा सिडक्याम्पमार्फत युवाहरूमा हाल रहेको जागिरमुखी मानसिकताबाट निकालेर पेसागत विशेषज्ञता बढाउने र उद्यमी बनाउने खालका कार्यक्रम ल्याउनुपर्ने हुन्छ । नेपालका सन्दर्भमा पूर्वाधार, पर्यटन, कृषिजडीबुटीमसला, खानपिन, वातावरण, स्वास्थ्य, सीप र प्रविधिजस्ता क्षेत्रमा नयाँ व्यवसायको ठूलो सम्भावना रहेको सन्दर्भमा व्यवसाय फस्टाउने रणनीतिका साथ यथाशीघ्र काम गर्नुपर्ने हुन्छ ।राजनीतिज्ञ, सरकार, कर्मचारी, व्यवसायी र सञ्चारकर्मी सबै राज्यका प्रमुख खेलाडी हुन् । देशको सफलता वा असफलता उनीहरूकै गतिविधि र नियतमा भर पर्छ । आज नेपालमा व्यवसायीमा मात्रै हैन, बाँकी सबै खेलाडीमा पनि अर्थतन्त्र र उद्यमशीलताको ज्ञान हुनु उत्तिकै जरुरी छ । समृद्धि त्यति बेला आउँछ, जब सबै तह र तप्कामा उदार अर्थतन्त्रको बुझाइ र उत्तरदायी उद्यमशीलताको सोचाइ बढ्छ । यसका लागि परम्परागत माग र सम्बोधन गर्ने शैलीभन्दा नयाँ पहल थाल्ने परिपाटीलाई प्रोत्साहित र प्रवर्द्धित गर्दा देश समृद्ध र देशवासी सुखी हुनेछन् ।जोशी नेपाल पर्यटन बोर्डका पूर्वकार्यकारी प्रमुख हुन् ।"
बेथिति हटाउन,"श्र मबजारको अहिलेको समस्या उचित श्रम अभ्यास संस्कार नहुनु नै हो । कामलाई ठूलो र सानो भन्ने ढंगबाट वर्गीकरण गर्ने गरिएको छ । यो खालको श्रम संस्कार बदल्नु र सबै काम मर्यादित हुन् भन्ने स्थापित गर्नु छ । यही ढंगले संविधानमा लेखिएको छ । व्यवहारमा जति हुनुपर्ने हो, त्यति परिवर्तन भएको छैन । अब उत्पादकत्वका साधनमाथि स्वामित्व विस्तार गर्नुपर्छ । सहकारीहरूलाई उत्पादनमूलक क्षेत्रमा जबसम्म लगाउन सक्दैनौं, स्वामित्व विस्तार सम्भव हुँदैन । त्यसैले निश्चित रकमभन्दा बढी जम्मा भएको छ भने त्यसले उत्पादनको क्षेत्रमा अनिवार्य लगानी गर्नुपर्छ भन्ने हिसाबबाट जान सकिन्छ । प्राथमिकताका क्षेत्रहरूमध्ये आधारभूत आवश्यकतामा आत्मनिर्भरता हुने गरी कृषिमै जाने हिसाबले सोच्नुपर्छ । सामाजिक न्यायमा आधारित उपभोग प्रणालीलाई कसरी संस्थागत गर्ने भन्ने अर्को चुनौती हो । बेलाबेलामा हाम्रो शिक्षा भनेको बेरोजगार उत्पादन गर्ने ठाउँ हो भन्न्ने गरिन्छ । यसलाई हामीले रोजगारीसँग जोड्नुपर्छ । आधारभूत शिक्षा अनिवार्य गर्ने र त्यसपछि अर्कैतिर जाने भन्ने कुरा छ । त्यो बेलादेखि नै उनीहरूलाई गरिखाने सीप कसरी दिने भन्ने हिसाबले शिक्षा प्रणालीबारे सोच्न जरुरी हुन्छ । अर्को स्वास्थ्य हो । एउटा संस्कार के बनिसक्यो भने जे कुरा अगाडि आयो, त्यसैलाई बढी प्राथमिकता दिने गरिन्छ । संसद्भित्र पनि अब अहिले अस्पताल बनाउनुपर्छ भन्ने कुरा छ । अस्पतालभित्र काम गर्ने सक्षम मान्छे कसरी उत्पादन गर्ने र त्यसपछि उनीहरूलाई यही मुलुकमा कसरी टिकाउने भन्नेमा छलफल भएको छैन । हामीले स्वास्थ्य जनशक्ति उत्पादन गर्ने कुरामा सम्झौता गर्छौं कि गर्दैनौं ? अहिले ५० हजार महिला स्वास्थ्य स्वयंसेविकाले गाउँमा काम गरिरहेका छन् । त्यही हिसाबबाट गाउँमा परामर्शदातालाई पनि भोलिका दिनमा व्यवस्थित गर्नुपर्छ । किनभने अहिले यो मात्र महामारी होइन । कोभिड१९ पछि धेरै मानिसलाई मनोचिकित्सकीय हिसाबले परामर्श दिनुपर्ने हुन सक्छ । अरू धेरै कुरामा परामर्शको आवश्यकता पर्ने देखिन्छ । यतातिर सोच्न जरुरी छ । कृषिमा काम गर्ने बहुसंख्यक महिला छन् । कृषिसँग सम्बन्धित प्राविधिक किसिमको तालिम लिनुपर्यो भने सबै पुरुष हुन्छन् । यसमा म्याचिङ कति भइरहेको छ भन्ने प्रश्न उठ्छ । कृषि क्षेत्रमा अध्ययनअनुसन्धानलाई बढाउनुपर्छ । अध्ययनअनुसन्धानमा संलग्न हुने जनशक्ति को हुने भन्ने खालको कुरामा पनि अवधारणा परिवर्तन गर्नुपर्छ । कानुनअनुसार श्रम र श्रमिक उद्यमशीलताको पञ्जीकरण गर्नुपर्छ भनेर स्थानीय तहमा भनेका छौं । यी कुरा हामीले कहीँ पनि सुरुवात गरेका छैनौं । अहिलेको महामारीका बेला श्रमिकहरू १०१५ दिन हिँडेर किन घर जानुपर्यो ? किनकि हामीले राहत प्याकेज ल्याउन सकेनौं । किन ल्याउन सकेनौं भन्दा राहत दिन हामीसँग केही पनि आधार भएन, अभिलेख भएन । बिनाआधार दिँदा भोलि अख्तियार दुरुपयोग अनुसन्धान आयोगले समात्न सक्छ । आधार खोज्दा कहीँ पनि अभिलेख छैन । स्थानीय तहमा केके उद्योग छन् ?, केके व्यवसाय छन् ?, त्यो ठाउँमा कति श्रमिक काम गर्छन् ?, अनौपचारिक क्षेत्रमा कहाँकहाँ काम गर्छन् ? सबै रेकर्ड राख्नुपर्छ भनेर हामीले व्यवस्था गरेका छौं । व्यवस्था मात्र गरेका छौं । कानुन दिएका छैनौं । यो विषय नीति तथा कार्यक्रममा छुटेको छ । उद्योगी र श्रमिकबीच सहमतिमा बनाइएका नीतिलाई हामी सबैले पालना गर्नुपर्छ । यसलाई कार्यान्वयन गरेर जानुपर्छ । रोजगारीका कुरामा कृषि, वन, भौतिक पूर्वाधार, ऊर्जा सेवा आदि छन् । यसमा मूलतः ऊर्जामा जुन हिसाबले विद्युत् उत्पादन भएको छ, त्यो उत्पादनलाई चुलोमा मात्र भए पनि खपत गरौं न । अहिले गाउँगाउँमा आयात गरिएका ग्यास प्रयोग भइरहेको अवस्था छ । त्यहाँ हाम्रो उत्पादनलाई प्रयोग गरौं । भ्रष्टाचार नियन्त्रणको कुरा हामी धेरै गर्छौं । यसलाई कम गर्न विद्युतीय कारोबार बढाऔं । कृषिमा अध्ययनअनुसन्धान गर्न जरुरी छ । मल, बीउ, विषादी र औजार उत्पादन कसरी गर्छौं ? कम्पोस्ट मल, रासायनिक मलका कुरा यसैमा उठ्छन् । बाहिरबाट मल ल्याएर हामी आत्मनिर्भर हुन सक्दैनौं । कृषि उत्पादनको पूरै साइकल कसरी गर्छौं भन्नेमा उत्तरदायी बनाउनुपर्छ । त्यसैले उत्पादन भइसकेपछि बजारीकरणका कुरा आउँछन् । यसको भण्डारणमा ठूलो समस्या छ । बाटोमा कृषि उत्पादन किन फालिन्छ ? नबिकेपछि फाल्नुको विकल्प हुँदैन, भण्डारण छैन । यसलाई स्थानीय तहमा पनि व्यवस्थापन गर्ने हिसाबबाट जानुपर्छ । श्रम बैंक स्थापना गर्ने कुरा उठिरहेको छ । यसलाई राष्ट्रियस्तरमा कसरी विस्तार गर्ने भन्ने महत्त्वपूर्ण हो । सीपमूलक तालिमबारे नीति तथा कार्यक्रममा एकद्वार प्रणाली भन्ने आएको छ । तर एकद्वार प्रणाली भनेको अहिलेकै सीटीईभीटीबाट जे तालिम दिइन्छ, त्यही प्रणालीले काम गर्दैन । त्यहाँ सिकाइने सीप बजारको आवश्यकताअनुसार नमिल्ने कुरा उठिरहेको छ । यसमा निजी क्षेत्रसँग मिलेर जाने भए केही प्रतिशत सरकारले लगानी गरोस् । उद्यमी आफ्नै लगानीमा पनि बजार आधारित जनशक्तिका हिसाबले अघि बढ्नुपर्छ । जनशक्तिलाई जुन ठाउँमा लगेर काम गराइन्छ, त्यसमा निश्चित समय काम गराइसकेपछि तिनले श्रमशक्तिका हिसाबले पनि काम गर्न सक्छन् । यो मोडलबाट नजाने हो भने सीटीईभीटीलगायत संस्थाले दिने तालिमले बजारको आवश्यकतासँग मेल खाँदैन । कम्तीमा गरिखान सक्ने खालका उमेरका मान्छेलाई म गरिखान सक्छु भन्ने खालको स्थिति सिर्जना गर्नुपर्यो । प्रवास गएकाहरूले काम गर्नुपर्छ भन्ने सिकेका छन् । फर्किएर आएपछि समाजको परम्परागत मूल्यमान्यताले गर्दा फेरि त्यो वर्क कल्चर यहाँ भित्र्याउन सक्ने स्थिति छैन । यसलाई सम्बोधन गर्न सकियो भने प्रवासबाट आएका र घरमै भएकालाई पनि सदुपयोग गर्न सक्छौं । सीप र वर्किङ कल्चरलाई हामीले विकास गर्नुपर्छ ।"
'हामीले नचिनेको फुटबल',"डर्टमन्डलाई सजिलो, लेप्जिगलाई गाह्रोडर्टमन्डले लिग उपाधिको होडमा आफ्नो सम्भावना जीवन्त राख्न पनि सफल रह्यो । जितपछि डर्टमन्डले शीर्षस्थानको बायर्न म्युनिखसँगको दूरी १ अंकमा छोट्याएको छ । खेल सुरु हुनुअगाडि तेस्रो स्थानमा रहेको लेप्जिगले भने फ्रेइबर्गसँग ११ को बराबरी खेल्यो । बायर्नको ५५ अंक छ । यस्तै डर्टमन्डको ५४ र लेप्जिगको ५१ अंक भएको छ । यस्तोमा बराबरी खेल्नु लेप्जिगका लागि महँगो साबित भयो नै । दिनका सबै खेल सकिँदासम्म लेप्जिग चौथो स्थानमै झरेको थियो । किनभने बोरुसिया मोन्चेनग्लाडब्याचले दिनको अन्तिम खेलमा इन्ट्राक्ट फ्रान्कफर्टलाई ३१ ले हरायो । यो जितपछि मोन्चेनग्लाडब्याचको ५२ अंक भयो र तेस्रो स्थानमा उक्लन सफल रह्यो ।"
फुटबल फर्कियो तर,"(काठमाडौं)  सहिद स्मारक ए डिभिजन लिग २०७६ मा दशरथ रंगशालाको खाली खाली प्यारापिट भएको माहोलमा खेल्नुपर्दा मछिन्द्र क्लबका मिडफिल्डर विशाल राईले भनेका थिए, खेल्ने हाम्रो काम हो । राम्रो खेल्न मिहिनेत गर्छौं । तर, दर्शक नै नभएको खाली रंगशालामा खेल्दा अल्छिलाग्दो हुँदोरहेछ । जोस नै हराउने रहेछ ।फागुनमा सकिएको ए डिभिजन लिगको अन्तिम खेलमा आर्मीलाई हराएर उनकै क्लब मछिन्द्र च्याम्पियन भयो । त्यो बेला प्यारापिट खाली हुनुको कारण थियो घरेलु फुटबलको घट्दो आकर्षण । यसका पछि पनि अनेक कारण छन् । तर, त्यो कुनै बाहिरी संकट थिएन ।चीनको वुहानबाट डिसेम्बरमा फैलिएको कोरोना भाइरस (कोभिड१९) महामारीको कारण विश्वमै खेलकुद गतिविधि नै ठप्प भयो । यो महामारीविरुद्ध लड्न सामाजिक दूरी कायम राख्नुपर्ने भएकाले सरकारले जारी गरेको लकडाउनका कारण उत्कर्षमा पुगेको बेला फुटबलका लिगहरू पनि रोकिए । त्यसैले टेलिभिजनको प्रत्यक्ष प्रसारणमै भए पनि फुटबलको मज्जा लिने अवसर थिएन । यसबीच जर्मन बुन्डेसलिगा भने शनिबार पुनः सुचारु भयो । कोभिड महामारीको कारण रोकिएपछि दुई महिनायता सञ्चालनमा आउने पहिलो मुख्य फुटबल प्रतियोगिता बन्यो बुन्डेसलिगा ।फर्किएको पहिलो दिन भएका ६ खेलमा सबैले बुन्डेसलिगामा नजर लगाए । दर्शकको उपस्थितिमा कीर्तिमान बनाइरहेको बुन्डेसलिगाका खेल लकडाउनपछि फर्किंदा खाली रंगशालामै आयोजना गरियो । केही नियम परिवर्तन गर्दै सुचारु गरिएको लिगलाई टेलिभिजनको प्रत्यक्ष प्रसारणमार्फत धेरैले हेरे । फुटबलमा १२ औं खेलाडीको रूपमा लिइने दर्शकबिना नै भएको खेललाई टेलिभिजनमा हेर्दा पनि फरक पर्छ त ?नेपाली राष्ट्रिय टिमका डिफेन्डर अनन्त तामाङ भन्छन्, दर्शकबिनाको खेल टीभीमा हेर्न पनि मज्जा नआउने रहेछ । नरमाइलो लाग्यो । खेलको स्तर पहिलाभन्दा अलि घटेको हो कि जस्तो लाग्यो । बोरुसिया डर्टमन्डले घरेलु मैदानमा साल्केविरुद्ध गरेको प्रतिस्पर्धा टेलिभिजनमा हेर्न बसेका उनले भने, दर्शकबिनाको खेल स्क्रिनमा हेर्न पनि गाह्रो भयो । त्यसैले हल्यान्डले गोल हानेपछि खेल नै हेरिनँ । डर्टमन्डले ४० ले जितेको उक्त खेलको पहिलो गोल इर्लिङ ब्रट हल्यान्डले २९ औं मिनेटमा गरेका थिए ।सिग्नल इडुना पार्कमा पाएको जितसँगै शीर्षस्थानको बायर्न म्युनिखसँगको दूरी १ अंकमा छोट्याएको डर्टमन्डले उक्त खेल पूरा समय हेरेका गोलकिपर विशाल श्रेष्ठले भने, धेरै पछि (२ महिना) खेल हेर्न पाउँदा रमाइलो लाग्यो । सहिद स्मारक ए डिभिजन लिग च्याम्पियन मछिन्द्रका यी गोलकिपरले थपे, सबै खेलाडी मानसिक रूपमा थाकेजस्तो देखियो । खेलाडीहरू मेन्टल्ली डिस्टर्ब छन् जस्तो लाग्यो । त्यो कोरोनाको असर हुन सक्छ ।दर्शकबिनाको खेलबारे विशालले भने, टेलिभिजनमै हेर्दा थाहा हुन्थ्यो कि गेममा पेस थियो तर चार्म थिएन । दर्शक नभएर होला त्यो । किनभने दर्शकको हल्ला र साथले गेम नै चेन्ज गरिदिन्छ । वास्तवमै दर्शक १२ औं खेलाडी हुन् । बिनादर्शकको खेलमा फुटबलको आकर्षण नै हराउँछ । पहिला हामी एकेडेमी (एन्फा) बाट खेल्दा दर्शक हुँदैनथ्यो । हिजो (शनिबार) बुन्डेसलिगाको खेल त्यस्तै लाग्यो ।१९ वर्षे हल्यान्डले गोल गरेपछि खुसी सहकर्मीहरूबाट अलग्गै रहेर मनाएका थिए । त्यसमा पनि सामाजिक दूरी कायम गरेको देखिन्थ्यो । बेन्चमा रहेका सब्स्टिच्युट खेलाडीहरू, मिडिया सेन्टरका पत्रकारले पनि सामाजिक दूरीमा रहेर मास्क लगाइरहेका थिए । डर्टमन्डको घरेलु रंगशाला ८१ हजार दर्शक अटाउने क्षमताको छ, जुन जर्मनीकै सबैभन्दा ठूलो रंगशाला हो । लिगमा औसतमा सबभन्दा बढी दर्शकको उपस्थिति हुने खेल पनि यही इडुना पार्क हो, जहाँ शनिबार भने दर्शकबिना नै खेल भयो ।खुसियाली मनाउँदा पनि साथीहरू सँगै नहुने, नगर्ने र नछुने देख्दा अनौठो लाग्यो । पाँच जना खेलाडी परिवर्तन गर्न पाउने नयाँ नियम पनि फरक नै लाग्ने रहेछ, विशालले भने । उनी जर्मन गोलकिपर एवं कप्तान म्यानुएल नोयका समर्थक हुन् । त्यसैले उनलाई जर्मन क्लबमा बायर्न म्युनिख मनपर्छ । खासमा उनी स्पेनी महारथी रियल म्याड्रिड र फ्रान्सेली क्लब पीएसजीका समर्थक हुन् । थ्रीस्टार क्लबसँग आबद्ध अनन्त प्रिमियर लिग क्लब लिभरपुलका समर्थक हुन् । उनी भने चिन्तित छन् । बुन्डेसलिगा सुरु भयो अब त इंग्लिस प्रिमियर लिग पनि हुन्छ होला, उनले भने, प्रिमियर लिग पुनः सुरु भयो भने लिभरपुल च्याम्पियन हुन्छ ।"

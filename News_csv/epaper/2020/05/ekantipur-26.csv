शीर्षक,विवरण
जातीय विभेदको उत्कर्ष,"प्रहरीमा छनोट भएका थिए, सुखसँग पाल्छु भन्थे बाआमालाई नवराज नेपाल प्रहरीको सिपाहीमा छनोट भएका थिए । तर लकडाउनका कारण तालिममा भने सहभागी हुन पाएका थिएनन् । उनी बाबुआमाका एकमात्र सन्तान थिए । जागिर खाएपछि बिहे गर्छु, तपाईंहरूलाई सुखसँग पाल्छु भन्थ्यो, आमा उर्मिलाले भनिन्, पापीहरूले संसारै अँध्यारो बनाइदिए । आफूले पटकपटक केटीको गाउँमा नजान सम्झाएको पनि उनले बताइन् । दलित भनेर अपहेलना गरे, त्यो ठाउँमा जानुहुन्न बाबु भनेर मैले सम्झाएकी थिएँ, उनले भनिन्, आखिर दलित भएकैले ज्यान लिए ।"
त्यो पत्र जसले लिम्पियाधुरा नेपालकै सावित गर्छ,"महेशराज पन्त, अध्येतानेपालको नयाँ राजनीतिक र प्रशासनिक नक्साको प्रामाणिकता कत्तिको देख्नुहुन्छ ?यो नेपालको इतिहासमा जोडिएको एउटा ठूलो घटना हो र आफ्नो भूस्वामित्व स्थापित गर्न चालिएको साहसिक कदम हो । यसमा हामीसँग प्रमाण प्रशस्तै छन् । चन्द्रशमशेरको यो पत्र पनि ऐतिहासिक अर्थ र महत्त्वको छ, यो आफैंमा एउटा प्रमाण हो । सुगौली सन्धिको मुख्य आधारबाहेक अरू सहायक धेरै कुरा छन् । तर यी प्रमाण कतिकसरी एकत्रित रूपमा र सिलसिला मिलाएर राखिएको छ, म भन्न सक्दिनँ । आफैंलाई भन्न लाज लाग्छ, कतिपय अर्थमा हामीलाई इतिहास चाहिएको छैन । चाहिएका बेला इतिहास भेला पार्न टुक्राटुक्री खोजेर, एकजुट बनाएर देखाउनै मुस्किल परिरहेको हुन्छ ।इतिहासमा बाबुराम आचार्यदेखि नयराज पन्तसम्मका ऐतिहासिक सोधसाधनाबारे हामी जानकार छौं तर इतिहासको सूत्रबद्ध संयोजन भने किन हुन नसकेको होला ?हामीकहाँ इतिहासको पठन छैन, रेडिमेड किताबका भरमा इतिहास पढिन्छ, पढाइन्छ । अभिलेख र अभिलेखीकरणको कुरै नगर्नुहोस् । पुराना दस्ताबेज नै पढ्न सक्ने कोही पारंगत अभिलेखालयमा समेत छैनन् । यत्रो भूराजनीतिक नक्सा फेरिने बेला सबै जना हिरो हुन खोज्नेहरू मात्रै देखिन्छन् । प्रमाण, अभिलेख, दस्ताबेजको कुरा एकातर्फ छ, हिरोहरू अर्कैतिर छन् । अभिलेखालयमा धेरै इतिहाससम्बद्ध प्रामाणिक सामग्री हुनुपर्ने नि ? होला, परराष्ट्र मन्त्रालयले पनि सम्पूर्ण इतिहासका कागजात र अभिलेख अभिलेखालयमा बुझाएको भन्ने सुनेको छु । अहिले चर्चामा आएका सन्धिसम्झौता, समझदारी पक्कै पनि त्यहाँ होलान् । तर त्यसको न क्याटलग बनेको छ, न त्यसमा कसैको पहुँच छ ।"
प्रयोगशालामा थुप्रिँदै स्वाब,"उनका अनुसार नमुना परीक्षणपछि परिणाम अद्यावधिक गर्दासमेत कहिलेकाहीँ सफ्टवेयरले समस्या दिने, एसएमएस नजानेलगायत प्राविधिक समस्याका कारण सम्बन्धित व्यक्तिले नतिजा पाउन ढिलाइ भइरहेको छ । हाल प्रयोगशालामा नमुनाको दर्तालगायत सबै प्रक्रिया कागजी माध्यमबाट हुने भएकाले थप समय लाग्दै आएको छ । यो कामलाई पूर्ण प्रविधिमैत्री बनाउने तयारीमा रहेको प्रयोगशालाले जनाएको छ ।प्रयोगशालामा नमुना माइनस ४ डिग्री सेन्टिग्रेडमा राख्दा २४ घण्टाभित्र परीक्षण गरिसक्नुपर्छ । नमुना दुईतीन महिनासम्म राख्न माइनस २० डिग्री सेन्टिग्रेड र यसभन्दा बढी समयसम्म राख्न माइनस ८० डिग्री सेन्टिग्रेड तापक्रम आवश्यक पर्ने प्रावधिकहरू बताउँछन् ।मुलुकमा हाल कोभिड१९ परीक्षण गर्ने १९ वटा प्रयोगशाला छन् । उपत्यकामा जनस्वास्थ्य प्रयोगशालाबाहेक शुक्रराज ट्रपिकल तथा सरुवा रोग अस्पताल, पाटन अस्पताल, वीर अस्पतालमा समेत पीसीआर विधिबाट परीक्षण गरिन्छ । उपत्यकाको नजिकै धुलिखेल अस्पतालमा समेत यसको सुविधा छ । यसबाहेक धरानस्थित बीपी कोइराला स्वास्थ्य विज्ञान प्रतिष्ठान, विराटनगरको कोसी अस्पताल र प्रादेशिक जनस्वास्थ्य प्रयोगशाला, जनकपुर प्रादेशिक अस्पताल, वीरगन्जको नारायणी अस्पताल, भरतपुर कोभिड१९ प्रयोगशाला, हेटौंडास्थित किटजन्य रोग अनुसन्धान तालिम केन्द्र, पोखरा स्वास्थ्य विज्ञान प्रतिष्ठान, रूपन्देहीस्थित प्रादेशिक जनस्वास्थ्य प्रयोगशाला, नेपालगन्जको भेरी अस्पताल, दाङको राप्ती स्वास्थ्य विज्ञान प्रतिष्ठान, सुर्खेत प्रादेशिक अस्पताल, जुम्लास्थित कर्णाली स्वास्थ्य विज्ञान प्रतिष्ठान र धनगढीको सेती प्रादेशिक अस्पतालमा समेत पीसीआर परीक्षण गरिन्छ ।"
प्रदेशमा २ मा एकै दिन ५६ संक्रमित,आइसोलेसनबाट भागेका संक्रमित भेटिएजनकपुरस्थित प्रादेशिक अस्पतालको आइसोलेसन कक्षबाट शनिबार राति भागेका सर्लाही धनकौलका कोरोना भाइरस संक्रमित सोमबार अपराह्न पक्राउ परेका छन् । उनलाई सर्लाहीको धनकौलस्थित उनको घरबाटै पक्राउ गरेर पुनः आइसोलेसन कक्षमा लगिएको धनुषा प्रहरी प्रमुख एसपी रमेश बस्नेतले जानकारी दिए । उनका अनुसार आइसोलेसनबाट फरार भएका ती संक्रमित हिँडेरै सोमबार सर्लाही पुगेका थिए । प्रहरीले उनलाई घरमै कुरेर बसेको थियो । संक्रमित ती युवा शनिबार आइसोलेसन वार्डको ढोका फोडेर फरार भएका थिए ।
निको भएर फर्के एकैपल्ट ४३ जना,"वीरगन्ज (कास) वीरगन्जको नारायणी अस्पतालमा उपचाररत ४३ जना कोरोना संक्रमित निको भएपछि सोमबार डिस्चार्ज भएका छन् । डिस्चार्ज हुनेमा २ जना पत्रकारसमेत छन् । गत शनिबार ९ र आइतबार १८ जना गरी ७० जना डिस्चार्ज भएका छन् । अस्पतालका प्रमुख मेडिकल सुपरिन्टेन्डेन्ट डामदनकुमार उपाध्यायका अनुसार संक्रमितको पछिल्ला दुई रिपोर्ट नेगेटिभ आएपछि डिस्चार्ज गरिएको हो । सोमबार डिस्चार्ज हुनेमा १ जना सर्लाहीका बाहेक सबै पर्साका हुन्, डाउपाध्यायले भने, डिस्चानिको भएर फर्के एकैपल्ट ४३ जना वीरगन्ज (कास) वीरगन्जको नारायणी अस्पतालमा उपचाररत ४३ जना कोरोना संक्रमित निको भएपछि सोमबार डिस्चार्ज भएका छन् । डिस्चार्ज हुनेमा २ जना पत्रकारसमेत छन् । गत शनिबार ९ र आइतबार १८ जना गरी ७० जना डिस्चार्ज भएका छन् । अस्पतालका प्रमुख मेडिकल सुपरिन्टेन्डेन्ट डामदनकुमार उपाध्यायका अनुसार संक्रमितको पछिल्ला दुई रिपोर्ट नेगेटिभ आएपछि डिस्चार्ज गरिएको हो । सोमबार डिस्चार्ज हुनेमा १ जना सर्लाहीका बाहेक सबै पर्साका हुन्, डाउपाध्यायले भने, डिस्चार्ज हुनेमा २ जना महिला छन् । यससँगै नारायणी अस्पतालमा उपचाररत सबै कोरोना संक्रमित निको भएका छन् । वीरगन्जकै गण्डक अस्पतालमा बनाइएको अस्थायी कोरोना अस्पतालमा २७ जना संक्रमितको उपचार भइरहेको छ । नारायणी अस्पतालको आइसोलेसन वार्डबाट आइतबार राति वीरगन्ज महानगरपालिका३ छपकैयाका एकै परिवारका १८ जना संक्रमित निको भएर डिस्चार्ज भएका थिए । निको हुनेमा चारमहिने शिशुदेखि ६२ वर्षकी वृद्ध महिला रहेको अस्पतालका फिजिसियन डाउदयनारायण सिंहले जनाए । शनिबार पर्साका ३ जना, वाराका २ जना, रौतहटका ३ जना र १ जना भारतीय नागरिकसहित ९ जना डिस्चार्ज भएका थिए ।र्ज हुनेमा २ जना महिला छन् । यससँगै नारायणी अस्पतालमा उपचाररत सबै कोरोना संक्रमित निको भएका छन् । वीरगन्जकै गण्डक अस्पतालमा बनाइएको अस्थायी कोरोना अस्पतालमा २७ जना संक्रमितको उपचार भइरहेको छ । नारायणी अस्पतालको आइसोलेसन वार्डबाट आइतबार राति वीरगन्ज महानगरपालिका३ छपकैयाका एकै परिवारका १८ जना संक्रमित निको भएर डिस्चार्ज भएका थिए । निको हुनेमा चारमहिने शिशुदेखि ६२ वर्षकी वृद्ध महिला रहेको अस्पतालका फिजिसियन डाउदयनारायण सिंहले जनाए । शनिबार पर्साका ३ जना, वाराका २ जना, रौतहटका ३ जना र १ जना भारतीय नागरिकसहित ९ जना डिस्चार्ज भएका थिए ।"
नरैनापुरमा खटिए चिकित्सक,"निको हुने २२ पुगे नेपालगन्ज८, जोलहनपुर्वाका १८ वर्षीय युवा संक्रमणमुक्त भएर घर फर्किएका छन् । उनीसँगै जिल्लामा हालसम्म निको हुनेको संख्या २२ पुगेको छ । यसअघि उक्त टोलका २१ जना घर फर्किसकेका छन् ।"
विदेशका नेपालीलाई प्राथमिकता हेरेर ल्याउँछौं,"डब्लूएचओको प्रोटोकल पालना नगर्दा महामारी फैलियो प्रधानमन्त्री ओलीले अहिले नेपालमा संक्रमण बढ्नुमा विश्व स्वास्थ्य संगठनको प्रोटोकल पालना नहुनुलाई दोष देखाएका छन् । विशेषगरी भारतबाट फर्किनेको हकमा यो प्रोटोकल पालना नभएको उनले बताए । विश्व स्वास्थ्य संगठनको प्रोटोकलअनुरूप घर फर्किनेहरूको सीमा पार गर्नुअघि अनिवार्य परीक्षण हुनुपर्ने थियो, जसले महामारीलाई समुदाय स्तरमा फैलिनबाट धेरै हदसम्म जोगाउन सक्थ्यो, उनले भने, तर छिमेकी मित्रराष्ट्र भारतबाट अधिकांश घर फर्किनेहरू नियमको पालना र परीक्षणबिनै, अनेक कष्ट झेल्दै ठूलो संख्यामा सीमा पार गरिरहनुभएको छ । परीक्षणको अभावमा महामारी तीव्र गतिमा फैलिनमा यसले पनि योगदान गरिरहेको छ ।स्वदेश फर्केकाहरूले आफ्नो समुदाय, घरपरिवारप्रति सचेत रहन र स्वास्थ्यसम्बन्धी नियमहरू पालना गर्न उनले आग्रह गरेका छन् । अप्ठ्यारो बेलामा केही तत्त्वहरू जनतामा भ्रम फिँजाएर आफ्ना अलग स्वार्थ र उद्देश्यहरू पूरा गर्न सक्रिय हुन सक्छन् । यसरी जनतालाई भ्रमित गर्दै समाजमा असन्तोष फैलाउन उद्यत गैरजिम्मेवार तत्त्वहरूको बहकावबाट सतर्क रहनसमेत आह्वान गर्दछु, उनले भने । उनले औषधीय तत्त्व भएका खानेकुरा खान र रोगप्रतिरोधी क्षमता बढाउन बुँदागत सुझाव दिएका छन् ।"
भारतीय सडकले नेपाली भूमि डुब्छ : आयोग,"राष्ट्रिय मानव अधिकार आयोगले नेपालभारत सीमानजिक भारततर्फ निर्माणाधीन १७ सय २३ किलोमिटर लामो सडकका कारण तराईमधेसको अधिकांश भूभाग डुबान र कटानको चपेटामा परेको बताएको छ । आयोगले स्थलगत अध्ययनपछि तयार पारेको प्रतिवेदनमा दशगजाबाट जम्मा ५ सय मिटरनजिक भारतले ३ देखि ५ मिटर अग्लो सडक बनाइरहेको र यसले वर्षायाममा तराई डुबानमा परी ठूलो जनसंख्या प्रभावित हुने उल्लेख गरिएको हो ।आयोगका सदस्यद्वय मोहना अन्सारी र गोविन्द शर्मा पौड्यालले २०७२ देखि ०७६ सम्म भारत र चीनसित सीमा जोडिएका २८ जिल्लाको स्थलगत अध्ययन गरी प्रतिवेदन तयार गरेका हुन् । आयोगको सोमबार बसेको बैठकले सुझावसहितको प्रतिवेदनलाई पारित गरी सरकारलाई कार्यान्वयन गर्न सिफारिस गरेको छ । आयोगले तत्काल भारतसित वार्ता गरी समस्या समाधान गर्नसमेत सरकारलाई निर्देशन दिएको छ । प्रतिवेदनमा भारतले सीमाननजिक २१ वटा ठूलासाना नदीमा बाँध र तटबन्ध बनाएको उल्लेख गर्दै आयोगले सरकारको ध्यानाकर्षण गराएको छ । आयोगले सीमा क्षेत्रमा बनेका सडक, बाँध तथा तटबन्धका कारण क्षति बेहोरेका नागरिकलाई क्षतिपूर्ति दिनसमेत सरकारलाई निर्देश गरेको छ । प्रतिवेदनमा भारतद्वारा अतिक्रमित दार्चुलाको कालापानी, लिपुलेक र लिम्पयाधुरा तथा नवलपरासीको सुस्ता क्षेत्रका नेपाली नागरिक स्वतन्त्र र निर्भीक रूपमा जीवनयापन गर्न वञ्चित भइरहेको उल्लेख गरिएको छ । सुस्ता क्षेत्रमा नेपाली भूभाग ४० हजार ९ सय ८० हेक्टर भए पनि हाल नेपाली नागरिकले ७ हजार ९ सय र १४ हजार हेक्टर भारतीय नागरिकले उपभोग गरिरहेको र १९ हजार हेक्टर जमिन विवादित रहेको पाइएको समेत प्रतिवेदनमा उल्लेख छ । साविकमा सुस्ता क्षेत्र सिंगै एउटा गाउँपञ्चायत भए पनि भारतीय अतिक्रमणका कारण अहिले त्रिवेणीसुस्ता गाउँपालिकाको ४ नं वडाको आधा भागमा खुम्चिएर रहेको प्रतिवेदनमा उल्लेख छ । आयोगले प्रतिवेदनमा दोलखाको ९९ रोपनी जमिन चीनको अतिक्रमणमा परेको समेत जनाएको छ । दोलखाको कोर्लाङ क्षेत्रमा पर्ने ५७ नं सीमास्तम्भ कोर्लाङको क्षेत्रको टुप्पोबाट करिब १५ सय मिटर दक्षिणमा सार्दा नेपालको ९९ रोपनी नेपाली जमिन चीनतर्फ पर्न गएको र त्यही विवादका कारण दुई देशबीच चौथो प्रोटोकलमा हस्ताक्षर हुन नसकेको समेत प्रतिवेदनमा जनाइएको छ । आयोगले दुवै देशसित सीमा विवाद टुंग्याई दार्चुला र ताप्लेजुङमा नेपालभारतचीनको त्रिदेशीय सीमाबिन्दु कायम गर्न सरकारलाई निर्देशन दिएको छ ।आयोगले प्रतिवेदनमा शारदा, गण्डक र कोसी नदीमा भएका द्विपक्षीय सम्झौताबाट ती क्षेत्रको आसपास बसोबास गर्ने नेपाली नागरिक समानुपातिकरूपमा लाभान्वित हुन नसकेको देखिँदा तत्कालका लागि प्रभावित नागरिकलाई सम्झौताबमोजिम निर्माण भएका बाँधकै कारण भएको नोक्सानीको क्षतिपूर्ति भराउने व्यवस्था मिलाउन र दीर्घकालीनरूपमा उल्लिखित सम्झौताबाट दुवै देशका नागरिक समानरूपमा लाभान्वित हुने अवस्था सिर्जना गर्न कूटनीतिक पहल अगाडि बढाउन भनेको छ । आयोगले नेपालभारत सीमामा रहेका ८ हजार ५ सय ५३ सीमास्तम्भमध्ये कतिपय भारतीय अतिक्रमणमा परेको र हराएका कारण नेपाली भूमि अतिक्रमित भएको उल्लेख गरेको छ । साथै दुई देशबीच वार्ता गरी सीमास्तम्भ चुस्तदुरुस्त गर्नसमेत सरकारलाई निर्देशन दिएको छ । नेपाल र भारत दुवैतर्फ रहेका आरक्ष तथा निकुञ्जबाट निस्कने जंगली जनावरबाट व्यक्तिको परिवार र जीवन नै समाप्त गरिदिएका घटना भइरहेकाले भयरहित रूपमा जिउन पाउने नागरिकको अधिकार पूर्णरूपमा सुनिश्चित गर्नसमेत सरकारलाई निर्देशन दिएको छ ।"
बाँधको उचाइ थप्दै भारत,"पटकपटक विरोध गरे पनि रौतहटको ईशनाथ नगरपालिकास्थित दशगजा क्षेत्रमा भारतले बाँधको उचाइ थप्ने कामलाई निरन्तरता दिएको छ । स्थानीय प्रशासनको अनुरोधपछि भारतीय पक्षले केही समय बाँधको उचाइ थप्न बन्द गरेको थियो । पछिल्ला दुई दिनयता फेरि सुरु गरेको हो ।भारतले कामलाई निरन्तरता दिएपछि स्थानीय विरोधमा उत्रिएका छन् । आइतबार दुवै देशका नागरिकबीच भनाभनसमेत भएको थियो । स्थानीयको अवरोधपछि भारतीय पक्षले दिउँसो बन्द गरे पनि राति काम गर्ने गरेको बन्जाराका स्थानीय बताउँछन् । उनीहरूले सीमाक्षेत्रको बाँधमाथि बोरामा बालुवा हालेर बलियो बनाइरहेको स्थानीयले बताए । यसले नेपाली भूमिलाई डुबानमा पार्ने जोखिम बढेको छ । उसले बाँधमा साविकको भन्दा झन्डै ३४ फिट बढी अग्लो र वर्षाको पानीले नभत्कने गरी माटो थप्दै आएको छ । भारतले जंगे पिलर ३ सय ४७ को पूर्व, मझौला पिलर नम्बर ३४६५ हुँदै बन्जारासम्मको भूभाग समेटेर बाँधमा माटो थप्ने काम गरिरहेको ईशनाथ २ का वडाध्यक्ष विगु साहले बताए । गत वर्षदेखि नै भारतीयले गौरदेखि पश्चिम क्षेत्रमा बाँधको उचाइ थप्न सुरु गरेको थियो । त्यसबेला पनि व्यापक विरोधपछि काम बन्द गरेको थियो । यसपटक कोरोना सन्त्रास र लकडाउनको फाइदा उठाउँदै उनीहरूले उचाइ थप्न धमाधम माटो राखेका हुन् ।ईशनाथका मेयर सन्तोष मेहताले बाँधको उचाइ तत्काल नथप्ने मौखिक सहमति भए पनि भारतीयले बेलाबेलामा काम गर्दै आएको बताए । यो अन्तर्राष्ट्रिय समस्या हो । यसलाई माथिल्लो निकायले पहल र छलफल चलाउनुपर्छ, उनले भने, हामी मात्रै कराएर र झगडा गरेर हुन्न । अब यसलाई डटेर सामना गर्नुपर्छ । गत मार्च २० तारिखमा सीमा सुरक्षा बैठकमा भारतीय प्रशासन, सुरक्षा अधिकारीसहितको टोलीले बाँधमा कुनै पनि गतिविधि नगर्ने र संरचना नबनाउने लिखित निर्णय भएको थियो । त्यसविपरीत उनीहरूले काम सुरु गरेका छन् । दुबै देशका जिल्लास्तरका सुरक्षा अधिकारीबीच पटक पटक बाँध निर्माणको काम तत्काल रोक्ने मौखिक र लिखित सहमति भए पनि भारतले सम्झौतालाई अवज्ञा गर्दै आएको छ । प्रमुख जिल्ला अधिकारी वासुदेव घिमिरेले बाँधमा उचाइ थप्ने काम सीमा सुरक्षा बैठकको निर्णयविपरीत भएको बताए । यहाँको समस्याबारे माथिल्लो निकायमा जानकारी गराएको छु, उनले भने, अब कूटनीतिक पहलबाट समस्या समाधान गर्नुपर्छ ।"
उपत्यकाका नाकामा डेडिकेटेड टिम कहिले ?,"उपत्यकाका तीनवटै जिल्ला प्रशासन कार्यालयले राजधानी प्रवेश गर्ने ६ वटा नाकामा सुरक्षाकर्मी र स्वास्थ्यकर्मी सम्मिलित डेडिकेटेड टिम खटाउन गरेको प्रस्तावमा दुई साता हुन लाग्दा पनि निर्णय हुन सकेको छैन । काठमाडौं, भक्तपुर र ललितपुरका प्रमुख जिल्ला अधिकारीको संयुक्त बैठकले गएको जेठ १ गते नै प्रवेश नाकामै अन द स्पट आरडीटी परीक्षण र डेडिकेटेड टिम खटाउन गृह मन्त्रालयमार्फत क्राइसिस म्यानेजमेन्ट सेन्टर (सीसीएमसी) र उच्चस्तरीय समन्वय समितिमा प्रस्ताव पठाएका थिए । संक्रमण झन्झन् फैलिन थालेपछि सावधानी अपनाउन यी प्रस्ताव गरिएका थिए । तर उपप्रधान एवं रक्षामन्त्री ईश्वर पोखरेल संयोजक रहेका दुवै संयन्त्रले अझै निर्णय गरेका छैनन् । जसका कारण राजधानी प्रवेश गर्ने नाकाबाट पासधारी, अत्यावश्यक सेवाका सवारी चालक र सर्वसाधारण निर्बाध भित्रिइरहेका छन् ।उपत्यकास्थित तीनवटै जिल्ला प्रशासनबाट सीसीएमसी र उच्चस्तरीय समन्वय समितिमा पठाइएको संयुक्त प्रस्तावमा नागढुंगा र जगातीलगायत नाकामा सेना, प्रहरी, सशस्त्र प्रहरी, स्वास्थ्यकर्मीसहितको डेडिकेटेड टिम खटाएर जाँच गर्ने व्यवस्था मिलाइदिन भनिएको छ । हरेक नाकामा व्यक्तिगत सुरक्षा सामग्री र एम्बुलेन्ससहित सवारी व्यवस्था गर्न पनि भनिएको छ । तर अहिलेसम्म निर्णय भएको थाहा छैन, काठमाडौंका प्रमुख जिल्ला अधिकारी जनकराज दाहालले भने । प्रशासनको निर्णय कार्यान्वयन नहुँदा दिनमा २ हजारदेखि ३ हजार मानिस तराईमधेस तथा संक्रमण फैलिएका जिल्लाबाट आउने गरेको गृह मन्त्रालयले जनाएको छ । तर प्रहरीले अत्यावश्यक सेवा र पासबाहेक कसैलाई पनि प्रवेश नदिएको र पास वितरणमा नियन्त्रण गरेको दाबी गरेको छ । स्वास्थ्य मन्त्रालयले राजधानी प्रवेश गर्ने नाकामा डेडिकेटेड टिम खटाउनेबारे कतैबाट पनि लिखित वा मौखिक जानकारी नआएको जनाएको छ । सीसीएमसी र उच्चस्तरीय समितिबाट निर्णय भए जानकारी छैन तर मन्त्रालयले राजधानी प्रवेश गर्ने नाकामा स्वास्थ्यकर्मी खटाउने भन्ने कुरा तत्काललाई छ्रैन, स्वास्थ्य सचिव यादवप्रसाद कोइरालाले भने । मन्त्रिपरिषद्ले वैशाख अन्तिम साता नै जहाँबाट आउने हो, त्यहींबाट आरडीटी परीक्षण अनिवार्य गरेर मात्र पास जारी गर्न प्रशासनलाई निर्देशन दियो । गृह मन्त्रालय र काठमाडौं महानगरपालिकाले पनि आरडीटी परीक्षण रिपोर्टबिना प्रवेश नदिन प्रहरीलाई निर्देशन दिए । तर स्वास्थ्य मन्त्रालयले न नाकामा हेल्थ डेस्क स्थापना गरेको छ, न प्रशासनले आरडीटी रिपोर्ट हेर्ने निर्देशन पालना गरेको छ । त्यसको दबाब फिल्डमा खटिने सुरक्षाकर्मीले व्यहोर्दै आएका छन् ।बैसाखी टेकेर आएका बिरामी हुन्छन् । सुत्केरी, नियमित डायलसिस गर्ने, आँखामा पट्टी बाँधेर आएका बिरामीलाई हामीले मानवीयता हेरेर पनि त सहयोग गर्नुपर्यो नि, फिल्डमा खटिएका एक प्रहरी अधिकृतले भने, मन्त्रालयले एउटा हेल्थ डेस्क राखेको छैन । हामीलाई गाडी छिर्न दियो भनेर आलोचना गर्दा कति न्यायसंगत हुन्छ ? लकडाउनको सुरुवाती दिनमा गैरसरकारी, निजी तथा स्वयंसेवक स्वास्थ्यकर्मीले नाकामा हेल्थ डेस्क राख्न प्रतिस्पर्धा गरेको तर अहिले उनीहरू सबै हिँडिसकेको नागढुंगाथानकोट र जगाती नाकामा खटिएका सुरक्षाकर्मीहरूले बताए । राजधानी प्रवेशका लागि आरडीटी परीक्षण रिपोर्ट अनिवार्य गर्नुपर्ने माग सुरक्षाकर्मीको छ । तर नागढुंगा हुँदै दैनिक ५० वटासम्म निजी सवारी गृह मन्त्रालयको सवारी पास देखाएर भित्रिन्छन्, उनीहरूसँग आरडीटी परीक्षणको रिपोर्ट हुँदैन । गृह, सीसीएमसी, उच्चस्तरीय समन्वय समिति र स्वास्थ्य मत्रालयबीच समन्वय नहुँदा पनि नाकाबाट संक्रमित भित्रिन नदिन प्रभावकारी पहल हुन सकेको छैन । उपप्रधानमन्त्री पोखरेल नेतृत्वको सीसीएमसी र उच्चस्तरीय समन्वय समितिमा गृहमन्त्री रामबहादुर थापा, स्वास्थ्यमन्त्री भानुभक्त ढकालसहितका अधिकारी छन् । तर एकअर्कालाई दोषारोपण गरेर सबै उम्किने गरेको गृहका ती अधिकारीले बताए । पछिल्लो पटक सरकारले लकडाउनका बेला प्रयोग गर्ने सवारी पास सम्बन्धित निकाय वा नियामक निकायबाट जारी गर्ने भनेपछि सडकमा आवतजावत झनै बढेको गृहकै अधिकारीको टिप्पणी छ । त्यसअघि प्रशासनबाट जारी भएका पासबाट मात्रै आवतजावत गर्न पाइन्थ्यो । अहिले सम्बन्धित मन्त्रालयले पनि विभिन्न पेसाव्यवसायमा आबद्धलाई सवारी पास दिने गरेका छन् ।प्रशासनबाट आएका सुझाव र प्रस्ताव सीसीएसमी र उच्चस्तरीय समन्वय समितिमा प्रभावकारी रूपमा राख्न नसक्नु गृहमन्त्री रामबहादुर थापा र स्वास्थ्यमन्त्री भानुभक्त ढकालको निरीहता र अक्षमता रहेको प्रशासनकै एक अधिकारीले टिप्पणी गरे । नाकामा डेडिकेटेड टिम नहुँदा मालवाहक सवारीका चालक तथा सहचालक र प्रशासन र अन्य निकायबाट अनुमतिमा गुडेका सवारी चालकलाई थर्मल गनले शरीरको तापक्रम नापेर सुरक्षाकर्मीले प्रवेश दिँदै आएका छन् । सुरक्षाकर्मी व्यक्तिगत सुरक्षा उपकरण (पीपीई) बिनै खटिएका छन् । राजधानी प्रवेश गर्ने नाका वा उपत्यकाभित्रका विभिन्न चेकप्वाइन्टमा एक जना ट्राफिक वा जनपद तर्फका सुरक्षाकर्मीलाई मात्र पीपीई दिएर खटाइएको छ । अन्य सुरक्षाकर्मी पन्जा र मास्कका भरमा छन् ।"
दाहसंस्कार गरेको ८ दिनपछि संक्रमण पुष्टि,"दाहसंस्कार गरिएको आठ दिनपछि ७० वर्षीय वृद्धमा कोरोना संक्रमण पुष्टि भएको छ । बाराको करैयामाई गाउँपालिका७ उम्जनका ती वृद्धलाई संक्रमण पुष्टि भएपछि प्रहरीले उम्जन गाउँ सिल गरेको छ । उनलाई जेठ २ मा वीरगन्जस्थित नेसनल मेडिकल कलेजमा उपचारका लागि भर्ना गरिएको थियो । अस्पतालले त्यसै दिन स्बाब संकलन गरे पनि सोमबार मात्रै रिपोर्ट आएको हो । रिपोर्टमा कोरोना पोजिटिभ देखिएको हो । आईसीयूमा राखेर उपचार गर्दागर्दै जेठ ४ मा बिरामी वृद्धको मृत्यु भएपछि त्यही दिन अस्पतालले शवलाई परिवारको जिम्मा लगाएको थियो । आफन्तले उनको शवलाई एम्बुलेन्समा ल्याएर गाउँमा दाहसंस्कार गरेका थिए । दाहसंस्कारमा ७० जनाभन्दा बढी सहभागी थिए । कोरोना पोजिटिभ भएको रिपोर्ट आउनुअघि नै दाहसंस्कार गरिएको रहेछ, त्यसैले गाउँ सिल गरिएको हो, जिल्ला प्रहरी कार्यालयका प्रवक्ता प्रहरी नायब उपरीक्षक गौतम मिश्रले भने, गाउँ पुग्ने नाकामा तारबार गरी सिल गरिएको छ । गत जेठ ४ मा गाउँ नजिकैको खोला छेउमा गरिएको दाहसंस्कारमा सहभागी मलामी, मृतकका परिवारलगायत गाउँलेलाई घरमै बस्न भनिएको उनले बताए । मृतकको सम्पर्कमा आएकाहरूको कन्ट्याक्ट ट्रेसिङ भइरहेको मिश्रले बताए । वृद्ध ज्वरोले सिकिस्त भएपछि परिवारले उनलाई कोल्हवी बजारबाट एम्बुलेन्समा वीरगन्ज पुर्याएका थिए । चिकित्सकले कोरोना जाँचको विषयमा केही भनेनन्, उपचारका क्रममा मृतकको साथमै रहेका उनका जेठा छोराले कान्तिपुरसँग टेलिफोनमा भने, अस्पतालले दाहिने फोक्सो खराब भएको पाइएको भन्दै भर्ना गरी उपचार गर्न थाले, सोही क्रममा बुवाको मृत्यु भएपछि हामीलाई जिम्मा लगाइदिए । त्यसपछि गाउँमा ल्याएर परिवार, आफन्त र गाउँले मिलेर बुवाको दाहसंस्कार गर्यौं । चिकित्सकले निमोनियासमेत भएको बताएका उनले सुनाए ।उनका अनुसार घरको भर्याङबाट लड्दा घुँडामा चोट लागेको र पछि ज्वरो, खोकी लागेपछि अस्पताल लगिएको थियो । नेसनललाई कारबाही सिफारिसपीसीआर रिपोर्ट नआउँदै शव परिवारलाई जिम्मा लगाएको नेसनल मेडिकल कलेजमाथि कारबाही गर्न जिल्ला संकट व्यवस्थापन केन्द्र पर्साले सिफारिस गरेको छ । प्रमुख जिल्ला अधिकारी विष्णुकुमार कार्कीको अध्यक्षतामा बसेको बैठकले स्वाब संकलन गरिएका मृतकको पीसीआर नतिजा नआउँदै शव आफन्तलाई जिम्मा लगाइएको र मृतकको दाहसंस्कारसमेत गरिसकिएको भन्ने बुझिएको घटनाको थप छानबिन र कारबाही प्रक्रिया अघि बढाउन गृह मन्त्रालयमार्फत स्वास्थ्य तथा जनसंख्या मन्त्रालयलाई अनुरोध गरिएको सहायक प्रमुख जिल्ला अधिकारी ललितकुमार बस्नेतले बताए ।कोरोना पोजिटिभ देखिएका मृतकका सम्पर्कमा आएका उक्त अस्पतालका स्वास्थ्यकर्मीलगायत अन्य सबै व्यक्तिको कन्ट्याक्ट ट्रेसिङ र उपचारमा संलग्न चिकित्सक तथा स्वास्थ्यकर्मीलगायतलाई क्वारेन्टाइनमा राखेर पीसीआर जाँचसमेत गर्ने निर्णय गरिएको छ ।"
३ जनामा मृत्युपछि पोजिटिभ,"बाराका ७० वर्षीय एक वृृद्धमा दाहसंस्कार गरेको आठ दिनपछि मात्रै सोमबार कोरोना संक्रमण पुष्टि भयो । वीरगन्जको नेसनल मेडिकल कलेजको आईसीयूमा उपचारका क्रममा उनको जेठ ४ मा मृत्यु भएको थियो । उनको त्यही दिन नै दाहसंस्कार गरिएको थियो । बाँकेको नरैनापुरमा क्वारेन्टाइनमा बसेका २५ वर्षीय युवाको पनि मृत्यु भइसकेपछि मात्रै कोरोना संक्रमण पुष्टि भएको हो । मृत्युपछि स्वाब निकालेर परीक्षण गर्दा उनमा कोरोना देखिएको थियो । ती युवा वैशाख ३० मा भारतबाट आएका थिए । क्वारेन्टाइनमा बसेको पाँच दिनसम्म पनि उनको कोरोना परीक्षण भएको थिएन । यतिसम्म कि उनलाई झाडापखाला र ज्वरोले सिकिस्त हुँदा पनि अस्पताल लैजाने एम्बुलेन्ससमेत नपाएको आफन्तको गुनासो छ । उनी मटैयास्थित दीपेन्द्र प्राविको क्वारेन्टाइनमा थिए ।मृत्युपछि मात्रै कोराना पुष्टि हुनेमा सिन्धुपाल्चोक बाह्रबिसे९ की २९ वर्षीया सुत्केरी पनि हुन् । उनको मृत्यु भएको तेस्रो दिनमा मात्रै कोरोना पुष्टि भएको हो । जेठ १ को राति १० बजे मृत्यु भएकी उनको ३ गते राति ८ः५० मा मात्रै सरकारले उनको मृत्यु कोरोनाले भएको सार्वजनिक गरेको थियो । कोरोना संक्रमणका कारण पछिल्लो १२ दिनमा चार जनाको मृत्यु भएको छ । गुल्मीका शिक्षकबाहेक तीन जनामा मृत्युपछि मात्रै कोरोना लागेको पुष्टि भएको हो ।स्वास्थ्य तथा जनसंख्या मन्त्रालयका सहायक प्रवक्ता डा समीरकुमार अधिकारीले मृत्यु भएकाको क्लिनिकल विश्लेषण गरेर पूर्ण विवरण तयार भइरहेको बताए । कोभिडले हामीलाई झुक्याइरहेको छ । लक्षण देखिँदैन । अरू स्वास्थ्य समस्याले ग्रसित भएका व्यक्तिहरूलाई आफ्नै पुरानो समस्याबाट ग्रसित भएको जस्तो लाग्छ, उनले भने, कोभिडका कारणले कमजोर भएको जस्तो लाग्दैन । उपचारका लागि स्वास्थ्य संस्थामा ढिला पुग्छन् । परीक्षण गरेर उपचार गर्ने बेलासम्म समय घर्किसकेको हुन्छ । रोग प्रतिरोधक क्षमता कमजोर भएका र केही रोगले ग्रसित बिरामीलाई कोरोनाले च्याप्ने गरेको उनको भनाइ छ । अब वृद्धवृद्धा, अशक्त, बिरामीलाई जोगाउनुपर्ने देखियो, उनले भने । शुक्रराज ट्रपिकल तथा सरुवा रोग अस्पतालका निर्देशक सागर राजभण्डारीले अस्पतालमा आउने सबैजसो बिरामीलाई शंकाको घेरामा राखेर तत्काल स्वाब लिने व्यवस्था गर्नुपर्ने बताए । सबै अस्पतालले बिरामीलाई शंकाका रूमा लिनुपर्छ, उनले भने, सरकारले निजी अस्पताललाई पनि स्वाब संकलन गर्न आवश्यक सामग्री उपलब्ध गराउनुपर्ने हुन्छ । यो व्यवस्थाले पीसीआर गराउन सर्वसाधारणको पनि पहुँच विस्तार हुने उनको भनाइ छ । पहुँच नभएकै कारण कोरोना संक्रमित बढिरहेको उनको बुझाइ छ । क्वारेन्टाइनमा कम्तीमा अक्सिजन सिलिन्डरको व्यवस्था गरौं, उनले भने ।हालसम्मका मृत्यु भएका चारमध्ये तीन जनाको मृत्युपछि मात्रै कोरोना संक्रमण पुष्टि भएको हो । यो तथ्यले सरकार कोरोना नियन्त्रणमा प्रतिबद्ध र तदारुक नभएको पुष्टि हुन्छ, सरुवा रोग विशेषज्ञ डा बाबुराम मरासिनीले भने, सक्रमितको नतिजा जति ढिला भयो । त्यति नै संक्रमण फैलिँदै जान्छ । यसले महामारीको रूपमा लिन सक्छ । सरकार र सम्बन्धित विभागमा रहेका पदाधिकारी यसतर्फ संवेदनशील भएको देखिएन । प्रयोगशालामा प्राविधिक नभए करारमा लिएर भए पनि चाँडो नतिजा निकाल्ने व्यवस्था गर्नुपर्ने उनको सुझाव छ । स्वाब निकालेको ११ दिनमा रिपोर्ट आउनु भनेको लापरबाहीको पनि पराकाष्ठा हो, उनले भने, यो सामान्य कुरा होइन, छानबिन हुनुपर्छ । रिपोर्ट दिनमा नभई निश्चित घण्टाभित्रै दिनेगरी जनशक्ति र उपकरणको व्यवस्था गर्नुपर्नेमा उनले जोड दिए ।डा अधिकारीले मृतकमध्ये एकको रिपोर्ट आउन ढिलाइ भएको स्वीकार गरे । बारामा मृत्यु भएका वृद्धको वीरगन्जमा परीक्षण गरिएकोमा शंका लागेर थप परीक्षण गर्न काठमाडौं ल्याउँदा रिपोर्ट आउन ढिलाइ भएको उनले दाबी गरे ।राष्ट्रिय जनस्वास्थ्य प्रयोगशाला, शुक्रराज ट्रपिकल तथा सरुवा रोग अस्पताल, पाटन अस्पताल, वीर अस्पताल, धुलिखेल अस्पताल, धरानस्थित बीपी कोइराला स्वास्थ्य विज्ञान प्रतिष्ठान, विराटनगरको कोसी अस्पताल, प्रादेशिक जनस्वास्थ्य प्रयोगशाला, जनकपुर प्रादेशिक अस्पताल, वीरगन्जको नारायणी अस्पताल, भरतपुर कोभिड१९ प्रयोगशाला, हेटौंडास्थित किटजन्य रोग अनुसन्धान तालिम केन्द्रमा कोरोना परीक्षण हुन्छ । यसबाहेक पोखरा स्वास्थ्य विज्ञान प्रतिष्ठान, रूपन्देहीस्थित प्रादेशिक जनस्वास्थ्य प्रयोगशाला, नेपालगन्जको भेरी अस्पताल, दाङको राप्ती स्वास्थ्य विज्ञान प्रतिष्ठान, सुर्खेत प्रादेशिक अस्पताल, जुम्लास्थित कर्णाली स्वास्थ्य विज्ञान प्रतिष्ठान र धनगढीको सेती प्रादेशिक अस्पतालमा समेत पीसीआर परीक्षण गरिन्छ । तर, पनि रिपोर्ट आउन एक सातासम्म कुर्नुपर्ने बाध्यता छ ।"
संक्रमित ६८२ पुगे,"काठमाडौं (कास) मुलुकमा सोमबार ७९ जना थपिएपछि कोभिड१९ बाट संक्रमितको संख्या ६ सय ८२ पुगेको छ भने हालसम्म चार जनाको मृत्यु भएको छ ।स्वास्थ्य मन्त्रालयका प्रवक्ता डा विकास देवकोटाका अनुसार कपिलवस्तु, काठमाडौं, रौतहट, सप्तरी, बर्दिया, पर्सा, अछाम, बाँके, बारा, दैलेख जिल्लामा सोमबार संक्रमित थपिएका छन् । अस्पतालबाट निको भएर घर फर्कनेहरूको संख्या १ सय ४५ पुगेको छ । मुलुकमा सोमबार पीसीआरबाट २ हजार ९ सय ४ नमुनाको परीक्षण गरिएको छ । सोमबारसम्म पीसीआर विधिबाट ५१ हजार ६ सय ४२ नमुनाको परीक्षण भइसकेको छ । त्रिवि शिक्षण अस्पताल महाराजगन्जबाट समेत सुरु भएपछि मुलुकमा पीसीआर परीक्षण हुने ठाउँको संख्या २० पुगेको छ । आरडीटी किटबाट सोमबार ५ हजार १ सय ६६ नमुनाको परीक्षण भयो । हालसम्म आरडीटीबाट ९५ हजार १ सय ९२ नमुनाको परीक्षण गरिएको छ ।"
एक महिनामा झन्डै ५० हजार भित्रिए,"बिहीबार, शुक्रबार र शनिबारका तीन दिनमा बाँकेका नाकाबाट ७ हजार ५ सय ६३, कैलालीका नाकाबाट ७ हजार ३ सय ५७ र कपिलवस्तुका नाकाबाट ३ हजार १ सय ३६ नेपाल प्रवेश गरेका छन् । प्रदेश ५ र सुदूरपश्चिम प्रदेशका तीन जिल्लाका नाकाहरूमा स्वदेश भित्रिनेको चाप बढ्दा क्वारेन्टाइनमा राख्न र स्वास्थ्य परीक्षण गर्न कठिनाइ भइरहेको छ । ५ देखि १० गतेसम्म ६ दिनको तथ्यांक केलाउँदा सबैभन्दा धेरै नेपाली प्रदेश ५ का विभिन्न नाका हुँदै स्वदेश छिरेको देखिन्छ । प्रदेश ५ का बाँके, बर्दिया, कपिलवस्तु, दाङ, रूपन्देही र पश्चिम नवलपरासी हुँदै १६ हजार ८ सय २३ जना स्वदेश छिरेका छन् । त्यस्तै सुदूरपश्चिम प्रदेशका कैलाली, कञ्चनपुर र दार्चुलाका नाका हुँदै १० हजार ४ सय ८४ जना भित्रिएका छन् । प्रदेश २ का आठै जिल्लाका विभिन्न नाका भएर ५ हजार ५ सय २७ जना स्वदेश छिरेका छन् भने प्रदेश १ का झापा, मोरङ, सुनसरी र इलामका नाका भएर २ हजार १ सय ५ जना आएका छन् । गृह स्रोतका अनुसार सोमबार मात्रै रूपन्देही र कपिलवस्तुपारि करिब एक हजारको हाराहारीमा नेपाली स्वदेश छिर्न भनेर बसेका छन् । त्यस्तै अन्य ८ सय ४५ विभिन्न जिल्लाको सीमावर्ती नाकामा जम्मा भइसकेका छन् । सुरक्षा स्रोतले यस्तो संख्या प्रत्येक दिन केही हजारको दरले बढ्न सक्ने र आगामी केही दिन दसौं हजार नेपाली स्वदेश छिर्ने आकलन गरेको छ । गड्डाचौकी र गौरीफन्टाबाट ५ हजारलुकीछिपी भित्रिएकाहरूबाट जोखिम बढेपछि जिल्ला प्रशासन कार्यालय कञ्चनपुरले गड्डाचौकी नाकाबाट प्रवेश सहज बनाएको छ । सीमावर्ती भारतीय क्षेत्रमा पुगेका र लामो समयदेखि क्वारेन्टाइनमा बसेकाहरूलाई प्रशासनकै पहलमा भित्र्याउन थालिएको छ । सोमबार मात्रै दशगजामा आइपुगेका तीन हजार जनाभन्दा बढी भित्रिएका छन् । सोमबार १२ देखि ६ बजेसम्म नाका खुला गरेर नेपालीलाई भित्र्याइएको हो । उनीहरूलाई नाकामै स्वास्थ्य जाँच गरेर सम्बन्धित जिल्लातर्फ पठाइएको छ । भारतीय सवारी साधनबाट दशगजासम्म पुर्याइएका उनीहरूलाई पालैपालो नेपाल भित्र्याएर सामान्य स्वास्थ्य परीक्षणपछि गड्डाचौकीस्थित कञ्चनपुर भन्सार कार्यालयको प्रांगणमा जम्मा पारेर सम्बन्धित स्थानीय तहतर्फ पठाइएको हो । दोधाराचाँदनी र ब्रह्मदेव नाकाबाट लुकीछिपी आएकामध्ये केहीलाई आरडीटी र केहीलाई पीसीआर परीक्षण गरेर छाडिए पनि यहाँबाट भने सबैजसोलाई ज्वरो नापेकै भरमा भित्र्याइएको छ । भारतको नैनीताल, अल्मोडा, ऋषिकेश, बद्रीकेदार, दिल्ली र हरियाणालगायतका क्षेत्रबाट कैयौं दिन पैदल हिँडेर आएकाहरू स्वदेशको भूमि टेक्दा निकै थकित मुद्रामा देखिन्थे । पिठ्युँमा कपडा र अन्य सामानका भारी बोकेका उनीहरू जेठको प्रचण्ड गर्मीमा पसिना चुहाउँदै हिँडिरहेका थिए । लामो यात्राको थकान, भोक र भारतीय सुरक्षाकर्मीको दुर्व्यवहारका कारण कतिपय आफ्नो देशमा फर्किन पाउँदा निकै खुसी देखिन्थे ।दुई महिनादेखि लकडाउन छ, बाहिर पुलिसले डन्डा बर्साउँछ, भित्र खानाका लागि केही थिएन । जे परे पर्ला भनेर घर आएँ, सोमबार गड्डाचौकी नाकाबाट नेपाल भित्रिएका कालीकोटका ५५ वर्षीय नन्दराम जैसीले भने । नैनीतालबाट ६ दिन हिँडेर वनबासा आइपुगेको उनले बताए । दशगजामा आउने क्रम जारी छ । लकडाउनसँगै नाका बन्द भएपछि महाकाली तरेर र अवैध नाकाबाट लुकीछिपी आउने क्रम बढेका कारण वैध नाकाबाटै भित्र्याउने निर्णय गरिएको कञ्चनपुरका प्रमुख जिल्ला अधिकारी नूरहरि खतिवडाले बताए । नाकाबाट व्यवस्थित रूपमा भित्र्याउँदा जोखिम कम हुन्छ, उनले भने । गृह मन्त्रालयले अनुमति दिएपछि यो नाका केही दिनका लागि खुला गरिएको उनले बताए । उनका अनुसार मंगलबारदेखि बिहान ८ देखि १० तथा साँझ ५ देखि ७ बजेसम्म दुईपटक नाका खुला गरिनेछ । दशगजामा पुगेका नेपालीहरूलाई व्यवस्थापनका लागि तीन समूहमा बाँडिएको छ । सुदूरपश्चिम प्रदेश बाहिरकालाई सुरुमा भित्र्याएर खाना खुवाएर सिधै सम्बन्धित जिल्लातर्फ पठाइँदै छ । त्यसपछि सुदूरपश्चिम प्रदेशका पनि कैलाली र कञ्चनपुरबाहेकका जिल्लाका बासिन्दालाई पनि सम्बन्धित जिल्लातर्फ पठाइएको छ । अन्तिममा कैलाली र कञ्चनपुरका बासिन्दालाई भित्र्याएर सम्बन्धित स्थानीय तहमा पठाइने प्रजिअ खतिवडाले बताए । त्यसैगरी कैलालीको गौरीफन्टा नाका भएर भित्रिनेको ओइरो सोमबार पनि रोकिएको छैन । कैलाली जिल्ला प्रशासनले सोमबार २ हजार २२७ जना गौरीफन्टा नाकाबाट भित्रिएको जनाएको छ । प्रशासन कार्यालयका सूचना अधिकारी शिवराज जोशीले भने, भारतका विभिन्न सहरबाट बस बुकिङ गरेर गौरीफन्टा नाकासम्म प्रत्येक दिन दुईअढाई हजारको संख्यामा नेपाली आइरहेका छन् । उनका अनुसार बुधबारयता दुई हजारदेखि तीन हजारसम्म नेपाली नाकामा आइरहेका छन् । जेठ २ गतेदेखि हालसम्म साढे १२ हजारभन्दा बढी नेपाली यो नाकाबाट भित्रिएका छन् ।उनले सीमा नाकामा आइपुगेका नेपालीलाई प्रदेश र स्थानीय तहको समन्वयमा सम्बन्धित जिल्लामा पठाउने गरेको बताए । नाकामा थोरैको मात्रै आरडीटी परीक्षण गरिएको छ । बुधबार र बिहीबार ७ सय ७५ जनाको परीक्षण गरिएको थियो । तीमध्ये ५ जनामा कोरोना संक्रमण पुष्टि भइसकेको छ । पाँचै जनाको सेती अस्पतालमा उपचार भइरहेको छ ।संक्रमित पाँचै जनालाई गौरीफन्टा नाकामा आइपुगेको अढाई हजारको भीडबाट उद्धार गरिएको थियो । बैतडीका चार जनाको शनिबार र अछाम मेल्लेखका ३२ वर्षीय युवकको रिपोर्ट आइतबार आएको थियो ।"
कामदारको दायित्व गन्तव्य देशकै,"वैदेशिक रोजगारीका लागि खाडी तथा मलेसियामा रहेका झन्डै १५ लाख नेपाली कामदारलाई अन्तर्राष्ट्रिय कानुनबमोजिम सम्बन्धित देशले संरक्षण गर्नुपर्ने अडानमा नेपाल सरकार देखिएको छ । नेपालले महामारीको समयमा नेपालीलाई आफ्ना नागरिकसरह उचित स्वास्थ्य सेवा, गुणस्तरीय आवास र खाद्यान्नको प्रत्याभूति दिन आग्रह गरेको छ ।प्रधानमन्त्री केपी शर्मा ओलीले सम्बन्धित देशले अप्ठ्यारो पर्नेबित्तिकै तुरुन्तै लखेट्ने काम गर्नु उपयुक्त नहुने बताएका छन् । हामी तपाईंहरूका नागरिकलाई आफ्नै नागरिकसरह खाने, बस्ने प्रबन्ध गर्छौं, बिरामी हुँदा औषधि उपचार गर्छौं, तपाईंहरूले चिन्ता गर्नुपर्दैन भनेर त्यहाँका सरकार प्रमुखले आश्वस्त पारेका छन् । त्यहाँका राष्ट्रपति, उपराष्ट्रपति र प्रधानमन्त्रीले भनेका कुराहरू त्यत्तिकै होइनन्, उनले पछिल्लो पटक संसद्मा भनेका थिए ।उनले सोमबार पनि देशवासीका नाममा सन्देश जारी गर्दै उत्पन्न असहज परिस्थितिमा स्वदेश फर्कनुपर्ने अवस्थामा रहेका नेपालीलाई स्वदेश फर्काउने व्यवस्थासम्बन्धी विस्तृत योजनासहितको आदेश तत्काल जारी गरिने बताए । विश्वका जुनसुकै कुनामा अप्ठ्यारोमा परेका आफ्ना देशवासीहरूलाई सरकारले समयमै उद्धार गर्छ, समस्याको प्राथमिकता र देशभित्रको तयारीबीच सन्तुलन मिलाउँदै यो काम छिट्टै सुरु गरिनेछ । सरकार आफ्ना नागरिकप्रति संवेदनशील छ, यसमा निश्चिन्त रहन म सबैमा आग्रह गर्दछु, उनले भने ।अन्तर्राष्ट्रिय श्रम संगठन (आईएलओ), एमनेस्टी इन्टरनेसनल, ह्युमन राइट वाच, अन्तर्राष्ट्रिय ट्रेड युनियन महासंघलगायत संस्थाले पनि गन्तव्य देशका सरकारलाई विदेशी कामदारलाई विशेष संरक्षण गर्न दबाब दिइरहेका छन् ।राष्ट्रिय मानवअधिकार आयोगका सदस्य सुदीप पाठकले कोरोना संक्रमणबाट कामदारलाई बचाउनका लागि रोजगारी दिने देशको विशेष दायित्व रहेको बताए । हाम्रा नागरिक जुन देशमा छन्, उनीहरूको संरक्षणका लागि नेपाली दूतावासले बलियो कूटनीतिक लबिइङ गर्नुपर्छ, उनीहरू नेपाल आउने वातावरण नबनेसम्म सुरक्षित रूपमा राख्ने दायित्व सम्बन्धित देशको हो, उनले भने ।आप्रवासी श्रमिक तथा तिनका परिवारको अधिकार संरक्षणसम्बन्धी अन्तर्राष्ट्रिय महासन्धि १९९० अनुसार आप्रवासी कामदारको जीवन जोगाउन र स्वास्थ्यमा हुन सक्ने सम्भावित जोखिम टार्न उनीहरू कार्यरत रहेको मुलुकका नागरिकसरह आकस्मिकलगायतका स्वास्थ्य सेवा र उपचार पाउने अधिकार छ । यसलाई व्यवहारमा उतार्नका लागि अन्तर्राष्ट्रिय समुदायले ध्यानाकर्षण गराउन थालेको आप्रवासी कामदारमाथि अध्ययन गर्ने इक्विडियम रिर्सचका दक्षिण एसिया निर्देशक रामेश्वर नेपालले बताए ।आप्रवासी कामदारको रेखदेख गर्न र एकतर्फी रूपमा रोजगार करारपत्र रद्द नगर्न दबाब बढिरहे पनि खाडी राष्ट्र तथा मलेसियाका कम्पनीले यसलाई कार्यान्वयन गरेका छैनन् । कोरोना नियन्त्रण गर्न चालेको कदमबाट आर्थिक संकटमा परेको भन्दै कम्पनीहरूले तलब कटौती, बेतलबी बिदादेखि कामदारको सहमतिबेगर करारपत्र रद्द गर्न थालेका छन् । हामी १७ जना नेपालीलाई कम्पनीले निकालिदिएको छ, यस्तो बेला अन्य कम्पनीमा रोजगार पाउने स्थिति पनि छैन, यूएईको दुबईमा कार्यरत सुनसरीका रमेश मोक्तानले भने, अब खानाको पनि अभाव देखिँदैछ । रोजगारको सुरक्षासँगै कोरोना भाइरसबाट जोगाउनका लागि गन्तव्य देशले प्रभावकारी भूमिका खेल्नुपर्ने इक्विडियमका निर्देशक नेपालले बताए । उच्च कोटीको स्वास्थ्यसँग सम्बन्धित सूचना र स्वास्थ्य सेवा उपलब्ध गराइनुपर्छ । स्वास्थ्य सेवा दिने बेला कानुनी र गैरकानुनी भनेर विभेद गर्न पाइँदैन । ती देशहरूले कामदार बस्ने बासस्थानमा नियमित रूपमा सफाइ गर्ने प्रबन्ध मिलाउनुपर्छ । क्याम्पमा सुरक्षा सामग्री उपलब्ध गर्ने ग्यारेन्टी गर्नुपर्छ ।खाडी तथा मलेसियामा क्याम्पबाटै नेपालीहरू संक्रमित भइरहेका छन् । सबैभन्दा बढी कतारमा ६ हजार ९ सय ११, साउदी अरबमा १३ सय ६४ जना, बहराइनमा तीन सय ११ जना, यूएईमा ५ सय, कुवेतमा ८४ र मलेसियामा ५५ जना संक्रमित भइसकेका छन् । तीमध्ये कति जना निको भए भन्ने तथ्यांक भने उपलब्ध छैन । कामदारलाई सुरक्षित हुने तरिका र संक्रमित भए उजुरी गर्ने तरिका उनीहरूको आफ्नै भाषामा बताइदिनुपर्छ । गैरकानुनी हैसियतमा बसेका कामदारलाई जरिवाना वा डिपोर्टमा पर्ने भयमुक्त वातावरणमा स्वास्थ्य सेवामा पहुँच हुने वातावरण बनाउनुपर्छ, नेपालले भने ।साउदी अरबले कानुनी र गैरकानुनी हैसियतमा रहेकालाई समान रूपमा उपचार दिने वातावरण बनाएको घोषणा गरेको छ । मलेसियाले गैरकानुनी हैसियत भएकालाई मे १ देखि नै धरपकड गरिरहेको छ । संयुक्त राष्ट्रसंघले कोभिड१९ को महामारीबीच आप्रवासी कामदारप्रति भइरहेको भेदभाव तथा घृणा फैलाउने काम नगर्न मलेसियालाई सजग गरिएको छ ।महामारीको सुरुवाती चरणमा केही सकारात्मक कदमपश्चात् मलेसियामा के भइरहेको छ भनेर हामी सतर्क छौं, संयुक्त राष्ट्रसंघका मानव अधिकारसम्बन्धी विशेष समाधीक्षक (स्पेसल र्यापोर्टर) फिलिप गोन्जालेज मोरालेसले विज्ञप्ति जारी गर्दै भनेका छन्, हाल जारी धरपकडले महामारी नियन्त्रणका लागि भइरहेको प्रयासलाई ओझेलमा पार्नेछ । धरपकडले आप्रवासी कामदारलाई तर्साउने काम भएको छ । आप्रवासी कामदार कोभिडको कुनै लक्षण देखिए पनि परीक्षण गराउन आउने स्थिति छैन । मलेसियामा ३ सय ५० जनाभन्दा बढी आप्रवासी कामदारलाई थुनामा राखिएको भन्दै उनीहरूलाई क्षमताभन्दा धेरै मान्छेहरूको बीचमा राखिएको र यसले थप जोखिम निम्त्याएको जनाइएको छ । मलेसिया मात्र झन्डै गैरकानुनी हैसियतमा २५ हजार नेपाली छन् । खाडी तथा मलेसियामा दक्षिण एसियाबाटै सबैभन्दा बढी कामदार कार्यरत छन् । कामदार पठाउने दक्षिण एसियाका देशको संलग्न भएको कोलम्बो प्रोसेस कामदारको हितको पक्षमा गन्तव्य देशलाई दबाब दिने फोरम हो । नेपालले अध्यक्षता गरिरहेको कोलम्बो प्रोसेसले गन्तव्य देशलाई थप जिम्मेवारी बनाउनका लागि एउटै आवाज बनाउन चुकिरहेको छ । कोलम्बो प्रोसेस कामदार पठाउने देशहरूको संयुक्त रूपमा कामदारको हितमा संरक्षण गर्ने र अनुभब आदानप्रदान गर्ने एकमात्रै फोरम हो । कामदारको पक्षमा एउटै स्वर बनाउन यतिखेर यो फोरम निकै सक्रिय हुनुपर्दथ्यो । जुन हुन सकिरहेको छैन, श्रम र चलायमानका लागि अध्ययन केन्द्रका सहायक निर्देशक जीवन बानियाँले भने, एकीकृत आवाज गयो भने मात्रै गन्तव्य देशलाई अन्तर्राष्ट्रिय कानुनअनुसार जवाफदेहिता बनाउन सकिन्छ ।"
संसारमै गरिबको छैन राज्य भन्छ,"महाव्याधिका कारण अनौपचारिक क्षेत्रका मात्रै ६० लाखभन्दा बढी कामविहीन भएको अनुमान छ । दिउँसो कमाएर बिहानबे लुका हातमुख जोड्ने यी परिवारको गुजारा कसरी चलिर हे को हो ला ? उसै त मुलुकमा जनसंख्याको १८७ प्रतिशत अर्थात् ५४ लाख २३ हजार नेपाली गरिबीको रेखामुनि थिए । बहुआयामिक गरि बीको सूचकांक अनुसार त यो संख्या ८२ लाख ९४ हजार थियो । अहिलेको संकटले यो संख्या थप्ने निश्चित छ । अब धेरै लाई हाडछाला घोटे र बल्लतल्ल गरिबीको रेखामाथि उभिर हन सजिलो हुँदै न । गएको दुई महिनाले धेरैको त्यस्तो सम्भावना खोसेर लगिसक्यो । अर्थमन्त्री युवराज खतिवडाले गरि बी एक प्रतिशतले बढ्ने बताएका छन् । अहिले सम्मको अवस्थामा आधारि त यो अनुमानअनुसार पनि यसबीचमा झन्डै ३ लाख जना गरि बीको रेखामुनि धकेलिइसके का छन् । कतिपय अर्थशास् त्री त यो दर अझ बढ्ने आकलन गर्छन् । भूकम्प र नाकाबन्दीमा करि ब ५ प्रतिशत गरि बी बढे को थियो । वर्तमान विश्वव्यापी संकटको झट्का त्यो भन्दा ठूलो हुने देखिइसकेको छ । मुलुकभित्रका आर्थिक गतिविधि मात्र पूर्ण ठप्प छैनन्, विप्रे षण पनि ह्वात्तै घटेको छ र घट्दै जानेनै देखिन्छ । यसबाट घर घरको आम्दानीमा प्रभाव पनेर्छ ।मुलुकमा कति छिटो र कुन रूपमा आर्थिक गतिविधि सुचारु हुन्छ, विपन्नको संख्या र अवस्था त्यसमै निर्भर गर्छ । लकडाउन लम्बिँदै र गरिबीबेरोजगारी बढ्दै जाँदा मानवीय संकट निम्तिन सक्छ, यसतर्फ सरकारले विचार पुर्याउनुपर्छ । अबको बजे टमार्फत न्यून वर्गीय श्रमिक मजदुर किसानहरूलाई कुनै न कुनै हिसाबले सम्बो धन गनैर् पर्छ । रोजगारी बढाउन र खाद्य सुरक्षाको संकट टार्न प्रभावकारी कार्यक्रमहरू ल्याउनुपर्छ । अरस्तुले भने कै छन्, गरिबी क्रान्ति र अपराधको जननी हो । त्यसैले गरिबीले आफ्ना ती सन्तान नजन्माउँदै सरकारले यसको न्यूनीकरणका लागि उचित कदम चाल्नुपर्छ ।"
राष्ट्रवादको महामारी अघि,"भारतीय मिडियामा मनीषा कोइरालाको अपमान देखेर हामी उद्वेलित भयौ । सीमा विवाद र नक्सा प्रकाशनका विषयमा नेपालबारे गरि एका कुप्रचार र त्यसलाई प्रस्तुत गर्ने शैलीले हामीलाई आक्रोशित बनायो ।यो अस्वाभाविक पनि होईन । तर हामीले बुझ्नुपर्ने के हो भने भारतीय मिडिया पछिल्ला वर्षहरूमा राष्ट्रवादी महामारीले भयावह रूपले ग्रस्त छन् ।बिनाप्रमाण चकार्च े कार् े चिच्याउननु , अतिशय घण् ृाा वमन गर्नु र निरन्तर काल्पनिक शत्रु र चोर कसै न कसैको हत्या, लिन्चिङ या अपमानको परोक्ष कारण बन्नु यिनको दैनिकी हो ।सत्तापोषित त्यहाँका उनान्सय प्रतिशत मिडिया कसरी सत्ताको यशो गान र फरक मत राख्ने प्रति हिंसाको कुचक्र बुन्छन्, सन् २०१४ यताका एकएक घटनाक्रमसँग जोडेर हेर्दा थाहा पाइन्छ । त्यहाँ रवीश कुमार , पुण्य प्रसून वाजपेयी, बर्खा दत्ता, राना अयुब लगायतका केही साहसी पत्रकार , स्तम्भकारलाई छोडेर सत्ताले किनेका अधिकांशको बाटो अर्णव गो स्वामीकै जस्तो विषाक्त राष्ट्रवादी बाटो हो । हामीमध्य धेरैले आफूलाई परेपछी बल्ल त्यहाँको मूलधार मिडियालाई चिन्दैछौ , जसले सुनियो जित राष्ट्रवादी परि यो जनाका लागि सत्तासंर क्षित सबै खाले हिंसा र घृणाको गौर वीकरण गरिरहेका छन् । यसले अन्ततः अर्को नाजीवाद निम्त्याउँछ । आफ्नो स्वार्थर्सगँ बाझिने अर्को विचार , अर्को धर्म , अर्को सम्प्रदाय, अर्को देश लाई हेर्ने फासीवादी नजरले केबल बर्बरता तर्फ लईजान्छ , यो निश्चित हो ।हामीलाई यो बर्बरता सिक्नु छैन । जस्तालाई तस्तै गर्ने नाममा हामीकहाँ अर्को अर्णव गोस्वामीको आवश्यकता छैन । देशको सार्वभौ मिकता र अस्मिता हाम्रो प्राथमिकता जरुर हो तर त्यसको युक्तिसंगत बाटोका लागि सरकारी तत्परता कति छ भन्ने कुरामा नागरिक चासो र शान्तिपूर्ण दबाब आजको खाँचो हो ।राष्ट्रवादको आत्ममुग्ध र विषाक्त चिन्तन अन्यहरूमाथि हिंसा र घृणा थोपरेर मात्रै फल्छ, फुल्छ । कोरोना महामारीले त हामीमध्ये केहीको ज्यान लेला र कुनै दिन यो मत्थर होला तर राष्ट्रवादी महामारी फैलियो भने विविधता र अने कताले भरि एको यो सुन्दर देशलाई नाजीको भूतले सताएको कंकालतुल्य युरोपजस्तो बनाउन बेर लाग्ने छैन ।कम्तीमा यति बेला कोरोना र यसले थिलथिल्याएको जनजीवनबारे सोचौ । अबस्थित क्वारेन्टिनमा अकाल मरिरहेका बिरामी, उपचार नपाएर मर्न बाध्य सुत्केरी ,भोकले मरेका निमुखा र खोप पखर्क े ा बच्चाहरूबारे सोचौ । विदेशी भूमिमा संक्रमित भएका, स्वदेश फर्किने फिराद लिएर रुँदै पर्खिएका श्रमिकहरूबारे सोचौ ।पहिले मान्छे बारे सोचौ ।"
उपचार नपाएर सुत्केरीको मृत्यु,"भेन्टिलेटर खोज्दाखोज्दै सुत्केरीको मृत्यु समाचारले निकै दुःखी बनायो । संखुवासभाबाट सुत्केरीलाई हेलिकप्टरमा काठमाडौं ल्याइयो । समाचारका अनुसार भेन्टिलेटर भएका राजधानीका सुविधासम्पन्न अस्पतालहरूलाई बिरामीका परिवारले भर्ना लिन हार गुहार गरे तर कतै लिइएन । समयमै उपचार नपाएर उनको मत्यु भयो । सुत्केरी बेथालेपिरोलिएका दूर दराजका धेरै महिलाको ज्यान लकडाउनले लिइरहेको छ । समयमै अस्पताल पुग्न नसके र अकालमै आफन्त गुमाउनुपरेका घटनाहरू विगतमा पनि थुप्रै सुन्नमा आएकै हुन् । गाउँमा अझैपनि चेतनास्तरको कमी छ । एक त सडक छैन अर्को सडक भए पनि यातायातको सुविधा हुन्न ।त्यसमाथि गाउँमा सुत्केरी अवस् थालाई सामान्य रूपमा लिइन्छ । घर मै बच्चा जन्मिहाल्छ भन्ने सोचाइले पनि धेरै आमाको मृत्यु भइराखेको छ ।लकडाउनमा अस्पतालहरूले भरसक बिरामीलाई भर्ना लिन मान्दैनन् । यदि लिइहाले भने पनि उपचार नै नगरी छिट्टै घर पठाउने हतारो हुन्छ ।कोरोनाले सबभन्दा बेसी विभिन्न किसिमका जटिल बिरामीलाई सताएको छ । स्वास्थ्यकर्मीहरू उपचार गर्न हच्किचाइरहेका छन् । उपयुक्त स्वास्थ्य सामग्रीको अभावमा पनि यस्तो भएको हुन सक्छ ।तर जानीजानी अस्पतालले बिरामीलाई भर्ना नै नलिनु भनेको गैरजिम्मेवारीको परकाष्ठा हो । मृतक महिलाको रिपोर्ट आउन बाँकी छ । यदि ती महिना कोरोना संक्रमित नै थिइन् भने पनि उनको परीक्षण गरेर समयमै उपचार गर्न सकिन्थ्यो । समाचार अनुसार उनी संक्रमित होइनन् । अस्पतालहरूले उपचार गर्न नमानेर सुत्केरीको मृत्यु हुनु दुःखद घटना हो । अस्पतालहरूको चरम लापर बाहीले यस्ता घटना भइरहेका छन् । प्रसूतिगृहमा भेन्टिलेटर नहुनु पनि सरकारी कमजोरी हो । सरकारले यस्ता कुरामा ध्यान नै दिएको छैन । प्रसूतिगृहमा भेन्टिलेटर सहितको उपचार र जनशक्तिको व्यवस्था गर्ने दायित्व कसको हो ? सुत्केरीको मृत्युले सरकार लाई छुदैन । मृत्युको समाचार आउछँ अनि त्यसै सेलाउछँ ।यस्ता घटनाको न छानबिन गरिन्छ न त अध्ययन नै । के कारणले यस्ता घटना भइरहेका छन् भन्ने सरकारलाई थाहा छैन । कारण पत्ता लगाएर यस्तो घटनालाई दोहोरिन नदिन सरकार प्रतिबद्ध हुनुपर्छ । स्वास्थ्य क्षेत्रको स्तर उन्नतिमा विशेष ध्यान दिन ढिला गर्नु हुँदैन । लकडाउनमा कोरोनाबाहे कका बिरामीको मृत्यु भइरहेको छ ।अस्पतालहरूले बिरामीको संवे दनाशीलतालाई ख्यालगरी उच्च सतर्कता अपनाएर भर्ना लिने वातावर ण बनाउनुपर्छ । अझ सरकारी अस्पातलले त झन् निमुखा जनताको उपचारमा आफ्नो सम्पूर्ण स्रोत लगाउनु पर्ने हो । कयौ महिलाको मृत्यु यसरी नै लापर बाहीका कार णले भइर हँदा पनि सरकार टुलुटुलु हेरिरहेने ? रञ्जना गजमेर , गाईघाट, उदयपुर"
समाचारले भ्रम हटायो,"ब्रिटिस भारतको पालादेखि नै लिम्पियाधुराको माथिल्लो भाग हुँदै प्रवाहित नदीलाई काली अर्थात् महाकाली भनिएको नक्सासहितको समाचार पढियो । कुमाउ र गढवालले विभिन्न मितिमा प्रकाशित गरेको जुनै नक्सा केलाउँदा पनि नेपालभारत सीमा काली अर्थात्महाकाली हो भन्ने प्रस्ट हुन्छ । नयाँ नदी नै सृजना गरेर भारतले भ्रम छर्न खोजिरहेको बेला नक्सासहित समाचार प्रकाशित गर्नु सान्दर्भिक छ । भारतले सुगौली सन्धि नमान्नु खेदजनक छ । कठिन भूगोलका कारणकालापानी क्षेत्रमा नेपालले आफ्नो उपस्थिति देखाउन नसक्दा भारतको ज्यादती सहनुपरेको छ । लकडाउनको मौका छोपेर भारतले अतिक्रमित भूभागमा बनाइरहेको सडक उद्घाटन गर्यो । यसले फेरि एकपटक सबैको ध्यान कालापानीतर्फ मोडियो । कालापानी, लिम्पियाधुरा, लिपुलेक मात्रै नभएर सयौ स्थानमा भारतले नेपाली भूमि अतिक्रमण गरिरहेको छ । यो विषयमा सरकारले चासो दिन आवश्यक छ । श्याम कुइँकेल, काठमाडौ"
संक्रमण रोक्न कठिन,"बाँकेको नरैनापुर स्थित क्वारेन्टिनबाट संक्रमित भागेको खबरले जोखिम झन् बढाएको छ । दिनदिनै संक्रमितको संख्या तीव्र हुँदैछ । यदि संक्रमण नियन्त्रण गर्न सकिएन भने लकडाउन लम्ब्याउनुबाहेक अन्य विकल्प छै न ।सीमामा सुरक्षाकर्मी खटाए पनि लुकेर नेपाल प्रवेश गर्न रू हजारौको सङ्ख्यामा छन । तिनीहरूको परीक्षण हुन सकेको छैन । परीक्षण हुन नसक्नु कसको कमजोरी हो ? संघीय सरकार आदेश मात्र दिन्छ तर काम हुन सके को छै न । भारतबाट आउनेहरूको लकोर् प्रदेश२ मा बढी छ । सीमामा रहेका अव्यवस्थित भीडको फोटा सामाजिक सञ्जालमा छ्याप्पछ्याप्ती छ । भीडलेसामाजिक दुरी कायम गरेको देखिदैन । उक्त भीडमा यदिकोही संक्रमित रहेछ भने कोरोना भाइरस डढेलो जस्तो फैलिनेछ । भीडमा संक्रमित पनि हुन सक्ने सम्भावना निकै छ । स्थानीय सरकारले भारतबाट आएकाहरूको व्यवस्थापन गर्न नसकेको समाचार बाहिर आएको छ ।यस्तोमा संघीय सरकारले ध्यान दिन जरुरी छ ।सीमासम्म आइपुगेकाहरूको व्यवस्थापन कसरी व्यवस्थित गर्ने भन्ने खाका सरकार सगँ हनुपर्छ । २दिनमै करिब १० हजार नेपाली बिनापरीक्षण भित्रिएको खबर झन् डरलाग्दो छ । यस्तो परिवेशमा नागारिक आफै सुरक्षित हनु पर्छ । हनु त ज्यान बचाउनु सरकारको दायित्व हो तर नागरिकको भूमिका पनि त्यत्तिकै महइभ्वपूर्ण हुन्छ । अमेरिका, इटाली, स्पेनलगायतका देशमा संक्रमित अनपेक्षित रूपमा बढ्नुको मूल कारण नागरिक रसरकार दुवैको हेलचक्र्याइँ हो । संक्रमण यसैगरी फैलिरहने हो भने उपचार नपाएरै धेरैको मृत्यु हुनेछ ।सरकारसँग कोरोना उपचारका लागि सीमित अस्पताल र जनशक्ति छ । निजी अस्पतालमा यसको उपचार हुँदै न । क्वारेन्टिनको व्यवस्था गर भनेर आन्दोलन गर्ने समय यो हैन । आफू पनि जोगिने र सरकारलाई पनि साथ दिने भूमिका नागरिकले निर्वाह गर्नुपर्छ ।सरकारले अनुगमन नगर्ने हो भने भारतबाट भित्रिनेहरूका कारण संक्रमण नियन्त्रणबाहिर जाने निश्चित छ । सरकारले यो विषयलाई प्राथमिकतामाराखेर जनताको ज्यान जोगाउनुपर्छ । गोविन्द विक, बूढानीलकण्ठ१२, काठमाडौ"
किसानको लगानी डुब्दै,"जबसम्म किसानले श्रमको मूल्य पाउँदैन तबसम्म हामी कृषिमा कदापि आत्मनिर्भर हुन सक्दैनौं ।राज्यका नीति तथा कार्यक्रम वास् तविक किसानसम्म पुग्दैनन् । किसानले श्रमको मूल्य नपाएसम्म कृषि क्षेत्रको विकास हुन्न । सरकारले कृषिसम्बन्धी के कस्ता कार्यक्रम ल्याइरहेको छ भन्ने जानकारी किसानलाई छैन । प्रायः कृषि कार्यक्रम राजनीतिक दलका मानिसका लागि मात्र हो जस्तो लाग्छ ।वास्तविक किसानलाई सरकारी सेवा र सुविधाको बारेमा सूचना दिइँदैन । जीविका पार्जनका लागि मात्रै कृषि गनेर्को संख्या धेरै छ । जबसम्म कृषिलाईव्यावसायिक बनाइँदै न तबसम्म राज्यले कृषिमा खन्याएको पैसा बालुवामा पानी हाले सरह हुन्छ । कुनै उपलब्धि पनि देखिँदैन ।राजधानी र अन्य सहरी क्षेत्रका कृषियोग्य जमिनमा दिनप्रतिदिन घर थपिँदै छन् । यसले उत्पादन घटाएकोछ । विगत पाँच वर्षदेखिम पुष्प तथा तरकारी व्यवसायमा छु । हामीसँग उत्पादनअनुसारको बजार माग पनि छ । तर भारतीय तरकारीसँग हामीप्रतिस्पर्धा गर्न सक्देनौं , त्यसैले निराश हुनुपरेको छ । अहिले कोरोना संकटको कारण हाम्रो लगानी डुब्ने स्थितिमा छ । किसानलाई सिँचाइ, बिमा,सुलभ कर्जा, समयमै मलबीउ र सहज बजार जस्ता आवश्यकतालाई सरकारले सम्बोधन गर्नुपर्छ । श्रमको सम्मान हुनेगरी सरकारले कार्यक्रम ल्याइदिए कृषिमा आत्मनिर्भर हुन समय लाग्दैन । रामेश्वरबासी, चाँगुनारायण९, भक्तपुर"
अन्तरजातीय प्रेमप्रति किन असहिष्णु ?,"हँसिलो मुहार, पातलो दह्रीजुंगा, रंगीबिरंगी सर्ट, शिरमा ढाकाटोपी, पिठ्युँमा ब्याग अनि ब्यागमा उनिएको नेपालको राष्ट्रिय झण्डा । सोमबारदेखि सामाजिक सञ्जालमा यो तस्बिर भाइरल भइरहेको छ ।उनी हुन्, जाजरकोटको भेरी४ रानागाउँका नवराज विक । उनले अन्तरजातीय प्रेम गरे, प्रेमिकासँग विवाह गर्न खोजे । बदलामा उनको जीवन १९ वर्षमै सकियो । पश्चिम रुकुम चौरजहारी८ सोतीमा गाउँलेको कुटाइबाट उनको मृत्यु भयो । उनीसँगै टीकाराम सुनारको पनि हत्या भयो ।गाउँलेले नवराज र टीकारामको ज्यान लिएको अघिल्लो दिन बुटवलमा कथित तल्लो जात भएकै कारण १५ वर्षीया किशोरीले आत्महत्याको बाटो रोजिन् । रातको समयमा केटासँग हिँडेको भन्दै स्थानीयले केटाको घरमा हुलिदिए । तर, केटाको परिवारले घरमा पस्न दिएनन् । आफ्नै परिवारले पनि साथ दिएनन् । त्यसपछि उनले आत्महत्या गरेको प्रहरीको प्रारम्भिक अनुसन्धानमा देखिएको छ ।हामी एक्काइसौं शताब्दीको दोस्रो दशकको अन्त्यतिर छौं । देशको संविधानको प्रस्तावनामै जातीय छुवाछुत अन्त्य गर्ने उल्लेख छ । २०६३ मै मुलुक छुवाछुतमुक्त राष्ट्र घोषणा गरिएको थियो । जातीय समानता र न्यायबारे ठुल्ठूला भाषण हुन्छन् तर अन्तरजातीय विवाह वा सम्बन्धकै कारण नवराजहरूको हत्या हुन्छ । बुटवलको घटनामा त केटी र केटा बोलेको मात्र भनिएको छ । त्यत्तिकै आधारमा केटीमाथि सामूहिक दुर्व्यवहार भयो र उनले आत्महत्या गर्नुपर्ने बाध्यतात्मक स्थिति सिर्जना गरिएको देखिन्छ ।यी घटना सार्वजनिक भएपछि अभिनेत्री मनीषा कोइरालाले ट्वीट गरेकी छन्, हामी अझ यस्तो अँध्यारोमा छौं भने केका लागि विकास ? के हामीले मान्छे हुनुको मूल मान्यता गुमायौं ?नेपाल मानवअधिकार आयोगकी आयुक्त मोहना अन्सारी यी दुई घटनालाई बर्बरताको पराकाष्ठा मान्छिन् । दलितलाई घृणित व्यवहार गर्न उपल्लो जातिलाई अधिकार प्राप्त भएजस्तो देखिन्छ, यो अमानवीयताको हद हो, उनले भनिन् । संविधानले जीवनसाथी छान्ने अधिकार दिएको छ । जात र धर्मका आधारमा विभेद गरिएको छैन । तर, फरक जातिसँगको प्रेम र विवाहमा समाजको क्रूरता हटेको छैन । लोकतन्त्र प्राप्तिपश्चात अन्तरजातीय विवाहकै कारण १२ जनाको हत्या भएको साझा पार्टीका नेता प्रकाशचन्द्र परियार बताउँछन् । उनी भन्छन्, वर्ग विभेदविरुद्ध लडियो तर वर्गभित्रको वर्ण विभेदलाई बहसमा ल्याएनौं ।राजनीतिक परिवर्तनसँगै सामाजिक सोच प्रगतिशील हुन्थ्यो भने नवराज र टीकारामहरूको निर्मम हत्या हुने थिएन । पश्चिम रुकुम त्यही जिल्ला हो, जहाँ माओवादी सशस्त्र युद्धले प्रारम्भिक कालमै व्यापक साथ पाएको थियो, जनसरकार बनाइएका थिए । समाज रूपान्तरण र जातीय भेदभावका लागि सयौंले बन्दुक बोके, कतिले ज्यान गुमाए । त्यही संघर्षको नेतृत्व गरेको पार्टी सत्तामा रहेका बेला अन्तरजातीय प्रेमलाई लिएर हत्या भयो । अन्तरजातीय विवाहबारे अध्ययन गर्दै आएका अनुसन्धानकर्मी शिवहरि ज्ञवाली भन्छन्, जातले शक्तिमा पुग्ने राज्य संरचना छ हाम्रो । सशस्त्र युद्धले त्यसलाई भत्काउन खोजेको थियो तर ब्राह्मण पृष्ठभूमिका केन्द्रीय नेता तथा स्थानीय कार्यकर्तामा युद्ध सकिएपछि जातप्रतिको मोह फेरि पलायो ।रुकुम पश्चिमबाट प्रतिनिधिसभामा जनार्दन शर्माले प्रतिनिधित्व गर्छन्, नवराजको घर भएको जाजरकोटबाट शक्तिबहादुर बस्नेतले । बस्नेत वनमन्त्री छन्, शर्मा नेकपाका स्थायी कमिटी सदस्य र कर्णाली प्रदेश इन्चार्ज । शर्माले घटनाको भर्त्सना गर्दै निष्पक्ष छानबिन गर्न आग्रह गरेका छन् । अर्को लाजमर्दो तथ्य, पश्चिम रुकुमका सबै स्थानीय तह सामाजिक सद्भावयुक्त घोषणा गरिएका थिए । २०५८ मा महोत्तरीका कुष्णबहादुर पासवानले झा समुदायकी युवतीसँग विवाह गरे । त्यसको केही दिनमै उनको हत्या भयो । समाचार कान्तिपुर मा छापिएपछि तत्कालीन सांसदहरू परी थापा र रामप्रित पासवानले संसद्मै हत्यारालाई कारबाही गर्न माग गरेका थिए । दैलेखका सन्त परियारले स्थानीय राजकुमारी शाहीसँग प्रेमविवाह गरे । पछि शाही परिवारले छुटायो । तर, सन्त र राजकुमारीको माया गाढा थियो । त्यसैले फेरि भागेर सँगै बस्न थाले । माथिल्लो जातको आडम्बरमा बाँचिरहेको राजकुमारीका आफन्तलाई सह्य भएन । उनीहरू सन्त र राजकुमारीमाथि जाइलागे । छोराबुहारीलाई बचाउन खोज्दा २०६८ मा सन्तका बुबा सेते परियारको हत्या गरियो । अहिले राजकुमारीका बुबा भक्तबहादुर शाहीसँगै अन्य आफन्त जेलमा छन् ।काभ्रेका अजित मिजार र कल्पना पराजुलीले २०७३ असार २५ गते सहमतिमा विवाह गरे । तर, त्यसको पाँचौं दिन अजित धादिङको जंगलमा झुन्डिएको अवस्थामा फेला परे । लासको पोस्टमार्टमसमेत नगरी गाडियो । प्रहरीले पनि पीडककै साथ थियो तर अजितका परिवार न्यायका लागि लडिरहे । पछि लास निकालेर पोस्टमार्टम गरियो । रिपोर्ट आयो अजितको मृत्यु झुन्डिएर भएको होइन । चार वर्ष पुग्नै लाग्यो तर हत्यामा संलग्न कोही पक्राउ परेका छैनन् । अजितको लास अहिले पनि त्रिवि शिक्षण अस्पताल, महाराजगन्जमा न्यायको पर्खाइमा छ ।"
जातीय विभेदका घटना छानबिन गर,"भत्ता वितरण गर्न सुझावसमितिले असहाय, एकल तथा विधवा महिला र अपांगता भएका व्यक्तिलाई वितरण गरिँदै आएको सामाजिक सुरक्षा भत्तालाई निरन्तरता दिनुपर्ने सुझाव दिएको छ । यसका लागि सामाजिक सुरक्षा ऐन २०७५ लाई परिमार्जित गर्ने विधेयक संघीय संसद्को चालू अधिवेशनमै पेस गर्न मन्त्रालयको ध्यानाकर्षण गराइएको छ । सरकारले ०७५ असोजमा ल्याएको ऐनअनुसार नीलो परिचयपत्र पाएका ख वर्गका अपांगता भएकाले मासिक भत्ता पाउन छाडेका छन् । उनीहरूले मासिक १ हजार ६ सय रुपैयाँ पाउँदै आएका थिए । लोकतान्त्रिक अपांग संघका अध्यक्ष भोजराज श्रेष्ठका अनुसार हाल ऐन, नियमावली ल्याएर पञ्जीकरण विभागले स्थानीय तहमा भत्ता नदिन भने पछि समस्या सतहमा आएको हो । यसअघि ऐन आए पनि अपांग संघसस्थाको विरोधका कारण भत्ता वितरण भइरहेको थियो । एकल महिलाको पनि भत्ता कटौती गरेर ६० बर्ष नाघेकालाई मात्र दिन थालिएको छ ।"

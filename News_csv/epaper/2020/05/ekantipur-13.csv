शीर्षक,विवरण
राजधानीमा सहित एकै दिन ८३ संक्रमित,"आवश्यकता हेरेर निषेधाज्ञाको म्याद थप्न पनि सकिने बैठकमा सहभागी एक सुरक्षा अधिकारीले बताए । सरसफाइ, खाद्यान्न तथा बैंकको काउन्टर आदिको व्यवस्थापन गर्दै निषेधाज्ञा जारी गरिएको हो । यस अवधिमा सुरक्षाको जिम्मेवारी सेनालाई दिइएको छ । स्वास्थ्य कार्यालय पर्साका प्रमुख कामेश्वरप्रसाद चौरसियाले पछिल्लो संक्रमितको संख्याले जिल्लाको अवस्था अत्यन्त जोखिमपूर्ण हुन पुगेको बताए । स्वाब संकलन र परीक्षण जारी भएकाले नतिजा पनि क्रमशः आउने उनको भनाइ छ । बारामा पनि लकडाउनलाई पुनः कडाइ गरिएको छ । जिल्ला प्रशासन कार्यालयले बुधबार बिहानदेखि अनिश्चितकालका लागि जिल्लाभर निषेधाज्ञा जारी गरेको छ । प्रमुख जिल्ला अधिकारी रुद्रप्रसाद पण्डितले हस्तलिखित र अनलाइन पास (गम्भीर बिरामीको पासबाहेक) बुधबारदेखि लागू हुने गरी रद्द गरिएको उनले बताए । अति आवश्यक ढुवानी र पसल सञ्चालनबाहेक विकास निर्माण र उद्योगमा वीरगन्जका मजदुरलाई काममा नलगाउनसमेत प्रजिअले निर्देशन दिएका छन् । प्रदेश २ सँगका नाका सिल गर्न आग्रहमकवानपुर वाग्मती प्रदेश सरकारले प्रदेश २ सँग जोडिएका सम्पूर्ण नाका सिल गर्न आग्रह गरेको छ । हेटौंडामा मंगलबार बसेको प्रदेश मन्त्रिपरिषद्को बैठकले प्रदेश २ सँग जोडिएको मकवानपुरको चुरियासहित सम्पूर्ण नाकालाई तत्काल सिल गर्न संघीय सरकारलाई आग्रह गरेको हो । तराईका जिल्लाहरू बारा, पर्सा र रौतहटमा कोरोना संक्रमणको दर बढेसँगै वाग्मती प्रदेशमा यात्रुहरूलाई भित्रिन नदिनका लागि तत्काल प्रदेशको नाका सिल गर्न आग्रह गरिएको आन्तरिक मामिला तथा कानुनमन्त्री शालिकराम जमकट्टेलले जानकारी दिए । प्रदेश सरकारसँग नाका सिल गर्ने अधिकार छैन । त्यसकारण हामीले संघीय सरकारलाई आग्रह गरेका हौं, उनले भने । उनका अनुसार विभिन्न सवारीमार्फत तराईका जिल्लाबाट वाग्मती प्रदेश भित्रिनेको संख्या बढिरहेको छ । जोखिम नरहोस् भन्न प्रदेश सरकारले संघीय सरकारलाई यस्तो आग्रह गरेको उनले स्पष्ट पारे । तराईका जिल्लाबाट गाडी र पैदल यात्रुलाई मकवानपुर प्रवेशमा रोक लगाइएको छ । सोमबार दिउँसो बसेको कमान्ड पोस्टको बैठकले प्रदेश २ र मकवानपुरको सीमा चुरिया नाका भएर भित्रिन रोक लगाएको हो । छिमेकी जिल्लामा कोभिड१९ का संक्रमित बढेपछि यस्तो निर्णय गर्नॅपरेको जिल्ला प्रशासन कार्यालय मकवानपुरका सूचना अधिकारी देवचन्द्र गर्तौलाले बताए । उनका अनुसार खाद्यान्न तथा अत्यावश्यक सामग्री बोकेका गाडी मकवानपुरको राजमार्ग भएर जान पाउने तर रोकेर यात्रु ओराल्न नपाउने निर्णय भएको छ । कपिलवस्तुमा मंगलबार एक स्वास्थ्यकर्मीसहित ८ जना थपिएपछि संक्रमितको संख्या २९ पुगेको छ । तीमध्ये धेरैजसो सीमावर्ती गाउँका छन् । उनीहरू भारतको मुम्बई, दिल्ली, अहमदाबाद र नासिकलगायत ठाउँबाट आएका हुन् । अधिकांश एक साताअघि सीमा सिल भएपछि रातिको समयमा लुकेर आएका थिए । भारतसँगको सीमा आसपासका मात्रै १८ जनाभन्दा बढीमा संक्रमण पुष्टि भइसकेको छ ।राष्ट्रिय जनस्वास्थ्य प्रयोगशाला काठमाडौंमा गरिएको परीक्षणबाट मंगलबार जिल्लाका ८ जनामा संक्रमण पुष्टि भएको हो । मंगलबार संक्रमण पुष्टि भएका सबै जना कपिलवस्तु नगरपालिकाका हुन् । संक्रमितहरूको उमेर १९ देखि ३६ वर्षसम्म छ । स्वास्थ्यकर्मीबाहेक ७ जना भारतबाट आएको स्वास्थ्यकर्मीले बताएका छन् । उनीहरू एक साताअघि लुकीचोरी भित्रिएका थिए । उनीहरू घर गएनगएको बारेमा ट्राभल हिस्ट्री लिने काम भइरहेको कपिलवस्तु नगरपालिका स्वास्थ्य शाखा प्रमुख उमेश गुप्ताले बताए । कपिलवस्तु नगरपालिकामा पहिलोपटक संक्रमण देखिएको हो । यहाँको क्वारेन्टाइनमा रहेका १ सय २ जनाको स्वाब लिइएकामा ८ जनामा संक्रमण देखिएको हो । जिल्लामा रहेको क्विक कोरोना रेस्पोन्स टिमको मंगलबार सदरमुकाममा बसेको बैठकले बुधबारबाट संक्रमितको कन्ट्याक्ट ट्रेसिङ गर्ने निर्णय गरेको स्वास्थ्य कार्यालय प्रमुख योगेन्द्र भगतले बताए । सम्बन्धित गाउँनगरपालिकाका प्रमुखअध्यक्षको संयोजकत्वमा कन्ट्याक्ट ट्रेसिङ समिति गठन गर्ने निर्णय भएको उनले बताए । उक्त समितिका सदस्यलाई बुधबार अभिमुखीकरण गर्ने निर्णय भएको छ । रूपन्देहीका सीमामा सतर्कतासीमाबाट लुकेर आउने अधिकांशमा कोभिड१९ संक्रमण भेटिएपछि सीमा क्षेत्रमा उच्च सतर्कता सुरु गरिएको छ । सोमबार भारतसँग सीमा जोडिएका लुम्बिनी सांस्कृतिक नगरपालिका र सम्मरीमाई गाउँपालिकामा थप क्वारेन्टाइन निर्माण र कन्ट्याक्ट ट्रेसिङको काम तीव्र भएको छ । लुम्बिनीमा सोमबार दुई र मंगलबार ९ गरी ११ जनामा संक्रमण देखिएको छ । त्यस्तै सम्मरीमाईमा चार जनामा संक्रमण देखिएको हो । यसअघि कोटहीमाईमा १ जनामा संक्रमण देखिएको थियो । रूपन्देहीका १६ संक्रमित सबै भारतका विभिन्न स्थानबाट आएका हुन् । मंगलबार जिल्लाका सुरक्षा अधिकारीसहित स्वास्थ्यकर्मी र जनप्रतिनिधि तथ्यांक संकलन, यात्रा विवरण र नजिकको सम्पर्कसम्बन्धको खोजीमा व्यस्त भए । प्रहरी प्रमुख हेमकुमार थापाका अनुसार सम्मरीमाई गाउँपालिका१ र ४ का २ जना घरमा पुगेको देखिएको छ । तीमध्ये वडा १ का पुरुष राति ११ बजे सीमाबाट लुकेर घर पुगेका थिए । उनले एक रात त्यहीं बिताए । भोलिपल्ट बिहान स्थानीयकै सहयोगमा क्वारेन्टाइन पुगेका थिए । अर्का वडा ४ का व्यक्ति भने घरमा बिहानको खाना खाएर झोला राखी क्वारेन्टाइन गएका थिए ।घरमा खाना खाएको भन्ने देखिएकाले कन्ट्याक्ट ट्रेसिङ सुरु गरेका छौं, प्रहरी प्रमुख थापाले भने, पहिलो चरणमा परिवारका १० जनालाई नै क्वारेन्टाइनमा ल्याएका छौं । अर्को व्यक्ति मोटरसाइकलमा बसेर घर पुगेको भन्ने देखिएपछि मोटरसाइकल चालकसहित ६ जनाको परिवारलाई पनि क्वारेन्टाइनमा राखिएको उनले बताए । स्थानीयभन्दा पनि भारतबाटै आएका अधिकांशमा संक्रमण देखिएपछि सीमा क्षेत्रका स्थानीय तहलाई कम्तीमा १ हजार जना अट्न सक्ने क्वारेन्टाइन तत्काल स्थापना गर्न प्रशासनले निर्देशन गरेको छ । मंगलबार स्थानीय तहका जनप्रतिनिधिसहित बसेको बैठकले सीमा क्षेत्रका हरेक स्थानीय तहले वडा तहसम्मै क्वारेन्टाइन निर्माण र व्यवस्थापन गर्ने निर्णय गरेको जिल्ला प्रशासन कार्यालयका प्रमुख प्रशासकीय अधिकृत ध्रुव नेपालले बताए । संक्रमितको नजिकको सम्पर्कमा रहेका १६ जनाको थ्रोट स्वाब बुधबार संकलन हुनेछ । निर्णय अनुसार सिद्धार्थनगर नगरपालिका, लुम्बिनी सांस्कृतिक नगरपालिका, सम्मरीमाई, मर्चवारी, कोटहीमाई र मायादेवी गाउँपालिकाले थप क्वारेन्टाइन निर्माण गर्नेछन् । वडामा रहेका सबै विद्यालयलाई क्वारेन्टाइनका रूपमा प्रयोग गर्ने तयारी भएको छ, लुम्बिनी सांस्कृतिक नगरपालिकाका प्रमुख मनमोहन चौधरीले भने, अब सीमाबाट आउने एक हजार जनासम्मलाई हामी आफैंले व्यवस्थापन गर्छौं । भागेर, लुकेर जसरी आए पनि तिनीहरूलाई उनीहरूकै वडामा पुर्याएर क्वारेन्टाइनमा राख्ने उनले बताए । सीमा क्षेत्रमा रहेका क्वारेन्टाइन दैनिक सीमापारिबाट आउनेले भरिँदै गएका छन् । सीमाका बस्ती सिलस्थानीय प्रशासनले संक्रमण देखिएका सीमा क्षेत्रका स्थानीय तहका बस्ती र भित्री सडक सिल गरेको छ । मंगलबारदेखि जेठ ५ गतेसम्मका लागि रोहिणीदेखि लुम्बिनीसम्मका हुलाकी राजमार्गको बनगाई चोकदेखि पर्सासम्मका भित्री सडक र बस्तीमा आवतजावतमा रोक लगाइएको हो । जिल्ला प्रशासन कार्यालयका प्रमुख प्रशासकीय अधिकृत ध्रुव नेपालले सिद्धार्थनगर र लुम्बिनी सांस्कृतिक नगरपालिका, रोहिणी, कोटहीमाई, मर्चवारी, सम्मरीमाई गाउँपालिकाका सबै क्षेत्र र मायादेवी गाउँपालिकाका केही क्षेत्रमा व्यक्ति र सवारीसाधनको आवतजावतमा पूर्ण रोक लगाइएको बताए । मंगलबार बेलुकादेखि पास र स्वीकृतिबेगर कोही हिँडडुल गर्न पाउने छैन, उनले भने, अवस्था हेरेर थप क्षेत्र तोकिनेछ । रूपन्देहीमा मंगलबार कोरोना पुष्टि भएका ९ जना पनि लुम्बिनी सांस्कृतिक नगरपालिकाभित्रकै रहेका छन् । लुम्बिनीको श्रीलंकन गेस्ट हाउसमा भारतको मुम्बई र कानपुरबाट आएका १९ जनाको परीक्षणको क्रममा ९ जनामा पुष्टि भएको प्रदेश जनस्वास्थ्य प्रयोगशालाका प्रमुख डा राजेन्द्र गिरीले बताए । ५ जना २६ गते मुम्बईबाट आएका र ५ जना २५ गते कानपुरबाट आएकामा संक्रमण देखियो । उनीहरू पैदल र गाडी प्रयोग गर्दै ९ दिनमा सीमामा आइपुगेको खुलेको छ । तर, सबै सिधै क्वारेन्टाइनमा पुगेका थिए । उनीहरू १७ देखि ५० वर्ष उमेरका छन् । सबैको अवस्था सामान्य छ ।प्रदेशका सामाजिक विकास मन्त्री सुदर्शन बरालले खुला सीमा र भारतले वैशाख २० गतेपछि नेपाल आउन खोज्नेलाई सहज हिँडडुल गर्न दिएपछि प्रदेश ५ का सीमा क्षेत्रमा संक्रमणको जोखिम बढ्दै गएको बताए । त्यसलाई मध्यनजर गर्दै सीमा क्षेत्रमै थप क्वारेन्टाइन व्यवस्थापन गर्न लागिएको उनले बताए । दुई दिनभित्र कम्तीमा ५ हजार अट्न सक्ने क्वारेन्टाइन तयार हुँदै छन्, उनले भने, सीमा क्षेत्रका वडामा रहेका सबै विद्यालय अब क्वारेन्टाइनमा परिणत भए । ती विद्यालयलाई मापदण्डअनुसार सुविधा सम्पन्न गरेर सीमापारि रहेकालाई ल्याइने र परीक्षणलाई थप तीव्रता दिइने उनको दाबी छ । प्रदेशमा बाँकेबाहेक अन्य जिल्लामा स्थानीयमा संक्रमण बढेको नदेखिएकाले सीमामै थप सतर्कता सुरु गरिएको उनले बताए । प्रदेश ५ मा सोमबारसम्ममा ३८ सय १२ जनाको थ्रोट स्वाब संकलन गरिएको छ । त्यसमध्ये २५ सय ६३ जनाको रिपोर्ट आएको छ । त्यसमा ७० जना पोजिटिभ देखिएका छन् । मंगलबार ५ सय बढीको थ्रोट स्वाब संकलन भएको छ । १४ सय ४९ जनाको परीक्षणकै क्रममा छ । प्रदेशका तीन स्थानमा परीक्षण गर्ने गरिए पनि गति सुस्त छ । प्रदेशभरमा ७२ सय २१ जनाको आरडीटी परीक्षण गरिएको स्वास्थ्य निर्देशक डा विनोद गिरीले बताए ।सञ्चारकर्मी र स्वास्थ्यकर्मी पनि संक्रमित संक्रमितमध्ये २ पत्रकार र १ स्वास्थ्यकर्मी पनि छन् । वीरगन्जका २ जना पत्रकारमा संक्रमण पुष्टि भएको नारायणी अस्पतालका प्रमुख मेडिकल सुपरिन्टेन्डेन्ट डा मदनकुमार उपाध्यायले बताए । गत शनिबार वीरगन्ज महानगरपालिका २, छपकैयाको ट्रेसिङ साइटमा वीरगन्जका ४ पत्रकारले स्वाबको नमुना दिएका थिए । वीरगन्जका पत्रकार तिवारी यादवमाथि आइतबार सुरक्षाकर्मीबाट भएको कुटपिटको विरोध जनाउन अन्य पत्रकारसँगै संक्रमित २ जना पनि मंगलबार जिल्ला प्रशासन कार्यालय गएका थिए । सोमबार आयोजित धर्ना कार्यक्रममा पनि उनीहरू सहभागी थिए ।संक्रमित स्वास्थ्यकर्मी कपिलवस्तु जिल्ला अस्पतालकी स्टाफ नर्स हुन् । कपिलवस्तु नगरपालिकाका ६ स्वास्थ्यकर्मीको स्वाब परीक्षण गरिएकामा एक जनाको रिपोर्ट पोजिटिभ आएको हो । स्वास्थ्यकर्मीलाई संक्रमण देखिएसँगै तौलिहवाको मुख्य बजार क्षेत्रमा संक्रमण प्रवेश गरेको छ ।भूषण यादव (वीरगन्ज), शंकर आचार्य (पर्सा), लक्ष्मी साह (बारा), मनोज पौडेल (कपिलवस्तु) र घनश्याम गौतम (रूपन्देही)"
साउदीमा ६७४ नेपाली संक्रमित,"काठमाडौं (कास) साउदी अरबमा कोरोना भाइरसबाट संक्रमित हुने नेपालीको संख्या ६ सय ७४ पुगेको छ, जसमा ११ जना महिला छन् । कोरोनाबाट एक नेपालीको मृत्यु भएको छ । नेपाली राजदूत महेन्द्रसिंह राजपूतका अनुसार सबैभन्दा बढी साउदी अरबको पूर्वी क्षेत्रमा ३ सय ३६ जना, पश्चिमक्षेत्र (मक्का, मदिना, जेद्दा र जजान) मा १ सय ४८ जना, रियाद क्षेत्रमा १ सय ७५ जना, कसिम क्षेत्रमा ३ जना, हायल क्षेत्रमा ३ जना र अन्य स्थानमा ९ जना नेपालीहरू संक्रमित भएका छन् । संक्रमित भएकामध्ये धेरै जना निको भई काममा फर्किसकेका छन् ।साउदी सरकारले दिएको जानकारीअनुसार कोरोना संक्रमण सुरु भएदेखि विभिन्न कारणले ३१ जना नेपालीको मृत्यु भएको छ, जसमा एक जनाको भने कोरोना संक्रमणबाट मृत्यु भएको हो । तीन जना नेपालीको मृत्युको कारण प्रस्ट नभएकाले दूतावासले खुलाई पठाइदिन साउदी सरकारलाई अनुरोध गरेको छ । साउदीमा कोरोना भाइरसबाट संक्रमितको कुल संख्या ४२ हजार ९ सय २५ पुगेको छ । मंगलबार थप १ हजार ९ सय ११ जनामा संक्रमण देखिएको छ । कुल संक्रमितमध्ये हालसम्म १५ हजार २ सय ५७ जना निको भएका छन् । मंगलबार एकै दिन २ हजार ५ सय २० जना निको भएका छन् । सोही दिन ९ जनासहित २ सय ६४ जना संक्रमितको मृत्यु भइसकेको छ । साउदीमा झन्डै ३ लाख ५० हजार नेपाली कार्यरत छन् । राजदूत राजपूतले उपचारमा स्थानीय र आप्रवासी कामदारबीच कुनै विभेद नरहेको बताए । संक्रमित भई उपचारमा रहेका केही बिरामीसँग नियमितजसो सम्पर्क भइरहेको छ । कसैले पनि उपचारमा गुनासो गरेका छैनन्, उनले भने ।"
रूपन्देहीका पहिलो संक्रमित डिस्चार्ज,"बुटवल (कास) रूपन्देहीका पहिलो कोभिड१९ संक्रमित २५ वर्षीय युवक अस्पतालबाट डिस्चार्ज भएका छन् । कोटहीमाई गाउँपालिका१ घर भएका उनको दोस्रोपटक गरिएको स्वाब परीक्षण रिपोर्ट नेगेटिभ आएलगत्तै मंगलबार साँझ अस्पतालबाट घर पठाइएको हो । उनी १२ दिनयता धागो कारखानामा रहेको कोरोना विशेष अस्पतालमा चिकित्सकको निगरानीमा थिए । भारतको दिल्लीमा मजदुरी गर्ने उनी पैदल तथा मालबाहक गाडीमा सिमानासम्म आएका थिए । सीमाबाट प्रहरीको आँखा छलेर गाउँ पुगेका थिए । १३ दिनअघि काठमाडौंको राष्ट्रिय जनस्वास्थ्य प्रयोगशालामा उनको स्वाब परीक्षण गरिएको थियो । त्यसमा कोरोना पुष्टि भएपछि अस्पतालमा ल्याइएको हो । अस्पतालका मेडिकल सुपरिटेण्ट डा राजेन्द्र खनालका अनुसार रिपोर्ट पोजेटिभ आए पनि उनमा कोरोनाका कुनै लक्षण देखिएका थिएनन् । स्वस्थ व्यक्तिसरह खाने, रमाउने, नाचगान गरेर दिन बिताउने गरेका थिए । व्यक्तिमा कुनै लक्षण नदेखिएपछि अस्पतालले उनको पुनःपरीक्षणका लागि स्वाब संकलन गरेर प्रादेशिक प्रयोगशाला भैरहवामा पठाएको थियो । भैरहवास्थित प्रयोगशालाले मंगलबार नेगेटिभ नतिजा देखाएको हो । नतिजा आएलगत्तै उनलाई डिस्चार्ज गरिएको मेसु खनालले बताए । कोरोना रिपोर्ट नेगेटिभ आएर डिस्चार्ज भएपछि युवा खुसी भएका छन् । सुरुमा कोरोना भेटियो भन्दा अत्तालिएको थिएँ । पछि अस्पतालमा आएर खुसी हुने र रोगलाई जित्ने तरिकाबारे सिकेँ, उनले भने, आखिर रोगलाई जितिछोडें । फर्केर घर गएपछि गाउँमा अरुलाई पनि कोरोनाको जोखिमबाट बच्ने तरिका सिकाउने उनले बताए । यसबाट आफूजस्ता सीमा क्षेत्रका गाउँलेलाई फाइदा हुने उनको दाबी छ । युवा अस्पतालबाट डिस्चार्ज गरिए पनि खुला रूपमा हिंड्न पाउने छैनन् । चिकित्सकका अनुसार एक हप्ता घरकै क्वारेन्टाइनमा राखिनेछ । एक सातापछि पुनः स्वाब परीक्षण हुनेछ । त्यसपछि मात्र सर्वसाधारणसँग घुलमिल गर्न दिने गरी परामर्श गरिएको खनालले जनाए ।"
पीसीआर परीक्षण गरेर भित्र्याउने योजना,"प्रधानमन्त्री नआउनुको कारण मागकांग्रस सांसद दिलेन्द्रप्रसाद बडूले प्रधानमन्त्री केपी शर्मा ओलीले आफ्नो उत्तराधिकारी तोकेको भन्दै आश्चर्य प्रकट गरे । प्रधानमन्त्री ओली पहिलो दिनदेखि नै संसद्मा नभएको प्रसंग जोड्दै उनले भावी प्रधानमन्त्री घोषणा गरेको मिडियाबाट थाहा पाएको बडू बताए । उनले भने, आफ्नो उत्तराधिकारी आफैंले तोक्नुपर्ने यो कुन संविधानको बन्दोबस्त हो ? उनले प्रधानमन्त्री ओली संसद्मा उपस्थित नहुनुको कारण माग गरे ।"
"राष्ट्र्रपति, प्रधानमन्त्री र उपराष्ट्र्रपतिको पीसीआर परीक्षण","सचिवालय स्रोतका अनुसार राष्ट्रपति विद्यादेवी भण्डारी, उपराष्ट्रपति नन्दबहादुर पुन, प्रधानमन्त्री केपी शर्मा ओली, मुख्यसचिव लोकदर्शन रेग्मी र प्रधानसेनापति पूर्णचन्द्र थापाको पीसीआर प्रविधिबाट स्वास्थ्य परीक्षण गरिएको छ । राष्ट्रपति कार्यालयका ३७ जना र उपराष्ट्रपति कार्यालयका ६४ जनाको परीक्षण गरिएको छ । उपराष्ट्रपति पुन र उनको कार्यालयका कर्मचारीहरूको भने मंगलबार स्वाबको नमुना लिएकाले रिपोर्ट आउन बाँकी छ । अरू सबैको रिपोर्ट नेगेटिभ आएको स्रोतले जनाएको छ । राष्ट्रपति विद्यादेवी भण्डारीले आगामी जेठ २ गते संघीय संसद्को संयुक्त बैठकमा सरकारको नीति तथा कार्यक्रम पढ्ने सूची संसद् सचिवालयले तयार गरेको छ । उक्त दिन कोभिड१९ परीक्षण गरेर नेगेटिभ देखिएको प्रमाणपत्रका आधारमा मात्र संसद् भवन प्रवेश गर्न पाइनेछ ।"
राजदूतहरूलाई नबोलाइने,"राष्ट्रपतिले सम्बोधन गर्ने संघीय संसद्को यसपटकको संयुक्त बैठकमा नेपालस्थित विदेशी राजदूतहरूलाई नबोलाइने भएको छ । सचिवालयका अनुसार आवासीय राजदूतमात्रै ३६ जना छन् । संसद्मा आमन्त्रित राख्न मिल्ने सिट ६४ वटा मात्र प्रयोग गर्न सकिने अवस्था छ । निर्णय नै त भइसकेको छैन, संसद्का एक अधिकारीले भने, लगभग नबोलाउने निचोडमा पुगेका छौं । संवैधानिक निकाय र आयोगहरूका पनि प्रमुखलाई मात्र बोलाउने तयारी गरिएको छ । विगतमा त्यसका सदस्यहरूलाई पनि बोलाउने गरिएको थियो ।"
"दोलखामा भूकम्प, काठमाडौंसम्मै धक्का",काठमाडौं (कास) दोलखाको जुगुलाई केन्द्रविन्दु बनाएर मंगलबार राति ११ बजेर ५३ मिनेटमा भूकम्प गएको छ । राष्ट्रिय भूकम्प मापन तथा अनुसन्धान केन्द्रका अनुसार ५३ म्याग्निच्युडको भूकम्प गएको हो । राजधानी काठमाडौंसम्मै त्यसको धक्का महसुस भएको छ ।
'सीमामा अतिक्रमण रोक्न पर्खाल लगाऔं',"(काठमाडौं)  सांसदहरूले सुरक्षाका लागि नेपालभारत सिमानामा काँडेतार लगाउन वा स्थायी संरचना बनाउन माग गरेका छन् । प्रतिनिधिसभाको मंगलबारको बैठकमा उनीहरूले भारतले मिचेको लिम्पियाधुरा, कालापानी र लिपुलेकको जमिन फिर्ता ल्याउन अन्तर्राष्ट्रिय अदालत जानुपर्नेमा जोड दिए । नेकपाका सांसद भीमबहादुर रावलले कालापानी क्षेत्रमा सेनालाई सडक बनाउन भनिए पनि कार्यान्वयन नभएको बताए । सीमामा भौतिक संरचना निर्माण गर्न र सुरक्षाकर्मीलाई सुविधासम्पन्न बनाउन माग गरे । पञ्चायतकालमा भएका चीन र भारतको सिमानाका भन्सार बिन्दुसमेत पुनर्स्थापना गर्न नसकिएको उनले बताए । नेकपाका सांसद तिलबहादुर महत क्षेत्री सिमानमा पर्खाल वा तारबार लगाउनुको विकल्प नभएको बताए । नेकपाका प्रमुख सचेतक देवप्रसाद गुरुङले भारतले लिपुलेक र कालापनीमा सडक बनाएकामा आपत्ति जनाउँदै यो मुद्दालाई लिएर अन्तर्राष्ट्रिय अदालत जानुपर्ने बताए । नेकपाकै सांसद देवेन्द्र पौडेलले कालापानी र लिपुलेक प्रकरणले स्वाभिमानी नेपालीमाथि तीर रोपिएको बताए । नेकपा सांसद धर्मशिला चापागार्इंले नेपालको पूर्वमा पनि भारतले यस्तै घटना दोहोर्याउन खोजेको टिप्पणी गरिन् । नेकपाकै सांसद नन्दलाल रोका क्षत्रीले भारतले पटकपटक दुःख दिएको उल्लेख गर्दै सार्वभौमसम्पन्न देशमाथि गरेको यस्तो व्यवहार कतिन्जेल सहने भन्दै प्रश्न गरे । त्यही पार्टीका अर्का सांसद नारायणप्रसाद मरासिनीले सीमा क्षेत्रलाई व्यवस्थित गर्न कार्यक्रम ल्याउन माग गरे । जंगेपिलरको भरमा बस्न नहुने उनको भनाइ थियो । नेकपाकी सांसद निरुदेवी पालले भारतले गरेको अतिक्रमण रोक्न कूटनीतिक पहल गर्न आग्रह गरिन् । उक्त पार्टीकै सांसद पदम गिरीले सन् १९५० देखि नै भारतले सीमा स्तम्भ सार्ने, सीमामा अग्ला बाँध बनाएर डुबानमा पार्ने, नक्कली तिलौराकोट बनाउनेलगायतका काम गरेर नेपालीलाई पटकपटक अपमान गरेको बताए । उनले भारतसँग जोडिएको सीमामा पर्खाल लगाउन माग गरे । उनले सरकारले पर्खाल लगाए आफूले सांसदबापत पाउने तलबभत्ता दिने बताए । पर्खाल लगाउन नेपालीले छाक कटाएर भए पनि सहयोग गर्ने दाबी उनको थियो । नेकपाकै सांसद नवराज सिलवालले अतिक्रमण शीर्षकको कतिवा सुनाउँदै सीमा मिचिएको, अनियमितता भएको, न्यायालय र प्रशासनमाथि हस्तक्षेप भएको जस्ता घटना अहिलेको सरकारले नगरेको बताए । उनको कविताको आशय यी सबै घटना हिजो पनि भएका थिए र यसमा यो सरकारको मात्रै दोष छैन भन्ने थियो । वर्षौं सत्तामा हुँदा केही नगरेको भन्दै उनले कांग्रेसमाथि व्यंग्य गर्दै अहिलेको अवस्थामा सबै दल एक हुनुपर्ने बताए । कांग्रेसका प्रमुख सचेतक बालकृष्ण खाँणले भारतले नेपालको भूभाग मिचेर गत कात्तिकमा नक्सा जारी गरेका बेला प्रधानमन्त्री केपी शर्मा ओलीले संसद्मा जमिन नै फिर्ता गर्ने वचन दिएको स्मरण गराए । खाँणले त्यति बेला संसदीय समितिले नक्सा जारी गर्न निर्देशन दिए पनि सरकारले नगरेको भन्दै आज फेरि यस्तो अवस्था आउँदा सरकार गम्भीर नभएको टिप्पणी गरे । आज नक्सा कता गयो, जमिन कता गयो ? उनले भने । उनले रक्षामन्त्री ईश्वर पोखरेल हेलिकप्टर चढेर लिपुलेक हेर्न गए पनि त्यसपछि के भयो भन्नेबारे आफूले थाहा नपाएको बताए । कांग्रेसकै सांसद दिव्यमणि राजभण्डारीले भारतले नेपालको भूमिमा सडक उद्घाटन गर्दा पनि सरकार बेखबरजस्तै भएको बताए । भारतका रक्षामन्त्रीले सडक उद्घाटन गरेको प्रसंग जोड्दै उनले नेपालका रक्षामन्त्रीले नैतिक जिम्मेवारी लिनुपर्ने बताए । नेकपाकी सांसद पूर्णकुमारी सुवेदीले चीनसहितको सहभागितामा वार्ता गरेर भारतसँगको सीमा समस्या समाधान गर्नुपर्ने बताइन् । सांसदहरू प्रकाशमान सिंह, दामोदर भण्डारी, पवित्रा निरौला खरेल, दुर्गाकुमारी विश्कर्मा, दुर्गा पौडेल, पार्वती कुमारी विशंखे, प्रमोद शाह, प्रेम सुवाल, प्रकाश रसाइली, पार्वती डिसी चौधरी, प्रभु शाह, देवप्रकाश तिमिल्सिना, प्रमिला राईलगायतले भारतले गरेको अतिक्रमणको विरोध गरे ।सभामुखद्वारा सरकारको ध्यानाकर्षण सभामुख अग्निप्रसाद सापकोटाले शून्य समयमा सांसदहरूले उठाएका विषयमा सरकारको ध्यानाकर्षण गराएका छन् । प्रतिनिधिसभाको मंगलबारको बैठकमा सापकोटाले सांसदहरूले बहुआयामिक विषय उठाएको भन्दै सरकारको ध्यानाकर्षण गराएका हुन् । संसद् बैठक सञ्चालन भएको तीन दिनको शून्य समयमा विशेषतः कोभिड१९ संक्रमण रोक्न प्रभावकारी प्रयास हुनुपर्ने, दार्चुलाको लिम्पियाधुरामा भारतले अतिक्रमण गरेको जमिन फिर्ता गर्नुपर्ने, भारतीय सीमा र अन्य मुलुकमा रहेको नेपालीको उद्धार गर्नुपर्नेलगायत विषय मुख्य रूपमा उठेका छन् । भ्रष्टाचार, अनियमितता, छुवाछुत, कोभिड१९ प्रभावितलाई राहत वितरणमा देखिएको अस्तव्यस्ततालगायत विषयमा सांसदहरूले शून्य समयमा बोलेका छन् । उनीहरूले सरकारले जवाफ दिनुपर्ने माग गरेका छन् ।"
जनता समाजवादी किन मौन ?,"(काठमाडौं)  भारतले नेपाली भूभाग अतिक्रमण गरेको विषयलाई लिएर यतिबेला सदन र सडक तातिएको छ । सत्तारूढ दल र प्रमुख प्रतिपक्षी कांग्रेसलगायत दलका विद्यार्थी संगठनहरू आन्दोलनमा उत्रिएका छन् । पार्टी एकतापछि संसद्मा तेस्रो शक्ति बनेको जनता समाजवादी पार्टी (वैधानिकता पाउन बाँकी) ले भने यस विषयमा औपचारिक दृष्टिकोण सार्वजनिक गरेको छैन । नत उसका विद्यार्थी संगठनहरू नै सडकमा छन् । सीमा विवादमा मात्रै होइन, भारत जोडिने हरेक नकारात्मक मुद्दा र विषय मधेस केन्द्रित दलको आन्तरिक बहस र सार्वजनिक टीकाटिप्पणीमा आउँदैन । अहिले लिपुलेक, कालापानी लगायतका भूभाग भारतले एकपक्षीय रूपमा अतिक्रमण गर्दासमेत सीमित स्वरबाहेक मधेसी नेताहरूको आवाज सुनिएको छैन । भारतले नेपाली भूभाग मिचेर सडक निर्माण गरेको विषयमा जनता पार्टीका नेता महेन्द्रराय यादवले दुई पार्टीबीचको एकीकरणपछि कसले हस्ताक्षर गर्ने भन्ने प्राविधिक समस्याले औपचारिक धारणा ल्याउन कठिनाइ परेको बताए । पार्टी वैधानिक रूपमा एक भइसकेको छैन । समाजवादी र राजपाबाट अलगअलग धारणा आउँदा पनि त्यसले गलत सन्देश जाने भयो, उनले कान्तिपुरसँग भने, संयुक्त धारणा दिँदा पनि कसले हस्ताक्षर गर्ने भन्ने प्राविधिक समस्या भयो ।यादवको भनाइ तर्कपूर्ण भने छैन किनभने गत वैशाख २५ गते कांग्रेस केन्द्रीय कार्यालयमा भएको विपक्षी दलको बैठकमा जनता पार्टीका तर्फबाट उपेन्द्र यादव र शरतसिंह भण्डारीले हस्ताक्षर गरेका छन् । यादव समाजवादीका पार्टीका कार्यकारणी अध्यक्ष हुन् भने भण्डारी राजपाका अध्यक्ष मण्डलका संयोजक छन् । यी दुई पार्टीले वैशाख १० मा एकीकरण गरेर नाम जनता समाजवादी पार्टी राख्ने सहमति गरेका थिए । संसद्बाहेकका फोरममा नेताहरूले जनता समाजवादी पार्टीको हैसियतमा दलीय प्रतिधित्व जनाउँदै आएका छन । लिपुलेकलगायतको सीमासम्बन्धी विषयमा धारणा दिँदा पनि विपक्षी दलको बैठकमा गरिए जस्तै दुई नेताको हस्ताक्षरबाट विज्ञप्ति निकाल्न सकिन्थ्यो, समाजवादी पार्टीकै एक नेताले भने, तर मधेस जनाधार रहेको यो दल भारतप्रति नरम धारणा राख्छ । भारतसँग रोटीबेटीको सम्बन्ध छ । सीमा क्षेत्रमा आफ्नै खालका समस्या र बाध्यता छन् । यसको सोझो प्रभाव दल र तिनका नेताहरूलाई पर्न सक्छ । त्यसैले भारतको हत्तपत्त विरोध र टीकाटिप्पणी सार्वजनिक रूपमा नगर्ने एक किसिमको परम्परा छ ।चार वर्षअघि संविधानसभाबाट संविधान जारी गर्दा भारत असन्तुष्ट बनेको थियो । त्यसको प्रभाव मधेसकेन्द्रित दलमा समेत पर्यो । मैदानी भूभागको माग सम्बोधन नभएको भन्दै मधेस केन्द्रित दलहरू विरोधमा मात्रै उत्रिएनन्, भारतले लगाएको नाकाबन्दीलाई साथ दिँदै सीमामा धर्ना बसे । भारत रिसाउँछ भनेर नै अहिले आफ्नो धारणा सार्वजनिक नगरिएको हो भन्ने प्रश्नमा समाजवादी पार्टीमा उपाध्यक्ष रहेकी नेतृ रेणुकुमारी यादवले भनिन्, हामीले पार्टीको धारणा सोमबार नै सार्वजनिक गरिसकेका छौं, हाम्रो धारणा त्यही हो ।उनले भनेअनुसार पार्टीको मूल नेतृत्वबाट नभएर अर्जुन थापा नेतृत्वमा रहेको समाजवादी पार्टीको अन्तर्राष्ट्रिय राजनीतिक सम्बन्ध विभागले प्रेस विज्ञप्ति जारी गरेको थियो । जसमा लिपुलेकलगायत भारतसँग जोडिएका सबै मुद्दा वार्ताको टेबुलमा बसेर समाधान खोज्न दुवै पक्षलाई आग्रह गरिएको थियो । नेतृ यादव भारत रिसाउला भन्ने सवालभन्दा पनि यस्ता मुद्दा कूटनीतिक रूपमा नै हल गरिनुपर्छ भन्ने आफ्नो पार्टीको प्रस्ट धारणा रहेको बताउँछिन् । एकीकृत जनता समाजवादी पाटीले सार्वजनिक रूपमा यस विषयमा कुनै धारणा नल्याए पनि व्यक्तिगत तहमा कतिपय नेताहरूको दृष्टिकोण आएका छन् । समाजवादी पार्टीमा खासगरी तत्कालीन संघीय समाजवादी र नयाँ शक्ति पार्टीबाट गएका नेताहरू यस्ता विषयप्रति बढी संवेदनशील छन् । तर उनीहरूको आवाज त्यहाँ मुखरित छैन । जस्तो, संसद् चलेकै दिन समाजवादी पार्टीका संघीय परिषद् अध्यक्ष बाबुराम भट्टराईले कूटनीतिक शैलीमा भारतको अतिक्रमणको विषय उठाएका थिए । त्यसपछि संसद्को वैशाख २८ गतेको बैठकमा नेता महन्थ ठाकुरले यो विषयलाई सामान्य रूपमा छोए । शालीन र कूटनीतिक लबजमा बोलेका ठाकुरले संसद्को ध्यान खिच्न सकेनन् । प्रस्ट रूपमा पार्टीको पोजिसन पनि त्यहाँ राखेनन् । यो विषयलाई सामाजिक सन्जालमार्फत सबैभन्दा बढी उठाउने पार्टीका उच्च तहका नेतामा पूर्वप्रधानमन्त्री भट्टराई पर्छन् । मैले बुझेअनुसार नेपाल, भारत र चीनबीचको पूर्व र पश्चिमको त्रिदेशीय सीमाबिन्दु जनाउने खाँबो नै अहिलेसम्म गाडिएको छैन, ट्वीटरमा भट्टराईले भनेका छन्, त्योबिना हामीले आफ्नो दाबी कानुनी रूपमा कसरी अन्तर्राष्ट्रिय स्तरमा प्रस्तुत गर्छौं ? अतः वक्तव्यको ओइरोसँगै त्यसबारे पनि आवश्यक तयारी गरौं न । भट्टराईले यस विषयमा सामाजिक सन्जालमा धेरैपटक ट्वीट गरिसकेका छन् । तर पार्टीका अन्य नेताहरूको दृष्टिकोण र सिंगो पार्टीको औपचारिक धारणा आउन नसक्नुका पछि भारत रिसाउँला कि भन्ने मनोवैज्ञानिक प्रभावमा नेताहरूमा परेको देखिन्छ । राजपाका नेता महेन्द्रराय यादव भने भारत रिसाउने तर्कप्रति ठाडै असहमत राख्छन् । सीमासम्बन्धी विवाद आज मात्रै उठेको होइन । लामो समयदेखिको समस्या हो । भारतले जारी गरेको राजनीतिक नक्साले विवाद खडा गर्यो । समाजवादी र राजपासमेतको सहभागितामा भएको सर्वदलीय बैठकमा प्रधानमन्त्री र सरकारलाई कूटनीतिक रूपमा वार्ता गरेर समाधान खोज्न साथ दिने निर्णय भयो । त्यसमा हामीले समेत हस्ताक्षर गरेका छौं । तर कुरा उठ्छ । यस्तो तरिकाले हुँदैन भन्ने हाम्रो धारणा छ, यादवले भने, अहिले नेपाली भूभाग अतिक्रमण गरेर बाटो निर्माण गरेको विषय स्वयं सरकारलाई थाहा भएको विषय हो । रोक्न प्रयास किन गरेन ? समस्या समाधानका लागि वार्ताको पहल किन भएन ? भारतले गत कात्तिकमा राजनीतिक नक्सा सार्वजनिक गरेको विषयले सडक र सदन तातिँदा यसलाई समाजवादी र राजपाले सार्वजनिक बहसको मुद्दा बनाएका थिएनन् । औपचारिक रूपमा विरोधसमेत गरेनन् । विरोध चर्किंदै जाँदा प्रधानमन्त्री केपी शर्मा ओलीले ०७६ कात्तिक २३ गते सर्वदलीय बैठक बोलाएका थिए । त्यस बैठकमा भने दुवै पार्टीका नेता सहभागी थिए । कूटनीतिक माध्यमबाट वार्ताअघि बढाउनुपर्ने मत उनीहरूको थियो ।नेतृ यादव भारत र बंगलादेशबीचको सीमा विवाद हल भएको नजिरलाई नेपालको हकमा पनि लागू गर्न सुझाउँछिन् । बंगलादेश र भारतबीच सीमासम्बन्धी विवाद बढेको थियो । बंगलादेशलाई कति जमिन आफ्नो छ भन्ने यकिनसमेत थिएन । दुवै देश नक्सा लिएर टेबलुमा बसे । नक्सा, प्रमाण र तथ्यका आधारमा उनीहरूले समाधान खोजे, यादवले भनिन्, हामीले पनि त्यस्तै किन नगर्ने ? चर्को बोलेर, सडकमा निस्केर मात्रै समाधान हुने होइन ।"
सर्वोच्चकै निर्णयमाथि वैधताको प्रश्न,"(काठमाडौं)  लकडाउनका कारण प्रभावित हुने अदालतका मुद्दालाई सम्बोधन गर्न सर्वोच्च अदालतको विशेष व्याख्या र व्यवस्थापिका संसद्बाट विशेष ऐन जारी हुनुपर्ने देखिएको छ । मुद्दा दर्ता गर्ने हदम्याद, माथिल्लो तहमा पुनरावेदनको म्याद नाघेका सयौं मुद्दामा सर्वोच्च अदालतको पूर्णबैठकका भरमा मात्रै निर्णय गर्न नहुने राय सरोकारवालाहरूको छ । सर्वोच्च अदालतको प्रशासन महाशाखाबाट तयार भएको टिप्पणीमाथि सुनुवाइका क्रममा तोकिएका एमिकस क्युरी (अदालतका सहयोगी) ले सर्वोच्चको पूर्णबैठकले निर्णय गरेका भरमा संसद्ले पारित गरेको ऐनको व्यवस्थाविपरीत काम गर्न नसकिने आशयको राय दिएका हुन् । महान्यायाधिवक्ता, नेपाल बार एसोसिएसन र सर्वोच्च अदालत बार एसोसिएनका नेतृत्वले सोमबार अपराह्नसम्म इमेलबाट बहसनोट पठाएका हुन् । सर्वोच्च अदालतले अघि बढाएको प्रक्रियामा प्रश्न उठाउँदै अधिवक्ता टीकाराम भट्टराईले छुट्टै निवेदन दर्ता गराएका छन् । त्यसमाथि प्रारम्भिक सुनुवाइपछि न्यायाधीश बमकुमार श्रेष्ठको इजलासले निवेदनलाई सर्वोच्च अदालतबाट तयार भएको प्रतिवेदनका साथ पेस गर्ने आदेश दिएको छ । न्यायक्षेत्र समन्वय समितिको बैठकमा यो विषय उठेपछि नेपाल बार एसोसिएसनबाट प्रतिनिधित्व गर्ने वरिष्ठ अधिवक्ताद्वय शम्भु थापा र हरिहर दाहाल विचाराधीन विषयमा कुनै टिप्पणी नगर्ने भनी फर्किएका थिए । विषय यस्तो छगत चैत ११ देखि देशभर लकडाउन छ । तर त्यसको चार दिनअघि नै सर्वोच्च अदालतको पूर्णबैठकले ९ गतेदेखि अदालतका नियमित प्रकृतिका सबै मुद्दाको सुनुवाइ स्थगन गर्ने र महत्त्वपूर्ण र जरुरी प्रकृतिका केही निवेदनको मात्रै सुनुवाइ गर्ने निर्णय गरेको थियो । चैत २३ गते खुल्ने भनी गरिएको निर्णय लकडाउन लम्बिएकाले झन्डै ५० दिनसम्म पनि जारी छ । पछिल्ला दिनहरूमा भने मुद्दा दर्ता गर्ने निर्णय भएपछि पुनरावेदनलगायतका विषयमा केही बोलिएको थिएन । केही गम्भीर प्रकृतिका मुद्दामा बाहेक अन्यमा हदम्यादको व्यवस्था हुन्छ । घटना भएको वा थाहा पाएको निश्चित अवधिभित्र अदालतमा मुद्दा दर्ता नभए त्यसको औचित्य सकिन्छ । कानुनमा तोकिने त्यही अवधिलाई हदम्याद भनिन्छ । मुद्दाअनुसार हदम्याद फरकफरक हुन्छ । बलात्कारसम्बन्धी मुद्दाको हदम्याद एक वर्ष हुन्छ । उदाहरणका लागि, २०७५ चैत १५ गते कुनै बलात्कार भएको रहेछ भने कानुनबमोजिम प्रहरीले गत चैत १४ गतेसम्म मुद्दा दर्ता गर्न पाउँथ्यो । तर लकडाउनका कारण सम्भव भएन । अब अदालत खुलेपछि प्रहरीले त्यो बलात्कारको मुद्दा दर्ता गर्न हुने कि नहुने, हुने भए कुन कानुनका आधारमा गर्ने भन्ने विषय नै अहिलेको विवाद हो । फैसला भएका मुद्दा माथिल्लो अदालतमा दर्ता गर्ने अवधिबारे पनि यस्तै अन्योल छ । गत चैत ७ गतेको पूर्णबैठकले रोकिएका यस्ता काम नियमितरूपमा अदालतको कामकारबाही सुरु भएको १० दिनभित्र गर्ने भन्ने निर्णय गर्यो । ऐनमा भएको व्यवस्थाविपरीत प्रशासनिक प्रकृतिको पूर्णबैठकको निर्णयका आधारमा कानुनी जटिलता आउन सक्ने भएपछि सर्वोच्च अदालतले इजलासबाटै त्यसको व्याख्या गर्न खोजेको थियो । तर अल्पकालीन समाधान दिए पनि कानुनी परिपक्वताका लागि संसद्बाटै कानुन जारी हुनुपर्ने उनीहरूको मत छ । आदेशअनुसार, महान्यायाधिवक्ता, नेपाल बार र सर्वोच्च अदालत बारले एमिकस क्युरी (अदालतको सहयोगी) को हैसियतले पठाएको बहसनोट सर्वोच्चमा दर्ता भइसकेको छ । कानुनी आधार छैन ः महान्यायाधिवक्ता महान्यायाधिवक्ता अग्नि खरेलले पठाएको बहसनोटमा सर्वोच्चको पूर्णबैठकबाट हदम्याद कायम गर्नेसम्बन्धी भएको निर्णय कानुनी आधारमा कमजोर हुने उल्लेख छ । लकडाउन खुलेकै दिनसम्म मुद्दा वा पुनरावेदन दर्ता भए त्यसले कानुनी आधार पाउने भन्दै त्यसपछिको दिनमा असम्भव हुने उनले दाकी गरेका छन् । सेवाग्राही देशभर छरिएर रहेको र सामान्य अवस्थामा नरहेको हुनाले लकडाउन खुलेको दिन अदालतमा मुद्दा दर्ता गर्न व्यावहारिक रूपमा सम्भव हुँदैन । अर्कोतर्फ सबैले त्यसै दिन मुद्दा दर्ता गर्न खोजे अदालत प्रशासनले भ्याउने देखिँदैन । यही अवस्थालाई देखाउँदै महान्यायाधिवक्ता खरेलले भनेका छन्, अन्यथा कानुनी आधारबिना हदम्याद गुज्रन गएको फौजदारी मुद्दा दर्ता गर्न सकिने देखिँदैन । उनले कानुनमा परिवर्तन नगरी हदम्याद बढाउन नसकिने राय दिएका छन् । महान्यायाधिवक्ता कार्यालयले नियमावली संशोधन वा नयाँ वाक्यांश थप गर्नुपर्ने औंल्याएको छ । निवेदकले नै काबुबाहिरको परिस्थितिको व्याख्या गर्नुपर्ने भएकाले त्यो झन्झटिलो हुने राय उनको छ । कसुर ठहर भएको ३० दिनभित्र सजाय किटान हुनुपर्ने व्यवस्था पनि यसबाट प्रभावित हुने भएको छ । अदालतबाट हुने व्याख्या वा केही आदेशका भरमा बाधाअड्काउ फुकाउन सकिने राय दिएका महान्यायाधिवक्ताले छुट्टै कानुन नै बन्नुपर्ने उल्लेख गरेका छैनन् । ॅविशेष आदेश चाहिन्छनेपाल बार एसोसिएसनले लकडाउनका कारण अन्योलमा भएका मुद्दामाथि सम्बोधन गर्न सर्वोच्च अदालतले बाधाअड्काउ फुकाउन आदेश जारी गर्नुपर्ने सुझाव दिएको छ । विभिन्न संहितामा भएका व्यवस्थालाई व्याख्या गरी सर्वोच्चले लकडाउन खुलेको ३० दिनभित्र मुद्दा दर्ता गरे हदम्याद नाघेको नमानिने भनी व्याख्या गर्नु उपयुक्त हुने भनी बारका अध्यक्ष चण्डेश्वर श्रेष्ठले सर्वोच्च अदालतमा बहसनोट पठाएका हुन् । कानुन निर्माणका क्रममा अहिलेको परिस्थिति परिकल्पना नगरिएको भए पनि कानुनी व्यवस्थाको उदार उचित र सकारात्मक व्याख्या हुनुपर्ने उनको सुझाव छ । बहसनोटमा भनिएको छ, नागरिकहरू न्यायिक उपचारबाट वञ्चित नहुने गरी कानुनी प्रावधानहरूको व्याख्या गरी आवश्यक निकास हुनेगरी निर्णय हुनुपर्ने अनुरोध गर्छु । नेपाल बार एसोसिएसनका महासचिव लीलामणि पौडेल करिब ५० दिन लामो लकडाउनले सर्वोच्च अदालतमा १५ हजार हाराहारी मुद्दा प्रभावित भएको अनुमान गर्छन् । दैनिक चार सय मुद्दा पेसीमा चढ्ने गरेकाले पक्षविपक्षले त्यस्ता मुद्दाको तारिख छुट्टयाएका छन् । त्यसपछि सबैभन्दा बढी सेवाग्राहीको चाप हुने काठमाडौं जिल्ला अदालत र उच्च अदालत पाटनमा पनि मुद्दाको उस्तै चाप छ । त्यति बेलाको परिस्थितिमा १० दिन भनियो होला, पौडेलले कान्तिपुरसित भने, अब कम्तीमा पनि ३० दिन समय नदिने हो भने सेवाग्राही मर्कामा पर्छन्, उनीहरूलाई न्यायबाट वञ्चित गरिनु हुँदैन ।सर्वोच्च अदालत बार एसोसिएसनले पनि संविधानको धारा १३३ अनुसार, सर्वोच्च अदालतले विशेष व्याख्याबाट अहिलेको अन्योलता सम्बोधन गर्नुपर्ने भनी मंगलबार बहसनोट पेस गरेको छ । धारा १३३ मा सर्वोच्च अदालतलाई संविधानदेखि कानुनको व्याख्याको अधिकारका साथै संविधानसँग बाझिएका कानुन बदर गर्ने अधिकार छ । सर्वोच्च बारका अध्यक्ष खगेन्द्र अधिकारीले नागरिक न्यायको अधिकारबाट वञ्चित नहुने गरी व्यवस्था गरिनुपर्ने बताए । अहिलेको यो परिस्थितिबारे न कानुनमै स्पष्ट व्यवस्था छ, न संविधानमा नै, उनले भने, संविधानले सर्वोच्च अदालतलाई दिएको अधिकार प्रयोग गरेर उपयुक्त निकास दिनुपर्छ । प्राकृतिक न्यायको सिद्धान्त पनि हेरिनुपर्छ । पछि संसद्बाट पनि कानुन बनाउन आदेश जारी हुनुपर्ने देख्छु । सर्वोच्च बारका तर्फबाट यसअघि नै अधिवक्ता पुष्पराज पौडेलले अध्यादेशको माग राखी निवेदन दिएकामा सरकारको विवेकको विषय भन्दै सर्वोच्च अदालतले त्यसमा अन्तरिम आदेश दिन अस्वीकार गरेको थियो । कानुन चाहिन्छ ः भट्टराई अधिवक्ताहरू टीकाराम भट्टराई र महेश्वर श्रेष्ठले अलि फरक दृष्टिकोणसहित सर्वोच्च अदालतमा निवेदन दिएका छन् । सोमबार नै सर्वोच्चले निवेदनलाई बृहत् पूर्ण इजलासमा पेस गर्न आदेश दिएको छ । निवेदनमा अहिलेको महामारीका अवस्थामा अदालतमा अन्योलमा रहेका मुद्दासँग जोडिएका कानुन अपर्याप्त रहेको भन्दै छुट्टै अध्यादेश वा कानुन संशोधनको माग गरिएको छ । अध्यादेश सरकारले जारी गर्न सक्छ भने कानुन संशोधनका लागि संसदीय प्रक्रिया पूरा गर्नुपर्छ । अहिले संसद्को वर्षे अधिवेशन सुरु भइसकेको छ । सरकारको नीति तथा कार्यक्रम र बजेट विधेयकमा केन्द्रित हुनुपर्ने यो अधिवेशनले कानुन संशोधन गर्न कठिन हुने देखिन्छ । संसद्कै अधिवेशन चलेको अवस्थामा सरकारले अध्यादेश ल्याउन पनि कठिन छ । अधिवक्ता भट्टराईलगायतले सर्वोच्च अदालतबाटै यसबारे विशेष व्याख्या हुनुपर्ने माग गरेका छन् । यो विषय सम्बोधन गर्न सर्वोच्च अदालतको बृहत् इजलासले व्याख्या गर्नुपर्छ भन्ने हाम्रो माग हो, भट्टराईले कान्तिपुरसित भने, पछि संसद्ले नै यस्तो अड्चनलाई सम्बोधन गर्नेगरी छुट्टै कानुन ल्याउनुपर्छ वा अहिलेको ऐन संशोधन हुनुपर्छ ।"
पहुँच नहुनेलाई अनलाइन कक्षा हाउगुजी,"(काठमाडौं)  लकडाउनका कारण शैक्षिक संस्थाले अनलाइन कक्षा सञ्चालन गरिरहेका छन् । जसको घरमा इन्टरनेट, स्मार्टफोन र कम्प्युटर छ, उनीहरूले जसोतसो अनलाइन कक्षा लिइरहेका छन् । तर, जसको घरमा यस्तो सुविधा छैन, उनीहरूका लागि अनलाइन कक्षा हाउगुजी भएको छ ।विज्ञहरूका अनुसार शिक्षा क्षेत्रमा बजेट छुट्याउँदा प्रविधिमैत्री शिक्षण संस्था बनाउन प्राथमिकता नदिँदा अहिलेको अवस्था आएको हो । महामारीलगायतका संकट आगामी दिनमा पनि आउन सक्ने भन्दै उनीहरूले डिजिटल सुविधा भएका विद्यालय आवश्यक रहेको औंल्याएका छन् । मंगलबार शिक्षा नीति तथा अभ्यास केन्द्र र एडुखबरले आयोजना गरेको विद्यालय शिक्षा, कोभिड१९ पछि र बजेट अघि विषयक भर्चुअल अन्तरक्रियामा विज्ञहरूले प्रविधिमैत्री शिक्षण संस्थाका लागि बजेट छुट्याउनुपर्ने बताए । साथै, जुन कुनै माध्यमबाट भए पनि विद्यार्थीलाई सिप र सिकाइ दिइराख्नुपर्नेमा समेत जोड दिए । शिक्षाविद् विद्यानाथ कोइरालाले शिक्षक परिचालनसहित प्रविधिका अधिकांश साधनको उपयोग गरेर बालबालिकालाई शिक्षा दिनुपर्ने सुझाव दिए । अहिलेसम्म अनलाइन कक्षा केटाकेटीलाई भुलाउने कामजस्तो मात्र भएको छ, उनले भने, रेडियो, टीभी, फोन सबै प्रयोग गरेर कक्षा चलाउन ढिला गर्नु हुँदैन । अनलाइन कक्षाको पहुँचमा रहेका विद्यार्थीलाई अनलाइन माध्यमबाटै र नहुनेलाई अन्य साधनबाट शिक्षा दिनुपर्ने उनले जनाए । त्यसका लागि स्थानीयसहित ३ वटै सरकार, विद्यालय व्यवस्थापन समिति, शिक्षक, अभिभावक जागरुक हुनुपर्ने उनको सुझाव छ । शिक्षक परिचालन गरेर अनलाइन, रेडियो, टीभी, र प्रिन्टका शिक्षण सामग्री उत्पादन गर्न ढिला गर्नुहुँदैन, उनले भने । सरकारले पनि बजेट विनियोजन गर्दा उक्त कुरामा ख्याल गर्नुपर्ने कोइरालाले प्रस्ट्याए । शिक्षाविद् मनप्रसाद वाग्लेले अनलाइन कक्षाले मात्र विद्यार्थी नसमेटिने भन्दै विद्यालयहरूलाई डिजिलट प्रविधिमा लैजानुपर्नेमा जोड दिए । उनले ५ वर्षभित्र देशभरका विद्यालयलाई प्रविधिमैत्री बनाउन सरकारले प्राथमिकता दिनुपर्ने सुझाव दिए । कक्षा चलाउनेनचलाउने, परीक्षा गर्नेनगर्ने विभिन्न धारणा आएका बेला विज्ञहरूले वैकल्पिक विधिहरूबाट कक्षा चलाउन ढिला गर्न नहुने बताएका हुन् । कक्षा १० र १२ को परीक्षाका विषयमा पनि उपयुक्त निर्णय लिएर विद्यार्थीलाई भयमुक्त गर्नुपर्नेमा उनीहरूले जोड दिए ।शिक्षाविद् विनय कुसियतले अहिलेको भन्दा दोब्बर बजेट छुट्याए मात्र डिजिटल स्कुल निर्माण गर्न सकिने बताए । सरकारले चालू आर्थिक वर्षमा शिक्षा क्षेत्रमा कुल बजेटको १० प्रतिशत मात्रै विनियोजन गरेको छ । विज्ञहरूले भने कम्तीमा २० प्रतिशत बजेट आवश्यक हुने औंल्याएका हुन् । प्रविधिमैत्री विद्यालय बनाउने भनेर विद्यालयमा ३०४० वटा कम्प्युटर खरिद गरेर राख्ने गरिएको छ, कुसियतले भने, यसरी हुँदैन, विद्यार्थीले प्रयोग गर्न पाउने सुविधा पनि हुनुपर्छ, प्रविधिका सबै साधनले विद्यालय भरिपूर्ण बनाउनुपर्छ ।गाउँपालिका महासंघका अध्यक्ष होमनारायण श्रेष्ठले ४ सय ६० गाउँपालिकामा सबै बालबालिका अनलाइनको सुविधामा नरहेको बताए । रेडियो, टीभीबाट पनि कक्षा चलाउनु आवश्यक छ, उनले भने । वैकल्पिक शिक्षणको पनि अनुगमन गर्ने संयन्त्र बनाएर मात्रै पठनपाठन थाल्नुपर्ने उनको भनाइ छ । सुदूरपश्चिम प्रदेशका सामाजिक विकास मन्त्रालयका सचिव हरिप्रसाद लम्सालले अनलाइन कक्षामा मात्रै जोड दिएर ठूलो तप्का शिक्षाको पहुँचबाट वञ्चित हुने भन्दै चिन्ता व्यक्त गरे । कुनै न कुनै माध्यमबाट विद्यार्थीलाई यतिबेला काउन्सिलङ गर्नु ठुलो कुरा हो, उनले भने, भर्चुअल कक्षा मात्रभन्दा पहुँच नहुने विद्यार्थी आतंकित बन्छन् ।सरकारले सबै बालबालिकाको शिक्षण सुनिश्चित हुने नीति ल्याउनुपर्नेमा विद्यालय व्यवस्थापन समिति महासंघका अध्यक्ष कृष्ण थापाले जोड दिए । अनलाइन कक्षा विद्यार्थीका लागि हाउगुजी भएको छ, उनले भने, सरकारले त्यहीअनुसार बजेट ल्याएर सबै विद्यार्थीलाई समेट्न सक्नुपर्छ । पाठ्यपुस्तक छिटो छरितो उपायबाट विद्यार्थीको हातहातमा पुर्याएर दूरशिक्षाका विधिबाट पठनपाठन गराउनुपर्ने उनले सुझाव दिए । शिक्षाकर्मी प्रमोद भट्टले यतिबेला पाठ्यपुस्तकभन्दा पनि प्रविधि उपयोग गरेर शिक्षण गर्न सक्ने शिक्षक आवश्यक रहेको औंल्याए । दूरशिक्षाका अधिकांश विधि र तरिकाको उपयोग गरेर शिक्षण थाल्नुपर्ने शिक्षाकर्मी शिशिर खनालले बताए । एउटै विधिबाट सबैलाई पढाउन सम्भव छैन, उनले भने, प्रत्येक स्थानीय तहमा पनि टोलैपिच्छे विद्यार्थीको प्रविधि पहुँचमा विविधता छ, टोलटोलमा छुट्टाछुट्टै विधिबाट शिक्षण अघि बढाउन सकिन्छ । केन्द्रले अन्तरक्रियामा सरोकारवालाहरूले दिएको सुझाव शिक्षा मन्त्रालयलमा पेस गर्ने जनाएको छ ।"
डिजिटल पूर्वाधारमा चाल्नुपर्ने पाइला,"सरकारले १३ वर्षअघि नै सरकारी सेवालाई डिजिटल प्रणालीमा लैजाने भनेर विद्युतीय शासन गुरुयोजना तयार पारेको थियो । सूचना प्रविधिसम्बन्धी उच्चस्तरीय आयोग गठन गरेर सरकारले तयार पारेको उक्त गुरुयोजनाको कार्यान्वयन हालसम्म भएको छैन । हालै मात्र सञ्चार तथा सूचना प्रविधि मन्त्रालयले परामर्शदाता नियुक्त गरेर डिजिटल नेपालको फ्रेमवर्क तयार पारेको छ । यसले सूचना प्रविधिको पूर्वाधार निर्माणसहित ८ वटा क्षेत्रलाई सूचना प्रविधिसँग जोडेर अर्थतन्त्रको आयाम फराकिलो पार्ने लक्ष्य राखेको छ । सन् २००७ मा तयार गुरुयोजनाको कार्यान्वयनको अवस्था हेर्दा अहिलेको फ्रेमवर्क पनि कार्यान्वयनमा जानेमा शंका छ ।यसबीचमा निजी क्षेत्रले भने धेरै सेवा अनलाइन प्रणालीमार्फत दिन थालेका छन् । त्यस्ता कम्पनीहरूले आफ्नो व्यवसाय त गरेका छन् नै, सर्वसाधारणलाई सेवा पनि दिइरहेका छन् । तरकारीदेखि खाद्यान्न र अन्य सामान अनलाइनमार्फत मगाउन सकिने व्यवसाय, राइड सेयरिङजस्ता कार्य, मोबाइलबाटै पैसाको कारोबार गर्न सकिने सेवाहरू यसका केही उदाहरण हुन् । यिनै सेवाका कारण खानेपानीको महसुल तिर्नदेखि गाडीको टिकट काट्नसम्म लाइन बस्नुपर्ने वा पसलपसल चहारेर समय खर्चिनुपर्ने बाध्यताबाट केही हदसम्म भए पनि उपभोक्तालाई राहत मिलेको छ ।तर, यस्ता सेवा र व्यवसायहरू यत्तिकै फस्टाउने होइनन् । जसरी कुनै बस्ती बसाउन वा कलकारखाना खोल्न, आयोजना सञ्चालन गर्न सडक, सञ्चार, खानेपानीजस्ता पूर्वाधार आवश्यक पर्छन्, त्यसैगरी सूचना प्रविधिसम्बन्धी व्यवसाय फस्टाउन डिजिटल पूर्वाधार चाहिन्छ । सरकारले भने न आफ्नो सेवालाई प्रतिबद्धताअनुरूप सूचना प्रविधिसँग जोड्न सकेको छ, न निजी क्षेत्रका व्यवसाय र सेवा फस्टाउन लागि गर्नुपर्ने पूर्वाधार तयारीका लागि चासो दिएको छ । उदाहरणका लागि, डिजिटल पूर्वाधारको एउटा सर्त इन्टरनेटको पहुँच हो । सरकारले ७२ प्रतिशत जनतामा इन्टरनेटको पहुँच पुगेको भने पनि यो तथ्यांक वास्तविक होइन । वास्तवमा, १६ प्रतिशत जनसंख्यामा मात्रै भरपर्दो इन्टरनेट पुगेको छ, अरू ५५ प्रतिशत नागरिकले मोबाइल इन्टरनेटमा मात्रै पहुँच पाएका हुन् । मोबाइल इन्टरनेटकै तथ्यांकलाई पनि वास्तविक मान्न नसकिने आधार छन् । एकै प्रयोगकर्ताले एकभन्दा बढी मोबाइल सेवाप्रदायकको इन्टरनेट प्रयोग गरेको हुन सक्ने भएकाले तथ्यांक दोहोरिएर धेरै देखिएको हुन सक्छ । फेरि, नेपालको मोबाइल इन्टरनेट दक्षिण एसियाकै महँगोमध्येमा पर्छ । जसका कारण प्रयोगकर्ताले मोबाइल इन्टरनेटको माध्यमबाट अनलाइन कक्षा लिने र व्यावसायिक काम गर्न सक्ने सम्भावना न्यून छ ।बैंक र अन्य सेवाप्रदायकले डिजिटल भुक्तानीको सेवा दिएको भए पनि यसलाई प्रयोग गर्नेहरू १ करोड हाराहारी मात्रै छन् । एक प्रयोगकर्ताले एकभन्दा बढी बैंकको मोबाइल भुक्तानी सेवा लिएको भए यसमा पनि तथ्यांक दोहोरिएको हुन सक्छ । यही तथ्यांकलाई आधार मान्दा पनि एकतिहाइ जनसंख्यामा मात्रै मोबाइल बैंकिङको सेवा पुगेको छ । अहिले कायम डिजिटल पूर्वाधार निर्माणमा सरकारको भूमिका गौण छ । सरकारले पूर्वाधार तयारीका लागि कुनै काम गरेको छैन । सबै जिल्लामा अप्टिकल फाइबर पुर्याउन चार वर्षअघि सुरु तीन परियोजनामध्ये दुइटा अलपत्र छन् भने एउटा ढिला गरी सुरु भएको छ ।सार्वजनिक स्थल र घरको म्यापिङ पनि डिजिटल पूर्वाधारको एउटा अनिवार्य सर्त हो । नेपालमा सञ्चालित इकमर्ससहित राइड सेयरिङ सेवा दिने कम्पनीको म्यापका लागि पनि विदेशी कम्पनीसँग निर्भर हुनुपरेको छ, जसका कारण उनीहरूले मासिक करोडौं रुपैयाँ खर्च गर्नुपर्ने स्थिति छ । यस्तो म्यापिङ लागि आवश्यक तथ्यांक सरकारसँग छैन । बरु निजी क्षेत्रले स्थानीय आवश्यकताको सम्बोधन गर्न यस्ता प्रयास गरिरहेका छन् । स्थानीय स्तरमा राम्रो म्याप तयार भयो भने अनलाइनमार्फत सेवा दिने कम्पनीहरूको लागत ठूलो मात्रामा घट्न पुग्छ । त्यस्तै, डिजिटल पूर्वाधारको पूर्णताका लागि डिजिटल साक्षर प्रयोगकर्ता पनि उत्तिकै महत्त्वपूर्ण पक्ष हो । डिजिटल डिभाइसमा उनीहरूको पहुँच, अनलाइनमार्फत सेवा लिने तरिकाको जानकारी, अनलाइन सेवा अँगाल्ने उनीहरूको स्वभावले यसको विस्तारमा सघाउनेछ । तर, यस्तो जनचेतना अभिवृद्धि र अनलाइनमार्फत प्रवाह हुने सेवाहरू विश्वसनीय र प्रभावकारी हुन्छन् भन्ने धारणा जगाउन कुनै काम भएको छैन ।विश्वका अन्य मुलुक मात्र होइन, नेपालमै पनि मझौला तथा साना उद्योगलाई डिजिटल पूर्वाधारले निकै अवसर प्रदान गर्छ । अहिले अनलाइनमार्फत सेवा दिने अधिकांश कम्पनीहरू साना र मझौला खालका लगानीमा स्थापित भएर ठूलो कम्पनीको पहिचान बनाइरहेकाहरू छन् । डिजिटल पूर्वाधार विस्तारले व्यवसाय र सेवाप्रवाहलाई सहज बनाउने मात्रै नभई, यसले पारदर्शिता निर्माणमा पनि सघाउँछ । सरकारी सेवाहरू प्रभावकारी रूपमा अनलाइन प्रणालीबाट प्रदान गर्न सक्ने हो भने यसले भ्रष्टाचार नियन्त्रणमा पनि मद्दत पुर्याउँछ । कतिपय सरकारी काम त मानवीय ऊर्जा खेर नफाली स्वचालित प्रणालीबाटै गर्न सकिने खालका छन् । कतिपय देशले यस्ता अभ्यास थालिसक्दा पनि हामी भने एउटा लाइसेन्स प्रिन्ट गरेर वितरण गर्न पनि महिनौं लगाउने अवस्थाबाट गुज्रिरहेका छौं । त्यसैले कोभिड१९ ले मान्छेमान्छेबीच दूरी कायम गर्नुपरिरहेको यो बेला सरकारले डिजिटल पूर्वाधार निर्माणतर्फ पाइला चाल्न सोच्नैपर्छ । भोलिको उन्नतिको एउटा आधार डिजिटल पूर्वाधार नै भएको तथ्य सरकारले बुझ्नैपर्छ ।"
संकीर्ण मानसिकता कायमै,"ओली राष्ट्रवादको परीक्षाकालापानीको विषयले नेपाली जनता आक्रोशित छन् । भारत सरकारले यो विषय सुनेको नसुनेझैं गरिरहेको छ । सञ्चारमाध्यममा कालापानी छाएको छ । लकडाउन नहुँदो हो त भारतीय दूतावासवरिपरि थामिनसक्नु भीड हुन्थ्यो । जुलुसलाई रोक्न कर्फ्यु नै लगाउनुपर्थ्यो होला । कालापानीको विषयमा पछिल्लो ६ महिनामा दुइटा कूटनीतिक नोट भारत पठाइसक्यौं । तर वार्ता बस्न सकेको छैन । एकातिर वार्ता नबस्ने अर्कोतिर सडक निमार्णको काम पनि गरिरहने भारतीय कदम आपत्तिजनक छ । भारतले सानो देश भनेर हामीलाई हेपिरहेको छ । वार्तामा बस्न भारत राजी भए ठीकै छ होइन भने सरकारले तत्कालै सीमा अतिक्रमणलाई अन्तर्राष्ट्रिय फोरममा उठाउनुपर्छ । अतिक्रमित भूमिमा सेना पठाएर सडक निर्माण कार्य रोक्नुपर्छ । यदि सरकारले यो काम गर्न सक्दैन भने जनता आफैं कालापानी पुगेर सीमा अतिक्रमण रोक्न तयार छन् । पूर्वप्रधानमन्त्री माधवकुमार नेपालले भनेझैं सिमानामा काँडेतार वा पर्खाल नै लगाएर बल्झिरहने सीमा विवादलाई निराकरण गर्नु आवश्यक छ । काँडेतार बार्न नागरिकस्तरमा नै कोष खडा गर्ने हो कि ? सरकारले आफ्नो भूमि रक्षा गर्न सके जतिको प्रयास गर्नुपर्छ । सरकारको प्रयासमा जनताको सधैँ साथ हुन्छ । हामीले अतिक्रमण रोकेनौं भने भारतको मनोबल बढ्छ । सरकार कमजोर भइरहेको बेला भारतले हमला गर्यो । सरकारले काम देखाउने बेला यही हो । प्रधानमन्त्री केपी शर्मा ओलीको राष्ट्रवादी छविलाई जनताले पत्याएर सरकारमा पठाएका हुन् । सीमा विवाद समाधानका लागि विज्ञप्ति निकालेर वा कूटनीतिक नोट पठाएर मात्र हुँदैन अब सिधै प्रधानमन्त्रीस्तरीय संवाद आवश्यक छ । गोपाल देवकोटा, काठमाडौं"
सुकुम्बासी र काठमाडौंको भविष्य,"लकडाउनकै क्रममा जग्गा बाँड्न लगत संकलन सुरु समाचारले ध्यान खिच्यो । भूमिसम्बन्धी समस्या समाधान आयोगले कोरोना नियन्त्रण रोकथाम तथा प्रभावितहरूलाई राहत वितरणजस्तो अत्यावश्यक काममा व्यस्त ७ सय ५३ स्थानीय तहलाई जतिसक्दो चाँडो सुकुम्बासी र अव्यवस्थित बसोबासीको विवरण तयार गरी पठाउन सर्कुलर जारी गरेको छ । वास्तविक सुकुम्बासीलाई जग्गा दिनु ठीक हो । तर, जनघनत्व उच्च रहेको काठमाडौंमा जग्गा दिनु ठीक हो कि हैन सरकारले विचार गर्नुपर्छ । काठमाडौं उपत्यकाले नेपालको ०५ प्रतिशत मात्र भूमि ओगटे पनि देशको लगभग ३० प्रतिशत जनसंख्यालाई आश्रय दिएको छ । सरकारले सहरको न्यूनतम आवश्यकता पूरा गर्न सकेको छैन । मेलम्चीको पानीले पनि बढ्दो जनसंख्याको आवश्यकतालाई पूरा गर्न सक्दैन । सहरमा न्यूनतम ४० प्रतिशत जमिन खुला हुनुपर्छ भन्ने विश्वप्यापी मान्यता छ । कसरी जनसंख्याको चापलाई कम गर्न सकिन्छ भन्ने योजना सरकारसँग छैन । सुकुम्बासीलाई ६ आनाको दरले उपत्यकाको भूमि दिँदा जनसंख्या बढ्छ । संघीयताको मर्म नै विकास र जनसंख्या विकेन्द्रीकरण हो । प्रत्येक प्रदेशमा नयाँ सहरहरू बनाउन आवश्यक छ । सुकुम्बासी समस्या समाधान गर्दा संघीयताको मर्मअनुरूप देशका सबै भूभागको आर्थिक विकास हुने गरी योजना ल्याउनुपर्छ । सुरज महर्जन, काठमाडौं"
अधकल्चो नीतिले संक्रमण बढ्दै,"भारतबाट आएकाहरूलाई परीक्षण र क्वारेन्टिनको व्यवस्था गर्न सकिएको छैन । सीमा बन्द छ । सरकारका अनुसार लकडाउनले संक्रमण नियन्त्रण गरिरहेछ, तर परीक्षण लगायतका तयारीका काम अपेक्षित रूपमा हुन सकेका छैनन् । भारतमा काम गरिरहेका मजदुरहरू रातारात सीमामा आइपुगेका छन् । सीमामा रोकिएकाहरू प्रहरीको आँखा छलेर नेपाल प्रवेश गर्छन् । यसरी प्रहरीलाई छलेर गाउँ आइपुगेकाको तथ्यांक कसैसँग छैन । गाउँ आइसकेपछि पनि त्यस्ता व्यक्तिहरू लुकेर बसेका छन् । संक्रमण फैलने डरले गाउँमा बाहिरबाट आएकालाई भेदभाव गरिन्छ । संक्रमणसँगै सामाजिक विभेद पनि बढेको छ । कोरोना पोजेटिभ केसमा ज्वरो, खोकी आदि लक्ष्ण देखिँदैन भन्ने प्रस्ट भइसक्यो । हामीले संक्रमण बढिरहेको थाहा नपाएका पनि हुन सक्छौं । सीमामा रोकिएकाहरू खोला र जंगल पार गरेर नेपाल पसे । सरकारले सीमा प्रवेश गर्न नदिने नीति विचारै नगरी ल्याइयो । सरकारले मुहान बन्द नगरी पाइपको मध्यभाग समाएर पानी बन्द गर्छु भन्न हुन्न । सीमामा रोक्ने नीति लिने तर कडाइका साथ रोक्न नसक्ने अनि क्वारेन्टिनको व्यवस्था पनि नगर्ने सरकारी रवैयाले संक्रमण कसरी नफैलियोस् त ? विचारै नगरी लकडाउन खुकुलो पार्दा भीडभाड बढिरहेको छ । सीमामा आएकाहरूलाई सुरक्षित क्वारेन्टिन र परीक्षणको व्यवस्था गरियोस् । सीमामा रोक्नु भनेको जोखिम निम्त्याउनु हो । सरकार कठोर बनेर सीमामा रोक्दा अहिले संक्रमण बढिरहेछ । प्रहरीको आँखा छलेर आएकाहरूमा संक्रमण देखिएको छ । सीमामा रोकिएहरूलाई परीक्षण र क्वारेन्टिनको उचित व्यवस्था गर्न सरकार तत्पर हुनुपर्छ । सरकारले अधकल्चो काम गर्दै जाने हो भने भविष्यमा संक्रमण रोक्न गाह्रो हुन्छ । सरकारले सीमा व्यवस्थापनको विषयलाई गम्भीरतापूर्वक लिनुपर्छ । नाका सिल गरेको छु भनेर ढुक्कसँग बस्नु हुन्न । आँखा छल्नेहरूलाई पनि सरकारले देख्नुपर्छ । सीमा व्यवस्थापनमा स्थानीय सरकारको भूमिका पनि त्यत्तिकै महत्त्वपूर्ण हुन्छ । संघको निर्णय कुर्नेभन्दा आफैं काम गर्न तम्सिनुपर्छ । स्थानीय र प्रदेश सरकार संघीय सरकारको गोटी होइन । काठमाडौँको सरकार आन्तरिक समस्या र भारतीय हस्तक्षेपमा अल्झेको छ, त्यसैले कोरोनाका महत्त्वपूर्ण विषय छायामा परिरहेछन् । यस्तो बेला स्थानीय र प्रदेश सरकार सक्रिय हुनुपर्छ । गोविन्द विक, बूढानीलकण्ठ१२, काठमाडौंएकै दिन ५७ संक्रमित बढेको खबरले झस्कायो । भारतले घर फर्कन चाहने नेपालीलाई दशगजामा ल्याएर छोड्न थालेको छ । मधेसका भूभाग हुँदै देशभर संक्रमण ह्वात्तै बढिरहेको छ । बढेका संक्रमितहरू मधेसका बेसी छन् । बाँके, सिरहा, कपिलवस्तु, पर्सालगायतका क्षेत्रमा भेटिएका संक्रमितहरू सीमामा रोकिएपछि लुकीछिपी जंगल, खेत र बस्ती हुँदै आएकाहरू हुन् । संक्रमितको संख्या बढ्दै गइरहेकाले उपत्यकालगायतका अन्य पहाडि सहरमा बस्नेहरूको चिन्ता पनि बढेको छ । संक्रमण देखिएका ठाउँमा सिल गरिएको भने पनि सिलको अवस्था र प्रभावकारिता कस्तो छ थाहा छैन । नाम मात्रको सिल पनि हुन सक्छ । सीमा सुरक्षामा खटिएकाहरूको मनोबल उकास्न र जीविकामा पर्न सक्ने समस्यालाई सम्बोधन गर्न राज्यले आनाकानी गर्नु हुन्न । बढी प्रभावित जिल्लाहरूमा सवारी पासको दुरुपयोग भइरहेको छ भन्ने समाचार आएका छन् । दुरुपयोग गर्नेलाई कारबाही गर्नुपर्छ । परिचय लुकाएर वा कुन ठाउँबाट आएको नभनी गाउँ पस्न खोज्ने जोकोहीलाई पक्राउ गरी क्वारेन्टिनमा राख्नुपर्छ । यदि यसैगरी मधेसमा अवस्था बिग्रिइरह्यो भने कर्फ्यु लगाएर पनि संक्रमण नियन्त्रणमा लिनु जरुरी छ । श्यामसुन्दर कुइँकेल, काठमाडौँ"
कोरोना संकटमा कता चुक्दै छौं ?,"धेरै विकसित मुलुकमा कोरोनाको संक्रमण अहिले या त अधिकतम विन्दुमा पुगेको छ या घट्दो क्रममा छ । जस्तो कि, अमेरिका र बेलायतमा संक्रमण उचाइमा पुगेर घट्ने क्रममा देखिन्छ भने जर्मनीमा ५६ हप्तापहिले दिनहुँ झन्डै ७ हजार केससम्म पुगेकामा अहिले दैनिक ८९ सय मात्रै नयाँ बिरामी देखा परिरहेका छन् । ७८ हजारसम्म हरेक दिन संक्रमण देखिएका इटाली र स्पेनमा प्रतिदिनको संक्रमण १२ हजारमा झरेको छ । कोरिया, जापान, अस्ट्रेलिया आदिमा धेरै हिसाबले संक्रमण नियन्त्रणमा छ । न्युजिल्यान्डले त करिबकरिब नयाँ संक्रमण शून्यमा झार्दै लगेको छ ।कोरोना नियन्त्रणमा आएपछि बिस्तारै धेरै देश लकडाउन खोल्ने क्रममा छन्, तर संक्रमणको दोसो वा तेस्रो लहर आउने डरले धेरै सावधानी पनि अपनाइँदै छ । जस्तो कि, खोलिएका कार्यालय वा अर्थतन्त्रका क्षेत्रमा सामाजिक दूरी कायम गर्ने, सरसफाइ राख्ने, शरीरको तापक्रम दैनिक मापन गर्ने र हरेक दिन धेरैको कोरोना परीक्षण गर्दै जाने । कोरोना नियन्त्रणका लागि लकडाउन आवश्यक उपाय त हो, तर सर्वोपरि होइन । लकडाउन ले सामाजिक दूरी कम गर्न सघाउँछ, तर समुदायमा भएको संक्रमणलाई आफ से आफ नियन्त्रण गर्ने होइन । यसका लागि व्यापक र भरपर्दो टेस्टिङ, कन्ट्याक्ट ट्रेसिङ र कोरोना भएकालाई क्वारेन्टिन र कोरोना भएकाको सम्पर्कमा आएकाहरूको आइसोलेसन आवश्यक पर्छ । मुख्य कुरा, धेरै विकसित देश हरेक १० लाख जनसंख्यामा ३०४० हजारको परीक्षण गरेर संक्रमणलाई नियन्त्रण राख्न सफल भएका छन् ।कोरोना संक्रमण धेरै विकसित देशमा घट्दै गर्दा धेरै विकासशील देशमा भने समुदायमा व्यापक रूपले फैलिने क्रममा छ । विकासशील देशको कमजोर शासकीय र प्रशासनिक संरचना, कमजोर स्वास्थ्यसेवा अनि व्याप्त भ्रष्टाचार र अनियमितता आदिले संक्रमणको रोकथाम र व्यवस्थापनमा असर पुर्याएको देखिन्छ । विश्व बैंकका अनुसार, धेरै विकासशील देशमा करिब ८० प्रतिशतसम्मको स्वास्थ्यसेवाको गैरतलबी बजेट (ननस्यालरी बजेट) स्थानीय स्वास्थ्यचौकीसम्म पुग्दैन । संयुक्त राष्ट्रसंघकै एउटा अध्ययनअनुसार, कुल ठेक्कापट्टाको २५ प्रतिशतसम्म भ्रष्टाचारमै राज्यको स्रोत खेर जान्छ । कोरोना रोकथाम र नियन्त्रणका लागि नेपालले आफ्नो उपाय अवलम्बन गर्दा क्लु भारतबाट लिए जस्तो देखिन्छ । पक्कै पनि नेपाल र भारतबीचको खुला सिमाना र समान सामाजिक परिवेश भएका कारण यो मनासिब छ, तर भारतको जनसंख्या नेपालको जत्तिकै व्यवस्थापन गर्न सकिने अवस्था नभएकाले रोगभन्दा गरिबीले मान्छे नमरून् भन्ने हेतुले समेत त्यहाँ बिस्तारै लकडाउन खोल्ने निर्णय गरेको देखिन्छ ।भारत विश्वको एउटा ठूलो अर्थतन्त्रका अलावा धेरै गरिब भएको देश पनि हो । भारतको रिजर्भ बैंकका पूर्वगभर्नर रघुराम राजनका अनुसार, लकडाउन लम्बिए गरिबलाई खुवाएर बचाउन ६५ खर्ब (६५ हजार करोड) भारु लाग्ने देखिन्छ । भारतको कुल गार्हस्थ्य उत्पादन हेर्दा यो त्यति ठूलो रकम त होइन, तर धेरै लामो समय यो खर्च थेग्न सक्दैन । अर्कातिर, भारतको एक्युट रेटिङ्स एन्ड रिसर्च लिमिटेडका अनुसार हरेक दिनको लकडाउन मा भारतले ३५ खर्ब (३५ हजार करोड) भारु अर्थतन्त्रबाट गुमाइरहेको छ । नेपालकै हकमा समेत दैनिक १० अर्ब अर्थात् प्रत्येक १० दिनमा १ खर्ब रुपैयाँ बराबरको आर्थिक क्षति भएको आकलन छ ।नेपाल र भारतको मुख्य समस्या के हो भने, लकडाउन खुकुलो बनाउने त निर्णय गरियो तर समुदायमा कोरोना संक्रमणको वास्तविक स्थिति अझै थाहा छैन । संक्रमण नै कम भएको वा व्यापक टेस्टिङ नभएर वास्तविक अवस्था थाहा नभएको हुन सक्छ । नेपालमा दिनहुँ बढ्दै गएका कोरोनाका नयाँ केस हेर्दा व्यापक टेस्टिङ र कन्ट्याक्ट ट्रेसिङ नभएकाले संक्रमण कम देखिएको जस्तो छ ।भारतमा लकडाउन खुकुलो पारिँदै छ, तर कोरोनाको संक्रमण पनि बढ्दो क्रममा छ । दिनहुँ ३४ हजार तथा एक हप्तामै २५ हजारजति नयाँ संक्रमित थपिएका छन् । भारतमा संक्रमण यही रूपले बढ्ने हो भने फेरि छिट्टै लकडाउन मा जानुपर्ने हुन सक्छ । अपनाउनुपर्ने सावधानी अर्थात् लकडाउन खुल्दा बस, ट्रेन, कार्यालय वा उद्योगधन्दामा सामाजिक दूरी कायम गराउने, सबैले मास्क लगाउनुपर्ने, हात धुने र सरसफाइ कायम गर्नुपर्ने, सबैको शरीरको तापक्रम दिनहुँ नाप्ने, आवतजावतको अभिलेख राख्ने, शंका लागेकाको तत्काल परीक्षण र कन्ट्याक्ट ट्रेसिङ नभए, आइसोलेसन प्रभावकारी नभए संक्रमण झन् बढ्नेछ । धेरै विशेषज्ञको राय के छ भने, जनसंख्याअनुरूप चाहिने टेस्टिङ बिना लकडाउन खोल्दा समस्या भयावह हुन सक्छ । अमेरिकाको टेस्टिङ दर न्यून हुँदा पनि त्यही स्तरको आत्मविश्वासका लागि भारतमा हरेक दिन २० लाखजति टेस्टको आवश्यकता पर्छ । तर, एक दिनमा ३०४० हजार हाराहारीमा टेस्टिङ भैरहेको भनिन्छ । नेपालमा पहिलो संक्रमित देखिएको चार महिना हुँदै छ भने दिनहुँ संक्रमित थपिँदै छन् । भरपर्दो परीक्षणको दायरा खासै बढेको छैन र कन्ट्याक्ट ट्रेसिङ सुस्त छ । संक्रमण तेस्रो चरणमा प्रवेश गरे पनि टेस्टिङ पहिलो चरणमा जस्तो छ । पीसीआरबाट १४१५ हजारजति परीक्षण गरिएको भनिएको छ । विश्व स्वास्थ्य संगठनका अनुसार, ज्वरो आएका, रुघाखोकी लागेका, निमोनियाको लक्षण भएका वा कुनै पनि लक्षण नभएर पनि कोरोना भएकाहरूसँग सम्पर्कमा आएकाहरू सबैको परीक्षण गर्दा १० प्रतिशतजतिमा कोरोना देखिए मात्रै यो नियन्त्रणमा रहेको मान्न सकिन्छ । भन्नुको अर्थ, नेपालको जनसंख्या हेर्दा एक दिनमा कम्तीमा ५७ हजारको परीक्षण आवश्यक छ । आरडीटी किटबाट ५०६० हजार परीक्षण गरिएको भए पनि यसको भरोसा छैन ।नेपालका चुनौती थोरै छैनन् । छिमेकी भारतमा संक्रमण भयावह हुँदै गए के गर्ने ? लकडाउन खुकुलो पार्दा संक्रमण बढ्न नदिन के सावधानी अपनाउने ? विदेशबाट आफ्ना नागरिकहरूलाई नेपाल ल्याएर कसरी सुरक्षित रूपले समुदायमा समायोजन गर्ने ? कोरोनाको मारमा परेका गरिब, सीमान्तीकृत, मजदुर, किसान, कामदार आदिको सामाजिक सुरक्षा कसरी गर्ने ? डुबेको अर्थतन्त्रको कसरी पुनरुत्थान गर्ने ? भारतका विभिन्न सहरमा बिचल्लीमा परेका, सीमामा भारतीय क्वारेन्टिन मा राखिएका वा अलपत्र परेका नेपालीहरूको बिजोग छ । भारतले लकडाउन खुकुलो पार्दै गए नेपाल आउन चाहनेको संख्या लाखौं पुग्न सक्छ । त्यसमाथि खाडी मुलुकहरू, मलेसिया लगायतले भिसा सकिएका वा बेरोजगार बनेका आप्रवासी कामदारहरूलाई स्वदेश फर्किन निर्देशन जारी गरेका छन् । अबको केही हप्तामै अमेरिका, युरोपलगायत विश्वभरि अलपत्र परेका वा नेपाल आउन चाहनेको संख्या बढ्दै जानेछ । विकास र समृद्धि पछिका कुरा भए, राज्यको पहिलो कर्तव्य आफ्ना नागरिकको देश आउन पाउने र बाँच्न पाउने अधिकारको सुनिश्चितता गर्न नसकिए, त्यो देश के देश ? यस्तै बेला देशको राष्ट्रियताको सही मानेमा परीक्षण हुने हो । तर हाम्रा राष्ट्रिय ध्वजावाहक जहाजहरू विदेशी बोकेर विभिन्न देश जाने तर फर्किंदा चाहिँ रित्तै आएका छन् । भाडा तिर्छौं र क्वारेन्टिन बस्छौं भन्दा पनि देश आउनेलाई निषेध गर्नु विडम्बना हो । संघीय सरकारले बाहिरबाट सुरक्षित तरिकाले नागरिक ल्याउने र तिनको स्वास्थ्य परीक्षण गर्ने, प्रदेश सरकारले क्वारेन्टिन व्यवस्थापन हेर्ने र स्थानीय तहले आइसोलेसन को कडा निगरानी गर्ने गरे संघीयताले काम गरेको देखिनेछ ।भारतबाट आउनेका हकमा सीमानजिकै परीक्षणको व्यवस्था गरी तीन वर्गमा राखेर व्यवस्थापन गर्न सकिन्छ । लक्षण भएकालाई तत्काल अस्पताल पुर्याउने, भारतमा धेरै कोरोना भएका सहरहरू (रातो जोन) बाट आएका भए क्वारेन्टिन मा बसाल्ने र बाँकीलाई फारम भराएर आआफ्ना घरमै आइसोलेसन मा बस्न लगाउने । भारतले खाडीलगायत विदेशबाट आफ्ना मान्छे ल्याउन मे ७ तारिखदेखि यिनै उपाय लागू गरेको छ । खाडीलगायत अन्य मुलुकको हकमा समेत माथिका कुरा लागू हुन्छन् । तर, एकै चोटि लाखौं नेपाली फर्किन खोजे नेपालको क्वारेन्टिन सुविधा, हवाई यातायात र स्वास्थ्य सेवा प्रणालीले धान्न सक्दैन । तसर्थ एकातिर विदेशमा भएका नागरिकलाई प्राथमिकताका आधारमा नेपाल भित्र्याउने प्रणाली सरकारले लागू गर्न र अर्कातिर कामदारहरू बसेको देशसँग छलफल गरी समयतालिका बनाउन जरुरी छ । हाम्रा नेपालीहरू कामको सिलसिलामा एकै दिन खाडी मुलुक वा मलेसिया पुगेका होइनन् । वर्षौंदेखि जाने क्रम चलिरहेको छ भने १२ हप्तामा सबै ल्याउन सक्ने अवस्था नभएकाले यी देशसँग नेपालले आफ्नो कूटनीतिक क्षमता देखाउन सक्नपर्छ । नेपालका तुलनामा भारतसँग आफ्नो क्षमता छ । भारतले खाडी युद्धताका झन्डै २० लाख भारतीयहरूको उद्धार गरेको थियो र अहिले पनि त्यस्तै उद्धार सुरु गरेको छ । हवाइजहाजका अलावा जलसेनाका पानीजहाज पनि प्रयोग गरिँदै छन् । लाखौंको उद्धार गरिरहेको भारतलाई, सार्कको कोरोना कोष कै स्पिरिट अनुसार, अलपत्र परेका नेपालीको उद्धार गर्न अनुरोध गर्न सकिन्छ ।कोरोना रोकथामसँगै अर्थतन्त्र उकास्नु अर्को चुनौती छ । सन् १९३० को ठूलो मन्दीपछिको बृहत् आर्थिक संकट विश्वमा आउन सक्ने अनुमान छ । नेपालको अर्थतन्त्र २ प्रतिशत हाराहारीमा खुम्चिने, विप्रेषण करिब १५२० प्रतिशतले घट्ने, राजस्वमा भारी गिरावट आउने अनि विकासनिर्माण झन् सुस्त हुने हुँदा देश धेरै पछाडि धकलिने नै भयो । यही परिवेशमा हेर्दा अनुत्पादक र फजुल भनेर आलोचित सांसद कोषजस्ता कार्यक्रमहरू बन्द गर्नुपर्छ । भारतले सांसदको एक वर्षको तलबमा ३० प्रतिशत कटौती गरेको छ भने सांसदले आफ्नो क्षेत्रमा खर्च गर्न पाउने रकम पनि दुई वर्षसम्म नलिने भएका छन् ।कोरोनाले धेरै मारमा परेकाहरू बिहानबेलुकीको छाक टार्न गाह्रो भएका गरिब, मजदुर, कामदार र सीमान्तीकृत नै हुन् । यो वर्गलाई लक्षित गरेर ल्याइएका सामाजिक सुरक्षा र राहतका कार्यक्रमहरू लक्षित वर्गको पहिचान, कार्यक्रमहरूको प्रभावकारी कार्यान्वयन र अनुगमन अनि अनियमितता गर्नेलाई कडा कारबाहीको अभावले गर्दा असफल भएका हुन् ।आर्थिक पुनरुत्थानका कुरा गर्दा, स्वास्थ्यसेवा, विशेष गरी कोरोना रोकथामको व्यवस्थापन (टेस्टिङ, आइसोलेसन, कन्ट्याक्ट ट्रेसिङ, क्वारेन्टिन आदि) का लागि धेरै बजेट विनियोजन गर्ने, कोरोनाको मारमा परेका कृषिदेखि साना उद्योगसम्म, पर्यटनदेखि होटल व्यवसायसम्म, यातायातदेखि कलकारखाना र उद्योगव्यवसायसम्म सबै क्षेत्रलाई संकटबाट उकास्न केही न केही सहुलियतको व्यवस्था गर्नु आवश्यक छ ।नेतृत्वको सच्चा मन, हृदयदेखिको सेवाभाव अनि नीति तर्जुमा र कार्यान्वयनमा पारदर्शिता हुने हो भने संकट व्यवस्थापन नागरिकको भरोसा आर्जन गर्ने एउटा मौका पनि हो ।दोस्रो चोटि भारतमा पुनः सरकारको बागडोर सम्हाल्न सफल प्रधानमन्त्री मोदीका चुनावलगत्तैका केही महिना सामाजिक र राजनीतिक विवादमै बिते । जब कोरोनाको संक्रमण सुरु भयो, उनको लोकप्रियता अकासियो । एउटा सर्वेक्षणअनुसार, अहिले करिब ८३ प्रतिशत भारतीयले मोदी सरकारको कामलाई र करिब ९३ प्रतिशतले मोदीको नेतृत्वलाई अनुमोदन गरेका छन् ।नेपालमा सरकारको काम र प्रधानमन्त्रीको नेतृत्वबारे कुनै सर्वेक्षण त गरिएको छैन, तर लकडाउन कै बेला चर्चामा आएको ओम्नी काण्ड, स्वास्थ्य सामग्री ल्याउने काममा भएको ढिलासुस्ती, अलपत्र परेका गरिब र मजदुरको उद्धारमा लापरबाही, पार्टी विभाजन गर्न र शक्ति केन्द्रीकृत गर्न ल्याइएका भनेर आलोचित दुई अध्यादेश तथा त्यसपछि नेकपाभित्र सुरु भएको नीतिगत कम तर सत्ता, शक्ति र भागबन्डा बढी जस्तो देखिने विवादले धेरै नागरिकलाई निराश तुल्यायो । मानव जाति र जीवाणुबीच चलिरहेको यो तेस्रो विश्वयुद्धका बेला सत्ताको अहं वा पार्टीगत र व्यक्तिगत स्वार्थभन्दा माथि उठ्न नसके इतिहासले कसैलाई माफी दिनेछैन । नोट ः उपर्युक्त विचारसँग लेखकसम्बद्ध संस्थाको कुनै सम्बन्ध छैन ।"
लिपुलेकमा कूटनीतिक असफलता,"अबको विकल्पयदि लिपुलेक लगायतका सीमा विवाद समाधान गर्न सरकार प्रतिबद्ध र इमानदार छ भने सबैभन्दा पहिले ओलीले समकक्षी मोदीसँग कूटनीतिक संवाद गर्नुपर्छ । प्रधानमन्त्रीस्तरीय उच्च कूटनीतिक संवादमार्फत समाधान गर्न निर्णायक पहल गर्नुपर्छ । यति जटिल विषय प्रशासनिक वा प्राविधिक तहबाट समाधान हुने सम्भावनै छैन । यस्तो सम्भावना हुन्थ्यो भने अहिलेसम्म समस्या समाधान भइसक्थ्यो । विगतमा प्रशासनिक र प्राविधिक तहमा धेरै समिति, कार्यदल र संयन्त्र गठन गरिए पनि कुनै सफल भएनन् । सन् २०१४ मा भारतीय प्रधानमन्त्री मोदीको नेपाल भ्रमणका अवसरमा सीमा विवाद निरूपण गर्ने जिम्मेवारी परराष्ट्र सचिवस्तरीय समितिलाई दिइएको थियो तर ६ वर्षसम्म उक्त समितिको बैठकसम्म बस्न सकेन । भारतले पुनः प्रशासनिक वा प्राविधिक तहमै संवादको प्रस्ताव गर्न सक्छ, जुन समस्या समाधान नगर्ने उद्देश्यले कूटनीतिक छारो हाल्ने छलकपटपूर्ण प्रयास मात्रै हुनेछ । त्यसलाई नेपालले समयमै बुझेन भने अर्को कूटनीतिक गल्ती हुनेछ । उच्चस्तरीय संवादका लागि ओलीले गरिरहेको विलम्ब रहस्यमय छ । भारतले विवादित नक्सा सार्वजनिक गरेयता ओलीले मोदीसँग सीमा सम्बन्धमा संवाद गरेका छैनन्, किन ? सरकारले वक्तव्यबाजी र थर्ड पर्सन नोट मात्र होइन, अब ओलीले नै समकक्षी मोदीलाई फस्ट पर्सन नोट लेख्नुपर्छ । बीपीले पनि सीमा विवादबारे तत्कालीन भारतीय प्रधानमन्त्री जवाहरलाल नेहरू र चिनियाँ प्रधानमन्त्री चाउ एन लाईलाई फस्ट पर्सन नोट लेखेका थिए । भारत र चीनबीच लिपुलेकलाई व्यापारिक नाकाका रूपमा विकसित गर्ने सहमति भएपछि तत्कालीन प्रधानमन्त्री सुशील कोइरालाले कडा प्रतिवाद गर्दै भारत र चीन दुवैलाई कूटनीतिक नोट पठाएका थिए भने भारतीय प्रधानमन्त्री मोदीसँग टेलिफोन संवाद गरी असहमति व्यक्त गरेका थिए । सोही कारण सम्बन्ध चिसिएपछि मिति तय भइसकेको कोइरालाको राजकीय भारत भ्रमण स्थगन भएको थियो । अहिले त कूटनीतिक नोट मात्रै होइन, भारतका लागि नेपाली राजदूत नीलाम्बर आचार्यमार्फत नेपालले भारतलाई कूटनीतिक डिमार्स नै पठाउनुपर्ने गम्भीर परिवेश सिर्जना भएको छ । सरकारले अन्तर्राष्ट्रिय सम्बन्ध र सीमा तथा अन्तर्राष्ट्रिय कानुनका ज्ञाता सम्मिलित विज्ञ समूह गठन गरी अधिकारिक दस्ताबेज तयार गर्न लगाउन सक्छ । उक्त समूहले गहन अध्ययनअनुसन्धान गरी प्रमाण र अभिलेखका आधारमा तयार गर्ने विवरणलाई संसद्मार्फत साझा सहमतिको दस्ताबेजका रूपमा स्थापित गर्न सकिन्छ । र, त्यसकै आधारमा सरकारले भारतसँग वार्ता गरेमा नेपालको क्षमता बलियो हुन सक्छ, स्वदेशभित्र विवाद पनि हुँदैन । यसै गरी, भारतीय राजनीतिक, कूटनीतिक, सरकारी अधिकारी तथा बौद्धिक समुदायसँग समेत संवाद र परामर्श गरी सीमा विवाद समाधानका दृष्टिले सकारात्मक भूमिका निर्वाह गर्न सक्षम कूटनीतिज्ञलाई ओलीले विशेष दूत नियुक्त गर्नु उपयुक्त कूटनीतिक पहल हुनेछ । कोरोना महामारीका कारण तत्काल भारतीय उच्च अधिकारीसँग प्रत्यक्ष संवाद सम्भव छैन, तर विशेष दूतले भर्चुअल भए पनि निरन्तर संवाद गरी प्रक्रियालाई जीवित राख्नु अपरिहार्य छ । भारतले विवादित नक्सा फिर्ता लिने र सीमा विवादबारे सहमति नहुँदासम्म भौतिक संरचना निर्माण स्थगनलाई वार्ताको बटमलाइन बनाइनुपर्छ । कूटनीतिक संवादमार्फत समस्या समाधानका लागि नेपालले अधिकतम प्रयास गर्नुपर्छ । त्यति गर्दा पनि भारत तयार भएन भने यस मुद्दालाई अन्तर्राष्ट्रियकरण गर्नुभन्दा अर्को विकल्प हुनेछैन । के त्यस्तो निर्णायक कूटनीतिक पहल गर्न प्रधानमन्त्रीले सक्लान् ? राष्ट्रवादी ओलीको अग्निपरीक्षा भारतसँगको सीमा विवाद समाधान र कूटनीतिक कौशलको कसीमा हुनेछ । ट्वीटर ः २न्भवबध्बनभि"
भारतमा २०० खर्बको आर्थिक प्याकेज,"विदेशमा रहेका नागरिकलाई उद्धार गर्दैनेपालले सीमामा रोकिएका आफ्ना नागरिकहरूको प्रवेशमा समेत रोक लगाइरहेका बेला भारतले भने विदेशमा रहेका आफ्ना नगारिकलाई धमाधम उद्धार गर्न थालेको छ । कोभिड१९ रोकथाम र नियन्त्रणका लागि गरिएको लकडाउनसँगै उडान बन्दका कारण विदेशमा अलपत्र रहेका रहेका आफ्ना नागरिकका लागि बन्दे भारत मिसन नामको विशेष अभियान नै सुरु गरिएको छ । यही क्रममा भारतले मे १६ देखि २२ सम्म दोस्रो चरणको मिसन सञ्चालन गर्ने भएको छ । पहिलो चरणको बन्दे भारत मिसन ७ मे मनिादेखि सञ्चालन गरिएको थियो । जसअन्तर्गत एअर इन्डिया र त्यसको सहायक कम्पनी एअर इन्डिया एक्सप्रेसको ६४ उडानबाट विभिन्न १२ मुलुकमा रोकिएका करिब १५ हजार भारतीयहरूलाई स्वदेश फिर्ता गरिएको थियो । यसैबीच, जलसेनाले माल्दिभ्समा रहेका भारतीयहरूको समेत उद्धार गरेको थियो । दोस्रो चरणमा नेपाललगायत विभिन्न ३१ मुलुकबाट भारतीयहरूलाई स्वदेश ल्याउने लक्ष्य रहेको छ । भारतको नागरिक उड्डयन मन्त्रालय, विदेश मन्त्रालय र राज्य सरकारहरूको समन्वयमा ती मुलुकहरूबाट भारतीयहरूलाई ल्याउन १४९ वटा उडान गरिने भएको छ । नेपालका लागि भने एउटा मात्र उडान हुने छ । स्वदेश फर्कने भारतीयहरूले १४ दिनको क्वरन्टाइनमा भने अनिवार्यमा रूपमा बस्नुपर्नेछ ।भारतले अभियानभन्दा पहिले नै विदेशमा अलपत्र परेका करीब ६० हजार भन्दा बढी नागरिकलाई उद्धार गरिसकेको छ । भारतले विदेशमा रहेका आफ्ना नागरिकहरूको उद्धारका लागि शुरु गरिको अभियान सन् १९९० को इराककुवेत युद्धपछिको ठूलो मानिएको छ । त्यतिबेला इराकले कुवेतमा आक्रमणपछि कुवेतमा रहेका करीब डेढलाख भन्दा बढी भारतीयहरूलाई विशेष अभियानमार्फत् उद्धार गरिएको थियो ।"
वुहानमा १ करोड १० लाखको कोरोना परीक्षण गरिने,"बेइजिङ (एजेन्सी) कोरोना भाइरस (कोभिड१९) को उद्गमस्थल मानिएको चीनको वुहानमा सबै बासिन्दाको परीक्षण गरिने भएको छ । वुहान सहरले १ करोड १० लाख बासिन्दाको परीक्षण गर्ने योजनाको तयार पारेको हो । वुहानमा पछिल्लो समय कोभिड१९ का संक्रमित देखिन थालेपछि परीक्षण विस्तार गर्न लागिएको चिनियाँ सञ्चारमाध्यमले जनाएका छन् । सन् २०१९ को डिसेम्बर ३१ मा कोभिड १९ देखिएपछि वुहान ११ सातासम्म कडा लकडाउनको अवस्थामा थियो ।अधिकारीहरूले भाइरस पूर्णरूपमा नियन्त्रणमा आएको भन्दै अप्रिल ८ मा लकडाउन खुला गरेका थिए । त्यसयता वुहानमा शिक्षण संस्था, व्यापार व्यवसाय तथा सार्वजनिक यातायात खुलेपछि जनजीवन सामान्य हुँदै आएको थियो । तर एउटै आवासीय क्षेत्रमा पुनः सामूहिक संक्रमण भेटिएपछि अवस्था सामान्य नहुने चिन्ता व्यक्त भएको छ । प्रारम्भिक चरणमा रहेको योजनाअन्तर्गत नै रहेको बुझिएको छ । चिनियाँ सञ्चारमाध्यमहरूका अनुसार वुहानभरि १० दिनभित्र परीक्षण गरिसक्ने बताइएको छ ।द पेपर नामक पत्रिकाले आन्तरिक दस्तावेजलाई उल्लेख गर्दै वुहानका प्रत्येक जिल्लालाई मंगलबारसम्म १० दिने परीक्षण योजना तयार पार्न भनिएको थियो । ती जिल्लाका अधिकारीलाई जनसंख्या र संक्रकमणको आशंकाका आधारमा कार्ययोजना तयार पार्न निर्देशन दिइएको हो । दस्तावेजमा बढी जनसंख्या भएको क्षेत्र तथा बढी उमेरका बासिन्दालाई परीक्षणका लागि पहिलो प्राथमिकता दिन भनिएको छ । तर ग्लोबल टाइम्स समाचारपत्रले वरिष्ठ स्वास्थ्य अधिकारीलाई उद्धृत गर्दै त्यसरी सहरभरिका सम्पूर्ण बासिन्दाको परीक्षण गर्नु खर्चिलो हुनुका साथै असम्भवजस्तो देखिएको उल्लेख गरेको छ । वुहान विश्वविद्यालयको झोंगनान अस्पतालको सघन उपचार एकाइका निर्देशक पेङ झियोङले त्यस्तो परीक्षण सहरभरिका बासिन्दाको साटो स्वास्थ्य कर्मचारी, जोखिममा रहेका मानिस र संक्रमितसँग प्रत्यक्ष सम्पर्कका आएकालाई लक्षित गर्नुपर्ने बताए । वुहान विश्वविद्यालयका अर्का निर्देशकले सहरको जनसंख्यामध्ये ३० देखि ५० लाखको परीक्षण भइसकेको छ र वुहान बाँकी ६० देखि ८० लाखलाई १० दिनमा परीक्षण गर्न सक्षम रहेको जनाए । अमेरिकाले हाल दैनिक ३ लाख मानिसका परीक्षण गरिरहेको छ । ह्वाइटहाउसका अनुसार अमेरिकामा ९० लाखभन्दा बढी मानिसको परीक्षण गरिसकिएको छ । चिनियाँ सामाजिक सञ्जाल वेइबोका प्रयोगकर्ताहरूले केही दिनभित्र सम्पूर्ण बासिन्दाको परीक्षण कसरी सम्भव हुन्छ भन्दै विभिन्न प्रश्नहरू उठाएका छन् । त्यति धेरै मानिसको परीक्षण गर्न असम्भव छ, एकजना टिप्पणीकारले भनेका छन् । उनले यसका लागि लाग्ने खर्चबारे पनि प्रश्न उठाएका छन् । अर्का टिप्पणीकर्ताले वुहानको लकडाउन हटाउनुअघि नै त्यस्तो परीक्षण हुनुपर्ने बताएका छन् । चीनमा सोमबार एक जना मात्र नयाँ संक्रमित थपिएका थिए । कोभिड १९ का कारण चीनमा हालसम्म ४ हजार ६ सय ३७ जनाको ज्यान गएको छ ८४ हजार ११ जनामा संक्रमण पुष्टि भइसकेको छ ।"
कोरोनापीडित ऋणीलाई मात्र ब्याज छुट,"यही कारण बैंकहरूको आलोचना हुँदै आएको थियो । यसपटक भने वाणिज्य बैंकहरूले सूचना नै जारी गरेर सबै ऋणीका लागि ब्याजदर घटाउने घोषणा गरेका थिए । बैंकहरूले यसअघि मासिक ब्याजदर प्रकाशन गर्दा जेठदेखि ऋणको ब्याजदर पनि घटाउने सूचना पनि सँगै राखेका थिए । अब उक्त घोषणा लागू नहुने भएपछि सार्वजनिक सूचना जारी गर्न सर्वसाधारणलाई जानकारी गराउने संघका अध्यक्ष दाहालले बताए । संघले सम्भवतः मंगलबारबुधबार सूचना जारी गरी ब्याज नघट्ने कारणबारे जानकारी गराउँछ, उनले भने । यसअघि बैंकहरूले जेठमा ०४ देखि ०७ प्रतिशत बिन्दुले ऋणको ब्याजदर घट्ने बताएका थिए । राष्ट्र बैंकले बैंक दर (पोलिसी रेट) घटाएपछि वाणिज्य बैंकहरूले वैशाख १ देखि निक्षेपको ब्याजदर १ देखि डेढ प्रतिशत बिन्दुसम्मले घटाएका छन् । वित्तीय प्रणालीमा तरलताको अवस्था सहज रहेको, ऋण प्रवाह सुस्त भएको, बैंक दर (बैंकहरूले राष्ट्र बैंकबाट कर्जा लिँदा तिर्नुपर्ने ब्याजदर) घटेकोलगायत कारण बैंकहरूले निक्षेपको ब्याज घटाउने निर्णय गरेका थिए । वैशाख १ देखि लागू हुने गरी बैंकहरूले संस्थागत मुद्दती निक्षेपमा ७ प्रतिशत, संस्थागत निक्षेप नवीकरण गर्दा ७१ प्रतिशत र व्यक्तिगत मुद्दती निक्षेपमा ८२५ प्रतिशत ब्याज प्रदान गर्नेछन् । यो ब्याजदरमा बैंकहरूले संस्थालाई १ प्रतिशत र व्यक्तिलाई ०५ प्रतिशत ब्याज बढाएर दिन पाउँछन् । अर्थ मन्त्रालय र राष्ट्र बैंकको निर्देशनमा संघले बैंकहरूबीच निक्षेपको ब्याजदरमा यसअघि भद्र सहमति गरेको थियो । यसअनुसार बैंकहरूले संस्थागत मुद्दती निक्षेपमा बढीमा ८५ प्रतिशत र संस्थागत मुद्दती निक्षेप नवीकरणमा ८६ प्रतिशत र व्यक्तिगत मुद्दती निक्षेपमा बढीमा ९२५ प्रतिशतभन्दा धेरै ब्याज नदिने निर्णय गरेका थिए । विगतमा तरलता अभाव रहेका बेला बैंकहरूबीच अस्वस्थ प्रतिस्पर्धा भएपछि संघले ब्याजदरमा भद्र सहमति गरेको थियो । त्यसपछि पटकपटक ब्याजदर घटाइए पनि भद्र सहमति तोडिएको छैन । चैत मसान्तमा कायम ब्याजदरमा २ प्रतिशत बिन्दुले कम गरी चौथो त्रैमास (असारसम्म) को ब्याज गणना गर्न गत साता राष्ट्र बैंकले बैंक तथा वित्तीय संस्थालाई निर्देशन दिएको छ । निर्देशनअनुसार लघुवित्त वित्तीय संस्थाले चैतसम्मको ब्याजमा ३ प्रतिशत ब्याज घटाउनुपर्ने व्यवस्था छ । यो निर्देशनअनुसार कोरोनाका कारण प्रभावित होटल, रेस्टुरेन्ट, रिसोर्ट, ट्राभल, ट्रेकिङलगायत पर्यटन क्षेत्र तथा हवाई उड्डयन, व्यावसायिक प्रयोजनका सवारीसाधन, साना तथा मझौला उद्योग, निर्यात उद्योग, मनोरञ्जन उद्योग, अस्पताल, कुखुरापालन व्यवसाय आदिले यस्तो छुट पाउनेछन् ।तर खाद्य उद्योग, ट्रेडिङ, एलपी ग्यास, इन्टरनेट, टेलिभिजन, टेलिकम्युनिकेसन, साबुन तथा केमिकल उद्योग, मेडिकल पसल, सञ्चालनमा रहेका हाइड्रोपावर कम्पनी, सुर्तीजन्य पदार्थ र मदिरा व्यवसायसँग सम्बद्ध ऋणीले दुई प्रतिशत ब्याज छुट सुविधा नपाउने राष्ट्र बैंकले प्रस्ट्याएको छ ।"
५१ दिनपछि खुल्यो सेयर बजार,"काठमाडौं (कास) लकडाउनका कारण बन्द भएको सेयर बजार ५१ दिनपछि खुलेको छ । कोभिड(१९ को संक्रमणको जोखिमबाट बच्न भन्दै चैत दोस्रो सातादेखि सेयर बजार बन्द गरिएको थियो । बैंक तथा वित्तीय संस्था, बिमा, धितोपत्र बजारलगायत अत्यावश्यक क्षेत्र सञ्चालन गर्ने सरकारको पछिल्लो निर्देशनपछि मंगलबारदेखि धितोपत्रको दोस्रो बजार पनि सञ्चालनमा ल्याइएको हो । संक्रमणकालीन अवस्था भएकाले साविकको कारोबार अवधि घटाएर दैनिक २ घण्टा (११ देखि १ बजेसम्म) बजार सञ्चालन गरिएको थियो । लकडाउनअघि दैनिक ५ घण्टा (११ देखि ४ बजेसम्म) सञ्चालन हुँदै आएको थियो ।बजार खुलेदेखि नै मंगलबार सेयर बजार निरन्तर ओरालो लाग्यो । यही कारण १२ बजेर २० मिनेट जाँदा नेप्सेको दैनिक कारोबार सीमा २ प्रतिशत नाघ्यो । नेप्से २ प्रतिशत बिन्दुले घटेपछि सर्किट ब्रेकरमार्फत सो दिनको कारोबार बन्द गरियो । कारोनाका कारण विश्वभरका सेयर बजारमा उच्च गिरावट आएका बेला मंगलबार घरेलु सेयर बजारले पनि सोही प्रवृत्ति पछ्याएको हो । सो दिन नेप्से परिसूचक २५३० अंकले घटेको छ । योसँगै नेप्से परिसूचक १ हजार २ सय २६१५ बिन्दुमा ओर्लेको छ । लकडाउनअघिको अन्तिम कारोबारमा नेप्से १ हजार २ सय ५१४६ बिन्दुमा बन्द भएको थियो । मंगलबार १० करोड ४३ लाख ७२ हजार रुपैयाँबराबरको सेयर कारोबार भएको छ । करिब ३ सयवटा कारोबारबाट ८७ कम्पनीका १ लाख ६ हजार ४ सय १२ कित्ता सेयर किनबेच भए । ती किनबेचबाट करिब साढे १० करोड रुपैयाँबराबरको सेयर कारोबार भयो । चैत ११ मा सरकारले लकडाउन गरेसँगै बन्द भएको सेयर बजार मंगलबारदेखि खुलेको हो । अप्ठ्यारो परिस्थितिमा बजार सञ्चालन गर्नुपरेपछि नेपाल धितोपत्र बोर्डले साविकको दैनिक कारोबार समय घटाएर २ घण्टा बनाएको छ । यस्तै सर्किट ब्रेकरको व्यवस्था पनि परिमार्जन गरी दैनिक २ प्रतिशत मात्र बनाइएको छ । सामान्य अवस्थामा कारोबार सुरु भएको पहिलो घण्टामा सेयर बजार ४ प्रतिशत घट्दाबढ्दा १५ मिनेट, दोस्रो घण्टामा ५ प्रतिशत घट्दाबढ्दा ३० मिनेट र त्यसपछि ६ प्रतिशत घट्दाबढ्दा सो दिनको कारोबार नै रोक्नुपर्ने कानुनी व्यवस्था थियो । मंगलबार सेयर कारोबारमा सहभागी १ हजार ६ सय ७१ लगानीकर्तामध्ये ८ सय ८४ जना (५२९० प्रतिशत) ले अनलाइनमार्फत कारोबार गरेको नेप्सेले जनाएको छ । अनलाइन कारोबार गर्न मंगलबारसम्म २७ हजार १ सय १ जना लगानीकर्ताले लगइन (युजर नेम र पासवर्ड) लिइसकेको नेप्सेको तथ्यांक छ ।मंगलबार कारोबारमा आएकामध्ये सबै उपसमूहका परिसूचक घटे । जसमध्ये बैंकिङ, जीवन बिमा र अन्य उपसमूहका परिसूचक २ प्रतिशतभन्दा धेरैले घटे । जलविद्युत्, निर्जीवन बिमा र उत्पादन तथा प्रशोधन उपसमूहको परिसूचक १ प्रतिशतभन्दा बढी र बाँकी उपसमूहका परिसूचक १ प्रतिशतभन्दा कमले घटेको नेप्सेले जनाएको छ ।गत फागुनसम्म नेप्सेमा २ सय १२ कम्पनी सूचीकृत छन् । तीमध्ये १ सय ४८ बैंक तथा वित्तीय संस्था र बिमा कम्पनी छन् । ३२ जलविद्युत् कम्पनी, १९ उत्पादन र प्रशोधन उद्योग, ४४ होटल तथा व्यापारिक संस्था र ४ अन्य समूहका छन् । ०७६ असारमा सूचीकृत कम्पनी संख्या २ सय १५ थियो । सूचीकृत कम्पनीमध्ये बैंक तथा वित्तीय संस्था र बिमा कम्पनीको धितोपत्र बजार पुँजीकरणको हिस्सा ८०३ प्रतिशत छ । जलविद्युत् कम्पनीको हिस्सा ५८, उत्पादन र प्रशोधन उद्योगको हिस्सा ३७, होटलको हिस्सा १५, व्यापारिक संस्थाको हिस्सा ०३ तथा अन्य समूहका कम्पनीको हिस्सा ८५ प्रतिशत छ । ०७६ माघसम्म सूचीकृत संस्थाको सेयर ४ अर्ब ६६ करोड कित्ता रहेको नेप्सेले जनाएको छ ।"
टेलिकमको आम्दानी घट्यो,"काठमाडौं (कास) नेपाल टेलिकमको चैत महिनासम्मको आम्दानी गत वर्षको सोही अवधिको तुलनामा करिब ६७ करोड घटेको छ । तेस्रो त्रैमासिकसम्म २६ अर्ब ८३ करोड ६६ लाख रुपैयाँ आम्दानी भएको टेलिकमले सार्वजनिक गरेको छ । गत वर्ष चैतसम्म २७ अर्ब ५० करोड ६० आम्दानी भएको थियो । गत वर्षको सोही अवधिको तुलनामा टेलिकमको आय ६६ करोड ९४ लाख २९ हजार घटेको हो ।आम्दानी घट्नुमा रिचार्ज कार्डका बिक्रेतालाई दिइएको डिस्काउन्ट र लकडाउन अवधिमा दिइएको छुट कारण रहेको टेलिकमको दाबी छ । ०७५ चैत १ देखि टेलिकमले रिचार्ज कार्डको बिक्रीमा कमिसनको सट्टा डिस्काउन्ट गणना गर्न सुरु गरेको थियो । कमिसन कूल बिक्रीलाई हिसाब गरिसकेपछि प्रदान गरिने भए पनि डिस्काउन्ड बिक्रीअघि प्रदान गरिने हुँदा डिस्काउन्टका कारण पनि सेवाबापतको आय घटेको हो, टेलिकमले जारी गरेको विज्ञप्तिमा भनिएको छ, चैतसम्म उक्त डिस्काउन्ट रकम ८५ करोड ३३ लाख ४४ हजार छ ।"
स्वास्थ्यकर्मीलाई कतार एयरवेजको निःशुल्क टिकट,काठमाडौं (कास) कतार एयरवेजले स्वास्थ्यकर्मीलाई निःशुल्क १ लाख हवाई टिकट वितरण गर्ने घोषणा गरेको छ । कोरोना भाइरस संक्रमण उपचारका लागि अग्रपंक्तिमा रही स्वास्थ्यकर्मीले पुर्याएको योगदानको कदर गर्दै उक्त सेवा दिने घोषणा गरेको हो । एयरवेजले मे १२ देखि १८ सम्म टिकट विरतरण गर्ने जनाएको छ । स्वास्थ्यकर्मीले एयरवेजको आधिकारिक वेबसाइट कतारएयरवेज डटकम स्ल्यास थ्यांकयुहिरोजमा फारम भरी दर्ता गराउन सक्छन् ।
सिभिलसेलपे सहकार्य,काठमाडौं (कास) सिभिल बैंक र सेलपेबीच डिजिटल भुक्तानीसम्बन्धी सम्झौता भएको छ । सम्झौताअनुसार ग्राहकले सेलपेसँग आबद्ध बैंकमा वा त्यहाँबाट बैंकको खातामा दर्ता गरिएको मोबाइल नम्बरमार्फत रकम स्थानान्तरण गर्न सक्छन् । साथै बैंकका ग्राहकले सेलपेका अन्य भुक्तानीलगायत सुविधा प्रयोग गर्न सक्छन् ।
सिटिजनको २१२५ बिमा कोष वृद्धि,काठमाडौं (कास) सिटिजन लाइफ इन्स्योरेन्सले चालू आवको तेस्रो त्रैमासिक वित्तीय विवरण सार्वजनिक गरेको छ । विवरणअनुसार चैत मसान्तसम्म कम्पनीले जीवन बिमा कोषमा २१२ प्रतिशत वृद्धि गरेको छ । गत आर्थिक वर्षको चैत मसान्तमा कम्पनीको जीवन बिमा कोष ४० करोड ४७ लाख रुपैयाँ रहेकोमा यो आवको चैत मसान्तमा वृद्धि भएर १ अर्ब २६ करोड ४५ लाख रुपैयाँ पुगेको छ । सोही अवधिमा कम्पनीको खुद बिमा शुल्क पनि ७९ प्रतिशत वृद्धि भएको जनाइएको छ ।
भाइबारबाटै एनएमबीमा खाता,काठमाडौं (कास) एनएबी बैंकले भाइबरबाट पनि खाता खोल्न सकिने योजना ल्याएको छ । बैंकले भाइबरमा च्याट गरेर पनि मुद्दती निक्षेप खाता खोल्न सकिने योजना ल्याएको हो । यसअघि बैंकले फेसबुक म्यासेन्जरबाट खाता खोल्ने योजना ल्याएको थियो । यो योजनाले बैंकले घरमै बसी खाता खोल्न र वित्तीय कारोबार गर्न सहज हुने जनाएको छ ।
एनआईसीको खुद नाफा १०५ बढ्यो,काठमाडौं (कास) एनआईसी एसिया बैंकको खुद नाफा १० प्रतिशत बढेको छ । बैंकले चालू आवको तेस्रो चौमासिक वित्तीय विवरण सार्वजनिक गर्दै वार्षिक बिन्दुगत आधारमा १० प्रतिशत वृद्धिसहित २ अर्ब ५० करोड रुपैयाँ खुद नाफा आर्जन गरेको जनाएको छ । साथै बैंकले ३ अर्ब ६० करोड रुपैयाँ सञ्चालन मुनाफा आर्जन गरेको बताएको छ ।
एनवाईईएफमा पालिखे,काठमाडौं (कास) नेपाली युवा उद्यमी मञ्च (एनवाईईएफ) को राष्ट्रिय कार्यकारिणी परिषद् अध्यक्षमा प्रकाशदेव पालिखे नियुक्त भएका छन् । अनलाइनमार्फत सम्पन्न मञ्चको १६औं साधारणसभाले पालिखेलाई अध्यक्षमा नियुक्त गरेको हो । अध्यक्ष पालिखेसहित परिषद्मा ११ सदस्य छन् ।
'कृषि उत्पादन बढाऊ',काठमाडौं (कास) कांग्रेसका वरिष्ठ नेता रामचन्द्र पौडेलले कृषि उत्पादन बढाएर ग्रामीण अर्थतन्त्र बलियो बनाउनुपर्नेमा जोड दिएका छन् । आर्थिक पत्रकारसँगको अन्तर्क्रियामा मंगलबार पौडेलले आगामी बजेटमा कृषिलाई प्राथमिकतामा राखेर रकम विनियोजन गर्न सुझाए । कोभिड१९ का कारण वैदेशिक रोजगारीमा गएका धेरैजसो युवा घर फर्किने भएकाले कृषि क्षेत्रमा रोजगारी सिर्जना गर्नुपर्ने उनको भनाइ छ ।
कुन्चा सर्न धर्ना,"दार्चुला (कास) आफ्नो थातथलो फर्किन नपाएपछि व्यासका सौका समुदायले पशुचौपायासहित मंगलबार एक घण्टा जिल्ला प्रशासन कार्यालय दार्चुलामा धर्ना दिएका छन् ।चिसो छल्न गत मंसिरमा सदरमुकाम खलंगा झरेका व्यास गाउँपालिका१ छाङरु र तिंकरका बासिन्दा बाटोको समस्याका कारण आफ्नो गाउँ फिर्न पाएका छैनन् । डेढ दशकदेखि भारतीय बाटो हुँदै व्यासखलंगा कुन्चा (बसाइ) सर्दै आएका उनीहरू यसपटक लकडाउन र नेपालभारत सीमा सिल हुँदा घर फिर्न नपाएका हुन् । उनीहरू गर्मीमा व्यासमा र जाडोमा खलंगामा बस्छन् । बर्सेनि वैशाख पहिलो सातासम्म व्यास पुग्ने भए पनि यसपटक फर्कन नपाउँदा गर्मीले वस्तुभाउ मर्न थालेका र खेती लगाउने समय घर्किंदै गएको भन्दै प्रदर्शनमा उत्रिएका हुन् । इण्डियाबाट जान नाका बन्द छ । आफ्नो देशबाट बाटो भत्किएको छ, छाङरुका ललितसिंह बोहराले भने, सरकारले बाटो निर्माणमा ध्यान नदिँदा अहिले हामीहरू अप्ठ्यारोमा परेका छौं ।व्यासका बासिन्दालाई कुन्चा सार्न वैकल्पिक बाटोका बारेमा छलफल भइरहेको प्रमुख जिल्ला अधिकारी यदुनाथ पौडेलले बताए । प्रदेश र संघीय सरकारलाई यहाँको समस्याबारे जानकारी गराएको पनि उनले बताए । यहाँबाट प्रक्रिया अगाडि बढाए पनि लकडाउन र सीमा स्थानीयस्तरबाट खोल्न नसकिने हुँदा केन्द्र सरकारको अनुमति चाहिने पिथौरागढ जिल्लाका प्रमुखले जानकारी गराएको उनले बताए । व्यास१ छाङरुमा १ सय १० र तिंकरमा ६५ परिवार सौका समुदायको बसोबास छ । १२ सय हाराहारीमा जनसंख्या छ ।"
संसद्लाई नै झूटो विवरण पेस,"स्वास्थ्य मन्त्रालयले जनप्रतिनिधिमूलक संस्था संसद्कै समितिलाई झूटो विवरण पठाएको भेटिएको छ । स्वास्थ्य सचिव यादव कोइरालाको निर्णयबाट सहसचिव रघुराम विष्टले पठाएको विवरणमा विभागले स्वास्थ्य सामग्री आपूर्ति गर्न चैत २ गते गोरखापत्रमा पहिलोपटक सातदिने सूचना प्रकाशन गरेको विवरण उल्लेख छ । यथार्थमा चीनको वुआनमा कोरोना संक्रमण देखिएपछि स्वास्थ्य मन्त्रालयले पनि केही सामग्री खरिदका लागि तयारी थालेको थियो । माघ २५ गते स्वास्थ्य सेवा विभागले खरिद प्रक्रिया थालेकामा डेढ महिनासम्म कुनै काम अघि बढेन । १९ वटा कम्पनीले टेन्डर हालेकामा मन्त्रीको हस्तक्षेपमा प्रक्रिया नै रद्द गरिएको थियो । यो विवरण सचिव कोइरालाले लुकाएका छन् । उनले सात वटामध्ये दुई वटाले मात्र समयमा आपूर्तिका लागि तत्परता देखाएकामा उनीहरूलाई पत्राचार गरिएको जवाफ लेखेका छन् । तर मन्त्रालयले त्यस्तो कुनै पत्राचार नगरेको स्रोतको दाबी छ । अख्तियार र लेखा समितिमा पठाएको विवरणमा त्यस्तो पत्राचारको फोटोकपी वा अरू विवरण छैन ।नियमित प्रक्रियालाई हस्तक्षेप गरी चैत ११ गते कोरोना रोकथाम नियन्त्रण उच्चस्तरीय समन्वय समितिले त्यही दिन नै सूचना प्रकाशित गर्न र भोलिपल्ट खरिद प्रक्रिया टुंग्याउन निर्देशन दिएको थियो । निर्णयमै तीन दिनभित्र सामान आपूर्तिको व्यवस्था मिलाउन निर्देशन दिइएको थियो । मन्त्रालयले त्यही निर्णयका कारण आफूहरूले स्वास्थ्य सामग्री खरिद गर्नुपरेको भनी जवाफ लेखेको हो । मन्त्रालयले सार्वजनिक खरिद नियमावलीअनुसार आवश्यक सामानको विवरण, त्यसको गुणस्तर, मात्रा आदिका बारेमा तयारी गरी खरिद भएको दाबी गरेको छ । तर विभाग र मन्त्रालय दुवैले त्यसको पुष्टि हुने विवरण पठाउन सकेका छैनन् । त्यतिबेला उच्चस्तरीय समितिले नै हस्तक्षेप गरेकाले विभागको खरिद प्रक्रियासमेत रद्द भएको थियो । मन्त्रालयले समयमा स्वास्थ्य सामग्री आपूर्ति नभएमा मुलुकमा थप नोक्सानी हुने भएकाले हतार गर्नुपरेको जवाफ लेखेको छ । तर अहिले लामो समयदेखि किटलगायत स्वास्थ्य सामग्री अभाव हुँदासमेत मन्त्रालयले चासो दिन र खरिद गर्न सकेको छैन ।"
सहयोगमा जुट्दै खेलकर्मी,"काठमाडौं (कास) कोरोना भाइरस (कोभिड१९) संक्रमणको त्रासपछि सरकारले जारी गरेको लकडाउनले ५० दिन काटिसकेको अवस्थामा खेलक्षेत्रका व्यक्तित्वहरू विभिन्न सामाजिक कार्यमा व्यस्त छन् । विशेषगरी मार्सल आर्ट्सका खेलाडीहरू मानवीय कार्यमा जुटेका छन् । क्रिकेटका राष्ट्रिय खेलाडी शरद भेषावकरले भक्तपुरको मानवसेवा आश्रममा गएर सहयोग प्रदान गरेका थिए ।ललितपुरमा लगनखेल डोजोले असहाय, विपन्न र घरबारविहीनलाई पछिल्लो सातादेखि खाना खुवाइरहेको छ । राष्ट्रिय खेलकुद परिषद्का पूर्वकोषाध्यक्ष एवं नेपाल कराते महासंघका उपाध्यक्ष मीनकृष्ण महर्जनको अगुवाइमा १३ औं दक्षिण एसियाली खेलकुद (साग) का स्वर्णधारी विप्लवलाल श्रेष्ठ, लगनखेल डोजोका प्रमुख विनोद महर्जन, राष्ट्रिय खेलाडी हरिगोविन्द महर्जन, नेपाल विद्यार्थी संघ ललितपुरका अध्यक्ष मथुरा शर्मालगायतले दैनिक खानाको व्यवस्था गरिरहेका छन् ।महालक्ष्मीस्थान मन्दिर, बटुक भैरव मन्दिर र लगनखेल क्षेत्रमा रहेका असहाय, विपन्न, घरबारविहीन, मजदुर र सडक बालबालिकालाई खानाको व्यवस्थापन गरिरहेको लगनखेल डोजोका संस्थापक मीनकृष्ण महर्जनले जनाए । महालक्ष्मी मन्दिरमा कोही नभएकाले त्यहाँका परेवालाई चारा दिन जाँदा मन्दिरमा बसेर रात कटाउनेले आफूहरू खानाका लागि सामल नभएको भनेपछि सबैलाई एकै स्थानमा राखेर खाना खुवाउन सुरु गरेका हौं, उनले भने । डोजोभित्रै खाना पकाएर वितरण गर्ने गरिएको छ । उनका अनुसार पहिलो पाँच साता दुई छाक खुवाएकोमा पछिल्लो एक सातादेखि साँझमात्र खुवाइरहेको जनाए । आफूहरूले खाना खुवाउन सुरु गरेपछि विभिन्न व्यक्ति र संस्थाले खाद्यान्न सहयोग गर्न लागेको उनले जनाए । लगनखेलको बुद्धिविकास फुटबल मैदानमा अहिले पनि प्रतिदिन १ सय ५० जनाले खाना खुवाइरहेको १३ औं सागका स्वर्णधारी विप्लवले जनाए । लगनखेल डोजोले अन्य प्रकारको सहयोग पनि तयारी गरिरहेको जनाए । लगनखेल डोजोबाट खेलेकाहरूमा विप्लवअघि आठौं सागमा दीपक श्रेष्ठ र रवि महर्जन तथा ११ औं सागमा विनोद शाक्यले स्वर्ण जितेका थिए ।१३ औं सागका दोहोरो स्वर्ण जितेका आयशा शाक्य र मन्डेकाजी श्रेष्ठ पनि कोरोनाको महामारीका दौरान मानवीय कार्यमा जुटेका छन् । तेक्वान्दोकी आयशाले कीर्तिपुर गएर ३५ दृष्टिविहीनलाई झन्डै ५० हजारबराबरको सहयोग गरेकी थिइन् । १३ औं सागमा प्रतिस्वर्ण बराबर सरकारले हालै विजेतालाई ९ लाख प्रदान गरेको थियो । त्यसको केही रकम बराबरको सहयोग आयशाले दृष्टिविहीनलाई गरेकी हुन् ।आयशाले मंगलबार बानेश्वर संगमचोकस्थित नयाँ नेपाल समाज केन्द्रलाई खाद्यान्न सहयोग गरेकी छन् । केन्द्रमा आश्रित ५५ बालबालिकालाई आयशा र उनका पति सागका कीर्तिमानी दीपक विष्टले केन्द्रमै पुगेर १० बोरा चामल, चिउरा २ बोरा, दाल २ बोरा , तेल १ कार्टुन, नुन १ बोरा, भुजा १ बोरा, चिनी ५ केजी, चियापत्ति १ केजी, चाउचाउ ४ कार्टुन, बिस्कुट २६ दर्जन हस्तान्तरण गरेका थिए । उक्त सामग्री केन्द्रका संस्थापक अध्यक्ष कृष्णराज गुरुङलाई हस्तान्तरण गरिएको थियो । आयशाले सागमा कुल ३ स्वर्ण जितिसकेकी छन् । उनले सन् २००६ को दोहा एसियाडमा पनि कांस्य जितेकी थिइन् ।करातेका सागका दोहोरो स्वर्णधारी मन्डेकाजी पनि सहयोगी कार्यमा निकै व्यस्त देखिएका छन् । उनी प्रत्येक दिन जस्तो मानवीय सहयोगमा जुटिरहेका हुन्छन् । पछिल्लो पटक उनले भक्तपुरको मानवसेवा आश्रममा गएर सहयोग गरेका थिए । सन् १९९८ मा नेपाललाई रजत पदक दिलाएकी सविता राजभण्डारी र कांस्य विजता किशोर श्रेष्ठले अमेरिकाबाटै नेपालमा विभिन्न संस्थालाई सहयोग पठाइरहेकी छन् । यस्तै १३ औं सागकी कांस्य विजेता एलिना महर्जनलगायतका टेबलटेनिस खेलाडीले पनि सागको पुरस्कार रकमबाट विपन्नवर्गका लागि सहयोग प्रदान गरेका थिए ।"
"'हामीलाई माफ गर, इनिस्टा'","बार्सिलोना आन्द्रेस इनिस्टा लजालु गाउँले केटा थिए, जसलाई आफ्ना आमाबुबा सधैं नजिक चाहिन्थ्यो । तर यिनै खेलाडी विश्व फुटबलका एक सफल र महान् खेलाडी बने । जतिबेला उनले खेल्न थाले, त्यतिबेला उनको खेल हेरेर अहिलेको स्थिति आत्मसात् गर्नेछ भन्नेमा कुनै शंका थिएन । सोमबार मात्रै उनी ३६ वर्षका भए । उनले बार्सिलोनाका लागि १६ वर्ष खेले । उनले खेलेको समयलाई बार्सिलोनाको इतिहासमै सबैभन्दा सफल मानिन्छ ।त्यसक्रममा बार्सिलोनाले नौपल्ट स्पेनी लिग उपाधि मात्र जितेन, चारपल्ट युरोपेली च्याम्पियन्स लिग पनि हात पारेको थियो । किशोर इनिस्टाले खेलेको पहिलोपल्ट देख्दा पेप ग्वार्डिओला पनि चकित परे र भनिहाले, यो केटोले हामी सबैलाई संन्यास लिन बाध्य पार्नेछ । स्पेनी टिमका प्रशिक्षक रहेका लुइस इनरिके भने मध्यपंक्तिका यी जादुयी खेलाडी इनिस्टालाई ह्यारी पोटरको तुलना गर्दै उनको खुबै प्रशंसा गर्थे ।स्पेनका लागि पनि इनिस्टाको प्रदर्शनमा कमी रहेन । सन् २०१० मा स्पेनले अतिरिक्त समयमा नेदरल्यान्ड्सलाई हराएर पहिलोपल्ट विश्वकप जितेको थियो र फुटबल विरासतका लागि धनी स्पेनले यो खेलमा जितेको पहिलो ठूलो सफलता पनि थियो । त्यसमा निर्णायक गोल गर्ने खेलाडी उनी नै थिए । दक्षिण अफ्रिकाका जोहानेसबर्ग सकर सिटी स्टेडियममा प्राप्त त्यो जितले स्पेनी फुटबल इतिहासलाई सधैंका लागि परिवर्तन गरेको थियो र उनले सबैको प्रशंसा बटुले ।त्यसैले त जति जतिबेला बार्सिलोनाले रियल म्याड्रिड र इस्पनयोल जस्ता विरोधी टिमको मैदानमा खेल्ने गर्छ, त्यतिबेला पनि पुराना प्रतिद्वन्द्वीता बिर्सेर तिनका समर्थकले उठेर इनिस्टाको अभिवादन गर्ने गर्छन् । विश्वकप फाइनलमा गरेको त्यो गोल उनको खेलजीवनको सबैभन्दा निर्णायक मोड थियो नै, त्यो भन्दा पनि ठूलो त उनले त्यस क्रममा गोललाई समर्पण गरेको क्षण पनि थियो । इनिस्टाले त्यो गोल एक फाइनलको एक वर्षअगाडि मात्र मृत्यु भएका डानी जारक्वेप्रति समर्पित गरेका थिए ।त्यो क्षणले कसको मात्र मन छोएन र ? जारक्वे अचानक सबैलाई स्तब्ध पार्दै मृत्युवरण गरेका थिए । इनिस्टा आफैं प्रतियोगिता अगाडि एकपछि अर्को चोटको शृंखला बोकेर मानसिक दबाबमा थिए । उनी कति धेरै मानसिक रूपमा कमजोर थिए भने आफ्नो आमाबुबालाई आफ्नो नजिक सुत्न भन्थे, जसरी आफू १० वर्ष छँदासम्म सुत्नु अगाडि तिनै आमाबुबा आफ्नो नजिक चाहिन्थ्यो । यो बानी बार्सिलोनाको एकेडेमी जानुअघिसम्म कायम नै थियो ।आफ्ना प्रशिक्षक ग्वार्डिओला र केही साथी चिकित्सकको मद्दतले उनी यो मानसिक दबाबबाट बल्लतल्ल मुक्त हुन सफल रहे । आखिरमा तिनै इनिस्टाले प्रशिक्षकका रूपमा बार्सिलोना पहिलोपल्ट सम्हाल्दा आत्तिएका ग्वार्डिओलालाई मानसिक रूपमा दह्रो हुन सहयोग गरेका थिए । त्यो सिजन बार्सिलोनाले च्याम्पियन्स लिगको उपाधि नै जित्यो, फाइनल पुग्नु अगाडि इनिस्टाले इन्ज्युरी समयमा चेल्सीविरुद्ध निर्णायक र उत्कृष्ट गोल गरेका थिए ।त्यो कति सनसनीपूर्ण र रोमाञ्चक क्षण थियो भने त्यसको ९ महिनापछि बार्सिलोनामा नयाँ जन्मदर अचानक ५० प्रतिशतले बढेको थियो । गत साता त्यही गोल अवसरको खुसी मनाउन उनले त्यतिबेला जन्मेका केही बच्चाहरू भेटेका थिए । सर्जियो रामोसले इनिस्टा वास्तवमै कस्ता छन् भनेर खुबै सटिक टिप्पणी गरेका छन् । उनी भन्थे, प्रत्येक आमाले आफ्नी छोरीको प्रेमिका जस्तो हुनुपर्छ भनेर सोच्छिन्, इनिस्टा ठ्याक्कै त्यस्तै छन् ।सन् २०१८ मा बार्सिलोना र स्पेनका लागि केही अविस्मरणीय क्षण बिताएर उनी लागे जापानतिर । उनले त्यहाँ भिसेल कोबेका लागि खेले । अहिले पनि खेलिरहेका छन् । त्यहाँ उनको छवि छ, नयाँ पुस्ताका खेलाडीलाई उनकै जस्तो जीवन पछ्याउन लायक व्यक्तित्वको । इनिस्टा भन्छन्, म नयाँ युवा खेलाडीसँग आफ्नो अनुभव साट्न चाहन्छु । यो मेरो जिम्मेवारी पनि हो । त्यसै त म जापान आएको पनि हो । म नियमित नयाँ खेलाडीसँग कुराकानी गरिरहेको हुन्छु ।इनिस्टाको यस्तो अद्वितीय खेलजीवनमा एउटा तथ्य भने अपुग छ । त्यो हो, प्रतिष्ठित बालोन डेअर पुरस्कार । जतिबेला उनले बार्सिलोना छोड्ने निर्णय गरेका थिए, त्यति बेला बालोन डेअर प्रदान गर्ने फ्रान्स फुटबलले पछुतो पनि मानेको थियो । यसक्रममा माफी पनि मागेको थियो । फ्रान्स फुटबललाई खासमा आफूले गल्ती गरेको अनुभव पनि थियो । त्यसैले उसले सम्पादकीयमा लेखेको थियो, हामीलाई माफ गर, इनिस्टा ।"
इब्राहिमोभिच इटाली फर्के,मिलान (एएफपी) एसी मिलानका स्टार खेलाडी ज्लाटन इब्राहिमोभिच सोमबार इटाली फर्केका छन् । स्वीडेनमा दुई महिना बिताएयता सिरी ए सुरु हुने भएपछि उनी इटाली पुगेका हुन् । टिमको मिलानको ट्रेनिङ सेन्टरमा फेसमास्क र पन्जा लगाएका इब्राहिमोभिचलाई देखिएको हो । अब स्वीडेनी खेलाडीले दुई साता क्वारेन्टाइनमा बिताउने छन् । उनका साथी खेलाडी भने व्यक्तिगत अभ्यासमा ओर्लिसकेका छन् । टिमको सामूहिक अभ्यास भने मे १८ मा सुरु हुनेछ । इटालीमा फुटबल रोकिएपछि ३८ वर्षीय खेलाडी मार्च १२ मा स्वीडेन फर्केका थिए ।
जर्मन समर्थकलाई चेतावनी,"बायर्न (एएफपी) बुन्डेसलिगा बन्द रंगशालामा शनिबार सुरु हुँदैछ । त्यसअगाडि क्लबका समर्थकलाई चेतावनी दिइएको छ, खेलअघि मैदान बाहिर भेला हुने काम नगर्नू । लिग आयोजकले रंगशालाबाहिर धेरै संख्यामा समर्थकको भेला भए, खेल नै रद्द गर्ने चेतावनी दिएका छन् । युरोपका प्रमुख लिगमध्ये बुन्डेसलिगा कोरोना भाइरस संक्रमणको महामारीबीच फेरि सुरु हुने पहिलो प्रतियोगिता हुनेछ । जर्मनीमा यसअघि फुटबल हुँदा विश्वकै कीर्तिमानका रूपमा दर्शक रंगशालामा आउने गरेका थिए । अब तिनै दर्शकलाई रंगशालाबाहिर भेला हुनबाट रोक्न चुनौती बनेको छ ।"
ईपीएल हुने सम्भावना बढ्यो,लन्डन (एएफपी) इंग्लिस प्रिमियर लिग (ईपीएल) को सन् २०१९२०२० सिजन पूरा हुने सम्भावना बढेको छ । बेलायती सरकारले जुन १ बाट ठूला खेल प्रतियोगिता सुरु गर्न सक्ने घोषणा गरेपछि यो सम्भावना बढेको हो । सरकारले त्यसका लागि आचारसंहिता पनि तयार पारेको छ । त्यसअनुसार रंगशालामा दर्शकले प्रवेश पाउने छैन र खेल टेलिभिजन प्रसारणका लागि मात्र हुनेछ । त्यस घोषणालगत्तै लिगका २० क्लबबीच बसेको बैठकले सरकारसामु खेल आफ्नो घरेलु मैदानमा गर्न पाउन अनुमति माग्ने निर्णय पनि गरेको छ । यसअघि लिगका खेल तटस्थ मैदानमा खेलाउने छलफल भएको थियो । लिगतालिकाको पुछारमा रहेर रेलिगेसन पर्ने डरबाट गुज्रिइरहेका क्लबले त्यसको विरोध गर्दै तटस्थ भूमिमा खेल्दा आफ्नो टिमलाई बढी बेफाइदा हुने जिकिर गरेका थिए ।

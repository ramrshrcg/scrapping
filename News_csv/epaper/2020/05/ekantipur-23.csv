शीर्षक,विवरण
जब अँध्यारोमा जून देखियो,"एक वर्षीय छोरालाई आफूसँगै अस्पतालमा राखेर कोरोना पराजित गरेकी अर्की महिला अस्पतालबाट बाहिरिँदै गर्दा भावुक बनिन् । आमा संक्रमित भए पनि बालकमा संक्रमण थिएन । तर, आमाले बच्चालाई आफूसँगै राखिन् । परीक्षणमा बालकको पीसीआर रिपोर्ट नेगेटिभ आएको छ । अस्पतालबाट बाहिरिँदा उनले काखमा छोरा बोकेकी थिइन् । बालक मुस्काइरहेका थिए । बालक खिलखिलाएपछि अस्पतालको वातावरणमै खुसीयाली छायो । चिकित्सकहरूले कोरोना नेगेटिभ छोरालाई सँगै नराख्न सुझाएका थिए । आमाले दुधे बालक छोड्न नसक्ने अडान लिएपछि चिकित्सकको केही लागेन । म पनि ठीक भइसकें, छोरा पनि ठीक छ, उनले भनिन् । शुक्रबार कोरोना जितेर घर फर्कनेमा एक जना गर्भवती पनि छन् ।यहाँ नेपालगन्ज७ का ६० वर्षीय पुरुषमा सुरुमा कोरोना पुष्टि भएको थियो । कन्ट्याक्ट ट्रेसिङ गरेपछि ती व्यक्ति आउजाउ गर्ने नेपालगन्ज८ जोलहनपुर्वाका २४ जनामा संक्रमण पाइएको हो । यहाँ समुदायमा संक्रमण फैलिएपछि त्रासको वातावरण थियो । दुई वडाका गरेर २५ जनामा संक्रमण पुष्टि भएको थियो । तीमध्ये २१ जना २१ दिनपछि कोरोना संक्रमणमुक्त भएर घर फर्किएका हुन् ।६० वर्षीय पुरुषमा पहिलोपल्ट संक्रमण पुष्टि भएपछि नेपालगन्ज उपमहानगरमा खैलाबैला मच्चिएको थियो । संक्रमित व्यक्ति बस्ने वडा ७ र उनी दैनिक आउजाउ गर्ने वडा ८ जोलहनपुर्वामा ट्रेसिङ गर्दा सात वर्षीया बालिकासहित २५ जना संक्रमित पाइए । जोलहनपुर्वाका स्थानीय स्तब्ध भए । टोल सिल गरियो । आइसोलेसन वार्डमा राख्न खजुरास्थित सुशील कोइराला प्रखर क्यान्सर अस्पताल लैजाँदा संक्रमितहरू त्रस्त थिए ।स्थानीय पनि संक्रमणको डरले घरभित्रै सीमित भए । संक्रमितसँग बोल्नसमेत डराएका थिए । तर, शुक्रबार त्यही टोलका २१ जना कोरोना जितेर घर फर्किने खबरले स्थानीयमा खुसीको सीमा रहेन । बिहानै स्थानीय स्वागतको तयारीमा जुटे । घर फर्कनेलाई फूलमाला लगाइदिए । ढोल, बाजा बजाएर भब्य स्वागत गरे । जोलहनपूर्वामा ठूलो स्वागतद्वार नै बनाइएको थियो । कोरोना जितेर घर फर्किनेको खुसीको सीमा थिएन । त्यसअघि उपचारमा खटिएका चिकित्सक र स्वास्थ्कर्मीले पनि क्यान्सर अस्पतालबाट बिदाइ गर्दा खादा लगाइदिनुका साथै फूलका गुच्छा दिएका थिए । चिकित्सकको स्वागतले उनीहरूलाई भावुक बनायो । कोरोनासँगको युद्धमा सफलता पाएका व्यक्तिलाई भेट्न आफन्त र परिवार पुगेका थिए । अस्पतालमा डाक्टर र स्वास्थ्यकर्मीले निकै राम्रो व्यवहार गर्नु भो । खानपिन र बस्न निकै राम्रो छ । हामीलाई जोगाउने सबैलाई धेरैधेरै धन्यवाद छ, घर फर्किरहेका एक युवकले भने, घर फर्किएपछि केही दिन आराम गर्छु । कोरोनाबारे जनचेतना फैलाउने काममा लाग्छु ।भेरी अस्पतालका प्रमुख डा प्रकाश थापाले उपचारपछि २१ जनालाई घर पठाउन पाएकामा निकै खुसी लागेको बताए । उपचारमा खटिएका स्वास्थ्यकर्मी र चिकित्सकलाई उनले धन्यवाद दिए । कोरोनाको लडाइँमा सबै एकजुट हुन सके जित्न सकिन्छ, उनले भने । स्थानीय अगुवा शम्सुद्दिन सिद्दिकीले कोरोना पराजित गर्ने स्थानीयको भव्य स्वागत गरिएको बताए । हामी टोलबासी निकै खुसी छौं, उनले भने ।दोस्रोपटक पनि कोरोना जाँच गर्दा नेगेटिभ नतिजा आएपछि उनीहरूलाई शुक्रबार घर पठाइएको भेरी अस्पतालका मेडिकल विभाग प्रमुख डा राजन पाण्डेले बताए । संक्रमितको उपचारमा अस्पताल प्रमुख थापा र पाण्डे खटिने गरेका छन् । घर फर्किनेमा नौ महिला र १२ पुरुष छन् । पहिलो संक्रमित ६० वर्षीय वृद्ध पनि निको भएर फर्किएका छन् ।"
एक सातामै दोब्बर,"(काठमाडौं)  कोभिड १९ बाट संक्रमित हुनेको संख्या एक सातामै दोब्बर भएको छ । गत माघ ९ मा पहिलो संक्रमित पहिचान भएयता अघिल्लो सातासम्म २ सय ५८ जनामा कोरोना देखिएको थियो । शुक्रबार साँझसम्म ५ सय १६ जनामा संक्रमण पुष्टि भएको छ । संक्रमण ४० जिल्लामा विस्तार भइसकेको छ । अहिले देशमा संक्रमण दोब्बर हुने समय सात दिन देखिएको छ, इपिडिमियोलजी तथा रोग नियन्त्रण महाशाखाका जनस्वास्थ्य अधिकृत रामकुमार महतोले भने, संक्रमण दोब्बर हुने समय जति कम हुन्छ, रोग त्यति धेरै तीव्र गतिले फैलिएको बुझनु पर्छ । दुई महिना लकडाउन भइसके पनि मानिसको सक्रियता, ओहोरदोहोर उल्लेख्य रूपमा कायमै हुनु र गुणस्तरीय क्वारेन्टाइनको समुचित उपयोग नहुनुले संक्रमण भित्रभित्रै विस्तार भइरहेको स्वास्थ्य मन्त्रालयका एक पदाधिकारीले बताए । एक सातायता मुलुकमा पहिलेको दाँजोमा पीसीआर परीक्षणको दायरामा बढेको छ । तीन दिनयता मुलुकमा १० हजार १ सय २० नमुना पीसीआर विधिबाट परीक्षण भएको छ । जति मात्रामा र जसरी पीसीआरलगायत परीक्षण हुनुपर्ने हो, त्यो अझै भएकै छैन, नारायणी अस्पतालका डा निरज सिंहले भने, पर्याप्त परीक्षणपछि मात्र वास्तविक संक्रमितको तथ्यांक अनुमान गर्न सकिन्छ । महामारीसम्बन्धी आकलन सही रूपमा गर्न सकिन्छ ।"
अन्तर्राष्ट्रिय सम्बन्धका ज्ञाता भन्छन्ॅ द्विदेशीय मामिलामा चीनलाई नतानौं',"(काठमाडौं)  भारतीय अतिक्रमणमा परेको लिम्पियाधुरा क्षेत्रको विवाद सुल्झाउने क्रममा चीनलाई जबरजस्ती जोड्नुको कुनै अर्थ नरहने कूटनीति एवं अन्तर्राष्ट्रिय सम्बन्धका ज्ञाताहरूले बताएका छन् । उनीहरूले यो द्विपक्षीय मामिलालाई तत्काल अन्तर्राष्ट्रियकरण गर्नु नहुने राय पनि दिएका छन् ।सुगौली सन्धिले निर्धारण गरिदिएको भारतसँगको पश्चिमोत्तरको सीमावर्ती भूभाग निर्धारण गर्ने प्रमाण र आधारहरू नेपालसँग प्रशस्तै रहेको अवस्थामा अरू उपाय वा विकल्पहरूका बारेमा अहिले बहस गर्नुभन्दा तत्कालै वार्ताको पहल थाल्नुपर्ने विज्ञहरूले बताएका छन् । सन् १८१६ को सुगौली सन्धिअनुसारको व्यवस्थामा कालीनदीको मुहान मानिएको लिम्पियाधुरा हाम्रो सिमानाको सुरुवात थियो । लामो कालखण्डपछि मात्रै यो भूभाग हाम्रो राजनीतिक तथा प्रशासनिक नक्सामा समेटिएको छ । यो एउटा स्वाभाविक प्रक्रियाको निर्णय हो, जसलाई भारतले मात्रै विवादास्पद बनाइरहेको छ, अन्तर्राष्ट्रिय मामिलाका जानकार प्राध्यापक ध्रुवकुमारले कान्तिपुरसँग भने । उनले नेपालको नयाँ राजनीतिक र प्रशासनिक नक्सा बाहिर आएपछि विभिन्न पक्षले कहिले चीनलाई देखाएर र कहिले अरू शक्तिलाई औंल्याएर उत्प्रेरित गर्नुगराउनु को अर्थ नरहेको बताए । एउटा कुरा के निश्चित छ भने नेपालभारत द्विपक्षीय विषय भन्दै चीनले सुरुमै त्रिदेशीय संवादको कुरामा सहमति जनाउन सक्ने देख्तिनँ । भारत पनि त्रिदेशीय संवादमा बस्न तयार भइहाल्ने छैन, ध्रुवकुमारले भने ।पूर्व परराष्ट्रसचिव एवं संयुक्त राष्ट्रसंघका लागि पूर्व स्थायी प्रतिनिधि ज्ञानचन्द्र आचार्यले अहिलेसम्म भएका नेपालभारत द्विपक्षीय वार्ताहरूमा सुस्ता र कालापानीलाई विवादित भनेर यी मामिलालाई सहमतिमै थाती राखिएको उल्लेख गरे । अब यसलाई सुल्झाउन कूटनीतिक तहको संवादमा जानैपर्छ, उनले सुझाव दिए, महत्त्वपूर्ण कुरा भनेको वार्ता हुनुपर्छ । नियमित कूटनीतिक वार्ताकै उपाय मात्रै हामीसँग छ ।यस्तो मुद्दामा एकअर्का पक्षले आआफ्नो अडान र धारणा राखिरहेको हुने भए पनि यसैमा अल्झेर बस्न नहुने आचार्यको भनाइ छ । नेपालको नक्सा प्रकाशनमा कार्टियोग्राफिक म्यानुपुलेसनको कुरा आज भारतीयले भनिरहेका छन्, हिजोसम्म हामीले भारतीयलाई यही कुरा भन्दै आएका थियौं । यो त चलिरहन्छ । यसो भनेन भने आफ्नो दाबी छाडिएको भन्ने बुझ्नुपर्ने हुन्छ, उनले भने, मुख्य कुरा अब संवाद हुनुपर्छ, यसरी पब्लिकमा प्रश्नोत्तर गरेर कहीं पुगिँदैन । बंगलादेश, श्रीलंकासँग लामो समय संवाद गरेरै भारतले सीमावर्ती भूभागका र अन्य समस्या सुल्झाएको छ ।यो अवस्थामा भारतविरुद्ध अन्तर्राष्ट्रिय अदालत जाने वा यो मामिलालाई अन्तर्राष्ट्रियकरण गर्ने कुरा गरिरहनुको पनि अहिले अर्थ नहुने आचार्यले बताए । द्विपक्षीय रूपमा कुरा नमिलेपछि र संवादहीन अवस्थामा मात्रै अर्को बाटो रोज्ने हो, उनले थपे, म अहिले चीनसहित त्रिदेशीय संवादको अवस्था देख्दिनँ । पहिला संवाद भारतसँग हुनुपर्छ, अनि मात्रै अरूतिर हो । नेपालभारत सहमतिको कुरामा चीनले यो अलि नमिल्दो छ भन्यो भने मात्रै त्रिदेशीय वा अर्को पाटोमा कुरा हुन सक्छ, नत्र भने यो विशुद्ध द्विदेशीय कुरा हो ।त्रिभुवन विश्वविद्यालयका अन्तर्राष्ट्रिय सम्बन्ध विषयका अध्येता प्राध्यापक खड्क केसीका बुझाइमा एउटा सार्वभौम र स्वतन्त्र मुलुकले आफ्नो राजनीतिकप्रशासनिक नक्सा निकाल्ने क्रममा कुनै दोस्रो मुलुकलाई बीचमा ल्याइरहनुको अर्थ रहन्न । नेपालले आफ्नै भूमिभित्र १९ किलोमिटर सडक छिमेकी भारतले बनाइसकेको अतिक्रमणको पृष्ठभूमिमा आफ्नो नयाँ नक्सा निकाल्नुपरेको हो भन्ने मलाई लाग्छ, केसीले भने, यसकारण सुरुमा यो द्विपक्षीय मामिला हो । यो सुल्झिएपछि मात्रै त्रिदेशीय नाका वा बिन्दुबारे अगाडि कुरा हुन सक्छ । सुरुमै त्रिपक्षीय विषय होइन, बनाउनु पनि हुन्न । यसो गरेमा मामिला अझ जटिल बन्नेछ ।नेपाल र एसियाली अध्ययन केन्द्र (सिनास) सम्बद्ध प्राध्यापक मृगेन्द्र कार्कीले लिपुलेक नाकाका बारेमा दुई छिमेकी मुलुकको आआफ्नै बुझाइ र प्रयोजन लुकेको बताए । सामरिक महत्त्व र प्रयोजनका अर्थमा कालापानीको नेपाली भूभागमा भारतीय सेना बसेको देखिन्छ, कार्कीले भने । सन् २०१५ मा भएको बेइजिङमा सम्झौतामा पनि लिपुलेक नाकामा धार्मिक पर्यटनको त्यान्द्रो जोडिएको छ । यसलाई भारतले धार्मिक भनेको छ, चीनले व्यापारिक नाका भनेको छ । तर, भारतको भित्री स्वार्थ सामरिक नै हो भन्ने स्पष्टै छ, उनले भने । अबको चरणमा भारतसँग सीमावर्ती समस्या सुल्झाएपछि मात्रै चीनसहित त्रिदेशीय बिन्दु निर्धारणको कुरा अघि बढ्ने उनले सुझाए । अहिले नै त्रिदेशीय बिन्दुको विवाद र यो मामिलालाई अन्तर्राष्ट्रियकरण गर्ने बहस थाल्यौं भने प्रमुख मुद्दा ओझेलमा पर्नेछ । अबको वार्तामा चीनलाई समेट्ने कुरा भयो भने विषय झनै जटिल बनेर जानेछ, कार्कीले बताए ।प्राध्यापक ध्रुवकुमारका बुझाइमा भारतसँग सधैंजसो चिनियाँसन्त्रास र संशय जोडिँदै आएको अवस्था छ । सिक्किम र लद्दाखमा आफैं चीनसँग सीमा विवाद तथा सैन्य शक्ति परिचालनको स्थितिमा रहेको भारत आफ्नो सम्बन्धको धमिलो पानीमा नेपाललाई चीनले उकास्दै छ भनेर नचाहिँदो र सफल नहुने खेल खेलिरहेको छ, उनले भने, खासमा लिपुलेक भूभागमा कहीं पनि त्रिदेशीय बिन्दु भनेर पहिचान गरिएकै छैन, यो कुरामा भारत असहमत रहँदै आएको दस्तावेज छ । चीनभारतको सन् १९५४ मा सम्पन्न सन्धिमा पनि यो मार्गलाई सामान्यतः व्यापार र धार्मिक पर्यटन बिस्तारमा उपयोग गर्न सकिने संकेत दिइएको छ । सन् २०१५ को नोभेम्भरमा बेइजिङमा सम्पन्न भारतचीन सम्झौतामा मात्रै लिपुलेकलाई व्यापार नाका बनाउने औपचारिक समझदारी बनेको हो । उक्त समझदारीलाई लिएर नेपालले चीन र भारत दुवै देशलाई प्रोटेस्ट नोट पठाएपछि चीनले दिएको जवाफ अर्थपूर्ण रहेको ध्रुवकुमारको बुझाइ छ । त्यसबेला लिपुलेक व्यापार नाकाको सम्झौतामा जनाइएको नेपाली पक्षको विरोधमा कहींकतै गल्ती भएको भए सच्याउन तयार रहेको भनेर चीनले जवाफ पनि दिएको हो । तर, नेपालले आवश्यक प्रमाणसहितको जवाफ फेरि दिएन, दिन चाहेन । त्यही बिन्दु हुँदै आज भारतले सडक खन्ने काम अघि बढाएको छ, उनले भने । चीनभारत सम्बन्धको आयाम दुई देशका प्रमुख कार्यकारीबीचको वुहान (२०१८) र चेन्नाई (२०१९) को भेटवार्ता हुँदै अर्कै चरणमा पुगिसकेको सन्दर्भ निकाल्दै प्राध्यापक ध्रुवकुमारले यी दुई देशका सम्बन्ध अब यिनै भेटवार्ताबाट निर्देशित रहेको समीक्षा सुनाए । त्यही भएर कालापानी भूभागसहितको सीमावर्ती मामिला नेपालभारतको द्विपक्षीय रहेको भन्दै त्यसलाई आफ्नै तवरमा सुल्झाउन बेइजिङले सुझाव दिइसकेको छ, उनले भने, यो मामिलामा चीनलाई बोलाएर केही हुने देखिन्न ।पूर्वपरराष्ट्रसचिव आचार्यले लिपुलेक मामिलामा परराष्ट्र मन्त्रालयले विभिन्न तीन चरणमा छिमेकी मुलुकलाई नोट पठाएर उल्लेख्य काम गरेको बताउँदै यसलाई स्वाभाविक र अत्यावश्यक कूटनीतिक प्रक्रिया भनेर सराहना गरे । कुनै विषयको लगातार प्रतिरोध गरिराख्नु भनेको आफ्नो हकअधिकार स्थापित गर्नमा महत्त्वपूर्ण कदम हो । यो अन्तर्राष्ट्रिय प्रचलन पनि हो । यी सबै कुरा हुँदाहुँदै पनि निरन्तर संवादको प्रक्रिया अघि बढ्नुपर्यो, यो प्राथमिकतामा पर्नैपर्यो, आचार्यले भने, हामीले वार्तामा सुगौली सन्धिमा लेखेको कुरालाई स्थापित गर्ने हो, जहाँ काली पश्चिमको भागलाई हामीले छाड्यौं भनेर तत्कालीन ब्रिटिसइन्डिया सरकारले लेखेको छ । यसका लागि कालीको मुहान अर्थात् स्रोत पहिल्याउने कुरामा हामी केन्द्रित हुनुपर्छ । यसका लागि जलविज्ञान, अन्तर्राष्ट्रिय कानुन र भूगर्भ विषयक जानकारको समूहले काम गर्न सक्छ ।"
एकता किन जटिल ?,"(काठमाडौं)  पार्टी एकता मुख्य नेताहरूको व्यवस्थापन मात्रै हो कि, विचार, नीति र सिद्धान्तको पनि ? संघीय समाजवादी र राजपा एकीकरणपछि बन्ने भनिएको जनता समाजवादी पार्टीभित्र अहिले चलिरहेको रस्साकसी हेर्दा लाग्छ आधा दर्जन नेताको व्यवस्थापन मिल्न सके एकीकरण टुंगोमा पुग्छ, नत्र सिद्धान्त र विचार मिले पनि दुई पार्टी एक हुन सक्दैनन् ।एकता घोषणाको एक महिना बित्दा जनता समाजवादीमा विचारभन्दा नेताको विषय पेचिलो बनेको छ । नेता व्यवस्थापनको कुरा नमिलाई हतारमा एकता घोषणा भएकाले यस्तो समस्या बनेको नेताहरूको बुझाइ छ । नेताहरूको व्यवस्थापनको समस्या नरहेको भए एकता डेढ वर्षअघि नै भइसक्थ्यो, राजपाका एक पदाधिकारी भन्छन्, उपेन्द्रजीको पार्टी विभाजन हुन लागेपछि सबै कुरा थाती राखेर उहाँलाई जीवनदान दिइएको हो । जुन मुद्दा डेढ वर्षदेखि मिलेको थिएन, अहिले त्यसैले समस्या पारेको छ ।राजपाको बबरमहलस्थित कार्यालयमा बिहीबार बसेको बैठकमा वरिष्ठ नेता महन्थ ठाकुरलाई कार्यकारी प्रमुख बनाएर निर्वाचन आयोगमा पार्टी दर्ता गराउने एक खालको समझदारी बने पनि अन्य नेताको व्यवस्थापन कसरी गर्ने भन्ने टुंगो लाग्न सकेन । समाजवादी पार्टीबाटै ठाकुरलाई कार्यकारी बनाउने प्रस्ताव आएकाले आफूहरूले स्वीकार गरेको राजपा नेताहरूको दाबी छ । वैशाख ३१ गते तीनकुनेमा बसेको बैठकमा केन्द्रीय समिति, कार्यकारिणी र राजनीतिक समितिको नेतृत्व छाड्दिन भनेका यादवले बिहीबार एकाएक महन्थ ठाकुरलाई कार्यकारी प्रमुख बनाएर पार्टी दर्ता गराउने प्रस्ताव ल्याउँदा हामी नै छक्क पर्यौं, बैठकमा सहभागी एक नेताले भने, मनमा अझै उहाँ आफैं हुने भन्ने होला, त्यी भएर पार्टीभित्र छलफल गरेर मात्रै औपचारिक सहमति गर्ने भन्नुभएको छ ।समाजवादीका सांसद हरिनारायण रौनियारको तीनकुनेस्थित निवासमा वैशाख ३१ गते बुधबार बसेको बैठकमा तीनवटै समितिको अध्यक्ष आफैं हुने, नभए पार्टी एकता नहुने भनी राजपा नेता राजेन्द्र महतोलाई हकारेका यादवले एकाएक यूटर्न कसरी लिए ? दुवै पार्टीका दोस्रो तहका नेताहरूका अनुसार हतारमा पार्टी एक गराइदिने शक्तिले मिलाइदिने भूमिका निर्वाह गर्यो । उनीहरूको संकेत लैनचौरतर्फ थियो । नेताहरूबीच धेरै टकराब छ, अहिल्यैदेखि खट्टा तान्ने र आफूमाथि पुग्ने दाउपेच पनि चलेकै छ, यति हुँदाहुँदै पनि पार्टी मिल्ने कुरामा हामी ढुक्कजस्तै छौं, दोस्रो तहका ती नेताहरूको एउटै सार थियो, नेताहरू आफैं मिलेनन् भने मिलाउने शक्ति पनि छ । पार्टी एकताका कुरालाई धेरै सतहमा नल्याउन हामीमाथि पनि दबाब छ ।उपेन्द्र भर्सेज राजेन्द्र जनता समाजवादीको मुख्य टकराब समाजवादीका अध्यक्ष उपेन्द्र र राजपाका अध्यक्षमण्डलका राजेन्द्र महतोबीच छ । यी दुई नेताबीच हार्दिकताभन्दा बढी इगो छ । बुधबारको बैठक यी दुई नेताको मुख्य टकराबकै कारण भाँडिएको थियो । त्यसपछि अवरुद्ध बनेको बैठक बिहीबार बसेको हो । वरिष्ठ नेता ठाकुरलाई सेरेमोनियल अर्थात् पार्टीको निर्देशन समितिको सभापति, पूर्वप्रधानमन्त्री बाबुराम भट्टराईलाई संघीय परिषद्को सभापति बनाएर उपेन्द्र केन्द्रीय समिति, केन्द्रीय कार्यकारिणी र राजनीतिक समितिको अध्यक्ष हुने दाउमा थिए । तर, महतो मान्न तयार भएनन् । ठाकुरलाई सेरोमोनियल बनाउन तयार भए पनि कार्यकारिणी अधिकार बिनाको भूमिका आफूलाई मान्य नहुने तर्क महतोको थियो ।केन्द्रीय समिति र राजनीतिक समिति यादवलाई दिएर महतो कार्यकारिणी (पदाधिकारी) समितिको नेतृत्वमा आउन चाहेका थिए । यादवलाई पार्टीको शक्तिशाली कार्यकारी प्रमुख बनाएर त्यस तलको सहअध्यक्ष वा वरिष्ठ नेतामा आफू खुम्चिन उनी तयार थिएनन् । अधिकारसहितको कार्यकारिणी तहको कुनै एक पदमा आफू रहनुपर्ने अडानमा उनी रहिरहेकै बेला ठाकुरलाई शक्तिशाली अध्यक्ष बनाएर जाने प्रस्ताव आएपछि जनता समाजवादी पार्टीमा नयाँ खालको तरंग खडा गरेको छ । यस्तो प्रस्तावले महतो र उनीपक्षीय नेताहरूको मुख थुनिएको छ भने यादवनिकट नेताहरू असन्तुष्ट छन् ।उपेन्द्रनिकट केन्द्रीय सदस्य योगेन्द्र यादव अहिले बाहिर आएजस्तै ठाकुरलाई अधिकारसम्पन्न कार्यकारी अध्यक्ष बनाएर पार्टी नचल्ने बताउँछन् । ठाकुरलाई मानार्थ पद दिएर उपेन्द्रलाई कार्यकारी अध्यक्ष नबनाउँदा मधेसले त्यस्तै पार्टीको अपनत्व गर्न नसक्ने दाबी उनको छ । ठाकुर संसदीय राजनीतिको लिगेसीबाट आएका हुन् भने उपेन्द्र क्रान्तिकारी विचारधारबाट, मास लिडर पनि हुन् उनी, यादवले भने, कार्यकारीबिनाको उपेन्द्र हुने कुरा टाउको माने पनि मधेसको भूगोल र सतह मान्दैन, यसले पार्टीलाई अघि बढाउँदैन ।यादव र महतोको टकराबको बीचमा ठाकुरको नाम नेतृत्वमा आए पनि समाजवादीका दोस्रो र त्यस तलका नेता तथा कार्यकर्ताले सहजै मान्ने देखिन्न । उमेर र स्वभावका हिसाबले पनि ठाकुरले पार्टीको नेतृत्वमा रहेर खट्न कठिनाइ हुने दाबी दुवै पक्षका अधिकांश नेताहरूको छ । त्यसमा मधेसमा जनाधार भएका मुख्य दुई पात्र उपेन्द्र र राजेन्द्रबीचको एकता हुनुपर्ने उनीहरूको जोड छ । उपेन्द्र आफूलाई मधेस आन्दोलनको मसिहा ठान्छन् । आन्दोलनबाट उदाएका यादव मधेसले पछिल्लो पटक पाएको राजनीतिक उपलब्धिका पछि आफ्नो भूमिका रहेको बताउँछन् । महतो मधेसमा रहेको पुरानो दल सद्भावनाको विरासतबाट उचाइ लिएका नेता हुन् । कार्यकर्तादेखि संघर्ष गर्दै आएका महतोले पनि पछिल्लो परिवर्तनमा आफ्नो भूमिकालाई तल पार्न चाहन्नन् । मधेसको जनसांख्यिक हिसाबले पनि यादव र महतोबीचको प्रतिस्पर्धा देखिन्छ । प्रदेश २ मा करिब १४ प्रतिशत पकड रहेको यादव समुदायमा यादवको प्रभाव गहिरो छ । महतोको प्रभाव वैश्य समुदायभित्र छ । यो समुदायको जनसंख्या पनि यादवको भन्दा कम छैन । मधेस विश्लेषक तुलानारायण साहका अनुसार राजनीतिक, सामाजिक आन्दोलन, जनाधारको प्रभाव र समकालीन आधारले पनि दुई नेताबीचको प्रतिस्पर्धाले जनता समाजवादी पार्टी कसरी अघि बढ्छ भन्ने निर्धारण हुने बताउँछन् । आज मात्रै होइन, यी दुई नेता सक्रिय राजनीतिमा रहुञ्जेल प्रतिस्पर्धा र टकराब हुन्छ, जुन हिजोदेखि हुँदै आएको थियो, साह भन्छन्, तत्कालीन संकट आएर एक भएका हुन् । यी दुई नेतालाई मिलाएर पार्टी एक बनाइराख्न सजिलो छैन किनकि यी दल प्रक्रिया र पद्धतिबाट भन्दा इगोबाट अघि बढ्दै आएका छन् । महतो समाजवादी पार्टीभित्रै कमजोर बन्दै गएका कारण आफ्नो भूमिकालाई अघि बढाउने सोचमा छन् । औपचारिक रूपमा पार्टी विभाजन नभए पनि मानसिक रूपमा समाजवादी पार्टी अझै विभाजनको संघारमा रहेको बुझाइ महतो र उनीपक्षीय नेताहरूको छ । उपेन्द्रको गलामा पासो लागकै बेला आफूले कार्यकारी पद लिनुपर्छ भन्ने मान्यता महतोमा देखिन्छ, समाजवादीका एक पदाधिकारी भन्छन्, राजेन्द्रको महत्त्वाकांक्षा पूरा हुन दिने पक्षमा समाजवादी जान सक्दैन ।अन्य नेताको व्यवस्थापन कसरी ?यादव र महतोको टकराबका कारण अन्य नेताको व्यवस्थापनका विषयमा अहिले पार्टीभित्र खासै बहस भएको छैन । राजपाभित्र अध्यक्षमण्डलमा ६ सदस्य छन् । ठाकुर र महतोलाई छाड्ने हो भने अन्य नेताले कार्यकारी तहकै भूमिका खोजेका छैनन् । तर, महतोको भूमिकालाई खुम्चाउन भने राजपाभित्रको अध्यक्षमण्डल नै भित्रभित्रै सक्रिय छन् । महतो र अर्का नेता महेन्द्र राय यादवको राम्रो सम्बन्ध छैन । आँखा चिम्लेर पार्टी एकता गरेको भन्दै राजकिशोर र अनिल झासमेत असन्तुष्ट हुँदै आएका छन् । ठाकुर, भट्टराई, यादवपछि तेस्रो नम्बरको वरीयतासहितको कार्यकारी भूमिका महतोलाई दिने कि अशोक राईलाई भन्ने विवादसमेत पार्टीमा देखिन थालेको छ । तत्कालीन मालेमा रहेर झापा आन्दोलनताकाबाटै राजनीति गरेका राई तत्कालीन एमालेमा उपाध्यक्षसमेत भएका नेता हुन् । उनलाई समाजवादीले महतोभन्दा अघिको स्थानमा राख्न जोड गरिरहेको छ । त्यसलाई कतिपय राजपाका नेताहरूले समेत सकारात्मक ठानेका छन् । महतो र उनीपक्षीय नेताहरू राईलाई अघिल्लो वरीयतामा राख्ने प्रस्तावप्रति सकारात्मक छैनन् । दोस्रो वरीयतामा बाबुरामजीलाई हामीले स्वीकार गरेका छौं तर महतोभन्दा अघि राईलाई स्वीकार गर्ने कुरा आउँदैन, महतोनिकट राजपाका एक पदाधिकारी भन्छन्, उनीसँग कुनै सांगठनिक बल छैन, अघि जन्मेको र पछि जन्मेको आधारमा सिनियर र जुनियर भन्ने हुन्न । संगठनमा कसको कस्तो पकड छ र जनाधार कोसँग छ भन्ने हेर्नुपर्छ । केही समयअघि समाजवादीका अध्यक्ष यादव भन्ने गर्थे, मधेसवादी भनेको भीड हो । यसलाई संगठनको स्वरूप दिनुपर्छ । संगठनको स्वरूप दिइएन भने यो भीडलाई अरू कसैले तान्न सक्छ । गैरसरकारी संस्थाको पृष्ठभूमिबाट राजनीतिमा उदाएका यादवले तत्कालीन संघीय मधेसी जनअधिकार फोरम नामक गैरसरकारी संस्थालाई राजनीतिक दलका रूपमा अघि बढाए । संगठनको आकार दिएर यहाँसम्म आइपुग्दा उनको मान्यतासमेत बदलिएको छ । पार्टी संगठनलाई भद्दा र मजाक बनाइनुहुन्न, दुई पार्टी एकीकरणपछि उनी भन्दै आएका छन् । उनले भनेजस्तै दुवै पार्टीको केन्द्रीय समिति र पदाधिकारी मर्ज गरेर मात्रै चलाउने हो भने चल्न सक्दैन । धेरै अध्यक्ष बनाउँदा राजपाको संगठन संस्थागत बन्न सकेन, समाजवादीका योगेन्द्र यादव भन्छन्, धेरै अध्यक्ष र भद्दा संगठनको स्वरूपमा जाने हो भने नयाँ दल बनाएर पनि संगठन अघि बढ्न सक्दैन । समाजवादीमा २५ पदाधिकारी मात्रै छन् भने राजपामा १ सय ३५ छन् । नयाँ पार्टीको केन्द्रीय कार्यकारिणी समितिमा ५१ सदस्य राख्ने सहमति छ ।"
पाँच सैनिकलाई कारबाही,"काठमाडौं (कास) समरी जनरल सैनिक अदालतले एक महासेनानीसहित ५ जनालाई भ्रष्टाचार र आर्थिक अपचलनमा दोषी ठहर गरेको छ । अदालतले सैनिक आवासीय मावि भक्तपुरमा अनियमितता गरेको आरोपमा महासेनानी भूपालमान अधिकारीलाई १ करोड ८५ लाख ४० हजार १ सय ८ रुपैयाँ बिगो असुली र २ वर्ष कैद तोकेको छ । प्रमुख सेनानी देवबहादुर क्षेत्रीलाई २ वर्ष बढुवा रोक्का र ४ लाख ४० हजार असुली, हुद्दा यज्ञराज पोखरेललाई ३ लाख ६० हजार बिगो असुली र सेवाबाट बखास्त, हुद्दा गणेशबहादुर अधिकारीलाई २ वर्ष तलब वृद्धि रोक्का र १० हजार असुलीको फैसला भएको छ । लेखाका सहसेनानी सुरेन्द्रविक्रम भण्डारीलाई नसिहत दिने निर्णय भएको छ । अरू १३ जनाले सफाइ पाएका छन् ।"
दैनिक २५ सय भित्रिन्छन् राजधानीमा,"(काठमाडौं)  सरकारले काठमाडौं भित्रिने नाकामा कडाइ गरेको दाबी गरे पनि मालवाहक सवारीबाट दैनिक करिब दुई हजार पाँच सय व्यक्ति भित्रिरहेका छन् । ती सवारीका चालक र सहयोगीहरूको स्वास्थ्य परीक्षण गर्नर् ेव्यवस्थित प्रणाली नहुँदा संक्रमणको जोखिम कायमै छ । महानगरी ट्राफिक प्रहरी महाशाखाका अनुसार जेठ ६ गतेयताका तीन दिनमा मात्रै ४ हजार २ सय ८१ ट्रक, टिपर र लाइट गाडी काठमाडौं भित्रिएका छन् । यी सबै गाडीबाट ७ हजार ६९ जना राजधानी भित्रिए । जसमध्ये अधिकांश चालक र सहयोगी भए पनि उनीहरूको व्यवस्थित परीक्षण हुन सकेको छैन । पछिल्लो तीन दिनमा ३ वटा बस ४९ जना यात्रु बोकेर भक्तपुरको जगाती हुँदै भित्रिएका छन् । बिहीबार बिहान ६ बजेदेखि शुक्रबार बिहान ६ बजेसम्मको २४ घण्टामा १ हजार ४ सय ६ वटा ट्रक र टिपर भित्रिएका छन् । जबकि यही समयमा ३ सय ५१ हलुका सवारीसाधन र एउटा बस भित्रिएका छन् । ट्रकटिपरमा २ हजार ४ सय ४७ जना र हलुका सवारीबाट ६ सय ९४ जना र बसबाट १३ जना उपत्यका आएका छन् । संक्रमणको जोखिम धेरै भएको प्रदेश २ र वाग्मती प्रदेशबाट उपत्यका भित्रिने सवारीहरूको संख्यामात्रै ५ सय ५९ रहेको छ । उपत्यका भित्रिनेमा भारतबाट आएका मालवाहक गाडीहरूको पनि ठूलो संख्या छ । बुधबारमात्रै २८ भारतीय मालवाहक गाडी उपत्यका प्रवेश गरे, जसमा चालक र सहचालक गरेर ५३ जना सवार थिए । भारतीय गाडीका अलवा उपत्यका बाहिरबाट उपचार गराउन आउने बिरामी बोकेका एम्बुलेन्सहरूको संख्या पनि उच्च देखिन्छ । बुधबारमात्रै उपत्यकामा ९६ एम्बुलेन्स भित्रिए । जसमा बिरामी र कुरुवा गरेर ३ सय ८२ जना सवार थिए । जबकि सोही दिन ९६ वटै एम्बुलेन्स काठमाडौं बाहिरिए, जसमा एक सय ९७ मात्रै यात्रु थिए । एक साताअघि मात्रै गृह मन्त्रालयले ७७ वटै जिल्ला प्रशासन कार्यालयलाई जिल्लाबाट उपत्यकाका लागि छुट्ने गाडीहरूले सामान ढुवानी गर्ने भए त्यसलाई डिस्इन्फेक्ट गर्न र त्यसो गरिएको कागज उपलब्ध गराउन परिपत्र गरेको थियो । जिल्लास्थित विपद् व्यवस्थापन केन्द्रले चालक र सहचालकको सम्भव भए पीसीआर वा आरडीटी वा सामान्य भए पनि स्वास्थ्य परीक्षण गरेर त्यसको कागज उपलब्ध गराउनैपर्ने परिपत्रमा उल्लेख थियो । तर गृहको निर्देशन जिल्ला प्रशासन कार्यालयहरूले कार्यान्वयन गरेको देखिंदैन । संक्रमणको उच्च जोखिम रहेका जिल्लाबाट समेत निर्बाध मालवाहक गाडीहरू भित्रिँदा उनीहरूको व्यक्तिगतलगायतका अन्य विवरण टिप्न उपत्यकाका तीन मुख्य नाकामा खटिएका ट्राफिक प्रहरीहरू संक्रमणको उच्च जोखिममा देखिन्छन् । ट्राफिक प्रहरी महाशाखाका अनुसार तीन नाकामा तीन सिफ्टमा गरेर कम्तीमा पनि ८० जना ट्राफिक विवरण टिप्न खटिएका छन् । महाशाखाका एसएसपी भीमप्रसाद ढकालले ट्राफिकहरूमा संक्रमणको जोखिम रहेकाले उनीहरूलाई अनिवार्य रूपमा भौतिक दूरी कायम राख्न कडाइ गरिएको बताए । उनले भने, संक्रमणको जोखिम कम गर्न अधिकांशलाई पीपीई सेट नै बाँडेका छौं ।"
कालापानीमा भारतले बढायो हवाई गस्ती,"(दार्चुला)  पालले व्यास क्षेत्रमा सशस्त्र प्रहरीको बीओपी राखेपछि भारतले कालापानी क्षेत्रमा हवाई गस्ती बढाएको छ । पछिल्लो समय भारतले कालापानीलगायतका क्षेत्रमा दिनमा एक दर्जन पटकभन्दा बढी हवाई गस्ती गर्दै आएको छ ।भारतले यसअघि कालापानीलगायत क्षेत्रमा हेलिकप्टरबाट दिनमा एकदुई पटक उडान गर्ने गरेको थियो । व्यासमा सुरक्षाकर्मीको उपस्थिति भएपछि दिनहुँ १२१५ पटक हेलिकप्टर आकाशमा आइरहन्छ, स्थानीय धनसिंह धामीले भने । भारतले वैशाख तेस्रो साताबाट माथिल्लो क्षेत्रमा हेलिकप्टर उडान बढाएको उनले जानकारी दिए । धामीका अनुसार भारतले हरेक वर्ष यो समय कालापानीलगायत उत्तरपश्चिम क्षेत्रमा हवाई उडान गर्ने गर्छ । व्यास (भारततर्फ) क्षेत्रमा मानिस बसाइँ सर्ने भएकाले खाद्यान्नलगायत सामान भारतले हेलिकप्टरबाटै ढुवानी गर्छ, उनले भने, तर यो वर्ष गस्ती पनि भएकाले धेरै उडान भइरहेको छ ।पहिले बाटोको समस्या हुँदा हेलिकप्टरबाटै मानिसलाई माथि पुर्याउने गरिएको थियो । बाटो बनेपछि भने गत वर्षबाट भारततिरका नागरिक पैदल माथिल्लो क्षेत्र जाने गरेका छन् । भारतले अहिले धार्चुलाबाट भन्दा पिथौरागढलगायत क्षेत्रबाट हवाई उडान बढी गरिरहेको छ । यसअघि भारतले धार्चुलाबाटै व्यास क्षेत्रमा सबै किसिमको उडान भर्थ्यो । यो वर्ष दिल्लीबाट पनि हेलिकप्टर कालापानी क्षेत्रमा आइरहेको भारतीयलाई उद्धृत गर्दै स्थानीयले बताएका छन् ।स्थानीयका अनुसार निर्माणका मेसिन र बढी मात्रामा हातहतियार लैजानुपरे माथिबाटै सिधै हेलिकप्टर नेपाली भूभाग गुन्जीमा अवतरण हुन्थ्यो । भारतले उक्त क्षेत्रको सबैभन्दा ठूलो हेलिप्याड गुन्जीमै बनाएको छ । त्यहाँबाट कालापानीलगायत अन्य भारतीय सुरक्षा पोस्टमा सामान ढुवानी हुने गरेको छ । भारतले व्यासतर्फको क्षेत्रमा सुरक्षाकर्मीको संख्या पनि बढाएको छ । पिथौरागढबाट सिधै हेलिकप्टरमार्फत सुरक्षाकर्मी कालापानी क्षेत्रमा पठाएको उक्त क्षेत्रमा काम गर्ने नेपालीलाई उद्धृत गर्दै स्थानीय दलजित कुँवरले बताए । भारतले गुन्जीदेखि कालापानी र लिपुलेकसम्म भारततिब्बत पुलिस (आईटीबीपी), भारतीय सेना, सीमा सुरक्षा बललगायत ६ वटा सुरक्षा अंग राखेको छ ।चीनसितको रणनीतिक क्षेत्र भएकाले भारतले ती ठाउँहरूमा विभिन्न सुरक्षा निकायका क्याम्प राखेको छ । सबै सुरक्षा निकायका करिब १० हजार जनशक्ति तैनाथ रहेको स्थानीय बताउँछन् । नेपाली सुरक्षा अधिकारीले कालापानी क्षेत्रमा भारतले सुरक्षाकर्मी बढाएको खबर प्राप्त भए पनि के कति संख्यामा थपेको बारे यकिन नभएको बताए । पछिल्लो समय भारतले व्यास गाउँपालिका२ दुम्लिङपारि गर्वाधारदेखि लामरी, छियालेकलगायत क्षेत्रमा सुरक्षाकर्मीको संख्या थपेको स्थानीय स्रोतले जानकारी दिएको छ । स्रोतका अनुसार अहिले भारतले नेपालतर्फको सीमा क्षेत्रमा पैदल गस्ती पनि बढाएको छ । सीमा क्षेत्रको गस्तीमा ५७ जना आउने ठाउँमा १०१२ जना तथा दिनमा दुई पटक गर्ने ठाउँमा ४५ पटक आउने गरेका छन् । भारतले पिथौरागढदेखि धार्चुला, छियालेक, गुन्जी तथा कालापानी क्षेत्रमा सुरक्षाकर्मीको ठूलो दस्ता राख्दै आएको छ ।दार्चुलाव्यास घोडेटो निर्माण सुरुनेपाली सेनाले दार्चुलाव्यास घोडेटो बनाउन सुरु गरेको छ । सेनाले व्यास गाउँपालिका२ को घाटीबगरदेखि वडा नं १ मा पर्ने मौर्याभिटासम्मको घोडेटो निर्माण थालेको हो ।करिब ४ सय ५० मिटर क्षेत्रमा २६ मिटर चौडाइको नयाँ बाटो निर्माण र केही ठाउँमा पुरानो बाटो मर्मत गरिने सेनाले जनाएको छ । त्यसका लागि सेनानीको नेतृत्वमा इन्जिनियरसहितको प्राविधिक टोली व्यास२ स्थित थिमा पुगेको छ । प्राविधिक जनशक्ति र केही निर्माण सामग्री बिहीबार र शुक्रबार थिमामा हेलिकप्टरमार्फत पुर्याइएको हो । प्राविधिकहरूले निर्माण स्थल हेरेपछि अन्य निर्माण सामग्री ढुवानी गरिने गुल्मपति श्यामराज थापाले बताए । गत भदौमा मौर्याभीरमा ठूलो चट्टान खसेपछि व्यास जाने बाटो बन्द भएको थियो । घाटीबगरदेखि माथिल्लो क्षेत्रमा पहिरो गएको छ । उक्त घोडेटो बाटोको सबैभन्दा बढी समस्या यही क्षेत्रमा हो । बाटो नहुँदा व्यास गाउँपालिका१ छाङरु र तिंकर गाउँका बासिन्दा भारतीय बाटो प्रयोग गरी सदरमुकामबाट गाउँ फर्केका छन् ।"
'लकडाउन लम्ब्याउँदैमा आयातित केस रोक्न सक्दैनौं,"कोभिड१९ को विश्वव्यापी महामारीका बीच नेपालको अवस्थालाई कसरी विश्लेषण गर्नुहुन्छ ?कोभिड१९ संक्रमणको अहिलेको स्थिति अनपेक्षित होइन । यो अवस्थाको परिकल्पना हामीले पहिला पनि गरेकै हो । अहिले जुन ढंगबाट संक्रमण बढिरहेको छ, त्यसले विश्वमा देखिएकै ट्रेन्ड पछ्याइरहेको छ जस्तो लाग्छ । केही समयसम्म संक्रमण निकै सुस्त रहेकाले अहिले ह्वात्तै बढेजस्तो देखिएको हो । हामीकहाँ अहिले पनि आयातित संक्रमितहरूकै संख्या धेरै छ । मुख्य कुरा हाम्रो तयारी कस्तो थियो र त्यसलाई कसरी व्यवस्था गर्न सक्यौं भन्ने हो । अन्यथा अहिले देखिएको वृद्धिलाई अनपेक्षित मान्नु हुँदैन ।प्रधानमन्त्रीले संसद्मा ॅकोरोनामुक्त देश बनाउने पहिलो प्राथमिकता हुनेछ भन्नुभएको छ । विश्वभर फैलिएको यो संक्रमणबाट हामी मुक्त हुन सक्छौं कि सक्दैनौं ?अहिलेको स्थिति हेर्दा विश्वका कुनै पनि मुलुक कोरोनाको संक्रमणबाट मुक्त हुन्छन् जस्तो मलाई लाग्दैन । सबै देशमा कोरोना भइराख्दा, कुनै एउटा देश कोरोनामुक्त हुन्छ भन्ने हुँदैन । नेपाल कोरोनाबाट मुक्त हुन विश्व नै कोरोनाबाट मुक्त हुनुपर्छ । नभए हामीसँग यस्तो विज्ञान तथा प्रविधि हुनुपर्यो जसले भाइरसलाई परास्त गरोस् । तर हामी त्यस प्रकारको विज्ञान र प्रविधिबाट युक्त छैनौं । हामीले अहिले त महामारीलाई रोक्न परम्परागत रूपमा जे गर्नुपर्थ्यो, त्यो मात्रै गरिरहेका छौं । त्यसैले कोरोनामुक्तभन्दा पनि कोरोनाबाट सुरक्षित देश बनाउने हो । हामी कोरोनाबाट सुरक्षित हुन सक्छौं, मुक्त हुन सक्दैनौं । हामीले कोरोना सुरक्षित देश मात्रै बनाउन सक्यौं भने त्यो ठूलो उपलब्धि हुनेछ । कोरोना सुरक्षित देश बनाउन केही पूर्वाधार चाहिएला । के हामीले आफ्ना नागरिकलाई सुरक्षित बनाउन तयारी गरेका छौं ?लकडाउन लागू भएको दुई महिना भयो । यो समय तयारीका लागि पर्याप्त नहोला तर कम होइन । लकडाउन दीर्घकालीन उपाय होइन । यसलाई निरन्तर बढाउँदैमा संक्रमण रोकिन्छ भन्ने होइन । लकडाउनको एउटा सीमा हुन्छ, त्यसपछि लम्ब्याइरहनुको औचित्य हुँदैन । हामीले जुन समय लकडाउनमा बितायौं, त्यो समयमा केही पनि तयारी भएन भन्ने होइन । संख्यात्मक रूपमा अपुरो छ, त्योभन्दा पनि गुणात्मक भएन कि भन्ने प्रश्न उठेको छ । जे जस्तो तयारी हामीले गर्न सक्यौं, निर्देशिका, योजना बनायौं, त्यसलाई कार्यान्वयन गर्न सक्यौं जस्तो लाग्दैन । संख्यात्मक रूपमा पूर्वाधार बने पनि ती गुणात्मक रूपमा कमजोर छन् । उदाहरणका लागि विभिन्न स्थानमा बनेका क्वारेन्टाइनलाई लिन सकिन्छ । क्वारेन्टाइनका बेड हजारौं छन् तर आधारभूत मापदण्ड पूरा गरिएका छैनन् । आइसोलेसनको कुरा पनि त्यही नै हो । डेडिकेटेड अस्पतालहरूको निर्माण पनि हामीले पर्याप्त गरेका छैनौं । हाम्रो सन्दर्भमा होम क्वारेन्टाइन वा होम आइसोलेसनले काम गर्छ जस्तो मलाई लाग्दैन । त्यसैले क्वारेन्टाइन र आइसोलेसनलाई संस्थागत व्यवस्था नै गर्नुपर्छ । जुन यथेष्ट भइसकेको छैन । चार वटा पर्खाल र छत भएको जुनसुकै स्थानलाई पनि क्वारेन्टाइन भनेर भेडाबाख्रा हुलेझैं मान्छे हुलेर राख्नु कतिको उचित हो ?त्यही त, हामीले संख्यात्मक रूपमा बेड बढायौं तर त्यसलाई गुणात्मक बनाउन सकेनौं । क्वारेन्टाइनलाई व्यवस्थित बनाउन नसक्ने हो भने त त्यहाँ राख्नुको कुनै अर्थ नै हुँदैन । क्वारेन्टाइन अरू विपत्का बेला बस्न बनाएको जस्तो व्यवस्था होइन । यो कुनै शरणार्थी शिविर जस्तो पनि होइन ।क्वारेन्टाइन संख्यागत रूपमा व्यवस्थित तरिकाले कुनै निश्चित उद्देश्य पूरा गर्न निश्चित समय मानिसलाई राख्न बनाइएको व्यवस्था हो । त्यहाँ सामाजिक दूरीदेखि शौचालयको प्रबन्धसम्म सबै व्यवस्थित हुन अत्यन्तै जरुरी छ । संक्रमणको जोखिममा भएका मानिसलाई जम्मा गरेर एक स्थानमा राख्नु आफैंमा पनि जोखिमयुक्त कार्य हो । यो केवल दुईचार रात कटाउने स्थान त हो भन्ने रूपमा लिनु भएन ।क्वारेन्टाइन सुरक्षित भएन भने त्यसले धेरै जनालाई संक्रमित बनाउने खतरा रहन्छ । त्यहाँ बस्ने व्यक्तिहरूले आपसमा पनि संक्रमण नसारून् भनेर सजगता अपनाउनुपर्छ र त्यसको सुनिश्चितता पनि हुनुपर्छ । घर बस्ने, क्वारेन्टाइनमा बस्ने र आइसोलेसनमा बस्ने भनेका विभिन्न चरण हुन् । यसबारे स्पष्ट हुनु एकदमै जरुरी हुन्छ । खास गरेर क्वारेन्टाइन र आइसोलेसनको बुझाइमा केही समस्या छ । यी दुई पर्यायवाची होइनन् । घरमा बस्ने, सामाजिक दूरी कायम गर्ने भनेको सबैका लागि हो भने क्वारेन्टाइन शंकास्पद व्यक्तिहरूका लागि हो । यस्तै आइसोलेसन संक्रमण देखिएका व्यक्तिहरूले अरूलाई त्यो संक्रमण नसारून् भनेर राखिने स्थान हो ।नेपालमा करिब ७५ हजार आरडीटी र ३५ हजार जति पीसीआर परीक्षण गरिएको छ । हाम्रो जनसंख्याको अनुपातमा यो संख्या पुग्दो छ ?क्वारेन्टाइन प्यान्डेमिक व्यवस्थापन गर्ने पहिलो चरण हो । क्वारेन्टाइनमा सुरक्षाको कुरा आउँछ । त्यसमा एउटा परीक्षण पर्छ । क्वारेन्टाइनमा राखिएकाहरूको एउटा निश्चित अवधिपछि परीक्षण हुनैपर्छ । अझ पीसीआर परीक्षण नै गर्नु उत्तम हुन्छ । एकपटक मात्रै परीक्षण गरेर नपुग्ने अवस्थामा केही समयमा दोहोर्याउनुपर्छ ।हामीले जुन संख्यामा क्वारेन्टाइनमा व्यक्तिहरूलाई राखेका छौं, त्यो अनुपातमा परीक्षण त हुनुपर्छ । परीक्षणको क्षमता पुग्दैन भने क्वारेन्टाइनमा मात्रै मान्छे राखेर त्यसको कुनै ठूलो अर्थ हुँदैन । अहिले विभिन्न माध्यमबाट सरकारले किटहरू किनेर ल्याएको सुनेका छौं । तर, हामीले किट किनेर ल्याउँदैमा परीक्षणको दायरा बढाउन सक्छौं भन्ने छैन । त्यो विशिष्टीकृत परीक्षणका लागि आवश्यक पर्ने जनशक्ति के कस्तो अवस्थामा छ, त्यो पनि विचार गर्नुपर्ने हुन्छ । हामीले गोदाममा किट संकलन गरी राखेर परीक्षण गर्न सकेनौं भने त्यसको कुनै अर्थ हुँदैन । त्यसैले यथार्थमा हामीले कति परीक्षण गर्न सक्यौं भन्ने महत्त्वपूर्ण हुन्छ ।आरडीटीलाई हामीले धेरै महत्त्व नदिने हो भने पीसीआरको संख्याचाहिँ कम नै हो । कतिपय उच्च जोखिममा भएका व्यक्ति वा समुदायको जसरी पीसीआर परीक्षण गरिनुपर्थ्यो त्यो भएको छ जस्तो देखिँदैन । हामीले परीक्षण मात्रै गरेर पुग्दैन, परीक्षणसँगै भेटिने संक्रमितहरूको व्यवस्थापनलाई पनि बढाउँदै लैजानुपर्छ । संक्रमितहरूको व्यवस्थापन भनेको आइसोलेसन हो । त्यसको संख्या पनि बढाउनुपर्छ ।हामीकहाँ भएका अस्पतालहरूले कोभिड१९ का र अन्य बिरामीको उपचारका लागि गरेको व्यवस्था कस्तो छ त ?कोरोनाबाट संक्रमित भएकाहरूलाई डेडिकेटड अस्पतालमै उपचार गर्नुपर्छ भन्ने मेरो मान्यता सुरुदेखि नै हो । हामीकहाँ अहिले जे जति अस्पताल छन् तिनमा त पहिले नै बिरामीका चाप धेरै छ । ती अस्पताललाई कोरोना उपचारको थलो बनाइनु हुँदैन । हामीले कुनै अस्पतालले दिइरहेको सेवालाई अन्यत्र सारेर त्यहाँ कोरोनाको मात्रै उपचार गर्न सक्छौं भने त ठिकै हो । नत्र त्यो अस्पतालमा उपचार गराइरहेका बिरामी कहाँ जाने त ? विकल्प हुनुपर्यो नि ।हामीले अहिले पनि कोभिड१९ को उपचारका लागि भनेरै केही संरचना बनाउन जरुरी छ । आइसोलेसन बेडमा चिकित्साका सबै सुविधा नचाहिन सक्छ । केवल एकजना डाक्टर र नर्सको रेखदेखमा पनि त्यस्ता स्थानलाई सुरक्षित बनाउन सकिन्छ । यस्ता स्थान हामीलाई धेरै चाहिन्छ भने केही गम्भीर बिरामीका लागि मात्रै हस्पिटल सेटअप चाहिने हो । नयाँ संरचना भनेको नयाँ भवन नै बनाउने भनेको होइन । सेवा विस्तार गरेर कसरी सुरक्षित रूपमा उपचार गर्ने र आइसोलेट गरेर राख्ने भन्ने हो ।सरकारले पटकपटक गरेर लकडाउनलाई दुई महिना पुर्याइसकेको छ अझै केही दिन हामी लकडाउनमै रहनुपर्ने छ । यही अवधिमा संक्रमितहरूको संख्या बढेको छ र केहीको मृत्यु पनि भएको छ । यस्तोमा लकडाउनलाई कति लम्ब्याउने ?हाम्रा लागि सबैभन्दा जटिल प्रश्न नै यही हो । लकडाउन सुरु गर्दा हामीकहाँ जम्मा २ जना संक्रमित भेटिएका थिए । त्यसमा पनि एक जना त निको पनि भइसकेका थिए । तर आज साढे ४ सयभन्दा बढी संक्रमित देखिइसकेका छन् । संक्रमित बढ्दै गएका बेला कहाँ लकडाउन खोल्ने भन्ने कुरा आउँछ । तर लकडाउन आफैंमा संक्रमण रोक्ने संयन्त्र होइन । यसको पनि एउटा सीमा र अवधि हुन्छ । अहिले हामीले मूल्यांकन गर्नुपर्ने भनेको लकडाउनले संक्रमण फैलन कति रोकेको छ भन्ने हो । यो लकडाउनलाई लम्ब्याउँदा कति उपलब्धि हासिल हुन्छ भनेर गृहकार्य गर्ने बेला पनि हो अहिले । आजसम्म भएको लकडाउनले कुनै उपलब्धि नै भएन भन्ने होइन, धेरै फाइदा पनि भएको छ । लकडाउन फेल भएकाले संक्रमण बढेको होइन । किनभने अधिकांश आयातित संक्रमण हुन् । लकडाउनले निरन्तरता पाउँदैमा हामीले आयातित केसलाई रोक्न सक्दैनौं । बाहिर रहेका हाम्रा नेपाली नागरिकलाई हामीले फिर्ता ल्याउनैपर्छ । सीमा पारि बसेका नेपालीलाई रोक्नु भनेको न अन्तर्राष्ट्रिय मूल्यमान्यताभित्र पर्छ न हाम्रै संस्कारले दिन्छ । बाहिरबाट नागरिक ल्याउँदा हामीकहाँ संक्रमितको संख्या बढ्छ भनेर हामी आफ्नो दायित्वबाट विमुख हुनु पनि हुन्न । नागरिकप्रति राज्यको दायित्व हुन्छ । त्यो दायित्व सरकारले निर्वाह गर्नुपर्छ । देश गरिब भए पनि धनी भए पनि आफ्नो नागरिकप्रतिको दायित्व पूरा गर्नैपर्छ ।तसर्थ लकडाउनलाई बिस्तारै कम गरेर लानुपर्छ । लकडाउन हटाउनुको अर्थ फेरि सबै सामान्य भयो भनेर बुझ्नु हुँदैन । चरणबद्ध रूपमा खुकुलो बनाउँदै लैजानुपर्छ । त्यो अवधिमा पनि नागरिकका रूपमा हामीले निर्वाह गर्नुपर्ने भूमिका भने जस्ताको त्यस्तै रहन्छ । त्यो भनेको भीडभाड नगर्ने, मास्क प्रयोग गर्ने, सामाजिक दूरी कायम गर्ने, सकेसम्म घरमै रहने आदि ।तर जुन स्तरको हामी लकडाउन कायम गर्छौं त्यो स्तरको कार्यान्वयन भने हुनैपर्छ । त्यसो गर्न सकिएन भने लकडाउनको अर्थ हुँदैन । लकडाउनले सिर्जना गर्ने अप्ठ्यारोहरूलाई व्यवस्थापन गर्ने जिम्मेवारी सरकारको हुन्छ । चाहे त्यो सामाजिक होस्, आर्थिक होस् या मनोवैज्ञानिक नै किन नहोस् ।कोरोना महामारीको व्यवस्थापनमा हामीले चालेका कदमहरू ठीक छन् भन्ने अवस्था छ कि छैन ?त्यो मूल्यांकन गरिहाल्ने बेला भएको छ जस्तो मलाई लाग्दैन । हामीले जुन प्रकारको चुस्ततासँग कार्य गर्नुपर्ने थियो त्यो नभएको होला । तर हामीले केही गर्नै सकेनौं, सबै खत्तम भयो भन्नु पनि औचित्यपूर्ण हुँदैन । फेरि पनि जुन चुस्तता सबै तहमा देखिनुपर्थ्यो त्यो भने देखिएको छैन भनेर चाहिँ स्विकार्नुपर्छ ।"
काजी दाइका ती कविता,बैरागी काइँला
बजेटबाट कृषि क्षेत्रको जग बसाउँछौं,"हाम्रो कृषि पञ्चायतकालमा छुट्टै, उदारीकरण आइसकेपछिको अवस्था छुट्टै र अहिले छुट्टै प्रकारको छ । ०१९२० सालयता संरचना, सेवा र गुणस्तरका हिसाबले यो सुरु भयो । त्यसकै जगमा कृषि विकसित हुन पाएको भए राम्रो हुने थियो । त्यति बेला कृषि संरक्षित थियो । पछि बजारले संरक्षण गर्छ भनेर हेर्न थालियो । बजारले आफ्नो कृषि व्यवस्था बनाएन किनभने कृषिमा नयाँ उद्योगीले लगानी गरेनन् । श्रमपुँजी पनि बढेन । अहिले संविधान बनिसकेपछिको अवस्था फरक छ ।विश्वव्यापी विकासमा पनि परिवर्तन आएको छ । आजको समाजवादउन्मुख भनिएको कृषि र संघीय व्यवस्थाको कृषि हाम्रा लागि चुनौती र अवसर दुवै हो । त्यो अवसरको सुरुवात गर्न खोजिएको छ । त्यसका लागि किसानलाई न्यूनतम बचतको ग्यारेन्टी गरेर कृषिलाई सुरक्षित गर्नुपर्छ । त्यो नगरी कृषि उत्थान सम्भव छैन । अहिले पनि हिजोकै बजार जस्तो छाडेर संविधानले भनेअनुसारको दायित्व पूरा हुँदैन । संघीय व्यवस्था भए पनि हरेक खेतखलियानबाट किसानले मलाई फोन गरिरहेका छन् । भन्छन्, बारीमा १०२० किलो बन्दा छ, यति लिटर दूध बिकेन । म उहाँहरूको कुरा सुन्छु । तर हामीले संघीय व्यवस्था बनाए पनि अछामबाट १० लिटर दूध बिकेन भनेर संघीय मन्त्रीलाई किन फोन गर्ने अवस्था आयो भनेर समीक्षा गर्न जरुरी छ । हाम्रो संघीयताअनुसारका सबै संरचना छन् । तर काम किन हुँदैन ? यसबारे स्पष्ट भई अहिलेको बजेटको सबै पैसा तल लैजाने हो । त्यहाँ भण्डारण, शीत भण्डारण, नर्सरी, मलबीउ वितरण गर्ने विषयमा खर्च गर्ने हो । हरेक ठाउँमा किसानको सहज पहुँच पुग्ने गरी सानो संकलन केन्द्र, कृषिको कार्यालय हुनुपर्यो । यस्तो हुँदा सबै स्थानीय तहमा समग्र कृषि व्यवस्था बनाउनु छ । यसको सुरुवात यो बजेटबाट गर्न खोजेको छु । यस वर्ष जग बसाउन मन छ । अर्को वर्ष राम्रो खाका तयार हुन्छ । तीन वर्षमा नयाँ कृषि व्यवस्था बन्छ । कोरोनाले उत्पन्न समग्र बेरोजगारीलाई सकेसम्म धेरै रोजगारी दिने कार्यक्रम बजेटमा आउँछन् ।"
विपद्ले खोजेको बजेट,"विश्वभर फैलिएको कोरोनाको महामारीबाट विश्व अर्थतन्त्र नराम्ररी थलिएको छ । अन्तर्राष्ट्रिय मुद्रा कोषले यसलाई सन् १९३० को महामन्दीभन्दा संकटपूर्ण हुने प्रक्षेपण गरिसकेको छ । यति बेला ट्रिलियन क्लबको गुड्डी हाँक्ने ठूला, विकसित र उदीयमान अर्थतन्त्रसमेत रुझेको बिरालो जस्तो भएका छन् । सन् २०२० मा समग्र विश्वको आर्थिक वृद्धि ३ प्रतिशत ऋणात्मक हुने र यसको बढी मार युरोपियन युनियन (७१) र अन्य विकसित मुलुक (६१) हरूले खेप्नुपर्ने आईएमएफले बताइसकेको छ । दुई अंकको आर्थिक वृद्धि हासिल गर्न प्रतिस्पर्धारत हाम्रा उत्तरी र दक्षिणी छिमेकीको वृद्धिदर क्रमशः १२ र १९ प्रतिशतमा खुम्चिने अनुमान छ । विश्व रोजगारी बजारबाट सवा अर्ब मानिस प्रभावित हुने प्रक्षेपण अन्तर्राष्ट्रिय श्रम संगठनको छ । अमेरिकामा मात्र ३ करोड ३० लाखले बेरोजगार भत्ताका लागि नाम दर्ता गराएको घटनाले बेरोजगारीको मारमा आर्थिक रूपमा सम्पन्न मुलुकसमेत नराम्रोसँग पर्ने देखिएको छ । विश्वभर पर्यटन, हवाई, स्वास्थ्य, कृषि, घरेलु तथा साना र मझौला उद्योग एवं निर्माण र यातायात क्षेत्र उठ्नै नसक्ने गरी थला परेका छन् ।नेपालजस्तो व्यापारमा आधारित ३७ खर्ब ६७ अर्बको सानो अर्थतन्त्र भएको मुलुक, जसको राष्ट्रिय आयको ठूलो हिस्सा विप्रेषणले भरथेग गरेको छ, जो भर्खर विकासोन्मुख मुलुकमा स्तरोन्नति हुने अभिलासासाथ बामे सर्दै थियो । हामीलाई विश्वव्यापी माहामारीले थला नपार्ने कुरै भएन । दुई महिनाको लकडाउनले सहरप्रति मान्छेको वितृष्णा बढेको छ । गरिबीको रेखामुनि रहेको १८ प्रतिशत र जस्ट गरिबीको रेखा पार गरेका झन्डै ४५ प्रतिशत मानिस उठ्नै नसक्ने गरी थला परेका छन् । उनीहरूले आफ्नो गाउँठाउँ, स्थानीय उत्पादन र स्थानीय रोजगारीलाई माया गर्न थालेका छन् । निर्जन र सुनसान गाउँघर गुलजार भएका छन् । सहर मुर्दा शान्तिको मुद्रामा सुस्ताइरहेको छ । सीमान्तकृत वर्गसँग सहरले शोषण मात्र गरेको र कठिन समयमा साथ नदिएको तितो अनुभव छ । महामारीको मारबाट थिचिएका सर्वसाधारण, रोजगारी गुमाएका श्रमयोद्धा, विदेशमा रोजगारी गुमाएर फर्किएका र फर्किने क्रममा रहेका पौरखी हातहरू, निजी क्षेत्र, सानाठूला उद्योगी, व्यवसायी सबैका आँखा लास्ट रिसोर्ट अफ होपका रूपमा आगामी बजेटमा छन् । त्यसैले बजेट परम्परागत ढर्राबाट माथि उठेर लोकरिझ्याइँ र कर्मकाण्डी नभई जोखिम मोलेर नवअवसरहरूबाट फाइदा उठाउन सक्ने चुस्त, ठिक्क आकारको र कार्यान्वयनयोग्य हुनुपर्छ । यसले सामाजिक दायित्व, मितव्ययिता र उत्पादकत्वको सिद्धान्तलाई अनुसरण गर्नुपर्छ ।बजेटका प्राथमिकतामुलुकको सबैभन्दा ठूलो समस्या बढ्दो बेरोजगारी हो । ०७५ सालमा सम्पन्न नेपालको दोस्रो श्रमशक्ति सर्वेक्षणले अनौपचारिक क्षेत्रमा काम गर्ने श्रमिकको संख्या २६ लाख ७५ हजार देखाएको छ । विद्यमान समस्याबाट यही क्षेत्रमा काम गर्ने समूह बढी मारमा परेको छ । अति साना, घरेलु, साना तथा मझौला उद्योगहरूमा मात्र १८ लाख ९७ हजार श्रमिक कार्यरत छन् । यीमध्ये लकडाउनका कारण करिब १२ लाखले रोजीरोटी गुमाएको अनुमान छ । अवैध रूपमा विदेशमा काम गरिरहेका १ लाख २७ हजार र कोरोना माहमारीको समस्याले रोजगारी गुमाउन विवश २ लाख ८० हजारसमेत गरी करिब ४ लाख ७ हजार जनशक्ति तुरुन्तै विदेशबाट फर्किने प्रतीक्षामा छ । स्वदेशमा अनौपचारिक क्षेत्रका श्रमिक, कामदारले दुई महिनादेखि सरकारी र गैरसरकारी क्षेत्रबाट प्राप्त राहतको भरमा गुजारा गरिरहेका छन् । अर्थतन्त्रका १५ उपक्षेत्रमध्ये १२ को वृद्धिदर गतवर्षको तुलनामा न्यून छ । कुल गार्हस्थ्य उत्पादनमा २०७ प्रतिशत हिस्सा ओगटेको पाँच क्षेत्रको बृद्धिदर नकारात्मक छ । कृषकहरूको उत्पादन बजारीकरणको अभावमा डोजर लगाउन र सडकमा ओइराउनुपर्ने अवस्था सिर्जना भएको छ । व्यवसायीहरू नो वर्क नो पेको सुगा रटाइमा छन् भने श्रमिक दैनिक आधारभूत आवश्यकताबाट नै बञ्चित छन् । उनीहरूको तलब, रोजगारीको निरन्तरता र लगानी सुरक्षाको जिम्मा समेत सरकारले राहत प्याकेजमार्फत लिनु पर्ने माग निजी क्षेत्रका प्रतिनिधि संस्थाहरूले उठाइरहेका छन् । अर्थतन्त्रलाई भी आकारमा उकास्ने गरी सरकारी लगानी बढाउनुपर्नेछ ।यी सबै समस्या र चुनौतीलाई केन्द्रमा राख्दा सबै क्षेत्रसँग अन्तरसम्बन्धित राहत प्याकेज नै बजेटको पहिलो प्राथमिकता हुनुपर्छ । त्यसपछिको बजेटको प्राथमिकता रोजगारी सिर्जना हो । रोजगारी गुमाएकालाई साविक तथा नयाँ रोजगारीका क्षेत्रमा स्थापित गर्ने, विदेशबाट फर्किने जनशक्तिलाई सीप, दक्षता र क्षमता अनुसार स्वरोजगार हुने वातावरण निर्माण गर्ने, ग्रामीण क्षेत्रमा परम्परागत प्रविधि, सीप र कच्चा पदार्थ प्रयोगबाट उत्पादन बढाउने जस्ता नीतिमा जोड दिनुपर्छ । सहरी क्षेत्रमा उद्योग, होटल, पर्यटन र निर्माण क्षेत्र, ठूला आयोजना, पुनर्निर्माण कार्य र प्रदेश तथा स्थानीय तहले सञ्चालन गर्ने विकास निर्माणका काममा सहभागी हुने गरी रोजगारी बढाउनुपर्छ । गाउँमा सडक पूर्वाधारको विकास भएको छ । स्थानीय उत्पादन बजार पुर्याउन सहज छ । शिक्षा, स्वास्थ्य र सञ्चार प्रविधिको उपयोगमा गाउँ अगाडि छ । त्यसैले ग्रामीण बसाइँसराइ निरुत्साहन गर्दै बाँझो जग्गामा खेती गर्न प्रोत्साहन गर्ने, पहाडी क्षेत्रमा कृषिका साथै फलफूल, पशुपालन र जडीबुटी खेतीलाई प्राथमिकता दिनुपर्छ । लकडाउनको समयमा सहरबाट गाउँ फर्केका करिब १० लाखमध्ये ५० प्रतिशतलाई गाउँमै काम गरी बस्न सक्ने वातावरण स्थानीय तहको समेत प्रयासमा गर्नु आवश्यक छ । तराईलाई जनसंख्याको चापबाट केही हदसम्म हल्का बनाई कृषि भूमि उर्वर बनाउन जोड दिनुपर्छ । यसका लागि सामूहिक, करार र चक्लाबन्दी खेतीमा प्रोत्साहन, कृषकलाई दिने नगद तथा वस्तुगत अनुदान तीनै तहका सरकारको समन्वयमा वास्तविक कृषकले पाउने गरी कृषककै हातमा पुर्याउने, कृषि उत्पादनको उचित मूल्य, बजारीकरण र सहज आपूर्तिको जिम्मा स्थानीय तहले लिने गरी बजेटले कृषि सिँचाइलाई उच्च प्राथमिकतामा राख्नुपर्छ । सिँचाइलाई कृषिसँगै जोडेर उच्च प्राथमिकतामा राख्नुपर्छ ।मासिँदै गएको खेतीयोग्य भूमिको संरक्षण र उत्पादकत्व बढाउन भूउपयोग ऐन०७६ अनुसार भूमिको वर्गीकरण र भूउपयोगको मापदण्ड निर्धारण नगरिएसम्म सबै किसिमका कित्ताकाट, जग्गा प्लटिङ र नक्सापास बन्द गर्ने घोषणा बजेटबाटै गर्नुपर्छ । अझै २५३० वर्ष तरुण जनसंख्याको बाहुल्य रहने भएकाले यसबाट लाभ लिने गरी बजेटले प्राथमिकता निर्धारण गर्नुपर्छ ।०७२ सालको विनाशकारी भूकम्पबाट चेतेर प्राकृतिक तथा मानव सिर्जित विपत्ति र महामारीसँग जुध्न सक्ने गरी पर्याप्त पूर्वाधार निर्माण र तयारीमा अझै पनि पछि छौं । अहिले स्वास्थ्य क्षेत्रमा देखिएको महाविपत्तिले यस क्षेत्रलाई उच्च प्राथमिकता दिनुपर्ने वकालत गर्दै छौं । हो, स्वास्थ्य, शिक्षा जस्ता सामाजिक पूर्वाधारका क्षेत्रमा हामीले पर्याप्त लगानी गर्न सकेनौं र अहिलेको समस्यासँग जुध्न फलामको चिउरा चपाए जस्तो भएको छ । आगामी दिनमा ठूला विपत्तिसँग जुध्नुपर्छ । व्यावहारिक शिक्षा दिन सकिएन भने भविष्यमा शिक्षित बेरोजगारको भयावह समस्या झेल्नुपर्ने निश्चित छ । त्यसैले बजेटको प्राथमिकता शिक्षा, स्वास्थ्य जस्ता सामाजिक र विपद् व्यवस्थापन पूर्वाधारमा केन्द्रित हुनुपर्छ । सरकारको नियन्त्रणमा नरहेको सार्वजनिक यातायातका क्षेत्रमा भोलिका दिनमा बेहोर्नुपर्ने सम्भावित जोखिम कम गर्न र नागरिकलाई सहज यातायात सुविधा दिन सातै प्रदेशले सार्वजनिक यातायात सञ्चालन गर्ने गरी बजेटले प्रोत्साहन गर्नुपर्छ ।अर्को प्राथमिकता सबै नागरिक सेवा र आर्थिक कारोबार विद्युतीय माध्यमबाट हुने गरी डिजिटल नेपालको अवधारणाअनुरूप डिजिटल पूर्वाधार निर्माण गर्नु हो । अहिले करिब ७२ प्रतिशत जनसंख्या इन्टरनेटको पहुँचमा भए पनि न्यून गुणस्तर र भरपर्दो सेवाको अभाव छ । यसको ग्रामीण स्तरसम्म विस्तार गर्न सके अनौपचारिक कारोबारसमेत राष्ट्रिय अर्थतन्त्रमा आई अर्थतन्त्रलाई अगाडि धकेल्ने टेल वाइन्डहुन सक्छ । ग्रामीण दूरसञ्चार कोषकै रकमले आगामी दुई वर्षभित्र यो काम गर्न सकिन्छ । सडक, सिँचाइ, ऊर्जा, विमानस्थल, रेल, खानेपानी, पुनर्निर्माण जस्ता पूर्वाधार तीनै तहका सरकारको प्राथमिकतामा पर्छन् नै । नतिजामूलक कार्यान्वयनका लागि निर्मम अनुगमन एवं भ्रष्टाचार नियन्त्रण र सुशासनलाई आगामी बजेटले प्राथमिकतामा राख्नैपर्छ ।मितव्ययिता र खर्चमा कटौती चालु खर्च घटाउने प्रमुख शीर्षकमध्ये संघीय संरचनालाई ठिक्क आकारमा ल्याउन संरचना र दरबन्दीमै धावा बोली निजमती सेवाको ४८ हजार दरबन्दी र हालको बोझिलो एवं अनावश्यक संरचना कम्तीमा २० प्रतिशत कटाउने आँट गर्नुपर्छ । नेपाली सेनाको दरबन्दी ठिक्क आकारमा ल्याउदै व्यावसायिक बनाउने, सशस्त्र प्रहरीको दरबन्दी बढ्न नदिने र नेपाल प्रहरीको ७६ हजार दरबन्दीलाई समायोजनपछि संघीय प्रहरी सानो, चुस्त र अनुसन्धानमूलक बनाउनुपर्छ । चालु वर्ष इन्धन र मर्मतमा विनियोजित ६ अर्ब ३७ करोड, मसलन्द र कार्यालय सामानमा विनियोजित ४ अर्ब २३ करोड रकमलाई मितव्ययी बनाउन सकिन्छ । सार्वजनिक खर्च पुनरावलोकन आयोगले करिब २११ को हाराहारीमा रहेका समिति, बोर्ड, प्रतिष्ठान, परिषद्, आयोग तथा केन्द्रमध्ये १०८ वटा संस्था खारेज गर्न, गाभ्न वा प्रदेश तथा स्थानीय तहमा हस्तान्तरण गर्न दिएको सुझाव तत्काल कार्यान्वयन गर्नुको विकल्प छैन । सेवा परामर्श, गोष्ठी, तालिम, कार्यक्रम खर्च, स्वदेश तथा विदेश भ्रमण, भैपरी, अनुगमन मूल्यांकन एवं विविध र पुँजीगततर्फ सवारीसाधन, मेशिनरी औजार, फर्निचर, कम्प्युटर तथा सफ्टवेयर, अनुसन्धान तथा परामर्श, भैपरी पुँजीगत र जग्गा खरिद जस्ता अर्थ मन्त्रालयले गत चैत २० गते बजेट रोक्का गरेका १४ शीर्षकबाट आगामी वर्ष न्यूनतम १० देखि १५ प्रतिशतसम्म घटाउनुपर्छ । विदेशस्थित दूतावास र मिसनहरू आवश्यकता र औचित्य हेरी पुनरावलोकन गर्न कन्जुस्याइँ नगरौं । अर्थ विविधको रकममा सबैका आँखा लाग्ने हुनाले उक्त शीर्षकमा रकम नथपौं । विभिन्न किसिमका प्रोत्साहन एवं अतिरिक्त भत्तामा पुनरावलोकन गरौं ।आयोजनाका लागि आवश्यकबाहेक अन्य प्रयोजनका लागि जग्गा खरिद र भवन निर्माण केही वर्ष बन्द गर्नुपर्छ । गैरआवासीय भवन निर्माणखरिदमा गत वर्ष ५३ अर्बको तुलनामा चालु वर्ष निकै बढी ८८ अर्ब विनियोजन गरिएको छ । औचित्य हेरी यसलाई घटाउनुपर्छ । त्यस्तै विकास आयोजनाहरूको प्राथमिकीकरण गरी संघले ठूला र राष्ट्रिय प्राथमिकताप्राप्त आयोजना मात्र राखी मझौला र साना आयोजना प्रदेश र स्थानीय तहमा हस्तान्तरण गर्न ढिला गर्नुहुन्न । आगामी बजेटमा नयाँ आयोजना नथप्ने सरकारको प्रतिबद्धता कार्यान्वयन हुनुपर्छ । प्रतिपक्षसमेत बोलिसकेको स्थानीय पूर्वाधार साझेदारी विकास कार्यक्रम सीधै खारेज गरौं । प्रस्तावित अन्तर्राष्ट्रिय सम्मेलन केन्द्र र राजकीय अतिथि गृह निर्माण स्थगन गरौं । मन्त्री निवास निर्माण गर्न आवश्यक छैन । बहुवर्षीय ठेक्का र स्रोत सुनिश्चितताको सहमति आयोजनाको आवश्यकता र महत्त्व हेरी मात्र दिनु उपयुक्त हुन्छ । प्रतिष्ठित व्यक्तिका नाममा व्यक्तिगत तवरबाट स्थापित गैरसरकारी संस्था र अन्य यस्तै संस्थालाई अनुदान दिन बन्द गरौं । मन्त्रिपरिषद्को निर्णयबाट पहुँचका आधारमा वितरण गर्ने आर्थिक सहायता तत्काल बन्द गर्नुपर्छ । आर्थिक रूपले सम्पन्न नागरिकलाई सामाजिक सुरक्षा भत्ता दिनु आवश्यक छैन । आयोजना विशेषको लगानीका लागि बाहेक संस्थाको पुँजी बृद्धि, ऋण तिर्न, तलबभत्ता, सञ्चालन खर्च एवं कर्मचारी सुविधाका लागि सार्वजनिक संस्थानमा सेयर र ऋण लगानी नगरौं । यस वर्षको वैशाख मसान्तसम्मको पुँजीगत खर्च २८ प्रतिशत मात्र छ । राष्ट्रिय गौरवका आयोजनाहरूको १० महिनाको खर्च ३० प्रतिशतबाट उकालो लागेको छैन । १५ अर्ब रकम विनियोजन भएको तराईमधेस द्रुतमार्गको खर्च जम्मा ९६ प्रतिशत र एक अर्ब ५० करोड बजेट रहेको निजगढ दोस्रो अन्तर्राष्ट्रिय विमानस्थलको खर्च शून्य छ । एक खर्ब ४१ अर्बको भारी बोकेको पुनर्निर्माण प्राधिकरणको १० महिनाको पुँजीगत खर्च २० प्रतिशतमा सीमित छ । त्यसैले ठूलो रकम विनियोजन भएका निकाय र आयोजनालाई आगामी वर्ष खर्च गर्न सक्ने गरी मात्र बजेट विनियोजन गर्नुपर्छ । काम हुने सम्भावना नभएका र पन्ध्रौं योजनामा प्रस्तावित नयाँ आयोजनामा बजेट विनियोजन नगरौं ।राहत प्याकेजअर्थतन्त्रका सबै क्षेत्रमा परेको तत्कालीन र दीर्घकालीन प्रभाव, लकडाउनले सिर्जना गरेको तत्कालीन समस्यालाई समेत ध्यानमा राखी सरकारले राहत प्याकेज घोषणा गर्नुपर्छ । यो आर्थिक प्याकेज रोजगारी केन्द्रित र साना, मझौला एवं घरेलु उद्योगलाई जोगाउने, कृषि, उद्योग र सेवा क्षेत्रलाई पुनर्जीवन दिने नै हुनुपर्छ । आर्थिक प्याकेज घोषणा गर्दा फन्डेड र ननफण्डेड नीति अनुसार सुविधा दिनु उपयुक्त हुन्छ । हाल सञ्चालनमा रहेका प्रधानमन्त्री रोजगार कार्यक्रम, गरिबी निवारणका लागि लघु उद्यम कार्यक्रम, राष्ट्रपति महिला उत्थान कार्यक्रम, प्रधानमन्त्री कृषि आधुनिकिरण परियोजना जस्ता वितरणमुखी र सिमान्त वर्गलाई लक्षित कार्यक्रमसमेत कार्यान्वयन मोडालिटीमा परिवर्तन गरी सञ्चालन गर्ने गरी प्याकेजमा समावेश गर्न सकिन्छ । महिला उद्यमशीलता विकास कोष, लघु, घरेलु तथा साना उद्योग विकास कोष, युवा तथा साना व्यवसायी स्वरोजगार कोष र गरिबी निवारण कोषलाई समेत गाभी छुट्टै गरिबी निवारण प्राधिकरण गठन गर्ने र उक्त कोषमा २५ अर्ब रुपैयाँ थप रकम विनियोजन गरी सहज रूपमा बिनाधितो र समयमा भुक्तान गरे ७५ प्रतिशतसम्म ब्याज अनुदान दिने गरी बढीमा ५ लाखसम्म कर्जा दिने व्यवस्था गरौं । साथै व्यवसाय हेरी ५० प्रतिशतसम्म पुँजीगत अनुदान दिने कार्यक्रम ल्याऔं । सरकारका तर्फबाट पुनर्कर्जा कोषमा २५ अर्ब थप गर्ने, होटल, रेस्टुरेन्ट, हवाई उड्डयन, निर्माण, यातायातलगायत कोरोना प्रभावित उद्योगलाई ६ महिना साँवाब्याज भुक्तानीको समय तालिका पर सारिदिने र दुई प्रतिशत बिन्दुले ब्याज घटाउने सुविधा ठूला उद्योगको हकमा ६ महिना र अन्यको हकमा एक वर्षसम्म निरन्तरता दिऊँ । बैंक तथा वित्तीय संस्थालाई सीआरआर र सीसीडी रेसियोमा दिएको सहुलियत आगामी आर्थिक वर्षभर दिऊँ । पुँजीबजारलाई प्रोत्साहित गर्ने र बिमा क्षेत्रमा आकर्षण बढाउने कार्यक्रम घोषण गरौं । बिचल्लीमा परेका वर्गलाई खानबस्न र गन्तव्यमा पुर्याउन स्थानीय तहमार्फत रकम उपलब्ध गराऔं । सन् १९६० र १९७० को दशकमा जापान र कोरियाले कृषि उत्पादन बढाउन चालेको अभियानबाट पाठ सिकेर खाद्यान्न, तरकारी, दूध, फलफूल, मासु, अन्डामा आत्मनिर्भर हुन र कृषि उत्पादनको बजारीकरणका लागि पुँजीगत एवं वस्तुगत अनुदान बढाऔं । सहकारीमार्फत स्थानीय उत्पादन संकलन र वितरण गर्न अनुदानको व्यवस्था गरौं । यी सबै कामका लागि ५० अर्ब प्रदेश र स्थानीय तहमार्फत खर्च गर्ने गरी करिब २ खर्बको आर्थिक प्योकज ल्याउन सकिन्छ ।करको दायरा विस्तार र छुट निजीक्षेत्रका प्रतिनिधि संस्थाको मुख्य माग कर सहुलियत देखिएको छ । तर यो करका दरमा ठूलो फेरबदल गर्ने उपयुक्त समय होइन । कोरोना महामारीबाट प्रभावित सीमान्त व्यवसायलाई केही हदसम्म सुविधा र औद्योगिक कच्चा पदार्थमा भन्सार महसुल घटाउन सकिन्छ । तर संकटको समयमा विलासिताका केही वस्तु, उत्पादनमा आत्मनिर्भर हुँदै गएका सिमेन्ट, छड, जस्तापातालगायतका वस्तु एवं दुई हजार सीसीभन्दा माथिका विलासी सवारीसाधनमा केही महसुल बढाउन सकिन्छ । मदिरा तथा सुर्तीजन्य पदार्थमा स्वास्थ्य विशेष कर लगाउन सकिन्छ । पेट्रोलियम पदार्थको मूल्य २० प्रतिशतभन्दा बढी घटे ५० प्रतिशत मूल्य समायोजन र ५० प्रतिशत करमा समायोजन गर्न सकिन्छ । मूल्य अभिबृद्धि करतर्फ बहुदरमा जानुअघि नजिकका छिमेकी पाकिस्तान र श्रीलंका बहुदरबाट एकल दरमा फिर्ता भएको सत्यलाई मनन गर्नुपर्छ । सार्वजनिक निकायले भुक्तानी दिने मूल्य अभिवृद्धि करमा ५० प्रतिशत कटाई भुक्तानी दिने व्यवस्था सैद्धान्तिक रूपमा अमिल्दो र व्यावहारिक रूपमा कार्यान्वयन गर्न झन्झटिलो भएकाले हटाउनुपर्छ । ननफाइलर, क्रेडिट फाइलर र शून्य फाइलरको संख्या घटाउन र बिल बीजक लिनेदिने बानी बसाउन कर प्रशासनबाट सघन अनुगमन र व्यवसायीको सहयोगको खाँचो छ । व्यक्तिगत आयकरतर्फ १० प्रतिशत कर लाग्ने एक लाखको सीमालाई दुई लाख बनाउँदा ६ लाखसम्म वार्षिक आम्दानी हुने सामान्य नागरिकले राहत पाउँछन् । यसबाट ठूला नोक्सानी पनि हुँदैन । योगदानमा आधारित सामाजिक सुरक्षा योजना लागू गरिसकेको अवस्थामा एक प्रतिशत सामाजिक सुरक्षा करको विकल्प खोज्नुपर्छ । पुर्ख्यौली सम्पत्ति हस्तान्तरण कर र सामाजिक सुरक्षा करको भविष्यबारे निजी क्षेत्रको समेत सहभागितामा अध्ययन र निष्कर्षमा पुग्नु उचित हुन्छ । सबै किसिमका अनलाइन र डिजिटल कारोबार, सामाजिक सञ्जाल (फेसबुक, भाइबर, इन्स्टाग्राम आदि) लाई करको दायरामा ल्याउन अबेर भइसक्यो । वित्तीय कारोबार गर्ने सबै किसिमका सहकारीलाई २० प्रतिशत आयकर लाग्ने व्यवस्था गर्नुपर्छ । स्वदेशी खाद्य तथा कृषिजन्य उत्पादनलाई डम्प हुन नदिन र लागत प्रतिस्पर्धी बनाउन आयातित खाद्य तथा कृषिजन्य सबै वस्तुमा एन्टी डम्पिङ शुल्क लगाउन ढिला गर्नुहुन्न । विवादित, राजस्व न्यायाधिकरण तथा अन्य अड्डामा अदालतमा मुद्दा परेका एवं लामो समयदेखिका बेरुजु र बक्यौताको हकमा आर्थिक ऐनमा स्किम ल्याई फरफारक गर्न सके ठूलो कर महसुल उठी राजस्वमा भरथेग र व्यवसायीलाई मुद्दामामिलाको झन्झटबाट राहत हुनेछ । राजस्व प्रशासनलाई थप विशिष्टीकरण गर्न र संकलन प्रभावकारिता बढाउन राजस्व सेवा गठन अपरिहार्य छ । बजेटको आकार र स्रोत व्यवस्थापनअर्थमन्त्रीसामु चट्टानी चुनौतीका रूपमा रहेको र सबैको चासोको विषय बजेटको आकार र स्रोत व्यवस्थापन हो । विद्यमान समस्याको सम्बोधन र अर्थतन्त्रलाई पुनर्जीवन दिने गरी आगामी वर्षको बजेटको आकार निर्धारण गर्नुपर्ने बाध्यता अर्थमन्त्रीसामु छ । विगत १० वर्षको बजेट कुल गार्हस्थ्य उत्पादनको औसत ३२५ प्रतिशत हाराहारीमा छ । आव ०७१७२ मा २९ प्रतिशत रहको बजेट ०७२७३ मा पुनर्निर्माणका लागि थप रकम समावेश गर्दा एकै पटक जीडीपीको ३६४ प्रतिशत पुग्यो । जुन त्यसपछिका वर्षमा बढ्दै गएर चालु आवमा ४०७ प्रतिशतमा अडेको छ । वृद्धि भएको अनुपातमा बजेट खर्च भने हुन सकेको छैन । चालु आवमै १५ खर्ब ३३ अर्बको बजेटलाई मध्यावधि समीक्षापछि १३ खर्ब ८६ अर्बमा झारिएको छ भने राजस्व संकलनको लक्ष्य पनि पाँच प्रतिशत खुम्च्याई १० खर्ब ५७ अर्ब बनाइएको छ । यस वर्ष कोभिड१९ बाट सिर्जित समस्याले स्रोतमा संकुचन आउने निश्चित छ । वैशाख मसान्तसम्मको राजस्व संकलन ६ खर्ब ७ अर्ब हाराहारीमा छ । जेठ र असारको राजस्व लक्ष्यको ८५ प्रतिशत संकलन र फागुन, चैत र वैशाखको मूल्य अभिवृद्धि कर, अन्तःशुल्क र चैतको आयकरको किस्तासमेत गरी बढीमा ९ खर्ब रुपैयाँ राजस्व उठ्ला । यसको २५ प्रतिशतको वृद्धि लक्ष्य राख्दा र राजस्व बाँडफाँटको रकम घटाउँदा संघीय सञ्चित कोषमा १० खर्ब २५ अर्बको वरिपरि होला । आन्तरिक ऋण राष्ट्रिय प्राकृतिक स्रोत तथा वित्त आयोगले तोकेको सीमाअनुसार २ खर्ब १० अर्बको हाराहारीमा संकलन गर्न सकिने स्पेस हुन्छ । वैदेशिक सहायतातर्फ विश्व बैंक, एसियाली विकास बैंक (२५ अर्ब) र आईएमएफ) करिब २६ अर्ब)ले बजेटरी सपोर्टका रूपमा हाम्रै प्राथमिकतामा खर्च गर्न सक्ने गरी सहुलियतपूर्ण ऋण सहायता घोषणा गरिसकेका छन् । योसँगै साविकको नियमित र प्रतिबद्ध ऋण तथा अनुदान सहायतासमेत गर्दा ४ खर्ब हाराहारीमा वैदेशिक सहायता आउला । यस वर्षको सरकारी खर्च नै धान्न गाह्रो भइरहेको अवस्थामा अर्को वर्षका लागि स्रोत बचत हुने सम्भावना छैन । यस्तो अवस्थामा बढीमा १६ खर्बको बजेट बनाउन सकिन्छ । त्यसैले यिनै सेरोफेरोमा रहेर बजेटको आकार निर्धारण गर्नु उचित र बुद्धिमानी हुन्छ । अनावश्यक र कार्यान्वयन गर्न नसकिने किसिमका कार्यक्रम राखेर गत वर्ष र यस वर्ष जस्तै संकलन सम्भव नहुने गरी राजस्वको लक्ष्य तन्काएर बजेटको आकार फुलाउनुको कुनै अर्थ छैन ।समस्याले सम्भावना र नयाँ अवसरका ढोका सँगसँगै खोलेको हुन्छ । सन् २००० अघि विप्रेषण अर्थतन्त्रको महत्त्वपूर्ण मेरुदण्ड हुन्छ भन्ने कसैले सोचेको थिएन । चिनियाँ अर्थशास्त्री फान ग्यानले भने जस्तै संकटपछिको पुनरुत्थान प्रगतिशील र अवसरपूर्ण हुनेछ । तीव्र सहरीकरणले जोखिमपूर्ण भएको भूउपयोग र गाउँप्रतिको मान्छेको मोहले ग्रामीण अर्थतन्त्र थप चलायमान हुनेछ । जलवायु परिवर्तनको जोखिम न्यूनीकरण र वातावरण संरक्षणमा नागरिक सचेत हुनेछन् । स्थानीय उत्पादन र रोजगारीप्रति थप मोह जागेर आउनेछ । यी सबै पक्षलाई ध्यानमा राखी विनियोजन विधेयकका सिद्धान्त र प्राथमिकता एवं सरकारको नीति तथा कार्यक्रमले संकेत गरे जस्तै जोखिम मोलेर भए पनि अनुत्पादक र चालु खर्च तथा अनावश्यक विकास आयोजना कटौती गरीे आगामी बजेट नयाँ सोचका आधारमा ल्याउनुपर्छ । (अर्थविद् सुवेदी पूर्वअर्थ सचिव हुन्)"
पाकिस्तानमा विमान दुर्घटना,"(कराची)  पाकिस्तानको लाहोरबाट उडेको यात्रुबाहक विमान कराचीस्थित विमानस्थल बाहिरको आवासीय क्षेत्रमा शुक्रबार दुर्घटना भएको छ । विमानमा ९१ जना यात्रु र चालक दलका ८ सदस्य थिए । अधिकारीहरूले ३७ जनाको मृत्यु भएको पुष्टि गरेका छन् । यद्यपि, मृत्यु हुनेको संख्या निकै बढी रहेको जनाइएको छ । सिन्ध प्रान्तका सूचनामन्त्री नासिर हुसेन शाहले दुर्घटनामा कम्तीमा ३ जना यात्रु बच्न सफल भएको बताएका छन् । उनीहरूलाई घाइते अवस्थामा उद्धार गरी अस्पताल लगिएको उनले जनाए । विमानमा पन्जाब बैंकका अध्यक्ष जफार मसुद र २४ न्युज टेलिभिजनका कार्यक्रम निर्देशकसमेत सवार रहेका थिए । मसुदको परिवारका सदस्यहरूले उनको अस्पतालमा उपचार भइरहेको जनाएका छन् ।ए३२० विमान कराचीस्थित जिन्नाह अन्तर्राष्ट्रिय विमानस्थलभन्दा ३२ किलोमिटर बाहिरको आवासीय क्षेत्र मोडेल कोलोनीमा खसेको हो । पाकिस्तानी सञ्चारमाध्यमका अनुसार विमान स्थानीय समयअनुसार दिउँसो २३० बजे दुर्घटनामा परेको हो ।अधिकारीहरूका अनुसार लाहोरबाट कराचीका लागि उडेको पाकिस्तान इन्टरनेसनल एयरलान्इन्सको विमान दुवै इन्जिन फेल भएपछि दुर्घटना भएको हो । हामी सिधै आउने प्रयास गर्दै छौं सर । हामीले दुवै इन्जिन गुमायौं, एयर ट्राफिक कन्ट्रोलसँगको कुराकानीमा विमानका क्याप्टेनले भनेका थिए । अधिकारीहरूका अनुसार इन्जिन फेल भएलगत्तै चालकले विमानलाई रनवेमा लैजाने प्रयास गरेका थिए । तर विमानस्थलबाहिरका अग्ला भवनमा विमान ठोकिएपछि उनी असफल भएका हुन् । विमान पहिले मोबाइल टावरमा ठोकियो र त्यसपछि घरहरूमाथि खस्यो, प्रत्यक्षदर्शी सकिल अहमदले समाचार संस्था रोयटर्ससँग भने । दुर्घटनास्थलका केही घर ध्वस्त भएका छन् । कम्तीमा ४ वटा घर पूर्णरूपमा ध्वस्त भएका छन् । ती घर मेरो घरनजिकैका हुन्, स्थानीय मोहम्मद उजइरले भने । उनका अनुसार अन्य दुई घरमा सामान्य क्षति पुगेको छ । विमान खसेलगत्तै आवासीय क्षेत्रका केही घरमा आगलागीसमेत भएको थियो । सामाजिक सञ्जालमा राखिएका दृश्यहरूमा निकै ठूलो धुवाँको मुस्लो आवासीय क्षेत्रमा फैलिएको देखिन्छ । कोरोना भाइरस (कोभिड१९) को महामारीका कारण अवरुद्ध आन्तरिक वायुसेवा दुई महिनापछि भर्खरै सञ्चालनमा आएको थियो ।अधिकारीहरूका अनुसार आवासीय क्षेत्रका करिब ३० जना घाइते भएका छन् । उनीहरूको अस्पतालमा उपचार भइरहेको छ । कम्तीमा २५३० जना स्थानीय घाइतेलाई उद्धार गरि अस्पताल पठाएका छौं, उद्धारमा खटिएका इदी फाउन्डेसनका प्रवक्ता साद इदीले भने । पाकिस्तानका प्रधानमन्त्री इमरान खानले अप्रत्यासित घटनाप्रति निकै दुःख लागेको बताएका छन् । तत्कालका लागि उद्धार र राहत पहिलो प्राथमिकता हो, इमरानले भने, म पाकिस्तान इन्टरनेसनल एयरलाइन्सका प्रमुख कार्यकारी अधिकृत अर्शद मलिक र उद्धार टोलीसँग नियमित सम्पर्कमा छु । उनले घटनाबारे तत्काल छानबिन गरिने बताएका छन् । पाकिस्तानमा हवाई सुरक्षा अवस्था त्यति भरपर्दो मानिँदैन । यहा बारम्बार विमान दुर्घटनामा पर्ने गरेका छन् । सन् २०१० मा निजी कम्पनी एयर ब्लूको विमान इस्लामाबादनजिकै दुर्घटना हुँदा त्यसमा सवार सबै १ सय ५२ जनाको मृत्यु भएको थियो । उक्त दुर्घटनालाई पाकिस्तानको उडान क्षेत्रकै सबैभन्दा खराब मानिन्छ ।त्यस्तै, सन् २०१२ मा भोजा एयरको विमान खराब मौसमका कारण रावलपिण्डीमा दुर्घटना भएको थियो । दुर्घटनामा १ सय २७ जनाको ज्यान गएको थियो । त्यसैगरी, ४ वर्षअघि भएको पाकिस्तान इन्टरनेसनल एयरलाइन्सको विमान उत्तरी पाकिस्तानबाट इस्लामाबादतर्फको उडान भर्ने क्रममा आकाशमा नै विस्फोट भएको थियो । दुर्घटनामा ४७ जनाको मृत्यु भएको थियो ।"
हङकङमा विवादास्पद कानुन ल्याइँदै,"हङकङ (एजेन्सी) चीनको सत्तारूढ कम्युनिस्ट पार्टीले हङकङमा राष्ट्रिय सुरक्षा कानुन लागू गर्न प्रस्ताव गरेको छ । देशद्रोह र विभाजन रोक्ने व्यवस्थासहितको कानुन चीनले हङकङको नेसनल पिपुल्स कंग्रेस (एनसीपी) मा पेस गरेको हो । सर्वोच्च संसदीय अंग एनसीपीले विगतमा चिनियाँ कम्युनिस्ट पार्टीका प्रस्ताव एकमतले पारित गर्दै आएको छ । बर्सेनि हुने एनसीपीलाई चीन सरकारले गरेका निर्णयलाई वैधानिकता दिने थलोका रूपमा लिइन्छ । यसलाई हङकङमा यो वर्षकै सबैभन्दा महत्त्वपूर्ण राजनीतिक घटनाका रूपमा लिइएको छ । देशद्रोह र राज्य टुक्र्याउने गतिवधि रोक्न सुरक्षा कानुन बनाइने व्यवस्था हङकङको संविधानमा रहेको भए पनि हालसम्म यस्तो कानुन बनाइएको थिएन । लोकतन्त्र पक्षधरहरूले उक्त कानुनले हङकङको स्वाधीनता र स्वतन्त्रतामाथि कमजोर हुने भन्दै विरोधको आह्वान गरेका छन् । कंग्रेसको प्रयोग गरेर चीनले सिद्धान्तः निवार्चित सांसदहरूको सहमतिबिना कानुन पारित गर्ने प्रक्रिया सुरु गरेपछि उनीहरूले विरोधमा उत्रने बताएका हुन् । नयाँ कानुनले हङकङको विशेषाधिकार खारेज हुने उनीहरूको दाबी छ । कानुनको विरोधमा शुक्रबार सामान्य प्रदर्शनहरूसमेत भएका छन् । हङकङस्थित चीनको सम्पर्क कार्यालयबाहिर विरोध प्रदर्शन गरिएको छ । हङकङ सरकारले भने कानुन पारितका लागि बेइजिङसँग समन्वय गरिरहेको जनाएको छ । उसले नयाँ कानुनमा स्वतन्त्रतामाथि असर पुग्ने कुनै प्रावधान नसमेटिएको दाबी गरेको छ । कानुनको प्रस्ताव गरिएसँगै हङकङको सेयर बजारमा समेत गिरावट आएको बीबीसीले जनाएको छ । चीनको विशेष प्रशासनिक क्षेत्र हङकङ सन् १९९७ मा बेलायतबाट स्वतन्त्र भएको हो । त्यसयता हङकङमा एक देश, दुई प्रणाली का आधारमा शासनसत्ता सञ्चालन हुँदै आएको छ । चीनले आफ्नो देशमा भन्दा हङकङमा बढी स्वतन्त्रता दिँदै आएको छ ।हङकङमा गतवर्ष लोकतन्त्र र स्वतन्त्रताको सुधारको माग गर्दै महिनौं लामो आन्दोलन भएको थियो । आन्दोलन हिंसात्मक बन्दै गएपछि ठूलो जनधनको क्षति पुगेको थियो भने हङकङको अर्थतन्त्रमा गम्भीर असर देखिएको थियो । त्यसकारण चीन हङकङमा हुने त्यस्ता विरोध प्रदर्शन रोक्न सुरक्षा कानुन बनाउन चाहेको देखिन्छ । हङकङको कानुनअनुसार त्यहाँको सरकारले सुरक्षा कानुनलाई पारित गर्नुपर्ने प्रावधान छ । सन् २००३ मा गरिएको यस्तै प्रयास सर्वसाधारणको व्यापक विरोधका कारण असफल भएको थियो । त्यतिबेला सरकारको विरोधमा ५ लाखभन्दा बढी मानिस सडकमा उत्रेका थिए । लोकतन्त्र पक्षत्रर नेताहरूले यस्तो कानुन प्रस्ताव गरिनु हङकङको इतिहासकै सबैभन्दा दुःखद घटना भएको बताएका छन् । हङकङमा विरोधका स्वर निस्तेज पार्न चीनले यस्ता कानुनको सहारा लिएको उनीहरूको भनाइ छ । सिभिक पार्टीका सांसद डेनिस क्वकले कानुन पारित भएको खण्डमा एक राष्ट्र दुई प्रणाली सिद्धान्तको अन्त्य हुने बताए । उनले भने, यसले हङकङको अन्त्य हुनेछ । गतवर्ष भएको आन्दोलनमा सक्रिय भूमिका निर्वाह गरेका अधिकारकर्मी जिम्मी सामले कानुनलाई हङकङ ध्वस्त पार्ने सबैभन्दा ठूलो आणविक हतियार को संज्ञा दिएका छन् । अमेरिका लगायत केही पश्चिमा देशले प्रस्तावित कानुनले हङकङमा अशान्ति भड्कने प्रतिक्रिया दिएका छन् । अमेरिकी राष्ट्रपति डोनाल्ड ट्रम्पले कानुन पारित गरिएक अमेरिकाले कडा प्रतिक्रिया दिने बताएका छन् । बेलायतले हङकङमा विकसित पछिल्लो राजनीतिक घटनाक्रमलाई राम्रोसँग नियालिरहेको बताएको छ ।"
चोटमुक्त हुने अवसर,"(काठमाडौं)  कोरोना भाइरसको विश्वव्यापी महामारीबाट सुरक्षित रहन लकडाउन लागू भएको दुई महिना पुगिसकेको छ । यसले घरेलु खेलकुद गतिविधि ठप्प छ । खेलाडीहरू घरमै क्वारेन्टाइनमा छन् र सहज परिस्थितिको प्रतीक्षामा छन् । सकारात्मक रूपमा सोच्दा लकडाउनले केही खेलाडीलाई भने चोटमुक्त हुने अवसर दिएको छ । पर्याप्त आराम पाएपछि उनीहरू खेलमा फर्कन तयार देखिएका छन् ।फागुन १० मा म्याग्दीको बेनीमा आयोजित दिदीबहिनी कप राष्ट्रिय महिला भलिबलको फाइनल खेल्नेक्रममा एपीएफ क्लबकी सरस्वती चौधरीले दायाँ गोलीगाँठाको चोट बोकिन् । लिगामेन्टमा सामान्य चोट लागेकाले उनलाई चिकित्सकले कम्तीमा एक महिना पूर्ण आराम र त्यसपछि अवस्था हेरेर खेलमा फर्कन सुझाएका थिए ।ल्यान्डिङ बिग्रिएपछि खुट्टामा चोट लागेको थियो । काठमाडौं आएर परीक्षण गराएपछि खुट्टामा ब्यान्डेज लगाएर एक महिना आराम गरें । सामान्य अभ्यास सुरु थालेको थिएँ लकडाउन भइहाल्यो, घरमै आराम गरिरहेकी उनले कान्तिपुरसँग भनिन्, पर्याप्त आराम पाएँ । चोटका कारण पर्याप्त फिटनेस गर्न नसकेकी उनलाई घरमा समय बिताउन कठिन भएको छ । उनी राष्ट्रिय महिला भलिबल टोलीकी मुख्य स्पाइकर पनि हुन् ।परिस्थिति सहज भइदिएको भए उनले चैत महिनामै आफ्नै विभागको आईजीपी कप राष्ट्रिय भलिबल र वैशाखमा शेरबहादुर स्मृति प्रतिष्ठानको राष्ट्रिय महिला भलिबल खेल्नुपर्ने थियो । खुट्टाको चोट निको हुने समय पाए पनि सरस्वतीलाई भलिबल कोर्ट मिस भइरहन्छ ।सुरुमा एक साताको लकडाउन भनिएको थियो । रिकभरीलाई समय पाएँ भन्ने लागेको थियो । तर यति लामो समयसम्म लकडाउन हुन्छ भन्ने सोचेकी थिइनँ, घरमै बसेर खुट्टाको थेरापीसँगै सामान्य फिटनेस गरिरहेकी सरस्वतीले भनिन्, खेल्न नसके पनि कोर्टमा गएर टिमसँग सामान्य अभ्यास गर्न सक्थें । लगातार प्रशिक्षण र प्रतियोगिता खेलिरहनुपर्ने हामीलाई तीन महिनादेखि घरमै रहनुपर्दा गाह्रो नहुने त कुरै भएन ?खेल गतिविधि नभए पनि एपीएफका टिममेट तथा प्रशिक्षकसँग आफू नियमित सम्पर्कमा रहेको उनले सुनाइन् । सबैले घरमा बसेर फिटनेसको अभ्यास गरिरहेका छन् । पूरै विश्व प्रभावित रहेका बेला कोरोना संक्रमणबाट बच्न अर्को विकल्प पनि त छैन । त्यसमाथि स्वास्थ्यभन्दा ठूलो करिअर होइन, उनले भनिन् ।चोटमुक्त भएसँगै लामो लकडाउनका कारण घरमै रहेकाले कोरोना महामारीपछिको परिस्थितिमा पुरानो लय समात्न धेरै मिहिनेत गर्नुपर्ने सरस्वतीले बुझेकी छन् । लकडाउन हुनुभन्दा महिना दिन अघिदेखि नै म कोर्टबाहिरै छु । अझै कति समय यसरी बस्नुपर्ने हो थाहा छैन । यसले हामीलाई पुरानै लयमा फर्कन धेरै समय लाग्नेछ, उनले थपिन्, शारीरिक रूपमा पुरानै अवस्थामा आउन एक महिना लाग्छ र कोर्टमा अर्को दुई महिना लाग्नसक्छ । हामीलाई पुरानै स्थितिबाट भलिबल खेल्न तीन महिनाभन्दा बढी लाग्नसक्छ । लकडाउन लम्बिने अवस्थाले यसको निर्धारण गर्नेछ ।चैत ११ गते लकडाउन हुनुअघि दुई महिनाको बीचमा महिला भलिबलका तीन खेलाडी एकपछि अर्को प्रतियोगितामा चोटग्रस्त भए । काठमाडौंमा आयोजित राष्ट्रिय क्लब च्याम्पियसिपमा न्यु डायमन्ड एकेडेमीकी प्रतिभा मालीको घुँडामा चोट लाग्यो । राष्ट्रिय टोलीकी प्रमुख स्पाइकर उनी पनि शल्यक्रियापछि आराम गर्दैछिन् । प्रतिभा ९ महिनादेखि १ वर्षसम्म कोर्टबाहिर रहने आकलन गरिएको छ । राष्ट्रिय टोलीकी पूर्वकप्तान तथा एपीएफ टिमकी कप्तान विनीता बुढाथोकी पनि चोटपछि उपचाररत छिन् । उनलाई नेपालगन्जमा आयोजित प्रधानमन्त्री कप महिला भलिबलका क्रममा चोट लागेको थियो । एकपछि अर्को खेलाडी चोटग्रस्त हुँदा खेलाडीको बिमा गर्नुपर्ने आवाज पनि बुलन्द भएको छ ।सरस्वतीले पनि नियमनकारी निकायले नै हरेक प्रतियोगितामा खेलाडीको बिमा गर्नुपर्ने नियम ल्याउनुपर्ने माग गरिन् । राष्ट्रिय खेलकुद परिषद् (राखेप) र नेपाल भलिबल संघले पनि बिमाबिनाको प्रतियोगितालाई मान्यता नदिने हो भने हामीले खेल्ने थिएनौं, उनले भनिन्, सबै खेलाडीको बिमा गर्न सकिँदैन भने कम्तीमा राष्ट्रिय टोलीका खेलाडीको बिमा गरिदिए हामीले सुरक्षित महसुस गर्ने थियौं ।राखेप सदस्यसचिव रमेशकुमार सिलवालले हरेक प्रतियोगितामा खेलाडी बिमा अनिवार्य गर्नुपर्ने बताइरहेका छन् । चोटको सम्भावना अधिक भएका केही प्रतियोगितामा यो नियम लागू गरिए पनि सबैमा कार्यान्वयन गरिएको छैन ।"
एकताबद्ध भएर फुटबल विकासमा लाग्नुस्,"प्राविधिक प्रतिवेदनअनुसार यसपालिको लिग संक्षिप्तविजेता ः मछिन्द्र क्लब उपविजेता ः त्रिभुवन आर्मी क्लबलिगका पाका खेलाडी ः विष्णुबहादुर सुनार (४० वर्ष १ महिना)लिगका कान्छा खेलाडी ः मनग्य नकर्मी (१५ वर्ष १० महिना)लिगको कुल गोलः२१० गोल (पहिलो हाफ ८८, दोस्रो हाफ १२२)औसत बल पोसेसनः त्रिभुवन आर्मी (सर्वाधिक ५७८४ प्रतिशत) र फ्रेन्ड्स क्लब (सबैभन्दा कम ४२८४ प्रतिशत)रातो कार्ड ः १८उच्च गोलकर्ता ः आशिष लामा (एपीएफ)सर्वाधिक गोल अन्तर ः ६२, (संकटाविरुद्ध सरस्वती)आत्मघाती गोल ः ७पेनाल्टी गोल ः १४युवा टिम ः ब्रिगेड ब्वाइज (औसत उमेर २००९ वर्ष)मेडिकल टिमको भनाइ (लिगमा देखिएका अधिकांश चोट हुनुमा खेलाडीमा पर्याप्त वार्मअप, स्ट्रेचिङ र कुलडाउनको अभ्यास नहुनु, व्यस्त खेलतालिकाले खेलाडीमा आराम नहुनु, टिमसँग पर्याप्त चिकित्सक र फिजियो नहुनु, खेलाडीमा डाइट र न्युट्रिसनबारे जानकारी नहुनु, खराब मैदानलगायत)"
गांगुलीलाई लिएर दक्षिण अफ्रिकामा मत विभाजन,"नयाँदिल्ली कोरोना भाइरस संक्रमणको महामारीले विश्व क्रिकेट थलिएपछि भारतीय क्रिकेट खेलाडीले पनि विदेशीमा व्यावसायिक क्रिकेट खेल्न पाउनुपर्ने माग राख्न थालेका छन् । भारतका पूर्वब्याट्सम्यान रोबिन उथप्पाले आफूजस्ता खेलाडीले विदेशी फ्रेन्चाइज ट्वान्टी२० क्रिकेटमा खेल्न पाउनुपर्ने धारणा राखेका हुन् । भारतीय क्रिकेट नियन्त्रण बोर्ड (बीसीसीआई) ले पुरुष खेलाडीलाई विदेशमा फ्रेन्चाइज ट्वान्टी२० क्रिकेट अनुमति दिँदैन ।भारतीय खेलाडीका लागि इन्डियन प्रिमियर लिग (आईपीएल) खेल्नु एकमात्र विकल्प छ । बीबीसीसँगको कुराकानीमा उथप्पाले भनेका छन्, कृपया भगवान्, हामीलाई विदेशमा खेल्न दिइयोस् । उथप्पाले विदेशमा खेल्न नपाउँदा भारतीय खेलाडीले आर्थिक र अनुभव दुवै आधारमा अवसर गुमाइरहेको दाबी गरे । बीसीसीआईले अस्ट्रेलियाको बिगबास तथा वेस्ट इन्डिजको क्यारेबियन प्रिमियर लिग जस्ता अन्य ठूला फ्रेन्चाइज ट्वान्टी२० क्रिकेटमा भारतीय खेलाडीलाई खेल्न दिँदैन ।भारतीय महिला खेलाडीले मात्र विदेशमा खेल्न पाउने गरेका छन् । सन् २००८ मा आईपीएल सुरु भएयता यसका सबै संस्करण खेलेका उथप्पाले विदेशमा खेल्न नपाउँदा आफूजस्ता सबै भारतीय खेलाडी दुःखी रहेको सुनाए । यसअघि अर्का भारतीय खेलाडी सुरेश रैनाले पनि विदेशी फ्रेन्चाइज ट्वान्टी२० क्रिकेटमा खेल्न पाउनुपर्ने माग गरेका थिए । बीसीसीआईको नेतृत्वमा पूर्वखेलाडी तथा कप्तान सौरभ गांगुली आएयता विदेशमा खेल्न पाउने माग सुनिश्चित हुने उनको विश्वास छ ।उथप्पाले भनेका छन्, गांगुली नयाँ सोच राख्ने खेल पदाधिकारी हुन् । उनले क्रिकेटलाई नयाँ उचाइ दिन सक्छन् । अहिले भारतीय क्रिकेट जुन स्थितिमा छ, त्यसको जग बसाउने पनि उनी नै हुन् । उनले नै भारतीय खेलाडीलाई विदेशमा खेल्न दिने मौका तयार पार्न सक्छन् । कोरोना भाइरस संक्रमण महामारीकै कारण इन्डियन प्रिमियर लिग (आईपीएल) हुने निश्चित छैन । प्रतियोगिता हुन नसके भारतीय खेलाडीका लागि यो ठूलो आर्थिक नोक्सानी हुनेछ ।"

शीर्षक,विवरण
किट नहुँदा परीक्षण प्रभावित,"नेपालगन्जमा पनि सकिँदैनेपालगन्ज संवाददाताका अनुसार नेपालगंजको संक्रमति क्षेत्रका व्यक्तिहरूमा कोरोना भाइरस भए नभएको परीक्षण गर्ने थलो भेरी प्रादेशिक अस्पतालका अनुसार बुधबारसम्म १ सय ६० थान पर्सनल प्रोटेक्टिभ इक्विपमेन्ट (पीपीई), २ सय ७० थान पीसीआर किट, ५ सयवटा केएन ९५ मास्क मात्र मौज्दात छ । संक्रमण बढेपछि प्रदेश सरकारले सोमबार १ सय ४४ थान पीपीई सेट उपलब्ध गराएको थियो । संक्रमण समुदायमा फैलिएर संक्रमितको संख्या बढ्न थालेपछि प्रदेश सरकारले नेपालगन्जमा रहेका सेना र प्रहरीका अस्पताललाई समेत ओइसोलेसनमा प्रयोग गर्ने निर्णय लिएको छ । मुख्यमन्त्री शंकर पोखरेलको संयोजकत्वमा बुधबार बसेको क्राइसिस म्यानेजमेन्ट सेन्टर (सीएमसी) बैठकले यस्तो निर्णय गरेको हो । अहिले बाँकेको खजुरामा रहेको प्रखर सुशील कोइराला क्यान्सर अस्पतालमा संक्रमितको उपचार भइरहेको छ । त्यहाँ ४० आइसोलेसन बेड छन् । बुधबारसम्म २३ संक्रमितलाई भर्ना गरिएको छ । उपलब्ध सबै बेडमा संक्रमित राख्न सम्भव नरहेको अस्पतालले जनाएको छ । उपचारमा संलग्न चिकित्सक, नर्स र सहयोगी आवासीय रूपमा रहेकाले संक्रमितका लागि अब दुई बेड मात्र रहेको जनस्वास्थ्य कार्यालयले जनाएको छ । अस्पतालका अनुसार अहिले त्यहाँ दुई जना मेडिकल अधिकृत र ६ नर्सले आवासीय सेवा प्रदान गरिरहेका छन् । भेरी प्रादेशिक अस्पतालका मेडिकल सुपरिन्टेन्डेन्ट (मेसु) प्रकाश थापा र कन्सल्टेन्ट फिजिसियन डा राजन पाण्डेले बिरामीको उपचार, रेखदेख र समन्वय गरिरहेका छन् ।त्यहाँ सेनाले निर्माण गरेको अस्पतालमा बुधबारसम्म दुई बेड मात्र छन् । प्रहरीले आठ बेड तयार गरेको छ । यसबाहेक नेपालगन्ज र कोहलपुर मेडिकल कलेजलगायत निजी अस्पतालमा रहेका आइसोलेसन बेड पनि उपयोग गरिने जनस्वास्थ्यले जनाएको छ । स्वास्थ्यकर्मीका अनुसार सबै अस्पतालमा गरेर एक सयभन्दा बढी आइसोलेसन बेड छन् । नेपालगन्जमा अहिले ५३ आईसीयू र २१ भेन्टिलेटर बेड संख्या उपलब्ध छ । सीएमसी बैठकमा नेपालगन्जमा उपलब्ध बेड, उपकरण र जनशक्तिबारे समीक्षा भएको सामाजिक विकासमन्त्री सुदर्शन बरालले बताए ।भारतबाट आउनेलाई सिधै आइसोलेसन बेड भएका अस्पतालमा राखेर स्वाब संकलनको व्यवस्था मिलाउने र रिपोर्ट पोजिटिभ देखिएमा कोरोना विशेष अस्पतालमा पुर्याउने निर्णय गरिएको मुख्यमन्त्रीका प्रेस सल्लाहकार शेरबहादुर केसीले बताए । भारतबाट आउन सक्ने नेपालीलाई लक्षित गरी बाँके, रूपन्देही र कपिलवस्तु जिल्लामा थप तीन हजार क्वारेन्टाइन बेड निर्माण गरिने भएको छ ।सामाजिक विकास मन्त्रालयअन्तर्गत आपूर्ति महाशाखा निर्देशक दिनेश चापागाईंका अनुसार तत्काल प्रदेशमा दुई हजार थान पीपीई सेट छ । ७ सय ७६ थान गाउन छन् । मास्क र थप आवश्यक सामग्री पर्याप्त रहेको उनले बताए । प्रदेश जनस्वास्थ्य निर्देशक डा विनोद गिरीले नेपालगन्जमा अहिलेको अवस्थालाई पुग्ने जनशक्ति रहेको दाबी गरे । प्रदेश सरकारले जोखिम नियन्त्रणका लागि यसअघि चार कोरोना विशेष अस्पताल निर्माण गरेको छ । रूपन्देहीमा दुई, दाङ र नेपालगन्जमा स्थापना गरिएका कोरोना अस्पतालमा गरेर २ सय ३० आइसोलेसन बेड छन् । सरकारले चारवटा अस्पताललाई दुईदुई करोड रुपैयाँका दरले उपलब्ध गराएको थियो ।"
नेकपा विवाद फेरि सतहमै,"ॅबैठक नबोलाउनु बचपननेकपाका स्थायी कमिटी सदस्यहरूले भने बैठक बोलाएर स्थगित गर्नु नेतृत्वको बचपन भएको टिप्पणी गरेका छन् । उनीहरूले माग गरिसकेको बैठक छोटो समयका लागि भए पनि बोलाउनुको साटो बैठक डाक्ने या नडाक्ने विषयमा अध्यक्षहरूबीच कुरा नमिल्नु दुःखद भएको बताए । स्थायी कमिटी सदस्य सत्यनारायण मण्डलले परिस्थितिको मूल्यांकन नै नगरी बैठक बोलाउनु गलत भए पनि अहिले बोलाइसकेपछि रोक्नु झन् गलत भएको टिप्पणी गरे । अर्का स्थायी कमिटी सदस्य वेदुराम भुसालले बैठक नडाक्ने कुराले सबैभन्दा नराम्रो प्रधानमन्त्रीलाई नै हुने बताए । उनले कान्तिपुरसित भने, उहाँले जति छल्न खोज्नुहुन्छ, जति भाग्नुहुन्छ त्यति नै आरोप उहाँमाथि थुप्रिन्छ, अयोग्यता प्रकट हुन्छ ।"
म पनि गुट बनाउँछु,"उपाध्यक्ष वामदेव गौतमले गुट नभएसम्म बलियो नभइँदो रहेछ भन्ने सन्देश मिलेको उल्लेख गर्दै सचिवालय बैठकमा अब आफूले पनि गुट बनाउने बताए । उनले गुट भएपछि मात्रै नेता पनि बलिया हुँदा रहेछन् भनेर कटाक्ष गरे । तपाईंहरू सबैको आआफ्नो गुट छ, बलियो हुनुहुन्छ, गौतमलाई उद्धृत गर्दै स्रोतले भन्यो, म पनि अब छुट्टै गुट बनाउँछु । गौतम पछिल्लो समय नेकपा सचिवालयमा कहिले ओली र कहिले दाहाल गुटमा यता र उता गरिरहेका छन् । गत शनिबारको सचिवालय बैठकपछि ओली गुटमा मिसिएका गौतमले बिहीबार आफूलाई तटस्थ नेताका रूपमा व्याख्या गरेका थिए ।"
लकडाउनमा कसरी चल्छ संसद् ?,"सरकारको नीति तथा कार्यक्रम पेस गर्नका लागि संयुक्त बैठक बस्ने दिन राष्ट्रपतिका लागि पनि सभामुख र अध्यक्ष बस्ने लहरमा सामाजिक दूरी कायम गरेर कुर्सी राखिनेछ । राष्ट्रपतिले सरकारको नीति तथा कार्यक्रम सोही कुर्सीमा बसेर पढ्ने छिन् । एक जनाले बोलिसकेपछि अर्को व्यक्तिले बोल्नुअघि पोडिमय र माइकलाई सेनिटाइज गरिनेछ । सांसदले आफू बसेकै ठाउँबाट बोलेका छन् भने बैठक सुरु हुनुअगाडि मात्र माइक र कुर्सीको सेनिटाइज गरिनेछ । सचिवालयका एक कर्मचारीले भने, ज्येष्ठ सांसद सदस्यलाई भने कुर्सीको छेउको लहरमा बस्न अनुरोध गरिनेछ ।शौचालय, ढोकाका ह्यान्डिल, भर्याङको रेलिङसमेतलाई बेलाबेलामा सेनिटाइज गरिनेछ । बैठकमा एसीको बदला फ्यान चलाइनेछ । विज्ञहरूको सल्लाहअनुसार एसी नचलाउने निर्णय गरिएको हो । जति व्यवस्थापन भएको छ सबै स्वास्थ्य क्षेत्रका विज्ञको सल्लाहमा गरिएको हो, धमलाले भने । सचिवालय र संसद् भवनका सबै ढोका खुला रहनेछन् । सांसदहरूले उच्च गुणस्तरको मास्क प्रयोग गर्नुपर्नेछ । बैठक हलमा पनि मास्क अनिवार्य गरिएको छ । बोल्ने बेलामा भने खोल्नेनखोल्ने सांसदहरूको अधिकार हो, सचिवालयका एक स्वास्थ्यकर्मीले भने । संसद्को क्यान्टिन खुला हुनेछ । तर एउटा टेबुलमा एक जना मात्र बस्न पाइनेछ । स्वास्थ्य सम्बन्धी सबै व्यवस्थापन स्वास्थ्य तथा जनसंख्या मन्त्रालय, सिभिल अस्पताल र संसद्कै स्वास्थ्य इकाई टोलीले गरेको हो ।संयुक्त बैठकका दिन कूटनीतिक नियोग, संवैधानिक निकायलगायत उच्च पदस्थलाई बोलाउनेनबोलाउनेबारे टुंगो लागिसकेको छैन । मिडियाकर्मीलाई कसरी प्रवेश दिने र कुन स्थानमा व्यवस्थापन गर्ने भन्ने पनि अन्तिम निर्णय भएको छैन । माथिल्लो तलामा सांसदलाई व्यवस्थापन गर्ने भएकाले मिडियाकर्मीलाई उक्त स्थानमा प्रवेश हुँदैन, एक अधिकारीले भने, त्यसबारे निर्णय हुन बाँकी छ । सरकारले जेठ १५ गते संघीय संसद्मा बजेट प्रस्तुत गर्नुपर्ने संवैधानिक प्रावधान छ । बजेट अगावै सरकारको नीति तथा कार्यक्रम राष्ट्रपतिले संसद्मा पढ्नुपर्ने छ । अर्थमन्त्रीले बजेट पेस गर्नुअघि संसद्मा प्रिबजेट छलफल गर्नुपर्नेछ । कोभिड१९ का कारण मुलुक लकडाउनमा भएकाले गत सालको भन्दा यो पटक बजेट अधिवेशन आह्वानमा ढिलाइ भएको हो । गतवर्ष वैशाख १६ मै अधिवेशन सुरु भएको थियो ।"
संक्रमण तेस्रो चरणमा तर ट्रेसिङ पहिलो चरणमै,"(नेपालगन्जरूपन्देही)  समुदायमा फैलिएर कोभिड१९ को संक्रमण तेस्रो चरणमा पुगेको नेपालगन्जमा स्वास्थ्य मन्त्रालयदेखि विश्व स्वास्थ्य संगठनका अधिकारीसम्म परिचालित भए पनि कन्ट्याक्ट ट्रेसिङ बुधबारसम्म पहिलो चरणमै सीमित छ । स्वास्थ्यकर्मी तालिमप्राप्त नरहेको र एउटा व्यक्तिसित कम्तीमा आधा घण्टा कुराकानी गरेर फारम भर्नुपर्ने भएकाले संक्रमितले सम्पर्क गरेका व्यक्ति खुट्याउन ढिलाइ भइरहेको हो । नेपालगन्ज उपमहानगरपालिका८, जोलहनपुर्वाका २२ जनाको कन्ट्याक्ट ट्रेसिङ संक्रमितले पहिलो चरणमा भेटेका व्यक्तिमा सीमित छ । दोस्रो र तेस्रो चरणमा भेटेका व्यक्तिको ट्रेसिङ हुन नसक्दा संक्रमण झनै फैलिने चिन्ता बढेको छ ।गत शुक्रबार एक जनामा संक्रमण पुष्टि भएपछि उनले सम्पर्क गरेका ९० जनाको कन्ट्याक्ट ट्रेसिङ गरिएको थियो । ९० जनाको स्वाब संकलन गरेर परीक्षणमा आइतबार र मंगलबार गरेर २२ जनामा संक्रमण पुष्टि भएको थियो । लगत्तै उनीहरूको पहिलो सम्पर्कमा आएका व्यक्तिको ट्रेसिङ गरिएको थियो । धेरै संक्रमित भेटिन थालेपछि स्वास्थ्यकर्मी पहिलो चरणमा सम्पर्कमा आएकाको ट्रेसिङमै व्यस्त छन् । तर संक्रमण कति जनामा छ भन्ने जान्न दोस्रो र तेस्रो चरणमा सम्पर्कमा आएका व्यक्तिको ट्रेसिङ हुन अनिवार्य छ, इपिमिडियोलोजी तथा रोग नियन्त्रण महाशाखाबाट यहाँ आएका प्रदीप रिमालले भने । तत्काल दोस्रो र तेस्रो चरणको सम्पर्कमा आएका व्यक्ति पत्ता लगाउन थप र तालिमप्राप्त जनशक्ति आवश्यक रहेको उनले बताए । महाशाखाबाट डा हेमन्त ओझाको नेतृत्वमा टोली परिचालित छ भने संक्रमण अध्ययन गर्न विश्व स्वास्थ्य संगठन टोली पनि नेपालगन्जमै छ । स्वास्थ्य मन्त्रालयका डा यदुचन्द्र घिमिरेले यहीँ बसेर जिल्ला जनस्वास्थ्य कार्यालयलाई सघाइरहेका छन् ।नेपालगन्जमा शुक्रबार एक, आइतबार १५ र मंगलबार सात गरी २३ जनामा संक्रमण पुष्टि भएको थियो । नेपालगन्ज उपमहानगरपालिकाका स्वास्थ्य शाखा प्रमुख रामबहादुर चन्दका अनुसार कतिपयले सम्पर्कमा आएका व्यक्तिको नाम, स्थान बिर्सिसकेको जवाफ दिएकाले स्थिति झनै जटिल बनेको छ । संक्रमण देखिएपछि पहिलो, दोस्रो र तेस्रो दिन कोसँग सम्पर्क भयो भन्ने जानकारी लिन्छौं । हाललाई पहिले भेटेका व्यक्तिको ट्रेसिङलाई प्राथमिकता दिएका छौं, उनले भने, दोस्रो र तेस्रो घेरामा जानै सकिएको छैन । मंगलबार ५६ जनाको ट्रेसिङ पूरा भएको थियो । ट्रेसिङ गरिएका दुई जना बुधबारसम्म सम्पर्कमा आएका छैनन् । संक्रमितसित पहिलोपटक भेट भएकामध्ये १ सय ८३ जनाको बुधबारसम्म ट्रेसिङ सकिएको छ । तीमध्ये मंगलबार साँझ र बुधबार गरेर १ सय ३६ जनाको स्वाब संकलन गरिएको जिल्ला जनस्वास्थ्य कार्यालयका कोभिड१९ स्रोत व्यक्ति नरेश श्रेष्ठले बताए । संकलन गरिएकामध्ये बुधबार ५४ जनाको परीक्षण गरिएको थियो । त्यसबाट ३४ जनाको रिपोर्ट नेगेटिभ आएको छ । बाँकी स्वाबको रिपोर्ट बिहीबार आउने भेरी अस्पतालले जनाएको छ ।जिल्ला जनस्वास्थ्य कार्यालय प्रमुख धीरजंग शाहले जनशक्ति र मेडिकल किट पर्याप्त नहुँदा तत्काल सबैको परीक्षण गर्न नसकिने जानकारी दिए । नेपालगन्ज८ का वडाध्यक्ष सुरेन्द्र गुप्ता वैश्यले नगरपालिकाको स्वास्थ्य शाखासँग पनि जाँचका लागि आग्रह गरिरहेको बताए ।"
पुनः संक्रमण चुनौतीपूर्ण,"(काठमाडौं)  कोभिड१९ संक्रमणपछि निको भएर घर फर्केका तीन जनामा पीसीआर परीक्षण रिपोर्ट पोजिटिभ देखिनुलाई चिकित्सकहरूले चुनौतीका रूपमा लिएका छन् । राजधानीको पेप्सीकोलास्थित सनसिटी अपार्टमेन्टका एक जना र वीरगन्जका दुई जनामा पुनः कोभिड१९ पोजिटिभ देखिएको हो । निको भएर घरमै बसेका उनीहरूको फलोअपमा पीसीआर परीक्षण गर्दा संक्रमण देखिएको थियो । हाल उनीहरू आइसोलेसनमा छन् । आइतबार पठाएको घाँटीको र्यालको पीसीआर परीक्षणसमेत पोजिटिभ देखिएको छ, मंगलबार संकलन गरिएको नमुनाको रिपोर्ट आउन बाँकी छ, नारायणी अस्पताल वीरगन्जका प्रमुख मेडिकल सुपरिन्टेन्डेन्ट डा मदनकुमार उपाध्यायले कान्तिपुरसँग भने । वीरगन्जका ती दुवै व्यक्तिको ८, १० र १२ वैशाखमा तीनपटक गरिएको पीसीआर परीक्षणमा नेगेटिभ रिपोर्ट आएपछि वैशाख १४ गते डिस्चार्ज गरिएको थियो । दुईमध्ये एक जना भारतको दिल्ली निवासी र अर्का रौतहतका हुन् ।पाटन अस्पतालका अनुसार त्यहाँ उपचार गरेर निको भई घर फर्केका एक जना व्यक्तिको पीसीआर रिपोर्ट पोजिटिभ देखिएको छ । आज (बुधबार) बिहान सनसिटीका पहिले संक्रमित भएका तीनै जनालाई फलोअपमा बोलाएर पीसीआर परीक्षणका लागि नमुना संकलन गरेका छौं, पाटन स्वास्थ्य विज्ञान प्रतिष्ठानका निर्देशक डा विष्णुप्रसाद शर्माले भने, रिपोर्ट नआउँदासम्म उनीहरू आइसोलेसनमा रहनेछन् । निको भइसकेका व्यक्तिमा पीसीआर परीक्षण गर्दा पुनः पोजिटिभ देखिएकाले यसबारे विस्तृत खोज अनुसन्धान आवश्यक रहेको डा उपाध्यायले बताए । प्रयोगशालाको त्रुटिले भएको हो या पुनः संक्रमण वा केही अन्य केही, उनले भने, यसबारे थप विस्तृत अनुसन्धान गर्नुपर्छ । नारायणी अस्पतालका डा निरज सिंहका अनुसार वीरगन्ज र पाटनमा रहेका तीनै जनामा कोरोनाको कुनै लक्षण देखिएको थिएन । दक्षिण कोरियामा भएको अध्ययन हेर्दा यो केस पुनः संक्रमणको सम्भावना भएजस्तो लाग्दैन, उनी भन्छन्, शरीरमा भएको मृत भाइरसले गर्दा ४ देखि ८ प्रतिशत केसमा पीसीआर पोजिटिभ देखिन सक्छ । करिब एक साताअघि भर्चुअल पत्रकार सम्मेलनमा विश्व स्वास्थ्य संगठनले चेतावनी दिँदै भनेको थियो, कुनै व्यक्ति संक्रमणबाट निको भइसकेपछि पुनः उसमा यो संक्रमण हुँदैन भन्ने कुनै तथ्य छैन । नेपालको सन्दर्भमा हालसम्म फरक प्रकारको रोगको विस्तार, लक्षण भएकाले यसबारे थप अध्ययन हुनुपर्ने आवश्यकता देखिएको विज्ञहरू बताउँछन् । जो कोभिड संक्रमणबाट निको भएको छ, उसमा भाइरससँग लड्ने एन्टिबडी रहन्छ, मुटुरोग विशेषज्ञ एवं फिजिसियन डा ओममूर्ति अनिल भन्छन्, तर कोभिड१९ भाइरसको एन्टिबडी भएका व्यक्तिमा पुनः यो संक्रमण हुँदैन भन्ने कुनै प्रमाण छैन । दक्षिण कोरिया, चीनलगायतका मुलुकमा पुनः संक्रमणका घटना भएका छन् । नेपालले समेत आफ्नो क्षमताअनुसार यसमाथि अध्ययन गर्नु आवश्यक रहेको उनले बताए । राष्ट्रिय जनस्वास्थ्य प्रयोगशालाका भाइरोलजिस्ट डा श्रवणकुमार मिश्र कोभिड१९ विरुद्घ शरीरमा एन्टिबडी नबनेका व्यक्तिमा पुनः संक्रमण हुने सम्भावना बढी हुने बताउँछन् ।चिकित्सकका अनुसार कोभिड१९ शरीरको श्वासप्रश्वास प्रणाली, पाचनप्रणाली, मिर्गौला, अण्डकोषलगायतका ठाउँमा रहेको एस२ रिसेप्टर भएका कोषमा लुकेर बस्न सक्छ । यसरी लुकेर रहेको यो भाइरस पुनः सक्रिय हुन सक्ने सम्भावना रहन्छ । तर जुन व्यक्तिमा यसको विरुद्घ पर्याप्त मात्रामा एन्टिबडी बनेको हुन्छ, त्यस्तो अवस्थामा भाइरस नष्ट हुन सक्छ । तर शरीरमा एन्टिबडी नबनेको अवस्थामा विभिन्न अंगमा सुषुप्त रहेको कोभिड१९ सक्रिय भएर पुनः संक्रमण गराउन सक्छ, डा मिश्र भन्छन् । उनका अनुसार कोभिड१९ बाट निको भएका बिरामीलाई २४ घण्टाको अन्तरालमा दुईपटक संकलित स्वाबको पीसीआर परीक्षणमा नेगेटिभ देखिनुबाहेक अन्य परीक्षणसमेत गर्नु राम्रो हुन्छ । पीसीआरबाहेक अन्य परीक्षणअन्तर्गत एन्टिबडी जाँच, रगतमा र दिसामा भाइरसको जाँच गर्नु आवश्यक रहेको उनको भनाइ छ ।"
एकै परिवारका १७ लाई कोरोना,"(वीरगन्ज)  बुधबार कोभिड१९ संक्रमण पुष्टि भएका १७ जना एकै परिवारका रहेको पाइएको छ । उक्त परिवारका ३६ वर्षीय पुरुषमा गत आइतबार (वैशाख २१) मा संक्रमण पुष्टि भएको थियो ।वीरगन्ज महानगरपालिका३ छपकैयाका ती पुरुषमा संक्रमण पुष्टि भएपछि उनका परिवार र आफन्तको गरी ३२ जनाको थ्रोट स्वाब परीक्षणका लागि टेकुस्थित राष्ट्रिय जनस्वास्थ्य प्रयोगशाला पठाइएको थियो । नारायणी अस्पतालका प्रमुख मेडिकल सुपरिन्टेन्डेन्ट डा मदनकुमार उपाध्यायका अनुसार सोमबार नमुना परीक्षणका लागि पठाइएकामध्ये १७ जनामा कोभिड१९ संक्रमण देखिएको हो । डा उपाध्यायले कान्तिपुरसँग भने, ती सबै संक्रमित एकै परिवारका सदस्य र आफन्त हुन् ।सोमबारदेखि उनीहरूको घर सिल गरी सेल्फ क्वारेन्टाइनमा राखिएको थियो । बुधबार संक्रमण पुष्टि भएपछि उनीहरूलाई नारायणी अस्पतालको आइसोलेसन वार्डमा ल्याउने तयारी भइरहेको डा उपाध्यायले बताए । संक्रमितहरूमा २ महिने शिशुदेखि ६६ वर्ष उमेर समूहका ७ महिला र १० पुरुष छन् । आइतबार संक्रमित पुष्टि भएका व्यक्तिका बुवा, आमा, दाजु, भाइ, भाउजू, छोरा र भतिजमा संक्रमण देखिएको हो ।आइतबार संक्रमण देखिएका ती पुरुषले हालसम्म आफ्नो यात्रा विवरण खुलाएका छैनन् । थ्रोट स्वाबको नमुना परीक्षणमा कोभिड१९ पोजिटिभ आएपछि उनले रिपोर्ट नै गलत आएको दाबी गरेका थिए, डा उपाध्यायले भने, उनले हालसम्म आफ्नो यात्रा विवरण खुलाएका छैनन् । वीरगन्जबाट बाहिर गएकै छैन भनेका छन् । यात्रा विवरण नखुलाए पनि उनको सम्पर्कमा आएका परिवार र आफन्तको कन्ट्याक्ट ट्रेसिङका आधारमा थ्रोट स्वाब परीक्षणका लागि पठाइएको उनले बताए । ती युवा वडामा राहत वितरणका लागि बनाइएको सर्वदलीय समितिमा नेकपाबाट प्रतिनिधि थिए । उनी राहत वितरण कार्यमा पनि सहभागी थिए । स्वाबको नमुना संकलनअघि उनका परिवारका सदस्य पनि घरगाउँमा निस्फिक्री हिँडडुल गर्दै आएका थिए । त्यसयता भने उनीहरू घरमै रहँदै आएको बताइएको छ ।गत वैशाख १४ मा वीरगन्ज३ छपकैयाकै ४७ वर्षीय पुरुषमा कोभिड१९ संक्रमण पुष्टि भएको थियो । महानगरपालिकाको सरसफाइ कर्मचारीका नाइके रहेका ती व्यक्ति वडा३ मा राहत वितरणमा समेत सक्रिय थिए । चैत ३० मा नै संक्रमण भएका ३ जना भारतीय मुस्लिम धर्म प्रचारकको सम्पर्कमा आएको हुन सक्ने भन्दै ती सरसफाइ कर्मचारीको थ्रोट स्वाब परीक्षण गरिएको थियो । स्रोतका अनुसार उनी जमाती व्यवस्थापन समितिको सदस्यको रूपमा समेत सक्रिए थिए । नारायणी अस्पतालका एक चिकित्सकले सरसफाइ कर्मचारीका नाइकेकै सम्पर्कबाट ३६ वर्षीय पुरुष पनि संक्रमण भएको हुन सक्ने आंशका गरे ।वीरगन्ज३ का अध्यक्ष बैजु स्वर्णकारले ती ३६ वर्षीय पुरुषलाई स्क्रिनिङ का लागि नारायणी अस्पताल लिएर आएका थिए । वडाध्यक्षको रिपोर्ट भने नेगेटिभ आएको छ । उनको ससुरालीतर्फ पनि थ्रोट स्वाब संकलन गरिएकोमा सबैको रिपोर्ट नेगेटिभ आएको छ ।संक्रमित ९९ पुगेकाठमाडौं नेपालमा कोरोना संक्रमितको संख्या ९९ पुगेको छ । स्वास्थ्य तथा जनसंख्या मन्त्रालयले बुधबार पर्साका थप १७ जनामा संक्रमण देखिएको जनाएको छ । कुल संक्रमितमध्ये ७१ पुरुष र २८ महिला छन् । दुई महिने बच्चादेखि ८१ वर्षसम्मका संक्रमित देखिएका छन् ।प्रदेश १ मा ३१ जना, प्रदेश २ मा ३०, वाग्मती प्रदेशमा ७, गण्डकीमा २, प्रदेश ५ मा २४ र सुदूरपश्चिममा ५ जना संक्रमित छन् । हालसम्म कर्णाली प्रदेशमा संक्रमण देखिएको छैन । ९९ संक्रमितमध्ये २२ जना निको भएर अस्पतालबाट डिस्चार्ज भएको मन्त्रालयले जनाएको छ । मन्त्रालयका प्रवक्ता डा विकास देवकोटाका अनुसार बुधबार पीसीआर विधिबाट २ सय ४६ नमुना परीक्षण गरिएको छ । हालसम्म पीसीआर परीक्षणको संख्या १४ हजार ९६ पुगेको छ । यस्तै द्रुत परीक्षण किट (आरडीटी) बाट बुधबार ७ सय ४४ नमुना परीक्षण गरिएको छ । हालसम्म ५२ हजार ९ सय ७० जनाको आरडीटी गरिएको छ । हाल देशभर १९ हजार ७ सय ३४ जना क्वारेन्टाइनमा छन् । उपत्यकामा ७ र बाहिर १ सय २९ गरी १ सय ३६ जना आइसोलेसनमा छन् ।"
संक्रमणग्रस्त क्षेत्रबाट फर्कन खोज्ने बढे,"(काठमाडौं)  लकडाउन घोषणा गरिएसँगै थुप्रै व्यक्ति राजधानीलगायतका सहरी क्षेत्र छाडेर गाउँ फर्के । धेरै श्रमिक सयौं किलोमिटर हिँडेरै घर गए । पछिल्लो साता भने कोरोना संक्रमितको संख्या बढेका जिल्लाबाट राजधानीलगायतका सहर फर्कन खोज्नेको भीड बढेको छ । नेपालगन्जमा समुदायमा कोरोना संक्रमण फैलिएपछि विद्युतीय पास लिएर यहाँबाट अन्यत्र जाने बढेका छन् । गृह मन्त्रालयले अत्यावश्यक कामका लागि मात्र पास उपलब्ध गराउन जिल्ला प्रशासनलाई निर्देशन दिएको छ । तर पछिल्ला दिनमा झुक्याएर पास लिने बढेका छन् । बाँकेबाट सबैभन्दा धेरै संघीय राजधानी काठमाडौंका लागि पास जारी भएका छन् । जिल्ला प्रशासनका अनुसार सांसद, एम्बुलेन्स र औषधिवाहक, दैनिक उपभोग्य सामग्री ढुवानी गर्ने सवारीसाधनलाई पास आवश्यक पर्दैन ।बाँकेका सहायक प्रमुख जिल्ला अधिकारी दीर्घराज उपाध्यायले गृह मन्त्रालयको निर्देशनका आधारमा अहिलेसम्म काठमाडौं आउजाउका लागि पास उपलब्ध गराउँदै आएको बताए । तर लकडाउन सुरु भएपछि कति पास जारी गरियो, त्यसको अभिलेख नरहेको उनले जनाए । पास दुरुपयोग गरिएकोबारे जानकारी आएको छैन, उनले भने । प्रहरीले जाँच गर्दा गृह मन्त्रालयबाट जारी विद्युतीय पासलाई आधार मान्ने गरिएको छ । जिल्ला प्रहरी प्रमुख प्रहरी उपरीक्षक (एसपी) वीरबहादुर वलीले गृहको पासका आधारमा सवारीसाधन चल्न दिएको बताए । उनका अनुसार गृहबाट पास नलिएका सवारीसाधनलाई नियन्त्रणमा लिने गरिएको छ । केन्द्रीय राजनीतिक उतारचढावका क्रममा यहाँका संघीय सांसद र नेताहरूले काठमाडौं बढी आउजाउ गरेको पाइएको छ । साथै औषधिलगायत अति आवश्यक दैनिक उपभोग्य वस्तु बोकेका सवारीसाधन यहाँबाट काठमाडौं आउजाउ गर्दै आएका छन् ।रौतहटबाट काठमाडौं जान पास माग्नेले जिल्ला प्रशासन कार्यालयमा हैरानी पार्न थालेका छन् । लकडाउनयता घर फर्किएकाहरूले तराईमा कोरोना संक्रमितको संख्या बढ्न थालेपछि पुनः काठमाडौं फर्कन पास माग्न थालेका हुन् । पछिल्लो एक सातामा काठमाडौं जानका लागि प्रतिदिन १५२० जनाले पास माग्ने गरेको जिल्ला प्रशासनका प्रशासकीय अधिकृत शशिमोहन दासले बताए । हामीले अत्यावश्यकबाहेक पास दिएका छैनौं । धेरैजसोले झूटो बोलेर पास लिने प्रयास गर्छन्, उनले भने, ईपासबाहेक दिएका छैनौं । त्यो पनि आवश्यकता हेरेर मात्र । एक साताभित्र १ हजार ३ सय २८ जनाले काठमाडौं जान ईपासको निवेदन दिएका थिए । तीमध्ये ४ सय ८ जनालाई मात्र दिइएको दासले बताए । ईपास लागू हुनुअघि १ हजार १ सय ८६ जनाले काठमाडौं, पोखरालगायतका स्थान जान पास लिएको प्रशासनको तथ्यांक छ । यसैगरी इलाका प्रशासन कार्यालय चन्द्रनिगाहपुरले चैत ११ यता ६ सय ६६ जनालाई पास उपलब्ध गराएको छ । काठमाडौं फर्कन पास माग्नेको संख्या बढेपछि बिरामीबाहेकलाई नदिएको इलाका प्रशासन कार्यालय चन्द्रनिगाहपुरका प्रमुख चेतनाथ बरालले बताए । प्रशासनले मुटु र क्यान्सरलगायतका गम्भीर प्रकृतिका बिरामीलाई बाहेक काठमाडौंलगायत बाहिर जाने पास दिन बन्द गरेको छ । जिल्लामा वैशाख १ यता ईशनाथ, बृन्दावन र देवाहीगोनाही नगरपालिकाका तीन जनामा कारोना संक्रमण देखिएको छ । उनीहरू सबैको वीरगन्जस्थित नारायणी अस्पतालको आइसोलेसनमा उपचार भइरहेको छ । उदयपुर र झापाबाट ३ हजार बढीलाई पासलकडाउनमा जिल्ला प्रशासन झापाबाट करिब दुई हजार सवारीले पास लिएका छन् । पास पाउने सबै अत्यावश्यक सेवामा प्रयोग भएका सवारी भएको प्रशासन कार्यालयले जनाएको छ । प्रशासनले लकडाउन सुरु भएको दिन चैत ११ देखि १८ गतेसम्म दूरी तोकेर कुपन सिस्टमको सवारी अनुमति वितरण गरेको थियो । उक्त अवधिमा ८ सय सवारीलाई पास वितरण गरेको कार्यालयका प्रशासकीय अधिकृत रेवन्त भट्टराईले बताए । छोटो समयमा सवारी पास लिने धेरै भएको गुनासो आएपछि चैत १९ देखि २६ गतेसम्म सवारी पास वितरण गर्न रोकिएको थियो । चैत २७ देखि आफन्तको निधनमा जानुपर्नेलगायत अत्यावश्यक काम परेकालाई अवधि तोकेर मात्र सवारी पास दिने गरेको भट्टराईले बताए । चैत अन्तिमदेखि ईपास वितरण गर्न थालिएको छ । इन्टरनेटको माध्यमबाट एम्बुलेन्स उपलब्ध नभएको अवस्थामा बिरामी बोक्नुपर्ने सवारी, मलामी जानुपर्ने सवारी तथा वित्तीय क्षेत्रका केही सवारीलाई निश्चित अवधि र दूरी तोकेर पास वितरण गर्ने गरेको उनको भनाइ छ । उनका अनुसार बुधबारसम्म १ सय ५० ईपास वितरण गरिएका छन् । अत्यावश्यक अवस्थामा बिरामी बोक्नुपर्ने, मलामी जान, बैंक, वित्तीय संस्थाका एक शाखालाई एक दिनका लागि सवारी सञ्चालन गर्न दिने गरी ४ सय साधनलाई पास वितरण गरिएको उनले बताए । वैशाख १७ देखि २५ गते बिहीबारसम्मका लागि निर्माण सामग्री बोक्ने ५ सयवटा सवारीलाई पास वितरण गरिएको छ । जिल्ला कोरोना संक्रमण रोकथाम उपचार समन्वय तथा अनुगमन समितिको वैशाख १६ को बैठकले साँझ ६ देखि बिहान ६ बजेसम्म जिल्लाभित्र निर्माण सामग्री ढुवानी गर्न पाउने निर्णय गरेको थियो । वर्षायाममा प्राकृतिक विपत्ति निम्त्याउन सक्ने खालका निर्माणाधीन पूर्वाधारका (पुल, कल्भर्ट र नदी तटबन्ध) योजना र सरकारले सञ्चालन गरेका विपन्न परिवारका लागि आवास निर्माण योजना सञ्चालन गर्ने निर्णय गरेअनुसार निर्माण सामग्री ढुवानीका लागि पास वितरण गरेको भट्टराईले बताए । उनका अनुसार पास लिएर जिल्लाभित्र दैनिक २० वटा सवारी सञ्चालनमा छन् ।उदयपुरमा लकडाउनयता १ हजार ७ सय १९ वटा सवारीसाधनलाई पास वितरण गरिएको जिल्ला प्रशासन कार्यालयले जनाएको छ । तीमध्ये ९ सय ४४ वटा जिल्लाभित्रका विभिन्न स्थान जाने सवारीलाई पास दिइएको छ भने ७ सय ७५ वटा साधनलाई जिल्लाबाहिरका विभिन्न गन्तव्य जानका लागि पास वितरण गरिएको सहायक प्रमुख जिल्ला अधिकारी भीमप्रसाद भट्टराईले बताए । इलाका प्रशासन कार्यालय कटारीले पनि सवारीसाधनलाई पास वितरण गर्दै आएको छ । तर त्यहाँबाट वितरण भएको विवरण प्राप्त हुन बाँकी रहेको प्रशासन कार्यालयले जनाएको छ ।सर्लाहीमा १२ दिनमा ४ सयलाई सवारी पासवैशाख १२ मा सर्लाहीको धनकौलस्थित एक किशोरमा कोरोना संक्रमण देखिएपछि झन्डै चार सय जनाले स्थानीय प्रशासनबाट सवारी पास लिएका छन् । तीमध्ये तीन सय बढी स्थानीय तहको विकास निर्माणसँग सम्बन्धित रहेको प्रमुख जिल्ला अधिकारी मोहनबहादुर जीसीले बताए । विकास निर्माणका कामका लागि स्थानीय तहको सिफारिसका आधारमा जिल्लाभित्र प्रयोग हुने गरी पास वितरण गरिएको हो । लकडाउनका बेला पास वितरणमा कडाइ गरिए पनि स्थानीय तहमा विकासका काम प्रभावित भएकाले निर्माण सम्बन्धित पास बढी वितरण भएको जीसीले बताए । तीन दिनअघि गृह मन्त्रालयबाट एक जिल्लादेखि अर्को जिल्लामा जान रोक लगाएपछि जिल्लाभरि मात्र प्रयोग गर्ने गरी पास वितरण भइरहेको जिल्ला प्रशासन कार्यालयले जनाएको छ । यसअघि संघीय राजधानी काठमाडौंमा अलपत्र परेकाको उद्धारका लागि केही पास जारी गरिएको थियो । जिल्लाभित्र अत्यावश्यक कामका लागि बिनापास नै गाडी ओहोरदोहोर भइरहेको छ ।ठाकुरसिंह थारू (नेपालगन्ज), शिव पुरी (रौतहट), अर्जुन राजवंशी (बिर्तामोड), डिल्लीराम खतिवडा (उदयपुर), ओमप्रकाश ठाकुर (सर्लाही)"
लकडाउन जेठ ५ सम्म,काठमाडौं (कास) सरकारले जारी लकडाउन जेठ ५ गतेसम्म लम्ब्याएको छ । मन्त्रिपरिषद्को बुधबारको बैठकले कोरोना जोखिम कम नभएको निष्कर्ष निकाल्दै लकडाउन अवधि थप्ने निर्णय गरेको हो । यसअघि पटकपटक थप्दै वैशाख २५ सम्म लकडाउन कायम गरिएको थियो । चैत ११ मा लकडाउन सुरु हुँदा नेपालमा दुई जना मात्र संक्रमित थिए । बुधबारसम्म त्यो संख्या बढेर ९९ पुगेको छ । कोरोना भाइरस रोकथाम तथा नियन्त्रणसम्बन्धी उच्चस्तरीय समितिले मंगलबार जोखिमको अवस्था मूल्यांकन गरेको थियो । त्यसक्रममा अहिले नै लकडाउन खुला गर्न नसकिने निष्कर्ष निस्केपछि मन्त्रिपरिषद्को बैठकले बढाउने निर्णय गरेको हो ।मन्त्रिपरिषद् बैठकले अन्तर्राष्ट्रिय सीमा नाका जेठ १८ गतेसम्म बन्द गर्ने निर्णय गरेको छ । छिमेकी भारतमा कोरोना संक्रमितको संख्या बढिरहेका बेला सीमा नाकामा थप कडाइ गर्ने निर्णय बुधबार बसेको मन्त्रिपरिषद् बैठकले गरेको हो । त्यस्तै अन्तर्राष्ट्रिय र आन्तरिक उडानमा लगाएको प्रतिबन्धलाई पनि बढाएर जेठ १८ सम्म पुर्याइएको छ । यस्तो प्रतिबन्ध जेठ २ सम्म तोकिएको थियो । शुक्रबारबाट सुरु हुने संसद्का दुवै अधिवेशन स्वास्थ्य सुरक्षा अपनाएर सञ्चालन गर्ने निर्णय पनि मन्त्रिपरिषद्ले गरेको छ ।
चार लाख श्रमिक तत्काल फर्कन सक्ने,१११ को शव अड्कियोखाडीलगायत ११ मुलुकमा १ सय ११ जनाको शव अलपत्र छ । अन्तर्राष्ट्रिय उडान रोकिएका कारण ती नेपाली नागरिकको शवलाई नेपालमा ल्याउन नसकिएको श्रम मन्त्रालयले जनाएको छ ।
सीमामा रोकिएकालाई भित्र्याउन सुरक्षा निकायको सुझाव,"(काठमाडौं)  चारवटै सुरक्षा निकाय र स्थानीय प्रशासनहरूले भारतीय सीमानाकामा रोकिएका नेपालीलाई प्रवेश दिएर सुरक्षित रूपमा क्वारेन्टाइनमा राख्ने व्यवस्था मिलाउन प्रस्ताव गरेका छन् । भारतीय प्रशासनसँग समन्वय गरेर नेपालको क्वारेन्टाइनमा रहेकालाई फिर्ता पठाउन पहल गर्न पनि उनीहरूले सरकारलाई सुझाएका छन् ।प्रदेश १, २, ५ र सुदूरपश्चिम प्रदेशस्थित नेपाली सेना, नेपाल प्रहरी, सशस्त्र प्रहरी र राष्ट्रिय अनुसन्धान विभाग तथा स्थानीय प्रशासनहरूले आआफ्ना संयन्त्रमार्फत गृह मन्त्रालय र उपप्रधान एवं रक्षामन्त्री संयोजक रहेको उच्चस्तरीय समिति र क्राइसिस म्यानेजमेन्ट सेन्टरको (सीसीएमसी) बैठकमा यस्तो प्रस्ताव राखेका ह्न् ु। तर प्रधानमन्त्री केपी शर्मा ओली सुरक्षा निकायबाट आएका सुझाव र प्रस्तावप्रति सकारात्मक नभएको बैठकमा सहभागी एक सुरक्षा अधिकारीले बताए । यसले गर्दा सीमापारिबाट विरोध र आक्रोशका स्वरहरू बढ्दै जानेमा उनले चिन्ता व्यक्त गरे । नेपाल र भारतबीच एक हजार आठ सय ८० किलोमिटर लामो सीमा रहेकामा प्रदेश १ मा चार सय ४० किमि, प्रदेश २ मा चार सय ३५, वाग्मतीमा ८८, गण्डकीमा ४, प्रदेश ५ मा चार सय ४५ र सुदूरपश्चिममा चार सय ६८ किमि छ । यसमध्ये सबैभन्दा बढी जोखिम प्रदेश १, २ र ५ मा रहेको गृह मन्त्रालय स्रोत बताउँछ ।विकल्पबिना लकडाउन थपिरहँदा सीमा क्षेत्रमा सुरक्षा निकाय र चेकप्वाइन्ट लक्षित आक्रोश र ढुंगामुढा हुने क्रम बढ्न थालेको छ, सीमा क्षेत्रमा खटिएका एक सुरक्षा अधिकारीले कान्तिपुरसँग भने, हामीले विकल्पका रूपमा भारतीय सीमामा रोकिएकालाई नेपाल ल्याएर क्वारेन्टाइनमा राख्ने र नेपालमा रहेका भारतीयलाई फिर्ता पठाइदिने व्यवस्था छिटो गरिदिन बारम्बार लिखित र मौखिम आग्रह गर्दा पनि सुनुवाइ भएको छैन । भारतले नेपालसँग सीमा जोडिएका १६ जिल्लामा लकडाउन हटाएर ग्रिन र ६ जिल्लालाई अरेन्ज जोन घोषणा गरेसँगै स्वदेश फर्कने नेपालीको चाप नाकामा बढ्न थालेको प्रदेश ५ का एक सुरक्षा प्रमुखले बताए ।चैत ११ मा लकडाउन भएयता झापादेखि कपिलवस्तुसम्मका १० ठाउँमा सीमा सुरक्षार्थ तैनाथ प्रहरी र सशस्त्र प्रहरीमाथि सांघातिक आक्रमण भएका छन् । दुवै देशका सीमानाकामा रोकिएकाको उचित व्यवस्थापन हुन नसके यस्ता घटना बढ्दै जाने जोखिम छ । आक्रमण र ढुंगा प्रहारका घटना बढ्दा सीमा सिल गर्न खटिएका सुरक्षाकर्मीसमेत त्रासमा बस्नुपरेको प्रदेश १ एक सुरक्षा अधिकारीले बताए । दुवै देशका सीमानाकामा दिन प्रतिदिन असन्तुष्टिका स्वरहरू बढ्दै जाँदा त्यसले ठूलो सुरक्षा चुनौती थपिन सक्छ, यसलाई बेलैमा समाधान गर्न हामीले हेडक्वाटरमार्फत स्पष्ट सल्लाह दिइसकेका छौं, ती अधिकारीले भने, भारतीय नाकामा रोकिएका नेपाली जुनजुन प्रदेशका छन्, त्यही प्रदेश सरकारसँग समन्वय गरेर क्वारेन्टाइनमा ल्याएर राख्न ढिलाइ गर्नु हुँदैन । ती सुरक्षा अधिकारीका अनुसार प्रदेश सरकार र स्थानीय तहका प्रतिनिधि यसमा सहमत भएका छन् । तर संघीय सरकारले निर्णय नगर्दा अन्योल थपिएको उनको भनाइ छ ।चैत १८ यता सीमानाकाबाट आवतजावत गर्न माग गर्दै सप्तरी, सिरहा, झापा, मोरङ, सर्लाही, नवलपरासी, कपिलवस्तुलगायत जिल्लामा सीमामा खटिएका प्रहरी र सशस्त्र प्रहरीमाथि सांघातिक आक्रमण र दुर्व्यवहार गरिएको छ । आउजाउमा रोक लगाउँदा भारतीय भूमिबाट आएको भीडले प्रहरीका हतियार नै खोस्नेसम्मका गतिविधि गरेका छन् । कतिपय चेकप्वाइन्टमा सीमापारिबाट रातको समयमा सुरक्षाकर्मीलाई लक्षित गरी ढुंगा प्र्हार हुने गरेको सुरक्षा अधिकारीहरू बताउँछन् । आक्रमणका घटना नरोकिए दशगजाबाट ३ किमि क्षेत्रमा निषेधाज्ञा र कर्फ्यु लगाई सीमा क्षेत्रलाई रेड जोन घोषणा गर्नुपर्ने सुझावसमेत आएको गृह मन्त्रालय उच्च स्रोतको भनाइ छ । मंगलबारमात्रै सरकारले सीमाबाट ५ किमिभित्र सेनाको गस्ती परिचालन गर्ने निर्णय गरिसकेको छ ।सीमा सुरक्षाका लागि बनाइएका अस्थायी पोस्ट र चेकप्वाइन्ट पाल तथा खुला आकाशमुनि हुँदा पनि समस्या थपिएको छ । यसका लागि तत्कालै प्रिफ्याब हाउसको व्यवस्था नगरे आक्रमणका घटना बढ्ने र मौसमी प्रतिकूलताका कारण जिम्मेवारी निर्वाहमा थप चुनौती थपिने सुझाव प्रहरी र सशस्त्र प्रहरी प्रधान कार्यालयमार्फत गृहमा दिइएको छ । सीमावर्ती भारतीय प्रशासनले उसका नाकामा रोकिएका नेपालीलाई आफ्नै देश फर्किन बारम्बार दबाब दिएको पनि स्रोत बताउँछ । सीमा क्षेत्रमा खटिएका एक सशस्त्र प्रहरी अधिकारीका अनुसार भारतीय क्वारेन्टाइनमा बसेका नेपालीलाई हाम्रोमा लकडाउन हटिसक्यो, अब तिमीहरूको रेखदेख र खाने, बस्ने व्यवस्था मिलाउन सकिँदैन, आफ्नै देशमा फिर्ता जाओ भनेर डिस्ट्रिक मजिस्ट्रेड (जिल्ला प्रशासन) एसएसबीका अधिकारीले भनिसकेका छन् । भारतीय क्वारेन्टाइनमा अझै एक हजार तीन सय १५ नेपाली छन् । तर त्यसभन्दा धेरै मानिस नेपाल प्रवेशका लागि नाकामा आएर बसेका छन् । नेपाली क्वारेन्टाइनमा भने एक हजार एक सय ९० भारतीय छन् ।सशस्त्र प्रहरी प्रवक्ता डीआईजी प्रवीणकुमार श्रेष्ठले पनि सीमानाकामा असन्तुष्टिका आवाजहरू दिन प्रतिदिन बढ्दै गएकाले सतर्क रहेर जिम्मेवारी निर्वाह गर्न निर्देशन दिइएको बताए । खेतीपातीको समय पनि सुरु भएको छ, मल, बीउ र खेती लगाउन पाऊँ भन्दै वारिपारि गर्न खोज्ने क्रममा आक्रमणका घटना भइरहेका छन्, श्रेष्ठले भने, यद्यपि हामीले नाका सिल भएका कारण आउजाउ गर्न दिएका छैनौं, त्यसपछि ढुंगामुढा र आक्रमण भएका छन् ।"
लुकीछिपी छिर्न खोज्नेको सीमामा भीड,"(कपिलवस्तुरूपन्देही)  लुकीछिपी भारतका विभिन्न स्थानबाट नेपाल प्रवेश गर्न खोज्नेको कपिलवस्तुको सीमा क्षेत्रमा भीड लागेको छ । बुधबारसम्म यसरी आउन खोज्ने ३ सय ५३ नेपालीलाई सीमा क्षेत्रमा रोकिएको छ । सीमा सिल गरेर सरकारले दुई देश आउजाउमा रोक लगाएको छ । सीमा आउजाउ रोक्न जनपद तथा सशस्त्र प्रहरी परिचालन गरिएको छ । तर भारतीय सुरक्षाकर्मीले यसरी आउनेलाई नरोक्दा अहिले दशगजा क्षेत्रमा भीड बढेको हो ।सीमामा जम्मा भएका नेपाली सोमबार राति लुकिछिपी नेपाल प्रवेश गर्न खोजेका थिए । सशस्त्र प्रहरीले उनीहरूलाई दशगजामै रोकेर राखेको छ । प्रशासनका अनुसार मंगलबार साँझसम्म १ सय ५५ जना दशगजामा थिए । बुधबार साँझसम्म संख्या बढेर ३ सय ५३ पुगेको हो । उनीहरू भारतको मुम्बई, गुजरात, दिल्लीलगायत ठाउँबाट आएका हुन् । उता (भारतमा) समस्या भयो, यशोधरा गाउँपालिका४, सेमरीका दिनेश भरले भने, बस्न नसकेर बाध्य भएर आएको हुँ । मुम्बईबाट सात दिन लगाएर सीमासम्म आइपुगेको उनले बताए ।यसरी आउनेलाई भारतीय प्रहरीले नेपालतिर जान दिए पनि नेपाल प्रहरीले प्रवेश नदिएको मायादेवी गाउँपालिका३, बर्सौलीका बुद्धिराम रैदासले बताए । भोकै बस्नुभन्दा हिँडेर भए पनि घर आउनु बेस ठानेर आएका हौं । जसोतसो सीमासम्म त आइपुग्यौं तर घर जानै पाइएन, उनले भने, भारतीय प्रहरीले आँखा चिम्लिँदै नेपालतिर पठाइरहेका छन् । उनीहरूलाई सीमामै बस्नका लागि स्थानीय तहले टेन्ट र खानेकुरा उपलब्ध गराएका छन् । नेपालका प्रहरीले पनि स्थानीय तहसँग समन्वय गरेर उनीहरूलाई सहयोग गरिरहेका छन् ।मन्त्रालयले सीमाबाट आवतजावत गर्न नदिन कडा निर्देशन दिएको छ, प्रमुख जिल्ला अधिकारी दीर्घनारायण पौडेलले भने, त्यसैले ल्याउन सम्भव छैन । सीमापारि क्वारेन्टाइनमा राख्ने पहल भइरहेको उनले बताए । त्यसका लागि भारतको सिद्धार्थनगरका डीएमसँग समन्वय भइरहेको उनको भनाइ छ । मर्यादापुरको दशगजामा आएका ९८ जनालाई भारतले बुधबार लगेर क्वारेन्टाइनमा राखेको उनले जानकारी दिए । सीमा क्षेत्रहरू कृष्णनगरमा ५०, हर्दौनामा ६२, मर्यादपुरमा १०६ र चाकलचौडामा ८१ जना स्वदेश भित्रिन पाउने प्रतीक्षामा छन् । त्यस्तै, हथिहवामा ७, भिल्मीमा ४६ र विजयनगरमा एक जना रहेका छन् । उनीहरू सबै दशगजामा बसेका छन् । मंगलबार १ सय ५५ जनाले दशगजामै रात बिताए । १ सय ९८ जना बुधबार थपिएका हुन् । हिँड्दै, ट्रक, जिप, रिक्सा, ठेला र गाडीमा सवार हुँदै उनीहरू आइपुगेका हुन् ।रूपन्देहीको मर्चवार क्षेत्रका सम्मरीमाई, मायादेवी र कोटहीमाई गाउँपालिका खुला नाकाका कारण जोखिममा छन् । भारतीय सीमामा खटिएका प्रहरीहरू दिउँसो मात्रै सीमा क्षेत्रमा बस्ने गरेका छन् । त्यसकारण नेपाल प्रवेश गर्न चाहनेहरू राति खोला र जंगल क्षेत्रबाट भित्रिरहेका छन् । नेपालतर्फ सुरक्षा व्यवस्था कडा गरे पनि भारतीयले खुकुलो पारिदिँदा खोलामा पानी भर्ने निहुँ, गाईबाख्रा चराउनेसँग मिसिएर आउने गरेको स्थानीय बताउँछन् । भारतीय क्वारेन्टाइनमा ३० नेपाली भारतको उत्तरप्रदेश राज्यस्थित बहराइच जिल्लाको मिहिपुरुवाका विभिन्न विद्यालयमा बनाइएका क्वारेन्टाइनमा एक महिनादेखि ३० जना नेपाली बस्दै आएका छन् । त्यहाँ बसिरहेका १२ जनाको पीसीआर परीक्षणमा रिपोर्ट नेगेटिभ आएको छ । तर पनि मुलुक फर्किने वातावरण नभएकाले उनीहरू क्वारेन्टाइनमै बसिरहेको स्थानीय सञ्चारकर्मी सतिश कुमारले बताए ।"
बुद्ध जयन्तीमा घरमै दीप प्रज्वलन,"(काठमाडौं)  आज वैशाख पूर्णिमा, शाक्यमुनि बुद्धको जन्म भएको दिन । ईशापूर्व ५६३ मा सिद्धार्थ गौतमको जन्म लुम्बिनीमा भएको थियो । त्यस आधारमा यसपल्ट २५६४ औं बुद्ध जयन्ती परेको छ । सार्वजनिक रूपमा नेपालमा बुद्ध जयन्ती मनाउन सुरु भएको सात दशकपछि पहिलोपल्ट यो अवसरलाई यसपालि फरक ढंगले मनाइनेछ । कोरोना भाइरस संक्रमणको महामारीका कारण चलिरहेको देशव्यापी लकडाउनका कारण यसपल्ट कुनै सार्वजनिक कार्यक्रम हुने छैन ।बरु घरमै बसेर बुद्ध पूजा हुनेछ, अनि परित्राण र दीप प्रज्वलन गरिनेछ । बुद्ध जयन्ती समारोह समितिले पनि भनेको छ, यो अवसरमा घरमै रहौं र बुद्ध जयन्ती मनाऔं । नेपाल सरकारले पनि बुद्ध जयन्तीको अवसरमा घरघरमा दीपावली गर्न आह्वान गरेको छ । लकडाउनका कारण कुनै सार्वजनिक कार्यक्रम गर्न नमिल्ने हुनाले कोरोना भाइरसविरुद्ध अग्रपंक्तिमा खटिएका स्वास्थ्यकर्मी र सुरक्षाकर्मीको सम्मानमा दीपावली गर्न अनुरोध गरिएको छ ।भिक्षु कौडण्यले पनि परम्परागत रूपमा यसपल्ट बुद्ध जयन्ती नमनाउन अनुरोध गरेका छन् । अखिल नेपाल भिक्षु संघका महासचिवसमेत रहेका उनले भनेका छन्, यो समय भनेको मन बलियो बनाउने र निरोगी रहने हो । बुद्धले भन्नु भए जस्तै हाम्रो रोगव्याधिको शरीर हो । आजको दिन हामी सबै निरोगी रहौं भनेर कामना गर्न सकिन्छ । हामीले आजकै दिनबाट बुद्ध शिक्षाको अध्ययन सुरु गर्न सकिन्छ । ध्यान बस्न सकिन्छ । सामाजिक दूरी कायम राखेर सुख शान्ति कायम गर्नुपर्छ ।नेपालमा २००७ सालमा पहिलोपल्ट धर्मोदय सभाको सक्रियतामा बुद्ध जयन्ती मनाउन सुरु भएको हो । धर्मोदय सभाको स्थापना भारतको सारनाथमा २००१ मा भएको थियो । भिक्षु अमृतानन्दको पहलमा पद्मशमशेरको पालामा सबैभन्दा पहिले बुद्ध जयन्ती मनाइएको थियो । सार्वजनिक रूपमा बुद्ध जयन्ती मनाएको ७० वर्षपछि हामी पहिलोपल्ट फरक ढंगले मनाइरहेका छौं, सबै आआफ्नो घरमै रहेर, धर्मोदय सभाका महासचिव सागरमान वज्राचार्य भन्छन् । २००७ सालअघि पनि नेपालमा व्यक्तिगत रूपमा बुद्ध जयन्ती मनाउने क्रम भने थियो । काठमाडौं उपत्यकाका सबैभन्दा पहिले मासंगल्लीमा बुद्ध जयन्ती मनाइएको मानिन्छ । त्यस अगाडि भोजपुरमा पहिलोपल्ट बुद्ध जयन्ती मनाइएको थियो ।बुद्धको जीवनकालमै भारतको वैशालीमा महामारी फैलिएको त्रिपिटकमा उल्लेख छ । बुद्धत्व प्राप्त गरेको चौथो वर्षमा वैशालीमा लामो समय पानी नपरेपछि अनिकाल परेर महामारी फैलिएको थियो । यसक्रममा हजारौंको मृत्यु पनि भएको थियो । त्यतिबेला बुद्धले सबैको मन बलियो बनाउन र निरोगी रहुन् भनेर कामना गर्दै रत्न सूत्र पाठ गरेका थिए । पछि त्यही सूत्रले परित्राणको रूप लियो । त्यसैले बुद्ध जयन्ती समारोह समितिले अनुरोध गरेको छ, यसपल्ट बुद्ध जयन्तीको दिन परित्राण पाठ गरौं ।"
प्रशासनिक खर्च घटाऊ,"कोभिड१९ को प्रकोपको नियन्त्रण र रोकथामका लागि मुलुकमा डेढ महिनादेखि जारी लकडाउन का कारण मुलुकमा आर्थिक गतिविधि ठप्पप्रायः छन् । राजस्व संकलनमा तीव्र ह्रास आएको छ । पर्यटनदेखि वैदेशिक रोजगारीका क्षेत्रहरू नराम्ररी प्रभावित छन् । यस्तो अवस्था कतिन्जेल रहन्छ, भन्न सक्ने स्थिति छैन । यतिबेला, सरकारका सामु एकातिर प्रकोप र लकडाउनका कारण प्रभावित विकास निर्माण र आर्थिक गतिविधिलाई गतिशील बनाउनु र धराशायी भएको निजी क्षेत्रलाई राहत दिएर भए पनि पुनः उकास्नु छ भने अर्कातिर वैदेशिक रोजगारी गुमाएर फर्कने लाखौं नेपालीलाई स्वदेशभित्रै रोजगारी दिनुपर्ने अर्को चुनौती थपिँदै छ । त्यसका लागि ठूलो धनराशि चाहिन्छ, प्रकोप र लकडाउनले थलिएको राज्यले त्यति ठूलो रकम जुटाउन सक्ने स्थिति छैन । विश्व नै आर्थिक संकटमा रहेका बेला वैदेशिक लगानी र सहयोग बढाउनसमेत सम्भव देखिँदैन । मुलुकमै उपलब्ध सीमित स्रोत र साधनको अधिकतम सदुपयोग गरी उच्चतम प्रतिफल प्राप्त गर्नुपर्ने अवस्था छ । त्यसका लागि सरकारसामु दुइटा विकल्प छन् एउटा मुलुकको सार्वजनिक खर्च प्रणालीमा सुधार गरी प्रशासनिक खर्च घटाउनु र अर्को अनुत्पादक क्षेत्रको बजेट कटौती गरी बढीभन्दा बढी रोजगारी सिर्जना हुनेगरी उत्पादनशील क्षेत्रमा लाग्नु । वित्तीय अनुशासन कायम गरी मुलुकको बजेट प्रणालीलाई मितव्ययी, उच्चतम प्रतिफल हासिल गर्ने गरी अधिकतम सदुपयोग गर्न सार्वजनिक खर्च पुनरावलोकन आयोग, अधिकारसम्पन्न संघीय प्रशासनिक पुनःसंरचना आयोग र उच्चस्तरीय प्रशासन सुधार तथा कार्यान्वयन समितिलगायतले सुझावसहितका प्रतिवेदन दिएका छन् । सरकारले प्रशासनिक आयोग र समितिका सुझावविपरीत उल्टै अनावश्यक प्रशासनिक खर्च बढाउने काम गर्दै आएको छ भने योजनाविद् डिल्लीराज खनाल संयोजकत्वको गठित सार्वजनिक खर्च पुनरावलोकन आयोगले दिएको प्रतिवेदन कार्यान्वयन गर्नुका सट्टा १४ महिनादेखि गोप्य राख्दै आएको छ । आयोगले मुलुकमा अनुत्पादक क्षेत्रमा ठूलो धनराशि खर्च हुँदै आएको, उही काम गर्ने एउटै प्रकृतिका कार्यालय केन्द्र, प्रदेशदेखि स्थानीयसम्म खोलिएको, खारेज गर्नुपर्ने आयोग र विकास समितिलगायतका कार्यालय यथावत् राखिएको, सबै सरकारी सेवामा आवश्यकताभन्दा बढी प्रशासनिक संरचना तथा दरबन्दी रहेको र वर्षौंदेखि कुनै उपलब्धि नहुने सानासाना हजारौं आयोजनामा रकम छरिरहँदा मुलुकको बजेट सदुपयोग हुन नसकेको औंल्याउँदै त्यस्ता खर्च कटौती गर्न सुझाव दिएको छ । योजना तर्जुमा, खर्चको अख्तियारी दिनेदेखि कार्यान्वयनसम्म रहेका विभिन्न समस्याका कारण विकास निर्माण आयोजनाहरू निर्धारित समयमै नसकिने र लागत दोब्बरसम्म बढ्ने प्रवृत्तिलाई औंल्याई त्यसमा सुधार गर्नुपर्ने सुझावहरू औंल्याएको छ । तर यी सुझावलाई कार्यान्वयन गर्नुको सट्टा सार्वजनिक गर्नसमेत सरकारले चासो नदिँदा उसको नियतमाथि गम्भीर प्रश्न उठिरहेको छ । राज्यको ढुकुटीलाई मितव्ययी ढंगले उच्चतम प्रतिफल हासिल हुने गरी सदुपयोग गर्नुपर्छ भन्ने प्रतिवेदन सार्वजनिक हुँदा आफ्ना अनावश्यक र अनुत्तरदायी खर्चको प्रवृत्ति उदांग हुन्छ भनेर सरकार डराएको त होइन भन्ने आशंकासमेत उब्जिएको छ । सरकारले लकडाउनसँगै राजस्व संकलन घटेपछि प्रशासनिक खर्च घटाउन सबै सरकारी सेवामा अर्को व्यवस्था नभएसम्मका लागि नयाँ कर्मचारी भर्नामा रोक लगाएको छ । प्रशासनिक खर्च घटाउन सरकारले चालेको यो अल्पकालीन उपायलाई सकारात्मक रूपमा लिन सकिन्छ । तर, मुलुक सहज अवस्थामा फर्कनासाथ सबै सरकारी सेवामा दरबन्दीअनुसार नयाँ नियुक्ति सुचारु हुन थाल्छन् । तसर्थ संकटको यो घडीमा सरकारले प्रशासनिक खर्च घटाउन र विकास बजेटको अधिकतम सुदयोग गर्न, निजी क्षेत्रको गिरेको मनोबल उठाउन ठोस र दीर्घकालीन कदम चाल्नु अपरिहार्य भइसकेको छ । आयोग गठन गर्ने, तर तिनका सुझावलाई कार्यान्वयन नगर्ने प्रवृत्तिले सरकारको विश्वनीयतामाथि नै संकट उत्पन्न भएको छ । अधिकारसम्पन्न संघीय प्रशासनिक पुनःसंरचना आयोगले तीन वर्षअगाडि केन्द्रमा बढीमा १५ वटा मात्र मन्त्रालय, २३ वटा मात्र विभाग राख्न र तीनवटै तहमा जम्मा १ लाख २० हजार मात्र कर्मचारी दरबन्दी राख्न सुझाव दिएको थियो । तर त्यसलाई लत्याई पहिला १८ वटा मन्त्रालय कायम गरियो, पछि प्रधानमन्त्री केपी शर्मा ओलीले नै बढी मन्त्री राख्न मन्त्रालय नै फुटाएर २२ वटा पुर्याएका छन् । विभागसमेत बढाएर दोब्बर पुर्याइएको छ, कर्मचारीको दरबन्दी पनि थप गर्दै झन्डै डेढ लाख पुर्याइएको छ । तीनवटै तहमा एउटै काम गर्ने समान प्रकृतिका छुट्टाछुट्टै कार्यालय खोलिएका छन् । र, त्यसबाट अनावश्यक खर्च बढिरहेको औंल्याउँदै त्यसलाई समायोजन गरी एउटै बनाउन दिइएको सुझावलाई समेत सरकारले बेवास्ता गरेको छ । मुलुकमा प्रशासनिक खर्च घटाउने र सार्वजनिक खर्च प्रणालीलाई चुस्त, मितव्ययी, अनुशासित र अधिकतम प्रतिफल हासिल गर्ने हेतुले समयसमयमा आयोग र समिति गठन गर्ने, तर तिनका सुझाव र प्रतिवेदनलाई सार्वजनिकसमेत नगरी थन्क्याउने प्रवृत्ति हावी छ । ओली सरकारसमेत त्यो प्रवृत्तिबाट माथि उठ्न सकेको छैन । उल्टै प्रशासनिक संरचना मात्र होइन अनुत्तरदायी र अपारदर्शी खर्च बढाउन उद्यत छ । कोभिड१९ को प्रकोपका कारण मुलुक गम्भीर आर्थिक मन्दीको अवस्थामा पुगेको छ । वैदेशिक रोजगारीमा आएको संकटले मुलुकमा अझ चुनौती र समस्या थपिएका छन् । यस्तो अवस्थामा पनि सरकारले प्रशासनिक र अनुत्पादक क्षेत्रको खर्च कटौती गरी बढीभन्दा बढी रोजगारी सिर्जना गर्ने उत्पादनशील क्षेत्रमा लगानी बढाउने, निजी क्षेत्रलाई उत्पादकत्व बढाउन लगाउने कदम चालेन भने मुलुक अझ ठूलो आर्थिक संकटमा पर्ने खतरा छ । तसर्थ सार्वजनिक खर्च पुनरावलोकन आयोगको प्रतिवेदन तत्काल सार्वजनिक गरी त्यसलाई कार्यान्वयन सुरु गर्नुको विकल्प छैन । अविलम्ब यसको कार्यान्वयन गर्ने सके मुलुकलाई ठूलै आर्थिक बोझ कम हुनेछ ।"
राजनीतिक चलखेललाई अवसर,"कोरोना नियन्त्रणका सरकारी कदम कमजोर छन् । राहत बाँड्नमा सरकारले ध्यान दिइरहेको छैन । लामो लकडाउनले नागरिकको दैनिकीमा जटिल समस्याहरू आइरहेका छन् । यस्ता समस्याको बारेमा सम्बन्धित निकायले चासो देखाएको छैन । र, जनताको काम धेरै नै गर्न बाँकी छ । घरभाडा मिनाहा गर्न सरकारले घरधनीलाई अनुरोध गरे पनि त्यति प्रभावकारी भएन । कोठा भाडाको भरमा बाँच्नुपर्ने घरधनीहरूका लागि भाडा छुट गर्न कठिन हुन्छ । कोठा लिएर सहरमा बसिरहेका मानिसको तथ्यांक सरकारले बटुल्नुपर्छ । तथ्यांक भएपछि कोठा भाडाको विषयमा निर्णय गर्न सजिलो हुन्छ । संक्रमण अवधिभर कुनै रोजगारी नभएका नागरिकलाई निश्चित राहत रकम सजिलै सरकारले उपलब्ध गराउनुपर्छ । विद्युत्, खानेपानी, टेलिफोन, इन्टरनेटजस्ता सेवाप्रदायक कम्पनीसँग छलफल गरी केही रकम मिनाहा वा भुक्तानीका लागि अरू कुनै विकल्प निकाल्न सकिन्छ । निजी विद्यालय र कलेजले शुल्क नलिने वातावरणको सिर्जना सरकारले गर्नुपर्छ । बैंकले पनि आफूले लिने ब्याजमा छुट वा सुलभ भुक्तानीका अन्य योजना ल्याउनुपर्छ । सरकारी र निजी अस्पतालहरूले स्वास्थ्य सेवा सर्भसुलभ तरिकाले प्रदान गर्ने खाका ल्याउनुपर्छ । अहिले प्रायः को नगद आम्दानी रोकिएको छ । सेवाप्रदायक संस्थालाई तत्काल नगद तिर्न सक्ने अवस्था पनि छैन । त्यसैले यो विषयमा सम्बन्धित निकायले स्पष्ट योजना बनाउनु आवश्यक छ । सेवाप्रदायक संस्थाहरूसँग समन्वय गरी जनताको आधारभूत आवश्यकता पूर्ति गर्न सरकारको ध्यान जान जरुरी छ । संक्रमण रोकथाममा मात्र केन्द्रित रहेर हामीले कोरोना संकटको सामना गर्न सक्दैनौं । रोकथामसँगै जनताको आधारभूत आवश्यकतालाई कसरी सहज तरिकाले पूर्ति गर्ने भन्नेबारेमा पनि योजना बनाउनुपर्छ । राहत र सुविधा दिने कार्यलाई पनि प्रमुख योजनाको रूपमा अघि सारे मात्र सरकार वास्तविक अर्थमा जनपक्षीय, लोककल्याणकारी र लोकतान्त्रिक ठहरिनेछ । जगन निरौला, सिकागो, अमेरिका कोरोना भाइरसले हामीलाई संकटमा मात्र धकेलेको छैन, खाद्यान्नमा आत्मनिर्भर हुने, खुला सिमाना नियन्त्रण गर्ने र रोजगार वृद्धि गर्ने अवसर पनि दिएको छ । लकडाउनको कारण कृषकले तरकारी बजार पुर्याउन सकेका छैनन् । भारतीय तरकारी उपत्यकालगायतका अरू सहरमा पुगिरहेका छन् । हामीले कसरी हाम्रो उत्पादनलाई बजारसम्म पुर्याउने भन्नेबारे योजना बनाउन ढिला भइसक्यो । कृषकलाई जसरी हुन्छ बीउ, मल उपलब्ध गराउने र उत्पादित सामान उपभोक्तासमक्ष पुर्याउने व्यवस्था सरकारले गर्नुपर्छ । यसो गरे कृषक र उपभोक्ता दुवैलाई फाइदा पुग्छ र हामी तरकारीमा आत्मनिर्भर हुन सक्छौं । गाउँघरमा युवाहरू नभएर कृषि उत्पादनमा कमी आइरहेको छ । ढिलोचाँडो ती युवा स्वदेश फर्कन्छन् नै । त्यसैले कृषिलाई व्यावसायिक रूपले अगाडि बढाउने खाका तयार पारेर रोजगारीको अवसरको सिर्जना गर्नुपर्छ । अहिले खुला सिमानाबाट लुकीछिपी आउजाउ गर्नेहरूलाई रोक्न जनपद तथा सशस्त्र प्रहरी परिचालन गरिएको छ । तैपनि आवतजावत रोक्न सकिएको छैन । खुला सिमाना नियन्त्रण गर्न सके दुवै देशलाई दीर्घकालीन फाइदा हुन्छ । त्यसैले कोरोना कहरको बेला सिमाना नियन्त्रण गर्नेबारे सोचियोस् । पूर्ण ओली, अस्ट्रेलिया"
सेवानिवृत्त कर्मचारी परिचालन गरौं,"सरकारी लगानीका सार्वजनिक संस्थानमा नयाँ कर्मचारी भर्नामा रोक लगाउने निर्णय सकारात्मक लाग्यो । तीनै तहका सरकारसहित सेना, प्रहरीलगायतका संस्थामा थप कर्मचारी नलिने भनेको छ तर कोरोना संक्रमणको बेला झन् धेरै कर्मचारी चाहिन सक्छ । नयाँ कर्मचारी नलिँदा प्रशासनिक खर्च घट्छ तर अहिलेको अवस्थामा स्थानीय सरकार र सुरक्षाकर्मी निकै सक्रिय रूपमा खटिएका छन् । भोलिका दिनमा संक्रमण लम्बिए झन् बढी जनशक्ति चाहिन सक्छ । राज्यलाई अप्ठ्यारो परेको यस घडीमा लामो समय सरकारी क्षेत्रमा काम गरी अनुभव प्राप्त सेवानिवृत्त कर्मचारीलाई परिचालन गर्नु समयसापेक्ष हुन्छ । स्वस्थ र इच्छुक सेवानिवृत्त कर्मचारीलाई उपयुक्त मापदण्ड तयार गरी स्थानीय, प्रदेश र संघीय सरकारअन्तर्गत जहाँ कर्मचारी आवश्यक छ त्यहाँ पायक पर्ने गरी निश्चित समयका लागि सीपअनुसारको कार्यमा खटाउन सकिन्छ । दिवाकर शर्मा लम्साल, नेपालगन्ज"
दाहाल ओझेलमा,"दौडधुपमा दाहाल समाचारले मुलुक एकातिर राजनीति अर्कोतिर भइरहेको स्थिति देखाउँछ । कोरोना महामारी त्राससँगै राजनीतिक अस्थिरता पनि ह्वात्तै बढेको छ । लकडाउन कहिले खुल्ने अनिश्चित छ । अनि नेकपाका अध्यक्षद्वयको पौंठेजोरीको राजनीतिले कहिले निकास पाउने हो ठेगान छैन । लामो सयमदेखि राजनीतिको मियो समाएर बसिरहेका पुष्पकमल दाहाल अहिले दारा र नङ्ग्रा झरेको सिंहजस्तै देखिएका छन् । प्रधानमन्त्री ओलीले दाहललाई ओझेलमा पारेका छन् । र, दाहालले सोचेअनुरूप गर्न पाएका छैनन् । दाहलले चाहेजस्तो हुने भए आफू प्रधानमन्त्री हुन्थे र पार्टी अध्यक्षमा माधव नेपाललाई राख्थे होलान् । झलनाथ खनाल राष्ट्रपति बन्न सक्थे । वास्तवमा दाहाल तीव्र महत्त्वाकांक्षी नेता हुन् । यदि उनीभित्र अदम्य इच्छा र महत्त्वाकांक्षा नहुँदो हो त अहिले कृषि क्याम्पसको साधारण शिक्षक मात्र हुन्थे होलान् । श्यामसुन्दर कुइँकेल, काठमाडौं"
परीक्षाको पिर,"पहिले सरकारी नोकरीमा प्रवेश गर्न र उच्च शिक्षाका लागि एसएलसी सर्टिफिकेटलाई आधार मानिन्थ्यो । अहिले विद्यालय तह कक्षा १२ सम्मलाई मानिन्छ । एसईई परीक्षा सञ्चालन गर्न राष्ट्रिय परीक्षा बोर्डले व्यापक तयारी गरिरहेछ । एसईई र कक्षा ११ को स्थगित परीक्षा स्थानीय तह र शिक्षा विकास तथा समन्वय समितिको व्यवस्थापन अनि समन्वयमा विद्यालयहरूले नै सञ्चालन गर्दा हुन्छ भन्ने सुझाव धेरै शिक्षाविद्ले दिइरहेछन् । हालै प्याब्सन ले पनि आन्तरिक परीक्षालाई नै मान्यता दिनुपर्ने आशयको विज्ञप्ति जारी गर्यो । तर राष्ट्रिय परीक्षा बोर्ड भने त्यस्ता सल्लाह सुझाव, विज्ञप्तिहरूलाई गैरकानुनी धारणा ठान्छ र जसरी पनि परीक्षा लिएरै छाड्ने अडानमा छ । एसईईमा सहभागी हुने विद्यार्थीलाई सेन्ड अप परीक्षा अनिवार्य छैन । त्यस्तै कक्षा ११ र १२ का आन्तरिक परीक्षाको पनि कुनै अर्थ छैन । कतिपय विद्यालयले परीक्षा शुल्क उठाउन यस्ता परीक्षा लिने गरेको पाइन्छ । त्यस्तै, अहिलेको विशेष परिस्थितिमा एसईई र कक्षा ११ को परीक्षा जसरी पनि गराउने चाहनाको पछाडि शिक्षा मन्त्रालय, राष्ट्रिय परीक्षा बोर्ड, शिक्षक तथा व्यापारीहरूको आर्थिक स्वार्थ गाँसिएको छ । अहिले खर्च कम गर्नुपर्ने बेला हो । त्यसैले खर्च घटाउन एसईई र कक्षा ११ को परीक्षा सञ्चालनको जिम्मा, स्थानीय तह र शिक्षा विकास तथा समन्वय एकाइलाई दिनु राम्रो हुन्छ । इन्द्रकुमार श्रेष्ठ, भक्तपुर"
गाउँ बने बन्छ देश,"सबैको अन्तिम शरण आफ्नै थलो । पशुपक्षी दिनभरि चारतिर भौँतारिए पनि साँझ आखिर आफ्नै बास फर्कन्छन् । दुनियाँभरि फिँजिन पुगेका नेपालीहरू पनि अहिले कोरोना महामारीका कारण आफ्नै देश फर्कंदै छन् । त्यसमा पनि सहरबजार हैन, आफ्नै गाउँ । आफ्नै थातथलो सुरक्षित ठान्दै, मुन्टो लुकाउने ठाउँ खोज्दै गाउँघरतिरै हान्निँदै छन् । आमाकै छातीमा मुन्टो घुसार्न पुग्ने बालकजस्तै । अंग्रेजीमा एउटा शब्दावली छ ब्लेसिङ इन डिसगाइज । अर्थात्, हाम्रै उखान लात्तले हानेको कुकुर टाँडमाथि भनेझैं । अथवा, काठ काट्ता अक्षर परे जस्तै या कहाँ पोखियो ? भागमा भनेजस्तै, घन्चमन्च र कोलाहलपूर्ण सहरबजारबाट अहिले मानिस गाउँतिर ओइरिँदै छन् । यो एक किसिमले हाम्रा लागि वरदान साबित पनि हुन सक्छ । कोरोना भाइरस संक्रमण ठूला सहर, अग्ला घर, खचाखच मान्छे, औद्योगिक सभ्यता, मोटरकारहरूको ठेलमठेल र आधुनिक विकासको चकाचौँधबाट सुरु भयो । विकसित युरोप र अमेरिका, नवविकसित मध्यपूर्व हुँदै यो भारतको औद्योगिक र आर्थिक राजधानी बम्बई र दिल्लीसम्म अत्यधिक फैलिएको छ । मान्छे सुरक्षा खोज्न गाउँतिर भाग्दै छन् । अरू महामारी पछौटेपन, अविकास र गरिबी व्याप्त रहेका ठाउँहरूमा फैलने गर्थे । नेपालमा हैजाले सबभन्दा बढी कर्णालीतिर हाहाकार मच्चाउँथ्यो । अहिले त्यसको उल्टो भएको छ । विश्वभरि तहल्का मच्चाइरहेको कोरोनाको सामु मै हुँ भन्ने शक्तिहरू निरीह देखिएका छन् । विश्वशक्ति अमेरिका नै लाचार देखिएको छ । विज्ञान र प्रविधिको त्यत्रो उन्नति हायलकायल बनेको छ, किंकर्तव्यविमूढको अवस्थामा पुगेको छ । म सम्झन्छु कवि तथा नाटककार बालकृष्ण समको यो उद्गार ज्ञान मर्दछ हाँसेर, रोई विज्ञान मर्दछ । यही क्रममा म सम्झन्छु महर्षि वेदव्यासलाई, जसको दर्शनले भन्छ मानिसको बढ्दो आकांक्षा र उर्लंदो महत्त्वाकांक्षालाई बेलाबेला तालु नै झन्कने गरी ठेस लाग्ने गर्छ । पृथ्वीमा सन्तुलन कायम गर्न कुनै न कुनै अवतार अवतीर्ण हुन्छ । महत्त्वाकांक्षी दण्डित हुन्छ । भर्खर दूरदर्शनमा भारतीय राष्ट्रपतिको उक्ति देखें कोरोनाको कारक हो अति आबादी । र, अहिले पश्चिमाहरूले कन्स्पिरेसी थ्यौरी पनि अघि ल्याएका छन् । भन्नलाई अलिकति अप्ठ्यारो लाग्छ, यतिखेर मैले विद्यार्थी छँदा पढेको प्रसिद्ध अर्थशास्त्री माल्थसको अप्टिमम थ्यौरी अफ पपुलेसन पनि सम्झिरहेको छु जनसंख्या चुलिएपछि स्रोतसाधन बराबरीमा आउँछ । यता, महात्मा गान्धीको चर्खा र खादी आन्दोलनलाई सम्झँदै, स्मल इज ब्युटिफुल का लेखक शुमाकरले भनेका कुराहरूतर्फ पनि मेरो ध्यान गइरहेको छ, पृथ्वीसँग मानिसको आवश्यकता पूर्ति गर्ने जति पनि क्षमता छ, तर मानिसको लालचलाई पूर्ति गर्ने कत्ति पनि क्षमता छैन । त्यो लालच र महत्त्वाकांक्षामा भौँतारिँदै आज मानिस कोरोना प्रकरणसम्म आइपुगेको छ । त्यसैले हामीले एकपल्ट सुस्ताएर, एकपल्ट गम खाएर अहिलेसम्मको दौडधुपतिर फर्केर हेर्ने हो कि ? विज्ञान र प्रविधिको बलमा अविचारित र निर्मम तरिकाले प्रकृतिमाथि विजय गर्दा के जितेछौं त ? कहाँ पुगिएछ त ? सोच्ने हो कि ! एउटा जाबो सूक्ष्म कीट कोरोनाबाट भाग्दै हिँड्नुपर्ने, लुक्तै बस्नुपर्ने र आखिर गएर आफ्नै कुनाकन्दरा गाउँठाउँ खोज्दै प्रकृतिकै काखमा मुन्टो घुसारेर सुरक्षित अनुभव गर्नुपर्ने !सहर सुरक्षित छैनन् । यहाँ प्रदूषित वायुले पृथ्वीको सुरक्षाकवच ओजोनको भित्तो छेड्दै छ । त्यसैले अहिले सुरक्षाको खोजीमा गाउँ फर्केका नागरिकहरूलाई गाउँमै सुरक्षित बस्न दिऔं । तर कोरोना महामारीबाट सुरक्षित हुँदै गर्दा तिनले भोकमरीबाट चाहिँ असुरक्षित हुन नपरोस् ! त्यसको पनि प्रबन्ध गरौं । हाम्रो धरतीसँग हाम्रो भोकको आवश्यकता पूर्ति गर्ने प्रशस्त क्षमता छ । हामीलाई सुख र आनन्द दिने क्षमता पनि छ । त्यसको विकास गर्ने योजना ल्याऔं । रोजगारीको खोजमा सम्पत्तिशाली मुलुकतिर गएका नेपाली पनि त्यहाँबाट फर्काइएका छन् र प्रायः सबै गाउँतिरै गइरहेका छन् । गाउँमै फर्केका छन् । सुनसान बन्दै गएका गाउँहरू पुनः गुलजार बन्दै छन् । अब यी मानिसलाई गाउँमै थाम्न सक्नुपर्छ । यसका लागि राज्यले विशेष कार्यक्रमहरू सञ्चालन गर्नुपर्छ । गाउँ फर्केका जनतालाई गाउँमै थाम्न किन पनि आवश्यक छ भने, सहरहरूमा बढी जनघनत्वले सहरी जीवनलाई नारकीय र हिँड्नै असम्भव बनाएको छ । अस्वस्थकर बनाएको छ । वातावरण ध्वस्त बनाएको छ । काठमाडौंजस्ता सहरको जनसंख्या नघटाईकन भएकै छैन । नत्र सास फेर्नै गाह्रो हुँदै छ । अब यहाँ केहीले पनि पुग्दैन । पानी लगायतको आपूर्तिसमेत असम्भव हुँदै जानेछ । उता गाउँ रित्तिएकाले उर्वर जमिन बाँझै छन् । सबैतिर झाडी बनिसक्यो । मानिसको कमीले गर्दा गाउँमा बाघ, भालु र बाँदरहरूको रजाइँ चलेको छ । सबैतिर सन्तुलन हराउँदै गएको छ । कृषि उब्जनी कसले गर्ने ? विदेशबाट रोकियो भने के खाने ? त्यसकारण गाउँ पुगेको जनसंख्यालाई गाउँमै स्थापित गर्ने योजना र कार्यक्रम बन्नुपर्छ । त्यति राम्रो हावापानी, सुन्दर र स्वच्छ बसाइ हुँदाहुँदै गाउँ मानिसले सुखसुविधाको खोजीमा छाडेका थिए । हिजो गाउँसम्म पूर्वाधार पुगेको थिएन । आज बाटो, बिजुली, पानी, शिक्षा, स्वास्थ्य पुगे पनि गाउँ रित्तिइरहेका छन् । अब यही मौका हो, हिजो पूर्वाधारमा गरिएको लगानीलाई उपयोगमा ल्याउने पनि । यसका लागि केही कुरा सोचिहाल्नु, केही कुरा गरिहाल्नु आवश्यक छ । मुख्य कुरा बुझौं गाउँबाट मान्छे हिजो किन भागेका हुन् ? गाउँमा कुनै सुविधा थिएन । हुँदाहुँदा गाउँमा सुरक्षा भएन । माओवादीका कारण पनि धेरै गाउँघरको घरजम छाडेर हिँडे । अब आज गाउँमा सुरक्षा पनि छ । गाउँमा सबै आधुनिक पूर्वाधार पनि पुगेका छन् । पुगेका छैनन् त केवल रोजगारी, आम्दानीको स्रोत, गुणस्तरीय शिक्षा र स्वास्थ्यसेवा, बस्ती विकास तथा सुधार । गाउँमुखी अर्थतन्त्रलाई प्रोत्साहनको अभाव छ । ग्रामीण जीवन नै मर्यादित र सुखी जीवन हुन सक्छ, गाउँकै स्वच्छ र स्वस्थ हावापानीमा दीर्घजीवन प्राप्त गर्न सकिन्छ भन्ने चेतनाको अभाव छ । र, यी सबैभन्दा प्रमुख कुरा, श्रमको सम्मान गर्ने संस्कृतिको अभाव छ । गाउँमै रोजगारी र आम्दानीको स्थिति सिर्जना गर्न अहिले हाम्रो हातमा रहेको पहिलो कुरा हो कृषि क्रान्ति । कृषि क्रान्तिलाई आवश्यक पर्ने आधुनिक कृषि प्रविधि, कृषि औजार, गुणस्तरीय बीउबिजन र मल अनि भरपर्दो सिँचाइ सुविधा र ऋण सुविधा । अनि मध्यस्थको शोषणबाट उन्मुक्ति, सहकारीको राम्रो प्रबन्ध, सुरक्षाका लागि कृषि बिमा र पशु बिमाको सुविधा तथा शीतभण्डारहरूको प्रबन्ध, सब ठाउँमा व्यवस्थित बजारको प्रबन्ध । यति भएपछि किसानले आफूलाई चाहिने अन्न, फलफूल, तरकारी, माछा, मासु, अण्डा मात्र उत्पादन गर्दैनन्, स्वदेश र विदेशका बजारलाई आपूर्ति पनि गर्नेछन् । नयाँनयाँ खोज र अनुसन्धान गरेर समुद्रपारिसम्मै पुर्याउन सकिने उच्च मूल्य पाउने कम तौलका वस्तु उत्पादन गरी राम्रो आम्दानी लिन पनि सक्छन् । यसैले कृषि अनुसन्धान र कृषि प्रसारलाई प्रभावकारी बनाऔं । कृषि क्रान्तिका लागि राज्यले छिटै कानुन तर्जुमा गरेर आफ्नो जमिन नहुने नागरिकले पनि जमिन प्राप्त गर्ने सक्ने व्यवस्था गर्नुपर्छ । तीमध्ये भूमि बैंकको व्यवस्था अति सहज र सरल हुन सक्छ । गाउँभरि त्यसै रहिरहेका जमिन सरकारले भाडामा लिने, अनि कसले कति जमिनमा काम गर्न चाहन्छ, सुपथ मूल्यमै लामै समयका लागि भाडामा उपलब्ध गराउन सकिन्छ । निश्चित नियम बनाई सरकारी पर्ती जमिनहरूसमेत निश्चित वर्षका लागि भाडामा कमाइखान दिन सकिन्छ । वनको राष्ट्रिय उपयोग नीतिअन्तर्गत लिजहोल्ड फरेस्ट्री को व्यवस्था पनि प्रभावकारी रूपमा गर्न सकिन्छ । हाम्रा गाउँका आम्दानी र रोजगारीको अर्को आधार हो ग्रामीण पर्यटन । कोरोना व्याधिका कारण तत्काल यसमा गतिरोध उत्पन्न भएको छ । तैपनि तत्काललाई आन्तरिक पर्यटन प्रवर्द्धन गर्दै भविष्यमा यसलाई पुनः आम्दानीको ठूलो आधार बनाउन सकिन्छ । पर्यटन पूर्वाधार खडा गर्ने कुरामा केन्द्रदेखि स्थानीय तहसम्म सबै लाग्नुपर्यो । हाम्रा नदीनाला, त्यहाँबाट उत्पादन हुने जलविद्युत्, साना जलविद्युत् अन्य महत्त्वपूर्ण आम्दानीका स्रोत हुन् । त्यस्तै, आफ्नै कच्चा पदार्थमा आधारित उद्योगहरू, कृषिजन्य र वनजन्य उद्योग, खनिज उद्योग तथा ससाना लघु उद्योग, औषधि उद्योग, हस्तकलाका निर्यातयोग्य सामग्री उत्पादन आदि अनेक उद्योगव्यवसायलाई गाउँगाउँमै पुर्याउन सकिन्छ । रोजगारी दिन सकिने असंख्य क्षेत्र छन् हाम्रो प्रकृतिमा । आवश्यकता छ, शिल्पकला तालिम र अभिमुखीकरणको । अर्कातर्फ, राज्यका अहिलेसम्म निर्माण र स्थापना भएका संस्थाहरूलाई प्रभावकारी बनाउनुपर्छ । गाउँनगरपालिका, सहकारी र सामाजिक तथा गैरसरकारी संस्थाहरूलाई प्रभावकारी अनुगमनका साथ क्रियाशील बनाउनुपर्छ । अहिले गाउँ फर्केको जनसंख्यालाई गाउँमै व्यवस्थापन गर्न सकिन्छ, गाउँमै थमौती गर्न सकिन्छ । राष्ट्रको सम्पूर्ण शक्ति त्यतै उन्मुख गराऔं । शासनमा बस्नेले संकीर्ण सोच त्यागेर देश सबैको हो भन्ने सोची सबैलाई यथोचित सहभागी गराएर एउटा महान् राष्ट्रिय अभियान अघि बढाऔं । स्वास्थ्य र कृषि क्षेत्रलाई प्राथमिकता दिऔं । रोग र भोकको सामना गरौं । प्रकृतितिर फर्कौं । प्रकृतिसँग मिलौं र प्रकृतिसँगै तालमा ताल मिलाएर सुखी र सुरक्षित जीवन प्राप्त गरौं । श्रमको सम्मान गरौं, उद्यमशील बनौं । गाउँ बनाऔं, गाउँगाउँमै बसौं । जय नेपाल !"
बौद्ध धर्ममा नेपालको रैथानेपन,"वज्रयान र योगदानकतिपय बौद्ध विद्वान् नेपालको यस खाले रैथाने परम्परालाई बौद्ध विनय, धर्म, दर्शनसँग मेल नखाने ठान्छन् । तर, भारतलगायत अन्यत्र तेह्रौं शताब्दीपश्चात् मुस्लिमहरूको आक्रमण, हिन्दुहरूको हस्तक्षेप तथा शासकहरूको संरक्षणको अभावमा लोप हुँदै गएको बौद्ध धर्म रैथाने वज्रयानकै माध्यमबाट प्राचीन नेपालमण्डलभित्र अत्यन्त सुरक्षित रहन सक्यो । साथै यसै समुदायबाट नेपालमा बौद्ध धर्म अत्यन्त समृद्ध भयो । वज्रयानकै नेतृत्वमा उपत्यकाभित्र झन्डै चार सय बौद्ध विहार निर्माण भए । तीमध्ये ३५२ विहार अझै सांस्कृतिक सम्पदाका रूपमा खडा छन् । सबभन्दा प्राचीन र आजसम्म निरन्तरतामा रहेको रातो मच्छिन्द्रनाथ र त्यसको रथयात्रा वज्रयानकै देन हो । हामीलाई गर्व महसुस हुने कुमारी रथयात्रा, सेतो मच्छिन्द्रनाथको जात्राजस्ता सांस्कृतिक परम्पराका सर्जक पनि वज्रयानी नै थिए । नेपाल मूर्तिकला, चित्रकला, वास्तुकला र धातुकलामा मौलिक अनि उत्कृष्ट रहनुको श्रेय पनि वज्रयानीजनहरूलाई नै जान्छ । चर्या गीत, चर्या नृत्य तथा अनेक शास्त्रीय संगीत वज्रयानी संस्कारसंस्कृतिअन्तर्गत विकसित भएका हुन् ।मुस्लिम आक्रमण र हिन्दु अतिवादका कारण भारतमा बौद्ध ग्रन्थहरू नष्ट गरिएको पृष्ठभूमिको स्मरण गर्दै डा सुनीतिकुमार च्याटर्जीले भनेका छन्, काठमाडौं उपत्यका र पूर्वी नेपालमा सुसभ्य भएर बसेका नेवारहरू (वज्रयानी) बाट भएको सबभन्दा ठूलो योगदान भनेको संस्कृतमा लेखिएका महायानी बौद्ध साहित्यका सम्पूर्ण हस्तलिखित ग्रन्थहरू उनीहरूमा सुरक्षित हुनु हो । त्यस्तै इतिहासशिरोमणि बाबुराम आचार्यले लेखेका छन्, काठमाडौं र ललितपुरका विहारहरू नेपाली संस्कृतिका केन्द्र थिए । त्यहाँ बस्ने भिक्षु (वज्राचार्य) र वन्द्ये (शाक्य) शिक्षक तथा वैद्य थिए । शिक्षकका रूपमा उनीहरूले बौद्ध दर्शनको शिक्षा प्रदान गर्थे र विहारलाई शिक्षाकेन्द्रका रूपमा सञ्चालन गर्थे । वैद्यका रूपमा उपचार सेवा पुर्याउँथे र औषधि बनाउँथे । तसर्थ, विहारले चिकित्सालयको काम गर्थ्यो । कलाकारको रूपमा त्यहाँ बौद्ध तथा अन्य देवीदेवताको मूर्ति कुँद्ने कला र चित्रकला विकास गरे । तसर्थ, विहार कला र शिक्षाका केन्द्र थिए ।"
कोभिड१९ अघि र पछि,"दीर्घकालीन रणनीतिको अपेक्षायसकारण पनि विद्यमान संकट र कठिनाइका माझ राष्ट्रिय तथा स्थानीय तहमा अझ बढी सामञ्जस्य, समानता आधारित योजना, बजेट निर्धारण र पारदर्शिता चाहिएको छ । सरसफाइ र स्वच्छताका क्षेत्रमा थप लगानी पनि उत्तिकै अपरिहार्य छ । यो मानवाधिकारको आधारभूत विषयसमेत हो भनेर बुझ्नु जरुरी छ । पानीको पर्याप्तता र सरसफाइका क्षेत्रमा काम गर्ने गरी दाताहरूले पर्याप्त अनुदान सहयोग पनि दिइरहेका छन् । अब यही सहयोग र भरथेगलाई दीर्घकालीन अर्थमा ग्लोबलअप्रोच जोडिने गरी कार्यान्वयनमा ल्याउनु जरुरी छ ।वाटर एन्ड स्यानिटेसन कोल्याबोरेटिभ काउन्सिल (जेनेभा) सरसफाइ तथा स्वच्छता अभियानमा सहयोगी रहँदै आएको छ । विभिन्न दातृ निकाय र अन्य सहयोगीसँगको साथ लिएर हामी सरसफाइ, स्वच्छता र महिनावारी स्वास्थ्यसम्बन्धी समस्यामाथि काम गरिरहेका छौं । सरसफाइ तथा स्वच्छताका यी क्षेत्रमा विभिन्न मुलुकलाई सहयोग गर्ने र विषयगत मार्गनिर्देशन दिने दिशामा काउन्सिल लागिपरेको छ । विकासोन्मुख मुलुकका लागि काउन्सिलले समुदाय आधारित सरसफाइ तथा स्वच्छताका योजनाहरूमा सघाउ गर्दै आएको छ । सरफाइ तथा स्वच्छताका क्षेत्रमा गरिएको लगानी सधैं सफलताउन्मुख र परिणाममुखी हुन्छ । यो स्वास्थ्य क्षेत्रमा गरिनेमध्ये सबैभन्दा उपलब्धिमूलक लगानीसमेत हो । अहिले कोभिड१९ का सन्दर्भमा राष्ट्रियअन्तर्राष्ट्रिय समुदायले राखेको सरोकार र गरिरहेको लगानी भने यही सरसफाइकेन्द्रित छ । हात धुने बानी बसालौं भन्ने सन्देश अहिलेको महामारीका बेला मात्रै होइन, कालान्तरसम्म चलिरहनुपर्छ । यो आजको सबैभन्दा महत्त्वपूर्ण विषय हो ।हामीले आज विश्वसमुदायका नेता, व्यवसायी र लगानीकर्तालाई एकैसाथ आग्रह गर्नैपर्ने भएको छ, सरसफाइ र स्वच्छताका क्षेत्रमा यथाशक्य सरोकार राख्नका लागि । त्यसमा पनि विकासोन्मुख र कम विकसित मुलुकलाई ध्यानमा राखेर आधारभूत तहमा हात धुने, अथवा साबुन र पानी उपलब्ध गराउने कुरामै लगानी केन्द्रित हुनु जरुरी छ । हिन्ड जेनेभास्थित वाटर सप्लाई एन्ड स्यानिटेसन कोल्याबोरेटिभ काउन्सिलकी अध्यक्ष र एल्लाद कोफी अन्नान फाउन्डेसनका अध्यक्ष हुन् ।"
इटालीभन्दा बेलायत बढी प्रभावित,"लकडाउन उल्लंघन गरेपछि सरकारका सल्लाहकारले दिए राजीनामा कोभिड१९ को संक्रमण नियन्त्रणका लागि गरिएको लकडाउन उल्लंघन गरेपछि बेलायत सरकारका एक सल्लाहकारले राजीनामा दिएका छन् । बेलायती अखबार द टेलिग्राफले कोरोना भाइरस कार्यदलका सल्लाहकार तथा वरिष्ठ जनस्वास्थ्यविद् निल फर्ग्युसनले लकडाउन उल्लंघन गरेको समाचार प्रकाशित गरेको थियो । त्यसलगत्तै उनले लकडाउन उल्लंघन गर्दै आफूले एक महिलालाई भेटेको स्वीकार गर्दै राजीनामा दिएका हुन् । फर्ग्युसनले आफूले गल्ती गरेको स्विकार्दै भनेका छन्, संक्रमण रोक्नका लागि सरकारले सामाजिक दूरीको सन्देश दिइरहेको छ । तर मैले उल्लंघन गरें, मलाई दुःख लागेको छ । लन्डनस्थित इम्पेरियल कलेजका प्रमुख वैज्ञानिक फर्ग्युसनले कोभिड१९ बाट बच्न लकडाउन गर्नुको विकल्प नरहेको सल्लाह दिएका थिए । उनको सल्लाहबमोजिम बेलायती प्रधानमन्त्री बोरिस जोन्सनले बेलायतमा मार्च २३ मा पहिलोपटक लकडाउन घोषणा गरेका थिए । बेलायती सञ्चारमाध्यमका अनुसार त्यसयता उनी प्रोफेसर लकडाउन का नाममा चर्चित थिए । द टेलिग्राफको समाचारअनुसार फर्ग्युसनले लकडाउन जारी रहेकै बेला एक महिलालाई दुई पटकसम्म आफ्नो घरमा आउन दिएका थिए । ती महिला उनकी प्रेमिका भएको बताइएको छ । सेन्टर फर ग्लोबल इन्फेक्सन डिजिज एनालाइसिसका निर्देशकसमेत रहेका फर्ग्युसनले गत जनवरीमै कोभिड१९ को महामारीबारे जानकारी गराएको थियो । उनले सार्स तथा इबोला भाइरसबारे समेत विभिन्न अध्ययन अनुसन्धान गरेका थिए । यसैबीच, बेलायती स्वास्थ्यमन्त्री म्याट हानककले फर्ग्युसनले बेलैमा बुद्धि पुर्याएर राजीनामा दिएका बताएका छन् । स्काई न्युजसँग कुरा गर्दै हानककले उनीविरुद्ध प्रहरीले कुनै कारबाही सुरु गरे आफूले त्यसलाई सहयोग गर्ने बताएका छन् । सामाजिक दूरी सबैका लागि उत्तिकै महत्त्वपूर्ण छ र यो सबैले पालना गर्नैपर्छ, हानककले भने ।"
साउदीमा ६ महिनासम्म तलब कटौती गर्न नपाइने,"(काठमाडौं)  साउदी सरकारले आगामी ६ महिनासम्म कामदारको सहमतिविपरीत रोजगारीबाट निकाल्न नपाइने नीति ल्याएको छ । कामको समय घटेको खण्डमा भने कुल तलबको ४० प्रतिशतसम्म तलबमा कटौती हुन सक्नेछ । साउदीका लागि नेपाली राजदूत महेन्द्रसिंह राजपूतका अनुसार मानव संसाधन तथा सामाजिक मन्त्रालयले कोरोना महामारी समयमा निजी क्षेत्रका रोजगारदाता र कामदारबीच राख्नुपर्ने सम्बन्धबारे नयाँ निर्देशका जारी गरेको हो । नयाँ निर्देशकाअनुसार कोरोनाको महामारीलाई देखाएर रोजगारदाताले तत्काल कामदारलाई रोजगारीबाट निकाल्न पाउँदैनन्, उनले कान्तिपुरसँग भने, यो नीतिले जबर्जस्ती रोजगारी खोस्ने कार्य रोकिनेछ । धेरैको रोजगारी खोसिने सम्भावना बढिरहेका बेला कामदारलाई साउदीको नयाँ नीतिले ठूलो राहत मिलेको छ । करार अवधि समाप्त भइसकेका वा हुनेको हकमा रोजगारदाता र कामदारबीचको आपसी सहमतिमा हुने कुरा भयो । अब एकतर्फी रूपमा करारपत्र रद्द हुने अवस्थालाई भने सम्बोधन गरेको देखिन्छ, उनले भने । साउदीले दैनिक ८ घण्टा काम दिन नसक्ने कम्पनीले भने अवस्था हेरेर ६ महिनासम्मका लागि तलबको ४० प्रतिशतसम्म कम गरेर दिन पाइनेछ । काम नै नभएर बसेका कामदारका लागि तत्काल ६० प्रतिशत तलब पाउने व्यवस्थालाई सुरक्षित गरेको छ । हाल कटौती भएको तलब भने ६ महिनापछि भुक्तानी गर्नुपर्नेछ, उनले भने । सरकारले कामदारलाई आवश्यक हेरी वार्षिक बिदा दिन सक्ने र कामदारले पनि आफू बेतलबी बिदामा बस्न सक्ने प्रावधान ल्याएको छ । साउदीले निजी क्षेत्रमा काम गर्ने आफ्ना नागरिकको गत अप्रिलदेखि जुनसम्मको तलब सरकारले नै व्यहोर्ने नीति यसअघि नै घोषणा गरेको थियो । तर सबै विदेशी कामदारको हकमा भने कुनै राहत ल्याएको छैन । विशेष क्षेत्रमा काम गर्ने विदेशी कामदारका लागि १० देखि १५ प्रतिशतसम्म तलब भुक्तानी गर्ने भनिएको छ । साउदीमा ३ लाख ५० हजार नेपाली कामदार कार्यरत छन् । दूतावासका अनुसार सबै नेपाली कामदारहरू प्रभावित भइसकेका छैनन् । काम नहुने र तलब नपाउने केही कामदारको समस्या दूतावासको जानकारीमा रहेको राजपूतले बताए । दैनिकजसो १० देखि १५ जना कामदार समस्यामा परेको भन्दै सम्पर्कमा आइरहेका छन्, उनले भने ।ठूला कम्पनीहरू तत्काल कामदार कटौती गरेर पठाइहाल्ने पक्षमा नदेखिएको उनले बताए । ठूला कम्पनीलाई पूर्ववत् अवस्थामा काम सुरु गर्नुपर्दा कामदार चाहिन्छ । अहिले नै पठाइहाल्ने अवस्था छैन । उनीहरूलाई क्याम्पमै खानाको प्रबन्ध गरेर राखिरहेको छ, उनले भने, भोलि कामदार पठाएर फेरि ल्याउनुपर्दा आर्थिक रूपमा ठूलो भार पर्नेछ ।साउदीमा कोरोना भाइरसको संक्रमण भने दैनिक रूपमा हजारदेखि १५ सय जनाको दरले बढिरहेको छ । संक्रमितको संख्या २८ हजार जना पुगिसकेको छ । साउदीले झन्डै दुई लाखसम्म संक्रमितको संख्या पुग्न सक्ने अनुमान गरेको छ । संक्रमित हुने विदेशी र स्थानीय नागरिकको संख्या सार्वजनिक गरिएको छैन । सबैको समान उपचार र खाने प्रबन्धको जिम्मेवारी साउदी सरकारले लिएको छ, उनले भने, कोही नेपाली समस्यामा परेमा कम्पनी र सरकारसँग हाम्रो समन्वय भइरहेको छ ।"
भारतमा कोरोनापछिको सबै खर्च सार्वजनिक गर्न आदेश,"(नयाँदिल्ली)  भारतको केन्द्रीय सूचना आयोगले कोरोना भाइरस (कोभिड१९) को महामारीका क्रममा सबै सार्वजनिक खर्च र गरिएका निर्णयहरूको विस्तृत र चुस्त हिसाबले अभिलेख राख्दै सार्वजनिक गर्न आदेश दिएको छ । कोभिड१९ को महामारीको रोकथाम र नियन्त्रणका लागि सरकारले गरिरहेको खर्चको पारदर्शितालाई लिएर प्रश्न उठिरहेका बेला आयोगले पछिल्लो आदेश दिएको हो ।सरकारी विभागहरूले महामारीका क्रममा गरिएका सबै कदमहरूको सक्रियताका साथ खुलासा गर्नुपर्छ । किनभने यो नियन्त्रणमा आएपछि नागरिकले पैसा कहाँ खर्च भयो भनेर थाहा पाउनका लागि सूचनाको हकको अधिकार प्रयोग गर्नेछन् । त्यही भएर मन्त्रालयहरूले यसका लागि चाँडै नै कदम चाल्नुपर्छ र सूचनाको हक प्रयोग गर्दै खर्च कहाँ गयो भनेर सोध्नेछन् । त्यही भएर अहिलेदेखि नै सबै मन्त्रालय तथा सम्बन्धित निकायले सबै सूचनाहरू सार्वजनिक गर्न सक्रियता देखाउनुपर्छ, सूचना आयोगका प्रमुख विमल जुल्कालाई उद्धृत गर्दै भारतीय अंग्रेजी दैनिक द इकोनोमिक्स टाइमले जनाएको छ ।आयोगले सूचनाको हकसम्बन्धी कानुन कार्यान्वयनका जिम्मेवार कार्मिक एवं प्रशिक्षण विभागलाई पत्र लेख्दै सबै मन्त्रालय र स्वायत्त निकायहरूलाई विशेषगरी राहत वितरणलगायतका काममा संलग्न विभागहरूलाई सबै अभिलेख राख्नका लागि संवेदनशील बन्न आदेश दिएको हो ।महाकारीको अनौठो चुनौतीलाई ध्यानमा राख्दै सरकारी राहत, उद्धार र अन्य कल्याणकारी कार्यमा संलग्न सार्वजनिक निकायका कामकारबाहीहरू सूचनाको हकसम्बन्धी कानुनअनुसार सार्वजनिक सञ्चारमाध्यम र वेबसाइटहरूमार्फत सार्वजनिक गर्न उचित हुन्छ, आयोगको पत्रलाई उद्धृत गर्दै उक्त पत्रिकाले उल्लेख गरेको छ ।त्यसैगरी, आयोगले राज्यका सूचना आयोगलाई पनि सम्बन्धित राज्य सरकारलाई पत्र पठाएर सबै सूचना सार्वजनिक गर्नका लागि निर्देशन दिन भनेको समेत जनाइएको छ । आयोगले सूचनाको हकसम्बन्धी कानुनले गरेको सार्वजनिक निकायलाई उचित समयमा सहज पहुँच र नेटवर्कमार्फत देशव्यापी रूपमा उपलब्ध गराउन सबै सूचनाको रेकर्ड राख्न, अनप्रबन्धित र अनुक्रमित गर्न र सबै प्रासंगिक अभिलेखहरूलाई डिजिटाइज्ड गर्नुपर्ने व्यवस्थालाई उद्धृत गर्दै पछिल्लो आदेश दिएको पत्रिकाले लेखेको छ ।भारतमा स्वास्थ्य क्षेत्रमा विद्यमान भ्रष्टाचार र बेथितिलाई लिएर विगतदेखि नै प्रश्न उठ्दै आएको छ । ट्रान्सपरेन्सी इन्टरनेसनल (टीआई) ले गरेको एक विश्वव्यापी सर्वेक्षणले भारतको सवा अर्ब जनसंख्यामध्ये २९ करोडले स्वास्थ्य सेवाका लागि घूस दिने गरेको खुलासा भएको थियो । उक्त सर्वेक्षणले नेपालमा पनि नागरिकहरू पनि स्वास्थ्य सेवाका लागि घूस दिन बाध्य रहेको देखाएको थियो । नेपालमा दस जनामा एक जनाले स्वास्थ्यकर्मीलाई घूस दिने गरेको तथ्य बाहिर ल्याएको थियो ।त्यसैगरी नेपालमा स्वास्थ्य क्षेत्रमा भ्रष्टाचार हुनुमा दक्ष जनशक्ति चयन नहुनुलाई प्रमुख कारणका रूपमा औंल्याएको थियो । टीआईएको प्रतिवेदनले नेपालको राजनीतिक प्रभावका आधारमा गरिने अदक्ष नियुक्तिलाई स्वास्थ्य क्षेत्रमा हुने भ्रष्टाचारलगायतका बेथितिको कारक ठहर गरेको थियो ।"
भ्रष्टाचार झन् बढी,महामारीलगायतका विपत्का बेला स्रोतसाधनको दुरुपयोग र भ्रष्टाचार व्यापक मात्रामा हुने गरेको यसअघिका घटनाहरूले पनि देखाएका छन् । त्यसै पनि विश्वभर स्वास्थ्य क्षेत्र भ्रष्टाचार र बेथितिका लागि बढी बदनाम रहँदै आएको छ । टीआईको एक अध्ययनले सामान्य अवस्थामा पनि वार्षिक ५ सय अर्ब डलरभन्दा बढीको भ्रष्टाचार हुने देखाएको छ ।महामारीका बेला त त्यो झनै बढ्ने गरेको छ । संयुक्त राष्ट्रसंघको लागूऔषधि तथा अपराधसम्बन्धी नियोग (यूएनओडिसी) का अनुसार हरेक वर्ष स्वास्थ्य क्षेत्रमा हुने खरिदमा १० देखि २५ प्रतिशत भ्रष्टाचार हुने दाबी गरेको छ । टीआईले सामान्य अवस्थामा युरोपमा स्वास्थ्य क्षेत्रमा हुने भ्रष्टाचारमध्ये २८ प्रतिशत स्वास्थ्य सामग्री खरिदसँग सम्बन्धित हुने गरेको आफ्नो प्रतिवेदनमा उल्लेख गरेको छ । टीआईएका अनुसार एक अध्ययनलाई उद्धृत गर्दै सन् २०१९ मा अफ्रिका र दक्षिण अमेरिकालगायतका क्षेत्रमा अस्पताल र स्वास्थ्य केन्द्रमा स्वास्थ्य सेवा लिनका घूस दिनुपर्ने अवस्था विद्यमान रहेको जनाएको छ । जसले गर्दा घूस दिन नसक्ने गरिब वर्ग अत्यन्त जोखिममा रहेको उसको ठहर छ ।त्यसैगरी सन् २०१४ देखि २०१६ सम्म पश्चिम अफ्रिकामा फैलिएको इबोला महामारीले पनि विपत्का बेला हुने भ्रष्टाचारको गतिलो पाठ सिकाएको समेत टीआईएले जनाएको छ । अन्तर्राष्ट्रिय रेडक्रसको एक प्रतिवेदनका अनुसार इबोला महामारीका क्रममा गिनी र सिएरा लिओनमा मात्र ६० लाख डलरभन्दा बढी भ्रष्टाचार भएको देखाएको टीआईएको भनाइ छ ।
आर्थिक क्रियाकलापलाई लकडाउन खुकुलो,"अत्यावश्यक सेवा प्रदान गर्ने सरकारी कार्यालय तथा सार्वजनिक संस्थानमा आवश्यक न्यूनतम कर्मचारीबाट आलोपालो मिलाई कार्यालय सञ्चालन गरी तोकिएका स्वास्थ्य सुरक्षा मापदण्ड अनुसरण गर्नुपर्नेछ । सार्वजनिक सेवा सञ्चालन गर्ने प्रयोजनका लागि उपत्यकाभित्रका सार्वजनिक निकायका हकमा सम्बन्धित मन्त्रालयका सचिव र अन्यको हकमा सम्बन्धित निकायका प्रमुखको सिफारिसमा नियामक निकायले त्यस्ता कार्यालयमा रहेका सवारी साधनमध्ये एक चौथाइ संख्यालाई पास उपलब्ध गराउनुपर्नेछ ।कामदार राखी औद्योगिक उत्पादनलकडाउनको अवधिभर उत्पादन प्रक्रियामा संलग्न श्रमिक, कामदारलाई उद्योगप्रतिष्ठानले छुट्टै स्थानमा राख्ने बन्दोबस्त मिलाई काममा लगाउनुपर्नेछ । आफ्नो प्रतिष्ठानभित्र पर्याप्त स्थान नभए उक्त प्रतिष्ठान रहेको स्थानीय निकायको समन्वयमा सम्बन्धित वडाभित्रका सार्वजनिक सामुदायिक भवन र सरकारी सामुदायिक विद्यालयका खाली भवन, स्थान, निजी विद्यालयले प्रयोग गरिरहेका भवनमा स्थानीय व्यक्तिसँग सम्पर्क नहुने गरी निजी आवासको व्यवस्था गर्नुपर्नेछ । उद्योगस्थललाई अनिवार्य सेनिटाइजेसन गर्ने र नियमित स्वास्थ्य जाँच र स्वास्थ्य सुरक्षा सुनिश्चित गर्ने व्यवस्था मिलाउनुपर्नेछ । चामल, दाल, चिउरा, तेल, चिनी, बिस्कुट, पाउरोटी, पीठो, चाउचाउजस्ता दैनिक उपभोग्य खाद्यवस्तु, पानी प्रशोधन, औषधि, स्वास्थ्य सामग्री, साबुन उत्पादन र यसको प्याकेजिङ सामग्री उत्पादन गर्ने उद्योग पनि चलाउन पाइनेछ । ग्यास बोटलिङ गर्ने, साना तथा घरेलु उद्योग, निर्यातजन्य, विशेष आर्थिक क्षेत्रमा सञ्चालित उद्योग र सिमेन्ट, डन्डीजस्ता निर्माणजन्य उद्योग पनि सञ्चालन गर्न दिने निर्णय भएको छ । वर्कसप पनि खुल्ने बढीमा पाँच जनासम्म कामदार रहने गरी सवारी साधनको मर्मतसम्भार गर्ने वर्कसप, इन्टरनेट जडान र मर्मत गर्ने, प्लम्बिङ र इलेक्ट्रिक सेवा दिने पसल खोल्न पाइनेछ । ढुवानीका साधन लिएर हिँड्ने चालक र अत्यावश्यक कामका व्यक्तिलाई सेवा प्रवाह गर्न राजमार्ग र सहायक मार्गमा कम्तीमा ५० किमि दूरीमा सम्बन्धित स्थानीय तहले तोकेको स्थानमा स्वास्थ्य सुरक्षा अपनाई सवारी साधन मर्मत गर्ने वर्कसप, पेट्रोल पम्प र खानाको प्याकेट मात्र बिक्री गर्ने गरी होटल, रेस्टुराँ सञ्चालन गर्न पाइनेछ । यसको व्यवस्था स्थानीय प्रशासनले मिलाउनेछ । सुरक्षाका उपाय अनिवार्य अपनाउनुपर्ने सम्बन्धित रोजगारदाता, स्थानीय तह, सेवा प्रदायक र स्थानीय प्रशासनले आवागमनमा सम्बद्ध व्यक्तिलाई सहजीकरण गर्ने, शारीरिक दूरी कायम गराउने, अनिवार्य रूपमा मास्क प्रयोग गर्न लगाउने, शरीरको तापक्रम मापन गर्ने, सेनिटाइजर र ग्लोब्सको प्रयोग गराउने व्यवस्था गर्नुपर्नेछ । साथै विद्युतीय माध्यमबाट भुक्तानी गर्ने, नगद कारोबार गर्दा खुद्रा पैसाको लेनदेन कम हुने गरी व्यवस्था मिलाउने र एक ठाउँमा पाँच जनाभन्दा बढी जम्मा नहुने व्यवस्था पनि मिलाउनुपर्नेछ ।"
यी क्षेत्र खोल्न पाइँदैन,"अर्को आदेश वा सूचना जारी नभएसम्म भीड हुने क्षेत्र खोल्न नपाइने अर्थमन्त्री खतिवडाले जानकारी दिए । उनका अनुसार विश्वविद्यालय, क्याम्पस, विद्यालय सबै बन्द रहनेछन् । तालिम तथा प्रशिक्षण केन्द्र, गैरखाद्यवस्तु बिक्री गर्ने व्यावसायिक महल, स्टोर, सिनेमा हल, पार्टी प्यालेस, फनपार्कलगायत सार्वजनिक स्थल, सार्वजनिक जमघट, धार्मिक स्थलहरूमा भेला र धार्मिक एवं सांस्कृतिक कार्यक्रम गर्न पाइने छैन । रंगशाला, फुटसल, शारीरिक सुसंगठन स्थल, जिमखाना, फिटनेस सेन्टर, सैलुन, ब्युटी पार्लर, होटल, बार, रेस्टुराँ खोल्न पाइने छैन । स्थानीय प्रशासनबाट सवारी पासबाहेकका सबै प्रकारका यात्रुवाहक सवारी चलाउन दिइने छैन । १२ वर्षमुनिका बालबालिका, अशक्त व्यक्ति, ७० वर्ष पूरा भएका ज्येष्ठ नागरिक तथा गर्भवती हिँडडुल गर्न पाउने छैनन् । आन्तरिक तथा अन्तर्राष्ट्रिय व्यावसायिक हवाई उडान गर्न दिइने छैन । केबलकार र रेल सेवा सञ्चालन गर्न पनि रोक लगाइएको छ । राज्यको कुनै भूभागमा संक्रमणको जोखिम देखिए वा समुदायस्तरमा संक्रमण विस्तार भएको पाइए उक्त क्षेत्र वा जिल्लाभर स्थानीय प्रशासनले तत्कालै रोक लगाउन सक्नेछ ।"
बैंकहरू नोक्सानमा जाँदैनन् : राष्ट्र बैंक,"(काठमाडौं)  लकडाउनका कारण वित्तीय कारोबार हुन नपाए पनि बैंक तथा वित्तीय संस्था नोक्सानमा नजाने राष्ट्र बैंकको अध्ययन प्रतिवेदनले औंल्याएको छ । गत वर्षको तुलनामा यो वर्ष नाफा घटे पनि नोक्सानमै जाने अवस्था नरहेको अध्ययनको निष्कर्ष छ । कोरोना (कोभिड१९) को असरले अर्थतन्त्रका २१ क्षेत्रको वृद्धिदर ऋणात्मक हुने (नोक्सानमा जाने) केन्द्रीय तथ्यांक विभागको प्रारम्भिक अनुमान छ ।बैंक तथा वित्तीय संस्थाको कर्जा विस्तार रोकिएको छ, राष्ट्र बैंकका प्रवक्ता एवं अध्ययन कार्यदलका संयोजक गुणाकर भट्टले भने, यसकारण नाफा वृद्धिदर खुम्चिन सक्छ । तर नोक्सानमै जाने अवस्था छैन । नयाँ कर्जा विस्तार नभए पनि लगानीमा रहेको कर्जाबाट ब्याज आइरहने भएकाले घाटा नहुने उनको दाबी छ । चालु आवको नौ महिनासम्म बैंकले नियमित कारोबार गरिरहेका थिए, उनले थपे, पछिल्लो तीन महिनामा मात्र कारोबार रोकिएको हो ।बैंक तथा वित्तीय संस्थाले आधार ब्याजदर (बेसरेट) भन्दा बढीमा कर्जा प्रवाह गरेकाले पनि नोक्सान नहुने उनले दाबी गरे । राष्ट्र बैंकको निर्देशनअनुसार बैंक तथा वित्तीय संस्थाले चैतसम्म पाकेको ब्याजमा १० प्रतिशत छुट दिएका छन् भने चैतदेखि असारसम्मको ब्याजदरमा २ प्रतिशत बिन्दुले कम गर्नुपर्नेछ । यो निर्देशनले बैंकको ब्याज आय केही कम भए पनि घाटाकै अवस्था नहुने उनले दाबी गरे । यो अवधिमा बैंक तथा वित्तीय संस्थाले पनि खराब कर्जाबापतको व्यवस्था, एक वर्षभन्दा बढी परिपक्वको अवधि रहेको दुई र तीन वर्षको मुद्दती निक्षेपमा शतप्रतिशत कर्जा प्रवाहको छुट पाएका छन् । स्रोत परिचालनका लागि बैंकहरूलाई विभिन्न सुविधा प्रदान गरिएको छ । यी कारणले पनि अहिले बैंक तथा संस्था नोक्सानमा गइनहाल्ने उनले बताए ।लकडाउनको अवधिमा पनि वित्तीय क्षेत्र घाटामा नजाने राष्ट्र बैंकको भनाइमा बैंकरहरू भने विश्वस्त छैनन् । चैतदेखि असारसम्मको ब्याजमा २ प्रतिशत बिन्दुले कम गरी गणना गर्नुपर्ने राष्ट्र बैंकको पछिल्लो निर्देशनले बैंकहरूको नाफा प्रभावित हुने उनीहरूको भनाइ छ । दुई प्रतिशत बिन्दुले ब्याज घटाउनुपर्ने निर्देशनले केही बैंक चौथो त्रैमासमा नोक्सानमा जाने अवस्था छ, बैंकर्स संघका अध्यक्ष भुवन दाहालले भने, लकडाउनका कारणले नियमित असुली नभएको कर्जाबापतको व्यवस्था गर्नुपर्यो भने धेरै बैंक नोक्सानमा जाने अवस्था छ । दाहाल कोरोनाले अर्थतन्त्रमा पारेको असरबारे अध्ययन गर्न राष्ट्र बैंकले गठन गरेको कार्यदलका सदस्य पनि हुन् ।केन्द्रीय तथ्यांक विभागले चालु आवका वित्तीय मध्यस्थता क्षेत्रको वृद्धिदर करिब एक प्रतिशत बिन्दुले खुम्चिने प्रक्षेपण गरेको छ । यो आवमा वित्तीय क्षेत्रको वृद्धिदर ५१४ प्रतिशत हुने विभागको अनुमान छ । गत आवमा यो क्षेत्रको वृद्धिदर ६१८ प्रतिशत थियो । नेपालको कुल गार्हस्थ उत्पादन (जीडीपी) मा वित्तीय क्षेत्रको योगदान ६६२ प्रतिशत हुने विभागले जनाएको छ । अघिल्लो आवमा यस्तो योगदान ६३४ प्रतिशत थियो ।अध्ययनले लकडाउन अवधिमा बैंकिङ क्षेत्र नोक्सानमा नजाने निष्कर्ष निकाले पनि नयाँ वर्ष ०७७ सुरु भएसँगै बैंक तथा वित्तीय संस्थाको नयाँ कर्जा प्रवाह रोकिएको छ । लकडाउनका बेला बैंक तथा वित्तीय संस्थाका कार्यालय छिटफुट खुले पनि त्यहाँबाट थप कर्जा प्रवाह नभएको बैंकहरूले बताएका छन् ।चैतमा वाणिज्य बैंकबाट मात्र करिब ४२ अर्ब रुपैयाँ रुपैयाँ बराबर कर्जा विस्तार भएको थियो । तर वैशाख १ देखि १४ सम्म बैंक तथा वित्तीय संस्थाबाट नयाँ कर्जा विस्तार नभएको राष्ट्र बैंकको तथ्यांकले देखाएको छ । वैशाख १ मा बैंक तथा वित्तीय संस्थाको कुल कर्जा प्रवाह ३२ खर्ब ४८ अर्ब रुपैयाँ छ । वैशाख १४ सम्म पनि त्यसमा परिवर्तन भएको छैन । यो अवधिमा अत्यावश्यकबाहेक सबै कामकाज रोकिएकाले कर्जा प्रवाह नभएको हुन सक्ने राष्ट्र बैंकले जनाएको छ । पटकपटक गरी पछिल्लो समय वैशाख २५ सम्मका लागि सरकारले लकडाउन गरेको थियो । यसलाई पुनः बढाएर जेठ ५ सम्म पुर्याएको छ । चैत ११ देखि लकडाउन भएकाले त्यसअघिका १० दिन बैंकिङ कारोबार नियमित थियो ।वैशाखको पहिला दुई सातामा कर्जा विस्तार नभए पनि वाणिज्य बैंकहरूमा करिब १४ अर्ब रुपैयाँ निक्षेप थपिएको छ । वैशाख १ मा ३६ खर्ब ५७ अर्ब रुपैयाँ रहेको बैंक तथा वित्तीय संस्थाको कुल निक्षेप वैशाख १४ सम्म ३६ खर्ब ७१ अर्ब रुपैयाँ छ । यो अवधिमा लकडाउनले कम प्रभावित राष्ट्रबाट कम भए पनि रेमिट्यान्स आएको छ । लकडाउनको अवधिमा पनि खाद्यान्न व्यापारी, ग्यास, औषधि तथा औषधिजन्य व्यापारीबाट निक्षेप संकलन भइरहेको छ । यसकारण पनि बैंकहरूमा निक्षेप बढेको बताइएको छ ।"
रोकिएको छैन बन्दरगाह निर्माण,"(रसुवा)  रसुवागढी नाकाबाट साढे दुई किलोमिटर वर टिमुरेमा निर्माणाधीन सुक्खा बन्दरगाहमा लकडाउनका बेला पनि काम भइरहेको छ । यहाँ थोरै कामदारमार्फत काम जारी छ । लगातार काम गर्न पाएको भए अहिलेसम्म ३० प्रतिशतभन्दा बढी काम सकिने प्रोजेक्ट म्यानेजर याङ अन लिनले बताए । अहिलेसम्म १० प्रतिशत मात्र निर्माण सकिएको छ, उनले भने । तीन जना नेपाली र १३ जना चिनियाँ कामदारबाट निर्माणको काम भइरहेको छ । उनीहरूलाई मास्क, ग्लोब्स, साबनपानी र सेनिटाइजर व्यवस्था गरिएको छ । काममा निर्माण सामग्रीको अभाव भने छैन । मानिसभन्दा मेसिनबाट हुने काम बढी गरिएको याङले बताए । एक्स्काभेटरबाट खन्ने, सम्याउने, ढुंगा निकाल्ने तथा क्रसरबाट गिट्टी, बालुवा तयार पर्ने काम भइरहेको छ । नयाँ वर्ष मनाउन चीन गएका कामदार तथा प्राविधिक उतै रोकिएका कारण आयोजनामा कामदार अभाव भएको हो । चीन सरकारका तर्फबाट तिब्बत फुली कन्स्ट्रक्सन ग्रुप कम्पनी लिमिटेडले सुक्खा बन्दरगाह निर्माणको जिम्मा पाएको छ । गत मंसिर ४ देखि सुरु भएको बन्दरगाह निर्माणमा चीन सरकारको आर्थिक र प्राविधिक सहयोग छ । नेपाल र चीनबीच भएको सम्झौताअनुसार चिनियाँ पक्षले बन्दरगाह निर्माण गरी नेपाल सरकारलाई हस्तान्तरण गर्नेछ । यसको लागत करिब १२ करोड ४० लाख चिनियाँ युआन छ । निर्माण सुरु गरेको ३० महिनामा काम सक्ने चिनियाँ निर्माण कम्पनीले बताएको छ । कोभिड१९ को कारण बन्दरगाह निर्माणमा त्यति धेरै असर भने नगरेको इन्टरमोडल यातायात विकास समितिका कार्यकारी निर्देशक नवराज ढकालले बताए । लकडाउन सहज भएपछि कामलाई अझ तीव्रता दिनपर्छ, उनले भने । नेपाल र चीनबीच हुने द्विपक्षीय तथा अन्तर्राष्ट्रिय व्यापार सहजीकरण गर्न बन्दरगाह निर्माण गर्न लागिएको हो । ८५ हेक्टर क्षेत्रफलमा निर्माण हुने बन्दरगाहको संरचना निर्माणका लागि लाङटाङ राष्ट्रिय निकुञ्जबाट ५ र सर्वसाधारणको ३५ हेक्टर जमिन अधिग्रहण गरिएको छ । बन्दरगाहमा ५ हजार स्क्वायर वर्गमिटरको सुविधासम्पन्न ५ तले जाँचपास भवन निर्माण हुनेछ । भवनमा भन्सारका लागि अफिस र क्वार्टरसहितको सुविधायुक्त हुनेछ । त्यसमा प्रशासनिक कार्यकक्ष, क्वारेन्टाइन, बैंक, ल्याब, सुरक्षालगायतका कार्यालय रहनेछन् । ३ सय ५० भन्दा बढी ट्रक तथा कन्टेनर राख्न सकिने पार्किङ स्थल पनि बन्नेछ ।"
बुटवलका रेस्टुरेन्टले पनि थाले होम डेलिभरी,"(तिलोत्तमा)  मुलुकभर लकडाउनका बेला यहाँका उद्योग, कलकारखाना र व्यावसायिक प्रतिष्ठान ठप्प छन् । बन्दाबन्दीको अवधि लम्बिएपछि बुटवल र आसपासका ठूला रेस्टुरेन्ट तथा क्याफेले सुरक्षा अपनाएर घरमै खाना पुर्याउन थालेका छन् । लकडाउन खुल्ने आसमा रहेका उनीहरूले अवधि लम्बिन थालेपछि व्यवसायको स्वरूप बदलेका हुन् । आफूले दिने सेवा र त्यस क्रममा अपनाइने सतर्कताबारे उनीहरूले विभिन्न माध्यमबाट प्रचार गरिरहेका छन् । बुटवलस्थित लाइम एन्ड लेमन लाउन्ज क्याफेले मोबाइल एप निर्माण गरेर ग्राहकको अर्डरअनुसार घरमै खाजा पुर्याउन थालेको छ । गत शनिबारदेखि उक्त सुविधा सञ्चालनमा ल्याइएको क्याफेका सञ्चालक सागर पौड्यालले बताए । लकडाउन खुल्छ कि भनेर पर्खिएका थियौं, उनले भने, झन् लम्बिएपछि व्यवसाय चलाउने नयाँ उपाय खोज्यौं । फोनमार्फत होम डेलिभरी सुविधा दिँदा धेरैबेर बोलेर ग्राहकलाई सेवाबारे जानकारी दिनुपर्ने र समय बढी प्रयोग हुने भएपछि सहजताका लागि एप निर्माण गरिएको उनको भनाइ छ । लकडाउनलगत्तै यो तरिका सोचेको भए पनि एप निर्माणमा ढिलाइ हुँदा शनिबारबाट मात्रै सुविधा दिन सकिएको उनले बताए । उक्त एपमा अर्डर गरेको खाजा कति समयमा तयार भएर घरमा आइपुग्छ भन्ने जानकारी ग्राहकले पाउने र डेलिभरी गर्नुपर्ने स्थानबारे समेत एपमा नै बताउन सकिने सुविधा छ । अहिले लाइम एन्ड लेमनबाट ग्राहकले ७० प्रतिशत परिकार अर्डरअनुसार घरमै पाउने सुविधा उपलब्ध छ । अहिलेको स्थितिले वित्तीय संस्थाको ऋण तिर्न र कर्मचारीलाई तलब दिन समस्या भएको पौड्यालले सुनाए । लकडाउन सुरु हुनेबित्तिकै केही कर्मचारी घर गएका थिए, उनले भने, अहिले १५ जना कर्मचारी आवासीय छन् । उनीहरूको कोठाभाडा, खाना, खाजाको व्यवस्था गरिदिएका छौं । होम डेलिभरीमा जाने कर्मचारीका लागि व्यक्तिगत सुरक्षा सामग्री (पीपीई) को व्यवस्था गरिएको उनले जानकारी दिए । भान्सामा काम गर्ने कर्मचारी र बाहिर काम गर्नेबीचको दूरी कायम गरिएको छ । खाने कुरा र भान्साका हरेक स्थानमा सेनिटाइजेसनलाई ख्याल गर्दै काम गरिरहेको पौड्यालले बताए ।होम डेलिभरीका लागि छिटोछरितो सुविधा दिने ड्याडिज किचनले पनि गत बिहीबारदेखि यस्तो सेवा सुरु गरेको छ । कोरोना भाइरसको त्रासले यस्तो अवस्था आउला भन्ने लागेको थिएन, सञ्चालक प्रिन्स मल्लले भने, बन्द गरेर बस्नु विकल्प होइन जस्तो लागेर सेवा थाल्यौं । बुटवलको कालिकानगरमा रहेको उक्त रेस्टुरेन्टले लकडाउन भए पनि घर नगई बसेका १२ कर्मचारीको खर्च, व्यवसायको आर्थिक पाटो मेन्टेन गर्न पनि वैकल्पिक उपाय आवश्यक परेको र पूर्ण स्वास्थ्य सतर्कता अपनाई ग्राहकको घरदैलोसम्म खाजा पुर्याइदिने गरेको मल्लले जानकारी दिए । रेस्टुरेन्टले लकडाउनका लागि आफ्नो फेसबुक पेजमा लकडाउन मेनु उपलब्ध गराएको छ । त्यस्तै उसले सेनिटाइजेसन र कर्मचारीले कसरी काम गरिरहेका छन् भन्नेबारे समेत पेजमै ग्राहकलाई अपडेट गराई सेवा दिइरहेको छ । यो सुविधा सुरु गरेपछि डेलिभरी अर्डर राम्रै आएको मल्लले बताए । तर यो अवस्थाले परेको आर्थिक भार, भाडा तिर्नुपर्ने अवस्था र आम्दानी बन्द हुँदा व्यवसाय घाटामा जानु स्वाभाविक रहेको उनको भनाइ छ । काठमाडौंको फ्रेन्चाइजका रूपमा केही महिनाअघि बुटवलमा खुलेको केकेएफसीले गत बुधबारबाट ग्राहकको घरमै परिकार पुर्याइदिन थालेको छ । यस्तो माध्यमबाट व्यवसाय फस्टाइनसकेको सञ्चालक वीरेन प्रधानको भनाइ छ । रेस्टुरेन्ट सुरु गरेको धेरै दिन भएको थिएन, धेरै ग्राहकले सेवाबारे जानकारी नपाउँदै बन्द गर्नुपर्यो, उनले भने, केही दिन यसरी चलाउँछौं, व्यापार नभए फेरि बन्द गर्नुपर्छ । आफूहरूको मातृशाखाबाट सेवा सुरु गरेपछि अहिले अन्य शाखा पुनः सुरु भएको उनले बताए । टेलिफोनमार्फत सेवा दिइरहेको उनले जानकारी दिए । केही परिकार बनाउन चाहिने कच्चा पदार्थ काठमाडौंबाट आउने र अहिले ल्याउन नमिलेकाले र यहाँ उपलब्ध सामग्री पनि सञ्चालन गरेको तीन दिनपछि प्रयोग गर्न नमिल्ने भएकाले सबै परिकार उपलब्ध गराउन समस्या भएको प्रधानको भनाइ छ । लकडाउन भए पनि आफूहरूकहाँ रोजगारीमा रहेका हरेक कर्मचारीलाई तलब दिइएको उनले बताए । यस्तो अवस्था अझै लम्बिँदै गए आफूहरू जस्तो नयाँ व्यवसायीलाई धेरै नै नकारात्मक असर पर्ने उनले बताए । रेस्टुरेन्टमा कार्यरत कर्मचारीलाई पन्जा, सेनिटाइजर, मास्क उपलब्ध गराइएको छ । केकेएफसीले लकडाउनमा घरमा रहेका ग्राहकलाई स्टेहोम ह्यापिली नाम दिई प्याकेज खाजाको व्यवस्था गरेको छ । जसमा फ्राइड चिकेन, विङ्स र चिकेन बोनलेस स्टिक उपलब्ध छ ।यहाँको झोल मःमः क्याफेले पनि होम डेलिभरी सेवा थालेको छ । व्यापार त्यति धेरै हुने अपेक्षाभन्दा पनि आफ्ना ग्राहकले खोजेमा सुविधा छ है भन्ने सन्देश दिन सतर्कतासाथ क्याफे चलाउन थालिएको सञ्चालक प्रगेन उदयले बताउँछन् । बुटवलस्थित डल्ले रेस्टुरेन्टले भने निःशुल्क खाजा सुविधा दिइरहेको छ । उसले प्रादेशिक अस्पतालको फ्रन्टलाइनमा कार्यरत २० कर्मचारीलाई खाजा र तिलोत्तमाको शंकरनगरस्थित क्वारेन्टाइनमा दैनिक ३० जनालाई फलफूल र जुस उपलब्ध गराइरहेको म्यानेजर सिद्धार्थ रिजालले जानकारी दिए । यसअघि डल्लेले इलाका प्रहरी कार्यालयमा पाँच दिनसम्म ६० जनालाई खाजा सेवा दिएको उनले बताए ।"
महामारीका बेला डेढ करोडका गाडी !,"(काठमाडौं)  भौतिक पूर्वाधार तथा यातायात मन्त्रालयअन्तर्गतको पानीजहाज कार्यालयले डेढ करोड मूल्य बराबरका दुई गाडी किन्ने तयारी गरेको छ । मुलुक कोभिड१९ का कारण लकडाउन भएको समयमा कार्यालयले भने गाडी खरिद गर्ने प्रक्रिया अघि बढाएको हो । कार्यालय प्रयोजनका लागि भन्दै महँगो गाडी खरिद गर्न लागिएपछि सर्वत्र टीकाटिप्पणी भएको छ । कार्यालयले गाडी खरिदमा छनोट भएको कम्पनीको नामसहित बुधबार बोलपत्र स्वीकृत गर्ने आशयको सूचना प्रकाशन गरेपछि वास्तविकता बाहिर आएको हो । सूचनाअनुसार सिप्रदी ट्र्रेडिङ कम्पनीले टेन्डर पाएको छ । उक्त कम्पनीले बिक्री गर्ने एसयूभी चारपांग्रे गाडी खरिदका लागि छानिएका छन् । मूल्य अभिवृद्धि करसहित दुईवटा गाडीको मूल्य १ करोड ४३ लाख ९८ हजार छ । सात दिनको समय दिएर स्वीकृत गर्ने आशयको सूचना निकालिएको हो ।उजुरबाजुर गर्ने समय र खरिद गर्न छनोट भएको कम्पनीलाई सम्झौताका लागि बैंक ग्यारेन्टी डकुमेन्ट तयार गर्न भनेर स्वीकृत गर्ने आशयको सूचना निकालिएको हुन्छ, सार्वजनिक खरिद अनुगमन कार्यालयका कानुन शाखा निर्देशक राजेशकुमार थापाले भने, बीचमा उजुरबाजुर परे त्यही कार्यालयले हेर्छ, जसले गर्दा एकदुई दिन लम्बिन सक्छ । उजुरी नपरे सूचना निकालेको ८ दिनका दिन कार्यालयले सम्झौता गर्न आउन भन्दै कम्पनीलाई अर्को पत्र दिनेछ । जुन अवधि बढीमा १५ दिनको हुनेछ । यसमा एकदुई दिनभित्र पनि सम्झौता गर्न मिल्ने उनले बताए ।गाडी खरिदमा ईबिडिङमार्फत बोलपत्र लिइएको थियो । जसमा सिप्रदी एउटाले मात्र बोलपत्र पेस गरेको पानीजहाज कार्यालयले जनाएको छ । यता पानीजहाज कार्यालयका कायममुकायम रजिस्ट्रार विपिन राजभण्डारी भने लकडाउनअघिकै टेन्डरअनुसार अहिले प्रक्रिया मात्र अघि बढाइएको दाबी गर्छन् । लकडाउन नभएको भए गाडी किन्ने प्रक्रिया पहिल्यै सकिन्थ्यो, उनले भने, लकडाउनले गर्दा समस्या भएको हो, यो टेन्डर अहिले खोलिएको होइन । लकडाउनका बेला मूल्यांकन गरेर खरिद गर्ने प्रक्रिया मात्र अगाडि बढाउन खोजिएको उनको भनाइ छ । फागुन ८ मा टेन्डर निकालेका थियौं, चैत १० गते टेन्डर खोलेका हौं, उनले भने, लकडाउन भएपछि खरिद प्रक्रिया अघि बढ्न सकेको थिएन । अर्थ मन्त्रालयबाट लकडाउनअघि निकालिएको बोलपत्रलाई नियमित गर्ने तर नयाँ गर्न नपाइने भनेर परिपत्र आएको उनले बताए । पहिला बोलपत्र नगरिएको भए यो महामारीका बेला खरिद प्रक्रिया अघि बढाउने इच्छा थिएन, उनले भने । सबै प्रक्रिया खरिद नियमावलीअनुसार नै गरिएको उनको दाबी छ ।"
तलब नपाएका श्रमिकको उजुरी बढ्दै,"(काठमाडौं)  श्रमिकहरूले उद्योगप्रतिष्ठानबाट आफूहरूले चैत महिनाकै तलबभत्ता नपाएको उल्लेख गर्दै श्रम, रोजगार तथा सामाजिक कल्याण, पर्यटन र उद्योग मन्त्रालयमा धमाधम उजुरी दिन थालेका छन् । सबभन्दा बढी उजुरी श्रम मन्त्रालयमा परेका छन् ।उजुरीमा उनीहरूले चैतको तलब दिलाइदिन सरकारसित माग गरेका छन् । श्रमिकहरूका तर्फबाट सत्तारूढ नेकपाको नेपाल ट्रेड युनियन महासंघ (जिफन्ट) र प्रमुख विपक्षी कांग्रेसको ट्रेड युनियन कांग्रेसले मजदुरले चैतको समेत पारिश्रमिक नपाएको गुनासो र उजुरी दिन थालेको ती मन्त्रालयका अधिकारीले जानकारी दिएका छन् ।उजुरीमा श्रमिकहरूले लकडाउनका कारण मारमा परेको भनेर उद्योगप्रतिष्ठानहरूले सरकारबाट कर तथा बैंक ब्याजमा छुट पाए पनि तलब दिन भने चासो नदिएको दाबी गरेका छन् । दिनदिनै मन्त्रालयमा उजुरी बढ्दै गएृको ती अधिकारीले बताए । उजुरीमा पारिश्रमिक दिलाउन सरकारले गम्भीर कदम चाल्नुपर्ने उल्लेख गर्दै नदिने व्यवसायी वा रोजगारदातालाई राज्यले दिने सुविधा रोक्नुपर्ने माग गरिएको छ । सरकारले उद्योगप्रतिष्ठानलाई श्रमिकलाई चैतको पूरै र वैशाखको आधा तलब दिनुपर्ने निर्णय गरेको छ । वैशाखको बाँकी तलब उद्योगप्रतिष्ठानले बैंकबाट कर्जा पाएपछि दिनुपर्ने मन्त्रिपरिषद्को निर्णयमा उल्लेख छ । उजुरीमा श्रमिकहरूलाई पारिश्रमिक दिलाउन सरकारबाट अहिलेसम्म कुनै कदम नचालिएकामा असन्तुष्टिसमेत जनाइएको छ । वर्षौंदेखि नाफा कमाउँदै आएका उद्योगप्रतिष्ठानले डेढ महिना जतिको लकडाउन देखाई तलब नदिएर अन्याय र गैरजिम्मेवारपूर्ण कार्य गरेको श्रमिकहरूले उल्लेख गरेका छन् । तीनवटै मन्त्रालयले श्रमिकको उजुरीबारे के गर्ने भन्ने निर्णय भने गरेका छैनन् । हजारौं श्रमिकले तलब नपाएको उजुरी, गुनासा र विज्ञप्ति आइरहेका छन् । हामीले अहिलेसम्म केही निर्णय गर्न सकेका छैनौं, एक अधिकारीले भने । यसैबीच जिफन्ट सम्बद्ध उद्योग ट्रेड युनियन नेपाल (ह्विन) ले हालै गरेको स्थलगत अध्ययनका क्रममा मुलुकका ७० प्रतिशत उद्योगले श्रमिकलाई तलब नदिइएको पाइएको जनाएको छ । ह्विनले बढी उद्योग रहेका मुलुकका पाँचवटा प्रदेशका २ सय १९ उद्योगमा लकडाउन अवधिको पारिश्रमिक वितरण र उद्योग सञ्चालनको अवस्थासम्बन्धी अध्ययन प्रतिवेदनमा ७० प्रतिशत उद्योगले चैतको पूरै पारिश्रमिक नदिइएको उल्लेख छ । प्रतिवेदनमा प्रदेश १ मा ८७ प्रतिशत, प्रदेश २ मा ५८, वाग्मती प्रदेशमा ६८, गण्डकी प्रदेशमा ६८ र प्रदेश ५ मा शतप्रतिशत श्रमिकले नियमित पारिश्रमिक नपाएको उल्लेख छ । बहुराष्ट्रिय कम्पनी, हाइड्रोपावर, खाद्य र औषधिसम्बन्धी सबै उद्योगले भने चैतको पूरै तलब दिएको प्रतिवेदनमा उल्लेख छ । यी उद्योग लकडाउनका क्रममा समेत सञ्चालनमा छन् ।"
बजेटमा एक प्रदेश एक ठूला आयोजना,"काठमाडौं (कास) ऊर्जा, जलस्रोत तथा सिँचाइ मन्त्रालयले आगामी आर्थिक वर्षको बजेटमार्फत एक प्रदेश एक ठूला आयोजना नारा दिएर हरेक प्रदेशमा ठूला जलविद्युत् आयोजना निर्माणका लागि बजेट विनियोजन गर्ने भएको छ । मन्त्रालयले बजेटमा समावेश गर्ने विषयमा सरोकारवालासँग छलफल थालेको छ । यसैअन्तर्गत बजेटका विषयमा मन्त्री पुनले सबै प्रदेशका भौतिक पूर्वाधारमन्त्रीसँग भिडियो संवाद गरेका थिए । संवादमा मन्त्री पुनले सरोकारवालाको सुझावलाई बजेटमा समावेश गर्ने प्रतिबद्धता जनाए । प्रदेश२ मा आगामी आर्थिक वर्षभित्र पूर्ण विद्युतीकरण गरिने उनले जानकारी दिए । यस्तै विद्युतीकरण हुन बाँकी अन्य जिल्लामा पनि केही वर्षभित्र पूर्णरूपमा विद्युतीकरण गरिने उनको भनाइ छ । आगामी वर्ष डीपीआर सकिएका दूधकोसी, तामाकोसी ५ को वित्तीय व्यवस्थापन सकेर आगामी आर्थिक वर्षमा निर्माण सुरु गर्ने योजना रहेको मन्त्री पुनले प्रदेश मन्त्रीहरूलाई जानकारी गराए । बूढीगण्डकी जलविद्युत् आयोजनाको पनि मुआब्जा वितरण सकेर पूर्वाधारका काम अघि बढाउने उनले बताए । चैनपुर सेती, नौमुरे, जगदुल्लाह, नलसिंहगढ र फुकोट जलविद्युत् आयोजनाको डीपीआर पनि अन्तिम चरणमा पुगेको उनले जानकारी दिए । डीपीआर सकिएलगत्तै वित्तीय व्यवस्थापनको काममा मन्त्रालय लाग्ने उनको भनाइ छ ।"
कोरोना कोषमा सुनचाँदी महासंघको १५ लाख,"काठमाडौं (कास) नेपाल सुनचाँदी व्यवसायी महासंघले सरकारले स्थापना गरेको कोरोना भाइरस संक्रमण रोकथाम, नियन्त्रण तथा उपचार कोषमा १५ लाख रुपैयाँ सहयोग गरेको छ । महासंघले बुधबार प्रधानमन्त्री तथा मन्त्रिपरिषद्को कार्यालयका सचिव नारायणप्रसाद बिडारीलाई उक्त रकम बराबरको चेक हस्तान्तरण गरेको हो । महासंघले आफ्ना जिल्लानगर संघबाट राहत तथा उद्धार कार्यका लागि २५ लाख रुपैयाँ सहयोग उपलब्ध गराएको जनाएको छ ।"
कोरोना प्रभावित देशमा एनआरएनएको सहयोग,"काठमाडौं (कास) गैरआवासीय नेपाली संघ (एनआरएनए) ले कोरोना भाइरसबाट प्रभावित देशमा आर्थिक सहयोग गरेको छ । भाइरसबाट बढी प्रभावित ५ देशलाई संघले आर्थिक सहयोग गरेको संघका महासचिव हेमराज शर्माले बताए । संघले बहराई, स्पेन, पोर्चुगल र इटालीलाई ५५ हजार र माल्टालाई ३ हजार अमेरिकी डलर सहयोग प्रदान गरिएको जनाएको छ । संघले यसअघि यूएई र साइप्रसमा रहेका नेपालीलाई संघका राष्ट्रिय समितिमार्फत आर्थिक सहयोगका साथै राहत वितरण गरेको थियो ।"
आर्थिक संकट समाधान गर्न दबाब दिइने,"काठमाडौं (कास) कांग्रेसका सभापति शेरबहादुर देउवाले कोरोना भाइरसका कारण उत्पन्न आर्थिक संकट समाधानका लागि विपक्षी दललाई दबाब सिर्जना गर्ने बताएका छन् । कांग्रेस र निजी क्षेत्रका संघसंस्थाबीच कोरोना महामारीबाट नेपालको अर्थतन्त्रमा परेको संकट समाधान र आगामी बजेटमा सम्बोधन गर्नुपर्ने उपायबारे आयोजना गरिएको अन्तरक्रियात्मक कार्यक्रममा सभापति देउवाले कोरोनाले अर्थतन्त्रमा पारेको असरलाई आफूहरूले नियालिरहेको प्रतिक्रिया दिए । निजी क्षेत्रले प्रस्तुत गरेका अवधारणा लागू गराउन संसद्मा सक्रिय भूमिका निर्वाह गर्ने उनको भनाइ छ । अन्तरक्रियामा नेपाल उद्योग परिसंघ, नेपाल उद्योग वाणिज्य महासंघ, नेपाल चेम्बर अफ कमर्स, होटल एसोसिएसन अफ नेपाललगायतका प्रतिनिधिको उपस्थिति थियो ।"
"कर्णालीमा मेसिन पुग्यो, किट पुगेन","जुम्लाले आफैं किन्योसंघीय सरकार मातहतको जुम्लास्थित कर्णाली स्वास्थ्य विज्ञान प्रतिष्ठानले भने टेन्डर प्रक्रियामार्फत पहिलो चरणमा एकएक हजार थान भीटीएम, आरएनए एक्स्प्रेसन किट र रिएजेन्ट खरिद गरिसकेको छ । चिनियाँ कम्पनी डिल्याब ले बिहीबारसम्म सामान काठमाडौं ल्याइपुर्याउने र दुईतीन दिनमा जुम्ला ल्याइने प्रतिष्ठानका रजिस्ट्रार विश्वराज काफ्लेले बताए । उनका अनुसार करिब एक महिनाअघि डिल्याब आरटीपीसीआर मेसिन र प्रयोगशाला सामग्री खरिद गर्न भएको टेन्डर प्रक्रियामा छनोट भएको थियो ।प्रतिष्ठानले युरोपियन स्ट्यान्डर्ड (सीई सर्टिफाइड) का रिएजेन्ट र आरएनए एक्स्प्रेसन किट तथा अमेरिकन स्ट्यान्डर्ड (यूएसएफएडी) का भीटीएम ल्याउन लागेको हो । यी दुवै स्ट्यान्डर्ड आईएसओ सर्टिफाइड (इन्टरनेसनल अर्गनाइजेससन फर स्ट्यान्डर्डाइजेसन) हुन् । उक्त कम्पनीले दुई हजार थान आरडीटी किट पनि ल्याउन लागेको छ । यसका लागि खरिद प्रक्रिया सुरु भएको र शनिबारसम्म किट काठमाडौं आइपुग्ने रजिस्ट्रार काफ्लेको दाबी छ । प्रतिष्ठानले जुम्ला, मुगु, कालीकोट र हुम्लामा पीसीआर तथा आरडीटी परीक्षणको जिम्मा लिएको छ ।"
कोसी अस्पतालमा निको भए ६ भारतीय,"भुल्केका ३३४ जनाको परीक्षण हुँदैउदयपुरउदयपुरको त्रियुगा नगरपालिका ३ भुल्केमा बुधबार दोस्रो चरणमा ३ सय ३४ जनाको घाँटीको र्यालको नमुना संकलन गरिएको छ । भुल्केको नूरी मस्जिद र आसपासको बस्तीमा वैशाख ५, ६ र ९ गते गरेर २८ जनामा कोभिड१९ को संक्रमण देखिएको थियो । ती संक्रमितका परिवार, नातागोता र उनीहरूको सम्पर्कमा आएकाको दोस्रो पटक र्यालको नमुना संकलन गरिएको हो । उनीहरूमध्ये २ सय ३८ जनाको दोस्रो पटक नमुना संकलन गरिएको स्वास्थ्य कार्यालय उदयुपरका प्रमुख मोहन सुवेदीले बताए । संकलित नमुना बुधबारै परीक्षणका लागि बीपी कोइराला स्वास्थ्य विज्ञान प्रतिष्ठान धरान र कोसी अस्पताल विराटनगरमा पठाइएको छ ।"
१८ दिनमा १५ शय्याको कोरोना अस्पताल तयार,"(रुकुम पश्चिम)  चौरजहारी अस्पतालको स्वामित्वमा रहने गरी चौरजहारी नगरपालिका१ मा १८ दिनमा १५ शय्याको कोरोना अस्पताल निर्माण गरिएको छ । सात कोठाको भवनमा ६ कोठामा बिरामी भर्ना गरिनेछ भने एउटा स्वास्थ्यकर्मीले प्रयोग गर्नेछन् ।कर्णाली प्रदेश सरकारले गत चैत १३ मा चौरजहारीमा कोरोना आइसोलेसन केन्द्र बनाउने निर्णय गरेको थियो । अस्पतालमा एकैपटक ३९ जनालाई आइसोलेसनमा राखेर उपचार गर्न सकिनेछ । अक्सिजन र नेगेटिभ प्रेसर मेसिनसहितको अस्पताल निर्माण गरिएको अस्पताल प्रशासक डिलबहादुर गिरीले बताए । मेसिनले बिरामीको नकारात्मक भाइरस निकाल्न सहयोग गर्नेछ, उनले भने, गम्भीर प्रकृतिका कोरोना संक्रमितको उपचारका लागि दोस्रो चरणमा आइसोलेसन निर्माण गरिएको हो । अस्पतालले यसअघि २४ शय्याको आइसोलेसन निर्माण गरेको थियो । अस्पतालका अनुसार झन्डै एक करोड रुपैयाँको लगानीमा आइसोलेसन निर्माण गरिएको हो । यसअघि शीतल माध्यमिक विद्यालयको भवनमा २० र चौरजहारी अस्पतालभित्रै ४ शय्याको आइसोलेसन निर्माण गरिएको प्रशासक गिरीले बताए । अस्पतालले तीन थरीका बिरामीलाई छुट्टाछुट्टै वार्डमा राखेर उपचार गर्ने व्यवस्था मिलाएको छ । शीतल माविको वार्डमा शंकास्पद, संक्रमण भएका, तर लक्षण नदेखिएका तथा आफैं औषधि सेवन गर्न सक्नेलाई राखिनेछ । नवनिर्मित वार्डमा स्लाइन चढाउनुपर्ने, अक्सिजन दिनुपर्ने र हिँडडुलमा समस्या हुनेलाई उपचार गरिने प्रशासक गिरीले जानकारी दिए ।उनका अनुसार अस्पतालभित्रको वार्डमा भने गम्भीर अवस्थाका बिरामीलाई राख्ने तयारी भइरहेको छ । उक्त वार्ड चौबिसै घण्टा चिकित्सकको रेखदेखमा हुनेछ, उनले भने, बिरामीको अवस्था गम्भीर भए र भेन्टिलेटरमा राख्नुपर्ने अवस्थामा मात्रै रिफर गर्ने व्यवस्था मिलाइएको छ । अस्पतालले यसअघि दुईजना शंकास्पद बिरामीको उपचार गरिसकेको जनाएको छ । चौरजहारीमा अर्को आइसोलेसन भवनसमेत बन्दै छ । शीतल माध्यमिक विद्यालयको प्रांगणमा ८ कोठाको भवन निर्माणको काम अन्तिम चरणमा पुगेको चौरजहारी नगरप्रमुख विशाल शर्माले बताए । उनका अनुसार एउटा कोठामा चार जना बिरामी राख्न मिल्ने गरी ३२ शय्याको आइसोलेसन निर्माण भइरहेको हो । फिनिसिङको काम मात्र बाँकी छ, उनले भने, सबै ठाउँको केन्द्र भागमा रहेकाले आवश्यक पर्ला भनेर आइसोलेसन भवन निर्माण गरिरहेका हौं । आइसोलेसन वार्डका लागि प्रदेश सरकारले दिएको ५० लाख रुपैयाँ सामग्री खरिदमा खर्च भएको उनको भनाइ छ । यसअघि आठबीसकोट नगरपालिकाले १५ शय्याको कोरोना अस्पताल बनाइसकेको छ ।"
शुद्धीकरण अभियानमा चुक्दै,"लिग र फिक्सिङसहिद स्मारक लिग २०७० पछि पहिलोपल्ट कार्यसमिति निर्वाचनसँगै २०७५ सालमा आयोजना गरियो । लिग भयो बिना रेलिगेसनको । रोकिएको लिग फेरि सुचारु गर्न लिगको मर्म नै त्याग्नुपरेको एन्फाले बहाना बनायो । अर्को साल (२०७६) मा दुई टिम रेलिगेसनमा पर्ने भन्दै त्यो लिगमा पुछारका दुई टिमलाई १ र २ अंक अर्को लिगमा घटुवा गर्ने निर्णय भयो । त्यो निर्णय बेवास्ता गर्दै २०७६ को लिगबाट एक टिमलाई मात्रै बी डिभिजनमा झारियो विकिन्ड लिग को अवधारणाअनुसार लिग गर्ने एन्फा अध्यक्ष शेर्पाले घोषणा गरे । तर, क्लबहरूले एक सातामा तीन खेलसम्म खेल्नुपर्यो, जुन विकिन्ड लिगको अवधारणामा पर्दैन । प्रदेश लिग तोकिएको मितिमा पूरा भएन र राष्ट्रिय लिगलाई कोभिड१९ ले धकेल्यो । तर, एन्फाले गत वर्ष घोषणा गरेको फ्रेन्चाइज लिग र कर्पोरेट प्रतियोगिता गर्भमै तुहिएको छ । महिला लिग र उमेर समूहको लिग त फिफा र एएफसीको बजेट पचाउने काममात्रै भइरहेको छ ।ए डिभिजन लिग २०७५ मा मनाङका प्रशिक्षक सुमन श्रेष्ठले पत्रकार सम्मेलनमा प्रतिस्पर्धी क्लबप्रति फिक्सिङको आरोप लगाए तर उनी एन्फाको कारबाहीबाट जोगिए । उनलाई एन्फाले उत्कृष्ट प्रशिक्षकको पुरस्कारपछि पनि प्रदेश १ को प्रशिक्षक नियुक्त गरेर सम्मान गर्यो । २०७६ को लिगमा सरस्स्वती क्लबका कप्तानले हिमालयन शेर्पाका गोलकिपरलाई फिक्सिङको प्रस्ताव गरे । एन्फाले सरस्वतीका कप्तान दिपेश श्रेष्ठ र सूचना लुकाएको आरोपमा हिमालयनका व्यवस्थापक विजेन्द्र पुडासैनी निलम्बनमा परे । एन्फा अध्यक्षले नेतृत्व गरिरहेको क्लब हो हिमालयन शेर्पा । एन्फाका मानार्थ उपाध्यक्ष शिक्षित पराजुली सरस्वतीका अध्यक्ष हुन् । पराजुली र सरस्वतीका प्रशिक्षक प्रदीप नेपालले खुलेरै एपीएफमाथि फिक्सिङको आरोप लगाए तर यसबारे एन्फा मूकदर्शक बन्यो । सम्झौता तोड्दैपूर्वअध्यक्ष नरेन्द्रलाल श्रेष्ठले एन्फाको मार्केटिङ र प्रसारण अधिकार अन्नपूर्ण मिडिया नेटकवर्कलाई तीन वर्षका लागि ५ करोड रुपैयाँमा बेचेको थियो । त्यो सम्झौतालाई शेर्पाले अध्यक्ष बनेलगत्तै तोडेर रामसार (राम सरस्वती) मिडिया प्रालिलाई मार्केटिङ र प्रवर्द्धन अधिकार तीन वर्षका लागि ४ करोड ५० लाखमा बिक्री गरे । पछिल्लो वर्ष रामसार र एपीवानसँग एन्फाको सम्बन्ध चिसिएको छ ।एपीवान टेलिभिजनलाई प्रसारण अधिकार तीन वर्षका लागि १ करोड ५ लाखमा बेचे । तर एपीवानसँगको त्यो सम्झौता १ वर्ष नटिक्दै शेर्पाले नेपाल टेलिभिजनसँग वार्षिक ३५ लाखमा हस्ताक्षर गरे, त्यो पनि एन्फा कार्यसमितिलाई थाहै नदिएर । एन्फाले माइकोजुसँग पनि डिजिटल राइट्सका लागि १ लाख डलर बढी (चारवर्षे) र ए डिभिजन लिगको मुख्य प्रायोजनमा कतार एयरवेजसँग १ लाख ५० हजार डलर (एक वर्ष) मा सम्झौता गर्यो । पोखरा काण्डगण्डकी प्रदेशका सांसद राजीव गुरुङले मनाङको फुटबल टिमलाई प्रदेश लिगमा प्रतिस्पर्धा गर्न पोखरा आएपछि सेवा, सुविधामा बेवास्ता गरेको भन्दै कास्की जिल्ला फुटबल संघका अध्यक्ष मिलन गुरुङलाई रंगशालामै झापड हाने । मिलनले दीपक मनाङ्गेको नामले चर्चित डन विरुद्ध प्रहरीमा उजुरी दिए । त्यसपछि मिलनले फुटबलको नाममा गरेका कर्तुतहरू खुल्न थाल्यो । उनले फुटबलको नाममा दसौं लाख ठगी गरेको रहस्य खुल्यो । ठगीको आरोपमा मिलन पनि पक्राउ परे ।पोखरा कपको आयोजना तथा एन्फाले पोखरामा गरेका विभिन्न कार्यक्रमको होटल, रेस्टुराँलगायतलाई तिर्नुपर्ने रकम नतिरेको, उल्टै धम्क्याएको, पोखरा रंगशालामा संघले चलाएको ट्रेनिङ सेन्टरमा संकलित रकम हिनामिना गरेको, पुरस्कार नदिएको आरोप मिलनमाथि लाग्यो । प्रहरी हिरासतमा रहेका मिलनलाई भेट्न एन्फा अध्यक्ष शेर्पा पोखरा नै पुगे । दीपक मनाङ्गेले फुटबल बिगारेको भन्दै मिलनमात्र होइन शेर्पालाई पनि झापड हान्ने धम्की दिएका थिए । अध्यक्ष शेर्पा राजधानी फर्केलगत्तै उनै मनाङ्गेलाई भेट्न पुगे । शेर्पाले मनाङ्गेलाई एन्फामा हस्तक्षेप नगरिदिन र आफ्नो नेतृत्व जोगाइदिन अनुरोध गरे । यसले शेर्पाको नेतृत्वमा एन्फा कसरी सञ्चालन भइरहेको छ भन्ने प्रस्टै पार्छ । राजीनामा र गुटबन्दीहिमालयन शेर्पा क्लबबाटै सन् २०११ देखि कर्माछिरिङ शेर्पालाई साथ दिएका नवीन पाँडे शुद्धीकरण अभियानका एउटा अभिन्न पात्र हुन् । २०७४ सालको अध्यक्षको चुनावमा नरेन्द्रलाल श्रेष्ठसँग शेर्पा पराजित भए पनि पाँडेले उनको साथ छोडेनन् । शेर्पा अध्यक्ष चुनिएलगत्तै कार्यसमिति बैठकले पाँडेलाई अध्यक्षको सल्लाहकार तथा अन्तर्राष्ट्रिय सम्बन्ध प्रमुखमा नियुक्त गर्यो । तर उनले एक वर्षमै राजीनामा दिए । त्यसको ६ महिनाअघि दिएको राजीनामा त्यत्तिकै थन्कियो । पाँडेले दोस्रोपल्ट राजीनामा गरेपछि एन्फामा शेर्पा र उनको समूहले गरेका अवाञ्छित कार्यहरू बाहिरिन थाल्यो ।जिम्मेवारी नदिएको भन्दै अनुशासन समितिका संयोजक विजयनारायण मानन्धरले पनि राजीनामा दिए । पूर्वउपाध्यक्ष मानन्धरले पनि थापाविरुद्धको अभियानमा सुरुबाटै साथ दिएका थिए । अरु समितिबाट दामोदर भट्टराई र धिरेन चेम्जोङले पनि राजीनामा गरे । नाइट क्लबबाट बिहान ४ बजे एन्फा होस्टेल फर्केर होहल्ला गर्ने खेलाडीलाई स्पष्टीकरण सोध्नेमा पदाधिकारीबीच मतमतान्तर भयो, कुनै कारबाही गरिएन ।अध्यक्ष शेर्पाले निर्वाचनपछि वरिष्ठ उपाध्यक्ष बनाउने क्रममा चार उपाध्यक्षलाई एक वर्षसम्म झुलाइरहे । शेर्पालाई साथ दिएका पंकजविक्रम नेम्वाङ अन्ततः वरिष्ठ उपाध्यक्ष चुनिए । पछिल्लो समय उनले शेर्पाको साथ छाडेका छन् । नेम्वाङको आरोप छ, पहिला एन्फा जसरी चलेको थियो, शेर्पाले त्यसैगरी चलाए । पहिला आफू अनुकूल काम गरेपछि अनुमोदनलाई मात्रै बैठकमा ल्याउने गरे । बैठकका निर्णयहरू र निर्णय पुस्तिकामा अध्यक्ष र महासचिवको मात्रै हस्ताक्षर गर्ने नयाँ व्यवस्था लगायतका तथ्यले पनि त्यस्तै देखाउँछ ।चार जिल्ला संघले त अध्यक्ष शेर्पाले आर्थिक अनियमितता र अवैधानिक कामहरू गरेको आरोप लगाउँदै मन्त्रालयमा उजुरी नै दियो । अध्यक्ष शेर्पाले आफैं उपस्थित भएको गण्डकी प्रदेश फुटबल संघलाई मान्यता दिन अस्वीकार गरिदिए । जिल्ला संघलाई एन्फाको सिधा पहुँचबाट प्रदेश संघमा सीमित गर्ने शेर्पाको योजनाले एन्फामा विवाद चर्काउँदै लगेको छ । जिल्ला र क्लबहरू शेर्पाबाट टाढिँदै गएका छन् । यसले गणेश थापा र उनको समूहविरुद्ध शुद्धीकरण अभियानमार्फत् फुटबलका सबै पक्ष जसरी एकीकृत भएको थियो, त्यसैगरी शेर्पा र उनको समूहविरुद्ध नेपाली फुटबलको पुरानै शक्ति फेरि जुट्न थालेको छ ।"

शीर्षक,विवरण
भारतीय सुरक्षाकर्मीले भत्काए नेपाली सडक,"(वीरगन्ज)  निर्माण सम्पन्न भएको दुई वर्ष बितिसक्दा पनि प्रयोगमा नआएको पुल सञ्चालन गर्न निर्माण गरिएको सडक भारतीय सुरक्षाकर्मीले भत्काइदिएका छन् । पर्साको ठोरी गाउँपालिका२ र ३ जोड्ने ठुटे खोलाको पुल सञ्चालनका लागि तीन दिनअगाडि कुलो पुरेर सडक बनाइएको थियो ।भारतीय सीमा सुरक्षा बल, बिहार सहोदार थानाका प्रहरी र सीमावर्ती भारतीय नागरिकले बिहीबार साँझ सडक भत्काइदिएका हुन् । भारतीयले सडक भत्काइरहेको थाहा पाएपछि ठोरीवासी भेला भएर विरोध गरेका थिए । केही समयको भनाभनपछि भारतीय प्रहरी र नागरिक फर्केका थिए । भत्किएको सडकमा नेपाली पक्षले पुनः माटो भरेका छन् । ठोरी गाउँपालिका२ का अध्यक्ष किशोर तामाङले भने, सडक भत्काएको खबर पाएर पुलमा पुग्दा त्यहाँ बर्दीमै रहेका भारतीय सुरक्षाकर्मीको रोहवरमा भारतीय नागरिकले सडक भत्काइरहेका थिए । नेपाली भूमिमा निर्माण गरिएको सडक किन भत्काएको भनी स्थानीयले प्रतिकार गरेपछि भारतीयहरू फर्किएका थिए ।हुलाकी सडक र पुलबीचको कुलो पुरिएकाले त्यसलाई खोल्न आएको भारतीय पक्षको भनाइ छ । भारतीयको अवरोधकै कारण पुल निर्माण सम्पन्न भएको दुई वर्ष बित्दा पनि प्रयोग गर्न सकिएको छैन । हुलाकी सडक र पुलबीचको कुलोमा सडक नबनाउन्जेल पुल प्रयोगमा ल्याउने अवस्था नरहेको तामाङ बताउँछन् । वडा१, २ र ३ का जनप्रतिनिधि र स्थानीयको भेलाले शुक्रबार बिहान प्रजिअलाई स्थलगत भ्रमण गरेर समस्याको सामाधान निकालिदिन आग्रह गर्ने निर्णय गरेको छ । सधैंभरि त्यही कुलोको कुरा लिएर ठोरीवासीले अझै कति दिन पुल प्रयोग नगर्ने ? वडाध्यक्ष तामाङले भने । यस सम्बन्धमा प्रमुख जिल्ला अधिकारी विष्णुकुमार कार्कीलाई पटकपटक सम्पर्क गर्दा पनि कुराकानी गर्न चाहेनन् । सहायक प्रमुख जिल्ला अधिकारी ललितकुमार बस्नेतले ठोरीको ठुटे खोला पुल सञ्चालनको विषयमा दुवै पक्षबीच छलफल भइरहेको बताए । भारतीय महावाणिज्य दूतावासका कर्मचारीसँग छलफल भइरहेको छ, बस्नेतले भने, आपसी सहमतिमा टुंग्याइन्छ ।"
बजेट सकारात्मक : सञ्चार क्षेत्र,"काठमाडौं (कास) अर्थमन्त्री युवराज खतिवडाले बिहीबार संसद्मा प्रस्तुत गरेको आर्थिक वर्ष २०७७७८ को बजेटमा आमसञ्चार क्षेत्रका केही माग सम्बोधन गरिएको भन्दै नेपाल मिडिया सोसाइटी, ब्रोडकास्टिङ एसोसिएसन अफ नेपाल (बान) र सामुदायिक रेडियो प्रसारक संघ (अकोराब) ले स्वागत गरेका छन् । सोसाइटी, बान र अकोराबले शुक्रबार विज्ञप्ति जारी गरेर कोभिड१९ को संक्रमण तथा लकडाउनले जोखिम र आर्थिक संकट झेलिरहेका बेला बजेटमार्फत आमसञ्चारमाध्यमको कारोबारमा दुई प्रतिशत सेवाशुल्कलाई १ प्रतिशत कायम गरिएकामा धन्यवाद दिएका छन् । आगामी आर्थिक वर्षमा टेलिभिजन र रेडियोको लाइसेन्स तथा उपकरण नवीकरण शुल्कमा पूर्ण छुट दिने व्यवस्था बजेटमार्फत मिलाएकामा पनि विज्ञप्तिमार्फत सराहना गरिएको छ । विभिन्न कारणले नवीकरण हुन नसकेका प्रसारण संस्थाले ०७७ पुस मसान्तसम्म बिनाजरिवाना नवीकरण गर्न पाउने सुविधा तथा स्थानीय रूपमा सञ्चालनमा रहेका प्रसारण संस्थालाई राज्यका तर्फबाट प्रवर्द्धन गर्ने नीतिलाई तीनवटै संस्थाले प्रशंसनीय भनेका छन् । यस्तै, बजेट वक्तव्यमा उल्लेखित कतिपय अस्पष्टतालाई अर्थ विधेयकमार्फत स्पष्ट गरी आमसञ्चारमाध्यम सञ्चालनमा सरकारले सहजीकरण गर्ने विश्वास उनीहरूले व्यक्त गरेका छन् । यसअघि प्रधानमन्त्री केपी शर्मा ओलीले सम्बोधनमा कोभिड१९ को असर मूल्यांकन र राहत तथा सहुलियतका लागि अर्थ मन्त्रालयले कार्यविधि बनाई कार्यान्वयन गर्ने भनी भएको घोषणाअनुरूप यथाशीघ्र काम हुने विश्वास पनि उनीहरूको छ । कोभिड१९ विरुद्धको लडाइँ नेपाल सरकार र सीमित सरकारी निकायको मात्र नभएर समग्र नेपाली र विशेष गरी नेपाल सरकारसँगै देशको निजी क्षेत्र तथा आमसञ्चारमाध्यमको संयुक्त प्रयासबाटै आम नेपालीको जीवन रक्षा र आर्थिक क्रियाकलाप सञ्चालन र सरकारले अघि सारेको सुखी नेपाली र समृद्ध नेपालको लक्ष्य हासिल गर्न सकिनेछ, सोसाइटीका अध्यक्ष शुभशंकर कँडेल, बानका अध्यक्ष चन्द्र न्यौपाने र अकोराबका अध्यक्ष सुवास खतिवडाले हस्ताक्षर गरेको विज्ञप्तिमा भनिएको छ, यस अभियानमा नेपालका मूलधारका आमसञ्चारमाध्यमले सबैभन्दा महत्त्वपूर्ण भूमिका खेल्न सक्छन् । त्यसका लागि सरकारले संवैधानिक व्यवस्था र लोकतान्त्रिक मूल्य प्रणालीको यथोचित सम्मान गर्दै आमसञ्चारमाध्यमसँग हातेमालो गर्नु जरुरी देखिएको छ । विज्ञप्तिमा सञ्चारमाध्यमको विकास, सञ्चालन र जिम्मेवार पत्रकारिताको विकासले नै देशको छवि निर्माण गर्ने उल्लेख गर्दै नेपाल सरकार, सम्बन्धित मन्त्रालय र जिम्मेवार पदाधिकारीहरूलाई यस विषयमा आग्रहबाट माथि उठेर सोच्न र व्यवहार गर्न अनुरोध गरिएको छ । सोसाइटी, बान र अकोराबले बजेट प्रस्तुत हुनुअघि संयुक्त रूपमा पेस गरिएकामध्ये बाँकी मागलाई सम्बन्धित मन्त्रालय र निकायबाट यथाशीघ्र कार्यान्वयनका लागि ध्यानाकर्षण गराएका छन् ।"
दशगजामा एकतर्फी बनाइएका संरचना हटाउन निर्देशन,"(काठमाडौं)  संसदीय समितिले नेपालभारत सीमाको दशगजा क्षेत्रमा अन्तर्राष्ट्रिय मापदण्डविपरीत गैरकानुनी रूपमा भारतद्वारा एकतर्फी निर्माण गरिएका भौतिक पूर्वाधारहरू हटाउन सरकारलाई निर्देशन दिएको छ । प्रतिनिधिसभाको राज्यव्यवस्था तथा सुशासन समितिले विपद् व्यवस्थापन र सीमा सुरक्षाका विषयमा छलफलपछि बिहीबार दशगजा क्षेत्रमा भारतले एकतर्फी बनाएका सडक, बाँध, तटबन्धलगायतका पूर्वाधार हटाउन सरकारलाई निर्देशन दिएको हो ।समिति सभापति शशि श्रेष्ठले दशगजा क्षेत्रमा अन्तर्राष्ट्रिय कानुन र मूल्यमान्यताविपरीत पक्की सडक, तटबन्ध र बाँध बनाउने कार्यले वर्षायाममा नेपाली भूमि डुबानमा पर्ने गरेको बताइन् । बैठकमा सांसदहरूले भारतले दशगजा क्षेत्रमा निर्माण गरेका पूर्वाधारले गर्दा हरेक वर्ष नेपाली भूमि डुबानमा परेका उदाहरण पेस गरेका थिए । परराष्ट्रमन्त्री प्रदीप ज्ञवालीले दुई देशबीच सीमा समस्या रहेको र त्यसलाई वार्ताद्वारा समाधान गर्न भारतसँग पहल भइरहेको जानकारी दिए । सीमा मिचिएको, सीमा क्षेत्रमा पूर्वाधार निर्माण गरिएका विषयमा हामी अवगत छौं, दुई देशका उच्चस्तरीय प्राविधिक टोली निर्माण गरेर यसमा काम गरिरहेका छौं, यो समस्या वार्ताद्वारा हल गर्छौं, उनले भने । कांग्रेसकी डिला संगौलाले सीमा क्षेत्रका विवादका विषयमा सरकारले ध्यान दिनुपर्ने र त्यसलाई कूटनीतिक वार्तामार्फत समाधान गर्न सुझाइन् । समितिले सरकारलाई सीमा क्षेत्रका नागरिकलाई एकीकृत प्रशासनिक सेवा उपलब्ध गराउने र उनीहरूलाई सेवासुविधा पनि उपलब्ध गराउन निर्देशन दिएको छ । सीमा क्षेत्रका नागरिकले हामीलाई सरकारले हेर्छ र हाम्रो सरकार छ भन्ने महसुस गर्नुपर्यो, त्यहीअनुसार हामीले उनीहरूलाई सेवा उपलब्ध गराउन निर्देशन दिएका हौं, समितिकी सभापति श्रेष्ठले भनिन् । नेकपाकी रेखा शर्माले सीमा समस्यालाई समाधान गर्ने गरी सरकार अघि बढ्नु सकारात्मक भएको उल्लेख गर्दै त्यसलाई दीर्घकालीन रूपमा समाधान गर्नेतर्फ जानुपर्ने सुझाव दिइन् । ॅबीओपी र सुरक्षाकर्मीको संख्या बढाऊसमितिले सीमा सुरक्षाका लागि खटाइएको सशस्त्र प्रहरी बल (एपीएफ) को बोर्डर अब्जर्भर पोस्ट (बीओपी) र त्यसमा बस्ने सुरक्षाकर्मीको संख्या बढाउन गृह मन्त्रालयलाई निर्देशन दिएको छ । भारततर्फ जति सीमा सुरक्षा बलका पोस्ट र सुरक्षाकर्मी छन्, त्योभन्दा कम नहुने गरी नेपाल सरकारले पनि खटाउन आवश्यक हुन्छ, समिति सभापति श्रेष्ठले भनिन्, त्योसँगै हरेक बीओपीमा बाह्रै महिना सुरक्षाकर्मी बस्न सक्ने भौतिक पूर्वाधार र सुविधा हुन आवश्यक छ । गृहमन्त्री रामबहादुर थापाले सरकारले सीमा क्षेत्रमा बीओपी पोस्ट थप्न लागेको जानकारी दिए । गृह मन्त्रालयले अहिले भारतको सीमातर्फ १ सय २२ बीओपी र चीन सीमातर्फ दुई बीओपी खडा गरेको छ । आगामी वर्ष ३९ वटा बीओपी थप्ने सरकारले बिहीबार बजेट भाषणका क्रममा जनाइसकेको छ । बीओपी थपेर सीमा सुरक्षालाई थप मजबुत बनाउँदै लाने छौं, गृहमन्त्री थापाले भने । सांसदहरूले विपद् व्यवस्थापन प्राधिकरण भए पनि त्यसले पूर्वतयारी नगर्दा हरेक वर्ष वर्षायाममा बाढीपहिरो र डुबानका कारण समस्या हुने बताए । हामीले वर्षायाममा मात्र होइन, पूर्वतयारीका रूपमा पहिलेबाट नै आउन सक्ने विपद्को जोखिमलाई ध्यान दिएर काम गर्नुपर्छ, सांसद शर्माले भनिन् ।"
विदेशबाट १० दिनभित्र २५ हजारलाई ल्याइने,"(काठमाडौं)  करिब १० लाख नेपाली स्वदेश फर्किन चाहेको तथ्यांक सार्वजनिक भइरहेका बेला सरकारले तत्कालका लागि २५ हजारलाई मात्रै फर्काउने निर्णय गरेको छ । कोभिड१९ रोकथाम तथा नियन्त्रण उच्चस्तरीय समितिको शुक्रबारको बैठकले वैदेशिक रोजगारीमा रहेका नेपालीलाई प्राथमिकताका आधारमा एक सातादेखि १० दिनभित्र ल्याउने निर्णय गरेको हो ।गत मंगलबारको मन्त्रिपरिषद् बैठकले विदेशमा अलपत्र नागरिकको व्यवस्थापनसम्बन्धी कार्यविधि पारित गरेको थियो । त्यहीअनुसार समितिले नेपाली श्रमिकहरूको उद्धार प्रक्रिया अगाडि बढाएको हो । परराष्ट्र मन्त्रालयको तथ्यांकअनुसार भारत र अन्य देशबाट गरी झन्डै ६ लाख नेपाली तत्काल फर्किन चाहेका छन् । तर मन्त्रालयका अधिकारीसमेत सम्मिलित कोभिड१९ विपद् व्यवस्थापन केन्द्र (सीसीएमसी) ले भने भारत र अन्य मुलुकका गरी १३ लाखभन्दा बढी नेपाली स्वदेश फर्किन चाहेको तथ्यांक तयार पारेको छ । यसमध्ये प्राथमिकताका आधारमा यूएई, कतार, माल्दिभ्स तथा बंगलादेशमा रहेका विद्यार्थी छन् ।परराष्ट्रमन्त्री प्रदीपकुमार ज्ञवालीका अनुसार यूएईमा रहेका २८ जना गर्भवती नेपाली महिला र कुवेतमा लडकडाउनकै अवधिमा माफी पाएका २ हजार ५ सयदेखि ३ हजार घरेलु कामदारलाई पहिलो प्राथमिकतामा राखिएको छ । खाडीमा सुत्केरी हुँदा कम्तीमा पनि ८ लाख जति खर्च लाग्ने र अधिकांश गर्भवती तथा उनीहरू आश्रित परिवारको समेत रोजगारी गुमेकाले प्राथमिकतामा परेका हुन् । एक दिनमा ३ हजारदेखि ३ हजार ५ सय जनालाई नेपाल ल्याउन सकिने अनुमान सरकारको छ । यद्यपि सीसीएमसीले एक दिनमा १० हजारसम्म नेपालीलाई तेस्रो मुलुकबाट उद्धार गर्न सकिने रिपोर्ट तयार पारेको थियो ।स्रोतका अनुसार आवश्यकताका आधारमा केहीलाई लिन नेपालबाट विमान पठाइनेछ भने केहीलाई सम्बन्धित देशसँग समन्वय गरी ल्याइनेछ । नेपाल आएपछि १४ दिनसम्म उनीहरूलाई काठमाडौं, ललितपुर, भक्तपुर र धुलिखेलका होटलमा राखिनेछ । क्वारेन्टाइन ब्यवस्थापनको जिम्मा संस्कृति, पर्यटन तथा नागरिक उड्डयनमन्त्री योगेश भट्टराईलाई दिइएको छ । यसअघि पनि समितिले क्वारेन्टाइन ब्यवस्थापन उपसमितिको संयोजक भट्टराईलाई नै बनाएको थियो । सोहीअनुसार उनले उपत्यकाका होटल तथा स्कुलहरूको निरीक्षण पनि गरेका थिए । तर सीसीएमसी गठन भएर सबै प्राविधिक काम उसैले गर्ने निधो भएपछि पर्यटन मन्त्रालय निस्क्रिय बनेको थियो । तेस्रो मुलुकबाट आउने नागरिकको आर्थिक अवस्था हेरी उनीहरूलाई पूरै वा आंशिक सहुलियत दिने या सहुलियत नै दिन नपर्ने गरी वर्गीकरण गरिएको छ । कतिपयको खर्च उनीहरू फर्किने देश र काम गर्ने कम्पनीले नै बेहोर्ने प्रतिबद्धता जनाएकाले नेपाललाई आर्थिक भार कम पर्न सक्ने आकलन सरकारको छ । १४ दिन क्वारेन्टाइनमा बसेर पीसीआर परीक्षण गरेपछि उनीहरूलाई घर पठाइनेछ । तीन निकायका फरक आकलनखाडी मुलुक र मलेसियामा मात्रै श्रम स्वीकृति प्राप्त १५ लाख नेपाली कामदार छन् । भारतमा दस लाखभन्दा धेरै नेपाली विभिन्न श्रम क्षेत्रमा रहेको अनुमान छ । जसमध्ये कतिलाई तत्काल नेपाल फर्काउन पर्नेछ भन्नेबारे भने सरकारी निकायका फरक फरक आकलन छन् । संसद्को श्रम तथा अन्तर्राष्ट्रिय सम्बन्ध समितिमा श्रम, रोजगार तथा सामाजिक सुरक्षा मन्त्रालयले पेस गरेको प्रतिवेदनमा ४ लाख ७ हजारलाई तत्काल उद्धार गर्नुपर्ने उल्लेख छ । उक्त प्रतिवेदनमा भिसाको म्याद सकिएका र आममाफी पाएका १ लाख २७ हजार र रोजगारी गुमाएर फर्किन सक्ने २ लाख ८० हजारसहित गरेर ४ लाख ७ हजार नेपाली तत्काल स्वदेश फर्किन सक्ने आकलन गरिएको छ । रोजगारी गुमाएर फर्किन सक्नेमा मलेसियाबाट ३० हजार, कतारबाट ७० हजार, साउदी अरबबाट १ लाख, युनाइटेड अरब इमिरेट्सबाट ५५ हजार, कुवेतबाट १५ हजार, बहराइनबाट ७ हजार र ओमानबाट ३ हजार रहेको प्रतिवेदनमा उल्लेख छ । नेपाली सेनासहितको कोभिड१९ विपद् व्यवस्थापन केन्द्रले तयार पारेको प्रतिवेदनमा भने भारत र अन्य देशबाट करिब १३ लाख ५० हजार नेपाली फर्काउनुपर्ने हुन सक्ने आकलन गरिएको छ । प्रतिवेदनमा हवाईमार्फत तेस्रो देशबाट प्रतिदिन दस हजारको संख्यामा करिब १० लाख नेपाली आउन सक्ने अनुमान गरिएको छ । भारतबाट विभिन्न नाका हुँदै ३ लाख ५० हजार प्रवेश गर्न सक्ने र तीमध्ये १५ प्रतिशत संक्रमित हुन सक्ने प्रतिवेदनमा उल्लेख छ ।गृह स्रोतका अनुसार वैशाखको मध्यदेखि जेठको पहिलो सातासम्ममा मात्रै विभिन्न नाका हुँदै भारतबाट करिब १ लाखभन्दा धेरै नेपाली भित्रिइसकेका छन् । चैतदेखि वैशाखको मध्यसम्म भने करिब ५ लाख स्वदेश भित्रिइसकेका छन् । जेठको पहिलो साता भारतबाट भित्रिएकाहरूलाई नै राख्न पुग्ने गरी क्वारेन्टाइनमा बेड नपुग्ने अवस्थामा प्रवासबाट उद्धार गरिनेहरूलाई कहाँ राख्ने भन्ने ठोस योजना सरकारसँग देखिन्न । त्यसो त श्रम स्वीकृति भएका, भिसाको अवधि सकिएकाबाहेक विभिन्न देशमा घुम्न, अध्ययन गर्न वा अन्य काममा गएर फसेका नेपालीको पनि उद्धार गर्नुपर्ने हुन्छ । तर त्यस्ता नेपाली कुन कुन देशमा कति छन् भन्नेबारे सरकारससँग आधिकारिक तथ्यांक छैन । एकैचोटि ठूलो संख्यामा प्रवासमा रहेका नेपालीहरू ल्याउँदा क्वारेन्टाइनको क्षमताले नभ्याउने देखिन्छ । स्वास्थ्य मन्त्रालयका अनुसार देशभरका क्वारेन्टाइनमा १ लाख १७ हजार ४४ बेड मात्रै छन् । सरकारले प्रवासबाट फर्किने व्यक्तिले स्वयं तिर्ने सर्तमा होटलहरूलाई पनि क्वारेन्टाइन बनाउने भने पनि फर्किएका सबैलाई राख्न बेडको अभाव हुने देखिन्छ । पर्यटन बोर्डका अनुसार देशभरका होटलमा ४० हजारको हाराहारीमा मात्रै बेड छन् । विपद् व्यवस्थापन केन्द्रले हवाई माध्यमबाट प्रतिदिन दस हजारभन्दा थोरैको संख्यामा नेपाल आउन सक्ने आकलन गरेर सोहीअनुसारको ब्यवस्थापन मोडालिटी बनाएको छ । जसमा परराष्ट्र मन्त्रालय, अध्यागमन विभागदेखि स्थानीय तह र जिल्ला प्रशासन कार्यालयसम्मको भूमिका समेटिएको छ । केन्द्रको प्रतिवेदनमा विमानस्थलका हेल्थ डेस्कहरूको ब्यवस्थापन गरी स्वास्थ्य जाँच गर्ने र सम्बन्धित जिल्लाको क्वारेन्टाइनमा पठाउने योजना छ । स्थल तथा हवाईमार्गबाट आउने शंकास्पद संक्रमितहरूलाई भने सीधै प्रदेशस्थित कोभिड अस्पतालको आइसोलेसनमा लैजाने योजना छ । शंकास्पद संक्रमितलाई कुन अस्पताल लैजाने भन्ने योजना पनि समेटिएको छ । उक्त योजनामा विदेशबाट आएकाहरू २ साता जिल्लास्थित क्वारेन्टाइनमा र एक साता आफ्नै घरको क्वारेन्टाइनमा बस्नुपर्ने पनि उल्लेख छ । सरकारले समन्वयको प्रक्रिया अगाडि बढायो भने प्रवासमा रहेका कति नेपाली तत्कालै स्वदेश फर्किएलान् भनेर अनुमान गर्न कठिन छ । इन्टरनेसनल अर्गनाइजेसन फर माइग्रेसन (आईओएम) को सन् २०१९ मा प्रकाशित कन्ट्री प्रोफाइलका अनुसार २३ लाख ६५ हजार नेपालीहरू वैदेशिक रोजगारीका क्रममा छन् । भारतमा रहेका, अवैध रूपमा बसिरहेका, अध्ययन र अन्य कामको सिलसिलामा विदेशमा रहेका गरी करिब ५० लाखको हाराहारीमा नेपालीहरू प्रवासमा भएको अनुमान गरिन्छ ।तथ्यांक एकरूप नहुँदा सरकारले स्वदेश फर्किन सक्नेलाई राख्न क्वारेन्टाइन र अन्य व्यवस्थापनको क्षमता आकलन गर्न सकिरहेको छैन । गत बुधबार मात्रै प्रदेश २ सरकारले प्रधानमन्त्री तथा मन्त्रिपरिषद्को कार्यालयलाई लेखेको पत्रमा उक्त प्रदेशका मात्रै करिब १० लाख युवा वैदेशिक रोजगारीबाट फर्किन सक्ने सम्भावना उल्लेख छ ।"
कामदार ल्याउन नेपाललाई खर्च नलाग्ने,"(काठमाडौं)  खाडी तथा मलेसियाबाट कामदार स्वदेश फर्ता गर्न सरकारी ढुकुटीमा भार नपर्ने देखिएको छ । रोजगार करार अवधि समाप्त वा बिदामा फिर्ने कामदारको टिकट खर्चको दायित्व सम्बन्धित कम्पनीले बेहोर्ने भएका छन् । खाडी र मलेसियास्थित नेपाली दूतावासले परराष्ट्र मन्त्रालयलाई पत्र पठाउँदै स्वदेश फिर्न चाहने झन्डै ९० प्रतिशत कामदारको खर्च सम्बन्धित कम्पनी वा कामदार आफैंले बेहोर्न तयार भएको जानकारी दिएका छन् । मन्त्रिपरिषद्ले जेठ १२ मा विस्तृत कार्यविधि बनाएर अप्ठ्यारोमा परेकामध्ये २५ हजार नेपाली कामदारलाई स्वदेश ल्याउने निर्णय गरेको थियो । यो निर्णयलगत्तै दूतावासमा सम्पर्क गर्नेको चाप बढेको छ । अर्थमन्त्री युवराज खतिवडाले बिहीबार विदेशबाट नेपाली कामदारलाई ल्याउन बजेट विनियोजन गरेको घोषणा गरेका थिए । गैरआवासीय नेपाली संघका प्रवक्ता डीबी क्षत्रीका अनुसार धेरै कम्पनीले कामदारलाई तलब दिएका छैनन् । कतिपय कामदार कोभिड१९ ले सिर्जित संकटका कारण बेतलबी बिदामा छन् । कतिपय कामदार खाना खर्चसमेत नपाउँदा समस्यामा छन् ।यूएईको राजधानी आबुधाबीमा ७ वर्षदेखि कार्यरत खोटाङका नारायण बस्नेतले फेब्रुअरीदेखि तलब नपाएको बताए । रित्तो हात कसरी जाने ? भिसा नवीकरण पनि गरिएको छैन, उनले भने । उनले काम भने नरोकिएको जानकारी दिए । काम रोक्दा कम्पनी नै बन्द हुने भएकाले बिनातलब काम गरिरहेको उनले बताए ।खाने, बस्ने समस्या भएका र रोजगारी समाप्त वा कटौती भएका कामदारले चाँडै घर फर्कने व्यवस्था मिलाउन दूतावासलाई लगातार दबाब दिइरहेका छन् ।दूतावासहरू कामदार र कम्पनीको दोहोरो दबाबमा पर्न थालेका छन् । कामदारलाई उद्धार गर्ने व्यवस्था नहुँदा दबाब दिने समूह बढ्न थालेका छन् । यूएईस्थित ट्रान्सगार्ड समूहको सेक्युरिटी कम्पनीमा १२ हजार सुरक्षा गार्ड कामविहीन भएका छन् । जसमध्ये २ हजार ४ सय ९ जना नेपाली छन् । भिजिट भिसामा आएर अलपत्र परेकाको संख्या मात्रै एक हजार छ । त्यसमा अधिकांश गर्भवती छन् जो छोटो समयका लागि श्रीमान् भेट्न यूएई पुगेका थिए । यूएईबाट मात्रै स्वदेश फिर्न ११ हजार जनाले दूतावासको फाराम भरेका छन् । कतारको दोहास्थित नेपाली दूतावासमा सम्पर्क गर्नेले हवाई टिकट र नेपालमा क्वारेन्टाइनमा लाग्ने खर्च आफैं बेहोर्न तयार भएको बताएका छन् । अप्रिल १७ मा कतार एयरवेजको उडान नम्बर ६४४ को टिकट बुकिङ गरेका २ सय ५० जनाले सहजीकरणको अनुरोध गर्दै लिखित निवेदन दिएका छन् । यसबाहेक कतारमा ५ हजार ७ सय ४२ जनाले समस्यामा परेको भन्दै उद्धारका लागि दूतावासलाई खबर गरेका छन् । विभिन्न कसुरमा कतारी जेलमा सजाय भोगेर हालै आममाफीमा परेका १७ र कतारको आवासीय कानुनको उल्लंघन गरी डिपोर्ट गर्न पक्राउ परेका १ सय ९ जना नेपालीलाई घर फर्काउने प्रबन्ध मिलाउन कतारको कन्सुलर विभागको नोट दूतावासलाई दिइएको छ ।बहराइनबाट भने एक सय महिलासहित ६ सय जनाको स्वदेश फिर्ने सूची दूतावाससँग छ । बहराइनमा त्यति धेरै समस्या देखिएको छैन । कम्पनीहरूको व्यवस्थापन चित्तबुझ्दो देखिन्छ, बहराइनका लागि नेपाली राजदूत पदम सुन्दासले भने । कुवेतले नेपाल पठाउन ३ हजार ५ सय जनालाई अस्थायी क्याम्पमा लगेर राखेको छ । कुवेतमा यीबाहेक रोजगारी गुमाएर आफ्नै क्याम्पमा बस्नेहरूको तथ्यांक भने दूतावासले सार्वजनिक गरेको छैन ।मलेसियामा घर फिर्न ६ हजारले दूतावासको फाराम भरिसकेका छन् । जसमा डिपोर्टेसन सेन्टर, भिजिट भिसाका र गर्भवती गरी ३ सय जना छन् । अन्यमा कम्पनीबाट स्वदेश फिर्न चेकआउट मेमो लिइसकेका र बिदामा जानेहरू रहेको मलेसियाका लागि नेपाली राजदूत उदयराज पाण्डेले बताए । साउदी सरकारले संक्रमणको महामारीका कारण र सम्झौता सकिएर स्वदेश फर्कन चाहने कामदरका लागि हवाई व्यवस्था गरेको छ । साउदी विदेश मन्त्रालयले रियादस्थित नेपाली दूतावासलाई पत्र पठाउँदै नेपाल गएर पुनः साउदी आउने गरी एक्जिट भिसा लागेका नेपाली कामदारले मानव संसाधन तथा सामाजिक विकास मन्त्रालयमा आवेदन दिएको जानकारी गराएको छ । साउदीले आफ्नो देश फिर्न चाहने आप्रवासीसँग आवेदन माग गरेको थियो । साउदीले नेपाल फिर्न चाहनेको संख्या भने खुलाएको छैन । साउदीले आवेदन दिएका नेपालीलाई साउदीको सरकारी विमानसेवा साउदी एयरलाइन्समार्फत फर्काउने जनाउँदै एयरलाइन्सलाई उडान अनुमति दिलाइदिन दूतावासलाई अनुरोध गरेको छ । यूएई सरकारले आफ्नो कम्पनीसँग सम्झौता गरी फर्किन सक्ने गरेर विदेशी कामदारका लागि छिट्टै छाड्नुपर्ने नीति ल्याएको छ । यसै नीतिअनुसार नेपाली पनि स्वदेश फिर्न तयार भएको दूतावासले जनाएको छ । यूएईले स्वास्थ्य परीक्षण गरेर मात्रै पठाउने भएको छ ।कतारमा कम्पनीले पूर्वसूचना दिई रोजगार सम्झौता रद्द गर्नसक्ने नीति छ । यसो गर्दा कामदारले पाउनुपर्ने बाँकी सुविधाका साथै हवाई टिकट उपलब्ध गराउनुपर्ने र सम्झौता रद्द गरिएका कामदारलाई समेत रोजगारदाताको खर्चमा आफ्नो देश फर्कने प्रक्रिया पूरा नभइन्जेलसम्म खाने, बस्ने सुविधा रोजगारदाताले उपलब्ध गराउनुपर्नेछ ।जेठ ८ गतेसम्म कतारका १६ वटा कम्पनीले विमान चार्टर गरेर ११ सय ८७ जनालाई नेपाल पठाउन तयार भएको पत्र दूतावासमा बुझाएका छन् । मलेसियाका लागि नेपाली राजदूत उदयराज पाण्डेले घर फर्कन चाहने नेपालीका लागि चार्टर उडान गर्नेभन्दा व्यावसायिक उडानलाई सरकारले खुला गर्नुपर्ने बताए । व्यावसायिक उडानलाई अनुमति दिँदा आफ्नो अनुकूलताअनुसार कामदार स्वदेश फिर्ने उनले बताए । कतारका लागि नेपाली राजदूत नारननाथ भारद्वाजले फर्काउने कामदारको छनोटमा प्रस्ट सीमा तोक्न सके बढी दबाब नपर्ने बताए ।"
संक्रमितको शव व्यवस्थापनमा सकस,"हुनुपर्ने के हो ?सरकारले कोभिड१९ का कारण मृत्यु भएका व्यक्तिहरूका शव व्यवस्थापनसम्बन्धी संक्षिप्त कार्यविधि, २०७६ बनाएको छ । कार्यविधिमा कोरोनाका कारण मृत्यु भएको शव जथाभावी सद्गत गर्न नहुने उल्लेख छ । मृत्यु भएका व्यक्तिको सामान्यतया पोस्टमार्टम गर्नु नपर्ने र गर्नुपरेमा मृतकको फोक्सो तथा अन्य अंगमा जीवाणु जिउँदै हुन सक्ने हुनाले होसियारी अपनाएर गर्नुपर्ने हुन्छ ।"
'पाँचै युवाको मृत्यु कुटपिटबाट,"ॅवडाध्यक्षले बोलाएका थिए गाउँलेरुकुम पश्चिम जाजरकोटबाट युवाको समूह गाउँमा पुगेपछि वडाध्यक्ष डम्बरबहादुर मल्लले नै गाउँलेलाई खबर गरेको खुलेको छ । उनले सोती र गोइरी गाउँका बासिन्दालाई फोन गरेर नवराज विकसहितको समूहलाई धपाउन निर्देशन दिएको तर ज्यानै जाने गरी भएको घटना रोक्न कुनै पहल नगरेको स्थानीयको दाबी छ ।मल्ल चौरजहारी नगरपालिका८ का वडाध्यक्ष हुन् । सोती र गोइरी गाउँ त्यही वडामा पर्छन् । उक्त वडाका सदस्य शशिराम विकका अनुसार वडाध्यक्ष मल्लले जाजरकोटतर्फबाट युवा सोतीतर्फ लागेको म्यासेज आएको भन्दै प्रहरीलाई फोन गरेका थिए । आफूसहित अर्का वडा सदस्य गोर्खे घर्ती र केही गाउँलेलाई पनि खबर गरेको उनको भनाइ छ । म अलि टाढा भएकाले जान पाइनँ, सोती गाउँ घर्तीको कार्यक्षेत्र भएकाले मैले खासै चासो पनि दिइनँ, उनले भने, पछि घटना घटेपछि मात्र थाहा पाएको हुँ । अपराह्न करिब ५ बजेतिर युवाको समूह गाउँमा आउँदा वडाध्यक्ष मल्ल कालिका आधारभूत विद्यालय, लयाटामा क्वारेन्टाइनको व्यवस्थापन गरिरहेका थिए । लयाटाबाट सोती पुग्न करिब १५ मिनेट लाग्छ । घटनामा सोतीका साथै गोइरी गाउँका बासिन्दा पनि सामेल थिए । सोतीसँगै जोडिएको गोइरी गाउँका मान्छेलाई वडाध्यक्ष मल्लले वडा सदस्य गोर्खे घर्तीमार्फत खबर गरेका थिए । हुन त उहाँले नयाँ मान्छे आएकाले धपाउन बोलाउनुभएको पनि हुन सक्छ तर युवालाई ढुंगामुढा गर्दै लखेट्न थालेपछि उहाँले रोक्न खोजेको भए अवस्था सजिलै साम्य हुन्थ्यो, घर्तीले भने । वडाध्यक्ष मल्लले खबर गरी घटनास्थल आएका प्रहरीसमेत मूकदर्शक बनेका उनको भनाइ छ ।"
कोरला नाकामा बीओपी,"म्याग्दी (कास) सरकारले चीनसँग सीमा जोडिएको मुस्ताङको कोरला नाकादेखि १२ किलोमिटर तल लोमन्थाङ गाउँपालिका१ छोसेरको नेचुङमा सशस्त्र प्रहरीको बोर्डर अब्जरभेसन पोस्ट (बीओपी) स्थापना गरेको छ । सीमा नाकाको सुरक्षार्थ स्थापना गरिएको सशस्त्र प्रहरीको यो १०८ औं बीओपी हो ।सशस्त्र प्रहरी बलका एआईजी नारायणबाबु थापा र गण्डकी प्रदेशसभा सदस्य इन्द्रधार विष्टले बिहीबार संयुक्त रूपमा बीओपीको उद्घाटन गरेका हुन् । कोरला नाकासमेत मुस्ताङको चीनसँग १८ देखि ३३ नम्बरसम्मका १६ वटा सीमा स्तम्भले १३४१६ किलोमिटर सीमा जोडिएको छ । बीओपीमा सदरमुकाम जोमसोमस्थित सशस्त्र प्रहरीको ३३ नम्बर गुल्मबाट २० प्रहरी खटिएका छन् । नेचुङस्थित भन्सार तथा क्वारेन्टाइन कार्यालयको भवनमा २ कोठाबाहेकमा बीओपीमा खटिने सुरक्षाकर्मी रहेनछन् । यहाँ यसअघि नै नेपाल प्रहरीको चौकी स्थापना भएको छ ।यसअघि २०६६ फागुनमा चीनले उपल्लो मुस्ताङमा चीनविरोधी गतिविधि बढेको गुनासो गरेपछि सरकारले चण्डिका सशस्त्र प्रहरी गण पर्वतबाट प्रहरी नायब उपरीक्षकको नेतृत्वमा ४६ जनाको टोली नेचुङमा सीमा सुरक्षा पोस्ट खडा गर्न खटाएको थियो । तर, बाक्लो हिमपातले हिँड्न नसकेको कारण देखाएर उक्त टोली सदरमुकाम जोमसोमस्थित कभर्ड हलमा बसेको थियो ।"
देशप्रेमको नयाँ भाष्य,"अन्त्यमानक्सा पुनर्लेखनको यस समयमा मधेस आन्दोलनको प्रसंगलाई ल्याउनुको विशेष प्रयोजन छ । हाल प्रचलित पहाडे राष्ट्रवादको भाष्यमा मधेसी, मुस्लिम, दलित, जनजाति, नारी तथा निम्न वर्गकाहरू समेटिएका छैनन् । यस कारणले देशभित्रै थुप्रै असन्तुष्टि रहेका छन् । जहाँ धेरै असन्तुष्टि हुन्छ, त्यहाँ विस्फोटको सम्भावना पनि रहिरहन्छ । अर्कोतिर भारत र चीनजस्ता ठूला शक्तिशाली राष्ट्रले घेरिएको नेपालजस्तो भूपरिवेष्ठित देशले आउने दशकहरूमा उत्तरदक्षिण दुवैतिरको दबाब खेपिरहनुपर्ने निश्चितै छ । केही गरी कोरोनापछिको संसारमा राजनीतिक ध्रुवीकरण बढ्यो भने त्यो दुईतर्फी दबाब झन् बढ्न सक्छ । अतिक्रमण र बलमिच्याइँका अन्य धटना पनि हुन सक्छन् । यस्तो अवस्थामा कस्तो राजनीतिक र सैद्धान्तिक जगमा उभिएर अन्य राष्ट्रको प्रतिरोध गर्ने ?यदि त्यो प्रतिरोध पहाडे राष्ट्रवादको धरातलमा उभिएर गरिएमा त्यसले सीमान्तकृत समूहकाहरूको साथ पाउने छैन । सबैको साथ पाउन राष्ट्रवादको सट्टा देशप्रेमको भाष्य निर्माण अत्यावश्यक छ । बाहिरी शक्तिहरूको चलखेललाई दोष दिएर हुँदैन । अन्तर्राष्ट्रिय सम्बन्धहरूको यथार्थवादी संसार मानवतावादको संकथनले नभएर को बलियो छ वा कसले कसलाई पछार्न सक्छ वाला दंगली मानसिकताले निर्देशित भएकाले चलखेल त हुने नै छ । ती बाह्य चलखेलहरू हाम्रो नियन्त्रणबाहिरका कुरा हुन् । हामीले गर्न सक्ने भनेको देशमा रहेका सबै किसिमका सीमान्तकृत समूहकाहरूलाई सबल बनाउँदै देशप्रेमको भाष्यमा तिनलाई समेट्नु हो । त्यसो भएमा बाह्य शक्तिहरूको चलखेल र अतिक्रमणविरुद्ध साझा मोर्चा बन्न सक्छ । यसले सीमान्तकृत समूहको पक्षमा उभिएका तर बाह्य अतिक्रमणविरुद्ध कडा बोलेमा पहाडी राष्ट्रवादीहरूको कित्तामा दरिन पुगिएला कि भनी सोच्ने बुद्धिजीवीहरूको दुविधा पनि कम गर्नेछ । कुनै दिन वर्गीय, लैंगिक, जातीय र भौगोलिक विभेद मात्रै नभएर राष्ट्रिय सीमाहरूसमेत हराउनेछन् भनी सोच्ने यस पंक्तिकारलगायतका केही पागल आदर्शवादीहरू नेपालमा मात्र नभएर विश्वका अन्य भूभागमा पनि छँदै छन् । आशा गरौँ, त्यो दिन आउनेछ, जहाँ नक्सा चुच्चो वा बुच्चो हुनुको केही मतलब हुने छैन, जहाँ मानव र जनावर सीमारहित संसारमा निर्बाध विचरण गर्नेछन् । तर, त्यो दिन नआएसम्म सामाजिक न्यायमा विश्वास गर्ने सबैले पारम्परिक नस्लवादी राष्ट्रियताको प्रतिमानलाई पन्छाउँदै देशप्रेमको नयाँ भाष्य तथा भाषालाई खोजिरहनु आवश्यक छ ।"
असहिष्णु मिडियाका विपक्षमा,"मनीषा कोइरालाले नेपालको सिमानामाथि बोल्नासाथ भारतका हिन्दीभाषी टेलिभिजन च्यानलले दक्षिण एसियाको प्रसिद्ध अभिनेत्रीमाथि आक्षेप लगाए, भारतका खाओगी, चीनका गाना गाओगी १ संसारका कुनै पनि जानकार वर्गले सांस्कृतिक व्यापकताको परिवेशमा मनिषाको अभिव्यक्तिलाई बुझ्न सक्नेछ । संकुचित सांस्कृतिक धारणा बोकेका मानिस यस्ता स्वतन्त्र विचारलाई सम्मान गर्न सक्दैनन् । मनीषा त नेपाली हुन् र भारतीय संस्कृतिमा योगदान गरेकी अभिनेत्री, जहाँ उनको बहुसांस्कृतिक योगदान छ । हामी ब्रिटेनमा भएको क्रिकेट प्रतियोगिताका दृश्यहरू याद गरौँ । भारत र ब्रिटेनबीचका खेलमा ब्रिटेनमा बस्ने भारतका हजारौँ आप्रवासी बेलायती नागरिक भारतको विजयमा भारतकै झन्डा बोक्दै खुसी हुन्छन् । उनीहरू अनेकौँ भाव प्रदर्शन गर्छन्, जुन विषयलाई भारतीय मिडियाले पटाका बनाएर विस्फोट गर्छ । कुनै पनि भारतीय रिपोर्टरले तिनलाई भन्दैन, खाते हो ब्रिटेन कि और गाते हो भारत कि १ मनीषामाथिको आरोप मिडियाको मानसिक दरिद्रता हो । अशिक्षा हो । राजनीतिक राष्ट्रवाद र सांस्कृतिक राष्ट्रवादबारे पछि कुरा गरूँला । अहिले केही दृष्टान्त हेरौँ ।अमेरिकामा भएको फुटबल विश्वकपमा कुनै पनि दक्षिण अमेरिकी राष्ट्रहरूको संयुक्त राज्य अमेरिकासँग खेल हुँदा आफूले छोडेको देशको समर्थन गरेको देखिन्छ । अस्ट्रेलियामा बसेका धेरै भारतीयले त्यही गर्छन् । हजारौँ लेटिनोहरू आफ्नो देशकै समर्थन गर्छन् । झन्डा बोक्दै क्रिकेट मैदानमा आफ्नो देशको गीत गाउँदै नृत्य गर्दा आफ्नो देशप्रति प्रेम, अन्य देशप्रतिको रिस, उल्लास, गर्जन आदि अनेकौँ भाव प्रकट हुन्छन् । अस्ट्रेलियामा बसेर भारत हारेपछि प्रवासी भारतीयहरू रुन्छन् र जितेपछि नाच्छन् । मनीषाले त सभ्य भाषामा आफ्नो विचार मात्रै राखेकी हुन् । नेपालका मिडियाले यस्तो भड्काउने परम्परा कहिल्यै नसिकून् । भारत त दृष्टान्त राख्ने भाषा र विचारको थलो हो । यति धेरै द्वेष किन ? एकपटक बंगलादेशले क्रिकेटमा भारतलाई हराउँदा भारतीय च्यानलका एक एङ्कर रिसले पागल बने । भारतका नामी क्रिकेट उद्घोषक हर्ष भोग्लेले अङ्ग्रेजी कमेन्टरीमा भारतको विरोधी देशबारे बोल्दा हिन्दी फिल्म जगत्का महानायक अमिताभ बच्चनले ट्वीट गर्दै त्यस कमेन्टरीलाई पूर्वाग्रही भनेका थिए । तर, उनीहरूले भाषाको अन्तर्राष्ट्रिय सन्दर्भ पनि हुन्छ भन्ने बुझेनन् । बच्चनले भोग्लेमाथि व्यङ्ग्य गरेपछि उक्त कमेन्टरी हटाइएको थियो । हिन्दी कमेन्टरीको स्वरूप भारतमुखी हुन्छ । भारतीय क्रिकेट कप्तान विराट कोहलीले एक पत्रकारसँग भनेका थिए, भारतीय ब्याट्सम्यान मन पर्दैन भने भारतमा नबस । यस्तै कुरा मलाई एक शिक्षकले सोधेका थिए, नेपाली क्रिकेट खेल हेर्दैनौ ? हेर्दिनँ । नेपाली फुटबल पनि हेर्दिनँ । अनि उनले भने, तिमी कस्तो नेपाली ?यो उनको राष्ट्रियताले भरिएको औसत टिप्पणी थियो । मलाई ब्राजिलको खेल हेर्न मन पर्छ । पाकिस्तानका खेलाडी मन पर्छ । टैगोरका गीत र सिद्धिचरणका कविता मन पर्छन् । नेपाली क्रिकेट हेर्दिनँ । माथि उल्लिखित एङ्कर, कोहली, बच्चन र शिक्षक एउटै स्केलमा पर्छन् असहिष्णु । कोही हिंसात्मक । कोही क्षुद्र । कोही कुण्ठित । मिडियामा असभ्य भाषा, उत्तेजनाले भरिएको अशान्त स्वर बोकेका अशिक्षित एङ्करले गर्दा अन्तर्राष्ट्रिय समाजमा भारतको हास्यास्पद चरित्र देखिएको छ । यिनीहरू आजको ग्लोबल नागरिकको अवधारणा, दोहोरो नागरिकको वैचारिक दृष्टिकोण, सांस्कृतिक राष्ट्रवादबारे प्रस्ट हुन सकेका छैनन् । त्यसबारे पारदर्शी छैनन् । सिमानाबारे छलफल गर्न अक्षम छन् । मनीषाको भाषा असाध्यै सभ्य र बौद्धिक छ । उनी रिसाएर बोले पनि उनीसँग वाक् स्वतन्त्रता हुन्थ्यो । राष्ट्रलाई कसले के दिएको छ भन्ने विषय एक प्रतिगामी विचारधारा हो । यसबारे पछि छलफल गर्न सकिन्छ । एक छिनका लागि मानौँ एउटा राष्ट्रले एउटी अभिनेत्रीलाई धेरै धनमान दिएको छ तर त्यसका लागि मनीषाले पनि आफ्ना रचनात्मक गतिविधि, बौद्धिक शक्ति, कलाकौशल, अभिनय आदि दिएकी छन् । उनी बलिउडमा एक विचारकका रूपमा स्थापित छिन् । भारतीय धरातलमा उनको बहुसांस्कृतिक योगदान आफैंमा कदरयोग्य छ । नेपाल, बंगलादेश, पाकिस्तान, इरान, अमेरिका, बेलायतका कलाकारको संलग्नताले कुनै देशको कलासंस्कृतिलाई प्रतिष्ठा प्राप्त हुन्छ । हलिउडको विश्वव्यापी प्रभाव विदेशी कलाकारको बहुसांस्कृतिक सम्मान गर्नाले पनि हुन जान्छ । कलाकारको योगदानको सम्मान गर्नु सभ्य शत्रुको पनि सांस्कृतिक कर्तव्य हो । भारत त नेपालको पुरानो मित्र मात्रै होइन, मिथकीय धरातलका सहभागी पनि हो ।अन्त्यमा सांस्कृतिक राष्ट्रवादको तथ्य बुझ्नु रुचिकर हुन्छ होला । उत्तरऔपनिवेशिक लेखकहरूमा होमी भाभाजस्ताले सांस्कृतिक राष्ट्रवादबारे गम्भिर छलफल गरेका छन् । संस्कृतिसँगको सम्बन्ध राजनीतिक र नागरिकताको निकायबाट मात्रै हुँदैन । देशप्रतिको प्रेम र भावना त्यस देशको नागरिक नभए पनि सम्भव हुन्छ । स्मृति, इतिहास र भावनाले पनि राष्ट्रियता ल्याउँछ । मेरो तर्क के हो भने एकजना बेलायतीभारतीय बेलायतविरुद्ध भारतको जितमा खुसी हुँदैमा ऊ बेलायतविरोधी हुन जाँदैन । यति सांस्कृतिक साक्षरता भइदिएको भए भारतीय मिडियाले मनीषा कोइरालाको अपमान सायद गर्दैनथे । ती मिडियाको सांस्कृतिक र शैक्षिक पतन डरलाग्दो छ ।"
प्रकृतिमाथि मानवको विजय,"श्री तेनजिङको रेडियो भाषणकाठमाडौं, आषाढ ८ गते । आज बिहान नेपाल रेडियोबाट भाषण प्रसारित गर्दै सुप्रदीप्त मान्यवर नेपाल तारा श्री तेनजिङले निम्न लिखित कुरा भन्नुभयो जय नेपाल १रेडियो नेपालद्वारा मेरा नेपाली दाजु भाइहरूलाई केही सुनाउन पाउँदा मलाई साह्रै खुसी लागेको छ । मेरो साथमा मेरी जहान पनि आएकी छन् । उनले पनि तपाईंहरूसँग केही बोल्ने छन् । माउण्ट एभरेष्ट जसलाई हामी सगरमाथा भन्दछौं, त्यसको टाकुरामा पुगेर नेपालको राष्ट्रिय झण्डा गाड्न पाउँदा नेपाल आमाको एउटा सेवा गर्न पाएँ भनी मलाई जिन्दगीमा ठूलो खुशी भो । मलाई केटाकेटीदेखि नै पहाड चढ्ने ठूलो सोख थियो । सन् १९३७ देखि जब म विदेशी पहाड चढ्नेहरूको दलसित हिमालयका विभिन्न चुलीहरू चढ्न जान थालें, त्यसै बेलादेखि मेरो मनमा सगरमाथा पुग्ने कुरा सधैं रह्यो । गत महीनाको २९ तारीख (ज्येष्ठ १६ गते) को दिन सगरमाथाको टुप्पोमा पुग्दा मेरो पहिला आशा पूरा भयो । म उनंचालीस वर्ष अघि पूर्व ३ नम्बरको सोलो खम्बामा जन्मेको थिएँ । पछि आफ्नो देशमा खाने कमाउने बाटो नपाएर जीविका चलाउन दार्जिलिंगमा गई बसें । दार्जलिंगका दाजुभाइहरूले मलाइ धेरै मद्दत दिएका छन् । मेरा दुई छोरी पम्पेम र नेमा दार्जिलिंगमा पढ्दै छन् । तर, भारतमा बसोबास गर्ने सबै नेपाली सरह म आफूलाई पहिले नेपाली नै ठान्दछु । नेपाल र सोलो खम्बासित मेरो ठूलो प्रेम छ ।हिजो मलाइ बनेपा, भक्तपुर र काठमाडौंका दाजुभाइहरूले गरेको स्वागतले म सारै खुशी भएको छु । तर, उहाँहरूले मलाइ दर्शाउनु भएको त्यत्रो स्वागतको लायक म छैन भन्ने लाग्दछ । मैले त नेपालआमाको एउटा छोरोले गर्नुपर्ने काम मात्र गरेको हुँ । श्री ५ महाराजाधिराजबाट मलाई सुप्रदीप्त मान्यवर नेपाल ताराको तक्मा दिइबक्सिएकोमा मौसूफमा धन्यवाद चढाउँछु । नेपाल सरकारले मेरो स्वागत गरेकोमा माननीय प्रधानमन्त्री श्री मातृकाप्रसाद कोइराला तथा बनेपा, भक्तपुर र काठमाडौंका दाजुभाइ, दिदी बहिनीहरूलाई दिलैले धन्यवाद दिन्छु । म मेरो दलका नेता सर जोन हण्टको योग्यता र मेरो साथ सगरमाथा टुप्पामा पुग्ने सर एडमण्ड हिलरीको साहसको पनि ठूलो कदर गर्दछु । तपाईंहरू सबैलाई मेरो धन्यवाद छ ।(गोरखापत्र, असार ९, २०१० मा प्रकाशित)"
गणतन्त्रका बाधक,"साढे ग्यारह जो भैगो । अब सवारी भैहाल्छ दारी मुसार्दै बाबाले भने । नभन्दै ११ बजेर ३३ मिनटमा महाराजको गाडी कम्पाउन्डमा दाखिल भयो । दुई मिनटपछि अर्को गाडी पनि । गोप्य मिसन मा आएका मित्रदेशका प्रतिनिधिसँग महाराजको अति गोप्य भेटघाट थियो त्यो रात । ठाउँ थियो, रिङरोड नजीकै एक जना विश्वासिला भारदारको भव्य निवास । महाराज आफ्ना उँघिरहेका अंगरक्षक र सुरक्षाकर्मीलाई छलेर खोपीको झ्यालबाट निस्की सालोको गाडीमा आएका थिए । साढे एघार बजेसम्म राहुकाल रहने भएकाले त्यसपछि मात्र भेटघाट गर्नू भन्ने बाबाको आज्ञा थियो र त्यसै अनुसार समय मिलाइएको थियो । भेटघाट चलुन्जेल सँगैको अर्को कोठाबाट गोपनीय तान्त्रिक विधिद्वारा महाराजमाथि शक्तिपात गरिरहने उनको योजना थियो । यसले महाराजको शक्ति जो बढ्छ उनले भनेका थिए । गाडीहरू कम्पाउन्डमा छिर्नासाथ बाबा कोठाभित्र छिरे र ढोका लगाए । दोस्रो गाडी मित्रदेशका प्रतिनिधिको थियो । उनी एउटी मैयाँसँग आएका थिए । बैठक कोठामा अतिथिको स्वागत गर्दै भारदारले भने, के टक्र्याऊँ ? चिया, कफी अथवा होली वाइन ? अतिथिले अनिच्छा देखाएपछि महाराजको इशारामा उनी बाहिर निस्के र ढोका लगाइदिए । दोभाषे बनेको म समेत कोठामा चार जना बाँकी रह्यौं । आराम हुनुहुन्छ ? प्रतिनिधिले संवाद शुरू गरे । ठीकै छु भन्नुपर्यो कमरेड, १८ घण्टा खटिरहेको छु महाराज सीधै मूल विषयमा प्रवेश गरे, तर गणतन्त्र खतरामा छ ।गणतन्त्र खतरामा रे ? कसरी ? कमरेडले जान्न चाहे, सिंगो राज्य त तपाईंको मुठ्ठीमा छ । अनि खतरा चाहिं कताबाट भयो ?राज्य मुठ्ठीमा भएर के गर्नु ? महाराजले बह पोखे, राज्यका एकएक अंग गणतन्त्रका बाधक भएका छन् ।अलि खुलस्तसँग भन्नोस् । म यही सब बुझ्न आएको । हामी सक्दो सहयोग गरौंला, कमरेडले आश्वस्त गराए । खै के भन्नु ? मन्त्रिपरिषदकै भर पर्न नसकिने भयो । आफ्नै मन्त्रीहरू अरूका सेवक भएका छन् । जनतालाई पनि थाहा नदिने भनेर क्याबिनेटमा एउटा गोप्य निर्णय गर्यो, बैठक नसकिंदै निर्णय तीनवटा दूतावासमा पुगिसक्छ । पाँचवटा अनलाइनमा आइसक्छ । मन्त्रीहरूको फोन टेप गराउनुहुन्न ? त्यसैबाट तिनको घाँटी समाउनोस् न ।गराउन थालेको छु । तर खै कसरी हो, निर्णयको फोटोकपी नै पठाइसकेका हुन्छन् । मेरो आईटी विशेषज्ञले पनि पत्ता लगाउन सकेन ।त्यो पत्ता लगाउने विशेष शक्तिशाली उपकरण पठाइदिउँला । चिन्ता नगर्नोस् कमरेडले सोधे, संसद चाहिं कस्तो छ ?त्यो झन् ठूलो बाधक भएको छ, गणतन्त्रको । कुनै काम गर्नै दिंदैन । हरेक काममा खोट देखाउँछ । एउटा विधेयक पारित गराउन सरकारको १२ बज्छ । तपाईंहरूकहाँ जस्तो सजिलो कहाँ छ र ? मलाई त संसद भन्यो कि टाउको दुख्छ ।बुर्जुवा संसदमा सबैतिर यस्तै हो । सकेसम्म कम जाने गर्नुहोला कमरेडले भने, अदालतमा आफ्ना कार्यकर्ता भर्नोस्, सजिलो हुन्छ भनेर उहिल्यै सल्लाह दिएका हौं । त्यहाँ त ठीकै होला नि ?सक्दो भरेका छौं । नियुक्ति पाएपछि आएर दाम चढाउने पनि गरेका छन् । प्रायः मसँग सोधेरै निर्णय गर्छन् । तर कार्यकर्ता बाहेक अरू पनि मान्छे फाट्टफुट्ट भएकाले ढुक्क हुन सकिएको छैन । कुन दिन कुन चाहिंले गणतन्त्रको चाहना विपरीत निर्णय गरिदेला भनेर डर लाग्छ ।गणतन्त्र भनेर तपार्इंले आफैंलाई भन्नुभएको होला । होइन त ? कमरेड मुस्कुराए । हो कमरेड, हामीकहाँ यस्तै भन्ने चलन छ महाराज ङिच्च हाँसे । लजाउनु पर्दैन । हामीकहाँ पनि यस्तै हो । हाम्रो गणतन्त्र पनि महासचिव कमरेडले जे भन्नुहुन्छ त्यही हो । जन गणतन्त्रमा यस्तै हुन्छ कमरेडले कुरा अगाडि बढाए, यी त राज्यका तीन अंग भए । चौथो अंग चाहिं कस्तो छ ?त्यसको कुरै नगर्नोस् । गणतन्त्रलाई सर्वाधिक खतरा त्यसैबाट छ ।समाचार पार्टीले सेन्सर गर्दैन र ?तपाईंहरूकहाँ जस्तो पार्टीले सेन्सर गरेपछि मात्र समाचार छाप्न पाइने कानून हामीले बनाउनै सकेका छैनौं महाराजले निरीहता प्रकट गरे, कोशिश गरेका गर्यै छौं, तर पार लागेको छैन । अलिकति कानून सुधार्न खोज्यो कि गणतन्त्र विरोधीहरू उफ्रिन थालिहाल्छन् ।बरबाद रहेछ । यस्तो भएपछि कसरी गणतन्त्र बचाउनुहुन्छ ? कमरेडले सोधनी गरे, राज्यका अरू संयन्त्र चाहिं कस्ता छन् नि ?जेठा मामाको त भांग्राको धोती, कान्छा मामाको के गति ? महाराजले भने, संवैधानिक निकायहरूमा आफ्नै मान्छे पठाएका छौं । तैपनि वेलावेलामा तिनको मति बिग्रन्छ, हाम्रै मान्छेको कठालो समाउन खोज्छन् । अनेक कार्यालय र कर्मचारी छन्, ती पनि नियमकानून अनुसार चल्न खोज्छन् । सबका सब गणतन्त्रका तगारा भएका छन् ।संविधानले त अवश्य पनि ठीकसँग काम गरेको होला ?केको ठीकसँग काम गर्नु ? गणतन्त्रको सबैभन्दा ठूलो बाधक नै त्यही भएको छ । मेरा हातखुट्टै बाँधिदिएको छ । गर्न खोजेको कुरा गर्नै पाइँदैन ।यत्रो बहुमतमा हुनुहुन्छ । पार्टीको सहयोग लिएर संविधान संशोधन गर्नोस् र सर्वशक्तिसम्पन्न प्राधिकार बन्नोस् न । के समस्या छ ? कमरेडले बाटो देखाउन खोजे । त्यही गर्न खोजेको थिएँ, तर पार्टीले नै साथ दिएन । बरु विपक्षलाई गुलियो चटाएर मनाउन आँटिसकेको थिएँ, आफ्नै पार्टी गणतन्त्रको बाधक बन्यो । शक्तिशाली बन्छ भनेर साथीहरूले झन्डै मलाई नै सिध्याएका महाराजले खुइय गरे । हो त नि मैयाँ कमरेडतिर फर्किइन्, त्यसवेला मैले नै नेताका घरघर पुगेर उहाँलाई बचाइदिएकी । म झल्याँस्स भएँ । अघिदेखि मैयाँलाई कहाँ देखेको कहाँ देखेको जस्तो लागिरहेको थियो । त्यही वेला देखेको रहेछु । हामीले सधैं अगाडि आएर बचाइदिन सक्तैनौं । भित्रभित्रै सघाउन मात्र सकिन्छ कमरेडले भने, मूल कुरो तपाईंको लोकप्रियता हो । त्यो घट्न भएन ।सारा ध्यान र तिकडम त्यसैमा लगाएको छु कमरेड महाराज किस्सा सुनाउन थाले, पहिले कार्यकर्ता हँसाएर लोकप्रिय भएँ । पछि जनता पनि हाँस्न थाले । आकाशपाताल ल्याएर झन् हँसाउन थालें । लोकप्रियताको सीमै थिएन । जसको मुखमा पनि मेरै नाम । एक दिन जोकरहरू आएर हजूरले गर्दा हाम्रो दानापानी हरण हुन लाग्यो भनेर रुन थालेपछि पो थाहा भयो, जनता त मैमाथि हाँस्न थालेका रहेछन्हाहाहा कमरेडले हाँसो थाम्न सकेनन् । मैयाँ मुख छोपेर खितखिताइन् । महाराज भन्दैगए, त्यही भएर अस्ति मधेसतिरबाट आठदश टन लोकप्रियता ल्याउन खोजेको, उलार लागेर ट्रिपर नै पल्टियो । झन्डै किचेर मारेको ।यसरी हुँदैन कमरेडले रणनीतिक मार्गदर्शन गरे, तपाईंहामी जस्ताको अन्तिम सहारा भनेको राष्ट्रवाद नै हो । स्यामुएल जोन्सनले उहिल्यै भनिसकेका छन् । त्यसैको जोहो गर्न लाग्नोस् ।त्यो पनि एक जना मित्रले भर्खरै उपहार दिएका छन् पूरै एक कन्टेनर । सानोतिनो पहाडै जत्रो छ । चिन्तै नगर्नोस् महाराज मित्रलाई सम्झेर दारी मुसार्न थाले । यद्यपि उनको दारी थिएन । गज्जब भएछ कमरेड मुस्कुराए, नढाँटी भन्नोस् त, सल्लाह गरेरै उपहार दिएको त होइन नि ?तपाईंहरूसँग सल्लाह गरेका थिए र ? महाराजले कूटनीतिक उत्तर दिए । उनको मुस्कान कताकता व्यंग्यात्मक थियो । जे होस्, यो सामान्य उपहार होइन । लोकप्रियताको पावरहाउस हो । यसको उपयोग गरेर शक्ति सञ्चय गर्नोस् र आफूलाई बलियो पार्नोस् । हाम्रो शुभकामना छ कमरेड फेरि मुस्कुराए र जीउ अगाडि ढल्काउँदै महाराजतिर हात तेर्स्याए । त्यो गोप्य भेटघाट टुंगिएको संकेत थियो । महाराजको हात पनि तेर्सियो । उनीहरूले उठेर फेरि हात मिलाए । र, बाहिर उँघिरहेका घरबेटीलाई धन्यवाद दिएर आआफ्ना गाडी चढे । राति एक बजिसकेको थियो । भेटघाट सकिएको सूचना दिन म बाबाको कोठातिर गएँ । भित्रबाट घुरेको आवाज आइरहेको थियो । बाबा शायद स्वप्नमै शक्तिपात गरिरहेका थिए ।"
संस्कृत भाषाले उब्जाएका प्रश्नहरू,"अबको बाटोसंस्कृत भाषाको भाषिक, दार्शनिक र ज्ञानात्मक पक्ष धनी छ । यहाँका आदिवासीले बोल्ने भाषाले रैथाने ज्ञान, सीप, कला र संस्कृति बोकेका छन् । भाषा शिक्षामा गरिएका अध्ययनले बालबालिकाले आफूले बोल्न, बुझ्न, प्रश्न गर्न र विश्लेषण गर्न सक्ने मातृभाषामा शिक्षणसिकाइ गर्दा प्रभावकारी रूपमा सिक्ने देखाएका छन् । मातृभाषा शिक्षा गुणस्तरीय सिकाइका लागि झनै महत्त्वपूर्ण हुन्छ । आफूले बोल्न र बुझ्न नसक्ने भाषामा शिक्षा लिनुपर्दा बालबालिकाको साक्षरता, प्राज्ञिक, भाषिक र संज्ञानात्मक विकासमा नकारात्मक प्रभाव पर्छ । त्यसैले आधारभूत तहका कक्षामा मातृभाषा शिक्षाको महत्त्व अझ बढी छ । यही कारण राष्ट्रिय शिक्षा नीति २०७६ अनुसार, आधारभूत तहमा मातृभाषा शिक्षालाई जोड दिँदै विद्यालय शिक्षाका पाठ्यक्रम र पाठ्यपुस्तकमा स्थानीय मातृभाषालाई उचित स्थान दिनुपर्छ । संविधानले पनि मातृभाषा शिक्षालाई नागरिकको अधिकारको रूपमा राखेको छ । साथै मातृभाषाको ज्ञानसीपले अरू नयाँ विषय र भाषा सिक्न टेवा पुग्छ । तर, केन्द्रदेखि स्थानीय तहसम्मका ज्यादै थोरै नीतिनिर्माताले मात्रै भाषा शिक्षासम्बन्धी अध्ययनको जानकारी राख्छन् । संस्कृत न कुनै निश्चित समुदायले बोल्ने मातृभाषा हो न यो कुनै स्थानीय पाठ्यक्रमले समेट्ने विषयवस्तु । यो भाषा अहिले हिन्दु धर्म, संस्कार र कर्मकाण्डमा मात्र प्रयोग गरिन्छ । लोपोन्मुख भइसकेको यो भाषाको संरक्षण र प्रवर्द्धन गरिनुपर्छ । राज्यको पूर्ण लगानीमा छुट्टै विद्यालय र विश्वविद्यालय विद्यमान हुँदा पनि संस्कृत भाषाको विकास किन हुन सकेन ? यी विद्यालयविश्वविद्यालयले संस्कृत भाषा, ज्ञान, सीप र मान्यताको प्रवर्द्धन गर्न के भूमिका खेले ? साधारण शिक्षामा संस्कृत भाषा लागू गर्नुपहिले यी प्रश्नको उत्तर खोज्नु जरुरी छ । कुनै आधारबिना नयाँ भाषाको शिक्षण सिकाइ बोझ मात्रै हुन्छ । यहाँ धेरै बालबालिकाले भाषाकै कारण नेपाली र अन्य विषय प्रभावकारी रूपले सिक्न सकेका छैनन् । संस्कृतको वकालत गर्दा शिक्षामा मातृभाषाको महत्त्व बिर्सनु हुँदैन । मातृभाषा शिक्षा संविधानले प्रत्याभूत गरेको अधिकार मात्रै होइन, यो समग्र गुणस्तरीय र समतामूलक शिक्षाको मुख्य आधार हो । राज्यले मातृभाषा शिक्षाको महत्त्व बुझाउन र प्रभावकारी रूपमा लागू गर्न सकेको छैन । मातृभाषालाई स्थानीय विषयअन्तर्गत राख्नु सैद्धान्तिक रूपले गलत छ । मातृभाषा शिक्षालाई कमजोर पार्ने प्रयास भइरहेको छ । स्थानीय विषय र मातृभाषामध्ये एउटा छान्नुपर्ने भएको धेरै विद्यालय र स्थानीय निकायले स्थानीय विषय नै छानेका छन् । प्रायः स्कुलले गलत ढंगले मातृभाषाको सट्टा अतिरिक्त अंग्रेजी र कम्प्युटरलाई पनि स्थानीय विषयको रूपमा लागू गरेका छन् । तर, सम्बन्धित निकायले यसमा कुनै नियमन गर्दैन । यस्तो स्थितिमा संस्कृत भाषालाई स्थानीय विषयको रूपमा लागू गर्न खोज्दा यसको सान्दर्भिकता र उद्देश्यमाथि प्रश्न उठ्नु स्वाभाविक छ । यस्ता प्रश्नको सम्बोधन गर्न राज्यले आधारभूत कक्षामा मातृभाषालाई माध्यमको रूपमा प्रयोग गर्नुपर्छ ।"
विद्युतीय सवारी बढाउने सरकारकै नीतिविपरीत कर,"ठूला बसले मात्रै सार्वजनिक यातायातको माग धान्न सक्छन् ? उनले प्रश्न गरे, सरकारको निर्णय हेर्दा विद्युतीय सवारी प्रवर्द्धन नहोस् भन्ने ध्येय देखिन्छ ।नेपालमा बिक्री भइरहेका अधिकांश विद्युतीय चारपांग्रे सवारीहरू ५० किलोवाटभन्दा माथि क्षमताका भएकाले करको मारले गर्दा सवारी महँगिने उनको तर्क छ । वातावरणीय हिसाबमा मात्रै नभई पेट्रोलियम पदार्थको आयात प्रतिस्थापन र ऊर्जा सन्तुलनका हिसाबले पनि नेपालमा विद्युतीय सवारी प्रवर्द्धन गर्नुपर्ने उनी बताउँछन् । गत आर्थिक वर्षमा मुलुकमा करिब २ खर्बको इन्धन आयात भएको थियो ।ऊर्जाको माग निश्चित समयमा धेरै हुने र राति र दिउँसोको समयमा कम हुने समस्या नेपालमा कायम छ । ऊर्जाको पिक र अफपिक डिमान्डलाई सन्तुलित बनाउन भन्दै नेपाल विद्युत् प्राधिकरणले देशभरका प्रमुख सहरमा पेट्रोल पम्प जस्तै चार्जिङ स्टेसन निर्माण गर्ने तयारी गरिरहेको छ ।"
शक्ति सञ्चयका लागि सानो बजेट,"राहतमा ६० अर्ब खर्चबजेटले व्यवस्था गरेको विभिन्न छुट सुविधा तथा राहत कार्यक्रममा सरकारको ६० अर्ब रुपैयाँबराबर खर्च हुने अर्थमन्त्री खतिवडाको दाबी छ । स्थानीय तहबाट असंगठित तथा विपन्न वर्गलाई दिने भनिएको न्यूनतम खाद्यान्नका लागि कम्तीमा ३ अर्ब खर्च हुने उनले बताए । विद्युत् महसुलहरूमा दिइएको छुटमा ८ अर्ब खर्च हुने खतिवडाको भनाइ छ । हवाई क्षेत्रका लागि दिइएको छुट सुविधामा सवा अर्ब रुपैयाँ राज्यका तर्फबाट योगदान हुने उनले बताए । सामाजिक सुरक्षा कोष श्रमिक र रोजगारदताले योगदान गर्ने रकमबाट सवा अर्ब रुपैयाँ सरकारको खर्च हुने उनको दाबी छ । ५ प्रतिशत दरमा दिने भनिएको सहुलियपूर्ण कर्जा कार्यक्रमका लागि १४ अर्ब रुपैयाँ ब्याज अनुदानमा खर्च हुनेछ, उनले भने, राष्ट्र बैंकबाट सञ्चालन गर्ने भनिएको पुनर्कर्जा सुविधाका लागि पनि २० अर्ब रुपैयाँको अनुदान आवश्यक देखिन्छ ।सरकारी संस्थानहरूबाट खरिद गर्दा खाद्यान्नमा छुट हुने व्यवस्थामा ५० करोड रुपैयाँ खर्च हुने स्थिति रहेको उनले बताए । कर छुट तथा सहुलियतका लागि साढे ६ अर्ब खर्च हुने उनको भनाइ छ । यी सबै राहतका कार्यक्रम हुन्, यतिउति राहत खै भन्नुपर्ने अवस्था छैन, उनले भने, ५५ देखि ६० अर्ब रुपैयाँ राहतका रूपमा खर्च हुनेछ ।विगतमा अनुदान भन्नेबित्तिकै राज्यले गर्नै नहुने काम, वितरणमुखी र काम नलाग्ने भनेर आलोचना हुने गरेको थियो । विश्वव्यापी रूपमा राहत र अनुदानलाई अघि नबढाउने हो भने जनजीवनलाई सहज बनाउन सकिँदैन । आर्थिक क्रियाकलपालाई न्यूनतम स्तरमा पुँजी क्षय हुनबाट जोगाउन सकिँदैन, अर्थमन्त्री खतिवडाले भने, सम्पूर्ण व्यवसायीको मनोबल गिर्यो भने फेरि उठ्न सकिँदैन भनेर विभिन्न दृष्टिबाट राहत अघि बढाएका हौं ।"
रिचार्ज र सिमकार्डमा पनि थप २ प्रतिशत कर,"काठमाडौं (कास) दुई वर्षअघि इन्टरनेटमा १३ प्रतिशत कर बढाएको भनी आलोचित अर्थमन्त्री युवराज खतिवडाले यो पटकको बजेटमा रिचार्ज र सिमकार्डमा पनि २ प्रतिशत कर बढाएका छन् । दूरसञ्चार स्वामित्व शुल्कअन्तर्गत कर बढेको हो । यसअघि यो शीर्षकको कर ल्यान्डलाइन फोन र पोस्टपेड सिममा एकपटकका लागि ५ सय रुपैयाँ तय गरिएको थियो । तर अब उपभोक्ताले जुनसुकै सिम र रिचार्ज कार्ड किन्दा २ प्रतिशत अतिरिक्त महसुल तिर्नुपर्नेछ । मोबाइलमा पोस्टपेड सिम लिँदा स्वामित्व शुल्कबापत एक पटक तिर्नुपर्ने ५ सय रुपैयाँ भने हटेको छ । मोबाइल टेलिफोनको हकमा प्रत्येक सिमकार्ड र रिचार्ज शुल्कको दुई प्रतिशतका दरले टेलिफोन स्वामित्व शुल्क लाग्नेछ, अर्थमन्त्री खतिवडाले बिहीबार संसद्मा पेस गरेको आर्थिक विधेयकमा भनिएको छ । दूरसञ्चार सेवा उपलब्ध गराउने निकायले यो शुल्क असुल गरी प्रत्येक महिनाको शुल्क अर्को महिनाको २५ गतेभित्र राजस्व खातामा दाखिला गर्नुपर्नेछ, विधेयकमा भनिएको छ, अवधिभित्र शुल्क दाखिला नगरे सम्बन्धित निकायबाट वार्षिक १५ प्रतिशत ब्याजसहित असुल गरिनेछ ।अर्थसहित सञ्चार तथा सूचना प्रविधि मन्त्रालय सम्हालेका खतिवडाले सरोकारवालाहरूलाई समेत थाहा नदिई यो विषय आर्थिक विधेयकमा पारेका हुन् । दुई वर्षअघि १३ प्रतिशत दूरसञ्चार सेवा शुल्क लगाएपछि नेपालको इन्टरनेट विश्वकै महँगोमध्ये परेको थियो, नेपाल दूरसञ्चार प्राधिकरणका एक अधिकारीले भने, अब भ्वाइस कलमा पनि कर बढेको छ ।नेपालको दूरसञ्चार सेवा पहिल्यै महँगो भएकाले सरकारले थप कर लगाउनु गलत भएको सूचना प्रविधिसम्बन्धी जानकार अधिवक्ता बाबुराम अर्याल बताउँछन् । यो निर्णयले सहरी क्षेत्रभन्दा पनि ग्रामीण क्षेत्रमा इन्टरनेट र मोबाइलको पहुँच बढाउन हतोत्साहित गराउँछ, उनी भन्छन्, दूरसञ्चार सेवालाई सस्तो बनाउन सरकार उदार बन्नुपर्छ ।प्राधिकरणको तथ्यांकअनुसार मोबाइल सेवाको पहुँच शतप्रतिशत जनसंख्यामा पुगेको छ । इन्टरनेटको पहुँच ७२ प्रतिशत जनसंख्यामा पुगेको छ । त्योमध्ये ५५ प्रतिशत पहुँच मोबाइल इन्टरनेटमार्फत पुगेको हो ।यो प्रावधानअनुसार नेपाल टेलिकम, एनसेल वा स्मार्ट जुनसुकै सेवा प्रदायकको रिचार्ज कार्ड वा अनलाइनमार्फत टपअप गर्दा पनि २ प्रतिशत रकम करबापत काटिनेछ । यससँगै दूरसञ्चार सेवा उपभोग गर्ने उपभोक्ताले तिर्ने कर कम्तीमा पनि २८ प्रतिशत पुगेको छ । यसअघि टेलिकम सेवा उपभोग गर्दा उपभोक्ताले १३ प्रतिशत दूरसञ्चार सेवा शुल्क, १३ प्रतिशत भ्याट तिर्दै आएका थिए । अब दुई प्रतिशत कर थप भएको छ ।"
उद्योगलाई प्रोत्साहन,"सरकारले नयाँ व्यवसाय सञ्चालन गर्न चाहनेलाई २ प्रतिशत ब्याजदरमा ऋण उपलब्ध गराउने भएको छ । ब्याजमा अनुदान दिन आगामी आर्थिक वर्षको बजेटमा ५० करोड रुपैयाँ विनियोजन गरिएको अर्थमन्त्री युवराज खतिवडाले बताए । उद्योग व्यवसायीको शीघ्र पुनरुत्थान, नयाँ लगानी प्रवर्द्धन र उत्पादन अभिवृद्धि तथा रोजगारी सिर्जना गर्न स्रोत परिचालन गर्ने उनले जानकारी दिए । निजी लगानी प्रोत्साहित गर्न चालु आर्थिक वर्ष सञ्चालनमा ल्याएको एकल बिन्दु सेवा केन्द्रलाई स्वचालित बनाई लगानीकर्तालाई सहज र गुणस्तरीय सेवा प्रदान गरिनेछ । कम्पनी, दर्ता, नवीकरण वा खारेजी प्रक्रियालाई सूचना प्रविधिमा आधारित बनाई विकेन्द्रित गरिनेछ, बजेट वक्तव्यमा भनिएको छ, वैदेशिक व्यापार सहजीकरण गर्न नेपाल राष्ट्रिय एकद्वार प्रणाली विकास गरी कार्यान्वयनमा ल्याइनेछ । स्वदेशी कच्चा पदार्थमा आधारित, उच्च मूल्य अभिवृद्धि गर्ने र निर्यातमूलक प्रकृतिका उद्योग स्थापना तथा विस्तारलाई विशेष प्रोत्साहन गरिने, औद्योगिक क्षेत्र, विशेष आर्थिक क्षेत्र एवं औद्योगिक ग्राम स्थापना हुने उद्योगलाई कर प्रणालीमार्फत प्रोत्साहन दिइने बजेट वक्तव्यमा उल्लेख छ । राज्य कोषबाट खर्च बेहोरिने सुरक्षाकर्मीलगायत राष्ट्रसेवकको पोसाक, जुत्ता र अन्य उपभोग्य सामग्री स्वदेशमै उत्पादन गर्ने व्यवस्था मिलाइनेछ । स्थानीय तहमा थप १ सय ३० औद्योगिक ग्राम स्थापना गर्न २ अर्ब ६४ करोड विनियोजन गरिएको छ । रुग्ण तथा बन्द उद्योगलाई निजी क्षेत्रको समेत सहभागितामा थप लगानी, नवीन प्रविधिको प्रयोग र व्यावसायिक व्यवस्थापनका माध्यमबाट पुनरुत्थान गरिनेछ । दैनिक जनजीवनका अत्यावश्यक वस्तु, औषधि र स्वास्थ्य सामग्री एवं स्वदेशी कच्चा पदार्थ प्रयोग गरी आन्तरिक उत्पादनमा वृद्धि गर्न सामूहिक ट्रेडमार्क प्रयोग गर्न पाउने व्यवस्था सुरु गरिनेछ । सबै प्रदेशमा गुणस्तर तथा नापतौल कार्यालय स्थापना गर्ने पनि बजेट वक्तव्यमा बताइएको छ । औद्योगिक प्रवर्द्धनका लागि स्थापित राष्ट्रिय उत्पादकत्व तथा आर्थिक विकास केन्द्र र औद्योगिक व्यवसाय विकास प्रतिष्ठानको पुनःसंरचना गरी एकीकृत संस्थाका रूपमा सञ्चालन गरिनेछ ।उत्पादनमूलक उद्योगहरूको लकडाउन अवधिभरको विद्युत्को डिमान्ड शुल्क छुट दिने बताइएको छ । साथै माग कम हुने समयको विद्युत्मा ५० प्रतिशत छुट दिन लागिएको छ । यसले साना उद्योगलाई प्रोत्साहन गर्न खोजेको देखिन्छ । करदेखि विद्युत्सम्ममा छुट दिइएको छ, नेपाल चामल, तेल, दाल उद्योग संघका अध्यक्ष सुबोध गुप्ताले भने । वैदेशिक व्यापारमा हाल देखिएका अवरोध न्यून गर्दै निर्यात, आयात र आपूर्ति व्यवस्थालाई पुनः सुरु गर्ने जनाइएको छ । विश्व बजारमा सम्भाव्य प्रतिस्पर्धी वस्तुको उत्पादन बढाई निकासी प्रवर्द्धन गरिनेछ, बजेट वक्तव्यमा भनिएको छ, विलासी एवं स्वास्थ्य र वातावरणीय दृष्टिले हानिकारक वस्तुको आयातलाई निरुत्साहित गरिनेछ । कम तौल, उच्च मूल्य र तुलनात्मक तथा प्रतिस्पर्धात्मक लाभ भएका वस्तुको पहिचान गरी निर्यात प्रवर्द्धन गर्न कर सहुलियत तथा थप नगद प्रोत्साहन दिइनेछ ।चिया, कफी, अर्गानिक तरकारी, पिउने पानी तथा जडीबुटीजन्य वस्तु उत्पादनलाई ब्रान्डिङ गरी निकासी प्रोत्साहन गरिने बजेटमा उल्लेख छ । हिमाली र पहाडी क्षेत्रमा अर्गानिक उत्पादनमा जोड दिइने, निकासी पैठारी संकेत नम्बर जारी गर्ने प्रणालीलाई थप सृदृढ बनाई अन्य प्रणालीसँग अन्तरआबद्ध गरिने पनि बजेटमा उल्लेख छ । नेपाली हस्तकलाको प्रचार, प्रसार र बजारीकरणमा सहयोग पुर्याउने तथा निर्यातयोग्य वस्तुको आपूर्ति प्रवर्द्धन गर्न काठमाडौंमा सार्कस्तरीय प्रदर्शनी स्थल निर्माण गरिनेछ । यी कार्यक्रम हरेक बजेट भाषणमा सावर्जनिक हुँदै आएका छन् । सीमा नाकामा एकीकृत जाँच चौकी, चोभार र रसुवाको टिमुरेमा सुक्खा बन्दरगाह निर्माण, कञ्चनपुरको दोधाराचाँदनीमा सुक्खा बन्दरगाह निर्माणलगायत विषय पुरानै हुन् । केही नयाँ कार्यक्रम ल्याउन खोजे पनि औद्योगिक ग्रामको स्थापना, निर्यातजन्य उद्योगलाई प्रोत्साहनलगायत कार्यक्रम विगतकै निरन्तरतामात्र हुन्, पूर्ववाणिज्य सचिव पुरुषोत्तम ओझाले भने, सरकारले निजी क्षेत्रका लागि पर्याप्त पुनरुत्थानका कार्यक्रम ल्याउन सकेन । नेपाल आयल निगममार्फत पाइपलाइन विस्तार, पेट्रोलियम भण्डारण तथा ग्यास बोटलिङ प्लान्ट स्थापना गर्ने बजेट वक्तव्यमा भनिएको छ ।"
संघीयता कमजोर बनाउने बजेट,"केही मात्र माग सम्बोधन भयोपोखरा संघीय सरकारले ल्याएको बजेटमा पर्यटन क्षेत्रले आशा गरेअनुसार सम्बोधन नभएको व्यवसायीले बताएका छन् । सरकारले घोषणा गरेको पुनर्जीवन राहत प्याकेज र पुनर्कर्जा कोषमा साना, मझौला र ठूला व्यवसायीलाई समानुपातिक हिसाबले समेट्नुपर्ने उनीहरूको भनाइ छ । पर्यटन पुनरुत्थानका लागि बजेट छुट्याएर सम्बोधन गरे पनि क्षेत्र स्पेसिफिक नभएको पर्यटन बोर्ड सदस्य तथा होटल संघ नेपालका केन्द्रीय सदस्य विप्लव पौडेलले बताए । साना तथा मझौला व्यवसायीबीच बजेट पुग्छ कि पुग्दैन भन्ने द्विविधा रहेको पोखरा पर्यटन परिषद्का अध्यक्ष चिरञ्जीवी पोखरेलको भनाइ छ । कोरोनाका कारण सबैभन्दा बढी साना र मझौला व्यवसायी आक्रान्त छन्, उनले भने, कार्यान्वयन चरणमा यसलाई ध्यान दिनुपर्छ । पर्यटन व्यवसायी टीकाराम सापकोटाले अहिले पूर्वाधार विकासभन्दा पनि पुनर्जीवन प्याकेज र लगानी संरक्षण महत्त्वपूर्ण रहेको बताए । उनले पनि साना, मझौला र ठूला व्यवसायीलाई समानुपातिक हिसाबले समेट्नुपर्नेमा जोड दिए । ५० अर्बको पुनरुत्थान र १ अर्बको पुनर्कर्जा कोषमा सबै व्यवसायीलाई समेट्ने गरी एउटा थ्रेसहोल्ड कायम गरी अघि बढ्नुपर्ने उनको सुझाव छ ।"
सहरी विकासमा पुरानैलाई निरन्तरता,"काठमाडौं (कास) सहरी विकास मन्त्रालयअन्तर्गत निर्माणाधीन पूर्वाधारलाई बजेटमा निरन्तरता दिइएको छ । यसअनुसर संघीय संसद् भवन निर्माण, सबै प्रदेश राजधानीमा व्यवस्थित पूर्वाधार विकासलगायतका लागि बजेटमा रकम विनियोजन गरिएको छ । आगामी आर्थिक वर्षमा ललितपुरको गोदावरीमा ३ हजार व्यक्ति क्षमताको सभाहल बनाइनेछ । भक्तपुरमा पनि ५ हजार क्षमताको आधुनिक सभाहल निर्माण थालिनेछ । बुटवलमा निर्माणाधीन अन्तर्राष्ट्रिय सम्मेलन केन्द्र र प्रदर्शनी केन्द्र तथा चितवनमा सिटी हल निर्माणलाई निरन्तरता दिइने बजेट वक्तव्यमा उल्लेख छ । राष्ट्रिय सहरी विकास रणनीति र एकीकृत सहरी पूर्वाधार विकास गुरुयोजना कार्यान्वयन गर्दै आधारभूत पूर्वाधारसहितको सुरक्षित र दिगो सहर निर्माण अघि बढाइनेछ । सहरी करिडोर आयोजनाअन्तर्गत हालसम्म सुरु गरिएका क्षेत्रको विस्तृत सम्भाव्यता अध्ययन सम्पन्न गरी मेगा सिटी निर्माण थालिनेछ । सार्वजनिक निजी साझेदारी प्रणालीमा काठमाडौं उपत्यकाभित्र चार उपसहर विकास सुरु गरिनेछ । यसमा काठमाडौं र ललितपुरमा एकएक र भक्तपुरमा दुई उपसहर विकास गरिनेछ । नागरिकको सुरक्षित आवासको हक सुनिश्चित गर्न तीन वर्षभित्र सबै खर र फुसका छाना भएका घर प्रतिस्थापन गर्ने गरी आगामी आवमा थप १ लाख सुरक्षित आवास निर्माणका लागि ३ अर्ब ५० करोड बजेट विनियोजन गरिएको छ । प्रदेशमार्फत सञ्चालित जनता आवास कार्यक्रमलाई पनि निरन्तरता दिइनेछ । सहरी पूर्वाधारको एकीकृत विकास गर्न सञ्चालित सघन सहरी विकास कार्यक्रममा ९ अर्ब ६० करोड बजेट विनियोजन गरिएको छ । आगामी आवभित्र सबै प्रदेशका २९ सहरमा सहरी पूर्वाधार विकास र चार स्थानीय तहमा क्षमता विकास कार्यक्रम सञ्चालन गर्न १ अर्ब ८० करोड बजेट विनियोजन गरिएको छ । बजेटमा मन्त्रालयका पुरानै योजनालाई नै निरन्तरता दिइएको पूर्वसहरी विकासमन्त्री मोहम्मद इस्तिहाक राईले बताए । सहरीको बजेटमा नयाँ कार्यक्रम खासै नआएको उनको भनाइ छ ।"
सन्तुलित र व्यावहारिक,"काठमाडौं (कास) नेपाल उद्योग परिसंघ (सीएनआई) ले विषम परिस्थितिमा आएको बजेटको आकार तथा कार्यक्रमका दृष्टिकोणमा व्यावहारिक र सन्तुलित रहेको बताएको छ । कोभिड१९ का कारण मुलुकको आर्थिक, उद्योग व्यवसाय एवं रोजगारीमा परेको प्रतिकूल प्रभावलाई रोकी अर्थ व्यवस्थालाई चलायमान बनाउन परिसंघले दिएका सुझावलाई बजेटले सम्बोधन गरेको सीएनआईले जनाएको छ । संघले शुक्रबार जारी गरेको विज्ञप्तिमा कतिपय पक्षमा भने बजेट मौन रहेको उल्लेख गरिएको छ । जीवन रक्षालाई पहिलो प्राथमिकतामा राखेको बजेटले स्वास्थ्य क्षेत्रको पूर्वाधार एवं जनशक्ति विकासलाई सम्बोधन गर्नु सकारात्मक पक्ष रहेको विज्ञप्तिमा बताइएको छ । स्वास्थ्य र शिक्षा क्षेत्रमा निजी क्षेत्रले भोगेका समस्या र सहभागितालाई बजेटले सम्बोधन भने नगरेको सीएनआईको भनाइ छ । महामारीले प्रत्यक्ष असर पुगेका उद्योगको पुनरुत्थान गर्न बजेटले १ खर्बको पुनर्कर्जा कोष तथा अति प्रभावित पर्यटन क्षेत्र लक्षित राहत व्यवस्थाका लागि ५० अर्बको राहत कोषको व्यवस्था गरेको छ । अनौपचारिक तथा अति विपन्न क्षेत्रलाई समेत राहत दिने विभिन्न व्यवस्था बजेटले गरेको छ । निजी क्षेत्रले उठाएका अन्य माग मौद्रिक नीतिबाट सम्बोधन हुने अपेक्षा हामीले लिएका छौं, विज्ञप्तिमा भनिएको छ । निजी क्षेत्रले उठाउँदै आएको विद्युत् महसुलको विषयलाई बजेटले केही सम्बोधन गर्ने प्रयास गरेको, उद्योगको डिमान्ड चार्ज मिनाहा गर्ने तथा अफपिक समयमा ५० प्रतिशत महसुल छुट गर्ने व्यवस्था सकारात्मक रहेको सीएनआईको बुझाइ छ ।आर्थिक वृद्धिको प्रक्षेपण केही महत्त्वाकांक्षी देखिए पनि आगामी मौद्रिक नीतिले निजी क्षेत्रलाई सहयोग गर्ने वातावरण बने प्रस्तुत लक्ष्य हासिल गर्न सहयोग पुग्ने विज्ञप्तिमा जनाइएको छ ।"
इजी केयरमा २२५ सम्म छुट,"काठमाडौं (कास) सनराइज बैंकका ग्राहकले इजी केयरबाट औषधि तथा आवश्यक मेडिकल किट खरिदमा २२ प्रतिशतसम्म छुट र क्यास ब्याक प्राप्त गर्ने झएका छन् । ग्राहकले बैंकको क्यूआर कोड, डेबिट तथा त्रेडिट कार्ड प्रयोग गरी इजी केयरबाट औषधि, रगत जाँच्ने सुविधा, मास्क, सेनिटाइजर, पन्जा र स्प्रे खरिदमा १२ प्रतिशत छुट र १० प्रतिशत वा ५ सय रुपैयाँसम्म क्यास ब्याक पाउनेछन् ।"
खल्ती र कनेक्टबाटै डिम्याट,काठमाडौं (कास) एनआईबीएल एस क्यापिटलमा डिम्याट तथा मेरो सेयर खाता भएका ग्राहकले वार्षिक नवीकरण खल्ती र कनेक्ट आईपीएसबाट गर्न सकिने भएको छ । कम्पनीले आफ्ना ग्राहकलाई सहज तरिकाले सेवा दिने उद्देश्यले उक्त व्यवस्था गरिएको जनाएको छ ।
कियाको निरो बुकिङ डेलिभरी,काठमाडौं (कास) कियाको विद्युतीय गाडी निरो बुकिङ गरेका ग्राहकले लकडाउन खुलेपछि उक्त एसयूभीको डेलिभरी पाउने भएका छन् । कियाको अधिकृत बिक्रेता कन्टिनेन्टल ट्रेडिङ इन्टरप्राइजेजले लकडाउन खुलेलगत्तै बुकिङ गरेका ग्राहकलाई उक्त गाडी हस्तान्तरण गर्ने तयारी गरेको जनाएको छ ।
एलजीको बिमा अफर,काठमाडौं (कास) एलजीको आधिकारिक बित्रेता सीजी इलेक्ट्रोनिक्सले ४ लाख रुपैयाँसम्मको बिमा अफर ल्याएको छ । योजनाअनुसार ग्राहकले अनलाइनमार्फत सामान बुकिङ तथा खरिद गर्न सक्छन् । ग्राहकले कम्पनीले तोकेको मापदण्ड तथा सर्त अध्ययन गरी सामान अर्डर गर्न र आफ्नो विवरण भरेर ४ लाख रुपैयाँसम्मको कोरोनाविरुद्धको बिमा गर्न सक्ने कम्पनीले जनाएको छ ।
बजारमा प्याडिलक्स,काठमाडौं (कास) अन्तर्राष्ट्रिय महिनावारी स्वास्थ्य दिवसका अवसरमा हेल्थ एन्ड हाइजिन प्रोडक्टले नेपालमा नयाँ सेनिटरी प्याड ब्रान्ड प्याडिलक्स सार्वजनिक गरेको छ । पूर्वमिस नेपाल शृंखला खतिवडाले अनलाइनबाट बिहीबार प्याडिलक्स ब्रान्डका सेनिटरी प्याड सार्वजनिक गरिन् ।
स्वास्थ्यलाई विशाल ग्रुपको सहयोग,"काठमाडौं (कास) विशाल ग्रुपले स्वास्थ्य मन्त्रालयलाई स्वास्थ्य सामग्री सहयोग गरेको छ । ग्रुपले मन्त्रालयलाई ५ सय थान पीपीई, २ सय थान आईआर थर्मोमिटर र ९ हजार थान एन९५ मास्क सहयोग गरेको जनाएको छ । ग्रुपअन्तर्गतको भीजी फाउन्डेसनले मन्त्रालयलाई ५ सय थान पीपीई, २ सय थान इन्फ्रारेड थर्मोमिटर र ८ हजार ९ सय ५० थान एन९५ मास्क सहयोग गरेको छ ।"
संविधान संशोधनले जसपामा विवाद,"पार्टी एकताले वैधता नपाउँदै संविधान संशोधनको मुद्दामा जनता समाजवादी पार्टी आन्तरिक विवादमा फसेको छ । सरकारलाई काउन्टर दिने गरी राजपाको अग्रसरतामा शुक्रबार दर्ता गराउन खोजिएको संविधान संशोधनको गैरसरकारी विधेयकबाट समाजवादी पछि हटेपछि एकता प्रक्रियामा जोडिएका दुई पार्टीभित्र अविश्वास चुलिएको हो । यसले एकातिर पार्टी एकतालाई धक्का दिएको छ भने अर्कोतर्फ संविधान संशोधनको मुद्दामा समेत दुई पार्टीर् एक ठाउँमा नदेखिएको स्पष्ट सन्देश दिएको छ । नेपालको अद्यावधिक नक्साअनुसारको निसान छाप परिमार्जनका लागि सरकारले अघिल्लो शुक्रबार संसद् सचिवालयमा संविधान संशोधन विधेयक दर्ता गराएको थियो । उक्त विधेयकमा राजपा र समाजवादीले मतदान गर्नेनगर्ने बहस भइरहेका बेला राजपाले एकाएक संशोधनको गैरसरकारी विधेयक अघि बढाउन खोजेको हो । सरकारले ल्याएको विधेयकसँगै आफूहरूले उठाउँदै आएको संविधान संशोधनको विषयलाई पनि प्याकेजमै अघि बढाउनुपर्ने मत दुवै पार्टीको छ । राजपाका कतिपय नेताहरूले सरकारले ल्याएको विधेयकमा मतदान नगर्ने रणनीतिअन्तर्गत गैरसरकारी संशोधन विधेयक ल्याउन लागेको बताए । सरकारले प्याकेजमै संशोधन अघि बढाउन अनिच्छा देखाएपछि राजपाले तत्कालीन शेरबहादुर देउवा नेतृत्वको सरकारले अघि बढाएको र संसद्को मतदानबाट अस्वीकृत भएको संविधान संशोधन विधेयकलाई दर्ता गराएर सरकारलाई काउन्टर दिन चाहेको हो ।भाषा, नागरिकता, राष्ट्रिय सभाको प्रतिनिधित्व र प्रदेशको सीमा परिवर्तन हुनेसम्बन्धी प्रावधान संशोधनका लागि राजपा नेताहरू गैरसरकारी रूपमा विधेयक दर्ता गराउन शुक्रबार अपराह्न संसद् सचिवालय पुगेका थिए । विधेयक दर्ता गराउन जाने बेलासम्म दुई पार्टीबीच कुरा मिलेको थियो तर केही घण्टामै समाजवादी पछि हटेको हो । राजपा नेता महन्थ ठाकुरले समाजवादीका अध्यक्ष उपेन्द्र यादवसँग परामर्श गरेर गैरसरकारी विधेयक अघि बढाएका थिए । त्यहीअनुसार समाजवादीबाट प्रमुख सचेतक उमाशंकर अरगरियासहितका चार सांसद सचिवालय पुगेका थिए । राजपाबाट भने अध्यक्षमण्डलका सदस्यहरू ठाकुर, राजेन्द्र महतो, महेन्द्रराय यादव, अनिल झासहितका नेता सहभागी थिए । समाजवादीका शीर्ष नेता भने गएका थिएनन् । यादवकै निर्देशनमा प्रमुख सचेतक अरगरियासहित प्रदीप यादव, मोहम्मद इस्तियाक राई र रामबाबु यादव सचिवालय पुगेका थिए । संशोधनको पहिलो ड्राफ्टमा राजपाका प्रमुख सचेतक लक्ष्मणलाल कर्ण र समाजवादीका प्रदीप यादवले हस्ताक्षर गरेका पनि थिए । तर सचिवालयबाट संशोधनको फर्म्याटमा नभएको भनिएपछि राजपा नेताहरूले फरम्याट सच्याउन लाग्दा समाजवादीका सांसदहरू त्यहाँबाट फर्किएका थिए ।समाजवादीका सांसद फर्किएपछि राजपामा केहीछिन के गर्ने भन्ने तनाव भयो । नेता ठाकुरले उपेन्द्रले साथ दिए दिन्छन्, नदिए दिन्नन् भन्दै दर्ता गर्ने भनेर कागजात मिलाए । तर संसद् सचिवालयका महासचिव भरतराज गौतमले एकपटक सभामुखसँग परामर्श गरेर दर्ता गराउन भन्दै आइतबारको समय दिए । समाजवादीका अध्यक्ष यादवले संसद् सचिवालय पुगिसकेका राजपा नेता ठाकुरलाई विधेयक दर्ता नगराउन टेलिफोनबाटै आग्रह गरेका थिए । संशोधनको विषय पर्याप्त नभएको र कांग्रेस सभापति देउवालाई समेत सोधेर दर्ता गराउनुपर्ने उनको भनाइ थियो । सरकारले ल्याएको संशोधन विधेयकका विषयमा औपचारिक धारणा बनाउन कांग्रेसले शनिबार केन्द्रीय कार्यसमिति बैठक डाकेको छ । कांग्रेसको धारणा पनि बुझेर निर्णय लिनुपर्ने यादवको भनाइ थियो । हामीले उठाएको संविधान संशोधनका विषयमा शेरबहादुरजीसँग किन सोध्नुपर्यो ? हामीले सोध्ने होइन । तपाईं सोध्ने भए सोध्नुहोस् । साथीहरू आएका छन्, हामी दर्ता गर्छौं, टेलिफोनमै ठाकुरले यादवलाई आक्रोशित मुद्रामा जवाफ दिएका थिए । ठाकुरले संविधान संशोधनसँग मधेसीको भावना जोडिएकाले त्यसमा सम्बोधन गरेर जाने दिशामा पार्टी लाग्नुपर्ने बताए । हाम्रो भावना पनि संविधान संशोधनसँग जोडिएको हो, त्यसलाई सम्बोधन गरेर जानुपर्छ भनेर सर्वदलीय बैठकमा प्रस्ट भनेका छौं । भएन भने मधेस आक्रोशित हुन्छ, राष्ट्रिय एकताको पक्षमा जाँदैन, ठाकुरले भने, बारम्बार संवादबाट समस्या समाधान गर्छौं भन्ने, यस्तो अवसरका बेलामा आफ्नो मात्रै कुरा गर्ने र मुलुकको एक भागको कुरा नसुन्ने हो भने राष्ट्रिय सहमति हुन कठिनाइ पर्छ ।राजपा नेता राजेन्द्र महतोले पनि संयुक्त रूपमा दर्ता गराउने भने, सचिवालय पुगेर दुवैतर्फबाट विधेयकमा हस्ताक्षरसमेत भइसकेको अवस्थामा समाजवादी पछि हटेको बताए । हामीले संयुक्त रूपमै दर्ता गर्ने तयारी गरेका थियौं, उनले भने, किन फिर्ता हुनुभयो, थाहा भएन ।महतोले कांग्रेस र तत्कालीन माओवादी केन्द्रले मतदान गरिसकेको विधेयकलाई आफूहरूले हुबहु अघि सार्नुको पछि सहमतिमा अप्ठ्यारो नहोस् भन्ने नै रहेको बताए । अन्य विषय पनि मिसाउँदा थप सहमतिको आवश्यकता पर्छ, त्यतिबेला दुई प्रमुख पार्टीले मतदान गरिसकेका हुन्, तत्कालीन एमालेले अस्वीकार गर्दा मात्रै विधेयक अस्वीकृत भएको थियो । यो विधेयक सत्ता र प्रतिपक्ष दुवैका लागि स्वीकार्य हुने ठानेर अघि बढाउन चाहेका हौं, महतोले भने । तत्कालीन देउवा सरकारले ०७४ वैशाख ११ गते यिनै विषय समेटेर विधेयक अघि बढाउँदा संसद्बाट अस्वीकृत भएको थियो । समाजवादीका सांसद प्रदीप यादवले संशोधनका विषयमा थप छलफल गर्नुपर्ने र अहिले अघि बढाइएको विषय पर्याप्त नभएकाले आफूहरू संसद् सचिवालयबाट फर्किएको बताए । तयारी पूरा भएको छैन, थप छलफल गर्नुपर्ने भयो भनेर पार्टीले बोलाएपछि हामीहरू फर्किएका हौं, उनले भने, केकति विषयमा छलफल गर्ने भन्ने पार्टीले तय गरेपछि मात्रै थाहा हुन्छ । यस विषयमा छलफल गर्न राजपाको संसदीय दलको बैठक शनिबार बोलाइएको छ । त्यही विधेयकलाई संशोधन विधेयक अघि बढाउँदा प्याकेज सहमति जुटाउन सहज हुन्छ भन्ने हाम्रो धारणा हो, महतोले थपे ।"
पूर्वउपरथी श्रेष्ठको कसुर ठहर,"नेपाली सेनाका पूर्वउपरथी पाइलट सुधीर श्रेष्ठ अनियमिताको कारबाहीमा परेका छन् । सैनिक हवाई महानिर्देशनालयका पूर्वमहानिर्देशक श्रेष्ठले पदमा रहँदा आर्थिक अनियमितता गरेको ठहर नेपाली सेनाको समरी जनरल सैनिक अदालतले गरेको हो । अदालतले सैनिक ऐनबमोजिम उनीबाट ५८ लाख ९५ हजार ५ सय ९० रूपैयाँ असुलउपर गर्ने र नसिहत दिने फैसला गरेको छ । नेपाली सेनामा पछिल्लो ८ दिनभित्रमा भएको यो दोस्रो ठूलो कारबाही हो । सैनिक अदालतले गत जेठ ९ मा महासेनानी भूपालमान अधिकारीसहित ३ जना अधिकृत र अन्य २ जना अन्य दर्जाका सैनिकहरूलाई भक्तपुरस्थित सैनिक आवासीय महाविद्यालयमा अनियमितता गरेको ठहर गर्दै कारबाही गरेको थियो । पूर्णचन्द्र थापा प्रधानसेनापति भएर आएपछि कारबाहीमा परेका उपरथी श्रेष्ठ माथिल्लो वरीयताका सैनिक अधिृकत हुन् । श्रेठलाई सैनिक हवाई महानिर्देशनालय, गौचरमा कार्यरत रहँदा सम्पत्ति र अनुशासन तथा आचरणसम्बन्धी कसुर गरेको अभियोगमा कारबाही गरिएको हो । उक्त मुद्दामा ८ जना अधिकृतहरूले जिम्मेवारी पूरा नगरेको ठहर गरी सचेत गराउने फैसला भएको छ भने १ अधिकृत र ९ जना सैनिकलाई सैनिक लाई दिइएको छ । सैनिक हवाई महानिर्देशनालयमा छानबिनका लागि रथी शरद गिरीको अध्यक्षतामा गत चैत ४ मा कोर्ट अफ इन्क्वायरी बोर्ड गठन गरिएको थियो । उक्त बोर्डको प्रतिवेदनका आधारमा उपरथी श्रेष्ठसहित १९ जना प्रतिवादीहरूविरुद्ध सैनिक अदालतले जेठ १४ मा फैसला सुनाएको थियो । उक्त फैसला शुक्रबार सम्बन्धितहरूलाई सुनाइएको सेनाले जनाएको छ । सेनामा उठेका आर्थिक अनियमितामा कारबाही थालिएका घटना नौला होइनन् । जेठ ९ मा समरी जनरल सैनिक अदालतले महासेनानी भूपालमान अधिकारीसहित ३ अधिकृत र अन्य २ जना अन्य दर्जाका सैनिकहरूलाई भक्तपुरस्थित सैनिक आवासीय महाविद्यालयमा कार्यरत रहँदा अनियमितता गरेको ठहर गर्दै कारबाही गरेको थियो । अधिकारीलाई दुई महिना कैद गर्ने र सेवाबाट हटाउने फैसला भएको थियो । अधिकारीलाई १ करोड ८५ लाख ४० हजार जरिवाना फैसला भएको थियो । यस्तै, उक्त मुद्दामा प्रमुख सेनानी देवबहादुर क्षेत्रीलाई दुई वर्ष बढुवा रोक्का गर्ने र ४ लाख ४० हजार रुपैयाँ जरिवाना र हुद्दा यज्ञराज पोखरेललाई सेवाबाट हटाउने र ३० लाख ६० हजार रुपैयाँ जरिवाना फैसला भएको छ । अर्का हुद्दा गणेशबहादुर अधिकारीलाई दुई वर्ष तलब वृिद्ध (ग्रेड) रोक्का गर्ने र हिनामिना गरेको १० हजार असुलउपर गर्ने निर्णय भएको छ । अदालतले लेखाका सहसेनानी सुरेन्द्रविक्रम भण्डारीलाई पनि दोषी ठहर गर्दै नसिहत दिने फैसला गरेको थियो । सैनिक कल्याणकारी निर्देशनालयका प्रमुख सहायक रथी प्रयोगजंग राणा र सोही निर्देशनालयका महासेनानी नवीन सिलवाललाई छानबिनका लागि सैनिक हिरासतमा राखिएको छ । उनीहरू दुवैलाई जेठ ८ देखि सुन्धरास्थित राष्ट्रिय सेवा दलस्थित कार्यालय परिसरको हिरासतमा छन् । राणा र सिलवालले दुई वर्षअघि वीरेन्द्र शान्ति तालिम केन्द्र (संयुक्त राष्ट्रसंघको शान्ति स्थापनार्थ जानुअघि प्रशिक्षण गर्ने स्थान) काभ्रेको पाँचखालमा अनियमितता गरेको आरोप छ । त्यस बेला महासेनानी रहेका राणा तालिम केन्द्रका प्रमुख थिए भने सिलवाल उनको मातहतमा काम गर्थे । दुवैले गरेका कसुर छानबिनको काम उपरथीको नेतृत्वको कोर्ट अफ इन्क्वायरीले गरिरहेको छ । छानबिनका क्रममा १२ जना अधिकृतसँग बयान पनि लिइएको छ । एक जना सुवेदार मेजरलाई पनि थुनामा राखिएको छ । यस्तै गत मंसिरमा सेनामा विभिन्न पदको भर्ना प्रक्रियामा भएको अनियमिततामा संलग्न १९ अधिकृतसहित १ सय ७३ जनालाई कारबाही गरिएको थियो ।"
घरबाट निस्कन डराउँछन् नरैनापुरवासी,आइसोलेसनको तयारी सुस्त नरैनापुरमा सोमबारदेखि दुई जना चिकित्सकले सेवा दिने व्यवस्था मिलाइए पनि उनीहरू यहाँको लक्ष्मणपुरस्थित प्राथमिक स्वास्थ्य केन्द्रमा पुगेका छैन्न । स्थानीयको मागअनुसार आइसोलेसन सेन्टर निर्माण अघि बढाउन गाउँपालिकामै सेवा दिने गरी चिकित्सक खटाउने निर्णय भएको थियो ।
कांग्रेस सांसदलाई बजेटबारे प्रशिक्षण,"काठमाडौं (कास) सरकारले ल्याएको बजेटबारे संसद्मा कसरी प्रस्तुत हुने भन्ने विषयमा प्रमुख प्रतिपक्षी कांग्रेसले पूर्वअर्थमन्त्री र योजनाविद्समेतको सहभागितामा आफ्ना सांसदलाई प्र्रशिक्षण दिएको छ । पूर्वअर्थमन्त्री रामशरण महत, योजना आयोगका पूर्वउपाध्यक्षहरू स्वर्णिम वाग्ले, गोविन्द पोखरेल, जगदीशचन्द्र पोखरेल र अर्थविद् विश्व पौडेलले बजेटलाई लिएर संसद्मा उठाउन सकिने मुद्दाबारे जानकारी गराएका छन् । संसदीय दलको बैठकमा शुक्रबार पूर्वअर्थमन्त्री र योजनाविद्ले बजेट ठूलो आएको, संकटको घडीमा समेत बजेटको प्राथमिकता तोक्न नसकेको र कोरोना संक्रमणको महामारीबाट जुध्न सक्ने गरी स्वास्थ्य क्षेत्रमा सरकारले पर्याप्त बजेट छुट्याउन नसकेको जस्ता सवालमा जानकारी गराएका थिए ।"
"दुर्लभ कीर्तिमान विनोद दास, तत्कालीन कप्तान","पूरा १० विकेट क्रिकेटमा सबैभन्दा गाह्रो कीर्तिमानमध्ये एक हो । सीमित ओभरको खेलमा जहाँ एक बलरले १० ओभरभन्दा बढी बलिङ गर्न पाउँदैनन्, त्यस्तो खेलमा १० विकेट लिनु दुर्लभ कीर्तिमान हो । महबुब त्यो डिभिजन५ भर असाधारण फर्ममा थिए । बल र ब्याट दुवैमा चम्किएका थिए । १० विकेट लिएपछिको अर्को खेलमा उनले अर्धशतक पनि बनाएका थिए । उनले हरेक खेलमा राम्रो बलिङ गरिरहेका थिए । १९ विकेट लिँदै उनी म्यान अफ द सिरिजमा चुनिएका थिए ।सन् २००६ देखि २००८ सम्मको समय महबुबको उत्कृष्ट फर्मको समय थियो । डिभिजन५ चाहिँ उनका लागि निकै राम्रो भएको थियो । उनी त्यसमा सर्वाधिक विकेट लिने खेलाडी पनि थिए । हामी सबैलाई थाहा छ सन् २०१० सम्मको समयमा नेपालको सबैभन्दा राम्रो अलराउन्डर उनै थिए । महबुब सुस्ताउँदै गएपछि पारसले त्यो स्थान लिएका हुन् । राजु खड्काले खेल्न छाडेपछि हाम्रो भरपर्दा अलराउन्डर महबुब नै थिए । उनको विश्व कीर्तिमानबारे अहिले पनि सारा विश्वले चर्चा गर्ने गरेको छ । त्यो टिमको सदस्य हुन पाउँदा पनि मलाई गर्व लाग्छ । कुनै नेपालीले आफूलाई त्यो स्थलमा गएर अवसर पाउँदा प्रमाणित गरेर देखाएको कीर्तिमान हो । एउटा कप्तानका रूपमा त्यो बेलाको स्मरण गर्ने हो भने हामी सबैले महबुबलाई बोकेर ल्याएको क्षण अझै ताजा छ ।"

शीर्षक,विवरण
कमजोर व्यवस्थापनले संक्रमण तीव्र,"खुकुलो लकडाउन काठमाडौंकी एक युवतीमा चैत ९ मा कोरोना संक्रमण देखियो । कतारको दोहा हुँदै चैत ४ मा नेपाल आएकी उनमा कोरोना देखिएसँगै त्रास सुरु भयो । त्यसअघि पनि एक युवामा कोरोना देखिएको थियो तर खासै चर्चा भएन । यी युवतीलाई कोरोना देखिएपछि चैत ११ देखि मुलुकभर एक साताका लागि लकडाउन गरियो । काठमाडौंमा कोराना देखिएपछि त्रसित भएर पुर्ख्यौली गाउँ र थातथलो फर्कनेको लर्को नै लाग्यो । उपत्यकाबाहिर जाने सवारीले पनि जिल्ला प्रशासनबाट पास बनाएर गुडाए । काठमाडौं आउन पनि डराउन थाले । सरकारले चौथोपटक वैशाख १५ सम्म एक साता लकडाउन थपेपछि स्थानीय तहले नै घर फर्कन चाहनेलाई काठमाडौंबाट गाडी पठाएर लैजान थाले । स्थानीय तहले सम्बन्धित जिल्लाबाटै गाडी पठाए । त्यो गाडीमा काठमाडौंबाट मात्रै बाहिरिएनन्, काठमाडौंमा रहेकालाई लिन आउने सवारीले यात्रु पनि ल्याए । त्यसको रेकर्ड न प्रहरीसँग छ न त काठमाडौं उपत्यकाको स्थानीय तहसँग । उपत्यकामा पनि पास नभएका सवारी नियन्त्रणमा लिएकै आधारमा लकडाउन खुकुलो भएको पुष्टि हुन्छ । बुधबार पनि एक हजार २ सय १५ वटा सवारी नियन्त्रणमा लिएको ट्राफिक प्रहरी महाशाखाले जनाएको छ । महाशाखाका अनुसार दैनिक सरदर ५ सय सवारी नियन्त्रणमा लिने गरिन्छ ।"
'सीमा समस्या सल्ट्याउन त्रिदेशीय वार्ता',"(काठमाडौं)  संघीय संसद्मा प्रतिनिधित्व गर्ने राजनीतिक दलका नेता एवम् पूर्वप्रधानमन्त्रीहरूले त्रिदेशीय वार्तामार्फत पश्चिम नेपालको गुमेको भूभाग फिर्ता लिन पहल गर्नुपर्ने बताएका छन् । प्रधानमन्त्री निवास बालुवाटारमा बुधबार भएको सर्वदलीय बैठकमा नेताहरूले कालापानीको समस्या समाधान गर्न नेपाल, चीन र भारतबीच संयुक्त छलफल हुनुपर्ने र त्यसको पहल गर्न सरकारले चालेका हरकदममा आफूहरूले साथ दिने प्रतिबद्धता जनाएका छन् । बैठकमा प्रधानमन्त्री केपी शर्मा ओलीले नेपालको भूमि फिर्ता गर्न सबै एकजुट भएर लाग्नुपर्ने भन्दै त्यसमा साथ दिन दलका शीर्ष नेताहरूलाई आग्रह गरेका थिए । पश्चिम सिमानाको लिम्पियाधुरासम्मको भूभाग हाम्रै हो, हाम्रो भूमि फिर्ता ल्याउनुपर्छ, ल्याउँछौं, बैठकमा प्रधानमन्त्री ओलीले राखेको धारणा उद्धृत गर्दै प्रधानमन्त्रीको सचिवालयका सञ्चारविज्ञ रामशरण बजगाईंले भने, इतिहासमा कोको कहाँ चुक्यौं, समीक्षा गर्दै जानुपर्छ, अहिले नेपालको भूमि फिर्ता ल्याउन सबै एकजुट होऔं ।बैठकमा प्रधानमन्त्री ओलीले हाम्रै कमजोरीका कारण संविधान जारी हुँदा भएको नक्सामै लिम्पियाधुरा छुटेकाले पहिले वार्ता गरेर आफ्नो जमिन फिर्ता लिएपछि लिम्पियाधुरासहितको नक्सा जारी गर्नुपर्ने बताएका थिए । उनले विभिन्न समयमा नेपाली टोली सीमा क्षेत्रमा गइरहेको भए पनि भारतको कब्जामा भएको भूमिमा प्रवेश गर्नै नपाएको बताए । हामीले हाम्रा जनतालाई नहेर्ने भनेको हैन, कहिले जनगणना, कहिले के भनेर नेपाली टोली सीमा क्षेत्रमा गएको इतिहास पनि छ, प्रधानमन्त्री ओलीले भने, भूगोल नै कब्जामा थियो, त्यहाँ भारतीय पक्षले प्रवेश गर्न नदिएपछि हामीले हाम्रा जनतालाई केही गर्न सक्ने भन्ने पनि हुँदैनथ्यो, अब भने कूटनीतिक संवादमार्फत अनुकूल वातावरण बनाएर हामी हाम्रो भूमि फिर्ता गर्छौं, जनतालाई पनि हेर्छौं ।राष्ट्रिय जनता पार्टीका अध्यक्षमण्डलका सदस्य महन्थ ठाकुरले सिमानाका जनताका बारेमा पनि सोच्नुपर्ने बताएपछि त्यसको जवाफमा प्रधानमन्त्री ओलीले यस्तो बताएका हुन् । ठाकुरले भूगोलमात्रै देश नभएको भन्दै अतिक्रमित सीमाका जनतालाई राज्यले केकस्तो सेवासुविधा दियो, त्यसबारेमा पनि सोच्नुपर्ने बताएका थिए । बैठकमा नेकपाका अध्यक्ष पुष्पकमल दाहालले सीमा समस्या समाधान गर्ने विषयमा नेपाल सरकारले बारम्बार पहल गरेको भए पनि भारतले रेस्पोन्स नै नगरेको धारणा राखे । पहिले भारतले नक्सा जारी गर्दा पनि हामीले यही हलमा बसेर कडा आपत्ति जनाएका थियौं, त्यसपछि समस्या समाधानका लागि बारम्बार पत्र लेख्ने काम भयो, अध्यक्ष दाहालले भने, तर भारतीय पक्षबाट रेस्पोन्स नै आएन, बरु नेपाली भूमि मिचेर बाटो बनाइनसक्दै उद्घाटन गरियो । अध्यक्ष दाहालले सीमा समस्या हल गर्न वार्ता नै उपयुक्त माध्यम हुने धारणा राखेका थिए । प्रमुख प्रतिपक्षी दल कांग्रेसका सभापति शेरबहादुर देउवाले वक्तव्यबाजीमा मात्रै नअलमलिएर कूटनीतिक र राजनीतिक रूपमा सार्थक पहल गर्न सरकारलाई सुझाव दिँदै समस्या हल गर्न त्रिदेशीय वार्ता हुनुपर्ने धारणा राखे । सन् २०१५ मेमा भारत र चीनले लिपुलेकबारे बेइजिङमा गरेको सहमतिकै आधारमा लिपुलेक सडक निर्माण सम्पन्न भएको छ, देउवाले भने, नेपाल सरकारले दुवै राष्ट्रसँग संवाद गर्नुपर्छ र प्रस्ट भन्नुपर्छ लिपुलेक, कालापानी र लिम्पियाधुरा नेपालको भूमि हो ।पूर्वप्रधानमन्त्री एवं नेकपा वरिष्ठ नेता माधवकुमार नेपालले लिम्पियाधुरासहितको नक्सा सार्वजनिक गरेर विद्यालय तहदेखिकै पाठ्यक्रममा समावेश गर्नुपर्ने बताए । हाम्रो आधार र प्रमाणलाई बलियो बनाऔं, हाम्रो जमिन कति हो भन्नेबारे पहिले हामी नै प्रस्ट होऔं, नेता नेपालले भने, सधैं कचकच गर्नभन्दा समस्याको समाधानतिर लागौं, चीन र भारतसँग कुरा गरौं । उनले सिमानामा तारबार लगाउने र करेन्ट छोड्नेजस्ता तर्कहरू पनि आएको भन्दै त्यस्ता वाहियात कुरा गर्न नहुने बताए ।पूर्वप्रधानमन्त्री बाबुराम भट्टराईले अहिलेको समयमा आन्तरिक रूपमा राष्ट्रवादको कार्ड खेल्नुभन्दा साझा अवधारणा बनाउन उपयुक्त हुने बताए । उनले त्यसका लागि सबै जाति, क्षेत्र र समुदायका जनतालाई विश्वासमा लिएर साझा धारणा बनाउनुनपर्ने बताए । मधेसी समुदाय जसले लामो समयदेखि सीमाको जमिनको अतिक्रमणलाई खपेर सीमाको रक्षा गरेको छ, तिनमाथि शंकाको दृष्टिले हेर्नु हुँदैन । अहिलेकै उदाहरण दार्चुला जहाँ यो घटना घटिरहेको छ, त्यहाँका श्रमिकहरू विदेशबाट फर्कंदै थिए, तिनलाई फर्कन नदिएका कारण महाकाली नदीमा पौडिएर आएपछि पनि नाङ्गै बजार घुमाइयो । जनतालाई विश्वासमा नलिईकन राष्ट्रियताको, यस्ता विषयको हल गर्न सकिँदैन, उनले भने ।उनले पहिलेदेखिकै सीमासम्बन्धी संयन्त्रलाई क्रियाशील बनाउनुपर्ने र समस्या समाधानको पहल प्रधानमन्त्रीले नै लिनुपर्ने धारणा राखे । उनले सकेसम्म द्विपक्षीय ढंगले नै वार्ता गरेर अगाडि जानुपर्ने बताउँदै त्यसो भएन भने राष्ट्रिय हितका निम्ति अन्तर्राष्ट्रियस्तरमा पनि राजनीतिक पहल गर्ने, संयुक्त राष्ट्रसंघ र अन्तर्राष्ट्रिय न्यायालयको पनि सहयोग लिनुपर्ने धारणा राखे । नेपोलियनले भन्थे पुट योर आइरन ह्यान्ड इन अ भेलभेट ग्लोब । यहाँ फलामको हात र मखमली पन्जा भनेजस्तै बाहिरचाहिँ हामी नरम हुनुपर्छ, भट्टराईले भने, तर भित्र राजनीतिक, कूटनीतिक तरिका अपनाउनुपर्छ, बाहिरचाहिँ हल्ला गर्ने, भित्र केही पनि नगर्ने भयो भने गलत हुन्छ ।राष्ट्रिय जनमोर्चाका अध्यक्ष चित्रबहादुर केसीले सीमा समस्यालाई अब अन्तर्राष्ट्रियकरण गर्नुपर्ने बेला आएको धारणा राखे । नेपाल मजदुर किसान पार्टीका प्रेम सुवालले भारतले हेपाहा प्रवृत्ति जारी राखेको भन्दै त्यसलाई अन्त्य गर्न एकजुट हुनुपर्ने बताए । उनले अमेरिकाले दक्षिण एसियामा भारतको माध्यमबाट आफ्नो आधिपत्य जमाउन खोजेको आरोप लगाए । मन्त्रिपरिषद्का पूर्वअध्यक्ष खिलराज रेग्मीले सीमा समस्याबारे अहिले नै प्रधानमन्त्री बोल्नु उपयुक्त नहुने बताए । उनले सुरुमा मातहतका निकायलाई निर्देशन दिएर भारतसँग वार्ता गर्न लगाउने र त्यहाँबाट समस्या हल भएन भने बल्ल प्रधानमन्त्रीले पहलकदमी लिनुपर्ने धारणा राखे । राप्रपाका अध्यक्ष प्रकाशचन्द्र लोहनीले जनताको विश्वास जितेर अघि बढ्न प्रधानमन्त्रीलाई सुझाव दिएका थिए । यसअघि गत कात्तिकमा भारतले लिम्पियाधुरा पनि समेटेर नक्सा सार्वजनिक गरेपछि साझा धारणा बनाउन सर्वदलीय बैठक बसेको थियो । त्यतिखेर पनि सबै राजनीतिक दलका नेताहरूले सीमा रक्षामा सरकारलाई साथ र समर्थन हुने बताएका थिए । अहिले भारतले नेपालको कालापानी हुँदै चीनको मानसरोवरसम्म जाने बाटो उद्घाटन गरेपछि प्रधानमन्त्रीले फेरि सर्वदलीय बैठक बोलाएका हुन् ।"
सेनाले किनेको स्वास्थ्य सामग्री तातोपानीमा,"चीनबाट स्वास्थ्य सामग्री सहयोगचीनले नेपाली सेनालाई कोभिड१९ नियन्त्रण र रोकथाममा प्रयोग हुने स्वास्थ्य सामग्री सहयोग गरेको छ । नेपालका लागि चिनियाँ राजदूत होउ यान्छीले प्रधानसेनापति पूर्णचन्द्र थापालाई बुधबार सैनिक मुख्यालय जंगीअड्डामा सहयोग हस्तान्तरण गरिकी हुन् । स्वास्थ्य सामग्री चीनको पिपुल्स लिबरेसन आर्मी को एयर फोर्सको जहाजबाट बुधबार बिहान काठमाडौं ल्याइएको थियो । ती सामग्री कोभिड१९ को प्रतिकार्यका लागि सेनाबाट तैनाथ गरिने स्वास्थ्यकर्मीको सुरक्षार्थ प्रयोग गरिने सैनिक प्रवक्ता विज्ञानदेव पाण्डेले जानकारी दिए । सेनाका अनुसार चीनले व्यक्तिगत सुरक्षा सामग्री, एन१९ मास्क लगायतका सामग्री सहयोग गरेको हो ।"
प्रदर्शनकारीमाथि विद्युतीय झट्का,"काठमाडौं (कास) भारतले नेपाली भूमि अतिक्रमण गरेको विरोधमा माइतीघर मण्डल क्षेत्रमा शान्तिपूर्ण आन्दोलनमा उत्रिएका विद्यार्थीमाथि नेपाल प्रहरीले विद्युतीय झड्का प्रयोग गरेको पाइएको छ । प्रहरीले विद्युतीय झड्का दिने इलेक्ट्रिक सकर २०६२६३ को जनआन्दोलनमा प्रयोग गरेको गरेको थियो । दंगा हुँदा कसैलाई नियन्त्रणमा लिनुपर्दा वा दंगा गर्नेलाई भगाउनुपर्दा उक्त इलेक्ट्रिक सकर प्रयोग गरिने प्रहरीले जनाएको छ । तर माइतीघरमा सोमबार शान्तिपूर्ण रूपमा भेला भएका विद्यार्थीमाथि प्रहरीले उक्त डिभाइस प्रयोग गरेको हो । कीर्तिपुरमा अध्ययनरत विद्यार्थी रामनरेश यादवले सोमबार माइतीघरमा आफूलाई प्रहरीले नियन्त्रण लिने क्रममा विद्युतीय झड्का दिएको बताए । प्रहरीले आफ्नो हातमा रहेको कालो एक बित्ता लामो डिभाइसले हात र खुट्टामा झड्का दिए, उनले भने, मलाई सडकबाट नियन्त्रणमा लिएर गाडीमा हाल्ने क्रममा झड्का दिएका थिए । झड्काले मलाई तीनचार घण्टासम्म धेरै दुख्यो । यादवजस्तै विद्युतीय झड्का पाउने अर्का विद्यार्थी हुन्, चाबहिलका उपेन्द्र श्रेष्ठ । कीतिपुरमै राजनीतिशास्त्र पढिरहेका उनले शान्तिपूर्ण आन्दोलनमा उत्रँदा माइतीघरमा प्रहरीले आफूलाई सानो डिभाइसले लुकाएर झड्का दिएको सुनाए । पूर्व महान्यायाधिवक्ता तथा वरिष्ठ अधिवक्ता रमण श्रेष्ठ प्रहरीले विद्युतीय झड्का दिनुलाई मौलिक अधिकार र मानव अधिकारविरुद्धको कार्य भनी टिप्पणी गरे । उनले संविधानले नै शान्तिपूर्ण रूपमा भेला हुन पाउने ग्यारेन्टी गरेको बताए । विद्युतीय झड्का त फौजदारी मुद्दा लागेका अपराधीलाई समेत नदिन पाइँदैन, उनले भने । प्रहरीका प्रवक्ता निरजबहादुर शाहीले भने फिल्डमा खटिएका अधिकृतलाई यसबारे थाहा हुन बताए । त्यो ननलिथल हतियार हो । दंगा नियन्त्रणकै एउटा साधन हो । उनले भने, अहिले प्रयोग गरेको हो वा होइन भन्नेचाहिँ फिल्डको अधिकृतलाई नै सोध्नुपर्छ । चिकित्सक कमल लम्सालले विद्युतीय झड्काले शरीरलाई असर गर्न सक्ने बताए । असर भोल्टेजअनुसार हुन्छ । केही गरी तलमाथि भयो भने करेन्टले मान्छेको ज्यान पनि जान सक्छ, उनले भने, मान्छेको शरीरमा करेन्ट प्रयोग गर्नु गलत हो ।"
'सीमामा काँडेतार लगाउन थालिहालौं',"ॅस्थायी समाधान खोजौंप्रतिनिधिसभा बैठकमा बुधबार सांसदहरूले भारतसँगको सीमा विवादलाई स्थायी रूपमा समाधान गर्नुपर्नेमा जोड दिएका छन् । सरकारले प्रभावकारी रूपमा कुरा राख्न नसक्दा भारतले सधैं हेपाहा प्रवृत्ति देखाएको उनीहरूको भनाइ थियो । सत्तापक्षका सांसदले सरकारले पछिल्लो समय भारतसँग गरिरहेको औपचारिकअनौपचारिक कुराकानी ठीक भएको तर्क गरेका थिए । प्रतिपक्षकाले भने सरकार भारतसँग कमजोर रूपमा प्रस्तुत भएको टिप्पणी गरे । कांग्रेसका सांसद बहादुरसिंह लामाले केही महिनाअघि भारतले जमिन मिचेको कुरा गर्दा प्रधानमन्त्री केपी शर्मा ओलीले नक्सा होइन, जमिन ल्याउने भनेको प्रसंग उठाउँदै उनले क्रान्ति गर्दा उठाएका मुद्दा ख्याल गर्न आग्रह गरे । उनले उपप्रधानमन्त्री ईश्वर पोखरेल हेलिकप्टर लिएर कालापानी गए पनि त्यसको उपलब्धि नदेखिएको बताए । कांग्रेसका सांसद प्रकाश रसाइली स्नेहीले अर्थमन्त्रीले परराष्ट्र नीतिलाई सन्तुलन राख्ने भने पनि व्यवहारमा त्यस्तो नदेखिएको बताए । उनले नेपाली भूमिमा भारतले सडक बनाएको विषयमा प्रधानमन्त्री केपी शर्मा ओलीले भारतीय समकक्षीलाई फोनमा किन अब्जेक्सन गर्न नसकेको भन्दै प्रश्न गरे ।"
'सरकार असफल',"काठमाडौं (कास) कांग्रेसले कोभिड१९ संक्रमण नियन्त्रण तथा रोकथाम गर्न सरकार असफल भएको निष्कर्ष निकालेको छ । यसबीचका गतिविधिले प्रधानमन्त्री केपी शर्मा ओलीले शासन गर्ने नैतिक र राजनीतिक आधार गुमाएको पनि कांग्रेसले दोहोर्याएको छ । पार्टी केन्द्रीय कार्यालय सानेपामा बुधबार आयोजना गरिएको पत्रकार सम्मेलनमा कांग्रेसले लकडाउनको ५० दिनको समीक्षा सुनाएको थियो । यसबीचका अध्यादेश प्रकरणदेखि सांसद अपहरणसम्मको घटनाक्रमलाई जोडेर उसले अप्रत्यक्ष रूपमा प्रधानमन्त्री ओलीले पद छाड्नुपर्ने औपचारिक दृष्टिकोण अघि सारेको हो । कांग्रेसका तर्फबाट प्रवक्ता विश्वप्रकाश शर्माले गरेको पत्रकार सम्मेलनमा लकडाउनको समीक्षासहित ५७ बुँदे विज्ञप्ति सार्वजनिक गरिएको छ । जसमा कोभिड१९ नियन्त्रणको दिशामा पार्टीले निर्वाह गरेको भूमिका, सरकारलाई दिँदै आएको साथ, समर्थन र सहयोगदेखि सरकारका गलत कामकारबाही र दिशानिर्देश गरिएका विषयवस्तुसम्मका फेहरिस्त छन् । भारतले नेपाली भूभाग मिचेर सडक निर्माण गरेको विषयमा परिणाममुखी काम नगरी सरकार वक्तव्यबाजीमा मात्रै उत्रिएको आरोप कांग्रेसले लगाएको छ । राजनीतिक अस्थिरता बढाउने र मुलुकको शक्ति सन्तलुन खल्बलाउने गरी राजनीतिक दल र संवैधानिक परिषद्सम्बन्धी ऐन संशोधनका लागि ल्याइएका अध्यादेश र सांसद अपहरण को विषयलाई लिएर कांग्रेस प्रधानमन्त्री ओलीप्रति आक्रामक देखिएको छ । लकडाउनका ५० दिन पुग्दासम्म हरेक दिन नागरिकका लागि सन्त्रासको दिन रह्यो । तर, प्रधानमन्त्री भने यस्तो समयमा पनि सत्ताको खेलमा संलग्न रहनु लज्जास्पद मात्रै थिएन, जनताको जीवन जोखिममा रहेका बेला इतिहासकै गैरजिम्मेवारीपूर्ण कदम थियो, कांग्रेसले विज्ञप्तिमा भनेको छ । सरकारले लकडाउनको समयमा सिमानालाई व्यवस्थित गर्न प्रभावकारी र व्यावहारिक रणनीति लिन नसक्दा संक्रमण बढ्दै गएको कांग्रेसको ठम्याइ छ । कांग्रेसले स्वास्थ्य सुरक्षाका सामग्री पर्याप्त बन्दोबस्त गर्न नसकेको, विपन्न, मजुदर, विद्यार्थी, बेरोगार युवाका लागि राहतका व्यवस्थित कार्यक्रम र योजना अघि सार्न नसकेको र सञ्चारमाध्यमप्रति पूर्वाग्रह व्यवहार राखेको आरोप लगाएको छ । विद्यार्थीको शैक्षिक भविष्यबारे दृष्टिकोणविहीन भएको, विदेशमा रहेका नेपालीको समस्यामा संवेदनाहीन देखिएको, कृषि र कृषकको पीडामा सरकारको उपस्थित नभएको आरोप पनि कांग्रेसको छ । कांग्रेसले कालापानीबाट भारतीय सैनिक फिर्ता हुनुपर्ने, लिपुलेकदेखि लिम्पियाधुरासम्मको भूभागमा अविच्छिन्न रूपले नेपालको निर्बाध हक रहनुपर्ने, ती भूभागसहित नेपालको नक्सा सरकारले सार्वजनिक गर्नुपर्ने जस्ता विषयमा पार्टीको साथ सरकारलाई रहेको उल्लेख गरेको छ । उसले भारत र चीनबीच पाँच वर्षअघि बेइजिङमा भएको लिपुलेक नाकाबारे सहमतिलाई लिएर दुवै राष्ट्रसँग समाधानमुखी संवाद गर्ने पहलकदमी यो अवधिमा नभएको उल्लेख गरेको छ ।"
प्रदेश ५ मा थपिए २३ संक्रमित,"(बुटवल)  प्रदेश ५ का विभिन्न जिल्लामा बुधबार २३ जना कोरोना संक्रमित थपिएका छन् । भारतसित सीमा जोडिएका प्रदेशका पाँच जिल्लामा संक्रमण पुष्टि भइसकेको छ । रुपन्देही र कपिलवस्तुका सीमावर्ती पालिकाका धेरैमा संक्रमण देखिएको हो । बुधबार रुपन्देहीमा १२, कपिलवस्तुमा ९, बाँके र पश्चिम नवलपरासीमा ११ जनामा संक्रमण पुष्टि भएको हो । प्रदेशमा ९३ जना संक्रमित पुगेका छन् । रुपन्देहीको कोटहीमाईका युवा निको भएर घर गएका छन् ।रूपन्देहीमा बुधबार साँझ १२ जनामा संक्रमण देखिएको छ । संक्रमितमध्ये १० जना भारतको मुम्बईबाट आएका हुन् । यसअघि जिल्लामा मुम्बईबाट आएका ९ जनामा संक्रमण देखिएको थियो । संक्रमित फरकफरक समयमा जिल्लामा आएका हुन् । बुधबार संक्रमण देखिएका १० जना गैडहवा गाउँपालिका२ जोगडा बजारका हुन् । अधिकांश एकै परिवारका छन् । ४ र १० वर्षका दुई बालिकामा पनि संक्रमण देखिएको छ । उनीहरू वैशाख २५ गते मुम्बईबाट एउटै ट्रकमा कोचिएर आएका थिए । प्रतिव्यक्ति ३ हजार रुपैयाँका दरले भाडा तिरेर भारतको अलिवढवासम्म आएका थिए । त्यहाँबाट कपिलवस्तुको चाकलचौडा हुँदै पैदल रूपन्देहीको गैडहवा गाउँपालिका२ जोगडामा छिरेका थिए । स्थानीयले ठूलो समुहमा मुम्बईबाट आउँदै गरेको जानकारी गराएपछि उनीहरूलाई गैडहवाको नवदुर्गा माविमा राखिएको थियो । त्यहाँ स्थान अभाव भएपछि जोगडा माविको क्वारेन्टाइनमा सारिएको थियो ।पहिलादेखि शंका लागेकाले नवदुर्गा माविको क्वारेन्टाइनबाट सुरक्षितसाथ सारेका थियौं, गैडहवाका स्वास्थ्य संयोजक विष्णु उपाध्यायले भने, स्वाब परीक्षणपछि पोजिटिभ देखियो । उनका अनुसार संक्रमित देखिएका ४ देखि ४१ वर्ष उमेरका छन् । जोगडाको क्वारेन्टाइनबाट १८ जनाको थ्रोट स्वाब संकलन गरिएको थियो । उक्त स्वाब परीक्षणबाट १० जनामा संक्रमण देखिएको गैडहवा२ का वडा अध्यक्ष बच्चुलाल केवटले बताए । त्यस्तै भीम अस्पताल भैरहवाको आइसोलेसनमा उपचार गराइरहेका २ जनामा पनि कोरोना परीक्षण पोजिटिभ देखिएको प्रदेश जनस्वास्थ्य प्रयोगशाला भैरहवाका प्रमुख डा राजेन्द्र गिरीले बताए । एक जना कपिलवस्तु र अर्को भारतको गोन्डाबाट आएका हुन् । आफन्तकोमा आएका भारतीय नागरिकमा कोरोनाको लक्षण देखिएपछि भीम अस्पतालको आइसोलेनमा भर्ना गरेर उपचार गरिएको थियो । उनको थप कन्ट्याक्ट ट्रेसिङ गर्नुपर्ने देखिएको जनस्वास्थ्य कार्यालय रूपन्देहीका एक अधिकृतले बताए ।कपिलवस्तुमा बुधबार ३ जना सुरक्षाकर्मीमा कोभिड१९ संक्रमण देखिएको छ । जिल्लामा पहिलोपटक सुरक्षाकर्मीमा संक्रमण पुष्टि भएको हो । मंगलबार जिल्ला अस्पतालमा कार्यरत एक नर्समा संक्रमण देखिएको थियो । जिल्ला स्वास्थ्य कार्यालयका स्रोतका अनुसार संक्रमण पुष्टि हुने सशस्त्र र नेपाल प्रहरीका नायव निरीक्षक र राष्ट्रिय अनुसन्धानका असई रहेका छन् । उनीहरूले सीमावर्ती कृष्णनगर नगरपालिकामा खटिएर ड्युटी गरेको खुलेको छ । त्यस्तै कृष्णननगर नगरपालिकाले सञ्चालन गरेको महेन्द्र मावि क्वारेन्टाइनमा रहेका ५ जनामा पनि संक्रमण पुष्टि भएको छ । उक्त नगरपालिकामा पहिलोपटक संक्रमण देखिएको हो । राष्ट्रिय जनस्वास्थ्य प्रयोगशाला काठमाडौं र प्रादेशिक जनस्वास्थ्य प्रयोगशाला भैरहवामा गरिएको स्वाब परीक्षणबाट संक्रमित थपिएका हुन् । बुधवार दिउँसो कपिलवस्तु नगरपालिका४ का एक जनामा संक्रमण देखिएको थियो । जिल्लामा बुधबारसम्म संक्रमितको संख्या ३९ पुगेको छ । कृष्णनगरबाट ५० जनाको स्वाव संकलन गरिएकामा बुधबार १६ जनाको परीक्षण भएको थियो । यसअघि कपिलवस्तुका सीमावर्ती मायादेवी, यशोधरा गाउँपालिकाको क्वारेन्टाइनमा रहेका व्यक्तिमा संक्रमण पाइएको थियो ।पश्चिम नवलपरासीको प्रतापपुर गाउँपालिका५ बेदौलीमा भारतबाट आएका एक व्यक्तिमा बुधबार कोरोना संक्रमण पुष्टि भएको छ । सोमबार जिल्लाबाट १ सय ७३ जनाको स्वाब संकलन गरेर पीसीआर परीक्षणका लागि राष्ट्रिय जनस्वास्थ्य प्रयोगशालामा पठाइएको थियो । तीन दिनअघि लुकीछिपी भारतबाट मुलुक प्रवेश गर्ने क्रममा सुरक्षाकर्मीले देखेर संक्रमित व्यक्तिलाई नियन्त्रणमा लिएका थिए । संक्रमित ३६ वर्षीय पुरुष रहेका छन् । उनलाई थप उपचारका लागि परासीस्थित पृथ्वीचन्द्र अस्पतालमा ल्याइएको जिल्ला स्वास्थ्य कार्यालयका प्रमुख गौरव ढकालले बताए ।प्रतापपुरका अध्यक्ष राजकुमार शर्माले संक्रमण देखिएपछि गाउँपालिका सिल गरेर परीक्षणको दायरा बढाउन सम्बन्धित निकायलाई आग्रह गरिएको बताए । प्रमुख जिल्ला अधिकारी वासुदेव दाहालले पृथ्वीचन्द्र अस्पतालमा संक्रमितको उपचार हुने बताए । संक्रमण पुष्टि भएसँगै सुरक्षा समितिको बैठक बसेर जिल्लामा थप कडाइ गर्ने निर्णय भएको दाहालले बताए । समुदायमा संक्रमण फैलिएको नेपालगन्ज८ जोलनपूर्वामा बुधबार एक संक्रमित थपिएका हुन् । यससँगै नेपालगन्जमा संक्रमितको संख्या २५ पुगेको छ । उक्त टोलमा मात्रै २४ संक्रमित पुगेका छन् । नेपालगन्ज७ का एक व्यक्ति संक्रमित छन् । कपिलवस्तुमा ३९ जनामा संक्रमण पाइएको छ । रुपन्देहीमा २८ संक्रमित पुगेका छन् । बर्दियामा एक किशोरीमा संक्रमण देखिएको थियो ।ट्रेसिङ नहुँदा जोखिमकपिलवस्तुमा एक साताअघि २ जनामा कोरोना संक्रमण पुष्टि भएको थियो । बुधबार साँझसम्म संक्रमितको संख्या ३८ पुगेको छ । तर, जिल्लाका सबै संक्रमितको कन्ट्याक्ट ट्रेसिङ नहुँदा जोखिम बढेको छ । धेरै जनामा संक्रमण देखिए पनि सम्पर्क पहिल्याउँन ढिलाइ गरिँदा सर्वसाधारण त्रसित छन् । पहिलो २ जना संक्रमितकै यात्रा विवरण र कन्ट्याक ट्रेसिङमा ढिलाइ गरिएको हो । एक सातामा ३८ जना संक्रमित पुगिसके, नागरिक अगुवा गोपीकृष्ण शर्माले भने, बल्ल बुधबार ट्राभल हिस्ट्री र कन्ट्याक ट्रेसिङको तालिम आयोजना गरियो । यसले सरकारी निकायको लापरबाही प्रस्ट्याएको उनले बताए ।जिल्ला स्वास्थ्य कार्यालयले कन्ट्याक्ट ट्रेसिङका लागि बुधबार स्वास्थ्यकर्मीलाई अभिमुखीकरण गरेको छ । जिल्लामा ट्रेसिङको काम गरेका अनुभवी कर्मचारी नहुँदा ढिलाइ भएको स्वास्थ्य कार्यालयले जनाएको छ । कार्यालयका अनुसार बिहीबारबाट संक्रमितको यात्रा विवरण र सम्पर्क गरेका व्यक्तिको विवरण संकलन गरिनेछ । जिल्लामा बुधबार चारवटा स्थानीय तहका प्रमुखअध्यक्षको संयोजकत्वमा कन्ट्याक्ट ट्रेसिङ समिति गठन गरिएको छ । उक्त समितिमा स्वास्थ्यकर्मी र जनप्रतिनिधिलाई राखिएको छ । अभिमुखीकरणमा संक्रमित पहिचान, ट्र्याकिङ, ट्रेसिङ, स्वाब संकलन र परीक्षणबारे सिकाइएको थियो । जिल्ला, प्रदेश स्वास्थ्य निर्देशनालय, स्वास्थ्य सेवा विभाग र विश्व स्वास्थ्य संगठन (डब्लूएचओ) का प्राविधिक र चिकित्सले उनीहरूलाई तालिम दिएका थिए । अब स्थानीय स्तरमा जनशक्ति तयार भयो, जिल्ला स्वास्थ्य कार्यालय प्रमुख योगेन्द्र भगतले भने, अब ट्रेसिङ तीव्र गतिमा बढ्छ । संक्रमित रहेका ५ स्थानीय तहमा पूरै जनशक्ति परिचालन गरेको प्रमुख भगतले बताए । एकदुई दिनमा संक्रमण नभेटिएका पालिकामा पनि गएर ट्राभल हिस्ट्री र कन्ट्याक ट्रेसिङका लागि जनशक्ति तयार गरिने उनको भनाइ छ । गत बिहीबार र शनिबार संक्रमण पुष्टि भएका ५ संक्रमितको कन्ट्याक ट्रेसिङ बल्ल सकिएको छ । मायादेवी गाउँपालिकाकाका विभिन्न वडाका ५ युवाको कन्ट्याक ट्रेसिङ गरेर उनीहरूको सम्पर्कमा आएका १७ जनाको स्वाब संकलन गरिएको हो । स्वाब परीक्षणका लागि प्रदेश जनस्वास्थ्य प्रयोगशाला भैरहवामा पठाइएको छ । रुपन्देहीको लुम्बिनी सांस्कृतिक नगरपालिका र सम्मरीमाई गाउँपालिकाबाट फेला परेका संक्रमितको सम्पर्कमा रहेका १६ जनाको थ्रोट स्वाब बुधवार संकलन गरिएको छ । भारतबाट लुकेर प्रवेश गरेपछि सम्मरीमाई गाउँपालिकाको क्वारेन्टाइनमा बसेका १ जनाले एक रात घरमा बिताएको कन्टयाक्ट ट्रेसिङबाट खुलेको छ । उनको परिवारका १० र लुम्बिनी सांस्कृतिक नगरपालिकाका १ जना संक्रमितलाई मोटरसाइकलमा क्वारेन्टाइनसम्म पुर्याउने युवाको परिवारका ६ जनाको थ्रोट स्वाब संकलन गरिएको हो । उनीहरू सबैको स्वाब परीक्षण भैरहवामा गरिने प्रदेश प्रयोगशालाका प्रमुख डाराजेन्द्र गिरीले बताए । भारतीय सीमाबाट लुकीछिपी नेपाल प्रवेश गरेर रूपन्देहीका विभिन्न क्वारेन्टाइनमा बसेका ८ सय ३९ जनाको थ्रोट स्वाब संकलन गरिएकोमा बुधबारसम्ममा ६ सय ३५ जनाको रिपोर्ट आएको छ । २ सय ४ जनाको परीक्षणकै प्रक्रियामा छ ।सीमा क्षेत्रमा अझै संक्रमित बढ्न सक्छन्, गिरीले भने, पहिलो लटका ६२ मध्ये ३१ जनाको रिपोर्ट आउन बाँकी छ । ती सबैको राष्ट्रिय जनस्वास्थ्य प्रयोगशाला टेकुमा परीक्षण भइरहेको छ । सीमा क्षेत्रबाट आउने क्रम बुधबार पनि रोकिएको छैन । सीमा क्षेत्रमा रहेका पाँचवटा पालिकाले तयार गरेको क्वारेन्टाइनमा मंगलबारसम्म ५ सय ९४ जना छन् । त्यसमा बुधबार पनि ३ सय जनाभन्दा बढी थपिएको रूपन्देही प्रहरी प्रमुख हेमकुमार थापाले बताए । त्यस क्षेत्रका सबै स्थानीय तहले मंगलबारदेखि नै सबै वडामा रहेका विद्यालयलाई क्वारेन्टाइनका रूपमा तयार गरेका छन् । त्यसमा सीमापारि र दशगजा क्षेत्रमा अलपत्र परेका १ हजार ५ सय बढीलाई ल्याउने तयारी भइरहेको थापाले बताए । विवरण तयार गर्दै छौं, उनले भने, एकदुई दिनभित्र ल्याउने योजनाअनुसार क्वारेन्टाइनको स्थापना र व्यवस्थापन भइरहेको छ । थप संक्रमितको ट्रेसिङ सुरुनेपालगन्ज उपमहानगरपालिका८, का थप १ जनामा कोभिड १९ संक्रमण पुष्टि भएको छ । यससँगै नेपालगन्जमा संक्रमितको संख्या २५ पुगेको छ । संक्रमितमध्येका नेपालगन्ज८ जोलनपुर्वाका मात्र २४ जना पुगेका छन् । अर्का १ जना नेपालगन्ज७ का हुन् । एउटै टोलमा धेरै व्यक्तिहरूमा संक्रमण देखिएपछि जिल्ला स्वास्थ्य कार्यालयले उनीहरूको सम्पर्कमा आएका जोलहनपुर्वा, टाँगा स्टेसन र वडा न ११ का स्थानीयको ट्रेसिङ गरी स्वाब संकलन गरिएको थियो । ट्रेसिङ गरिएका १ सय ६२ जनाको स्वाब परीक्षणका लागि नेपाली सेनाको एयर ट्रकमा काठमाडौं लगिएको थियो ।धुलिखेलस्थित अस्पतालको प्रयोगशालामा गरिएको परीक्षणपछि ३६ वर्षीय पुरुषमा कोरोना पुष्टि भएको हो । कोरोना संक्रमित १ जना थपिएपछि जिल्ला स्वास्थ्य कार्यालयले उक्त क्षेत्रमा फेरि पनि ट्रेसिङको दायरा बढाउने भएको छ । नयाँ भेटिएका कोरोना संक्रमित व्यक्तिसँग सम्पर्कमा आएका व्यक्ति, परिवार र उनीहरू आउजाउ गरेको क्षेत्रको ट्रेसिङ गर्छौं, स्वास्थ्य कार्यालय बाँकेका कोरोना स्रोत व्यक्ति नरेश श्रेष्ठले भने ।भारतको नानपाराबाट आएका ६० वर्षीय पुरुष कोरोनटाइनमा नबसी घर फर्किपछि जाँचका क्रममा कोरोना भएको पुष्टि भएको थियो । कोरोना संक्रमितहरूलाई खजुरास्थित प्रखर सुशील कोइराला क्यान्सर अस्पतालको आइसोलेसन वार्डमा राखिएको छ । आइसोलेसनमा राखिएपछि उनीहरूको १४ दिन कोरना परीक्षण गर्ने जिल्ला स्वास्थ्य कार्यालयले जनाएको छ । पहिलो संक्रमित व्यक्तिको सम्पर्कमा आएकाहरूको पछि ट्रेसिङ गरी परीक्षण गर्दा १५ जनामा कोरोना संक्रमण भेटिएको थियो । उनीहरूको सम्पर्कमा आएकाहरूको जाँच गर्दा ७ जनामा कोरोना संक्रमण पाइएको थियो । जिल्ला स्वास्थ्य कार्यालयका जनस्वास्थ्य अधिकृत अंगद शाहीले यसअघि भेटिएका कोरोना संक्रमित व्यक्तिहरूको ट्रेसिङको काम सकिए पनि स्वाब संकलनलाई भने तीव्र पारिएको बताए । बुधबार स्वास्थ्य कार्यालयको टोली स्वाब संकलनका लागि नरैनापुर गाउँपालिका पुगेको छ । भारतबाट फर्किएका तथा क्वारेन्टाइन्मा बसेका ३० जना पीसीआर परीक्षण गरिनेछ । बाँकेमा आलसम्म ६ सय २२ जनाको आरडीटी र १ हजार ५ जनाको पीसीआर जाँच गर्दा २५ जनामा कोरोना संक्रमण देखिएको हो ।घनश्याम गौतम (रुपन्देही), मनोज पौडेल (कपिलवस्तु), नवीन पौडेल (परासी), ठाकुरसिंह थारूरुपा गहतराज (नेपालगन्ज)"
बुधबार २६ जना थपिए,"काठमाडौं (कास) बुधबार थप २६ जनामा कोभिड१९ संक्रमण पुष्टि भएको छ । यससँगै संक्रमितको संख्या २ सय ४३ पुगेको छ । रुपन्देहीका १२, कपिलवस्तुका ९, पर्साका ३, बाँके र नवलपरासीका ११ जनामा थप संक्रमण देखिएको हो । काठमाडौं र रुपन्देहीमा भएका परीक्षणमा यी संक्रमण देखिएको स्वास्थ्य मन्त्रालयले जनाएको छ । संक्रमित अधिकांश भारतबाट आएका हुन् । हालसम्म प्रदेश १ मा ३५, प्रदेश २ मा ९८, वाग्मतीमा १०, गण्डकीमा २, प्रदेश ५ मा ९३ र सुदूरपश्चिममा ५ जनामा संक्रमण पुष्टि भएको छ ।"
ढोका थुनेर बस्दा झ्यालबाट छिर्यो,"(काठमाडौं)  मंगलबार साँझ भक्तपुरमा दुई र काठमाडौंमा एक जना संक्रमित फेला परे । ती तीनैजना लकडाउनको समयमा काठमाडौं बाहिरबाट उपत्यका छिरेको देखियो । उनीहरू कसरी संक्रमित भए भन्ने अझै यकिन हुन सकेको छैन । तर, यो घटनाले काठमाडौं उपत्यकाबाहिर समुदायमै संक्रमण फैलिएको हुन सक्ने आधारलाई बलियो बनाइदिएको छ ।पछिल्ला संक्रमितको यात्रा विवरणले संक्रमित क्षेत्रबाट राजधानी प्रवेश गरेका व्यक्तिहरूको परीक्षण र उनीहरूको सम्पर्कमा आएकालाई कन्ट्याक्ट ट्रेसिङ व्यापक गर्नुपर्ने देखिएको छ । लकडाउनको समयमा मुख्य राजमार्ग भएरै छिरेकाहरूको तथ्यांक प्रहरीसँग रहे पनि सम्पूर्ण विवरण छैन । यसले काठमाडौं उपत्यकालाई पुनः लकडाउनपूर्वकै अवस्थामा पुर्याइदिएको विज्ञहरू बताउँछन् ।लकडाउन गर्नुको मुख्य कारण शंकास्पद व्यक्तिहरूको पहिचान गरेर परीक्षण दायरामा ल्याउँदासम्म ती व्यक्तिले संक्रमण नफैलाउन् भन्ने हो । चैत ११ गते लकडाउन सुरु गर्दा शंकास्पद व्यक्तिको सूचीमा त्रिभुवन अन्तर्राष्ट्रिय विमानस्थल बन्द हुनुपूर्व हवाईमार्ग हुँदै विदेशबाट फर्किएका र भारतमा संक्रमण फैलिएका राज्यबाट नेपाल प्रवेश गरेकाहरू मात्रै थिए । बुधबार लकडाउनको ५१ दिन पुग्दा हामी चैत १० गतेभन्दा पनि गम्भीर र जटिल मोडमा आइपुगेका छौं । अमेरिकाको जोन हपकिन्स विश्वविद्यालयमा कार्यरत जनस्वास्थ्यविद् डा दिनेश न्यौपानेले नेपालमा समुदायस्तरमा संक्रमण फैलिसकेको बताए । उनको विचारमा अहिले पनि अवस्थालाई नियन्त्रणमा लिने चाहना छ भने गम्भीर रूपमा सबै तह र तप्काका जिम्मेवार व्यक्तिले आफ्नो काम ठीक तरिकासँग गर्नुपर्छ । उनका अनुसार काठमाडौं उपत्यकामा केही समय लकडाउनलाई थप कडा बनाएर कन्ट्याक्ट ट्रेसिङसँगै धेरैभन्दा धेरै परीक्षण गर्नुपर्छ । सीमावर्ती जिल्लामा भने धेरै क्वारेन्टाइन स्थलहरू बनाएर व्यवस्थित रूपमा नागरिकलाई भारतबाट फर्काइनुपर्छ । सीमा बन्द गर्दा चोरबाटो हुँदै नेपाल प्रवेश गर्नेको संख्या बढेको भन्ने सुनिन्छ, यसले झनै जोखिम बढाउँछ, उनले भने, बरु व्यवस्थित रूपमा विवरण राखेर भित्रिन दिँदा जोखिम कम गर्न सकिन्छ । भारतले पछिल्लो पटक लकडाउन बढाएसँगै विभिन्न राज्यमा अलपत्र परेका बिहार, उत्तरप्रदेश र झारखण्ड राज्यका कामदार तथा विद्यार्थीलाई घर फर्कन दिने नीति बनाएको थियो । भारतले यस्तो नीति अख्तियार गरेसँगै सीमावर्ती राज्य हुँदै नेपाल फर्कनेको भीड सीमा क्षेत्रमा जम्मा हुन थालेको छ । नेपाल र भारतले आफ्नो देशमा रहेका नागरिकलाई व्यवस्थित रूपमा क्वारेन्टाइनमा राख्ने तर सीमा पार गर्न नदिने सहमति गरेका थिए । पछिल्ला केही दिनयता भने भारतीयहरूले सीमाका क्वारेन्टाइनमा रहेका नेपाली तथा विभिन्न स्थानबाट यात्रा गरी सीमामा आइपुगेकालाई एकपक्षीय रूपमा सीमासम्म जान दिइरहेको सर्वविदितै छ । सीमावर्ती भारतीय राज्यमा कोरोना भाइरसको संक्रमण बढ्दो रूपमा रहेकाले पनि सो क्षेत्रबाट ठूलो संख्यामा नेपाल भित्रिनेको व्यवस्थापन गर्न सरकार असक्षम रहेको कुरा घामजत्तिकै छर्लंग छ । सोही कारणले अप्रत्यक्ष रूपमा भारतीय सुरक्षाकर्मीको सहयोग प्राप्त गरी विभिन्न चोरबाटो हुँदै नेपालीहरू आफ्नो भूमिमा प्रवेश गरिरहेका छन् । जनस्वास्थ्यविद् डा न्यौपानेका अनुसार अब सरकारले बाहिरबाट नेपालमा आउनेतर्फ मात्रै ध्यान केन्द्रित नगरेर समुदायभित्रै पनि हेर्नुपर्ने बेला भइसकेको छ । हामीले सीमाबाहिरबाट संक्रमण भित्रिन्छ भनेर ढोका थुन्न खोज्दाखोज्दै झ्यालबाट प्रवेश गरिसकेको पत्तो पाएनौं भन्ने अहिलेको अवस्थाले दर्शाउने उनको तर्क थियो । हामीले तीन महिनाअघि जे गर्नुपर्ने थियो, त्यो आजको दिनसम्म पनि गरेका छैनौं, उनले भने, भारतबाट फर्कनेलाई व्यवस्थित क्वारेन्टाइनमा कसरी राख्ने भन्ने योजना नबनेकाले एउटा खालको समस्या देखिने तय छ भने यहाँभित्रको समस्या त छँदै छ ।विज्ञहरूका अनुसार नेपालमा २ सय ४३ वटा मात्रै केस देखियो भनेर ढुक्क हुने अवस्था अहिले होइन । पछिल्ला दिन भेटिएका संक्रमितको २४ घण्टाभित्र व्यवस्थित रूपमा कन्ट्याक्ट ट्रेसिङ नहुने हो भने भोलिका दिनमा यो भयावह रूपमा फैलिन सक्छ ।नेपाल मेडिकल काउन्सिलका अध्यक्ष डा भगवान कोइराला भन्छन्, नेपालीले हामीलाई लाग्दैन र लागे पनि मरिँदैन भनेर नाक फुलाउनै पर्दैन, हिजोसम्म देखिएका कसैलाई पनि गम्भीर संक्रमण भएन, अब देखिने सयमा सयलाई नै आईसीयू चाहिन सक्छ । उनका अनुसार नेपालमा देखिएको भाइरसको क्षमता कमजोर रहेको जस्ता तर्कमा कुनै दम छैन । त्यो हो कि होइन भनेर त अध्ययन हुनुपर्यो । वैज्ञानिक आधारसहित प्रमाणित हुनुपर्यो । नभए त सबै गफ मात्रै हुन्, उनले भने, बरु साँच्चिकै नेपाली जनसंख्यालाई जोगाउने हो भने चुरोट खान बन्द गर्न लगाउनुपर्यो, व्यायाम गर्न प्रेरित गर्नुपर्यो, समयमै स्वास्थ्य जाँच गर्नुपर्यो ।कोरोनाको संक्रमणलाई रोक्ने यकिन फर्मुला केही नभएकाले आफ्नो गच्छेअनुसार मात्रै समुदायमा संक्रमण देखियोस् भन्ने अपेक्षा विज्ञहरूको छ । हामी कहाँ एकैपटक धेरै देखियो र तिनलाई उपचार आवश्यक पर्यो भने के हविगत होला ? डर त्यही हो, डा कोइरालाले भने ।"
आइसोलेसन नहुँदा पर्साका संक्रमित घरमै,"(वीरगन्ज)  एकै दिन दुईपटक गरी मंगलबार पर्सामा कोभिड१९ का ५७ जना नयाँ संक्रमित पुष्टि भए । स्वास्थ्य तथा जनसंख्या मन्त्रालयले दिउँसो ३९ जनामा कोरोना पुष्टि गरेको थियो भने राति १०ः१५ बजे १८ जना संक्रमति थपिए । दिउँसो पुष्टि भएका ३९ जनालाई नारायणी अस्पतालको आइसोलेसन वार्डमा भर्ना गरियो । तर मंगलबार राति संक्रमण पुष्टि भएका १८ जनामध्ये १७ जना बुधवार साँझसम्म घरमै छन् । फेरि बुधबार साँझ ३ जना संक्रमित थपिएका छन् । नारायणी अस्पतालमा आइसोलेसन वार्ड अभावका कारण ती संक्रमित भर्ना गर्न नसकिएको प्रमुख मेडिकल सुपरिन्टेन्डेन्ट डामदनकुमार उपाध्यायले जनाए । उनका अनुसार ५ शय्याको आइसोलेसन वार्ड रहेको नारायणी अस्पताललाई विस्तार गर्दा ७० शय्याको बनाइएको हो । यो बीचमा स्थानीय र प्रदेश सरकारले छुट्टै कोरोना अस्पताल निर्माणमा चासो देखाएनन् । सोमबारसम्म नारायणीको आइसोलेसनमा २९ जना कोभिडका बिरामी भर्ना थिए्, डाउपाध्यायले भने, हाम्रो क्षमता ७० शय्याको मात्र हो, मंगलबार पुष्टि भएका ५७ जनामध्ये ४० जना र १ जना बाराका संक्रमितलाई भर्ना गरेका छौँ । संक्रमण पुष्टि भएको १८ घण्टासम्म १७ जना घरमै छन् । ती संक्रमित वीरगन्ज महानगरपालिका३ छपकैयाका हुन् । अर्को व्यवस्था नहुन्जेलसम्म ती संक्रमितलाई वीरगन्जको सिद्धार्थ माविको क्वारेन्टाइनमा राख्ने तयारी भइरहेको जानकारी उनले दिए । वीरगन्ज महानगरपालिकाले वैशाख पहिलो सातादेखि नै नारायणी अस्पतालबाहेक छुट्टै अस्थायी रूपमा कोभिड अस्पताल सञ्चालनका लागि पहल गरिरहे पनि काम हुन सकेको छैन । गत वैशाख २ मा महानगरपालिकाले अस्थायी कोभिड अस्पताल सञ्चालनका लागि ५० शय्या, भेन्टिलेटर र आईसीयूसमेत भएका निजी अस्पताललाई आर्थिक र प्राविधिक प्रस्ताव पेस गर्न तीनदिने सार्वजनिक सूचना आह्वान गरेको थियो । निर्धारित समयमा यहाँको गण्डक अस्पतालले निःशुल्क रूपमा प्रस्ताव पेस गरेको थियो । एक मात्र प्रस्ताव आएको गण्डक अस्पतालसँग महानगरपालिकाले सम्झौता गरी स्वीकृतिका वैशाख ८ मा स्वास्थ्य तथा जनसंख्या मन्त्रालयले पठाएको थियो । मन्त्रालयबाट कुनै जवाफ नआएपछि महानगरपालिकाले वैशाख १६ मा पुनः पत्र लेख्दै कोभिड१९ संक्रमण वीरगन्जमा समुदायस्तरमै फैलिसकेकाले यसको रोकथाम, निदानका लागि नारायणी अस्पतालको आइसोलेसनले मात्र नपुग्ने भएकाले निःशुल्क प्रस्ताव पेस गरेको गण्डक अस्पतालमा अस्थायी कोरोना अस्पताल सञ्चालनका लागि अनुमति दिन अनुरोध गरेको थियो । त्यसबेलासम्म वीरगन्जमा ३ भारतीयसहित ५ जनामा मात्र कोभिड पोजिटिभ पुष्टि भएको थियो । वैशाख २७ मा स्वास्थ्य तथा जनसंख्या मन्त्रालयका प्रमुख विशेषज्ञ डा रोशनकुमार पोखरेलको टोली वीरगन्ज आएका बेला महानगरपालिका कार्यालयमा मेयर विजयकुमार सरावगीको संयोजकत्वमा कोभिड१९ उपचार केन्द्र सञ्चालन गर्ने सम्बन्धमा बैठक बसी चारबुँदे निर्णय भएको थियो । पहिलो बुँदामै कोभिड१९ को उपचार, व्यवस्थापनका लागि नारायणी अस्पतालले प्राविधिक व्यवस्थापन गर्ने गरी महानगरपालिकाको संयोजनमा गण्डक अस्पतालको पूर्वाधार प्रयोग गर्ने निर्णय भएको थियो । स्वास्थ्यकर्मी परिचालनका लागि २५ प्रतिशत जनशक्ति महानगरपालिका, २५ प्रतिशत जनशक्ति नेसनल मेडिकल कलेज र ५० प्रतिशत जनशक्ति नारायणी अस्पतालबाट प्रबन्ध गर्ने निर्णय भएको थियो । जनशक्तिको नेतृत्व नारायणी अस्पतालले गर्ने निर्णयसमेत भएको थियो । वीरगन्ज महानगरपालिकाले कोभिड १९ संक्रमित बिरामीलाई आइसोलेसन गरी उपचार व्यवस्थापनका लागि २ सय शय्या क्षमताको सेमी आइसोलेसन सेन्टर स्थापना गर्ने र लक्षण नदेखिएका बिरामीलाई आइसोलेसन गरी राख्ने प्रबन्ध मिलाउने भनिएको थियो । उक्त निर्णयको ४ दिन नबित्दै सरकारले अर्को निर्णय गरेको छ । हाल नारायणी अस्पतालमा उपचाररत कोभिड१९ का संक्रमित बिरामीलाई डिस्चार्ज गरेपश्चात् अन्य तोकिएको अस्पतालमा कोरोना संक्रमित बिरामीको उपचार गराउने मन्त्रीस्तरीय निर्णय भएको स्वास्थ्य समन्वय महाशाखाका डारोशन पोखरेलद्वारा नारायणी अस्पताललाई पठाइएको पत्रमा उल्लेख छ । मन्त्रीस्तरीय निर्णय कार्यान्वयनका लागि पठाइएको उक्त पत्रमा यसरी अस्पताल तोक्दा नेपाल सरकारले तोकेको मापदण्ड पूरा भएका अस्पताल तोक्ने, यस्तो कोभिड अस्पताल तोक्दा नारायणी अस्पतालले आर्थिक दायित्वबाहेक जनशक्ति व्यवस्थापन र सेवा प्रवाहको व्यवस्था मिलाउने, नारायणी अस्पतालकै नामबाट उक्त तोकिएको अस्पताल सञ्चालनको व्यवस्था मिलाउने, उल्लेख छ । तोकिएको अस्पतालका लागि सम्पूर्ण आर्थिक र भौतिक दायित्व वीरगन्ज महानगरपालिकाले मिलाउने र नारायणी अस्पतालले बहिरंग सेवालगायत अन्य नियमित सेवा क्रमशः सुरु गर्ने मन्त्रीस्तरीय निर्णय भएको छ । स्वास्थ्य महाशाखाकै प्रमुख विशेषज्ञलगायतको टोलीले वीरगन्ज महानगरपालिका र सरोकारवाला निकायसँग गरेको निर्णय ४ दिनपछि नै फेरिएको छ । वीरगन्जका मेयर सरावगीले विपत्का बेला सरोकारवाला निकाय संवेदनशील नभएको गुनसो गरे । केही घण्टाभित्रै हुने काम लामो समयदेखि नहुँदा वीरगन्जमा जोखिम बढेको छ, उनले भने, वीरगन्ज बर्बाद भएपछि निर्णय गरेर फाइदा छैन । उनले वीरगन्जवासीसँग मजाक भइरहेको आरोप लगाए । नारायणी अस्पतालको आइसोलेसन वार्डमा बेड अभाव भएपछि हामीले प्रादेशिक अस्पताल जनकपुरमा थप संक्रमितहरू पठाउन पहल गरेका थियौँ, मेयर सरावगीले भने, तर, त्यहाँ पठाउन स्वीकृति नपाएपछि सिद्धार्थ माविको क्वारेन्टाइनलाई नै सेमी आइसोलेसनमा परिणत गरी राख्ने योजना बनाएका छौँ । फरार दुई संक्रमित पक्राउयसैबीच, नारायणी अस्पतालको आइसोलेसन वार्डबाट बुधबार फरार दुई संक्रमितलाई पक्राउ गरिएको छ । पर्साकी प्रहरी उपरीक्षक गंगा पन्तका अनुसार एक जनालाई तिलावे खोलानजिकैबाट र अर्कालाई श्रीराम हल नजिकैबाट समातिएको हो । सुपरिन्टेन्डेन्ट डा उपाध्यायका अनुसार बुधबार अपराह्न ४ बजे शौचालयको भेन्टिलेसन भाँचेर उनीहरू भागेका थिए । फरार भएका दुवैमा मंगलबार कोभिड१९ संक्रमण पुष्टि भएको थियो ।"
संक्रमणको उच्च जोखिममा पुरुष,"मुलुकभर बुधबार हालसम्मकै सवैभन्दा बढी २ हजार ३ सय ५६ नमुनाको पीसीआर परीक्षण गरिएको छ । यो कोभिड१९ संक्रमण देखिएयता एक दिनमा सबैभन्दा बढी गरिएको नमुनाको परीक्षण हो, स्वास्थ्य मन्त्रालयका प्रवक्ता डा विकास देवकोटाले कान्तिपुरसँग भने । हालसम्म देशभर पीसीआरबाट २१ हजार ३ सय ४० नमुनाको परीक्षण गरिएको छ । यस्तै, बुधबार द्रुत परीक्षण किट (आरडीटी) बाट ६९२ नमुनाको परीक्षण गरिएको छ । अहिलेसम्म ६० हजार ३ सय १९ नमुनाको आरडीटी परीक्षण भएको छ ।बुधबार संक्रमितको संख्या २ सय ४३ पुगेको छ । यसमध्ये ३५ जना निको भएर अस्पतालबाट डिस्चार्ज भएका छन् । स्वास्थ्य मन्त्रालयका अनुसार हाल पहिलोपटक स्वास्थ्यकर्मीलाई समेत कोरोना संक्रमण देखिएको छ । हाल मुलुकभर १४ हजार ३ सय १३ जना क्वारेन्टाइनमा छन् । काठमाडौं उपत्यकामा ६ र उपत्यकाबाहिर २ सय ३९ जना गरी कूल २ सय ४५ जना आइसोलेसनमा उपचाररत छन् ।"
भक्तपुरमा घर बाहिर निस्कन निषेध,"(भक्तपुर)  भक्तपुरमा दुई जनामा कोरोना भाइरस (कोभिड१९) संक्रमण पुष्टि भएपछि जिल्लास्तरीय विपद् व्यवस्थापन समितिले बिहीबारदेखि लकडाउनलाई थप कडाइ गर्ने भएको छ । बुधबार बसेको समितिको बैठकले अत्यावश्यक कामबाहेक स्थानीयलाई घर बाहिर निस्किन नदिने निर्णय गरेको हो ।जिल्लामा कोभिड१९ संक्रमणको उच्च जोखिम तथा समुदायमा विस्तारको खतरा देखिएकाले नागरिकलाई अत्यावश्यक कामबाहेक घर बाहिर निस्किन र आवश्यक वस्तुबाहेक व्यापार, व्यवसाय, उद्योग सञ्चालनमा रोक लगाउने निर्णय गरेको प्रमुख जिल्ला अधिकारी हुमकला पाण्डेले बताइन् । त्यस्तै, संक्रमित व्यक्तिहरूको यात्रा विवरणका आधारमा अविलम्ब कन्ट्याक्ट ट्रेसिङ गर्ने, उनीहरूको बासस्थान सिल गर्ने, परिवारका सदस्यहरूको तुरुन्त कोरोना परीक्षण र आवश्यक परे आइसोलेसन र क्वारेन्टाइनको व्यवस्था स्वास्थ्य कार्यालय र भक्तपुर अस्पतालले मिलाउने निर्णय समितिले गरेको छ ।समितिले भक्तपुरबाट अन्यत्र जिल्लामा जाने गरी जारी गरिएका यसअघिका सबै सवारी पास खारेज गर्ने निर्णय गरेको छ । बैठकले भक्तपुर प्रवेश गर्ने र बाहिर जाने अति आवश्यकबाहेकका व्यक्ति तथा सवारी साधन निषेध गर्ने निर्णय गरेको जिल्ला प्रशासन कार्यालय भक्तपुरले जनाएको छ । नगरपालिकाहरूले क्वारेन्टाइनको व्यवस्था गर्ने, वडाहरूमार्फत आफ्नो क्षेत्रमा बाहिरबाट आएकाहरूको लगत संकलन गर्ने, निगरानी गर्ने, कोरोना परीक्षण गराउने र त्यस्ता व्यक्तिहरूलाई आवश्यकताअनुसार क्वारेन्टाइनमा पठाउने काममा समन्वय गर्ने निर्णय गरेको प्रजिअ पाण्डेले बताइन् । बैठकले स्थानीय र सरोकारवाला निकायबाट खाद्यान्न तथा आपूर्तिको व्यवस्थापन तथा नियमनको काम गर्ने, विपन्न र खाद्यान्न अभाव भएकाहरूलाई राहत उपलब्ध गराउने निर्णयसमेत गरेको छ ।जिल्लाका पालिकाहरूले लकडाउनको समय वा अघि अन्यत्र गएर आएका व्यक्तिहरूलाई स्वास्थ्य परीक्षणबिना घरमा प्रवेश नदिन घर धनीलाई अनुरोध गरेको छ । मध्यपुर थिमि, चाँगुनारायण र सूर्यविनायक नगरपालिकाले यस्तो अनुरोध गरेका हुन् । मध्यपुर थिमि नगरपालिकाले अरनिको राजमार्ग र पुरानो सडकबाहेक अन्य सहायक सडकहरूमा सार्वजनिक आवागमन पूर्ण रूपले निषेध गर्ने निर्णय गरेको छ । घर धनीले सजक नगराएको पाइए कारबाही गर्ने नगर प्रमुख मदनसुन्दर श्रेष्ठले बताए । नगरपालिकाले लकडाउनलाई प्रभावकारी बनाउन औषधि पसल तथा अति आवश्यक वस्तुका पसल बिहान ९ बजेसम्म मात्र सञ्चालन गर्न दिने र अन्य व्यवसाय अर्को सूचना जारी नभएसम्म अनिवार्य बन्द गर्ने निर्णय गरेको छ ।"
संक्रमण दोस्रो चरणमै : विज्ञ,"काठमाडौं (कास) नेपालमा हालसम्म कोरोना भाइरस (कोभिड१९) संक्रमण दोस्रो चरणमै रहेको विज्ञहरूले बताएका छन् । विश्वका अन्य भागजस्तै यहाँ पनि संक्रमणको विस्तार भने बढ्दो छ । हाल परीक्षणको दायरा बढेकाले समेत संक्रमितको संख्यामा वृद्घि देखिएको उनीहरूको भनाइ छ ।अहिलेसम्म संक्रमण समुदायमा गइसकेको भन्न सक्ने अवस्था छैन, इपिडिमियोलोजी तथा रोग नियन्त्रण महाशाखाका निर्देशक डा वासुदेव पाण्डे भन्छन्, हामी संक्रमणको दोस्रो चरणमै छौं, तेस्रो चरणको भयावह स्थिति अहिले छैन । मुलुकमा जहिलेसम्म संक्रमणको स्रोत थाहा पाइने स्थिति रहन्छ, तबसम्म संक्रमण दोस्रो चरणमै रहेको बुझ्नुपर्ने उनले बताए ।तीन दिनयता एकैपटक बढी संख्यामा देखिएका संक्रमितहरूबारे अनुसन्धान तथा खोज पड्ताल भइरहेको छ, यसको नतिजा आएपछि हाम्रो यकिन अवस्थाबारे थप स्पष्ट हुन्छ, उनले भने ।नेपालमा ४० दिनअघि संक्रमण दोस्रो चरणमा गएको थियो । दुबईबाट फर्किएका कैलालीका एक युवकमा कोरोना संक्रमण देखियो । करिब ३ दिन घरमा रहँदा उनकी भाउजूमा समेत संक्रमण रहेको पुष्टि भयो । भ्रमण इतिहास नरहेकी ३४ वर्षीया ती महिलामा कोरोना पोजिटिभ देखिएपछि संक्रमण दोस्रो चरणमा गएको सरकारले पुष्टि गरेको थियो ।परीक्षण बढ्यो, त्यसैले संक्रमितको संख्या पनि बढेको छ, स्वास्थ्य मन्त्रालयका प्रमुख विशेषज्ञ डा रोशन पोखरेलसमेत अझै नेपालमा संक्रमणको अवस्था दोस्रो चरणमै रहेको दाबी गर्छन् । उनका अनुसार बुधबारसम्म संक्रमण देखिएकाहरू या त भारत वा विदेशबाट आएका हुन् वा कुनै संक्रमितको सम्पर्कमा आएकाहरू हुन् ।कोभिड१९ संक्रमितको संख्या बढेकोबारे स्वास्थ्य मन्त्रालयका सहप्रवक्ता डा समीरकुमार अधिकारी भन्छन्, हामीकहाँ संक्रमण स्पोरोडिक (फाट्टफुट्ट) बाट क्लस्टर (समूह) तिर गइरहेको देखिन्छ । उनीसमेत हालसम्मको जानकारीअनुसार संक्रमण दोस्रो चरणमै रहेको दाबी गर्छन् । चीनको वुहानबाट फर्किएका ३२ वर्षीय नेपाली विद्यार्थीमा पहिलो पटक संक्रमण पुष्टि भएको ७३ दिनपछि कोभिड१९ दोस्रो चरणमा विस्तार भएको थियो । विज्ञहरूले देशभरको संक्रमणको फैलावटबारे व्यापक अध्ययन भइरहेकाले एक साताभित्र यसबारे थप जानकारी आउने बताएका छन् ।"
४ दिनदेखि दशगजामा बास,"(कञ्चनपुर)  भारत उत्तराखण्डको नैनीतालमा मजदुरी गर्ने कैलाली नारायणपुरका इन्द्र साउद लकडाउनका कारण कोठामै थुनिएका थिए । साँझ र बिहानको खाना अभाव हुन थाले पनि लकडाउनमा घर फर्कन सकिने अवस्था थिएन । जसोतसो कोठामै बसेका थिए, वृद्ध आमा बिरामी भएको खबर पाए । त्यसपछि हिँडेरै भए पनि घर फर्कने निधो गरे । कपडाको झोला पिठ्युँमा बोकेर एक्लै हिँडेका उनी तेस्रो दिन गत आइतबार कञ्चनपुरको सीमावर्ती बजार वनबासा पुगे । त्यहाँबाट वनबासा पुल हुँदै उनलाई महाकालीपारिको दोधारा चाँदनीको महाकाली नगरपालिकातर्फको बाटो पठाइयो । केही तल नेपालभारत सीमानजिकै पुगेपछि उनलाई सशस्त्र टोलीले अघि बढ्न दिएन, रोकिहाल्यो । नेपालतर्फ प्रवेश नपाएपछि उनको बास चार दिनदेखि दशगजामै भएको छ । उनी अगावै पुगेका चार जना नेपाली त्यहीं अलपत्र थिए ।चार दिनदेखि दशगजामै बास भएको छ, पानी परेपछि कोही ह्युम पाइपभित्र पस्छौं, कोही पाल टाँगेर बस्छौं, आफूसमेत पाँच जना दशगजामा अलपत्र परेको सुनाउँदै साउदले भने, नैनीतालबाट वनबासा पुग्दासम्म धेरै ठाउँमा प्रहरीले रोक्यो, सबैलाई घरमा आमा बिरामी भएको भनेपछि आउन दिए । आफ्नै देशमा पुगेपछि भने नाकामै रोकिएँ । नैनीतालबाट वनबासासम्मको करिब डेढ सय किलोमिटरको यात्रा खानै नखाएर उनले पानीको भरमा पूरा गरेको बताए । उनी तीन महिनाअघि मात्रै मजदुरीका लागि नैनीताल पुगेका थिए । त्यहाँ डेढ महिनामात्रै काम गर्न पाए । त्यसपछि लकडाउन सुरु भएका कारण सबै क्षेत्रमा काम बन्द भएपछि उनी कोठामै थुनिएका थिए । महाकाली नगरपालिका१ मा पर्ने महाकाली नदी किनारको बयलबन्दमा बसिरहेका उनीहरूलाई वडा कार्यालयले खानाको व्यवस्था गरेको छ । तर बस्नका लागि भने ओत छैन । मेरो त घरबाटै कपडा र पाल आएको छ, त्यसैले केही सजिलो भएको छ, चार दिनअघि रुद्रपुरबाट हिँडेर दशगजामा पुगेका महाकाली३ पीपल चौताराका महेश जोशीले भने, सुरुको दिन त ओढ्नेओछ्याउने पनि केही थिएन । यहाँ पुग्नेबित्तिकै ठूलो हावाहुरीसहित वर्षा भयो, हामीले ह्युम पाइपभित्र गएर ज्यान जोगायौं । भारत उत्तरप्रदेशको बरेलीनजिकै शाहजहाँपुरमा मार्केटिङको काम गर्ने उनीसहित तीन जना एक महिनाअघि घर फर्कन खटीमा पुगेका थिए । भारतीय सुरक्षाकर्मीले उनीहरूलाई नियन्त्रणमा लिएर पन्तनगरमा क्वारेन्टाइनमा राखेको थियो । करिब २० दिन पन्तनगरमा राखेपछि रुद्रपुर पुर्याइयो । रुद्रपुरमा पनि एक साता क्वारेन्टाइनमा राखेपछि उनीहरूलाई प्रमाणपत्र दिएर घर जान भनियो । रुद्रपुरबाट ३६ घण्टा हिँडेर बल्ल यहाँ पुग्यौं, यहाँ पुगेपछि हामीलाई दशगजामै रोकियो, जोशीले भने, सुरुमा गाडीमै सीमासम्म छाड्छौं भनेका थिए तर पछि बाहिर निकालेर घर जाऊ भनेर छाडिदिए । ३६ घण्टासम्म केही नखाई यात्रा गरेको उनले बताए । उनीसँगै बैतडीका सुरेश घटाल र भीमदत्त नगरपालिका१८ का राकेश विष्ट पनि रुद्रपुरबाटै पैदल हिँडेर नाकासम्म आइपुगेका हुन् । बैतडी दोगडाकेदार गाउँपालिकाका राजेन्द्र धामीलाई त यसअघि दुई पटक नाकाबाट फर्काइएको हो । गुजरातमा काम गर्ने उनी लकडाउन सुरु भएपछि घर फर्कन लागेका हुन् । भारतले सजिलै आउन दियो, आफ्नै देशमा बगरमै बस्नुपरेको छ, धामीले भने, दुईदुई पटक फर्काएर क्वारेन्टाइनमा बसेको पनि महिना दिनभन्दा बढी भयो । अब पनि हामीले घर जान कति दिन कुर्नुपर्ने हो ? नाकाबाट भित्र्याएर नेपालमै जति दिन क्वारेन्टाइनमा राखे पनि बस्न तयार रहेको उनले बताए । चार दिनदेखि दशगजामा रोकिएका उनीहरूलाई तत्काल नेपाल भित्र्याउन नसकिने सशस्त्र प्रहरीले जनाएको छ । उनीहरू सबै भारतले कोरोनाको रेड जोन मा राखेको क्षेत्रबाट आएका कारण तत्काल भित्र्याउन नसकिने सशस्त्र प्रहरीको झलारीस्थित ३५ नम्बर गणका एसपी वीरसिंह साहुले बताए । उनका अनुसार माथिल्लो निकायबाट आदेश नआएसम्म उनीहरू दशगजामै रहनेछन् । भारतका विभिन्न क्षेत्रमा क्वारेन्टाइनमा रहेका २ सय ४२ जनालाई भने आइतबार र सोमबार राति भित्र्याइएको थियो । उनीहरूलाई भारतीय पक्षले मध्यरातमा दशगजामा ल्याएर छाडेको थियो । यसअघि शनिबार राति दोधाराचाँदनीकै सीमा क्षेत्रबाट फर्काइएका ३ सय जना नेपालीहरू खटीको एक विद्यालयमा राखिएका छन् । उनीहरू पनि रेड जोनमै भएका कारण भारततिरै फर्काइएको प्रहरीले जनाएको छ ।"
नियन्त्रणबाहिर नजाओस् संक्रमण,"नेपालमा कोभिड१९ संक्रमणका घटना खासै छैनन् कि, परीक्षणको अभावमा नदेखिएका हुन् भन्ने द्विविधा अब रहेन । पीसीआर परीक्षणको दर बढाइएसँगै संक्रमितको संख्या ह्वात्तै बढ्न पुगेको छ । मंगलबार एकै दिन ८३ जनामा संक्रमण पुष्टि भएको छ । पहिलो सय संख्या पुग्न सय दिनभन्दा बढी लागेकामा सोमबार र मंगलबार मात्रै १ सय ११ जना संक्रमित थपिएका छन् । संक्रमितको संख्या २ सयबाट उकालो लाग्दै गर्दा २० जिल्लालाई प्रकोपले छोइसकेको छ । केही पालिकामा यो समुदायमै फैलिसकेको देखिन्छ । यस्तो अवस्थामा संक्रमितको सम्पर्कमा आएका व्यक्तिहरूको पहिचान गरी परीक्षण गर्नु अपरिहार्य छँदै छ, संक्रमित क्षेत्रमा आवतजावत गरेकालाई निगरानी गर्नु पनि आवश्यक छ । लकडाउन आठौं सातामा जारी भए पनि मानिसको बाक्लो आवागमन रोकिएको छैन । र, यस्तो आवागमनमा आवश्यक सावधानी पनि अपनाइएको पाइँदैन । जस्तो, काठमाडौं उपत्यकामा मात्रै मंगलबार २४ घण्टामा ७ हजारजति भित्रिएका छन् । यो क्रम केही दिनयता निरन्तरजस्तै छ । थानकोट, फर्पिङ र जगाती नाकाबाहेक सुरक्षा जाँच छल्दै अरू बाटोबाट भित्रिने पनि छन् । र, यीमध्ये कति संक्रमण फैलिएका जिल्लाबाट आएका छन् । मूलबाटोमा प्रहरीले ज्वरो नापेर विवरण त टिप्ने गर्छ, तर यत्तिकै भरमा जोखिम घट्ने हुँदैन । ज्वरो नआए पनि उनीहरूमा संक्रमण भएकोसरेको हुन सक्छ । त्यसैले गन्तव्यमा पुगेपछि कम्तीमा दुई सातासम्म उनीहरूले आफूलाई सेल्फ क्वारेन्टिन मा राख्नैपर्छ । नत्र कदाचित उनीहरूलाई संक्रमण रहेछ भने त्यो धेरैलाई सर्न सक्ने जोखिम हुन्छ । अहिले दक्षिणी भेगका केही जिल्लामा ठूलो संख्यामा संक्रमण देखिइसकेको छ । पर्सामा मात्रै ८२ जना संक्रमित पाइएका छन् । यस्तै, उदयपुरमा ३२, कपिलवस्तुमा २९, बाँकेमा २४ र रूपन्देहीमा १६ जनामा संक्रमण देखिएको छ । डराउनुपर्ने कारण के छ भने, यसबीचमा देशभित्रै यात्रा गरेकाहरूमा पनि प्रकोप पाइएको छ । जस्तो, पर्साको छिपहरमाई गाउँपालिकाको भिस्वास्थित मंगल माविको क्वारेन्टिनमा बसेकामध्ये संक्रमित पाइएका १४ जना गत १३ गते बागलुङबाट बस रिजर्भ गरी त्यहाँ पुगेका थिए । त्यसअघि नै संक्रमित भेटिएको जिल्ला बागलुङबाट फर्किएकै कारण उनीहरूलाई सोझै क्वारेन्टिनमा राखिएको थियो । यसबाट सीमापारिबाट मात्र होइन, मुलुकभित्रै पनि संक्रमण फैलिएको पुष्टि हुन्छ । तसर्थ, हिजो भारतलगायत संक्रमण फैलिएका देशबाट आएकाहरूको हकमा पहिचान, निगरानी र परीक्षणको जुन प्रक्रिया अपनाइएको थियो, आज त्यही शैली स्वदेशभित्र पनि अनुसरण गर्न आवश्यक छ । संक्रमितको सम्पर्कमा आएका व्यक्तिहरूको त परीक्षण गर्न जरुरी छ नै, संक्रमण फैलिएको क्षेत्रबाट अन्यत्र गएका व्यक्तिहरू पनि निगरानीस्वनिगरानीमा बस्ने व्यवस्था मिलाइनुपर्छ । यस्तो व्यवस्था नगरिएमा भोलि व्यापक स्तरमा समुदायमा संक्रमण फैलने जोखिम देखिन्छ । अहिले देखिएको यो संक्रमण हिजो भारत तथा विदेशबाट आएका व्यक्तिहरूलाई उचित निगरानीमा राखी पर्याप्त परीक्षण नगर्नुको परिणाम हो । यही कारण, लकडाउनको आठौं सातामा पनि संक्रमितको संख्या बढिरहेको छ । सरकारले लकडाउन लगायतका संक्रमण फैलिन नदिने अरू उपायको सही ढंगले पालना गराउन सकेको भए र नागरिकहरू पनि त्यही हिसाबले जिम्मेवार भइदिएको भए संक्रमण पहिलो चरणबाट अघि बढ्ने थिएन । हामी आफैंले छाडेको छिद्रबाट यसले फैलने मौका पाएको हो । हिजो मजदुरहरू उपायहीन भई सयौं किलोमिटर भोकै हिँडेर थातथलो फर्कन बाध्य भए । उनीहरूलाई व्यवस्थित ढंगले फर्काउन सरकारले चाहेन । यसैगरी सीमापारिबाट अझै घर फर्कन गुहार माग्दै छन् । तर यसबीचमा देशभित्रै पनि सवारी पासको दुरुपयोग गरी असावधानीपूर्वक, भीडभाड गरेर, आवतजावत भइरहेको छ । गन्तव्यमा पुगेर उनीहरू निगरानीमा बसेनबसेको टुंगो छैन । यसबाट पनि जोखिमको सम्भावना उत्तिकै छ । अब प्रकोपलाई अनियन्त्रित हुन नदिन सरकारले शंकास्पदहरूको परीक्षण व्यापक बढाउनुपर्छ । संक्रमण फैलिएको क्षेत्रमा लुकीछिपी आवागमन रोकिनुपर्छ । त्यस्तो क्षेत्रबाट अन्यत्र गएको व्यक्तिले आफूलाई पूर्ण स्वनिगरानीमा राख्नैपर्छ । यस्तो काममा सरकार मात्र होइन, सम्बन्धित नागरिक पनि जिम्मेवार बन्नुपर्छ । सरकारको आँखा सजिलै छल्न सकिएला, तर भाइरसको सकिँदैन । सरकारले पनि परीक्षणको संख्या र दायरा बढाउनुको अलावा संक्रमण फैलिन सक्ने जोखिम भएका सबै क्षेत्रमा आवश्यक सावधानी अपनाउनुपर्छ । पूरै देश लामो समय लकडाउनमा कैद भइरहने, तर संक्रमण फैलिरहने अवस्था आउन दिनु हुँदैन ।"
कोरोनाका भ्रम निराधार,"हामी खाना खानुअघि हात धुन्छौं र मरीच, जाइफल अनि लसुनसहितको तरकारी पकाउँछौँ, त्यसैले रोग प्रतिरोधात्मक क्षमता बढी छ र कोरोनाले छुँदैन भन्ने मनगढन्ते तर्कमा रमाइरहेका सबैलाई संक्रमण बढेको समाचारले एक्कासि झस्कायो । महिनौं दिनसम्म पनि संक्रमितको संख्या पचास कटेको थिएन । तर पछिल्ला दिनमा संक्रमितहरू एक्कासि बढेका छन् । हाम्रोमा उपचार भइरहेका संक्रमितलाई चीन, अमेरिका र युरोपको जस्तो कडा भाइरस लागेको छैन भन्ने भ्रम पनि सिर्जना गरिएको थियो । निको हुनेको संख्या धेरै हुनु कमजोर भाइरसले हो भनिन्थ्यो । विकसित मुलुकको जस्तो परिस्थिति आउँदैन भन्ने हचुवाको अड्कल जताततै काटिन्थ्यो । पर्याप्त परीक्षण नभएको कारण संक्रमितको संख्या यकिन गर्न सकिएको थिएन । अहिले परीक्षणको विस्तारसँगै संक्रमितहरू बढेका छन् र भ्रमहरू निराधार भएका छन् । यसले जनमानसमा डर उत्पन्न भएको छ । अब परीक्षण बढाएर स्वास्थ्य पूर्वाधारमा ध्यान पुर्याउनुपर्छ । अनि यस्ता भ्रमहरूलाई निराकरण गर्न सञ्चारमाध्यमको भूमिका महत्त्वपूर्ण हुन्छ । श्यामसुन्दर कुइँकेल, काठमाडौँ"
वार्ताले समाधान निकाल्छ,"२०७२ सालको भूकम्पमा भारत र चीन मिलेर लिपुलेकलाई त्रिदेशीय प्वाइन्ट तोके । अघिल्लो वर्ष कालापानी, लिम्पियाधुरा र लिपुलेक समेटेर भारतले नयाँ नक्सा सार्वजनिक गर्यो । जनदबाब बढ्दै गएपछि एक इन्च पनि भूमि गुम्न दिँदैनौं भन्दै भारतसँग वार्ता गर्न माधव नेपालको संयोजकत्वमा समिति बन्यो । तर समितिले के काम गर्यो थाहा भएन । संसदीय समितिले नेपालले पनि आफ्ना यी भूमि समेटिएको नक्सा सार्वजनिक गर्न निर्देशन दियो तर त्यो अझै कार्यान्वयन भएन । अहिले भारतले लिपुलेक अतिक्रमण गरीे मानसरोवर पुग्ने सडक उद्घाटन गरेको समाचार आएपछि बल्ल सरकारले थाहा पायो । देशको सिमाना अतिक्रमण गरी वर्षौं चट्टानी पहाड फुटाएर बाटो खनिरहेको बारे प्रधानमन्त्री केपी शर्मा ओलीलाई कसैले जानकारी दिएनछन् । कमजोर देशको कुरा अन्तर्राष्ट्रिय समुदायले सुन्ने पनि होइन । मानसरोबर आउने बाटो बनेकोमा चीन भारतसँग खुसी हुनेछ । २००७ सालपछिका राजनीतिक आन्दोलनमा भारतको पनि भूमिका रह्यो । यसैको कारण उसको हेपाहा व्यवहार बढ्न थालेको हो । सीमा मिचेर बनाएको बाँधले मधेस बर्सेनि डुबानमा पर्छ । छिमेकीले हेपेको जान्दाजान्दै हामी आत्मनिर्भर अर्थतन्त्र बनाउनेमा केन्द्रित हुन सकेनौं । कमजोर भएपछि सबैले हेप्छन् । इन्द्रकुमार श्रेष्ठ, चिसंखुगढी३, ओखलढुंगा हाम्रो सीमा भारतले मिच्दा पनि सरकार मौन छ । राष्ट्रियताको खोक्रा नारा लगाएर सत्तामा पुगेकाको परीक्षाको घडी हो यो । नाराले मात्र राष्ट्रको रक्षा हुँदैन । व्यवहारमा पनि देखिनुपर्छ । सीमा जोगाउन सरकारले गरेका प्रयास चित्तबुझ्दो छैन । देशको रक्षा गर्न नसक्ने सरकारबाट जनताले के आशा गर्ने ? भारतले कालापानीमा सडक विस्तार १२ वर्षअगाडि नै सुरु गरेको थियो । तर किन आजसम्म पनि यो विवाद सरकारले सुल्झाउन सकेन ? यदि यो समस्या सरकारले समाधान गर्न सक्दैन भने अन्तर्राष्ट्रिय मञ्चमा पुर्याउनुपर्यो । सीमा क्षेत्रको भौतिक निमार्णमा नेपालको पनि सहमति चाहिन्छ भन्ने ख्याल भारतले गरेन । सीमा अतिक्रमण भारतीय ज्यादती हो । सरकारले भारतीय कदमलाई रोक्न योजना बनाउनुपर्यो । सीमा सुरक्षाका लागि खटाएका प्रहरी बस्ने र खाने व्यवस्थ्या सरकारले अझै गर्न सकेको छैन । सीमा सुरक्षाको विषयमा सरकारले भारतीय पक्षसँग तत्काल वार्ता गरी आफ्नो धारणा राख्नुपर्छ । पुरुषोत्तम घिमिरे, काठमाडौंभारतीय शासक वर्ग र उच्च तहका कर्मचारीहरूमा उपनिवेशकालीन दास मानसिकता हाबी छ । बेलायतको औपनिवेशिक कालमा भारतले कहिल्यै छिमेकी राष्ट्रको स्वतन्त्रता र सार्वभौमिकताको सम्मान गरेन । भुटानबाहेक दक्षिण एसियाका सबै राष्ट्रसँग भारतको सम्बन्ध राम्रो छैन । २१ औं शताब्दीमा पनि भारतले अरूको अस्तित्वलाई स्वीकार गर्न हिचकिचाइरहन्छ । भारत आफूलाई महान् भन्न रुचाउँछ तर छिमेकी मुलुकलाई हेप्ने देश महान् हुन सक्दैन । नेपाल कहिल्यै कुनै देशको उपनिवेश भएको छैन । ब्रिटिस साम्राज्यले उपनिवेश बनाउन खोजे पनि सकेन । यो भूमि पशुपतिनाथ, गौतम बुद्ध र ऋषिहरूको हो । भारतले पछिल्लो समय नेपाललाई दुःख दिइरहेछ । संविधान जारी गरिसकेपछिको नाकाबन्दी हामीले अझै बिर्सेका छैनौं । भारतले भूमि मिचेर नयाँ नक्सा सार्वजनिक गसिसकेपछि पनि सरकार चुपचाप बस्यो । अहिले लिपुलेक हुँदै मानसरोबर पुग्ने सडक उद्घाटन गरेपछि नेपाली जनता आक्रोशित छन् तर सरकार मौन । एक तरिकाले सोच्दा भारतीय शासकलाई धन्यवाद दिनुपर्छ किनभने यसरी नहेपेको भए नयाँ पुस्तामा राष्ट्रियताको भावनामा वृद्धि हुँदैन थियो होला । हाम्रो अर्थतन्त्र भारतसँग निर्भर छ । अब आफ्नो देशमा उत्पादन वृद्धि गरी भारतसँगको निर्भरता घटाउनुपर्छ । आत्मनिर्भर अर्थतन्त्रको जग यही बेला हाल्न सकिन्छ । भूगोलमा सानो भए पनि नेपाल छुट्टै देश हो र देश सबै समान हुन्छन् । भारतले हामीलाई कहिल्यै समान रूपमा हेरेन । हाम्रो आफ्नै इतिहास र संस्कृति छ । भूगोल अतिक्रमण गर्नु भनेको सम्पूर्ण जनताको आत्मसम्मानलाई बेवास्ता गर्नु हो । अहिले लिपुलेकमा भारतले बनाएको सडकले नेपालीजनलाई ओक्रोशित बनाएको छ । यो विवाद समाधान गर्न भारतले चासो दिइरहेको छैन । विवाद सकेसम्म वार्ताबाट हल होस् भन्ने चाहना हाम्रो छ । पूर्वसन्धि र सम्झौताको आधारमा समस्या समाधान गर्नुपर्छ । यसका लागि हामी तयार छौं । छिटोभन्दा छिटो यो समस्या समाधान हुनुपर्छ । सरकारले यो विषयलाई जोडदार रूपमा उठाओस् । सन्तोष खनाल, पाल्पा"
शीर्षकले चोट पुर्यायो,"डा गोविन्द केसीको लेख दृष्टिविहीन सत्तालाई खबरदारी को शीर्षकले बिझायो । के दृष्टिविहीन हरूले संसार जितेका छैनन् र ! यो शब्द सत्ता निकम्मा छ भन्ने अर्थमा प्रयोग गरियो तर दृष्टिविहीन समुदायलाई कस्तो असर पर्छ भन्ने विचार गरिएन । यसले हामीलाई चोट पुर्याएको छ । यति संवेदनशील विषयलाई हल्लाका रूपमा नलिऊँ । लेखको सन्देश नबिग्रने गरी दृष्टिविहीन को ठाउँमा अरू शब्द प्रयोग गर्दा हुन्थ्यो तर गरिएन । सरकारको निकम्मा रबैयालाई आवेशमा आएर अपांगता भएका व्यक्तिहरूसँग दाँज्नु गलत हो । यस्ता शब्दहरूलाई प्रतीक नबनाऊँ । यसले अपांगता भएका मजस्ता व्यक्तिलाई निकै चोट पुर्याउँछ । महेश्वर घिमिरे, काठमाडौं"
विद्युतीय शासन गुरुयोजना !,"डिजिटल पूर्वाधारमा चाल्नुपर्ने पाइला सम्पादकीयले महामारीमा सार्वजनिक सेवाप्रवाहका लागि विद्युतीय शासनको महत्त्व उजागर गरेको छ । निजी क्षेत्रले डिजिटल सेवाप्रवाहलाई प्राथमिकतामा राखेझैं राज्यले पनि सम्पूर्ण सार्वजनिक सेवालाई डिजिटल प्रविधिसँग जोड्न सक्नुपर्छ । देशका दूरदराजका नागरिकले संघीय एवं प्रादेशिक राजधानीका विभिन्न सेवा घरैमा बसेर लिन सक्ने डिजिटल पूर्वाधार निर्माण गर्न सके सरकारी सेवामा सर्वसाधारणको पहुँच वृद्धि हुनेछ । सरकारले आगामी आर्थिक वर्षको नीति तथा कार्यक्रम र बजेट ल्याउन लागेको सन्दर्भमा विद्युतीय शासन गुरुयोजना कार्यान्वयनलाई प्राथमिकतामा राख्छ कि राख्दैन ? सन् २००७ मा निर्माण गरिएको गुरुयोजना कार्यान्वयनका लागि आमसञ्चा माध्यम र नागरिक समाजको निरन्तरका दबाब र खबरदारी अहिले सान्दर्भिक छ । सरकारले महामारीको बेला दीर्घकालीन रूपमा सार्वजनिक सेवाप्रवाहलाई डिजिटलाइज गर्ने पूर्वाधार तयारीको अवसर पनि पाएको छ । त्यसैले यो गुरुयोजनालाई अलपत्र नपारौं र अविलम्ब कार्यान्वयन गरौं भनेर सरकारलाई किन नभन्ने ? के सरकारका सम्बन्धित निकायहरूले यो अवसरलाई सदुपयोग गर्न सक्लान् ? विद्युतीय शासनका लागि सूचना प्रविधिको ज्ञानसहितको जनशक्ति आवश्यक पर्छ । त्यस्ता जनशक्ति उत्पादन गर्ने थलो विश्वविद्यालय हो । त्यसैले विश्वविद्यालयले सूचना प्रविधिलाई अभ्यासमा ल्याउन जरुरी छ । विश्वविद्यालयको खोज अनुसन्धानलाई आधार मानेर राज्यले नीति निर्धारण गर्छ र दक्ष जनशक्ति पनि प्राप्त गर्छ । जोन हप्किन्स विश्वविद्यालयले कोरोना महामारीको अनुसन्धान गर्दै तथ्यांक निरन्तर सार्वजनिक गरिरहेको छ जुन हामी सबैले प्रयोग गरिरहेका छौं । विश्वविद्यालयले राज्य र नागरिकलाई कसरी सहयोग गर्छ भन्ने उदाहरण हप्किन्स विश्वविद्यालय हो । डिजिटल नेपालको फ्रेमवर्क तयार गर्दा सुरुआत विश्वविद्यालयबाट गर्ने हो कि ? अथवा यसका लागि विश्वविद्यालयको भूमिका के हुन सक्छ ? राज्यले अनुसन्धानका लागि विश्वविद्यालयको जनशक्ति उपयोग गर्न सक्दैन र ? हामीले पनि विश्वविद्यालयको सम्पूर्ण कामकारबाहीलाई विद्युतीय शासनको मोडलमा लैजान डिजिटल पूर्वाधार खडा गर्न सक्नुपर्छ । विश्वविद्यालयले विद्युतीय शासन व्यवहारमा प्रयोग गरे विद्यार्थीहरूले देखेर सिक्छन् र भोलिका दिनमा सार्वजनिक सेवा र निजी क्षेत्रमा दक्ष जनशक्तिको रूपमा प्रवेश गर्नेछन् । सूचना प्रविधिको व्यावहारिक प्रयोगलाई प्रभावकारी रूपमा विस्तार गर्ने कामको सुरुआत विश्वविद्यालयबाट हुनुपर्छ । डिजिटल नेपाल बनाउने अभियानमा विश्वविद्यालयहरू सूचना प्रविधिको पहिलो प्रयोगकर्ता भएर आउनुपर्छ । विश्वविद्यालयमा कागजरहित प्रशासनको अवधारणा कार्यान्वयनमा ल्याउनुपर्छ । महामारीको चुनौतीका बीच विद्यार्थीको आनलाइन भर्ना, भर्चुअल कक्षा सञ्चालन, डिजिटल भुक्तानीको व्यवस्था, प्रमाणपत्र आवेदनलगायतका कार्य इन्टरनेटबाट गर्ने व्यवस्था हुनुपर्छ । सेवाप्रवाहलाई विद्युतीय शासनको मोडलमा लैजान विश्वविद्यालयलाई पनि यो संकट अवसर हो । अहिले विश्वविद्यालयहरूको केन्द्रीय प्रशासनदेखि क्याम्पस प्रशासनसम्मलाई डिजिटल गर्ने चुनौती र अवसर छ । त्यसैले राज्यलाई सहयोग गर्ने गरी कागजरहित प्रशासन निर्माण र विद्युतीय शासनको अभ्यासका लागि विश्वविद्यालयहरूले पनि डिजिटल पूर्वाधार निर्माणका लागि नीतिगत निर्णय गर्ने हो कि ? नोदनाथ त्रिताल, चौबिसे गापा३, धनकुटा"
कोरोनाको चेपमा लिपुलेक,"कोरोना महामारी नेपाल र भारत दुवै देशको मध्यविन्दुतिर सर्किइरहेका बेला नेपालमा अचानक उठेको लिपुलेकको स्वामित्व विवाद नेपाल र भारत दुवै देशका लागि प्रीतिकर थिएन । प्रधानमन्त्री केपी शर्मा ओलीले लिपुलेकबाट बाटो बनेको जानकारी आफूलाई नभएको बताउनु, परराष्ट्रमन्त्री प्रदीप ज्ञवालीले आफूले विवादको अध्ययन नै नगरेको बताउनु र हेलिकप्टर चढेर लिपुलेकको अवस्था बुझेर फर्केका देशका उपप्रधान तथा रक्षामन्त्री ईश्वर पोखरेल मौन रहनु यी आफ्नै किसिमका पाखण्ड हुन् । यी पाखण्डका बारेमा कुनै व्याख्या आवश्यक छैन । प्रधानमन्त्री ओली, उपप्रधान तथा रक्षामन्त्री पोखरेल र परराष्ट्रमन्त्री ज्ञवालीले जसरी कोरोनाकालमा लिपुलेक उचालेर राष्ट्रवादी नारा लगाउन खोजेका थिए, त्यो अहिले नै बुमराङ्ग भैसकेको छ । कोरोनाको समयमा सरकारको व्यापक असफलता छोप्न विषयको डाइभर्सन गरेर सडकमा नारा लगाउन कार्यकर्ता खटाउनुभन्दा भारतसँग समझदारीमा कुरा मिलाउनु जायज हुन्छ । लिपुलेक आजको मुद्दा होइन । भारतसँग जोडिने सिमाना र त्यसैसँग टाँसिएका अन्य मुद्दा नेपाली राजनीतिको केन्द्रविन्दुमा रहन थालेको पाँच दशकभन्दा लामो समय नाघिसकेको छ । नेपाल कम्युनिस्ट पार्टीका नेता, सांसद तथा प्रखर वक्ता भीम रावल र उनका साथीहरूले २०२५ सालतिर अखिलको ब्यानरमुनि उठाएको सुस्तामहेशपुरमा भारतीय हस्तक्षेपको कारनामा त्यति बेला वामपन्थीहरूको सशक्त नारा थियो । सांसद रावल भन्छन्, अहिलेसम्म पनि सुस्ताको स्थितिमा कुनै परिवर्तन भएको छैन । भारतसँग वार्ता गर्न नेपाली पक्ष न गम्भीर देखिन्छ न सक्रिय नै छ । नेपाली अधिकारीमा भारतसँग वार्ता गर्ने आत्मबल नै छैन । ल मानौं, पहिले त सरकारहरू कमजोर थिए । अहिले दुईतिहाइको बहुमतले समर्थन गरेको सरकार छ र पनि केही गर्न सकेको छैन ।यस्तो आत्मबल नहुनुका एक होइन, अनेक कारण छन् । नेपाल अस्तित्वमा आएको समयदेखि नै सत्तास्वार्थ अक्षुण्ण राख्नका लागि जनतालाई अन्योलमा राखेर झुक्याउने खेलमा लागेका शासकहरूको कहिल्यै कमी रहेन । राष्ट्रिय स्वार्थमा भन्दा व्यक्तिगत स्वार्थमा एकाग्र रहेको देशका अधिकारीहरूमा आत्मबल नहुनु अस्वाभाविक होइन । सन् १९६२ मा नेपाल राजा महेन्द्रको सक्रिय नेतृत्वमा निरंकुश राजनीतिक बाटामा हिँडिरहेको थियो । त्यही समयमा भारतचीन युद्धको सम्भावना बढ्न थालेको थियो । त्यही बेला नेपालको गृह मन्त्रालयले उत्तरपश्चिम सीमा क्षेत्रको अवस्था बुझ्न भ्रमण टोली त्यता पठाएको थियो । त्यस बेला नेपाली टोलीले लिपुलेक क्षेत्रको पनि भ्रमण गरेको थियो । अत्यन्तै पातलो बस्ती भएको लिपुलेकमा नेपाली सुरक्षाको स्थिति साह्रै निर्बल थियो । चिनियाँ आक्रमण भइहाल्यो भने सुरक्षाको आवश्यकता पर्ने हुनाले त्यहाँ भारत सरकारले आफ्नो ग्यारिसन खडा गरेको थियो । भारतले यो ग्यारिसन बनाउन राजा महेन्द्रसँग अनुमति लिएको अनुमान गर्न नसकिने होइन । राजा महेन्द्रले बीपी कोइरालाको नेतृत्वमा बनेको नेपाली कांग्रेसको बहुमतप्राप्त सरकारको विघटन गरेपछि कांग्रेसका अधिकांश कार्यकर्ता भारतमा केन्द्रित थिए । राजा महेन्द्र आफ्नाविरुद्ध विद्रोहको कुनै पनि सम्भावनालाई समाप्त पार्न चाहन्थे । यही क्रममा उनले भारतीय नेताहरूलाई कुनै प्रकारको वचन दिएका थिए भने त्यसमा आश्चर्य थिएन । गृह मन्त्रालयले पठाएको टोलीले काठमाडौं फर्केर तत्कालीन गृहसचिव क्षेत्रविक्रम राणालाई रिपोर्ट बुझायो । राणाले उक्त रिपोर्ट राजा महेन्द्रलाई बुझाए । राणानिकट एक विशेष सूत्रका अनुसार, राजा महेन्द्रले गृहसचिव राणालाई निर्देशन दिँदै युद्धको समयमा भारतलाई अप्ठेरो हुने गरी भारतसँग कुरा नउठाउने, युद्ध सकिएपछि वार्ता गर्ने निर्देशन दिएका थिए । यसबीच, नेपालका नदीनालामा धेरै पानी बहिसकेको छ । तैपनि, राजा महेन्द्रले आफ्नो गृह मन्त्रालयलाई दिएको त्यो निर्देशनको आजसम्म पालना भएको छ ।नेपालमा भारत विरोधको झन्डा उठाउनु, नारा लगाउनु र लैनचौरस्थित भारतीय दूतावासमा ज्ञापनपत्र बुझाउन जुलुस लिएर जानु कुनै ठूलो कुरा होइन । अब त यो स्थायी प्रचलन नै भैसकेको छ । यस्ता कामहरू राजनीतिक स्वार्थका कारण हुने गर्दा रहेछन् भन्ने बुझ्न त्यति कठिन छैन । खास गरेर, आफूलाई चिनियाँ ध्रुवका राजनीतिक दल वा समूह मान्नेहरूले भारतीय हस्तक्षेपको ठूलो हौवा खडा गर्दै आएका छन् । त्यस्तो हौवाको यथार्थ के हो ? त्यो कसैले पनि बताउन सक्दैन । जहाँसम्म लिपुलेकको प्रसंग छ, भारतले कथित राणाकांग्रेस सम्झौतापछि, नेपालमा आफ्नो सुरक्षास्वार्थका हिसाबले, अठार वटा सुरक्षा चौकी खडा गरेको थियो । लिपुलेक तिनैमध्येको एउटा चौकी थियो । नेपालका लागि यो भूभाग छ्यासलको हैसियतमा थियो । राजा महेन्द्रले जब कीर्तिनिधि बिष्टलाई प्रधानमन्त्री नियुक्त गरे, बिष्टले एकै पटक ती अठारै वटा सुरक्षा चौकी बन्द गर्ने आदेश दिएका थिए । राजा महेन्द्रको आज्ञाबिना प्रधानमन्त्री बिष्टले त्यसो गरेको पक्कै होइन । त्यतिखेर नेपाली सञ्चारमाध्यमको स्थिति बलियो नभए पनि भारतीय सञ्चारमाध्यम जनमत निर्माणमा प्रभावकारी मानिन्थे । प्रधानमन्त्री बिष्टलाई समर्थ व्यक्तित्वका रूपमा स्थापित गर्न टाइम्स अफ इन्डियाका सम्पादक एस निहाल सिंहलाई नेपाल भ्रमणमा निम्त्याइएको थियो । प्रधानमन्त्री बिष्टसँग विचार मन्थन उनैले गरेका थिए । त्यत्रो अभियानका समयमा पनि लिपुलेकबाट भारतीय सुरक्षा चौकी हटेन । त्यो चौकी नहट्नुको रहस्य के थियो ? त्यसको अर्थ अहिले बिस्तारै खुल्न थालेको छ । लिपुलेकबाट माथि चिनियाँ सीमासम्म भारतले बाटो बनाएको छ । तर, नेपालका आधिकारिक व्यक्ति कसैलाई त्यसको ज्ञान छैन । उति बेला, पदमबहादुर खत्रीले नेपालचीन सीमा विवाद सल्टाएका थिए । त्यसमा चीनले कुनै विवाद झिकेन । तर, त्यति बेला त्रिदेशीय जक्सन बन्न सकेन । त्यो अहिलेसम्म पनि बन्न सकेको छैन । यहाँ यो कुरा स्मरणीय छ निर्दलीय पञ्चायत व्यवस्थाको अवधिभरि नै लिपुलेकमा कसैले प्रश्न उठाएन । त्यो कालखण्डमा नेपाली राष्ट्रवाद पटकपटक तुहियो । देशभक्तिको मुना कहिल्यै पलाएन । निर्दलीय व्यवस्थाको अन्त्यपछि मनमोहन अधिकारीले स्वतन्त्र नेपालका प्रधानमन्त्रीको हैसियतले भारतसँग सीमा विवादका कुरा उठाए । यही सेरोफेरोमा भारतले कालापानी क्षेत्रलाई विवादित ठाउँ मान्यो । कालापानीका विषयमा हाल नेपाल कम्युनिस्ट पार्टीका अध्यक्ष पुष्पकमल दाहाल प्रचण्डले चीनको गल्ती इंगित गरेका छन् । त्योबाहेक अरू कसैले एक शब्द उच्चारण गरेका छैनन् । कालापानी त अब निकै लामो इतिहास भैसकेको छ ।कानुनी हिसाबले पनि, लिपुलेकमा भारतको भोगाधिकार सुरु भैसकेपछि, नेपालले त्यसलाई बारम्बार फिर्ता माग्नुपर्थ्यो । यत्रो वर्षसम्म नेपालले कहिल्यै त्यो भोगाधिकार फिर्ता मागेन । नेपालीकै दृष्टिमा पनि नेपालको मुख्य गल्ती त्यही नै हो । गएको साता भारतीय रक्षामन्त्री राजनाथ सिंहले लिपुलेक बाटोको उद्घाटन गरेपछि अचानक चर्चामा आएको यसको पक्ष र विपक्षमा थुप्रै चर्चा सुनिएको छ । भारतीय पक्षका अनुसार, मानसरोवर तीर्थाटनका लागि लिपुलेकको बाटो सबभन्दा छोटो हो । यसले मानसरोवरको दूरी तीनदेखि पाँच दिनसम्म घटाउँछ । नेपाल र सिक्किमको बाटो मानसरोवरको यात्रा निकै टाढा, महँगो र कठिन पर्न आउँछ । नेपाल र भारतका बुद्धिजीवीहरू भन्छन्, नेपालको त्यति सानो भूभाग कब्जा गरेर भारत महाभारत हुँदैन । यसको आग्रह नेपाल र भारतका बीच सम्बन्धहरूको नयाँ चरणमा पुनः प्रारम्भ गर्नु हो । यसका लागि राजनीतिक तहमा पर्याप्त प्रयत्नहरू नभएका होइनन् । हाल महाराष्ट्रका गभर्नर भगतसिंह कोशियारी र नेपालका भेषबहादुर थापाको सहअध्यक्षतामा गठित विशेष समितिले अहिलेसम्म रिपोर्ट बुझाउन पाएको छैन । यी खट्किने कुरा हुन् । सानो देशको मानसिकता बुझ्नुपर्छ ठूलो देशले । त्यसो त, भारतका प्रधानमन्त्री नरेन्द्र मोदीले व्यक्तिगत तवरमा नेपालका नेताहरूसँग सम्बन्ध स्थापित गरेका छन् । त्यसको प्रतिफल आउन बाँकी नै छ । नेपाल र भारत छिमेकी भए पनि, भावनात्मक हिसाबले एकै भावधाराका भए पनि, पहिचान, संस्कृति र मौलिकताका दृष्टिले दुवैको अस्तित्व फरक छ ।"
सीमाको गुहार नसुन्ने राष्ट्रवाद,"महाव्याधिको महाबन्दीमाझ भारतबाट घरफिर्ती हुन चाहने नेपालीहरू सीमामा रोकिनुले कैयौं सवाल र सरोकार मुखरित गरेको छ । खुला सीमा भएकै कारण भारततिर रोजगारी गर्न ठूलो जनसंख्या पुग्छ । तिनमा कुनै खास क्षेत्र वा समुदायका मात्रै छैनन् । भारतका बहुतांश राज्यमा नेपालीले श्रम र सीप खर्चेका छन् । खुला सीमा, पासपोर्ट र श्रम स्वीकृति नचाहिने, भारतीय गन्तव्यमा पुग्ने लागत कम, सांस्कृतिक अनुकूलता, भारतीय नातेदारहरूको साथ, नेपालीहरूको मिहिनेती र इमानदारीको कदर, विभिन्न अवसरको उपलब्धता, हावापानीको अनुकूलताजस्ता कारणले भारत परम्परादेखि नै रोजाइ हुँदै आयो । भारतमा मौसमी र सालभरि काम गर्न जानेहरू छन्Ù सरकारी, औपचारिक र अनौपचारिक क्षेत्रमा संलग्नहरू छन् । तर अहिले सीमामा फसेकाहरू अनौपचारिक क्षेत्रका हुन् । रोजगारीबाहेक स्वास्थ्योपचार, अध्ययन, तीर्थयात्रा, व्यावसायिक प्रयोजन वा नातेदारकहाँ पुगेकाहरूसमेत रफिर्तीका लागि गुहार लगाउँदै छन् ।यस क्षेत्रमा कोरोना संक्रमणको सुरुआती चरणमै कतिपय भारतीय मिडियाले खुला सिमाना भएकै कारणले नेपालतिरबाट योजनाबद्ध रूपमा संक्रमण गराउन खोजिएको भनेर अतिरञ्जित, भ्रमपूर्ण र तथ्यहीन समाचारको खेती गरे । नेपालका खास पात्र र समुदायलाई आक्षेप लगाउने हर्कत गरियो । यता नेपालतिर खुला सीमालाई तत्काल सिल गर्नुपर्ने माग उठ्यो र सरकारले बिनातयारी रोकिदियो पनि । यसैबीच नेपालतिर देखिएका संक्रमितहरूमध्ये केही भारतीय फेला परे । यसले गर्दा खुला सीमाले कोरोनालाई निम्त्याएको तर्क गर्नेहरू बलशाली हुँदै गए । कोही सीमापारिबाट मुलुक छिर्न गुहार लगाउन थाले, आफ्नै तरिकाले छिरिसकेकाहरू फेरि दशगजा कटाइए । यसैबीच दशगजाबाट प्रश्न उठ्यो सयौं थुँगा फूल को अवधारणाभित्र सीमापारि रोकिएका नेपालीहरू पर्छन् कि पर्दैनन् ?सीमामा निगरानी आवश्यक छ । तर यो पनि विचारणीय छ सीमा नियमन नभएर मात्र संक्रमण फैलिएको होइन । विश्वव्यापी भइसकेको महामारी नेपालभारतकै जस्तो खुला सीमाबाट फैलिएको होइन । यो तथ्यलाई बेवास्ता गरियो । खुला सीमाको स्वतन्त्र उपभोगलाई मन नपराउने प्रवृत्तिहरू डुक्रिन थाले । नेपालभित्र पनि आवतजावतलाई स्थानीय तहमा सीमित गर्नु भनेको संक्रमणको सम्भावनालाई साँघुरो स्पेस दिनु हो । भारतसँगको सीमामा बेरोकटोक आवागमन भैराख्नुपर्छ भन्ने त होइन, तर जसरी हतारमा बन्द गरियो, त्यसले चोरबाटो समाउन बाध्य पार्यो । यसबाट सरकारी मानसिकता र संयत्रहरूका भ्वाङ प्रकट भए । सीमापारि रोकिएका नेपालीहरूले बेहोर्नुपरेका समस्यालाई सरकारले पूरै बेवास्ता गर्यो । खुला सीमा समस्या हो, त्यसलाई सिल गर्नुपर्छ र त्यो काम सुरक्षा संयन्त्रले गर्न सक्छ भन्ने सरकारी बुझाइले सरहद इलाकाको सैनिकीकरण भयो । सीमाञ्चलको यथार्थ नबुझिदिँदा नेपालभित्र दुई थरी नेपाल देखिए फुनगी (टुप्पो) र भुइयाँ । सीमाका दुवैपट्टि स्थानीय सरकार छन् । तिनलाई सहकार्यका लागि प्रेरित गर्न सकिएको भए सीमामा यस्तो अराजकता र अन्याय हुँदैनथ्यो । सीमा निगरानीबारे काठमाडौं र दिल्लीको दृष्टिदोष अहिले फेरि उजागर हुँदैनथ्यो । थातथलोतिर सोझिएको मजदुरहरूको लङमार्चको व्यवस्थापनमा भारतीय तन्त्रको निरीहता झल्कियो । सीमाक्षेत्रमा समेत त्यस्तै भयो । बरु सुरुमै एकअर्का मुलुकका नागरिकलाई सुरक्षातन्त्रको प्राविधिक सहयोगमा आआफ्ना मुलुक जान दिइएको भए अहिलेजस्तो सरकारनिर्मित आपत् भुइँमान्छेहरूले बेहोर्नुपर्दैनथ्यो । नेपाली आफ्नो मुलुकको क्वारेन्टिनमा बस्थे, जहाँबाट आफ्ना घरपरिवारसँग संवाद गर्न, स्थानीय प्रशासनसँग समन्वय स्थापित गर्न सहज हुन्थ्यो । निर्वाचित स्थानीय तहको नेतृत्वमा आवागमन समन्वय गर्न सकेको भए नेपालीहरूले अहिलेको जस्तो दुःख पाउँदैनथे ।तर, पानीले आफ्नो सतह स्वयं निर्माण गर्छ भनेजस्तै भयो । जो सीमापारबाट नेपाल छिर्न चाहन्थे, उनीहरूले अनेक विकल्प रोजे, जसले गर्दा संक्रमणको जोखिम थपियो । सीमा सिल गरेर आफ्नै नागरिकलाई रोक्ने निर्णय व्यावहारिक थिएन । जो सीमा पार गर्न खोज्छन्, तिनको स्वास्थ्य निगरानी, यात्रा विवरण र अन्य आवश्यक सूचना राख्नैपर्छ अनि यसका लागि आउन चाहनेहरू पनि सहयोगी नै हुन्थे । अहिले जुन भद्रगोल देखिएको छ, त्यसबाट पार पाउन स्थानीय र प्रदेश सरकारहरूलाई नेतृत्व गर्ने अवसर दिनैपर्छ । प्रदेश २ ले बिहारसँग, प्रदेश ५ ले उत्तरप्रदेशसँग संघीय सरकारको जानकारीमा समन्वय गर्न सक्छन् । यसै गरी अन्य प्रदेशले आफ्ना सीमावर्ती भारतीय प्रदेशहरूसँग समन्वय गर्न सक्छन् । त्यसैले यो काममा ढिलो गर्नु हुँदैन । अहिले पनि भन्सारनाकाहरूमा कमजोर सतर्कताका लागि जिम्मेवार को हो ? सीमाक्षेत्रमा देखा परेको मानवीय संकट राज्यले निर्माण गरेको सीमाञ्चलप्रतिको भाष्यको सहउत्पादन हो । राज्यले जहिले पनि सीमालाई लिएर सीमान्तीकृत समुदायप्रति संशय राख्यो । अहिले नै कोरोनालाई लिएर आमजनमा रहेको आतंकित मनोविज्ञानको मौका छोपी वर्चस्वशाली समुदायले आफ्नो स्वार्थ र अनुकूलतामा आधारित विचार निर्माण गरिरहेको छ । उता सीमाञ्चलको भुइँ यथार्थ उजागर हुन सकिरहेको छैन । यसका बावजुद वर्चस्वशाली समुदायभित्रकै वर्ग विभाजन लुक्न सकेन । सीमामा छेकिनाले मर्कामा परेकाहरू विभिन्न समुदायका भए पनि तिनको स्वार्थ साझा रहेको प्रस्टियो । सम्पत्तिशाली वर्गका लागि जुनसुकै मुलुकको ढोका खुला छ, तर नेपालबाट भारततिर कमाउन जानेहरूमध्ये बढी ती हुन्, जो पासपोर्ट बनाउन सक्दैनन्, म्यानपावर कम्पनीका बिचौलियाहरूलाई दस्तुर बुझाउन सक्दैनन्, हवाई खर्च तिर्न सक्दैनन् वा कुनै साहूलाई रिझाएर मोटो ऋण लिन सक्दैनन् । आफ्नो थातथलोमा जीविकाको विकल्प नपाएकाले उनीहरू खुला सीमाको लाभ उठाउँदै भारततिर गएका हुन् । नेपाली अर्थतन्त्रको यो सेफ्टी भल्भ खुला सीमाकै कारण सम्भव भएको हो । अहिले सीमामा फसेका अधिकांश श्रमिक हुन् । यसले गर्दा पनि सम्पत्तिशाली वर्गको सुरक्षाकवच अनुसारको अवधारणा सरकारी मानसिकता बन्न पुग्यो । यसैले भुइँयथार्थसँग जोडिएको वैकल्पिक अवधारणा प्रसारका निम्ति अग्रसरता यस्तै बेला सबैभन्दा बढी जरुरी छ । तर नक्कली राष्ट्रवादको उन्मादले मानव अधिकारवादीलाई समेत संक्रमित गरिसकेको परिप्रेक्ष्यमा सीमाञ्चलको कुरा गर्नु कम जोखिमपूर्ण छैन ।कोरोनाकालको मौका छोपी सीमाक्षेत्रमा सैनिकीकरण गर्नु पछाडिको सिंहदरबारको उद्देश्य र आवश्यकताबारे विमर्शका साथै राज्यद्वारा गरिएको सीमा सिलले सीमाञ्चलमा पारेको बहुआयामी असरबारे फराकिलो चर्चा पनि जरुरी छ । नेपालभारत खुला सीमा सम्बन्धमा महामारीको जोखिम र त्यसले उत्पन्न गरेको दुवै मुलुकको आन्तरिक सुरक्षा त्रासले सीमाबन्दी पहिलो पटक भएको हो । यससँगै सीमान्त क्षेत्रबाट सिंहदरबारको प्रभामण्डलमा रहँदै आएका वर्चस्वशाली समुदाय आगतमा हुन सक्ने अनपेक्षित हस्तक्षेप र दबाबबाट बढी प्रभावित छ । यहाँनिर बिर्सन नहुने तथ्य के हो भने, दुई दशकपहिले भारतले खुला सीमामा सैनिक तैनाथीको सुरुआत गरेर नयाँ घुम्तीको संकेत दिएको हो । उसले सीमामा सघन रूपमा अर्धसैनिक दस्ताहरू तैनाथ गर्दै गएको छ । त्यसको समानान्तरमा नेपाली सुरक्षाको उपस्थिति छैन । अर्को कुरा, दिल्ली र काठमाडौंको एउटा वृत्त आआफ्नै विश्लेषण र बुझाइका आधारमा खुला सीमामा काँडेतार लगाउन चाहन्छ । नेपालका कतिपय राजनीतिक पक्ष यसबारे बढी नै मुखर छन् भने, भारततिर राजनीतिकभन्दा सुरक्षा निकायका तप्काहरू सीमा नियमनबारे मत राख्छन् । कोरोनाकालमा सीमाबन्दीप्रति सीमाञ्चलको मौनतालाई मौकाका रूपमा बुझेको नेपालको एउटा तप्का कालापानी र लिपुलेकमा विकसित घटनाक्रमलाई लिएर सीमामा स्थायी रूपमै काँडेतार राख्न हौसिएको छ । जहिले पनि, काठमाडौं र दिल्लीले आपसमा अतिरिक्त अनुराग देखाउँदा वा अन्तरविरोधको चरणमा रहँदा पिल्सिने त सीमाञ्चलकै बासिन्दा हुन् । कालापानी क्षेत्रमा राज्यको अनुपस्थितिका लागि अहिलेसम्म को दोषी छ ? त्यस क्षेत्रका बासिन्दाहरूको असहज दैनिकीका लागि को जिम्मेवार छ ? खुला सीमामा पर्खालको कुरा गर्दा इतिहासको गलत भाष्यलाई सच्याउन जरुरी छ । फगत भावनात्मक कुरा गरेर सीमाञ्चलको अविकासप्रति आँखा चिम्लिन सकिँदैन । अहिलेको शासक र उसबाट पालित वर्गले सीमाञ्चलको आवश्यकता र त्यहाँ राज्यको प्रभावकारिताका लागि चाल्नुपर्ने कदमहरूको विमर्शभन्दा पनि छेकबार को संकथनमा आफ्नो अनुहार छोप्न खोज्दै छन् । नेपाली सरहदको स्वतन्त्र अस्तित्व र आत्मसम्मानका लागि झ्यालढोका बन्द गर्नुपूर्व वस्तुगत गम्भीर अनिवार्यता र चुनौती आत्मसात् गर्नु लोकतान्त्रिक सरकारको जवाफदेही हो ।अधिनायकतन्त्र भएका बेला वा अधिनायक बन्न चाहनेहरूले आआफ्नो स्वार्थमा राष्ट्रियताको गफ दिन्छन् । कुनै पनि देशको संविधानले आफ्नो भूभाग कसैलाई दिने अधिकार दिएको हुँदैन । पञ्चायतकालभरि कालापानी राजाहरूको महत्त्वाकांक्षाको कार्पेटमुनि लुकाइयो । तत्पश्चात् महत्त्वाकांक्षी राजनीतिक शक्तिहरूको मसाल जुलुसको कालो धूवाँमा अल्झियो । सीमा विवाद जीवित राखिरहँदा स्थानीय जीवन्तता जहिले पनि चेपुवामा पर्ने गरेको छ । सीमाञ्चलका आफ्नै बासिन्दाप्रति हाम्रो नेतृत्व वर्ग कहिल्यै सचेत भएन । यो स्तम्भकार सीमान्त गृहगाउँ बलरामा लकडाउन बिताउँदै छ । सीमावर्ती क्षेत्रहरूमा नेपाली मुद्राभन्दा भारतीय मुद्राको चलखेल बढेको छ । तरकारी बेच्न आउने मान्छे पनि भाउ भारुमा बताउँछ, किन ? मानवीय संसाधन विकासका क्रममा सीमाञ्चल पछाडि छ, किन ? यस यथार्थको फलस्वरूप नेपाली राष्ट्रियताको अवमूल्यन हुनबाट हाम्रो नेतृत्व वर्ग कहिल्यै सचेत भएन । आफ्नो चौहद्दीको जगेर्ना अहिलेको सरकारका लागि ठूलो चुनौती हो । बरु सीमाञ्चलका बासिन्दाले बेलाबखत अस्तित्वरक्षाका लागि लाठी उठाएका छन् ।"
समाजको बहुपत्रीय वर्ग र सरकार,"बन्दाबन्दीका कारण आम जनताको जीवनयापन कठिन बनेको छ । यसबाट सिर्जित कहरले नेपाली समाजको बहुपत्रीय वर्गलाई प्रस्ट देखिने गरी सतहमा ल्याइदिएको छ । पहिलो, दैनिक ज्यालामजदुरीमा पूर्णतः निर्भर वर्ग । ज्यालामजदुरी गर्नेहरूले बन्दाबन्दीको पहिलो हप्तामै दैनिक जीवन गुजारामा अप्ठ्यारो महसुस गरे । उनीहरूका लागि सम्भावित महामारीको त्रासभन्दा तत्कालको खाली पेटको औडाहा भयावह साबित भयो । त्यसैले एकाध दिन आफू कार्यरत क्षेत्रमै सम्भावित सहयोग र राहतका लागि भौंतारिए । दुःख सुनिदिने कोही भएन अनि भोको पेट अनिश्चयको सयौं किलोमिटर पैदल यात्रामा निस्किए । उनीहरूका दुःखव्यथाका प्रतिनिधि कथा विभिन्न मिडियामार्फत प्रकाशितप्रसारित भएका छन् । भारतबाट घर फर्किंदै गर्दा सिमानामा अड्किएर तड्पिएकाहरू पनि यसै वर्गमा पर्छन् ।दोस्रो वर्गका मानिसहरूले बन्दाबन्दी सुरु भएको दुईतीन हप्तासम्म जीवन निर्वाह गरे । जब बन्दाबन्दी टुंगिने निश्चित भएन, उनीहरू पनि गाउँ फर्कन थाले । उनीहरूले सायद सहरका भाडाका कोठाभन्दा जन्मेहुर्केको थातथलो सुरक्षित ठाने । पैदल फर्कने जोखिम भने उठाएनन् । केन्द्रमा भएका वा गाउँतिरका नेताहरूसँगको समन्वय र व्यवस्थापनमा गाडी चढेरै गाउँ फर्किए । कतिपयले सरकारी राहत पनि हात पारे । यस वर्गमा गाउँ फर्कने मात्र होइन, सहरी क्षेत्रमै सानातिना व्यवसाय वा जागिर गर्नेहरू पनि पर्छन् । उनीहरू बन्दाबन्दीपछि आफ्नो पेसाव्यवसाय पूर्ववत् हुने विश्वासमा छन् । छिमेकका व्यापारीले खाद्यान्नमा केही समयका लागि उधारो पत्याएकादेखि कार्यालयले आंशिक तलब उपलब्ध गराएकाहरू पनि यसै समूहमा पर्छन् । उनीहरूको दिनचर्या पहिलो वर्गको जस्तै कष्टसाध्य छैन । तेस्रो वर्गलाई खासै समस्या छैन । यस वर्गमा स्थायी जागिर भएका र सहरी क्षेत्रमा स्थायी बसोबास भएका तथा व्यापारीव्यवसायी पर्छन् । उनीहरूले बन्दाबन्दीलाई लामो बिदाजसरी नै बिताएका छन् । बन्दाबन्दी लम्बिए दीर्घकालीन प्रभाव रहन सक्नेमा यो वर्ग केही चिन्तित देखिन्छ । नेपाली समाजमा यीमाथि अर्को वर्ग पनि छ । आफूलाई कानुनभन्दा माथि ठान्ने यस वर्गकालाई बन्दाबन्दीको नियमले छुन्न । यस अवधिमा पनि उनीहरू देशभित्र चाहेको ठाउँ गए, चाहेकोअह्राएको काम गरे । उनीहरू कानुनले तत्कालका लागि निषेध गरेको गतिविधि गर्नुलाई आफ्नो अधिकार ठान्छन् र त्यस्तो काम गरेको हाकाहाकी स्विकार्छन् पनि । कतिपयले यो त्रासदीपूर्ण समयलाई अतिरिक्त आर्जनको स्वर्णिम अवसरका रूपमा समेत उपयोग गरेका छन् । पुँजीवादको उच्चतम यस अवस्थामा वर्गीय विभेद र असमानता विश्वभर व्यापक छ । अक्सफामको २०१९ को प्रतिवेदनअनुसार, विश्वका १ प्रतिशत धनाढ्यको सम्पत्ति बाँकी विश्वका सबैको सम्पत्तिभन्दा बढी छ । त्यस्तै, नेपालका १० प्रतिशत धनाढ्यको सम्पत्ति ४० प्रतिशत गरिबको भन्दा २६ गुणा बढी छ । नेपालका १० प्रतिशत धनीको आम्दानी ४० प्रतिशत गरिबको कुल आम्दानीभन्दा तीन गुणा बढी छ । नेपालको जनसंख्याको १८५ प्रतिशत निरपेक्ष गरिबीमा छ भने २८६ बहुआयामिक गरिबीमा । यो तथ्यांक कोरोना महामारीअघिको हो र यस अवधिमा लाखौंले रोजगारी गुमाएकाले यो संख्या बढ्ने निश्चित छ । महामारी, प्राकृतिक प्रकोप तथा युद्धजस्ता संकटको समयमा त्यस्ता गरिबको जीवन उच्च जोखिममा हुन्छ । यस्तो बेला उनीहरूप्रति भूमिका र व्यवहारले राज्यको चरित्र देखाउँछ । यस पृष्ठभूमिमा राज्यको व्यवहारबारे केही चर्चा गरौं ।पहिलो वर्गका मान्छे राज्यबाट सबैभन्दा बढी परित्यक्त देखिए । यस्तो कठिन समयमा पनि राज्यले उनीहरूलाई अनागरिकको जस्तै व्यवहार गर्यो । उनीहरू कार्यरत क्षेत्रका जनप्रतिनिधिले सहयोग गरेनन्, किनकि ती मतदाता थिएनन् । जसका मतदाता थिए, तीसम्म उनीहरूको पहुँच थिएन । संघीय सरकारको भूमिका त बन्दाबन्दी घोषणा गर्नु र लम्ब्याउनु मात्र देखियो । त्यसैले त यो वर्गको दुःखलाई देशका प्रधानमन्त्रीले नियोजित देखे । अहिले महामारी रोकौं, विकास र समृद्धि त पछि गरौंला भन्ने प्रधानमन्त्रीको उद्गार न उनीहरूप्रति लक्षित हो न यसले उनीहरूको जीवनमा खासै अर्थ राख्छ । दोस्रो वर्गका जनतालाई केन्द्रीयदेखि स्थानीय स्तरसम्मका नेताहरूले स्थायी मतदाताका रूपमा लिए । राहत दिनमा होस् वा उनीहरूलाई सुरक्षित गाउँ फर्काउन, नेताहरूले भूमिका निर्वाह गरे । केहीले व्यक्तिगत तहमा त कतिपयले संस्थागत निर्णय नै गरेर बन्दाबन्दी उल्लंघन गरे । तर पनि उनीहरूको जीवनमा महामारीले पार्न सक्ने दीर्घकालीन असरको सम्बोधनका लागि सरकारले हालसम्म ठोस योजना अघि सारेको छैन । तत्कालको राहतका लागि तेस्रो वर्गका मानिसको दौडधुप पनि खासै थिएन । बन्दाबन्दी लम्बिँदै गर्दा भने केहीको व्यवसाय र अर्थोपार्जनमा दीर्घकालीन असर पर्ने त्रासले उनीहरूले विभिन्न व्यावसायिक राहत तथा सहुलियतका लागि राज्यसंयन्त्रसँग संवाद सुरु गरेका छन् । र, तिनको मागको सम्बोधन राज्यले प्राथमिकतामा राख्ने देखिन्छ । धमिलो पानीमा माछा मार्न पोख्त चौथो वर्गले भने यो समयलाई अवसरका रूपमा लियो । यस वर्गमा सत्तासम्म पहुँच भएका व्यवसायी, बिचौलिया, सत्तानिकट नेताहरू तथा सरकारमा सहभागी नेताहरू पर्छन् । अत्यावश्यक वस्तुहरूमा कालाबजारी, गैरकानुनी खरिद र कमिसन, राजनीतिक नियुक्ति तथा दाउपेचदेखि राजनीतिको अपराधीकरणसम्मका लागि यो वर्गले यो समयको सदुपयोग गरेको छ । आम मान्छेको दुःखमा रहस्य र नियत देख्ने तर आफ्नो हरेक गलत कदमलाई आवश्यकताको सिद्धान्त को लेपन लगाउने शासकीय भूमिकामा रहेका प्रभावशाली व्यक्तिहरू यस वर्गका सहयोगी र साझेदार देखिन्छन् । देशमा तीन तहका सरकार छन्, तर शासकीय जिम्मेवारीमा कुनै पनि सरकार खरो उत्रेको देखिँदैन । हालको विपत् व्यवस्थापनका आधारमा मूल्यांकन गर्ने हो भने, धेरै पालिका तहका सरकारको कार्यसम्पादन केही हदसम्म भए पनि सन्तोषजनक देखिन्छ । वर्तमान संकटको व्यवस्थापनमा स्वास्थ्य क्षेत्रका केही अपूरा गतिविधिबाहेक अन्य विषयमा प्रदेश तथा केन्द्रीय तहका सरकारबाट अपेक्षित भूमिका निर्वाह हुन सकेन । अन्त्यमा, महामारीले सतहमा ल्याइदिएको वर्गीय समस्यालाई समाधान गर्न वर्गविहीन राज्यको परिकल्पना गर्ने घोषित सिद्धान्त लिएको पार्टीको सरकारले राज्य सञ्चालनको अबको तौरतरिका र प्राथमिकतामा आमूल परिवर्तन गर्नुपर्नेछ । पन्ध्रौं पञ्चवर्षीय योजनाका नीति, रणनीति तथा कार्यक्रमहरू धरातलीय यथार्थका आधारमा परिमार्जन गर्नुपर्नेछ । ती कार्यक्रमले सबैभन्दा तल्लो वर्गका जनताको हितलाई पहिलो प्राथमिकतामा राख्दै देशमा विद्यमान वर्गीय असमानता कम गर्ने लक्ष्य राख्नैपर्छ । आर्थिक वर्ष २०७७७८ को बजेट त्यसतर्फको पहलकदमीका लागि प्रस्थानविन्दु बन्न सक्छ ।"
कर्जा असुलीमा अबको जोखिम,"के गर्न सकिएला ?बैंक तथा वित्तीय संस्थाहरूले आफ्नो वासलातमा महामारीको प्रभाव सकेसम्म कम परोस् भन्नका लागि नयाँ रणनीति र कार्ययोजना बनाउनुपर्छ । ऋण लगानीलाई क्षेत्रविशेषमा पर्ने असरको मात्राका आधारमा कम, मध्यम र अधिक जोखिममा वर्गीकरण गर्नुपर्छ । फरक क्षेत्रका ऋणीहरूको साँवाब्याज भुक्तानीका लागि फरकफरक प्रकृतिका सहायता प्याकेजको आवश्यकता पर्छ । अलगअलग व्यवसायको ऋण तिर्न सक्ने क्षमताको सूक्ष्म अध्ययन गरी यस्ता सहायता प्याकेजहरू विकसित गर्नुपर्छ । यसबारे निर्णय लिँदा सरोकारवालाहरू अथवा तिनका छाता संगठनका सुझावलाई पनि आधार बनाउनुपर्छ । किनभने, ऋणीहरूको सहभागिता र सहयोग नभई असुली सम्भव हुँदैन । यही आधारमा वित्तीय संस्थाहरूले पनि अल्पकालीन तथा दीर्घकालीन कर्जा असुली रणनीति अपनाउनुपर्छ । राष्ट्र बैंकले महामारीबाट बढी प्रभावित क्षेत्रमा प्रवाह भएको कर्जालाई बैंकहरूले पुनर्तालिकीकरण वा पुनःसंरचना गर्न सक्ने व्यवस्था गरेको छ । ब्याजदर भुक्तानीमा छुट र किस्ता भुक्तानीलाई तीन महिनाको थप समय पनि दिन परिपत्र गरेको छ । भुक्तानी अवधिलाई थप गर्दै लैजाने, नगद मौज्दात तथा बैंकदर कटौती गर्ने, ब्याजदर करिडरका अनुपातहरूमा समायोजन गर्ने, क्यापिटल बफरसम्बन्धी व्यवस्था स्थगन गर्ने, चैतमा नवीकरण गरिनुपर्ने कर्जाहरू सूक्ष्म निगरानी गर्नुपर्ने वर्गमा वर्गीकरण गर्न अनिवार्य नगरिने, कोभिड१९ उपचार सेवा विस्तार गर्न चाहिने स्वास्थ्य सेवाप्रदायक संस्थाहरूलाई प्रवाह गरिने कर्जालाई प्राथमिकता क्षेत्रमा गणना गर्न दिनेजस्ता नीतिगत व्यवस्था पनि राष्ट्र बैंकले गरेको छ । तर, यी व्यवस्था गर्दा बैंक तथा वित्तीय संस्थाहरूले ठूलो आर्थिक भार बेहोर्नुपर्छ, जसका कारण तिनको वित्तीय स्वास्थ्यमा धान्नै नसक्ने असर पर्छ । तसर्थ, सरकार र नियामकले अरू मुलुकमा झैं क्षतिपूर्ति प्याकेज नल्याउने हो भने सबै बैंक तथा वित्तीय संस्थाले यसलाई थेग्न सक्ने अवस्था रहँदैन ।अबको रणनीति बैंकहरूलाई एकातर्फ आफ्ना ग्राहकहरूसँगको सम्बन्धलाई निरन्तर सुमधुर राखिराख्नुपर्नेर् बाध्यता छ भने, अर्कातर्फ यी व्यवसायीको आर्थिक अवस्था थप बिग्रँदै गएमा त्यसको असर आफ्नो वासलातमा प्रतिविम्बित हुन नदिने तत्कालीन रणनीति आवश्यक पर्छ । व्यवसायीहरूको वास्तविक आवश्यकतानुसार ब्याजमा छुट दिने, कर्जाको पुनर्तालिकीकरण वा पुनःसंरचना गर्दै उनीहरूलाई सम्पत्ति व्यवस्थापन तथा व्यावसायिक क्षमता अभिवृद्धिमा पनि प्रोत्साहित गर्न र सघाउन आवश्यक छ । व्यवसाय फेरि सुचारु गर्नका लागि चाहिने परामर्श आदि सेवाहरू दिन सरकार, नियामक र सरोकारवालाले साझेदारी गर्नु अपरिहार्य छ । यसका लागि पहल सुरु गर्न ढिलो गर्नु हुँदैन ।दीर्घकालमा, यो महामारीले हाम्रो वित्तीय क्षेत्रमा पार्न सक्ने असरहरूको अध्ययन गरी त्यसको क्षयलाई कम गर्ने दीर्घकालीन रणनीति बनाउनेतर्फ अहिलेदेखि नै पहल गर्नुपर्छ । यसको अभावमा अर्थतन्त्र लामो समय तङ्ग्रिन नसक्ने अवस्था आउन सक्छ । बैंकहरू अहिलेदेखि नै जोखिममा विविधता ल्याउन र अत्यधिक प्रभावित क्षेत्रको अध्ययन तथा अनुगमन गर्न विभिन्न आन्तरिक रणनीति र कार्ययोजनाका साथ अगाडि बढ्नुपर्छ । तरलता व्यवस्थापनमा दबाब नपरोस् भन्नका लागि बचत तथा मुद्दती खाताहरूका लागि नयाँ स्किमहरू ल्याउन जरुरी छ । त्यस्तै, आफ्ना लगानीलाई बढी प्रतिफल दिने क्षेत्रहरूमा बढाउँदै लैजाने र लगानीका नयाँ क्षेत्रहरूको पहिचान गरी सेवाउत्पादको विकासलाई गतिशीलता दिनु आवश्यक छ । यसका अतिरिक्त, नियमनकारी निकायसँग सहकार्य गर्दै विभिन्न उत्प्रेरक प्याकेज ल्याउन सके मात्र बैंक तथा वित्तीय क्षेत्रमा यो महामारीको दीर्घकालीन जोखिमलाई न्यून गर्न सकिन्छ ।"
उत्तरप्रदेशमा ३ लाख फर्किए,"नयाँदिल्लीलखनऊ (एजेन्सी) भारतमा रेल यातायात सञ्चालनमा आएसंँगै नागरिकहरू धमाधम आफ्ना राज्यमा फर्कन थालेका छन् । बुधबार विभिन्न राज्यबाट उत्तर प्रदेशमा ३ लाखभन्दा बढी नागरिक आएका छन् । देशका विभिन्न ठाउँबाट २ सय ६८ ओटा विशेष रेल सेवामार्फत उनीहरू उत्तर प्रदेश आएका अधिकारीहरूले जनाएका छन् । उनीहरूलाई होम क्वारेन्टाइनमा पठाउनुअघि स्वस्थ्य परीक्षण गरिएको र खाद्य पदार्थको प्याकेट पनि दिने गरिएको राज्यका अतिरिक्त मुख्यसचिव आश्विन अवस्थीले बताए । अवस्थीका अनुसार बुधबार मात्रै कूल ३ लाख २६ हजार ४० जना मानिस उत्तर प्रदेशमा उत्रेका हुन् । उनीहरूमध्ये सवैभन्दा धेरै गोरखपुर आएका छन् । गोरखपुरका ४३ वटा रेलमा ४४ हजार ५ सय ७४ जना आएका छन् । त्यसैगरी, उत्तर प्रदेशका लखनउ, जौनपुर, प्रयागराज, बरेली, प्रतापगढ, गोन्डा, आग्रा, बालिया, रायबरेली, वाराणाशी, कानपुरलगायत स्थानमा अन्य यात्रुहरू उत्रेका हुन् ।भारतमा कोरोना भाइरस (कोभिड१९) संक्रमितको संख्या संख्या ७५ हजार ४८ पुगेको छ । भारतीय स्वास्थ्य तथा परिवार कल्याण मन्त्रालयका अनुसार विगत २४ घण्टामा ३ हजार ५ सय २५ जना संक्रमित थपिएका छन् । कोभिड१९ बाट विगत २४ घण्टामा १ सय २२ जनाको मृत्यु भएको छ । योसँगै भारतमा कोभिड१९ बाट मृत्यु हुनेको कूल संख्या २ हजार ४ सय ४० पुगेको छ । कूल संक्रमितमध्ये २४ हजार ३ सय ८५ जना निको भइसकेका छन् । ४७ हजार ४ सय ८० जनाको उपचार भइरहेको मन्त्रालयले जनाएको छ । सबैभन्दा बढी प्रभावित महाराष्ट्र राज्यमा संक्रमितको संख्या २४ हजार ४ सय २७ पुगेको छ । ९ सय २१ जनाले ज्यान गुमाएका छन् । ५ हजार १ सय २५ जना उपचारपछि घर फर्किएका मन्त्रालयले जनाएको छ ।महाराष्ट्रपछि बढी गुजरात प्रभावित भएको छ । यस राज्यमा ८ हजार ९ सय ३ जना संक्रमित छन् भने ५ सय ३७ जनाको ज्यान गएको छ । निको हुनेको संख्या ३ हजार २ सय ४६ छ । त्यस्तै, तमिलनाडुमा ८ हजार ७ सय १८ जना संक्रमित भएका छन् । ६१ जनाको मृत्यु भइसकेको छ । मन्त्रालयका अनुसार २ हजार १ सय ३४ जना उपचारपछि घर फर्किएका छन् । त्यसैगरी, कोरोना संक्रमितका आधारमा दिल्ली चौथो स्थानमा छ । दिल्लीमा ७ हजार ६ सय ३९ जना संक्रमित छन् । ८६ जनाले ज्यान गुमाएका छन् भने २ हजार ५ सय १२ जना निको भएका जनाइएको छ । संक्रमित संख्या कम भए पनि राजस्थानमा ज्यान गुमाउने बढी छन् । राजस्थानमा ४ हजार १ सय २६ जनामा संक्रमण देखिएको छ तर मृत्यु हुने १ सय १७ पुगेको छ । २ हजार ३ सय ७८ निको भएका छन् । मध्यप्रदेश ३ हजार ९ सय ८६ तथा उत्तरप्रदेशमा ३ हजार ६ सय ६४ जना संक्रमित पुगेका छन् । नेपालसँग सीमा जोडिएको उत्तरप्रदेशमा ८२ जनाको मृत्यु भइसकेको छ । उत्तरप्रदेशमा निको हुनेको संख्या १ हजार ८ सय ७३ छ । ८ सय ३१ जनामा संक्रमण देखिएको बिहारमा ६ जनाले ज्यान गुमाइसकेका छन् ।मन्त्रालयका अनुसार अरुणाचल, मिजोरम र मणिपुर राज्य कोभिड१९ बाट कम प्रभावित छन् । बुधबार साँझसम्म अरुणाचल र मिजोरममा ११ तथा मणिपुरमा २ जनामा संक्रमण पुष्टि भएको छ ।भारतमा एक साताअघि लकडाउन खुकुलो पारिएसँगै संक्रमणमा केही वृद्धि भएको देखिएको छ । भारतमा पहिलोपटक मार्च २४ मा तीन साताका लागि लकडाउन गरिएको थियो । अप्रिल १५ देखि मे ३ सम्मका लागि दोस्रो चरणको लकडाउन गरियो । तर अपेक्षा गरेअनुसार संक्रमण नियन्त्रणमा नआएपछि मे ४ मा पुनः दुई साताका लागि लकडाउन थप गरिएको हो । प्रधानमन्त्री नरेन्द्र मोदीले थप योजनासहित चौथो चरणको लकडाउन गरिने बताइसकेका छन् । भारतका जिल्लालाई उच्च जोखिम, जोखिम र सामान्य भनेर वर्गीकरण गरिएको छ । निर्धारित क्षेत्रका आधारमा सेवाहरूलाई खुला गरिएको छ । ठूला बजार र मलहरूबाहेकका साना पसलहरू खुलेका छन् । उद्योगहरूलाई आधा कामदार राखेर चलाउन छुट दिइएको छ ।मोदीले मंगलबार देशका नाममा एक सम्बोधन गर्दै २ सय अर्बको आर्थिक प्याकेज घोषणा गरिसकेका छन् । मोदीका अनुसार उक्त रकम कोरोनाका कारण संकटमा परेको भारतको अर्थतन्त्रलाई उकास्न खर्च गरिनेछ । भारतको कूल गार्हस्थ उत्पादनको १० प्रतिशतबराबरको प्याकेजमा माग तथा आपूर्ति प्रणाली, उत्पादनमूलक क्षेत्रको पुनरुत्थान, कृषिलगायत क्षेत्रलाई बढी प्राथमिकता दिइएको छ । यो प्याकेज विशेषगरी भारतलाई आर्थिक आत्मनिर्भर बनाउने कुटीर, घरेलु, लघु, मझौला उद्योग जहाँ करोडौं भारतीय आबद्ध छन्, तिनीहरू लक्षित छ, मोदीले भनेका छन् । त्यसैगरी भूमि, मजदुर, तरलता, कानुनजस्ता क्षेत्रको सुधारमा पनि विशेष जोड दिइने जनाइएको छ । भाइरसको महामारीका कारण भारतीय अर्थतन्त्रले ठूलो धक्का व्यहोरेको छ । मार्च २४ देखि गरिएको लकडाउनका कारण अर्थतन्त्र ठप्प हुँदा १२ करोड भारतीयले रोजगारी गुमाएका र दैनिक करिब ५ अर्ब डलरको क्षति भइरहेको अनुमान छ ।"
निको भइन् ११३ वर्षीया,"मड्रिड (एएफपी) स्पेनकै सबैभन्दा वृद्ध ठानिएकी वृद्धा कोरोना भाइरस (कोभिड१९) को संक्रमणबाट निको भएकी छन् । स्पेनी अधिकारीले ११३ वर्षीया ब्रानयास पूर्णरूपमा निको भएकी बताएका छन् । ब्रानयासलाई गत मार्चमा संक्रमण पुष्टि भएको थियो । त्यसलगत्तै उनलाई आइसोलेसनमा राखिएको थियो । चिकित्सकहरूका अनुसार उनलाई कोभिड१९ का मध्यम खालका लक्षणहरू देखिएका थिए ।उहाँ अब स्वस्थ हुनुहुन्छ । उहाँ सुन्दर देखिनुभएको छ । उहाँले आफ्नो अनुभव बताउन चाहनुहुन्छ, उनकी छोरीले सामाजिक सञ्जाल ट्वीटरमा लेखेकी छन् । ब्रानयासले सन् १९१८१९ को स्पेनिस फ्लू, १९३६३७ को स्पेनी गृहयुद्ध र सन् २०२० को कोभिड१९ बाट बाँच्न सफल भएकी छन् । केयर होमकी प्रवक्ताले ब्रानयास बाँच्न सफल भएकी र अहिले स्वास्थ्य अवस्था निकै राम्रो रहेको बताएका छन् । ब्रानयासको गतसाता स्वास्थ्य परीक्षण गरिएको थियो र उहाँको नतिजा नेगेटिभ देखियो, प्रवक्ताको भनाइ छ । ब्रानयासलाई केही साता उनकै कोठामा आइसोलेसनमा राखिएको थियो । उनको रेखदेख गर्न एक जना कर्मचारीलाई व्यक्तिगत सुरक्षा सामग्री लगाएर खटाइएको थियो । एक स्पेनी टेलिभिजनले शताब्दी वृद्धाको समाचार कथा प्रसारण गरेको छ । टेलिभिजन फुटेजमा ब्रानयासले आफूलाई केयर होमका कर्मचारीले निकै माया गरेको बताएकी छन् । मेक्सिकोमा सन् १९०७ मार्च ४ मा जन्मिएकी ब्रानयासलाई उनका पिताले २ वर्षपछि अमेरिकाको सानफ्रान्सिस्को लगेका थिए । उनी आफ्ना पत्रकार पितासहित पहिलो विश्वयुद्धताका स्पेनको क्याटालान क्षेत्रमा पुगेकी हुन् । त्यसताका उनी डुंगा चढेर स्पेन फर्केकी थिइन् । तीन सन्तानकी आमा ब्रानयासका पहिलो सन्तान हालै ८६ वर्षका पुगेका छन् । ब्रानयास दुई दशकदेखि क्याटालोनिया क्षेत्रको ओलट सहरस्थित केयर होममा बस्दै आएकी थिइन् । केयर होमका एक कर्मचारीले यति दीर्घजीवनको रहस्य के होला भनेर सोधेको प्रश्नको जवाफमा उनले भनिन्, त्यो त थाहा छैन । तर म स्वस्थ रहन पाएकामा आफूलाई निकै भाग्यमानी सम्झन्छु । प्रवक्ताका अनुसार केयर होममा भाइरसका कारण कैयौंले ज्यान गुमाइसकेका छन् । स्पेनमा कोभिड१९ का कारण २७ हजारभन्दा बढीको ज्यान गइसकेको छ । स्पेनी स्वास्थ्य मन्त्रालयका अनुसार संक्रमितको संख्या २ लाख २८ हजार नाघिसकेको छ ।"
काबुल घटनाप्रति दुःख व्यक्त,"काठमाडौं (कास) अफगानिस्तानको राजधानी काबुलस्थित दास्तएबार्ची अस्पतालमा मंगलबार भएको आतंकवादी हमलाप्रति नेपाल सरकारले दुःख व्यक्त गरेको छ । परराष्ट्र मन्त्रालयले बुधबार विज्ञप्ति जारी गर्दै आतंकवादी हमलामा नवजात शिशु, तिनका आमा, नर्सलगायतको मृत्यु भएकोमा दुःख लागेको जनाएको हो । मन्त्रालयले आतंकवादको भर्त्सनासमेत गरेको छ । मृतकका परिवार र अफगानिस्तान सरकारप्रति हार्दिक समवेदना व्यक्त गर्दै घाइतेहरूको शीघ्र स्वास्थ्यलाभको कामना गर्दछौं, विज्ञप्तिमा भनिएको छ । दक्षिण एसियाको मैत्री राष्ट्रका रूपमा नेपाल सधैं शान्ति, सुरक्षा, स्थायित्व र अफगानिस्तानको आर्थिक विकासको पक्षमा रहेको विज्ञप्तिमा उल्लेख छ ।"
खुम्चियो बैंकहरूको नाफा,"(काठमाडौं)  विगतमा सशस्त्र द्वन्द्व, भुइँचालो, नाकाबन्दीलगायत अप्ठ्यारो भनिएको अवस्थामा पनि उच्च नाफा कमाएका बैंकहरूको खुद नाफा चालु आवको तेस्रो त्रैमासमा भने घटेको छ । बैंकहरूबीचको तीव्र प्रतिस्पर्धा तथा कोभिड१९ को संक्रमणबाट बच्न गरिएको लकडाउनका कारण गत वर्षको तुलनामा चालु आवको तेस्रो त्रैमासमा वाणिज्य बैंकहरूको खुद नाफा घटेको हो । तेस्रो त्रैमाससम्म २७ वाणिज्य बैंकको कुल नाफा ४५ अर्ब २४ करोड रुपैयाँ छ । गत वर्षको सोही अवधिको तुलनामा यो करिब १ प्रतिशत कम हो । गत आवको तेस्रो त्रैमाससम्म यी बैंकहरूको खुद नाफा करिब साढे १५ प्रतिशतको वृद्धिसहित ४५ अर्ब ६६ करोड रुपैयाँ थियो । यस्तै गत पुससम्म बैंकहरूको नाफा साढे ६ प्रतिशत बढेको थियो । लकडाउनका कारण बैंक तथा वित्तीय संस्था नोक्सानमा नजाने राष्ट्र बैंकको अध्ययन प्रतिवेदनले पनि औंल्याएको थियो । गत वर्षको तुलनामा यो वर्ष नाफा घटे पनि नोक्सानमै जाने अवस्था नरहेको अध्ययनको निष्कर्ष छ । बैंक तथा वित्तीय संस्थाको कर्जा विस्तार रोकिएको छ, राष्ट्र बैंकका प्रवक्ता एवं अध्ययन कार्यदलका संयोजक गुणाकर भट्टले भने, यसकारण नाफा वृद्धिदर खुम्चिएको हो । तर घाटाको अवस्था छैन । नयाँ कर्जा विस्तार नभए पनि लगानीमा रहेको कर्जाबाट ब्याज आय प्राप्त भइरहने भएकाले बैंकहरूले घाटा बेहोर्नु नपर्ने उनले बताए । चालु आवको नौ महिनासम्म नियमित कारोबार गरिरहेका थिए, उनले भने, पछिल्लो तीन महिनामा मात्र कारोबार अवरुद्ध भएको हो । बैंक तथा वित्तीय संस्थाले आधार ब्याजदर (बेसरेट) भन्दा बढीमा कर्जा प्रवाह गरेकाले पनि नोक्सान नहुने उनले दाबी गरे । राष्ट्र बैंकको निर्देशनअनुसार बैंक तथा वित्तीय संस्थाले चैतसम्म पाकेको ब्याजमा १० प्रतिशत छुट दिएका छन् भने चैतदेखि असारसम्मको ब्याजदरमा २ प्रतिशत विन्दुले कम गर्नुपर्नेछ । यो निर्देशनले बैंकको ब्याज आय केही घटे पनि नोक्सान नभएको उनले बताए । अहिले स्रोत परिचालनका लागि बैंकहरूलाई विभिन्न सुविधा प्रदान गरिएको छ । यी कारणले पनि अहिले बैंक तथा संस्थालाई नोक्सान नहुने उनले बताए । अहिले बैंकहरूले चैतसम्मको वित्तीय विवरण प्रकाशन गरेका छन् । त्यसमा २० दिन लकडाउनको अवधिमा भएको कारोबार पनि समेटिएको छ । यसकारण लकडाउनका कारण मात्र नाफा घट्यो भन्ने अवस्था नरहेको जानकारहरू बताउँछन् । बैंकहरूबीच भएको प्रतिस्पर्धा र केही मात्रामा लकडाउनको असरले खुद नाफा खुम्चिएको बैंकर्स संघका अध्यक्ष भुवन दाहालको भनाइ छ । तेस्रो त्रैमाससम्म लकडाउनको २० दिन मात्र समावेश छ, उनले भने, यसकारण आउँदा त्रैमासमा बैंकको नाफा झनै घट्ने देखिन्छ ।यस्तै राष्ट्र बैंकको निर्देशनअनुसार बैंकहरूले चैतमा किस्ता भुक्तानी गर्ने ग्राहकलाई १० प्रतिशत ब्याज छुट दिएका छन् । यसले पनि खुद नाफामा दबाब परेको बैंकरहरूले बताएका छन् । संक्रमणकालीन अवस्था भएकाले अहिले नउठेको ब्याजलाई पनि आयमा गणना गर्न पाउने, लामो समयावधिका मुद्दती निक्षेपमा शतप्रतिशत कर्जा प्रवाह गर्न सकिने, ऋणको वर्गीकरणलगायतमा राष्ट्र बैंकले बैंक तथा वित्तीय संस्थालाई सुविधा दिएको छ । यी सुविधा पाएको अवस्थामा पनि बैंकहरूको नाफा घटेकाले आगामी दिनमा नाफा धेरै घट्ने उनीहरूको दाबी छ । अहिले बैंकहरूले नउठेको ब्याजलाई पनि नाफामा समावेश गरेका छन्, एक बैंकका प्रमुख कार्यकारी अधिकृतले भने, त्यो ब्याज समावेश नभएको भए बैंकहरूको नाफाको अवस्था डरलाग्दो हुन्थ्यो ।लकडाउनअघि पनि बैंकहरूको नाफा घट्न थालेको थियो । अपेक्षित रूपमा व्यवसाय नबढ्दा सञ्चालन मुनाफामा कमी आउनु, कर्जा र निक्षेपबीचको ब्याजअन्तर (स्प्रेड) घट्नु, सञ्चालन खर्च बढ्नुलगायत कारण नाफा वृद्धिदर खुम्चिएको हो । अघिल्ला वर्षहरूमा उच्च दरले मुनाफा कमाइरहेका बैंकहरू चालु आवको सुरुदेखि नै एकल अंकको वृद्धिदरमा सीमित छन् । यो आवको पहिलो त्रैमासमा बैंकहरूको खुद नाफा करिब ५ प्रतिशत मात्र बढेको थियो । निरन्तर उच्च नाफा आर्जन गरिरहेकाले अघिल्ला वर्षहरूमा बैंकहरूलाई अप्ठ्यारो परिस्थितिमा पनि उच्च नाफा कमाएको आरोप लाग्दै आएको थियो । पछिल्ला त्रैमासहरूको अवस्था हेर्दा बजारमा उच्च नाफाको अवस्था छैन । चालु आवको सुरुदेखि नै लगानीकर्ताको आत्मविश्वास बढ्न सकेको छैन । यसको प्रत्यक्ष असर कर्जा प्रवाहमा परेको छ । सरकारको नीतिअनुसार बैंक दुर्गम गाउँ पुगेका छन् । त्यसले लागत बढेको छ । तर लागत बढेअनुसार नाफा नबढेकाले नाफा खुम्चिएको विज्ञहरू बताउँछन् । तोकिएको अवधिमा वित्तीय संस्थाले कति नाफा कमाए भनेर हेर्न तिनको सञ्चालन नाफा हेर्नुपर्छ । सञ्चालन नाफाले सो अवधिमा भएका वित्तीय गतिविधिबाट मात्र आर्जन गरेको नाफा देखाउँछ । सञ्चालन नाफामा कर र विभिन्न कोष कट्टी कटाएर खुद नाफा गणना गरिन्छ । खुद नाफामा बैंकको खराब कर्जा असुलीलगायत अन्य आय पनि जोडिन्छ । बैंकहरूको सञ्चालन नाफा वृद्धिदर तेस्रो त्रैमाससम्म औसत २१० प्रतिशतले ऋणात्मक छ । ०७५ चैतसम्म ६४ अर्ब ४० करोड रुपैयाँ रहेको बैंकहरूको सञ्चालन नाफा यो आवको सोही अवधिमा ६३ अर्ब ५ करोड रुपैयाँ छ । गत चैतसम्म बैंकको नाफा वृद्धिदर ऋणात्मक रहे पनि ९ वटा बैंकले २ अर्बभन्दा बढी नाफा कमाएका छन् । तीमध्ये नबिल बैंक र राष्ट्रिय वाणिज्य बैंकको नाफा ३ अर्ब रुपैयाँभन्दा बढी छ । गत आवको तेस्रो त्रैमासको तुलनामा ती दुवै बैंकको खुद नाफा घटेको हो । यस्तै, ग्लोबल आईएमई, एनआईसी एसिया, नेपाल इन्भेस्टमेन्ट, एभरेस्ट, हिमालय, कृषि विकास बैंक र प्राइम बैंकको नाफा २ अर्ब रुपैयाँभन्दा बढी छ । तीमध्ये ग्लोबल आईएमई र प्राइम बैंकको नाफा यो वर्ष मर्जर तथा एक्विजिसनका कारणले बढेको हो । गत वर्ष दुवै बैंकको नाफा २ अर्बभन्दा कम थियो । बाँकीमध्ये १४ वटाको नाफा १ अर्ब रुपैयाँभन्दा धेरै छ भने ४ वटाको नाफा १ अर्ब रुपैयाँभन्दा कम छ ।यो अवधिमा बैंकहरूको निक्षेप संकलन औसत १६७१ र कर्जा प्रवाह औसत १६४७ प्रतिशतले बढेको छ । तेस्रो त्रैमाससम्म २२ बैंकको सेयर धनीको प्रतिफल (आरओई) घटेको छ भने ५ वटाको थोरैले बढेको छ ।"
अर्थमन्त्रीले निर्वाचन क्षेत्र बजेटबारे संसद्बाटै निर्देशन मागे,"ॅपूर्ण बजेट आउँछकतिपय अर्थशास्त्री तथा सांसदले कोरोना संक्रमणको अनिश्चित परिस्थितिमा सामान्य प्रकारको आंशिक बजेट ल्याउन सुझाए पनि अर्थमन्त्री खतिवडाले पूर्ण बजेट नै आउने बताए । अनिश्चियको बीचमा यो बजेट आउँदै छ, पूरा बजेट नल्याऊ भनेर धेरैले भन्नुभएको छ, उनले भने, तर यो पूर्ण बजेट हुन्छ । भविष्यको आकलन गर्ने अधिकतम सोच र विवेक प्रयोग गरेर नै सरकारले बजेट ल्याउने हो ।"
"कसैलाई ६ करोड, कसैको हात रित्तै","नेकपा सांसद पदम गिरीले मुलुकको अहिलेको अवस्थामा अर्थमन्त्रीले ल्याएको विनियोजन विधेयकका सिद्धान्त र प्राथमिकतामा उल्लेख भएको नीति उचित भएको बताए । नेकपाकै सांसद नवराज सिलवालले अर्थमन्त्रीले पेस गरेको बजेटको सिद्धान्त र प्राथमिकता सही भए पनि यसको कार्यान्वयनको पाटो महत्त्वपूर्ण हुने धारणा राखे । रोजगारी र राहतमा प्राथमिकता दिनुपर्ने भन्दै कृषिमा यान्त्रिकीकरण गर्न उनले सुझाए । सार्वजनिक खर्च पुनरावलोकन आयोगले गरेको सिफारिस कार्यान्वयन गर्नुपर्नेमा पनि उनले जोड दिए । नेकपाकै सांसद दीपकप्रकाश भट्टले प्राथमिकता र सिद्धान्तका हिसाबले बजेटको बाटो ठीक आएको प्रतिक्रिया दिए । सहकारी र निजी क्षेत्रलाई छुट्टाछुट्टै लैजानुपर्ने उनको भनाइ छ । युवालाई उत्पादनमूलक काममा लगाउने गरी कार्यक्रम बन्नुपर्छ, उनले भने । जनता समाजवादी दलका सांसद विमलप्रसाद श्रीवास्तवले कृषिमा लगानी बढाउन माग गरे । किसानले उत्पादन गरेको तरकारी बजार लैजान नसक्ने अवस्था रहेको भन्दै उनले आफ्नो उत्पादन खेतबारीमै कुहाएर अन्यत्रबाट किनेर खानुपरेको जानकारी दिए ।"
सुनौली जाने घटेपछि रुपैयाँ जोगियो,"(भैरहवा)  कोरोना संक्रमणको जोखिम न्यूनीकरणका लागि डेढ महिनादेखि नेपाल र भारत दुवैतर्फ लकडाउन र सीमा सिल गरिएपछि सीमावर्ती बजार सुनसान छ । औषधिबाहेकका सामान खरिद गर्न जाने उपभोक्ता सीमा नाकामा भेटिँदैनन् । सुनौलीलगायत भारतीय सीमावर्ती बजारमा किनमेल गर्न जान नपाएकाले कसैको घरमा चुलो बल्न छाडेको भने छैन । न त कुनै पनि नेपाली परिवार दैनिक उपभोग्य वस्तुको उपयोग गर्नबाट वञ्चित नै भएका छन् ।विवाह, व्रतबन्ध जस्ता खर्चिला कार्यका लागि होस् वा दैनिक उपभोग्य तथा घरायसी प्रयोजनका सामान किनमेलका लागि, सीमा बजारमा मानिसको भीड लाग्थ्यो । सामान्य किलाकाँटीदेखि साइकल, मोरसाइकलका टायर, ट्युब र हार्डवेयरका सामान खरिद गर्न हरेक दिन बिहानैदेखि साँझसम्म सीमावर्ती भारतको सुनौली बजारमा किनमेल गर्न जाने नेपाली उपभोक्ताको ताँती लाग्थ्यो । घरायसी प्रयोजनका नाममा दैनिक करोडौं रुपैयाँ विदेश पलायन हुन्थ्यो । अहिले त्यो सबै रोकिएको छ ।अत्यावश्यक सामग्रीे भन्सारबाटै वैध रूपमा कारोबार हुन थालेकामा स्वदेशी उद्यमी व्यवसायी पनि खुसी हुन थालेका छन् । एक हजारभन्दा धेरै मूल्यका सामान खरिद गरेर आउँदा भन्सारमा सामान्य प्रज्ञापनपत्र भर्नुपर्ने नियम कसैले पालना गर्दैनथे । घरायसी प्रयोजनका नाममा दैनिक करोडौं मूल्यका सामान नेपाल भित्रिँदा भन्सार महसुल पनि खासै आउँदैनथ्यो । भन्सार कर्मचारी र सुरक्षाकर्मीले पनि उति वास्ता गर्दैनथे ।सस्तो मूल्यमा पाइन्छ भन्दै सामान किनमेलका लागि सीमावर्ती बजारमा पुग्नु नेपाली उपभोक्ताको बानी हो, भैरहवा भन्सार कार्यालय प्रमुख कमलकुमार भट्टराईले भने, कुनै कुनै सामानमा एकदुई रुपैयाँ सस्तो पर्यो भन्दै खुसी हुने तर आउने, जाने भाडाको ख्याल नगर्ने प्रवृत्ति उपभोक्तामा छ । उनका अनुसार एक हजार रुपैयाँभन्दा माथिको सामान खरिद गरेर आउँदा भन्सारमा संक्षिप्त प्रज्ञापनपत्र काट्नुपर्ने भन्ने भए पनि व्यावहारिक रूपमा कार्यान्वयन हुन सकेको छैन । घरायसी सामान भनेर ससाना झोला बोकेर आएका उपभोक्तालाई पूरै खानतलासी गरेर कडाइ गर्न पनि व्यावहारिक पक्षले समस्या पारेको छ । कतिपय २०३० हजार रुपैयाँकै सामान पनि झोलामा होइन, पाइन्टको गोजीमै अट्ने पनि हुन्छन् । सामान्य अवस्थामा दैनिक कति जना नेपाली उपभोक्ता सामान किनमेलका लागि भारतीय सीमावर्ती बजार सुनौली र नौतनवा पुग्छन्, कति नेपाली रुपैयाँ विदेशिने गर्छ भन्नेबारे आधिकारिक तथ्यांक कतै छैन । न त कुनै संस्थाले नै अध्ययन र खोजी गरेका छन् । बालबालिकादेखि वृद्ध सबैको भीड सीमावर्ती भारतीय बजारका गल्लीगल्लीमा लाग्ने गरेको थियो । विवाह, व्रतबन्ध जस्ता ठूला कार्यका लागि कार्ड छपाएर नाकामा रहेका भन्सार कर्मचारीलाई देखाउँदै एउटै परिवारले लाखौंका सामान किनमेल गर्ने गर्थे । भैरहवा, बुटवल, मणिग्राम, मंगलापुर, शंकरनगरलगायत रूपन्देहीका अतिरिक्त पाल्पा, स्याङ्जा, गुल्मी, अर्घाखाँची, नवलपरासीको सुनवल, परासी, बर्दघाट, चितवन, गोरखा, कास्की, बागलुङ जस्ता जिल्लाबाट सामान किनमेलका लागि यहाँ आउने हजारौं भेटिन्थे । लकडाउनले सीमावर्ती भारतका बजारमा नेपाली उपभोक्ता नजानाले स्वदेशी बजारमा सकारात्मक प्रभाव परेको छ । यसले दैनिक करोडौं नेपाली पुँजी विदेशिनबाट जोगिएको राष्ट्रिय उद्योग व्यापार संगठन रूपन्देहीका अध्यक्ष नारायण भण्डारीको पनि दाबी छ । पहिला सबै उपभोक्ता सीमापारि जाने गर्नाले यताका पसल दिनभरि कुर्दा पनि थोरै कमाइमा चित्त बुझाउनुपर्थ्यो, उनले भने, अहिले यताका टोलभित्रका पसल पनि चल्न थालेका छन् । ग्रामीण अर्थतन्त्र र साना व्यवसायीलाई पनि सकारात्मक प्रभाव पारेको छ । सुनौलीका भारतीय व्यापारिक संघसंस्थाले त्यहाँ दैनिक कारोबार ५ देखि ७ करोड रुपैयाँको हुने जानकारी दिने गरेको उनले बताए ।सुनौली बजारको ९० प्रतिशतभन्दा धेरै कारोबार नेपाली उपभोक्तामाथि निर्भर छ । झन्डै ६ सयको संख्यामा विभिन्न पसल छन् । विशेषगरी चिनी, बिस्कुट, नमकिन, भुजिया, काजु, किसमिस, तेल, घिउलगायत खाद्यान्न, कुर्ता सुरुवाल, साडी जस्ता कपडा, साबुन, सेम्पु, कापीकलमलगायत स्टेसनरीका सामान, शृंगारका सामान हार्डवेयरका सामान, सुर्ती, केबुल, बल्ब, साइकल, मोटरसाइकलको टायर, ट्युब, टीभी, फ्रिज, पंखा, पानी तान्ने मोटर जस्ता विद्युतीय सामान, मासु, मोबाइललगायत उपकरण घरायसी प्रयोजनका नाममा बिनाभन्सार नेपाल ल्याउने गरिएको थियो । सुनौली बजारमा नेपाली उपभोक्ताको अत्यधिक भीड लाग्न थालेपछि तीनचार वर्षयता दशगजानजिकै भारततर्फ फरेनीमा नेपाली उपभोक्ता लक्षित हाटबजार लाग्ने गरेको छ । लकडाउनले हाल बन्द रहे पनि यो बजारमा पनि नेपालीको भीड बढ्न थालेपछि पछिल्लो समय साताको एक दिनबाट बढाएर दुई दिन पुर्याइएको थियो । यो बजारबाट सामान खरिद गरेर नेपाल फर्किंदा कुनै जाँच हुँदैन ।"
एनसेलको मोबाइल क्लास डाटा प्याक,काठमाडौं (कास) एनसेलले त्रिभुवन विश्वविद्यालयसँग सहकार्य गर्दै विद्यार्थीका लागि मोबाइल क्लास डाटा प्याक सञ्चालनमा ल्याएको छ । एनसेलले अनलाइन शिक्षाका लागि इन्टरनेट सेवाको आवश्यकतालाई ध्यानमा राख्दै १६ जीबी भोल्युम रहेको डाटा प्याक बुधबारदेखि सञ्चालनमा ल्याएको हो । विद्यार्थीले उक्त प्याक १ सय ५० रुपैयाँ (करसहित १९१५४) मा पुनः सुरु गर्न सक्छन् । यसमा विद्यार्थीले ४ जीबी अलटाइम डाटा र २ जीबी भिडियोको फाइदा लिन सक्छन् । प्याकअन्तर्गतको डेटा भोल्युमको समय ७ दिन रहने कम्पनीले जनाएको छ ।
ट्राफिकलाई ग्लोबलको सहयोग,काठमाडौं (कास) ग्लोबल आईएमई बैंकले काठमाडौं ट्राफिक प्रहरीलाई ट्राफिक पोल सहयोग गरेको छ । बैंकले सामाजिक उत्तरदायित्वअन्तर्गत उपत्यकाभित्रका सडकमा ट्राफिक जनचेतना जगाउन उपयोगी हुने ट्राफिक पोल सहयोग गरेको जनाएको छ । बैंकका वरिष्ठ नायब प्रमुख अधिकृत महेश शर्माले बुधबार महानगरीय ट्राफिक प्रहरी महाशाखा प्रमुख भीमप्रसाद ढकाललाई ट्राफिक पोल हस्तान्तरण गरे ।
सशस्त्रकै गाडीमा फर्केकी थिइन् काठमाडौंकी संक्रमित,"कञ्चनपुर (कास) मंगलबार काठमाडौंमा कोरोना संक्रमण देखिएकी महिला तीन दिन अघिमात्रै कञ्चनपुरको वेदकोट नगरपालिका१० हरपालबाट गएकी हुन् । चैत पहिलो साता काठमाडौंबाट आएकी उनी वैशाख २८ मा सशस्त्र प्रहरीको गाडीमा फर्केकी थिइन् ।चैत ६ गते देवरको व्रतबन्धका लागि छोराछोरीसँगै आएकी सशस्त्र प्रहरीमै कार्यरत उनी लकडाउनका कारण काठमाडौं फर्किन सकेकी थिइनन् । धनगढीमा सशस्त्र प्रहरीकै डाक्टरहरू पुर्याउन आएको गाडीमा उनी काठमाडौं गएकी हुन् । छोराछोरीसँगै घरबाट छिमेकीकै अटोरिक्सामा अत्तरियासम्म र त्यहाँबाट सशस्त्रकै गाडीमा काठमाडौंसम्म गएको खुलेको छ, वेदकोट नगरपालिकाको स्वास्थ्य शाखाकी प्रमुख हरिसा पालले भनिन्, अहिले घरपरिवारका सबैको कन्ट्याक्ट ट्रेसिङ भइरहेको छ ।संक्रमित महिलाका श्रीमान् सशस्त्र प्रहरीमै स्वास्थ्य प्राविधिक छन् । उनीहरू छोराछोरीसँगै काठमाडौंमै बस्छन् । सशस्त्रको गाडीमा उनीसहित ८ जना गएको खुलेको छ, दुई जना चालकबाहेक अन्य सशस्त्रमै कार्यरतका आफन्त रहेछन्, सशस्त्र प्रहरीको झलारीस्थित ३५ नं गणका एसपी वीरसिंह साहुले भने, संक्रमित महिला काठमाडौंबाट आएपछि घरबाट कहीँ नगएको पाइएको छ । ती महिलासँगै यात्रा गरेका आठै जनाको स्वाब परीक्षण गरिएको हो ।संक्रमित महिला बसेको वेदकोटस्थित घरमा सासू, ससुरा र देवरसहित ५ जना छन् । उनीहरू सबैको स्वास्थ्य परीक्षण गरिएको वेदकोट नगरपालिकाकी स्वास्थ्य शाखा प्रमुख पालले बताइन् । अटोरिक्सामा अत्तरियासम्म पुर्याउने व्यक्तिको समेत स्वास्थ्य परीक्षण गरिएको उनले बताइन् । स्वास्थ्यकर्मीको टोली घरमै पुगेर स्वास्थ्य जाँच गरिएको छ, पालले भनिन्, घरपरिवारका सदस्यको पनि कुनै ट्राभल हिस्ट्री देखिएन । उनीहरूलाई घरमै सुरक्षित राखिएको उनले बताइन् । यसअघि पनि वेदकोट नगरपालिका१० कै एक पुरुषमा कोरोनाको संक्रमण देखिएको थियो । भारत उत्तराखण्डको चम्पावतबाट घर फर्किएका ४१ वर्षीय ती पुरुष तीन साता अस्पताल बसेपछि निको भएर फर्केका हुन् । चैत २२ मा उनमा संक्रमण पुष्टि भएको थियो । वेदकोट नगरपालिकाकै सुन्दरपुरमा रहेको क्वारेन्टाइनमा उनीसँगै राखिएका अन्यको परीक्षण रिपोर्ट नेगेटिभ आएको थियो ।"
भूमि मिचिँदा किन शान्त दार्चुलावासी ?,"(धनगढी)  मंसिरमा दार्चुलाको कालापानी, लिपुलेक र लिम्पियाधुरासमेत नेपाली भूभाग भारतको नक्सामा गाभियो । दार्चुला त्यसबखत पनि शान्त थियो । जनस्तरमा विरोध भएन । ६ महिनापछि भारतले नेपाली भूभाग लिपुलेकमा सडक निर्माण गरी उद्घाटनसमेत गर्यो । अहिलेसम्म दार्चुलामा कुनै असर परेको देखिन्न । सडक उद्घाटन भएको छ दिन बितिसक्यो तर यहाँ सामान्य विरोधसभासमेत भएको छैन ।हो, दार्चुलामा जनस्तरमा विरोध प्रदर्शन केही भएको छैन, पेसाले कानुन व्यवसायी दयाकृष्ण पन्तले भने, काठमाडौंमा बस्ने ठूला नेताले त भारतको खुलेरै विरोध गर्न सकिरहेका छैनन् भने यता विकट भूगोलमा बस्ने दार्चुलावासीले कसरी विरोध गर्न सक्छन् ? उनले भारतको खुला विरोध गर्न सक्ने कोही नेता नभएकै कारण सीमा अतिक्रमणको समस्या समाधान हुन नसकेको दाबी गरे ।नेताहरूको कमजोरीले यो अवस्था आएको हो, जिल्लाका पुराना वामपन्थी नेतासमेत रहेका पन्त भन्छन्, पञ्चायतकालदेखि नै भारतले नेपाली भूभाग कब्जा गरिरहेको छ । कब्जाको हिसाबले भन्ने हो भने उसले (भारतले) आफ्नै भूभागमा सडक बनाएको हो, नेपालसँग भएका तथ्य र प्रमाणका आधारमा भन्ने हो भने नेपालको भूभाग अतिक्रमण गरेर सडक बनाएको छ । उनले अतिक्रमित भूभाग फिर्ता गराउन सोझा जनता तात्नुभन्दा नेताहरू तात्नुपर्ने बेला आएको बताए ।कहिले नेपाली भूभाग नक्सामा गाभ्ने, कहिले सडक बनाएर नेपाली सार्वभौमिक अखण्डतामाथि आँच पुर्याउने भारतको नियत कतै पूर्वनियोजित त होइन भन्ने आभास हुन थालेको छ, राजनीति शास्त्रमा भारतको कुमाउ विश्वविद्यालयबाटै विद्यावारिधि गरेका सुदूरपश्चिम विश्वविद्यालयका पूर्वडिन डा टेकराज पन्तले भने, यो घटनाले नेपालीलाई ठूलो चोट लागेको छ, भारतप्रतिको धारणा परिवर्तन भएको छ । उनले भारतले छिमेकीप्रति सामान्य सद्भाव पनि नराखेर नेपाली भूभाग अतिक्रमण गरिरहेको घटनाका विषयमा प्रधानमन्त्री केपी शर्मा ओलीले अब भारतीय समकक्षीसंँग वान टु वान कुरा गर्नैपर्ने आवश्यकता औंल्याए । नेपालको संघीय र प्रदेश सरकारले दार्चुलाको संवेदनशील क्षेत्रमा सुरक्षाको भरपर्दो व्यवस्थापन गरी आफ्ना नागरिकलाई राज्यको उपस्थिति रहेको देखाउन ढिलाइ गर्न नहुने उनले सुझाए ।चारैतिर लिपुलेककै चर्चा छ । सामाजिक सञ्जालमार्फत विरोधका आवाज उठिरहेका छन् । सुदूरपश्चिम प्रदेश सरकार, प्रतिपक्षी दल र नागरिक समाजका अगुवाहरूमा विरोधमा उत्रने वातावरण नहुँदाको उकुसमुकुस देखिन्छ । जनस्तरमै सडकमै उत्रेर विरोध गर्न कोरोनाको मार र लकडाउनले समेत रोकेको उनीहरू बताउँछन् । यस घटनालाई सुदूरपश्चिम प्रदेश सरकारले अत्यन्त गम्भीरताका साथ लिएको प्रदेशका मुख्यमन्त्री त्रिलोचन भट्टले बताए । सारा तथ्य र प्रमाणले लिपुलेक नेपाली भूभागमा पर्छ भन्ने थाहा हुँदाहुँदै पनि भारतले सडक निर्माण गर्नु भनेको सार्वभौम मुलुकमाथिको ठाडो हस्तक्षेप हो, उनले भने । त्यहाँको नेपाली भूभागलाई गाभेर भारतीय नक्सा प्रकाशन गरेकै बेलादेखि प्रदेश सरकारको मन्त्रिपरिषद् बैठकले अतिक्रमित भूभागका सम्बन्धमा प्रमाण र तथ्यका आधारमा छलफल गरी समाधान खोज्नुपर्ने संघीय सरकारसंँग माग गरेको बताए ।नेपाली भूभागमा सडक निर्माण गर्नु भनेको दुःखद र गम्भीर विषय हो, कान्तिपुरसँग कुरा गर्दै मुख्यमन्त्री भट्टले भने, सार्वभौम मुलुकको भूभागमा गरिएको अतिक्रमण र हस्तक्षेपका रूपमा यो घटनालाई हामीले हेरेका छौं । उनले संघीय सरकारले कालापानीदेखि लिपुलेकसम्मको नेपाली भूभागका विषयमा तथ्य र प्रमाणसहित भारतसंँग कूटनीतिक पहलका माध्यमबाट समस्याको समाधान खोज्नुपर्ने बताए ।भट्टले दार्चुलाका सीमावर्ती क्षेत्रमा बाह्रै महिना सुरक्षाको व्यवस्था गर्नका लागि संघीय सरकारसँगै प्रदेश सरकारले पनि तत्काल पहल गर्ने बताए । दार्चुलाका प्रमुख जिल्ला अधिकारीसँग यस विषयमा मेरो कुराकानी भएको छ, उनले भने, दार्चुलाको भूगोलमा पर्ने उक्त क्षेत्रमा बाह्रै महिना सुरक्षाकर्मी तैनाथ गर्न प्रदेश सरकारले पनि आवश्यक बजेट व्यवस्था गर्न सक्छ । लिपुलेक हुँदै भारतले मानसरोवरसम्म पुग्ने सडक निर्माण गरेर शुक्रबार उद्घाटनसमेत गरेको घटना बाहिरिएलगत्तै शनिबार प्रदेशसभा भवनमा प्रमुख प्रतिपक्षी दल नेपाली कांग्रेसका सांसदहरूको अगुवाइमा विरोध जनाइयो । यो हाम्रो सांकेतिक विरोध प्रदर्शन थियो, प्रतिपक्षी दलका नेता डा रणबहादुर रावलले भने, प्रदेशसभाको आउँदो बैठकमा हामी नेपाली भूभाग अतिक्रमणको घटनालाई जोडदार ढंगले उठाउने तयारी गरिरहेका छौं ।डा रावलले आफ्नो दलले अतिक्रमित भूभाग फिर्ता गराउन प्रदेश र संघीय सरकारलाई निरन्तर दबाब दिन विरोधका कार्यक्रम जारी राख्ने बताए । उनले आफूलाई राष्ट्रवादी दाबी गर्ने प्रधानमन्त्री ओलीको भनाइ र गराइमा शंका गर्न सकिने आधार देखा पर्न थालेको आशंका व्यक्त गरे । अहिलेको ओली नेतृत्वको सरकार बनाउनमा भारतसंँग केही कमिटमेन्ट गरेको देखा पर्न थालेको छ, उनले भने, साँठगाँठ नै छ कि भन्ने शंका उठ्न थालेको छ । उनले यस विषयमा कांग्रेस अत्यन्त गम्भीर बनेको र केन्द्रदेखि तल्लो तहसम्म निरन्तर छलफल भइरहेको बताए ।"

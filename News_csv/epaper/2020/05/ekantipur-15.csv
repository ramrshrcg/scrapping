शीर्षक,विवरण
समुदायमा व्यापक बन्दै संक्रमण,"कोरोना भाइरस संक्रमणको कुनै पनि लक्षण देखिएको थिएन । तर, स्वाब परीक्षण गराउँदा रिपोर्ट पोजिटिभ आएपछि भने धेरै जना झस्किएका छन्, डा सिंहले भने । हालसम्म पर्सामा ८२ जना, बारा र रौतहटमा ३३ जना, सर्लाही, महोत्तरी र धनुषामा २२ जना र सप्तरीमा एक जनामा कोरोना संक्रमण पुष्टि भइसकेको छ । सिरहामा भने हालसम्म संक्रमित भेटिएका छ्र्रैनन् । धनुषाको लालगढमा पनि एक नर्समा कोरोना संक्रमण भेटिएको छ । जनकपुरका एक पत्रकार र पुस्तक व्यवसायीमा समेत कोरोना पोजिटिभ देखिएको छ । यी दुवै संक्रमितले आफूहरू भीडभाडमा नगएको र सावधानीका सबै उपाय अपनाउँदा पनि संक्रमित भएको बताएका छन् । वीरगन्जस्थित नारायणी अस्पतालका फिजिसियन डा जेपी जयसवालले प्रदेश २ मा कोरोना भाइरसको संक्रमण तेस्रो स्टेजमा पुगेको दाबी गरे । उनले बिरामीको संख्या ह्वात्तै बढिरहेकाले कोरोना समुदायस्तरमै फैलिएको उनको भनाइ छ । पहिला बाहिरबाट आएका व्यक्तिमा मात्रै संक्रमण देखिन्थ्यो । अहिले कहीँकतै नगएकाहरू पनि संक्रमित हुन थालेको छन्, डा जयसवालले भने, यो स्थिति आउनु ठीक होइन । स्थिति भयावह हुनसक्छ ।कसरी फैलियो प्रदेशभरि संक्रमण ?कोरोना भाइरसको संक्रमण वीरगन्जमा समुदायमै फैलिए पनि झन्डै ५४ लाख जनसंख्या रहेको प्रदेश २ का अन्य जिल्लामा यसको जोखिम उच्च थिएन । बारा, रौतहट र सर्लाहीमा फाट्टफुट्ट संक्रमित देखिए पनि प्रदेशलाई गाँज्ने गरी कोरोना भाइरस सरिसकेको थिएन । तर, उच्च जोखिमलाई छल्दै लकडाउन उल्लंघन गर्ने क्रम बढेपछि संक्रमण समुदायमै फैलिएको हो ।सीमाबाट घुसपैठ, लकडाउनमा निस्फिक्री घुमफिर र सामाजिक दूरी कायम नगर्दा प्रदेश २ कोरोना भाइरस संक्रमणको हटस्पट बनेको छ । मंगलबार एकै दिन प्रदेशका ६१ जनामा संक्रमण देखियो । मृत्यु संस्कार, पारिवारिक भेंटघाट, चोकचौतारामा गफिनेको भीड लाग्न थालेपछि बुधबारदेखि भने लकडाउनमा कडाइ गरिएको छ । लकडाउनमा घरमै बस्नुपर्यो । घरमा नबसे कोरोनालाई नियन्त्रण गर्न समस्या हुन्छ, प्रदेशको स्वास्थ्य विभागसमेत हेर्ने समाजिक विकास मन्त्री नवलकिशोर साहले भने । लकडाउनमा मानिसहरूको गतिविधि नरोकिएपछि मंगलबारदेखि बारा र पर्सामा निषेधाज्ञा लगाइएको छ । संक्रमण अन्य जिल्लामा पनि फैलिन थालेपछि प्रदेशभरि नै निषेधाज्ञा लगाउने तयारी भइरहेको उनले बताए । प्रदेश २ को सीमा नाकामा नेपाल प्रवेश गर्न खोज्ने बुधबारसम्म ९३ जना पुगेका छन् । सशस्त्र प्रहरी स्रोतका अनुसार सबैभन्दा बढी सिरहाको सीमापारि ६९ जना छन् ।संक्रमण तीव्र भइरहँदा परीक्षणको दायरा बढाउनुपर्नेमा स्वास्थ्य सामग्री अभावमा झन् खुम्चिँदै गएको छ । जनकपुर, वीरगन्ज र राजविराजमा रहेको आइसोलेसन वार्डमा १ सय ६ जना उपचाररत छन् । हालसम्म प्रदेशभर १ हजार ७ सय ९२ जनाको मात्र स्वाब परीक्षण र ३ हजार १ सय ३१ जनाको आरडीटी गरिएको छ ।"
जेठ ५ भित्र १० हजार जनाको पीसीआर परीक्षण तयारी,"(काठमाडौं)  सरकारले काठमाडौं उपत्यकामा कोभिड१९ संक्रमितको पहिचान गर्न एकैचोटि ठूलो संख्यामा स्वाब परीक्षणको तयारी गरेको छ । त्यसका लागि कोभिड१९ क्राइसिस म्यानेजमेन्ट सेन्टर (सीसीएमसी) ले उपत्यकामा जेठ ५ भित्र कम्तीमा १० हजार जनाको स्वाब परीक्षण गर्ने तयारी थालेको हो । बुधबारसम्म देशैभर २२ हजार ६ सय ६४ जनाको मात्रै पीसीआर परीक्षण भएको छ ।सीसीएमसीको पहलमा बिहीबार संघीय मामिला तथा सामान्य प्रशासन मन्त्रालयमा उपत्यका नगरपालिका फोरमका पदाधिकारीहरूसँग त्यसबारे छलफल भयो । उपत्यकामा कोभिड१९ नियन्त्रणमा आएको आकलन गरिएका बेला बुधबार एकै दिन तीन जना संक्रमित भेटिएपछि सरकारले वडास्तरबाटै जोखिममा रहेका व्यक्तिको पहिचान गरी तिनको परीक्षण गर्ने भएको हो । लकडाउनको अवधि जेठ ५ मा सकिँदै छ । त्यसपूर्व काठमाडौं उपत्यकामा कोभिड१९ संक्रमणको मोटामोटी अवस्था पहिचान गर्न ठूलो परिमाणमा परीक्षण गर्न लागिएको संघीय मामिला तथा सामान्य प्रशासन मन्त्रालयका सहसचिव जयनारायण आचार्यले बताए । उनी सीसीएमसीका सदस्य पनि हुन् ।आगामी ३४ दिनभित्र उपत्यकामा १० हजार मानिसको स्वाब परीक्षणको लक्ष्य राखिएको छ, उनले भने, त्यसको सुरुवात भइसकेको छ । एकैचोटि ठूलो संख्यामा गरिने परीक्षणले काठमाडौंको अवस्था स्पष्ट हुनेछ । स्वाबबाट गरिने परीक्षणबाहेक अन्य धेरैको आरडीटी किटबाट समेत परीक्षण हुने उनले बताए । सीसीएमसीको निर्णयका आधारमा बिहीबार कालीमाटी तरकारी बजारका व्यापारी, ढुवानीकर्ता, चालक, सहयोगी, भरिया, मजदुर तथा सफाइ कर्मचारीहरूको जाँच गरिएको छ । कालीमाटी फलफूल तथा तरकारी बजार विकास समितिका सूचना अधिकृत विनय श्रेष्ठका अनुसार एकै दिन १ हजार ६४ जनाको परीक्षण भएको छ । त्यसमध्ये ३ सय ३४ जनाको पीसीआर परीक्षणका लागि स्वाब संकलन गरिएको छ । बाँकीको आरडीटी गरिएको हो । कालीमाटीपछि बल्खु तरकारी बजारमा यस्तै परीक्षणको तयारी छ । भीडभाड र चहलपहल हुने स्थान पहिचान गरी क्रमशः सबैतिर परीक्षणको गतिलाई बढाइने आचार्यले जनाए ।संघीय मामिला मन्त्रालयमा भएको छलफलमा सीसीएमसी सचिव महेन्द्र गुरागाईंले उपत्यकाभित्र बढी जोखिममा रहेर काम गर्ने, धेरै मानिसको सम्पर्कमा रहने, बाहिरबाट उपत्यका छिरेका व्यक्ति तथा तिनको सम्पर्कमा रहेकाहरूको पहिचान गरी मास स्केल मै स्वाब परीक्षणका लागि सरकार तयार रहेको बताए । उनले त्यसका लागि महानगर तथा नगरपालिकाहरूलाई सहयोग गर्न आग्रह गरे । छलफलमा काठमाडौं र ललितपुर महानगरपालिका तथा मध्यपुर थिमि नगरपालिकाका प्रमुख सहभागी थिए । पछिल्लो समय पीसीआर किटको आपूर्ति केही बढेपछि परीक्षणको दायरा बढाउन लागिएको हो ।घरघरमा ग्यास ढुवानी गर्ने, दूध र पानी पुर्याउने, तरकारी विक्रेता, खाद्य स्टोरका सञ्चालक, विभिन्न अत्यावश्यकीय कार्यालयमा अग्रपंक्तिमा खटिने तथा उपत्यका बाहिरबाट केही दिन अगाडि मात्रै आएकाहरूको पहिलो चरणमा परीक्षण गरिने सहसचिव आचार्यले बताए । दोस्रो चरणमा एकैचोटि ठूलो संख्यामा सुरक्षाकर्मीको परीक्षण हुनेछ । त्यसका लागि वडा कार्यालयमार्फत समन्वय गरिने उनले जनाए । स्वाब संकलनका लागि व्यक्ति तथा स्थानको छनोट वडा कार्यालयले गर्नेछ । आवश्यक जनशक्ति र स्वास्थ्य सामग्रीको व्यवस्थापन स्वास्थ्य मन्त्रालयले गर्नेछ ।उपत्यकाभित्र १८ नगरपालिका छन् । ती नगरपालिकाभित्र जोखिमको सम्भावना रहेका क्षेत्र पहिचान सम्बन्धित नगरपालिकाले नै गर्नुपर्नेछ । परीक्षण गर्नुपर्ने व्यक्तिको पहिचान पनि वडामार्फत नै गरिनेछ ।"
२२ जिल्लामा पुग्यो संक्रमण,"स्वास्थ्य तथा जनसंख्या मन्त्रालयका अनुसार हालसम्म २२ जिल्लाका संक्रमित पाइएका छन् । कुल संक्रमित संख्या भने २ सय ४९ छ । बिहीबार मात्र काठमाडांैंमा २, कपिलवस्तु, नवलपरासी, धादिङ र धनुषामा एकएक जना गरी ६ जना नया संक्रमित थपिएका छन् । स्वास्थ्य मन्त्रालयका प्रवक्ता डाविकास देवकोटाका अनुसार हालसम्मका संक्रमितमा २ सय पुरुष र ४९ जना महिला छन् । तीमध्ये ३५ जना निको भएर अस्पतालबाट घर फर्किसकेका छन् । संक्रमित धेरैजसो २० देखि ५० वर्ष उमेर समूहका छन् । बिहीबार १ हजार ३ सय ६३ नमुनाको पीसीआर परीक्षण गरिएको छ । हालसम्म पीसीआरबाट २२ हजार ६ सय ४४ नमुनाको परीक्षण गरिसकिएको छ । यस्तै, आरडीटी किटबाट बिहीबार २ हजार ८ नमुनाको परीक्षण गरियो । हालसम्म आरडीटीबाट ६२ हजार ३ सय २७ नमुनाको परीक्षण गरिएको छ । हाल मुलुकमा १५ हजार ६ सय जना क्वारेन्टाइनमा छन् । प्रदेश १ मा ८ सय २०, प्रदेश २ मा १ हजार ६ सय ९६, वाग्मतीमा १ सय ९, गण्डकीमा २ सय ८६, प्रदेश ५ मा ७ हजार ९ सय ५८, कर्णालीमा १ हजार ६ सय ४ र सुदूरपश्चिममा ३ हजार १ सय २७ जना क्वारेन्टाइनमा छन् । प्रदेश १ मा २१, प्रदेश २ मा १ सय १, वाग्मतीमा ३७, गण्डकीमा १ र प्रदेश ५ मा १ सय १२ जना गरी देशभरि २ सय ७२ जना आइसोलेसनमा छन् ।"
शिक्षण अस्पतालका ४९ स्वास्थ्यकर्मी क्वारेन्टाइनमा,"काठमाडौं (कास) नेपाल स्वास्थ्य अनुसन्धान परिषद् (एनएचआरसी) ले जर्नल अफ अमेरिकन सोसाइटी अफ माइक्रोबायोलजी मा कोभिड१९ भाइरसको जिनसँग सम्बन्धित अनुसन्धानपत्र छपाएका नेपाली अनुसन्धानकर्ताहरूलाई स्पष्टीकरण सोधेको छ । मानव शरीरसँग सम्बन्धित नमुना, रगत, जिनसँग सम्बन्धित अध्ययन अनुसन्धान गर्न मुलुक बाहिर पठाउन सकिने भए पनि परिषद्बाट स्वीकृत लिनुपर्ने प्रावधान रहेको छ । इथिकिल एप्रुभल (स्वीकृति) नलिई नमुना मुलुक बाहिर पठाइएको भन्दै परिषद्ले स्पष्टीकरण सोधेको हो । उक्त अध्ययनमा विदेशी अनुसन्धानकर्तासँगै इपिडिमियोलजी तथा रोग नियन्त्रण महाशाखाका निर्देशक एवं भाइरोलजिस्ट डा वासुदेव पाण्डे, राष्ट्रिय जनस्वास्थ्य प्रयोगशालाकी निर्देशक डा रुना झा, सार्क क्षयरोग केन्द्रका निर्देशक डा विवेक लाल, शुक्रराज ट्रपिकल तथा सरुवा रोग अस्पतालका प्रमुख कन्सल्टेन्ट, डा अनुप बाँस्तोला, डा हेमचन्द्र ओझा र डा रञ्जित साह संलग्न थिए । हामीले पहिलो संक्रमित केसको भाइरसको जिन सिक्वेसिङ गरेका हौं, अनुसन्धानमा संलग्न एक चिकित्सकले भने, मेरो बुझाइमा महामारीका बेला एउटा केसको अध्ययनका लागि कुनै स्वीकृति चाहिँदैन, विस्तृत अध्ययन भएको भए चाहिन्थ्यो होला ।"
संक्रमित क्षेत्रबाट आएकामाथि छैन चासो,"(काठमाडौं)  बाराबाट सोमबार मोटरसाइकलमा २ जना पुरुष ललितपुरको शंखमूलस्थित ग्रिल कारखानामा आएर बसे । कपिलवस्तुबाट आएका ३ जना पनि शंखमूलमै छन् । लुकीछिपी आएको थाहा पाएपछि उनीहरूबारे स्थानीयले ललितपुर महानगरपालिकालाई स्वास्थ्य परीक्षण नभएसम्म क्वारेन्टाइनमा राख्न आग्रह गरे । तर, महानगरले क्वारेन्टाइन स्थल कोरोना पोजिटिभ भएका बिरामीसँग सम्पर्कमा आएका र पाटन अस्पतालमा उपचार गराइरहेका संक्रमितका आफन्तलाई मात्र राख्ने गरी सञ्चालनमा ल्याएको भन्दै राख्न मानेन । महानगरले वैशाख २२ मा सातदोबाटोस्थित एन्फा कम्प्लेक्समा २० शय्याको क्वारेन्टाइन बनाएको थियो । मनिडोल टोल सुधार समिति शंखमूलका सचिव नारायण तण्डुकारले भने, टोलबासीको हैसियतले जनप्रतिनिधिलाई बाहिरी जिल्लाबाट आएकाहरूको जानकारी गराएँ । तर, व्यवस्थापन गर्न नसकेकाले जानकारी गराएको कुनै औचित्य रहेन ।उनले जनप्रतिनिधिले चासो नदिएपछि टोलबासी मिलेर घर भाडामा बस्नेहरूलाई स्थिति सामान्य नभएसम्म गाउँ फर्केकाहरूलाई पुनः फिर्ता नबोलाउन माइकिङ गरेर सचेत गराएको बताए । लुकीछिपी बस्ने अन्य पनि छन्, उनले भने, यसप्रति जनप्रतिनिधिको ध्यान जाओस् । स्थानीय पृथबिन्दु महर्जनका अनुसार शंखमूलमै नेपालगन्जबाट परिवारसहित आएर बस्ने पनि छन् । उनीहरूको स्वास्थ्य परीक्षणसमेत गरिएको छैन । पछिल्लो समय संक्रमण बढी देखिएका तराईका जिल्लाबाट आउने धेरै छन्, यसले टोलमा संक्रमण हुने डर बढेको छ, उनले भनिन् ।ललितपुर महानगरका सामाजिक विकास शाखाका संयोजक दिनेश कार्कीले एन्फास्थित क्वारेन्टाइन कोभिड संक्रमितसँग सम्पर्कमा आएकालाई मात्र राख्न बनाइएको बताए । बागडोलस्थित ज्यापू समाजको वृद्धाश्रममा बनाइएको क्वारेन्टाइन भने त्यहाँका स्थानीयले विरोध गर्दा सञ्चालनमा ल्याउन सकिएन, उनले भने ।संक्रमणको हटस्पट बनेका तराईका विभिन्न जिल्लाबाट भित्रिने मानिसको संख्या बढेसँगै उपत्यकामा पनि कोरोना भाइरस (कोभिड१९) को संक्रमण फैलन थालेको छ । संक्रमण बढ्न थालेपछि काठमाडौं उपत्यका भित्रिने नाकामा बिहीबारदेखि आवतजावतमा कडाइ गरिएको छ । तर, उपत्यका भित्रिसकेकाको यकिन तथ्यांक कुनै पनि स्थानीय तहसँग छैन । उपत्यका भित्रिएका मानिसको तथ्यांक संकलन, निगरानी गर्ने जिम्मेवारी पनि स्थानीय तहकै भएको जिल्ला समन्वय समिति, काठमाडौंका प्रमुख शिवसुन्दर राजवैद्य बताउँछन् । बाहिरी जिल्लाबाट फर्किनेको तथ्यांक संकलन गर्न प्रत्येक वडामा पत्र पठाउने तयारीमा रहेको ललितपुर महानगरका सामाजिक विकास शाखाका संयोजक कार्कीले बताए । मुख्य त घरबेटीले छिर्न दिनुभएन, उनले भने । ललितपुरको गोदावरी नगरपालिकाले भने लुकीछिपी बस्नेहरूको वडाको पहलमा खोजी सुरु गरेको नगरप्रमुख गजेन्द्र महर्जनले जनाए । कान्ति लोकपथअन्तर्गतको तीनपाने भञ्ज्याङ र लेले तिलेश्वरमा प्रहरीसँगको समन्वयमा संयुक्त हेल्प डेक्स सञ्चालनमा ल्याएका छौं, उनले भने । महालक्ष्मी नगरपालिकाले पनि बाहिरी जिल्लाबाट आउनेलाई स्वास्थ्य परीक्षण गराएर मात्र राख्न वडा कार्यालयलाई पत्राचार गरिसकेको जनाएको छ । ललितपुरका प्रमुख जिल्ला अधिकारी नारायणप्रसाद भट्टले ललितपुर छिर्ने नाका पूर्वमा लाकुरी भञ्ज्याङ, दक्षिणमा भट्टेडाँडामा कडाइ गरिसकेको दाबी गरे ।बल्ल निगरानी बढाउँदै पालिकाभक्तपुरका चारवटै स्थानीय तहले उपत्यका बाहिरबाट आएकाहरूलाई कोरोना भाइरस (कोभिड१९) परीक्षणको रिपोर्टबिना प्रवेश निषेध गरेका छन् । भक्तपुर, मध्यपुर थिमि, सूर्यविनायक र चाँगुनारायण नगरपालिकाले सवै ३८ वटा वडा कार्यालयमार्फत आआफ्नो नगर क्षेत्रभित्र लकडाउनको समय वा अघि अन्यत्र गएर आएका व्यक्तिलाई कोभिड१९ परीक्षणको रिपोर्टबिना घरमा प्रवेश नदिन घरधनीलाई अनुरोध गरेका हुन् ।नगर क्षेत्रभित्र प्रवेश गर्ने नागरिकको लगत संकलन तथा निगरानी बढाएको नगरप्रमुखहरूले जनाएका छन् । बाहिरबाट आएकाको तथ्यांक लिने र सकेसम्म छिर्नै नदिने गरी कडाइ गरेका छौं, भक्तपुर नगरप्रमुख सुनिल प्रजापतीले भने, सरकारले खुल्न दिने भनेको ४४ वटै उद्योगधन्दा भक्तपुर नगरमा खोल्न दिँदैनौं, उपत्यकामै खोल्न नदिने गरी छलफल गर्दै छौं । भक्तपुरमा बसोबास गर्ने दुई जनामा कोभिड१९ संक्रमण पुष्टि भएपछि स्थानीय तहहरूले डेरा छोडेर गएका र लकडाउन बढेपछि र्फिता आएकाहरूमाथि निगरानी बढाएका हुन् । नगर क्षेत्रभित्र आफ्नो घर वा भाडामा बस्ने व्यक्ति उपत्यकाबाहिर गएको भए फर्किआउन नदिने र आएको भए परीक्षण नगरी प्रवेश नदिन सम्बन्धित घरधनीलाई सजग गराएका छौं, मध्यपुर थिमि नगरप्रमुख मदनसुन्दर श्रेष्ठले भने ।मध्यपुर थिमिले उच्च सतर्कता अपनाउँदै अरनिको राजमार्ग र पुरानो सडकबाहेक अन्य सहायक सडकहरूमा सार्वजनिक अवागमन पूर्णरूपले निषेध गर्ने निर्णयसमेत गरेको छ । नगरपालिकाले प्रेस विज्ञप्ति जारी गर्दै लकडाउनलाई कडाइ गर्नुका साथै सडक, पसल पूर्णरूपमा बन्द गर्ने जनाएको हो ।सूर्यविनायक र चाँगुनारायण नगरपालिकाले पनि उपत्यकाबाहिरबाट नगर क्षेत्रमा बस्दै आएका बाहलवाला गाउँबाट फर्किएको भए विश्व स्वास्थ्य संगठनको मापदण्डबमोजिम क्वारेन्टाइनमा बस्न अनुरोध गरेको छ । चाँगुनारायणका नगरप्रमुख सोमप्रसाद मिश्रका अनुसार कोभिड१९ संक्रमणको जोखिम न्यूनीकरण गर्न नगरले बाहिरबाट भित्रिने नागरिकलाई प्रवेश निषेध गरेको छ । प्रवेशका लागि अत्यावश्यक कामका लागि बाहिरबाट आएकाहरूले समेत स्वास्थ्य परीक्षणको रिपोर्ट अनिवार्य देखाउनुपर्नेछ । ॅस्थानीय तह जिम्मेवार बन्नुपर्छउपत्यकामा प्रवेश गरिसकेकालाई घरधनी र स्थानीय तहले कोरोना परीक्षण नगरेसम्म बहिष्कार गरेर विभेद गरेको सरोकारवालाको बुझाइ छ । बाहिरबाट आउनेलाई टोलवासी र घरधनीले घर पस्न दिएका छैनन् । आइसकेपछि सम्बन्धित स्थानीय तहले परीक्षण गराएर होम क्वारेन्टाइन्मा राख्न सक्नुपर्छ, काठमाडौं जिल्ला समन्वय समितिका संयोजक वैद्यले भने, १५ दिन क्वारेन्टाइनमा राखेर परीक्षणको नतिजाअनुसार मात्र घर पठाउने जिम्मेवारी स्थानीय तहले लिनुपर्छ । आउने र जाने दुवै पक्षले स्थानीय तहमा खबर गरेर मात्र आवतजावत गरेको खण्डमा यस्तो समस्या नआउने उनको भनाइ छ ।काठमाडौंका सहायक प्रमुख जिल्ला अधिकारीे जीवन आचार्यले सबै स्थानीय तहले बाहिरी जिल्लाबाट आएका तथा बढी भीडभाड हुने ठाउँका व्यक्ति पहिचान गरेर परीक्षण गराउनुपर्ने सुझाए । काठमाडौंका सांसद जीवन श्रेष्ठले उपत्यकामा भित्रिएका मानिसको स्थानीय तहले कन्ट्याक्ट ट्रेसिङ गरी कोकहाँ छन् पत्ता लगाउनुपर्ने बताए । उनले भने, संक्रमण देखिएपछि मात्र खोजी गर्ने प्रचलनलाई हटाउँदै उपत्यका भित्रिएकाहरूको खोजी गरी संक्रमण फैलन रोक्ने जिम्मेवारी स्थानीय तहकै हो । बाहिरी जिल्लाबाट अतिआवश्यक कामका लागि काठमाडौं उपत्यका प्रवेश गर्नुपरे अब आरडीटी रिपोर्ट अनिवार्य चाहिने भएको छ । गृहमन्त्री रामबहादुर थापाको अध्यक्षतामा बिहीबार काठमाडौं उपत्यकाका नगरप्रमुख तथा सुरक्षा प्रमुखहरूबीचको बैठकमा लकडाउनमा यहाँका विभिन्न नाकाबाट प्रवेश गर्ने सवारीसाधन र व्यक्तिहरूको नियन्त्रण तथा व्यवस्थापन सम्बन्धमा छलफल भएको हो ।"
रस्साकसीमै अल्झियो दुई वर्ष,"(काठमाडौं)  दुई वर्षअघि २०७५ जेठ ३ गते पार्टी एकीकरण हुँदा नेकपा अध्यक्षद्वयले प्रधानमन्त्री निवास बालुवाटारको पार्कमा सँगै रोपेको जापानी बिरुवा जिंक्गो वाइलोवा विस्तारै हुर्किंदै छ । हिरोसिमा र नागासाकीमा आणविक आक्रमण हुँदासमेत नमरेको उक्त रुखजस्तै पार्टीलाई पनि बलियो बनाउँछौं भन्ने सांकेतिक अर्थ दिन अध्यक्षद्वयले त्यसको बिरुवा रोजका थिए । त्यसयताका दुई वर्ष बालुवाटारभित्रको जिंक्गो वाइलोवाले जति घामपानी ब्यहोरेर हुर्किन संघर्ष गरिरहेको छ, नेकपाभित्रको एकीकरणको संघर्ष पनि लगभग त्यस्तै नै छ । किनकि वनस्पतिविज्ञहरू भन्छन्, उक्त बिरुवालाई हुर्काउन अत्यन्तै मिहिनेत गर्नुपर्छ । २०७५ जेठ ३ गते पार्टी एकता गर्दा नेताहरूको बाचा थियो दुई वर्षभित्रमा महाधिवेशन गरिसक्छौं । घोषणा र बाचाअनुसार भएको भए यतिखेर नेकपा नयाँ नेतृत्वसहित पार्टी काममा एकताबद्ध भइसक्थ्यो तर अहिले पनि आन्तरिक भागबन्डामा कसको भूमिका के हुने भन्नेमै नेताहरूको ध्याउन्न छ । उदाहरणका रूपमा गत वैशाख २४ र २० गते बसेको सचिवालय बैठकको परिदृश्य मात्रै हेर्दा पनि त्यसभित्रको किचलोबारे धेरै प्रस्ट हुन सकिन्छ । २० गते कार्यकारी अध्यक्ष पुष्पकमल दाहालले पार्टीको पहिलो वरीयताका अध्यक्ष केपी शर्मा ओलीले एकलौटी रूपमा सरकार र पार्टी चलाएको भन्दै आक्रोश पोखे । दाहालले बैठकमा बसाइको व्यवस्थापनदेखि ओलीपक्षीय नेताहरूका बीचमा भइरहेका गुटउपगुटसम्मको विषयलाई छलफलको एजेन्डा बनाए । गत मंसिर ४ मा सरकार पाँचै वर्ष प्रधानमन्त्री ओलीले चलाउने र पार्टीको कार्यकारी जिम्मेवारी दाहालले लिने गरी भएको सहमति महिना दिन नबित्दै निष्क्रिय भयो ।दाहालसहितको एउटा समूह प्रधानमन्त्री ओलीको कार्यशैली मन नपरेको भन्दै गुटउपगुटको भेलामा सक्रिय रह्यो भने ओलीपक्षीय नेताहरू पनि आफ्ना गुट बलियो बनाउनै व्यस्त रहे । केन्द्रका नेताहरूले आआफू बलियो बन्ने खेलमा लागिरहँदा तल्लो तहका कार्यकर्ताले भने पार्टी सदस्यतासमेत नवीकरण गर्न सकिरहेका थिएनन् । महासचिव विष्णु पौडेल पार्टीभित्र समस्या भए पनि त्यो आफूहरूको काबुबाहिर नभएको दाबी गर्छन् । एकीकरणको उद्देश्यअनुरूप प्रगति नभएको कतैकतै देखिएको छ, एकीकरण प्रक्रियामा उल्लेख्य भूमिका खेलेका महासचिव पौडेलले भने, तर हामीले हाम्रो पार्टीलाई अझै बलियो बनाउने क्षमता राख्छौं, पार्टीको गुटको फेडेरेसन बन्न दिँदैनौं ।नेकपा स्वयंको दाबीअनुसार मुलुकभर ८ लाख कार्यकर्ता छन् । तर नेकपा सचिवालयका ९ सदस्य र सबैभन्दा धेरै अध्यक्षद्वयकै तजबिजमा चलिरहेको देखिन्छ । विश्लेषक खगेन्द्र प्रसाईं नेकपा अहिले एउटा सानो पार्टीका रूपमा समेत नरहेको बताउँछन् । एकीकरण भएको भन्दा पनि दुई पार्टी जोडिएको थियो, त्यतिखेर यी दुवै पार्टीको आन्तरिक लोकतान्त्रिक जीवन लगभग समाप्त भइसकेको थियो, उनले भने, सिद्धान्तै नभई जोडिएको चिज भएकाले झन् शक्तिशाली जस्तो त देखियो तर वास्तवमा नेकपामा दुवै पार्टीबाट आएको संकट जोडिएर महासंकट देखिएको छ ।हुन पनि अध्यक्षद्वयको छलफलको प्राथमिकतासमेत उनीहरूकै वरिपरि केन्द्रित रहन्छ । सम्भवतः त्यही भएर केही अघि सांसदहरूसँगको छलफलमा प्रधानमन्त्री केपी शर्मा ओलीले भनेका थिए, मेरो छलफल र बैठकका ७० प्रतिशत समय सचिवालयकै नेताहरूको गुनासा सुनेर र उनीहरूको चित्त बुझाएर सकिन्छ ।कान्तिपुरले संकलन गरेको तथ्यांकअुनसार पनि सरकार गठन भएयताका साढे दुई वर्षमा दुई अध्यक्षले मात्रै एक्लाएक्लै झन्डै ३ सय पटक भेटका छन् । कम्तीमा १ घण्टादेखि बढीमा ३ घण्टासम्म चल्ने त्यस्ता भेटहरू प्रायजसो दुई अध्यक्षकै शक्ति सन्तुलनमा केन्द्रित रहेका छन् । तर पनि कुरा मिल्न नसक्नु र घुमिफिरी एउटै बिन्दुमा पुगेर कुरा बल्झिनुका पछाडि स्वार्थहरू नमिलेर नै हो भन्ने तर्क नेताहरूको पनि छ । जस्तो कि गत २४ गते बसेको नेकपा सचिवालय बैठकमा स्थायी कमिटी बैठकको एजेन्डा तय गर्ने कार्यसूची थियो । तर स्थायी कमिटीलाई नै कसरी सञ्चालन गर्ने भन्ने विषयमा नेताहरूका बीचमा कुरा मिलेन । प्रधानमन्त्री ओली र अरू नेताहरूका बीचमा भनाभन भएपछि ओली आफू थाकेको भन्दै बैठक छोडेर हिँडे । ओलीले चार दिनअघिको बैठकमा आफैंले गरेको प्रतिबद्धता पूरा गर्न तत्परता नदेखाउनुका पछाडि सचिवालयमा फेरिएको समीकरण मुख्य कारण थियो । चार दिनका बीचमा उनी सचिवालयभित्र बलियो भइसकेका थिए । उता अब पार्टी एकतालाई मजबुत बनाउने भनेर बैठकबाट छुट्टिएका दाहाल र वरिष्ठ नेता माधवकुमार नेपालपक्षीय नेताहरूको छुट्टै बैठक र भेला चलिरहेको थियो, जुन ओलीलाई चित्त बुझेको थिएन । त्यसैले नेकपा सचिवालयको पछिल्लो छलफल कसले कसका विरुद्ध षड्यन्त्र गरिरहेको छ भन्ने विषयमा आरोपप्रत्यारोप गरेरै रोकियो ।यसरी शीर्ष नेताहरूले एकले अर्कालाई आरोपप्रत्यारोप गरेको गत २४ गतेको सचिवालय बैठक त पछिल्लो उदाहरण मात्र हो । यसअघिका अन्य बैठकमा पनि आरोपप्रत्यारोपको शृंखला नै चलेको थियो । ससाना विषयमा स्वार्थ नमिल्दा नेताहरूले पार्टीलाई ससर्ती अघि बढ्न दिएका छैनन् । अझ पार्टी एकीकरणको एक वर्ष पुग्दा नपुग्दै यही सरकार रहिरहने वा सरकारको नेतृत्व परिवर्तन गर्ने भन्नेबारेको बहसको रापतापले नेकपावृत्त तात्यो, दुई अध्यक्षबीचको सम्बन्धमा चिसोपना आयो । ठ्याक्कै पार्टी एकीकरणको एक वर्ष पुगेपछि अध्यक्ष पुष्पकमल दाहालले साढे २ वर्षको अवधिमा सरकारको नेतृत्व आलोपालो गर्ने गरी दुई अध्यक्षबीच भएको सहमतिको खुलासा गरे । त्यसअघि पनि सरकार सञ्चालन र पार्टी एकताका विषयमा अध्यक्षद्वयबीच भागबन्डा मिलिरहेको थिएन । कतिसम्म भने कुन विभागको प्रमुख कसलाई बनाउने भन्ने विषयकै छलफल अध्यक्षहरूले महिनौंसम्म लम्ब्याए । अहिलेसम्म पनि ती विभागले पूर्णता नपाउँदा विभागीय कामहरू चलायमान हुन सकेका छैनन् । पार्टी एकीकरणमा सक्रिय भूमिका खेलेका अर्का नेता जनार्दन शर्मा नेतृत्वले आफूलाई विधानभन्दा माथि सोचेकाले पार्टीमा यस्तो खालको समस्या आएको बताउँछन् । दुइटा फरक धारमा रहेका पार्टीलाई अघि बढाएका छौं, हामीमा नयाँ चुनौती थपिएको छ, शर्माले भने, सबैभन्दा ठूलो चुनौती पार्टीको मूल नेतृत्वलाई विधिसम्मत बनाएर अघि बढाउनुपर्ने नै हो । नेकपाको विधानमा प्रत्येक ६ महिनामा पार्टी केन्द्रीय कमिटी र तीन महिना स्थायी कमिटी बैठक राख्नुपर्ने प्रावधान छ । तर एकीकरण भएपछि केन्द्रीय कमिटी बैठक नेताहरूसमेत छलफलमा सहभागी हुन पाउने गरी जम्माजम्मी एकपटक मात्रै बस्यो भने स्थायी कमिटी चार पटकमात्रै । स्थायी कमिटी सदस्यहरूले चिठ्ठी नै लेखेर माग गरेको बैठक पनि दुई अध्यक्षकै कुरा नमिल्दा बस्न सकेन । नेकपाका शीर्ष नेताहरू पार्टी एकताताकाको सहमतिमा अड्किएको भए अहिले पार्टीको एकता महाधिवेशन भइसकेको हुन्थ्यो । तर आन्तरिक विवाद मिलाउनमै पार्टी एकताको घोषणा गर्दा दुई वर्षभित्र महाधिवेशन गर्छौं भनेर घोषणा गरेको नेकपाले अहिलेसम्म पार्टी एकीकरण प्रक्रिया पूरा गरिसकेको छैन । बरु यो दुई वर्षमा नेकपाभित्र एकले अर्कालाई उचाल्ने र पछार्ने काम धेरैपटक भयो । पछिल्लो समय त सजिलै दल विभाजन गर्न सकिने अध्यादेश आएपछि नेकपा स्वयं पनि फुटको संघारमा पुगिसकेको छ भन्ने अड्कलबाजी पार्टी वृत्तभित्रै भयो । अध्यक्षद्वयकै छलफलमा समेत मिल्न सकिँदैन भने अब छुट्टिएकै बेस भन्ने आशयका कुराकानी धेरैपटक भए । विश्लेषक प्रसाईं नेकपाभित्र सैद्धान्तिक एकता नै नभएकाले यस्तो खालको छलफल हुनुलाई स्वाभाविक मान्छन् । नेकपाले बिताएको दुई वर्षलाई हेर्दा नेकपाको भविष्य पनि अनिश्चित रहेको तर्क उनको छ । अहिलेकै गतिमा हेर्दा यो वाम पार्टीबाट गैरवाम पार्टीमा परिणत भएको छ र यो अझै प्रमाणित हुँदै जाला, उनले भने, जीवित भइरहने हो भने सबैभन्दा पहिला यो पार्टीका रूपमा बाँच्नुपर्छ, त्यसपछि लोकतान्त्रिक पार्टीका रूपमा बाँच्नुपर्छ अनि बल्ल वाम पार्टीका रूपमा बाँच्ने हो । त्यसका लागि यसले आफूभित्रको लोकतान्त्रिक स्पेसलाई पुनर्प्राप्ति गर्न जरुरी छ, नेकपाको नेत्तृवले धेरै नै मेहनत गर्नुपर्छ ।"
सीमामा बाँसको बार,"(जनकपुर)  महोत्तरीको मटिहानी नगरपालिकाले भारतसँग आफ्नो सीमा जोडिएको डेढ किलोमिटर क्षेत्रमा बाँसको घेराबार लगाएको छ । कोरोना भाइरस संक्रमितको घुसपैंठ र सीमा अतिक्रमण रोक्न बाँसको तीन लेयरको घेरा हालिएको हो । सशस्त्र प्रहरीको सहयोगमा मटिहानी नगरपालिकाले गरिवनाथ मन्दिरदेखि जलेश्वर नगरपालिका छुने पर्सा गाउँसम्म डेढ किलोमिटर सीमा क्षेत्रमा बाँसको घेरा हालेको मेयर हरिप्रसाद मण्डलले जानकारी दिए । नगरपालिकाको करिब २ लाख रुपैयाँको खर्चमा सीमा क्षेत्रमा २ हजार ५ सय बाँस गाँडेर सीमालाई सुरक्षित गरिएको छ । नगरपालिकाको भारतसँग जोडिएको सीमामा दुवैतिर घनाबस्ती छ । भारत, विहार राज्यको मधुवनी जिल्लाको मधवापुर बजार मटिहानी नजिकै छ । मधवापुर बजार किनमेलका लागि नेपालीहरूको पायकको भारतीय बजार हो । बोर्डरमा लगाइएको घेराबार तत्कालका लागि कोरोना संक्रमणबाट जोगिनकै लागि हो । आवश्यकता देखिए पछिसम्म राख्न सकिन्छ, मेयर मण्डलले भने । बाँसको घेराबार लगाउन करिब एक साता लागेको उनले बताए । उनका अनुसार बिहीबार जलेश्वरको पर्सा गाउँ नजिकको सीममा बाँसको घेराबार लगाउने काम भइरहेको छ । शुक्रबारसम्ममा भारतसँग जोडिएको सीमामा घेराबार लगाउने काम सकिन्छ, मेयर मण्डलले भने, यसले धेरै हदसम्म घुसपैठ रोकिन्छ ।महोत्तरीको विपद् व्यवस्थापन समितिको बैठकले आवश्यक परे सीमामा बाँसको घेराबार लगाउन सकिने निर्णय गरेपछि स्थानीय तहलाई सशस्त्र प्रहरीले सोही निर्णयलाई टेकेर सीमामा बाँसको घेराबार लगाउन पत्राचारसमेत गरेको छ । सशस्त्र प्रहरी महोत्तरीका प्रमुख एसपी नीरकृष्ण अधिकारीका अनुसार सीमामा तीन लेयरको बाँसको घेरा हालिएपछि मान्छेको आउजाउमा नियन्त्रण भएको छ । मटिहानीको सीमासँग भारतीय बजार जोडिएको छ, एसपी अधिकारीले भने, त्यसैले बाँसको घेरा हालिएको छ । त्यो नाघेर आउन सम्भव छैन ।महोत्तरीसँग भारतको ३८६ किलोमिटर सीमा पर्छ । सीमा सिल गरेपछि सशस्त्र प्रहरी महोत्तरीले ४० वटा ठाउँबाट सीमामा निगरानी बढाएको छ । सीमामा बाँसको घेराबार लगाउन महोत्तरीका अन्य पालिकाहरूलाई पनि पत्राचार गरिएको छ, सशस्त्र प्रहरीका एसपी अधिकारीले भने, केही पालिकाले चासो देखाएका छन् । त्यहाँ पनि बाँसको घेरा लगाउने काम छिट्टै सुरु हुन्छ ।"
मेचीपारि हजारभन्दा बढी नेपाली,"(काँकडभिट्टा)  काठमाडौंका पारु राई, सम्झना गुरुङ र विनीता लामा लकडाउनअघि भारतको सिक्किम निस्किएका थिए घुमघाममा । घुमेर फर्किंदा लकडाउनसंगै नाकाबन्दी भइसकेको थियो । उनीहरू नेपाल छिर्न सकेनन् । अन्ततः सिलिगुडी फर्किए । करिब दुई महिनादेखि उनीहरू सिलिगुडीमा आफन्तको घरमा शरण लिएका छन् । यी तीन युवतीहरूजस्ता करिब १ हजारभन्दा वढी नेपाली सीमावर्ती भारतीय सहरहरूमा अलपत्र छन् । कोही आफन्तकहाँ छन्, कोही डेरा खोजेर बसेका छन् । आफ्नै देश छिर्न नपाइला भन्ने कहिल्यै सोचेको थिएन, पारुले फोनमा भनिन्, हाम्रो त बेहाल भइसक्यो । सीमावर्ती बजार पानीट्यांकी, नक्सलबाडी, बागडोगरा र सिलिगुडीमा नेपालीहरू घर फिर्ने समय कुरेर बसिरहेका छन् । अधिकांश भारतको विभिन्न राज्यमा कार्यरत श्रमिकहरू हुन् । कतिपय विद्यार्थी, तीर्थयात्री र घुमघामका क्रममा निस्केकाहरू पनि अलपत्र परेका छन् । जिल्ला प्रहरी कार्यालय झापाले सीमापारि भारतमा अलपत्र नेपालीहरूको तथ्यांक संकलन सुरु गरिएको जनाएको छ । एसपी कृष्ण कोइराला भने, प्रक्रिया पुर्याएर सबैलाई चाँडै नेपाल ल्याउने हो, सरकारले आदेश दिनेबित्तिकै हामी सबैलाई चरणबद्ध रूपमा नेपाल प्रवेश गराउँछौँ । भारतले रेल सेवा सुरु गरेपछि घर फिर्ने नेपालीको संख्या थपिन सक्ने आकलन गर्न थालिएको छ । तर, पश्चिम बंगाल सरकारले भारतका अन्य राज्यमा रहेका आफ्ना नागरिक ल्याउन रेल सञ्चालनका लागि केन्द्र सरकारलाई केही दिनअघि अनुरोध गरेको थियो ।केन्द्रको स्वीकृतिपछि बंगालले ८ वटा रेलबाट आफ्ना नागरिक बंगालमा ल्याउन थालेको छ । यही रेलबाट नेपालीहरूसमेत आउन सक्ने आशंका छ, एसपी कोइरालाले भने । फर्किने नेपालीहरूलाई झापामै करिब १४ दिन क्वारेन्टाइनमा राखिने जनाइएको छ । प्रहरीका अनुसार करिब ४ सय जना क्षमताको क्वारेन्टाइनको प्रबन्ध भइसकेको छ । जिल्ला प्रशासन कार्यालय झापाका अनुसार भद्रपुरको मेची बहुमुखी क्याम्पस, भद्रपुरकै कलबलगुडी, मेचीनगर नगरपालिकाको आदर्श मावि आदि क्षेत्रका क्वारेन्टाइनमा उनीहरूलाई व्यवस्थापन गर्ने तयारी भइरहेको छ ।"
असुरक्षित सुरक्षाकर्मी,"रोकथाममा ॅकमजोरप्रदेश ५ मा कोभिड१९ संक्रमण बढेको बढ्यै भए पनि रोकथाम र नियन्त्रणमा प्रदेश सरकारको भूमिका प्रभावकारी देखिएको छैन । संक्रमण रोकथाम, बिरामीको समयमा उद्धार र व्यवस्थापनमा समस्या भइरहेको छ । संक्रमण फैलिएको क्षेत्रका स्वास्थ्यकर्मी कसरी सुरक्षित रहने भन्नेमै अन्योलमा देखिन्छन् । प्रदेशमा पछिल्ला तीन दिनमा कोरोना पुष्टि भएका ६९ मध्ये ४० जनाको कन्ट्याक ट्रेसिङ अझै भएको छैन । कपिलवस्तुको यशोधरा गाउँपालिकाका स्वास्थ्य प्रमुख ज्योतिप्रकाश दुवेले काम गर्दै र सिक्दैको अवस्थामा रहेको बताए । संक्रमितलाई परामर्श र उनीहरूको अनुसन्धान पनि कसरी गर्ने धेरैलाई थाहा छैन, उनले भने । प्रदेशका सामाजिक विकास मन्त्री सुदर्शन बरालले स्वास्थ्यकर्मी सक्षम भए पनि भाषागत समस्याले अनुसन्धानमा बाधा भइरहेको बताए । डराएर वा रोगबारे जानकारी नभएर हो, धेरै बिरामी र उनका आफन्तले आफ्नो विवरण लुकाएका छन् । यात्रा विवरण पनि आफूअनुकूल भनेका छैनन्, उनले भने, त्यसले गर्दा कन्ट्याक ट्रेसिङ र उनीसितका सम्पर्कका व्यक्ति खोज्न समस्या भएको छ ।"
तरकारी बजार पुर्याऊ,"मासु, तरकारी, फलफूलजस्ता कृषि उत्पादन आयात भइरहेको छ । भारतका कृषि उत्पादनले बजार ओगटेका छन् । हाम्रा किसानको पसिनाले मूल्य पाएको छैन । कृषि अनुदान भनिन्छ तर नाम मात्रको । काठमाडौं वरपरको कृषियोग्य जमिन कित्ताकाट गर्दै बिक्री गर्न थालिएको छ । एकातिर यसले किसानलाई अल्छी बनाएको छ भने अर्कोतिर उत्पादन भएको छैन । राज्यले दोहोरो नोक्सानी बेहोर्नुपरिरहेको छ । किसान निराश हुनुको कारण आफ्नो परिश्रमअनुसारको बजार मूल्य नपाएर हो । किसानको मर्का कसले सुन्ने ? ६ महिनाको परिश्रमले बल्ल एकथोक तरकारी उत्पादन हुन्छ तैपनि बजार पुर्याउँदा भाउ पाइन्न । भारतबाट आयात गरिएको तरकारीको मूल्य हाम्रोमा उत्पादन गरिएको भन्दा सस्तो हुन्छ । ग्राहकले सस्तो नै किन्छन् । भनेको बेला बीउ र मल पाइँदैन । हाम्रो उत्पादन लागत भारतको भन्दा बढी छ । त्यसैले भारतीय कृषि उत्पादनसँग हामी प्रतिस्पर्धा गर्न सक्दैनौं । यस्तोमा स्वदेशी उत्पादनलाई कसरी मजबुत बनाउन सकिन्छ भन्नेमा ध्यान दिनुपर्छ । लागत घटाएर उत्पादन क्षमता बढाउँदै भारतीय तरकारीसँग हामीले प्रतिस्पर्धा गर्नुपर्छ । यदि स्वदेशमै तरकारी उत्पादन भइरहेको छ भने किन ल्याउनुपर्यो भारतबाट ? हाम्रा किसानका तरकारी बारीमै कुहिन थालेको छ, यस्तोमा स्थानीय तहको ध्यान त्यस्ता तरकारी कसरी बजारसम्म ल्याउने भन्नेमा हुनुपर्छ । किसानको उत्पादनलाई उचित मूल्यमा राज्यले किन्दिओस् । स्वदेशी किसानलाई फाइदा हुने कार्यक्रमहरू ल्याउनुपर्छ । रामेश्वर बासी, चाँगुनारायण९, भक्तपुर"
संकटमा सम्भावनाको घेरा,"सीमामा अलपत्र परेका नागरिकको उपयुक्त तरिकाले व्यवस्थापन हुनुपर्छ । त्यसका लागि सीमाबाट यातायातको प्रबन्ध सम्बन्धित स्थानीय तहले गर्नुपर्छ र न्यूनतम मापदण्डसहितको क्वारेन्टिनमा राख्नुपर्छ । स्थानीय तहले कठाइका साथ सीमाबाट फर्केकाहरूलाई गाउँमा घुलमेल हुन दिनुहुन्न । भौतिक दूरीको पालना जरुरी छ । सीमादेखि गाउँसम्मको यातायत खर्चका लागि पानीजहाज कार्यालयले खरिद गर्ने भनिएको गाडीको रकम प्रयोगमा ल्याउँदा हुन्छ । अहिलेको परिस्थतिमा पानीजाहज तत्काल सञ्चालनमा आउने देखिँदैन । अनि क्वारेन्टिनमा राखिएकाहरूलाई खाना खर्चको लागि जनप्रतिनिधिले आफ्नो तलब प्रयोग गर्नुपर्छ । यसो गर्दा लुकीछिपी सीमा पार गरेर संक्रमण डढेलोझैं फैलाउने सम्भावना न्यून हुन सक्छ । निर्वाचन क्षेत्र विकास कोषको रकमलाई कृषि र पशुपालन क्षेत्रमा लगाएर आत्मनिर्भर अर्थतन्त्र बनाउने अवसर कोरोना संकटले दिएको छ । भोकमरी, गरिबी र अन्य संकटबाट जोगिन बेलैमा सोच्नुपर्ने दायित्व सरकारको हो । अत्यावश्यक विकास निर्माणबाहेक अन्य पूर्वाधारका खर्च रोकेर सबै स्थानीय तहमा आधुनिक उपकरण र दक्ष जनशक्तियुक्त अस्पताल बनाउनुपर्छ । महामारीमा हुन सक्ने भ्रष्टाचार रोकेर स्वास्थ्य क्षेत्रको विकासमा ध्यान दिऔं । संकटको बादलमा युग निर्माणको सम्भावनाको घेरा पनि हुन्छ भन्ने मनन गरौं । कालो बादल हटाउन जागरुक नागरिकको खाँचो छ । अनि नागरिकप्रति जिम्मेवार सरकार, दल र नागरिक समाज पनि त्यत्तिकै आवश्यक छ । महामारीले फणा उठाउन खोज्दै छ । संक्रमण फैलिएका क्षेत्रमा अनावश्यक भीडभाड रोक्न लकडाउन झन् कडा बनाऔं । चिरञ्जीवी अधिकारी, व्यास१०, तनहुँ"
सवारी पासको दुरुपयोग,"कमजोर व्यवस्थापनले संक्रमण तीव्र समाचारले खिन्न बनायो । जतिसुकै कडिकडाउ गरेर सवारीसाधन पास वितरण गरिएको भने पनि त्यो पहुँच र शक्ति हुनेले दुरुपयोग गरे । लकडाउन अविधि बढाइयो तर संक्रमण रोकिएको छैन झन् बढिरहेको छ । यसरी बढ्नुमा सरकारले अन्धाधुन्द वितरण गरेको पास पनि जिम्मेवार छ । काठमाडौंको तुलनामा मधेसमा संक्रमितहरू धेरै छन् । अनि मधेसबाट मानिसहरू पहाड आइरहेको समाचार बाहिर आएको छ । यसले संक्रमणको जोखिमलाई मलजल गरिएको छ । साथै देशभर नै एकैचोटि भाइरस फैलन्छ कि भन्ने आशंका बढेको छ । काठमाडौंभन्दा आफ्नो घर नै सुरक्षित छ भनेर झिटीगुन्टा बोकेर लकडाउनमा नै गाउँ पुगेका जनसमूह अहिले फेरि काठमाडौं फर्किरहेका छन् । केही दिनअघि उद्योग र सरकारी कार्यालय खोल्नुपर्छ भनेर पास वितरण गरिएको थियो । पास वितरण गरिसकेपछि मानिसहरूलाई झन् गाडीमा हुइँकिन सजिलो भयो । काठमाडौं र भक्तपुरमा भेटिएका संक्रमित अन्य जिल्लाबाट सवारीसाधनमा हुइँकिएर आएका हुन् । काठमाडौंबाट गाउँ पदलै फर्कने मजदुरको बाध्यता हामीले बुझ्का छौं । मजदुरलाई संक्रमण फैलाउँछन् भनेर हिँडडुल गर्न दिइएन । अहिले सवारीसाधन हुनेहरू ढुक्कले घुमिरहेका छन् । र, काम नै नभएका व्यक्तिहरूलाई पनि अनुगमन नगरी सवारीसाधन पास दिइयो । यो तितो यथार्थ हो । यसले गर्दा मानिसको आवतजावत पछिल्लोपटक निकै बढी भयो । पास भएका व्यक्ति जहाँ चाह्यो त्यहीँ पुग्न सक्ने भएकाले संक्रमण छिटो फैलियो भन्नेमा दुईमत छैन । सम्बन्धित निकायले ध्यान दिन आवश्यक छ । श्यामसुन्दर कुइँकेल, काठमाडौं"
शिक्षा मन्त्रालय 'कोमा' मा,"अर्थमन्त्रीले संसद्मा प्रस्तुत गरेको बजेटका सिद्धान्त र प्राथमिकतामा शिक्षा क्षेत्रलाई चिक्तबुझ्दो गरी सम्बोधन गरिएन । विद्यालय खुलाउने र रोकिएका परीक्षाजस्ता महत्त्वपूर्ण विषयलाई उल्लेख नै गरिएन । शिक्षा मन्त्रालय कोमा मा छ र काम चलाउन अर्थमन्त्रीले गत वर्षको कार्यक्रमलाई सारेर संसद्मा बोलेजस्तो लाग्यो । अहिले परिस्थिति र चुनौती बदलिएको छ । डिजिटाइजेसनको तयारी, शिक्षक तालिम, विद्याथीको त्रास सम्बोधन आदि थुप्रै गर्नुपर्ने काम छन् । निजी विद्यालयले जसरी पनि सिकाइरहेकै छन् । यस्तो बेवास्ता सार्वजनिक विद्यालयमा पढ्नेहरूप्रति हो । सम्बन्धित सबै सरोकारवालाले यसबारे बहस गरौं । सरकारलाई प्रश्न गरौं । सुरक्षाको बजेट बढ्ने हल्ला छ तर बढाउनुपर्ने शिक्षा र स्वास्थ्यको हो । टीका भट्टराई, काठमाडौं"
उत्तेजना र तरल राष्ट्रवाद,"भीम रावललाई नै परराष्ट्र या प्रधानमन्त्री बनाए पनि लिपुलेक फिर्ता आइहाल्दैन । नक्सामा पनि छैन, उपभोगमा पनि छैन । फेरि भारतीय प्रधानमन्त्री नरेन्द्र मोदीले कब्जामा लिएर आजै सडक बनाएको पनि होइन । हाम्रा नेतालाई यसबारे थाहा नभएको पनि होइन । सरकारले केही नगरेको भन्न मिल्दैन । परराष्ट्र मन्त्रालयले जारी गरेको विज्ञप्तिमा हस्ताक्षर भएन भन्नु कुनै तर्क होइन । त्यो विज्ञप्ति भारतले नोट मा लिएर प्रतिक्रिया दिइसक्यो । उसको प्रतिक्रिया पनि स्वाभाविक हो । आफ्नै नक्सा र उपभोगमा रहेको जग्गामा बनेको बाटोलाई उसले आफ्नो भन्ने नै भयो । अब कूटनीतिक प्रयास बढाएर ऐतिहासिक दस्ताबेज वा प्रमाण जुटाउँदै विज्ञस्तरमा छलफल गर्नुपर्छ । लिम्पियाधुरा, कालापानी र लिपुलेकलाई विवादित क्षेत्र को रूपमा स्थापित गर्दै जाने हो । अहिले नक्सामा पनि त्यो भाग छैन । विश्वलाई कसरी कन्भिन्स गर्ने ? त्यसका लागि कम्तीमा महाकालीको मुहान समेटिएको नक्सा प्रकाशन गर्न ढिलो हुनु भएन ।आफ्नै नक्सामा भएको र आफैंले उपभोग गरेको भूमि फिर्ता गर्न भारतलाई पनि सजिलो छैन । त्यहाँ पनि हाम्रोजस्तै तरल राष्ट्रियता छ । हामीले जति यो विषयलाई नागरिकस्तरमा प्रचारमा लैजान्छौं, त्यति नै उता पनि जान्छ । जतिजति यो नागरिक र भीडको मुद्दा बन्छ, त्यति नै यो जटिल र असम्भव बन्दै जान्छ । भारतीय प्रधानमन्त्री मोदी या दिल्लीले चाहेर पनि फिर्ता हुन नसक्ने परिस्थिति बन्न सक्छ । दुई देशबीच मित्रवत् सम्बन्ध हुँदा सीमा व्यवस्थापन जति सजिलो हुन्छ, शत्रुवत् सम्बन्ध भयो भने त्यो त्यति नै मुस्किल हुन्छ । बंगलादेशसँग सीमा विवाद नागरिक मुद्दा बनेन । सजिलै जग्गाको आदानप्रदान भयो । तर पाकिस्तानसँग एक इन्च जग्गा मात्रै छोड्ने हो भने भारतमा सरकार ढल्छ । प्रधानमन्त्री केपी शर्मा ओलीले भनेजस्तै सडकमा प्रदर्शन गर्ने मुद्दा होइन यो । तर प्रधानमन्त्री ओली प्रतिपक्षमा हुँदा यो ज्ञान उनमा थिएन । हामीलाई सरकारले आजै वार्ता गरोस् र त्यो भूभाग ल्याइहालोस् भन्ने लाग्नु स्वाभाविक हो । तर यो सरकारले चाहनेबित्तिकै भइहाल्ने विषय पनि होइन । सजिलै आउने भए अहिलेका सबै दल र नेताले उहिल्यै ल्याउने थिए । प्रधानमन्त्री ओलीले हरेक दिन या कम्तीमा हरेक साता आधा घण्टाको पत्रकार सम्मेलन आयोजना गर्ने र त्यहाँ राष्ट्रिय तथा अन्तर्राष्ट्रिय मिडियाका प्रश्नलाई रिफरेन्स र तथ्यसहित जवाफ दिने हो भने यो सजिलै अन्तर्राष्ट्रिय चासोको विषय बन्छ । विश्वभर कोरोना महामारी सुरु भएदेखि सरकार प्रमुखले हरेक दिन पत्रकार सम्मेलन आयोजना गर्छन् । हामीकहाँ एउटा सचिवले दिनदिनै एउटा पाना पढेर कर्मकाण्ड पूरा गर्ने गरेका छन् । दुःखका साथ भन्नुपर्दा लिपुलेक मुद्दामा नेपालले मुख्य रूपमा गर्न सक्ने भनेको बोल्ने नै हो । सरकार र प्रतिपक्ष दुवै सुनिने गरी बोलेका छन् । यो सुखद पक्ष पनि हो । यसले बिस्तारै भारतलाई वार्तामा बस्न दबाब दिन्छ र सहयोग पनि गर्छ । अहिले आफ्नै नक्सा र स्वामित्वको भूभागबारे वार्तामा बस्न भारतलाई पनि सजिलो छैन । सीमा विवाद उत्तेजना या तरल राष्ट्रवादले समाधान भएका उदाहरण कम छन् । अझ कमजोर देशले त उत्तेजनाबाट पाउनेभन्दा पनि गुमाउने मात्रै हो । यो अमूक पार्टीको या नागरिकको मुद्दा होइन, देशको मुद्दा हो र देश नै लड्ने हो । यतिबेला लड्नुपर्ने जति नलडेको होला, तर देश चुप बसेको भन्न मिल्दैन । नारायण गाउँले, बेलायत"
तेस्रो चरणको जटिलतामा कालापानी,"अहिले चीनको तिब्बतमा पर्ने कैलासमानसरोवर यस्तो साझा धार्मिक थलो हो, जसलाई हिन्दू, बौद्ध, बोन र जैन धर्मावलम्बीहरूले छुट्टाछुट्टै कारणले महत्त्वपूर्ण मान्छन् । त्यसैले त्यहाँ तीर्थ गर्न जाने चलन सयौं वर्षदेखि चल्दै आएको छ । सन् १९०८ मा यसै गरी कैलासमानसरोवर यात्रामा गएका एक मराठा योगी भगवान् श्रीहंसले द होली माउन्टेन शीर्षक संस्मरण लेखेका छन् । उनी त्यहाँ जाँदा दार्चुलाको छाङ्रु हुँदै टिंकर भन्ज्याङ नाघेर तिब्बत पुगेका थिए भने फर्कंदा लिपुलेकबाट कालापानी हुँदै झरेका थिए । त्यसै बेला अर्थात् १ सय १२ वर्षपहिले छाङ्रु गाउँमा गोर्खाली पुलिस स्टेसन रहेको र त्यहाँका प्रहरीले आफूलाई सीमासम्म जान सघाएको उनले पुस्तकमा उल्लेख गरेका छन् । सन् ३० र ४० को दशकमा पटकपटक कैलासमानसरोवर क्षेत्र गएका अर्का भारतीय स्वामी प्रणवानन्द महाराजले पनि छाङ्रुमा नेपाली सुरक्षाकर्मीहरू देखेको आफ्नो संस्मरणात्मक पुस्तक (हिस्ट्री अफ कैलास मानसरोवर) मा लेखेका छन् । भारतका प्रथम प्रधानमन्त्री जवाहरलाल नेहरूले भूमिका लेखिदिएको यो पुस्तकमा उनले उस बेला कालापानीको समतल खोंचमा एक रात बिताएको र भोलिपल्ट त्यहाँबाट हिँडेर तिब्बतको ताक्लाकोट पुगेको वर्णन गरेका छन् । सन् ५० को दशकमा भारतले महाकालीवारिको त्यही कालापानी क्षेत्र अतिक्रमण गरेर इन्डोटिबेटन बोर्डर पुलिस नामको अर्धसैन्य बल तैनाथ गरेको छ ।यी दुई वृत्तान्तले के जनाउँछन् भने, छाङ्रु गाउँमा नेपाली सुरक्षा उपस्थिति रहँदारहँदै त्यस मास्तिरको भूभाग भारतीय कब्जामा गएको थियो । र, त्यो अतिक्रमणबारे नेपालको राज्यसंयन्त्र सुरुदेखि नै सुसूचित थियो, भलै त्यसबारे लामो समय बोल्न चाहेन । त्यसैले छाङ्रुमा सरकारले बुधबार सशस्त्र प्रहरी बलको चौकी राख्नु त्यहाँ सुरक्षा उपस्थिति बढाउने दृष्टिले आवश्यक कदम होला, तर आफैंमा नौलो कुराचाहिं होइन । छाङ्रुमा नेपाल प्रहरीको सीमाचौकी त वर्षमा छ महिना (हिउँदबाहेक) वर्षौंदेखि बस्दै आएको हो ।भारतीय सेनाको बोर्डर रोड्स अर्गनाइजेसन (बीआरओ) ले कैलासमानसरोवर जाने दार्चुलाको त्यही पुरानो पैदल रुटलाई अहिले मोटरमार्गमा परिणत गरेको छ । भारतका गृहमन्त्री राजनाथ सिंहले गत साता दिल्लीबाट त्यसको दूरउद्घाटन गरेपछि नेपालमा तीव्र प्रतिक्रिया उत्पन्न भयो, जनस्तरबाट । त्यसले राजनीतिक तहलाई पनि केही गर्नैपर्ने गरी घचघच्यायो । त्यही पृष्ठभूमिमा सरकारले सर्वदलीय बैठक डाक्नुका साथै छाङ्रुमा सशस्त्र प्रहरी पुर्याउने पुरानो निर्णयलाई चाँडो कार्यान्वयन गर्यो । अतिक्रमित कालापानीलिपुलेक क्षेत्रमा गरिएको सडक निर्माणलाई लिएर भारतलाई नेपालले छोटो अन्तरालमै सोमबार दोस्रोपटक डिप्लोम्याटिक नोट पनि पठाएको छ । कूटनीतिक प्रतिवादको शिष्ट सुरुवातका दृष्टिले यो कदम उचित छ, तर यसअघिको नोट लाई भारतीय पक्षले जसरी बेवास्ता गर्यो, सम्भवतः यसलाई पनि गम्भीरतापूर्वक लिइनेछैन । किनभने कालापानी मामिलालाई लिएर काठमाडौंमा उर्लने विरोध मौसमी हो, जो केही समयपछि सेलाइहाल्छ, आफू भने लक्ष्यमा अगाडि बढिरहनुपर्छ भन्ने दिल्लीको बुझाइ पटकपटक सही साबित भएको छ । अघिल्लो वर्ष भारतले कालापानी क्षेत्रलाई गाभेर नयाँ राजनीतिक नक्सा जारी गरेको विरोधमा ठूलै हंगामा भयो । अहिलेझैं सरकारले लिखित असन्तुष्टि जाहेर गर्यो, तर त्यसलाई सुनेको नसुन्यै गरियो । यता विरोधको स्वर बिस्तारै मत्थर हुँदै गयो । उता भने नेपाली भूभाग भएर चिनियाँ सीमासम्म मोटरबाटो बनाउने काम जारी रहेछ, जो अहिले नयाँ मुद्दा बनेर आएको छ । त्यसैले नेपालका निम्ति अबको ठूलो कूटनीतिक चुनौती के हो भने, काग कराउँदै गर्छ, पिना सुक्दै गर्छ शैलीको भारतीय प्रवृत्तिको प्रतिवाद कसरी गर्ने ? करिब अढाई दशकअघि कान्तिपुरलगायत केही पत्रपत्रिकाका पानाबाट राष्ट्रिय मुद्दामा रूपान्तरित भएको कालापानी प्रकरण हालसम्म यसै गरी चर्कंदै र सेलाउँदै आएको छ । यो मामिला लामो समयदेखि गिजोलिनु वा सुल्झिन नसक्नुमा त्यहाँबाट नहट्ने भारतीय नियत त निर्णायक हुँदै हो, उनीहरूलाई हटाउन निर्णायक कोसिस नगर्ने नेपाली नेतृत्वको निरीहता पनि कारक बन्दै आएको छ । कालापानी मामिला हाम्रा निम्ति अझ संवेदनशील किन बन्नेछ भने, अब यो तेस्रो चरणको जटिलतातर्फ प्रवेश गर्दै छ । पहिलो चरणमा यसमा सैन्य अतिक्रमणको मुद्दा मात्र जोडिएको थियोÙ त्यसपछि धार्मिक रुचि मिसियो र अब तेस्रोमा आर्थिक, व्यापारिक एवम् भूराजनीतिक स्वार्थसमेत गाँसिँदै छ । पहिले कुरा गरौं, सामरिक स्वार्थको । भारतले कालीवारि आई अतिक्रमण गर्नुका उद्देश्य अरू पनि होलान्Ù एउटा प्रमुख कारणचाहिं त्यो सैन्य महत्त्वको इलाका भएकाले हो । कतिसम्म भने, कालापानी ब्यारेकबाट उत्तरतर्फ चिनियाँ सीमा भन्ज्याङतिर हुने गतिविधि नियाल्नसमेत गाह्रो पर्दैन । भारतको राजधानी दिल्लीबाट सबभन्दा नजिकको चिनियाँ सीमानाका पनि यही हो । त्यसैले सन् १९६२ को युद्धमा चीनसँग पराजित भएदेखि नै यस क्षेत्रमा भारतले आफ्नो सैन्य उपस्थिति मजबुत बनाउँदै आएको छ । भारतले नेपालको उत्तरी सीमाका १८ स्थानमा राखेका आफ्ना सबै सैन्य चेकपोस्ट सन् १९६९ मा हटाउँदा कालापानीको कुनोबाट मात्र फौज फिर्ता गरेको थिएन । त्यसले पनि यो ठाउँको उच्च सामरिक महत्त्व दर्साउँछ । त्यसकारण बाह्रैमास बस्न सकिने हेलिप्याडसहितको स्थायी सैन्य संरचना रहेको कालापानीमा भारतको पहिलो र प्रमुख स्वार्थ सैनिक मामिलासँग जोडिएको प्रस्टै छ । ऐतिहासिक सन्धिसम्झौताका आधारमा कालापानी नेपालतर्फै पर्छ भन्ने कुराको तथ्यगत जानकारी त सम्भवतः काठमाडौंभन्दा बढी दिल्लीलाई होला, तर ऊ यस मामिलामा टसमस गर्न किन चाहँदैन भने त्यहाँ उसको सामरिक स्वार्थ गाँसिएको छ । भारतीय पक्षलाई कालापानीबाट फौज हटेपछि पनि त्यहाँ उसको सुरक्षाप्रतिकूल गतिविधि नहुने र हुन नदिने सुनिश्चितता नेपाली पक्षले दिलाउन सक्दा यो मामिलाको गाँठो फुकाउन सहज हुनेछ । यसअघि इन्दरकुमार गुजराल भारतको प्रधानमन्त्री छँदा कालापानीबाट सैन्य टुकडी फर्काउन त्यहाँको राजनीतिक नेतृत्व सिद्धान्ततः तयार भएको तर त्यो भद्र सहमति ले आकार लिनै लाग्दा गुजराल स्वयं सरकारबाट हटेपछि सुरक्षा संस्थापनले नरुचाइरहेको त्यो विकासक्रमले त्यत्तिकै विराम पाएको पुराना कूटनीतिज्ञहरूको स्मरणमा आलै छ । अबका नेपाली वार्ताकारले यी अनुभव र नयाँ विकल्पहरूबारे राम्रोसँग गृहकार्य गर्नुपर्छ । कालापानीसँग सम्बन्धित दोस्रो मामिलामा धार्मिक विषय पनि जोडिन थालेको छ । माथि उल्लिखित कैलास जाने पुरानो रुट ६२ को युद्धपछि बन्द भएको थियो । तर सन् ९० को दशकदेखि भारतचीन सम्बन्ध सुध्रिन थालेपछि यो पुनः ब्युँतिन थाल्यो । अहिले यसलाई भारतीयहरूले व्यवस्थित मोटरमार्गमा परिणत गर्न खोज्दै छन् । धार्मिक पर्यटन विस्तार मोदी सरकारको प्राथमिकतामा परेको छ र यसका लागि आफ्ना कर्मचारी लगायतलाई विभिन्न सहुलियत पनि दिइएको छ । उत्तर भारतबाट कैलासमानसरोवर जाने सबभन्दा छोटो रुट यही हो । यो चल्तीमा आएपछि नेपालगन्जहुम्ला वा काठमाडौंकेरुङ भएर कैलासतर्फ जानेलाने हालका नेपाली रुट पनि प्रभावित हुनेछन् ।तेस्रो मामिलाचाहिं, आर्थिक, व्यापारिक र भूराजनीतिक स्वार्थसँग गाँसिएको छ र त्यसमा अर्को छिमेकी चीन पनि जोडिएको छ । चीनले भारतसँग जहाँकहीँबाट पनि व्यापारिक सम्पर्क विस्तार गर्ने र राजनीतिक सम्बन्ध बढाउने उद्देश्य राख्दै आएको छ । भारतले चीनको यही चाहनालाई अवसर बनाएर आफूद्वारा अतिक्रमित भूभागलाई मान्यता दिलाउन चाहेको छ । त्यही पृष्ठभूमिमा लिपुलेक नाका भएर द्विपक्षीय व्यापार विस्तार गर्ने कुरा आएको हो ।चीनका तत्कालीन प्रधानमन्त्री वेन जियाबाओ २०६१ चैत २७३० मा भारत भ्रमणमा आउँदा गरिएको सीमासम्बन्धी एउटा प्रोटोकल ले कालापानी क्षेत्रमाथिको भारतीय दाबीलाई सबभन्दा सुरुमा बल पुर्याएको थियो । विदेश सचिवस्तरमा हस्ताक्षरित उक्त प्रोटोकल को दफा ५(२) मा लिपुलेकलाई मध्य सेक्टरको भारतचीन सीमाविन्दु मान्दै सैन्य क्षेत्रमा आपसी विश्वास अभिवृद्धि गर्न द्विपक्षीय बैठकका लागि संयन्त्र गठन गर्ने भनिएको थियो । त्यही बेलादेखि भारतले लिपुलेक क्षेत्रमा सडक खन्न थालेको हो ।लिपुलेकलाई भारतसँगको सीमाविन्दु मान्ने प्रोटोकल मा चिनियाँ पक्षले हस्ताक्षर गर्नु आफैंमा विरोधाभासपूर्ण थियो । किनभने २०५६ भदौ १७ गते काठमाडौंमा आयोजित पत्रकार सम्मेलनमा तत्कालीन चिनियाँ राजदूत जङ सुयाङले कालापानीलाई नेपाली भूभाग भन्दै त्यसै छेउछाउ पर्ने त्रिदेशीय विन्दु पहिल्याउन चीननेपालभारत तीनवटै मुलुकले संयुक्त वार्ता गर्नुपर्ने बताएका थिए । यस्तै किसिमको प्रस्ताव बेइजिङबाट पनि आएको थियो । तर, चीनले आफ्नै पूर्वधारणा बिर्संदै लिपुलेकबारे विवादास्पद सम्झौता गर्नुको मुख्य कारण भारतसँग बढ्दो उसको निकटता थियो । फेरि लिपुलेक यस्तो नाका हो, जो चलेको खण्डमा दिल्लीलगायत उत्तर भारतमा चीनको पहुँच ह्वात्तै बढ्न सक्छ । दुई छिमेकीले अतिक्रमित नेपाली भूमिलाई लिएर आफूखुसी सहमति गरेकामा नेपाली मिडियामा रिपोर्टिङ भएपछि त्यो विषय उस बेला सार्वजनिक चर्चामा आयो । तर चर्चा केही समयमा सेलाइहाल्यो । उता चीनले एक दशकपछि पुरानै गल्ती दोहोर्यायो, सायद जानीजानी । भारतीय प्रधानमन्त्री नरेन्द्र मोदीको बेइजिङ भ्रमणका अवसरमा २०७२ जेठ १ गते गरिएको ४१ बुँदे सम्झौताको २८ औं बुँदामा भारत र चीनबीच लिपुलेक नाकाबाट सीमा व्यापार अभिवृद्धि गर्ने गरी वार्ता अघि बढाउने किटान गरियो । दशकअघिको धक्काबाट पाठ सिकेर काठमाडौंले त्यसबीच कुनै कूटनीतिक तयारी गरेको रहेनछ । कम्तीमा उसले चिनियाँ पक्षलाई लिपुलेक मामिलामा भारतसँग थप सहमति नगर्न भन्न सक्थ्यो । त्यस्तो केही तयारी गरेको देखिएन । चीनले पनि थाहा नपाएजसरी भारतीय पक्षसँग फेरि सम्झौता गरिहाल्यो । त्यसपछि नेपालले दुवै छिमेकीलाई विरोधपत्र पठाउँदै आपत्ति त जाहेर गर्यो, तर भारतले सुनेको नसुन्यै गर्यो । सडक खनिरह्यो । अहिले चीन जोड्ने त्यही ट्र्याक को उद्घाटन गरिएको हो ।पाँच वर्षअघिको लिपुलेक सहमतिबारे अहिले चीनको आधिकारिक धारणा के हो, प्रस्ट छैन । लिपुलेकपारि चिनियाँ भूमितर्फ सडक नखनिएका समाचारहरू पनि प्रकाशमा आएका छन् । नेपालले चीनलाई अब यस मामिलामा एकतर्फी रूपमा भारतसँग सहमति गर्दै अगाडि बढ्ने गल्ती नगर भन्ने कडा आशयसहितको कूटनीतिक पत्राचार गर्नुपर्छ, साथै प्रभावकारी लबिइङ पनि थाल्नुपर्छ । कुनै दिन भारत र चीनले लिपुलेक नाका संयुक्त रूपमा सञ्चालन गर्न थाले भने कालापानी प्रकरण भूराजनीतिक जटिलतामा नराम्रोसँग जेलिन सक्छ । त्यो नहुँदै, एसियाली शक्ति सन्तुलनमा भारतलाई नजिक राखेर हिँड्न खोज्ने चीनको चाहना कालापानीमा नजोडिँदै यो मामिला सुल्झाउन नेपालले निर्णायक अग्रसरता लिनुपर्छ । त्यसका निम्ति निश्चय पनि ऐतिहासिक तथ्य र आधारहरू त चाहिन्छन् नै, जो होलान् पनि, तर त्यसभन्दा बढीचाहिं राजनीतिक नेतृत्वमा यो मामिला सुल्झाएरै छाड्छु भन्ने आत्मविश्वास र दृढ इच्छाशक्ति चाहिनेछ । अहिले भारतले लिपुलेकसम्म ट्र्याक मात्र खोलेको हो, त्यहाँ सहज ढंगले गाडी चल्ने सडक बनिसक्न केही समय लाग्छ । यही बाँकी बचेको समय नेपालका निम्ति दुवै छिमेकीतर्फ सफल कूटनीतिक पहल गर्ने अन्तिम अवसर हो ।"
कहाँ बिरायो नेकपाले बाटो ?,"सच्चिने अवसर अझै छसाबिक पार्टीभित्रका अन्तरविरोधहरू फराकिलो हृदयसाथ व्यवस्थापन गर्दै जानुपर्ने थियो, तर त्यसो हुन सकेन । एकतालाई शक्ति हत्याउने दाउपेचमा प्रयोग गरियो । चुनावमा निर्वाचन क्षेत्र र नेताहरूको जिम्मेवारी बाँडफाँट गर्दा, प्रदेश र जिल्ला कमिटीको नेतृत्व निर्माण गर्दासमेत त्यही सिद्धान्त लागू गरियो । साबिक समूहको अन्तरविरोध व्यवस्थापन गर्दै जानुको सट्टा महाधिवेशनमा को कता लागे भन्ने हिसाब निकालेर कत्लेआमको षड्यन्त्र रचियो । कार्यविभाजनमा समेत यही सूत्र लागू गरियो । यो नै एकताविरोधी कपटपूर्ण कार्य थियो । एकताका नाममा पालैपालो भिन्न विचार र समूहमाथि कोतपर्व सृजना गरेर एक्लो जंगबहादुर बन्ने सपना र षड्यन्त्रको शृंखलाले समस्या जन्माएको तथ्य छोप्न सकिँदैन । यस्तो कर्मका कारण साबिक समूह र साबिक पार्टीबीचका अन्तरविरोधहरू फैलिँदै गए । नेताहरूका बीचको विश्वास पातलिँदै गयो । एकपछि अर्को गर्दै विश्वासको दूरी बढ्दै र आआफ्नो अस्तित्व र इगोका पहाड खडा हुँदै जाँदा पार्टी एकताको बाँकी काम नसकिँदै शक्ति संघर्षमा रूपान्तरण हुनु अत्यन्तै चिन्ताको विषय हो ।के अब हाम्रा अगाडि सबै सम्भावनाका ढोका बन्द भैसकेका हुन् ? के अब हामीले संवाद र आपसी समझदारीको चरण गुजारिसकेका हौं ? के हामीले दाउपेचलाई जीवन पद्धति बनाउन खोजेका हौं ? किमार्थ त्यसो हुनु हुँदैन । दुईतिहाइ जनताको समर्थन काला जादुको खेल देखाएर आएको होइन । अब बल्ल कम्युनिस्ट पार्टी काम गर्न सक्ने ठाउँमा आएको छ । यो बेला नेतृत्वले विवेक गुमाउनु हुँदैन । एकपटक आफ्नै विगत फर्केर त हेरौं ! हामीले जनताका बीचमा उठाएका मुद्दा, देखाएको सपना, सहिद परिवार, बेपत्ता पारिएकाका परिवार, आन्दोलनका घाइते र अपांगको अवस्था, पूर्णकालीन भएर पार्टी निर्माण गरेका किसानहरू, खाडीमा श्रमसँग आफ्नो पसिना साटिरहेका युवाहरूको अवस्थाबारे एकपटक त सोचौं ! अविकासको चपेटामा रहेको मुलुकको अवस्था, दिनदहाडै भइरहेको सीमा अतिक्रमण र हाम्रो दायित्व सम्झौं अनि आन्तरिक संवाद थालौं । जहाँबाट गल्ती सुरु भएको हो त्यही विन्दुबाट करेक्सन सुरु गरौं । गल्ती महसुस गरौं, सच्याउन सुरु गरौं, बिस्तारै विश्वासको वातावरण बन्दै जानेछ । राष्ट्र, जनता र पार्टीभन्दा पद ठूलो हुन सक्दैन । झन्डै दुईतिहाइ बहुमतसहितको सरकार सञ्चालन गरिरहेको नेकपाका अगाडि एउटै मात्र बाटो छ सच्चिए अगाडि बढ्ने वा सिद्धिने ? एउटा भनाइ छ, घनघोर चारकोसे झाडीभित्रको यात्रामा बाटो हरायो भने यात्रु फर्केर प्रस्थानविन्दुमै आउँछ र पुनः दिशा हेरेर नयाँ यात्रा तय गर्छ । नेकपाका लागि यही तरिका व्यावहारिक हुनेछ । नेतृत्वको देवत्वकरण, कार्यकर्ताको भिजिलान्तेकरण र व्यक्तिपूजाको तरिका हाम्रो संस्कार पनि होइन र नीति पनि होइन । यस्तो प्रवृत्तिबाट मुक्त हुन जरुरी छ । र, सामूहिक नेतृत्व अनि व्यक्तिगत जिम्मेवारीलाई संगठनात्मक अभ्यासमा आत्मसात् गर्नुपर्छ । कुनै मत राखेका आधारमा कार्यकर्तामाथि गरिने विभेदको अन्त्य हुनुपर्छ । योग्यता, क्षमता र कार्यकुशलताका आधारमा बिनापूर्वाग्रह राजकीय क्षेत्र, शासन सञ्चालन र पार्टी कमिटीमा जिम्मेवारी हस्तान्तरण गर्नुपर्छ । हरेक कमिटीमा एक व्यक्ति एक कार्यकारी जिम्मेवारीको व्यवस्था कडाइसाथ लागू गर्नुपर्छ । तब मात्र हरेक नेता र कार्यकर्ताको एक न एक ठाउँमा कार्यकारी जिम्मेवारी हुनेछ, उनीहरूको अपनत्व र सहभागितामा वृद्धि हुनेछ अनि कसैले अन्याय महसुस गर्नुपर्नेछैन । आचार्य सत्तारूढ नेकपाका केन्द्रीय कमिटी सदस्य हुन् ।"
विद्यालय बन्द राख्ने निर्णय अस्वीकार्य : ट्रम्प,"वासिङ्टन (एजेन्सी) अमेरिकी राष्ट्रपति डोनाल्ड ट्रम्पले कोरोना भाइरस कार्यदलका विज्ञ डा एन्थोनी फाउचीको सुझाव अस्वीकार्य भएको बताएका छन् । डा फाउचीले लकडाउन हटाउन हतार गरे अमेरिकामा मृतक तथा संक्रमितको संख्या निकै बढ्ने बताएका थिए । विद्यालय सुचारु गर्ने राष्ट्रपति ट्रम्पको निर्णयप्रति गम्भीर आपत्ति जनाउँदै फाउचीले त्यसो नगर्न सुझाव दिएका थिए । राष्ट्रपति कार्यालय ह्वाइटहाउसमा बोल्दै ट्रम्पले भनेका छन्, म उनको जवाफबाट आश्चर्यमा परेको छु । किनकि तपाईंलाई थाहा छ, जब विद्यालयका कुरा आउँछ, यो मेरा लागि अस्वीकार्य छ । कोरोना भाइरसले पाको उमेर समूहका मानिसलाई आक्रमण गर्ने भएकाले विद्यालय खुला गर्नुपर्ने ट्रम्पको भनाइ छ । तर युवाहरूमा, मेरो मतलब विद्यार्थीमा । तथ्यांक हेर्नुस् त, यो त निकै गजब छ, ट्रम्पले भने । अमेरिकीहरू काममा फर्किउन् भन्ने चाहेका ट्रम्पले लकडाउन खुकुलो पारेका गभर्नरको प्रशंसा गर्दै आएका छन् । लकडाउन खुकुलो नगर्ने राज्यका गभर्नरको उनी कडा आलोचनामा उत्रने गरेका छन् । तर आगामी नोभेम्बरमा हुने राष्ट्रपतीय चुनावका लागि मानिसहरूको जीवनसँग खेलबाड गरेका भन्दै पछिल्ला दिनमा ट्रम्पको निकै आलोचना हुने गरेको छ । ह्याकरहरूले अनुसन्धान प्रभावित पारेको आरोपअमेरिकाले कोभिड१९ महामारीबारे अनुसन्धान गरिरहेका संस्थाहरूलाई चीनको सहयोगमा ह्याकरहरूले निसाना बनाएको दाबी गरेका छन् ।संघीय जाँच ब्युरो एफबीआईका अनुसार भाइरसको संक्रमणबारे खोप, उपचार र परीक्षणजस्ता विषयमा काम गरिरहेका अमेरिकी समूहहरूबाट विवरण ह्याक गर्ने प्रयास भइरहेको छ ।अमेरिकाले लामो समयदेखि चीनमाथि साइबर जासुसीको आरोप लगाउँदै आएको छ । चीनले त्यस्ता आरोप पटकपटक अस्वीकार गर्दै आएको छ । पछिल्लो समय भाइरसको उत्पत्ति र नियन्त्रणबारे अमेरिकी राष्ट्रपतिले चीनलाई आरोप लगाएपछि दुई देशबीचको सम्बन्ध झन् बिग्रेको छ । संघीय जाँच ब्युरो र साइबर सुरक्षासम्बन्धी निकायले संयुक्त रूपमा सम्भावित डिजिटल ह्याकबारे चेतावनी जारी गरेका हुन् । लोक कल्याणकारी विज्ञापनका नाममा जारी गरिएको चेतावनीमा स्वास्थ्य सेवा, औषधि उत्पादन गर्ने कम्पनी र कोभिड १९ का विषयमा अनुसन्धान गरिरहेका कम्पनीहरू ह्याकरहरूको मुख्य निसानामा रहेको उल्लेख छ । केही दिनअघि चीनको विदेश मन्त्रालयका प्रवक्ता झाओ लिजियनले कोभिड१९ को उपचार र खोपबारे भएका अनुसन्धानमा आफूहरूले नेतृत्व गरिरहेको जनाएका थिए । अमेरिकी राष्ट्रपति ट्रम्पले चीनको कथित साइबर गतिविधिको प्रसंग निकालेपछि उनले बिनाप्रमाण चीनलाई आरोप लगाउनु अनैतिक भएको बताएका थिए ।"
बेलायतले ल्यायो ३० हजार नागरिक,"बाटो हेर्दै बेलायतस्थित नेपालीबेलायतमा रहेका सयौं नेपाली पनि स्वदेश फर्कने व्यग्र प्रतीक्षामा छन् । खानबस्नको समेत समस्या झेलिरहेका कतिपय विद्यार्थी नेपाल सरकारले आफूहरूको उद्धारका लागि विमान पठाउने आशामा छन् । विश्वविद्यालयमा अध्ययन गर्न आएका विद्यार्थी, परीक्षाका लागि आएका चिकित्सक, तालिम तथा भिजिट भिसामा घुम्न आएका नेपालीले उद्धारको अपिल गरिरहेका छन् ।लन्डनस्थित नेपाली दूतावासले तत्काल नेपाल फर्कन खोजेका करिब सय नेपाली आफ्नो सम्पर्कमा रहेका जनाएको छ । तर, नेपाल सरकार तथा दूतावास उनीहरूका उद्धारका लागि अझैसम्म गम्भीर बनेको छैन । अन्य देशले धमाधम नेपालबाट आफ्ना नागरिक फिर्ता गरिसकेका छन् । तर नेपाली दूतावासले भने अन्तर्राष्ट्रिय उडान नखुलेको बहाना बनाइरहेको छ । हामीले नेपालमा अन्तर्राष्ट्रिय उडान सुचारु नभइन्जेल धैर्य गर्न भनेका छौं, दूतावासका उपनियोग प्रमुख शरदराज आरनले भने ।गैरआवासीय नेपाली संघ बेलायतले पनि कोभिड१९ का कारण बेलायतमा रोकिन बाध्य नेपालीलाई स्वदेश फर्काउने अभियान स्वरूप तथ्यांक संकलन थालेको जनाएको छ ।"
उद्योग र आयोजना सञ्चालन पुनः अन्योलमा,"आयोजनालाई निरन्तरता दिए साविकको लागतमा कार्य सम्पन्न गर्न नसकिने देखिएको हुँदा थप लागत समावेश गर्न र ती आयोजनाको काम हुन नसकेको अवधिको ओभरहेड स्वतः समावेश गरिदिने व्यवस्थाका लागि पनि महासंघले माग गरेको छ । विकास निर्माणका कार्यको निरन्तरताका लागि राज्यका संयन्त्रबीच स्पष्ट र प्रभावकारी समन्वयसहित स्पष्ट नीति निर्देशन जरुरी रहेको महासंघले जनाएको छ । केही सार्वजनिक निकायले लकडाउनकै समयमा निर्माण व्यवसायीलाई कामको निरन्तरताका लागि पत्र पठाए पनि आवतजावत गर्ने सवारी पास रद्द गरिएपछि थप अन्योल बढेको हो । निर्माणमा प्रयोग हुने अधिकांश निर्माण सामग्री (ढुंगा, गिट्टी, बालुवा, सिमेन्टबाहेक) का कच्चापदार्थ भारत, चीनलगायत अन्य देशबाट आयात हुने गरेको हुँदा ती सामग्री ल्याउने उपयुक्त वातावरण नबनेसम्म विकास निर्माणका काम गर्न नसकिने महासंघको भनाइ छ । सरकारको निर्णयअनुसार काम सुरु गरे पनि ठाउँठाउँमा कामदार र निर्माण सामग्री अलपत्र परेको महासंघका अध्यक्ष रवि सिंहले बताए । सबैतिर कामदार पठाउने काम गरियो, सामान नि पठाइयो, उनले भने, केही स्थानमा सामान र कामदार काममा पुग्न पाएकै छैनन् । तर एक जिल्लाबाट अर्को जिल्लामा जान रोक लगाएपछि बाटैमा अलपत्र छन् । चितवनबाट धादिङतर्फ काम गर्न ८ जना कामदार लैजाँदै गर्दा बीचमा प्रहरीले रोकेर १४ दिन क्वारेन्टाइनमा राखेको उनले बताए । निर्माण सामग्री आउन नसकेपछि उपत्यकामा प्रायः निर्माणका काम रोकिएका छन् । ककसलाई रोकिएको हो भन्ने तल्लो तहसम्म जानकारी नहुँदा काममा असर पुगेको डिभिजन सडक कार्यालय काठमाडौंले जनाएको छ । यसबारे प्रहरी प्रशासनले बुझाइदिन जरुरी छ, डिभिजन प्रमुख कुवेर नेपालीले भने । ललितपुरको टीकाभैरव, काभ्रे, धादिङ र नुवाकोटबाट निर्माण सामग्री ल्याएर उपत्यकामा काम थालिएको थियो । सरकारले सिमेन्ट उद्योग चलाउन आवश्यक चुनढुंगा ल्याउने खानी सञ्चालन गर्न दिने निर्णय गरे पनि अहिलेसम्म सञ्चालनमा आउन सकेको छैन । उद्योग सञ्चालन गर्ने कि नगर्ने भनेर अन्योल भएको नेपाल सिमेन्ट उत्पादक संघका अध्यक्ष ध्रुव थापा बताउँछन् । हामी त फेरि उद्योग बन्द गर्ने हो कि भन्ने स्थितिमा पुगेका छौं, उनले भने, चलाउन सक्ने वातावरण नै छैन, बाधा व्यवधान मात्र छ । अहिले कूल सिमेन्ट उद्योगमा १५ प्रतिशत मात्र चलेको र ती पनि बन्द हुने क्रममा रहेको उनको भनाइ छ । कतै प्रशासन र कतै स्थानीयको अवरोधका कारण खानी चलाउन नसकिएको छैन उनले जानकारी दिए । सबै निकायले आआफ्नो जिम्मेवारी अनुसार काम गरिदिएदेखि समस्या हुने थिएन, उनले भने, जिम्मेवार निकायले जिम्मेवारी लिनै चाहँदैन, यस्तो अवस्थामा कसरी उद्योग चलाउन सकिन्छ ?पूर्ण क्षमतामा उद्योग चल्दा दैनिक ४५ हजार टन सिमेन्ट उत्पादन हुन्छ । त्यस्तै ४० हजार टन चुनढुंगा खपत हुन्छ । देशभर ६१ वटा सिमेन्ट उद्योग सञ्चालनमा छन् । तिनमा चुनढुंगामा आधारित उद्योग मात्र २१ छन् ।"
किसानलाई रोजगारीदेखि डिजिटल कृषिसम्म,"कृषिजन्य उपजको व्यापार प्रवर्द्धन एवं विषादीजन्य पदार्थ प्रयोगको नियमन र व्यवस्थापन गर्न प्रदेश स्तरमा मानक प्रयोगशाला स्थापन गरिनेछ । खाद्यान्न उत्पादन न्यून भएका र खाद्य तथा पोषण असुरक्षित क्षेत्रमा स्थानीय स्तरमा उपलब्ध खाद्यान्नको उत्पादन वृद्धिका कार्यक्रम तथा आन्तरिक बजारमा उच्च माग भएका तरकारी, फलफूल आदिको उत्पादन वृद्धि गर्ने कार्यक्रम पनि चलाइनेछ । खाद्य भण्डारणको पनि स्थापना गरिनेछ । हाल खाद्य व्यवस्था तथा व्यापार कम्पनीको भण्डारण क्षमता १ लाख ८० हजार मेट्रिक टन छ । भण्डारण क्षमता बढाई कम्तीमा ३ लाखदेखि ७ लाख मेट्रिक टनसम्म पुर्याउन जरुरी रहेको मन्त्रालयले जनाएको छ । धान, मकै र गहुँ जस्ता प्रमुख बालीको उत्पादन समयमै खरिद तथा वितरण प्रणालीको विकास गरी सबै स्थानीय तहमा जगेडा खाद्य भण्डारण स्थापन गरिने कार्यक्रम छ । स्थानीय उत्पादनलाई खाद्यवस्तुको बजार र खरिद सुनिश्चितता गरिनेछ । सबै खालेका बीउको न्यूनतम स्टक राख्ने काम थाल्नेछौं, ती अधिकारीले भने, विदेशबाट फर्केका युवाका लागि साना तथा मझौला कृषि उद्यम, भूमि बैंकको अवधारणाअनुरूप जमिनको चाक्लाबन्दी, ठूलो आकारको खेती, बाँझो जग्गाको उपयोग, करार खेती, बगरखेती, साना तथा लिफ्ट सिँचाइ, कृषि सडक जस्ता क्रियाकलाप विस्तार गरिनेछ । कृषि मन्त्रालय र अन्य निकायअन्तर्गतका कृषि अनुसन्धान केन्द्र, फार्मस्टेसनहरूको जग्गा बाझो नराखी सदुपयोगको सिद्धान्तअनुसार पूर्ण रूपमा उपयोगमा ल्याइने ती अधिकारीले बताए । त्यसको प्रभावकारी अनुगमनसमेत गर्ने कार्यक्रम रहेको उनको भनाइ छ ।"
विद्युत् र सिँचाइ प्राथमिकतामा,"काठमाडौं (कास) आगामी आर्थिक वर्षको बजेटमा विद्युत्को पहुँच, सिँचाइ र विद्युत् प्रणालीको सुधार प्राथमिकतामा राखिने भएको छ । सबैका लागि ऊर्जा भन्ने नाराका साथ विद्युत् पहुँच नपुगेका स्थानमा विद्युतीकरण गर्ने मन्त्रालयको योजना छ ।राष्ट्रपति विद्यादेवी भण्डारीले शुक्रबार संसद्मा सार्वजनिक गर्ने नीति तथा कार्यक्रममा ऊर्जाको पहुँच नपुगेको स्थानमा मिनी ग्रिड स्थापना गर्ने कार्यक्रम समावेश गरिने मन्त्री वर्षमान पुनले जानकारी दिए । हालसम्म ९७ वटा स्थानीय तह राष्ट्रिय ग्रिडमा नजोडिएको मन्त्रालयको तथ्यांक छ । यही वर्ष यी सबै स्थानीय तहलाई राष्ट्रिय ग्रिड वा मिनी ग्रिड स्थापना गरी ऊर्जाको पहुँच पुर्याउने मन्त्रालयको योजना छ । यी स्थानीय तहसहित तराई र हिमालका केही जिल्लामा २ सय मिनी ग्रिड स्थापना गर्ने घोषणा हुँदै छ ।प्रदेश २ मा यही वर्ष विद्युतीकरण सक्ने मन्त्रालयको योजना भए पनि कोरोनाका कारण रोकिएको छ । आगामी आवभित्र प्रदेश २, गण्डकी र प्रदेश ५ मा पनि पूर्णतः विद्युतीकरण गरिने योजना मन्त्रालयको छ ।प्रदेश १, कर्णाली र सुदूरपश्चिममा २ वर्षभित्र विद्युतीकरण सक्ने मन्त्रालयको योजना छ । योबाहेक कृषि क्षेत्रलाई महत्त्व दिन सिँचाइ आयोजनालाई प्राथमिकतामा राखिएको मन्त्री पुनले जानकारी दिए । उनका अनुसार सिँचाइका लागि सानो ट्युबवेल, डिप ट्युबवेल, लिफ्ट इरिगेसनजस्ता कामलाई प्राथमिकतामा राखिएको उनले बताए । कृषि उत्पादन बढाई नतिजामुखी कार्यका लागि सिँचाइ परियोजना अघि बढाइने उनको भनाइ छ । एक प्रदेश एक ठूला जलविद्युत् आयोजना लाई पनि प्राथमिकता दिइनेछ । यसले प्रादेशिक र क्षेत्रीय हिसाबले विद्युत्को सन्तुलन हुने उनले बताए । काठमाडौं उपत्यकासहित देशैभरका विद्युत् वितरण प्रणाली सुधारलाई पनि अघि बढाइने मन्त्री पुनले जानकारी दिए । आगामी दिनमा विद्युतीय चुलो र विद्युतीय सवारीको प्रवर्द्धनका लागि प्रणाली सुधार्न आवश्यक भएको उनले बताए । विद्युतीय चुलोको प्रोत्साहनका लागि ठूलो परिमाणमा अनुदान दिन लागिएको छ । आगामी आवमा विद्युत् व्यापारलाई मूर्तता दिने गरी नीतिगत निर्णय पनि अघि बढाउने मन्त्रालयको तयारी छ ।आगामी वर्षको बजेटमा ऊर्जा र सिँचाइ क्षेत्रका लागि १ खर्ब १२ अर्ब विनियोजन हुनेछ । ऊर्जा क्षेत्रका लागि मात्रै ७५ अर्बको सिलिङ तय हुने भएको छ । चालू आवमा ऊर्जा मन्त्रालयलाई ८१ अर्ब बजेट विनियोजन गरिएको थियो ।"
प्रक्रिया सुरु भएका योजना अलपत्र,"(वीरेन्द्रनगर)  कहिले कर्मचारी अभाव त कहिले संरचना अभावका कारण विकास बजेट खर्च गर्न नसकेको कर्णाली प्रदेश सरकारका लागि चालु आर्थिक वर्षको अन्त्यतिर कोरोना भाइरस (कोभिड१९) ले थप चुनौती थपेको छ । आर्थिक वर्ष सकिन करिब दुई महिना मात्र बाँकी रहँदा विकास बजेट मुस्किलले ९ दशमलव ६२ प्रतिशत खर्च भएको छ । चालु खर्च भने २० दशमलव १७ प्रतिशत भएको छ ।प्रदेश सरकारले एक जिल्ला एक एकीकृत नमुना बस्ती कार्यक्रमअन्तर्गत २५ करोड ५० लाख रुपैयाँ विनियोजन गरेको छ । तथ्यांक संकलन गरेर बस्ती निर्माण गर्ने योजना बनाए पनि लकडाउनले थप समस्या सिर्जना गरेको छ । कालीकोटको रास्कोटमा बस्ती बनाउनेबारे छलफल भएको मुख्यमन्त्री तथा मन्त्रिपरिषद् कार्यालयका सूचना अधिकारी केशव उपाध्यायले जानकारी दिए । रास्कोटले डीपीआर तयार पारिसकेको छ, उनले भने, लकडाउन नभएको भए कुन ठाउँमा निर्माण गर्ने भन्नेबारे यकिन गरिन्थ्यो, तर अहिले परिस्थिति नै यस्तो छ ।कोरोनाका कारण प्रदेश सरकारले अघि सारेको कर्णाली उज्यालो कार्यक्रम र मुख्यमन्त्री रोजगार कार्यक्रम पनि कार्यान्वयन हुन सकेका छैनन् । प्रदेश सरकारले कर्णाली उज्यालो कार्यक्रमका लागि ५० करोड र मुख्यमन्त्री रोजगार कार्यक्रमका लागि ९० करोड बजेट विनियोजन गरेको छ । कर्णालीका नागरिकलाई कर्णालीमै काम गर्ने अवसर प्रदान गर्न अघि सारिएको कार्यक्रम कोरोनाका कारण लागू गर्न नसकिएको उपाध्यायले जानकारी दिए । कार्यक्रमअन्तर्गत दैनिक ५ सय रुपैयाँका दरले ज्याला दिई १२ लाख ६० हजार दिन रोजगारी सिर्जना गर्ने प्रदेश सरकारको योजना थियो । मुख्यमन्त्री रोजगार कार्यक्रम जिल्लाजिल्लामा लागू गर्न तयार छौं, उनले भने, अब अवस्था हेरेर काम गर्छौं । सामान्य परिस्थिति भइदिएको भए अधिकांश ठूला योजना कार्यान्वयनको चरणमा गइसकेको हुने उनले बताए । कर्णाली उज्यालो कार्यक्रमका लागि पनि मुख्यमन्त्री तथा मन्त्रिपरिषद् कार्यालय र वैकल्पिक ऊर्जा प्रवर्द्धन केन्द्रबीच समझदारीपत्रमा हस्ताक्षर भएको थियो । कार्यक्रम कार्यान्वयनको पहिलो चरणमा आर्थिक तथा प्राविधिक कारणले निर्माण पूरा हुन नसकेका कर्णालीका विभिन्न जिल्लामा रहेका लघु तथा साना जलविद्युत् आयोजना निर्माण सम्पन्न गरिने भनिए पनि हालको परिस्थितिले गर्दा काम अघि बढ्न नसक्ने देखिएको छ । पूरा हुन नसकेका १९ आयोजनामध्ये दुईको टेन्डर भइसकेको थियो । तर लकडाउनले गर्दा बाँकी प्रक्रिया अघि बढाउन नसकिएको मुख्यमन्त्री तथा मन्त्रिपरिषद् कार्यालयले जनाएको छ । कर्णालीका केही जिल्लामा राष्ट्रिय प्रसारण लाइनको ३३ केभीए लाइन विस्तार पनि भइरहेको थियो । सुर्खेतबाबियाचौर र दुल्लुकालीकोट खण्ड, दैलेखदुल्लु र दैलेखजुम्ला खण्डको काम पनि अहिले रोकिएका छन् ।सहरी विकास तथा भवन निर्माण विभाग संघीय आयोजना कार्यान्वयन इकाई सुर्खेतले पनि नागरिक आवास कार्यक्रमअन्तर्गत जाजरकोटमा ४ सयवटा घर बनाउने काम पनि अघि बढ्न नसकेको बतायो । सानो योजना भए पनि प्राथमिकतामा परेको कार्यालयका सूचना अधिकारी रामकृष्ण आचार्यले जानकारी दिए । प्रदेश सरकारको उद्योग, पर्यटन, वन तथा वातावरण मन्त्रालयले चालु आवमा मुख्य पर्यटकीय गन्तव्य पुग्ने सडक निर्माणको काम सक्ने गरी काम थालेको थियो । तर तीव्रतासाथ काम हुने समयमै लकडाउन भएपछि पूर्वाधारतर्फ ठूला आयोजनाको काम बीचमै रोकिएका छन् । बुलबुले ताल विस्तार, प्रादेशिक सहिद पार्क तथा बोटानिकल गार्डेन, हाइटेक नर्सरी, पर्यटन सडकलगायत काम अघि बढ्न नसकेको मन्त्रालयका सूचना अधिकारी शेरबहादुर रोकायाले बताए । लकडाउने खुलेपछि मात्रै यी काम सुरु गर्न सकिने उनले बताए । प्रदेश सरकारले गत वर्ष प्रदेश राजधानी सुर्खेतमा प्रादेशिक रंगशाला निर्माण थाल्न बजेट विनियोजन गरेको थियो । पहाडी तथा उच्च हिमाली क्षेत्रमा बहुउद्देश्यीय खेलकुद रंगशाला निर्माणका लागि १५ करोड विनियोजन गरिएको भए पनि काम हुन सकेन । चालु आवमा पनि प्रदेश रंगशाला, हिमाली रंगशाला र तालिम केन्द्र स्थापना गर्न, चौरजहारी र रास्कोटमा रंगशाला निर्माण गर्न, क्रिकेट रंगशाला र कभर्ड हलको सम्भाव्यता अध्ययन गरी निर्माण अघि बढाउन ११ करोड ७५ लाख बजेट छुट्याई केही काम थाले पनि बीचमै रोकियो ।अहिलेको परिस्थितिले गर्दा विकास निर्माणका धेरै काम पछाडि धकेलिने सामाजिक विकासमन्त्री दल रावलले बताए । स्वास्थ्य, खेलकुद र शिक्षामा पूर्वाधारतर्फ धेरै काम यही बीचमा सुरु हुँदै थिए, उनले भने, कोरोनाले सबै अस्तव्यस्त भए, चाहेर पनि धेरै काम अगाडि बढाउन सकिएको छैन ।जिल्ला अस्पतालमा ५० शय्याबाट विशेषज्ञ सेवा प्रदान गर्ने र प्रत्येक स्थानीय तहमा १५ शय्याको अस्पताल निर्माण तथा अन्य सहयोगका लागि १३ करोड २५ लाख रकम विनियोजन गरिएको थियो । यी काम पनि रोकिएका छन् ।"
फेरि बन्द भयो सेयर बजार,"सवारी पास रद्द धितोपत्र बोर्डले यसअघि जारी गरेको सवारी पास रद्द गरेको छ । सरकारले लकडाउनलाई थप कडाइ गर्न निर्देशन दिएकाले ती पास रद्द गरिएको बोर्डद्वारा जारी विज्ञप्तिमा उल्लेख छ । वैशाख १ को निर्णयअनुसार धितोपत्रको दोस्रो बजारको कारोबार लकडाउनको अवधिभरका लागि स्थगन गरिएको हुँदा यसअघि नेपाल स्टक एक्सचेन्ज, सीडीएस एन्ड क्लियरिङ, धितोपत्र व्यवसायीलगायत संस्थालाई वैशाख ३१ सम्म जारी गरिएका सबै सवारी पास रद्द गरिएको छ, विज्ञप्तिमा भनिएको छ । अत्यावश्यक सेवा सञ्चालन हुने संस्थाका लागि बोर्डबाट जेठ १ देखि जारी गरिएको सवारी पास मात्र मान्य हुने पनि प्रस्ट्याइएको छ ।"
आर्थिक वृद्धिदर १५ हुने प्रक्षेपण,काठमाडौं (कास) कोरोना (कोभिड(१९) को संक्रमणका कारण यो वर्ष नेपालको आर्थिक वृद्धिदर १ प्रतिशत हाराहारीमा हुने अन्तर्राष्ट्रिय मुद्राकोष (आईएमएफ) ले प्रक्षेपण गरेको छ । यसअघिको आफ्नै प्रक्षेपण परिमार्जन गर्दै आईएमएफले यस्तो बताएको हो । लकडाउन र त्यसको असर लम्बिँदै गए वृद्धिदर अझै कम हुने आईएमएफले जनाएको छ ।चालू आर्थिक वर्षको ९ महिनासम्मको तथ्यांकका आधारमा आईएमफले उक्त प्रक्षेपण गरेको हो । आईएमएफको आर्टिकल फोर २०२० ले यो वर्षको आर्थिक वृद्धिदर करिब साढे ६ प्रतिशत र केही साताअघि सार्वजनिक विश्व आउटलुक मा यस्तो वृद्धिदर साढे २ प्रतिशत हुने प्रक्षेपण गरिएको थियो । आईएमएफको प्रक्षेपण नेपालको आफ्नै प्रक्षेपणभन्दा कम हो । केन्द्रीय तथ्यांक विभागले नेपालको वृद्धिदर २२७ प्रतिशत रहने प्रारम्भिक अनुमान गरेको थियो । सरकारले चालू आवका लागि साढे ८ प्रतिशत आर्थिक वृद्धिदरको लक्ष्य तय गरेको थियो । चालू आवमा नेपालको शोधनान्तर स्थिति ३ प्रतिशत ऋणात्मक (घाटा) मा रहने आईएमएफले जनाएको छ । यसअघिको आर्टिकल फोर प्रतिवेदनमा मुलुकको शोधनान्तर ऋणात्मक हुने भनिएको थिएन । शोधनान्तर दबाबमा जाने सम्भावना बढेको भन्दै सरकारले आईएमएफबाट करिब २६ अर्बबराबरको शून्य ब्याजदरको विशेष कर्जा र्यापिड क्रेडिट फेसिलिटी (आरसीएफ) सुविधा ल्याएको छ । सोही सुविधा दिएलगत्तै आईएमएफले शोधनान्तर ऋणात्मक हुने प्रक्षेपण गरेको हो । आरसीएफका लागि नेपालले गरेको आग्रहलाई आईएमएफ कार्यकारी समितिले गत बुधबार स्वीकृत गरेको हो । यस्तो सुविधा पाउने नेपाल ५०औं राष्ट्र हो । कोभिड(१९ का कारण अर्थतन्त्र जोखिममा परेकाले यस्तो अवस्थामा आपत्कालीन वित्तीय सहयोगका रूपमा उक्त सुविधा दिने निर्णय गरेको थियो ।यो वर्षका लागि नेपाललाई प्राप्त कोटा एसडीआर १ सय ५६९ मिलियन बराबर कर्जा सुविधा नेपालले पाएको हो । सन् २०१५ पछि नेपालले पहिलोपटक आरसीएफ सुविधा पाएको छ । सामान्यतः आरसीएफ र ईसीएफमार्फत लिएको कर्जा बजेटरी खर्च गर्न पाइँदैन । तर अहिले आईएमएफले बजेटरी खर्चमा समावेश गर्न पाउने गरी सुविधा दिएको हो । मुलुकको शोधनान्तर घाटामा जाने प्रक्षेपण आईएमएफले गरे पनि राष्ट्र बैंकले अस्वीकार गरेको छ ।
एनआईसीको १०५ ब्याज छुट,काठमाडौं (कास) एनआईसी एसिया बैंकले आफ्ना ऋणीहरूलाई कोरोना भाइरसले पारेको असरलाई ध्यानमा राख्दै जेठको कर्जाको ब्याजमा १० प्रतिशत छुट दिने भएको छ । बैंकले जेठसम्म तिर्नुपर्ने सम्पूर्ण बक्यौता रकम सोही मसान्तभित्र पूर्णरूपमा चुक्ता गरे ब्याज रकममा १० प्रतिशत र जरिवाना ब्याजको शतप्रतिशत रकम छुट दिने जनाएको हो ।
जापानबाट पनि ईसेवा,काठमाडौं (कास) ईसेवा मनी ट्रान्सफरले आफ्नो पहिलो सेवा जापानबाट सुरु गरेको छ । जापानको वर्ल्ड फेमिली रेमिटको डिजिटल माध्यमबाट रेमिट्यान्स कारोबार सुरु गरिएको कम्पनीका प्रबन्ध निर्देशक अजेश कोइरालाले जानकारी दिए । अब जापानमा रहेका नेपालीले ईसेवामार्फत नेपालमा रकम पठाउन सक्नेछन् ।
'अर्थतन्त्र जोगाउन पर्याप्त राहत',"काठमाडौं (कास) नेपाल उद्योग वाणिज्य महासंघले कोरोना भाइरसका कारण कोमामा जान लागेको अर्थतन्त्रलाई बचाउन सरकारले आगामी बजेटमार्फत पर्याप्त प्याकेज ल्याउन जोड दिएको छ । महासंघले बिहीबार आफ्ना प्रदेश अध्यायका पदाधिकारीहरूको सहभागितामा गरेको कोभिड१९ ः स्थानीय उद्योग व्यवसाय र अर्थतन्त्रमा परेको प्रभाव विषयक भर्चुअल छलफलमा अध्यक्ष भवानी राणा, उपाध्यक्ष किशोरकुमार प्रधानलगायतको सहभागिता थियो ।"
संघले दियो स्वास्थ्य सामग्री,"काठमाडौं (कास) रसायन तथा मेडिकल आपूर्ति संघले सरकारलाई स्वास्थ्य सामग्री सहयोग गरेको छ । संघका सदस्यहरूबाट संकलित सामग्री बिहीबार स्वास्थ्य तथा जनसंख्यामन्त्री भानुभक्त ढकाललाई हस्तान्तरण गरियो । संघले पञ्जा, केएन९० मास्क, सेनिटाइजर, व्यक्तिगत सुरक्षा उपकरण (पीपीई), थर्मोमिटरलालगायत सामग्री दिएको हो ।"
मुक्तिनाथको सीईओमा जोशी,काठमाडौं (कास) मुक्तिनाथ क्यापिटल लिमिटेडको प्रमुख कार्यकारी अधिकृत (सीईओ) मा कवीन्द्र विक्रमध्वज जोशी नियुक्त भएका छन् । जोशीले बिहीबार पदभार ग्रहण गरे । दुई दशकभन्दा बढी बैंकिङ क्षेत्रको अनुभव रहेका जोशी यसअघि एनआईबीएल एस क्यापिटलका महाप्रबन्धक थिए ।
प्रहरी पनि व्यास उक्लिए,"(दार्चुला)  जाडोयामका ६ महिना तल्लो क्षेत्रमा झरेको नेपाल प्रहरीको टोली बिहीबार व्यास गएको छ । व्यासका स्थानीयसँगै कात्तिक अन्तिमतिर व्यास गाउँपालिका२, दुम्लिङ झरेका उनीहरू सेनाको हेलिकप्टरबाट व्यास पुगेका हुन् ।दुम्लिङमा रहेको प्रहरीको सञ्चार टोली भने बुधबारै हिँडेको थियो । हातहतियार र बन्दोबस्तीको सामानसहित हेलिकप्टरबाट १० जना प्रहरी व्यास पुगेको जिल्ला प्रहरी कार्यालयले जनाएको छ । बुधबार बिहान दुम्लिङबाट हिँडेको टोली भने बाटोमै छ । उनीहरू शुक्रबारसम्म व्यास पुग्ने जिल्ला प्रहरी कार्यालयका डीएसपी पदमबहादुर विष्टले बताए ।यसअघिका वर्ष वैशाख दोस्रो सातासम्म व्यास पुग्ने प्रहरी बाटो नहुँदा बेंसीमै रोकिएका हुन् । नेपालबाट बाटो नभएपछि भारतीय बाटो प्रयोग गरी केही बन्दोबस्ती र रासन लिएर वैशाख सुरुमै माथि पुग्थे । यो वर्ष कोरोनाका कारण सीमानाका बन्द भएकाले कोही पनि व्यास जान सकेका थिएनन् । डीएसपी विष्टले भने, यसअघिका वर्षमा रासन, बन्दोबस्तीका सामान र जनशक्तिलाई भारतीय बाटोबाट पठाउन सकिन्थ्यो । यो वर्ष त्यो पनि सम्भव थिएन । भारतीय बाटो प्रयोग गरेर हतियार लैजान नमिल्ने हुँदा ढिलो गरी व्यास जानुपरेको उनको भनाइ छ ।सशस्त्र प्रहरीको बोर्डर आउट पोस्ट स्थापना गर्न आएको सेनाको हेलिकप्टरबाट नेपाल प्रहरीलाई पनि व्यास पठाइएको उनले बताए । सम्भव भए बिहीबारै सबै १८ जना प्रहरी र तिनलाई आवश्यक पर्ने बन्दोबस्तीको सामान, रासन र हतियार पठाउने तयारी छ, डीएसपी विष्टले भने, नभए शुक्रबार बिहानसम्म पठाइसक्छौं ।अहिले व्यासको सीतापुल र सीमा प्रहरी चौकी तिंकरका जनशक्तिलाई व्यास पठाइएको हो । उनले भने, तिंकरका प्रहरी केही दिन सीतापुलमै बस्छन् । तिंकरका स्थानीय गाउँ नफर्केको र माथिल्लो क्षेत्रमा हिउँ नपग्लेकाले एक सातापछि तिंकर जान्छन् ।यो वर्ष बाटो नहुँदा यहाँका आदिवासी जनजाति सौका समुदाय अहिलेसम्म गाउँ जान पाएका छैनन् । उनीहरू डेढ दशकदेखि भारतीय बाटो प्रयोग गरी व्यास बसाइँ सर्ने गरेका छन् । पञ्चायतकालमा बनेको दार्चुलातिंकर घोडेटो बाटो मर्मत गरी सञ्चालनमा ल्याउन सम्बन्धित निकायले चासो नदिँदा व्यास पुग्न भारतीय बाटो र हवाईमार्गबाहेकको विकल्प छैन । त्रिदेशीय सीमा क्षेत्र व्यासमा रहेका प्रहरी चौकीहरू विगतदेखि जीर्ण भवनमा बस्दै आएका छन् । ती भवन ओत लाग्नै नसकिने अवस्थामा छन् । २०२७ सालमा बनेको उक्त प्रहरी चौकी मर्मत हुन नसक्दा चुहिने गरेको त्यहाँ कार्यरत प्रहरीहरू बताउँछन् ।बर्सेनि जीर्ण अवस्थामा रहेको प्रहरी चौकीलाई पानी नचुहिने गरी मर्मत गर्नुपरेको प्रहरी निरीक्षक रूपसिंह साउदले बताए । मलगायत यसअघि यो पोस्टमा आउने सबै इन्चार्जले जिल्लालाई यसको अवस्थाबारे जानकारी गराए पनि लामो समयदेखि मर्मत हुन सकेको छैन, उनले भने ।यो प्रहरी चौकीले भारतीय सीमा क्षेत्र, सीतापुल नाका र छाङरुका स्थानीयलाई सुरक्षा दिँदै आएका छन् । प्रहरी सहायक निरीक्षकको नेतृत्वमा ९ जना सुरक्षाकर्मीले ६ महिनाका लागि व्यास क्षेत्रमा निगरानी गर्दै आएको जिल्ला प्रहरी कार्यालयका प्रमुख विष्टले बताए । प्रहरीलाई व्यासजस्तो चिसो ठाउँमा यस्तो भवनमा बस्न नसक्ने भनी माथिल्लो निकायलाई जानकारी गराइसकेको र सशस्त्र प्रहरीको जुन मोडेलमा घर बन्छ, त्यसैअनुसारको बनाउन लेखापढी भइसकेकाले नयाँ भवन बन्ने सम्भावना रहेको उनको भनाइ छ ।"
संक्रमित चढेको ट्रक खोजिँदै,नवलपरासी (कास) भारतको कोलकताबाट चितवनको भरतपुर आएका पूर्वी नवलपरासीका कोरोना संक्रमित पुरुष चढेको ना३ख २६२० नम्बरको ट्रकको खोजी तीव्र पारिएको छ ।जिल्ला प्रहरी प्रमुख एसपी दीपक रेग्मीले ट्रक अहिलेसम्म फेला नपरेको बताए । ट्रक चालकलाई संक्रमणको जोखिम भएकाले खोजी गरिएको हो । चालकको पनि कन्ट्याक्ट ट्रेसिङ गर्न र चालकको परीक्षण गराउन खोजी भइरहेको प्रहरीले जनाएको छ ।मंगलबार राति भरतपुरबाट उक्त ट्रक काठमाडौंका लागि हिँडेको थियो । भारतको कोलकातास्थित एक अर्धसरकारी कार्यालयमा कार्यरत देवचुली नगरपालिका१२ लक्ष्मीपुरका ती पुरुष गत मंगलबार त्यही ट्रकमा चढेर भरतपुर आएका थिए । उनका छिमेकी चिकित्सकले उनी आइरहेको जानकारी पाएपछि राति ११ बजे भरतपुरमा झारेर कोभिड१९ प्रयोगशालामा पठाएका थिए । उनको बुधबार स्वाब परीक्षण गर्दा संक्रमण देखिएको हो ।१३ जनाको रिपोर्ट नेगेटिभचितवनबाट सप्तरी पुगेका एक पुरुषमा कोरोना संक्रमण भेटिएपछि उनको सम्पर्कमा रहेकाको पनि परीक्षण गरिएको छ । ती व्यक्ति खैरहनी नगरपालिका१३ मा खानेपानीको पाइप बिछ्याउने आयोजनामा संलग्न थिए । उनको सम्पर्कमा रहेका १० जनाको स्वाब पीसीआरबाट र चार जनाको द्रुत परीक्षण (आरडीटी) बाट परीक्षण भएको छ । सबैको नतिजा नेगेटिभ आएको चितवन स्वास्थ्य कार्यालय प्रमुख दीपक तिवारीले बताए ।
संक्रमितको सम्पर्कमा रहेका सबैको स्वाब संकलन,"परिवार र छिमेकी क्वारेन्टाइनमा संक्रमण पुष्टि भएका व्यक्तिको प्रत्यक्ष सम्पर्कमा रहेका सात जनालाई क्वारेन्टाइन र तीन जनालाई आइसोलेसनमा राखिएको छ । प्रहरीका अनुसार भक्तपुरमा मंगलबार कोभिड१९ संक्रमण पुष्टि भएका २७ वर्षीय युवककी पत्नी, छोरा, घरमा डेरा बस्ने दुई जना, छिमेकी दुई जना, हजाम र दुई जना साथी गरी नौ जनाको परीक्षण गरेर क्वारेन्टाइनमा राखिएको छ । त्यस्तै, वैशाख २९ मा सुनसरीबाट आएर मध्यपुर थिमि नगरपालिका४ शंखधर चोकस्थित साथीको घरमा बसेकी युवतीमा कोरोना संक्रमण पुष्टि भएपछि कोठासँगैका एक जना र एम्बुलेन्समा लिन आएका दुई जनालाई आइसोलेसनमा राखिएको छ भने सुनसरी रामधुनीस्थित घरमा १९ जना र उपत्यका आउने क्रममा मोटरसाइकल चलाउने व्यक्तिलाई क्वारेन्टाइनमा राखिएको महानगरीय प्रहरी परिसर भक्तपुरका प्रमुख एसपी सविन प्रधानले बताए ।कञ्चनपुर संवाददाताका अनुसार काठमाडौंमा कोरोना संक्रमण देखिएकी महिलाको सम्पर्कमा आएका कञ्चनपुरको बेदकोट नगरपालिका१०, हरपालका परिवार र छिमेकीसहित ३० जनाको थ्रोट स्वाब संकलन गरिएको छ । जिल्ला स्वास्थ्य कार्यालय र बेदकोट नगरपालिकाको स्वास्थ्य टोलीले बिहीबार स्वाब संकलन गरेर परीक्षणका लागि सेती प्रादेशिक प्रयोगशालामा पठाएको छ । मंगलबार काठमाडौंमा संक्रमण पुष्टि भएकी महिला चैत ६ गते दुई बालबालिकासहित घरमा आएकी थिइन् । लकडाउनका कारण लामो समयसम्म घरमै रोकिएकी उनी वैशाख २८ मा अत्तरियासम्म छिमेकीको अटोमा र त्यहाँबाट सशस्त्र प्रहरीको गाडीमा काठमाडौं गएकी हुन् । उनलाई अटोमा पुर्याउने व्यक्तिको समेत स्वाब संकलन गरिएको जनस्वास्थ्य अधिकृत सिद्धराज भट्टले बताए ।"
अलमलमा अकमल,"लाहोर (एएफपी) पाकिस्तानी क्रिकेटबारे नाटकीय धारावाहिक बनाउने हो भने उमर अकमल गज्जब प्रत्याशी हुन्थे । बागी पाराको पात्रका लागि उनी फिट हुन्थे । उनी प्रतिभाशाली खेलाडी हुन्, यसमा कुनै शंका छैन । तर उनी आफ्नै ढंगका पनि छन्, कसैको केही नसुन्ने । कुनै समय उनलाई पाकिस्तानी क्रिकेटमा भविष्यको आसलाग्दो खेलाडी मानिएको थियो तर अहिले खेलमिलेमतो प्रकरणमा परेर तीन वर्षको प्रतिबन्ध लागेपछि अब उनको खेलजीवन के हुने हो भने प्रश्न गर्भमै छ ।सट्टेबाजले सम्पर्क गरे पनि त्यसबारे क्रिकेट पदाधिकारीलाई समयमै जानकारी दिन नपाएपछि मे २६ मा उनीमाथि अनुशासनको कारबाही भएको थियो । संयोग कस्तो भने त्यो दिन उनको ३० औं जन्मदिन परेको थियो । अब भने उनको खेलजीवन अलमलतर्फ धकेलिने निश्चित छ । आफ्नो खेलजीवनबारे बोल्न उनी तयार छैनन् । तर एउटा तथ्य के निश्चित छ भने यो घटनाक्रमले पाकिस्तानी क्रिकेट वास्तवमै कस्तो छ, त्यो भने छर्लङ्ग पार्छ ।अकमललाई प्रतिबन्धको सजाय सुनाउने क्रममा भनिएको छ, अकमल माफी दिन पनि योग्य छैनन् । रमिज राजा भने उनी जत्तिको क्रिकेट प्रतिभा गुमनाम हुन लागेकामा दुःख मान्छन् । रमिज पूर्वकप्तान त हुन् नै, अचेल कहलिएका क्रिकेट विश्लेषक पनि हुन् । उनी भन्छन्, अकमलले जे गरे, त्यसलाई स्विकार्न सकिन्न । खासमा यस्ता खेलाडीले समस्त पाकिस्तानी क्रिकेटलाई नै बिगार्ने काम गरिरहेका छन् । यसले न त पाकिस्तानी क्रिकेटको छवि राम्रो हुन सकेको छ ।सन् २००९ मा अकमलले आफ्नो टेस्ट जीवन सुरु गरेका थिए । उनले न्युजिल्यान्डविरुद्ध खेल्दै डेब्यु गरेका थिए । त्यतिबेला खेलमा कमेन्टेटरको भूमिका निभाइरहेकाले उनीप्रति इंगित गर्दै खुबै स्वादले भनेका थिए, यी हुन् पाकिस्तानी क्रिकेटको भविष्य । तर यी चाँडै समस्यामा फसिहाले, अनुशासन तोडेको आरोपमा । त्यसो त उनका दुई दाजुभाइ अमरन र एडनान पनि राम्रै क्रिकेट खेलाडी हुन्, कम्तीमा उनीहरू विवाद र कारबाहीमा परेनन् ।अन्तर्राष्ट्रिय क्रिकेटमा छिरेको केही महिना भएको थिएन, उनले अस्ट्रेलियामा खेल्न जानुअगाडि आफू चोटग्रस्त रहेको भनी झूटो बोलेका थिए । खासमा उनलाई कामरन पाकिस्तानी टिममा नपरेको रिस थियो । उनीलाई जरिवाना गरियो । ६ महिनाका लागि सूक्ष्म निरीक्षणमा राखियो । पाकिस्तानी क्रिकेटका सर्वाधिक सफल कप्तान मिसबाह उलहकले पनि अकमललाई सम्हाल्न सकेनन् । सन् २०११ मा जिम्बावेविरुद्ध गैरजिम्मेदवारीपूर्ण शट खेलको आरोपमा उनी टिमबाट हटाइए ।त्यसपछि त लामो संस्करणको क्रिकेटमा उनी कहिल्यै टिममा परेनन् । त्यसको एक वर्षपछि श्रीलंकामा भएको ट्वान्टी२० विश्वकपमा उनले अम्पायरसँग झगडा गर्ने काम पनि गरे । फेरि उनी जरिवाना तिर्न बाध्य रहे । सन् २०१४ मा उनी समस्यामा परे, तर यसपल्ट भने मैदानबाहिरको घटना थियो । राति अबेरसम्म लाहोरको आफ्नो घरमा साथीभाइसँग जमघट गरे अनि पछि बाटोमा निस्केर ट्राफिक प्रहरीसँग झगडा गरे ।उनी राम्रा खेलाडी थिए, त्यसैले सबै कप्तान र प्रशिक्षकको काम नै बनेको थियो, अकमललाई सुधार्ने । तर यो काममा कहाँ सफल भए र ? सन् २०१० देखि २०१६ बीच दुई अवसरमा वकार युनिसले पाकिस्तानी टिममा प्रशिक्षकको भूमिका निभाए । दुवै अवसरमा गैरअनुशासनको कामका लागि अकमललाई टिमबाट टाढा राख्न चाहे । वकारपछिका दक्षिण अफ्रिकी प्रशिक्षक माइक आर्थर र अकमलबीच पनि राम्रो सम्बन्ध बस्न सकेन । उल्टै ब्रिगिने काम मात्र भयो ।सन् २०१७ मा फिटनेस परीक्षणमा असफल भएपछि आर्थरले च्याम्पियन्स ट्रफीबाट अकमललाई घर फिर्ता पठाए । त्यसको एक वर्षपछि उनी तीन महिनाको प्रतिबन्धमा परे । कारण थियो, आर्थरसँग लाहोरको नेसनल क्रिकेट एकेडेमीमा मुखमुखै लाग्नु । अहिले आर्थर श्रीलंकाका प्रशिक्षक छन् । अकमल पतनको कारणमा खासै आश्चर्य मान्दैनन् उनी । उनको प्रतिक्रिया छ, अकमलले सबैलाई निराश बनाउने मात्र काम गरेका छन्, अरू केही होइन ।उनको तर्क छ, यो सबै घटनाक्रममा कोही एकजना मात्र दोषी छ भने त्यो अकमल नै हुन् । आफ्नो खेलजीवन अस्ताएको अकमलले खाली आफूलाई मात्र दोष दिन सक्छन्, अरू कसैलाई नानाथरी आरोप लगाएर काम छैन । खासमा अकमलले सन् २०१७ मा एकपल्ट माफी पनि मागेका थिए र भनेका थिए, म आफ्नो कामका लागि माफी माग्न चाहन्छु र लज्जित महसुस गरिरहेको छु । तर उनी आफ्नो बचनको पक्का कहाँ थिए र ?"
सिरी ए को लक्ष्य जुन १३,"रोम (एजेन्सी) इटाली सरकारको स्वीकृति पाएमा सिरी ए फुटबलले जुन १३ मा पुनः सिजन सुरु गर्ने तयारी गरेको छ । लिगको बुधबार भिडिया कन्फरेन्समार्फत बसेको साधारणसभाले सिरी ए पुनः सुचारु गर्ननिम्ति मिति प्रस्ताव गरेको हो । त्यसमा सरकारको निर्देशन र चिकित्सा मर्यादाक्रम भने कायम गरिने भनिएको छ । कोरोना भाइरस (कोभिड१९) को महामारीपछि लिग मार्च ९ मा स्थगित भएको थियो । १२ चरणका खेल अझै हुन बाँकी रहेको अवस्थामा लिग रोकिएको थियो । इटालियन शीर्ष डिभिजनका क्लबहरूले त्यसयता मेको सुरुदेखि मात्र प्रशिक्षण पुनः सुरु गरेका थिए । त्यसमा पनि खेलाडीहरूले एकल अभ्यास गर्नुपर्ने नियम छ ।सिरी ए को शीर्षस्थानमा युभेन्ट्स छ । लगातार १२ औं पटक लिग जित्ने दाउमा छ टुरिनको टोली । लाजियोभन्दा १ अंकले युभेन्ट्स अगाडि छ । सिरी ए का टोलीहरूले सोमबारबाट सामूहिक प्रशिक्षण गर्न सक्ने छन् । कोरोना संक्रमणले इटाली सबैभन्दा बढी प्रभाव पारेको राष्ट्र हो । यहाँ धेरै खेलाडी नै कोरोनाको संक्रमणमा परेका थिए । गत साता पनि फियोरेन्टिनाका तीन खेलाडी र तीन प्रशिक्षण टोलीका सदस्यमा कोरोना संक्रमित पाइएको थियो । टोरिनोका एक खेलाडीमा पनि संक्रमित भएका थिए । कोरोनाले महामारीको रूप लिएपछि युभेन्ट्सका स्टार पाउलो डिबाला दुईपटक कोरोनाको संक्रमणमा परेका थिए । एसी मिलानका पूर्वहस्ती पाउलो माल्दिनी र उनका छोरामा पनि कोरोना संक्रमण देखिएको थियो । इटालीमा कुल २ लाख २२ हजारभन्दा बढी मानिसमा कोरोनाको संक्रमण छ । त्यसमा ३१ हजारभन्दा बढीले ज्यान गुमाइसकेका छन् । मृत्यु हुनेमा इटालीभन्दा बढी विश्वका दुई शक्तिशाली राष्ट्र अमेरिका र बेलायतमात्र छन् । यता जर्मनीमा बुन्डेसलिगा यसै साता पुनः सुरु हुँदै छ । युनियन बर्लिनले आइतबार शीर्षस्थानको बायर्न म्युनिखसँग खेल्दै छ । शनिबार डर्बीमा बोरुसिया डर्टमन्ड र साल्केलगायतको खेल हुनेछ । युरोपमा लिग फुटबल पुनः सुचारु गर्न लाग्ने जर्मनी पहिलो राष्ट्र हो । कुनै खेलाडीलाई कोरोना भाइरसको संक्रमण भएमा त्यसले बुन्डेसलिगाको विनाश नै नहुने डर्टमन्डका प्रबन्ध निर्देशक क्रास्टन क्रामरले बीबीसीलाई बताएका छन् । फुटबल पुनः सुचारु हुने भएपछि हामीले राहत महसुस गरेका छौं, क्रामरले भने, एउटा यस्तो क्षण थियो, त्यहाँ हामीले धेरै कोरोनाको परीक्षण गरायौं । सबै नेगेटिभ नतिजा आयो ।जर्मन फुटबल वरिपरि अहिले पनि कोरोनोको त्रास छ । दुई साताअघि कोलोग्नका तीन खेलाडीमा कोरोना संक्रमण देखिएको थियो । जर्मनीको दोस्रो डिभिजनमा खेल्ने डिनामो ड्रेस्डोनले आफ्ना दुई खेलाडीमा कोरोना संक्रमण देखिएपछि पूरै टोलीलाई दुई साताको आइसोलेसनमा राखेको छ । अहिले सबै बुन्डेसलिगा टोली क्वारेन्टाइनमा छन् । एक सातादेखि होटलबाट सिधै अभ्यासमा जाने गरेका छन् । बुन्डेसलिगा पुनः सुचारु हुनु क्लब र लिगको भविष्यका लागि निकै महत्त्व भएको क्रामरले बताए । यस साताको खेल शनिबार, आइतबार र सोमबार हुनेछ । सबै खेल दर्शकबिनाको रंगशालामा खेलाइनेछ । क्रामरले डर्टमन्डको रंगशालाबाहिर वेस्टफालेनमा दर्शक जम्मा नहोऊन् भनेर पुलिस तैनाथ गरिने जनाए । दर्शकबिनाको खेललाई हामी कहिल्यै प्राथमिकतामा राख्दैनौं । तर संकट यस्तो छ कि हामीसँग अरू कुनै विकल्प पनि छैन । त्यसैले खेलै नहुनुभन्दा हुनु जाती हो, उनले भने । जर्मनीमा अहिले पनि तीन जनाभन्दा बढीको समूह बनाएर बस्न पाइँदैन ।"

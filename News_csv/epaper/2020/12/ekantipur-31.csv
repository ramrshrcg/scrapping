शीर्षक,विवरण
विभाजनको जिम्मा लिन दुवै पक्ष अनिच्छुक,"आयोगका अनुसार कानुनी रूपमा फिरादपत्र जस्तै दाबी पेस गरिनुपर्छ । ओली र दाहालनेपाल पक्ष दुवैले एकअर्कालाई कारबाही गरेको, केन्द्रीय समिति थपघट गरेको, विधान संशोधन गरेको जस्ता जानकारी आयोगलाई दिएका छन् । पुस १० मा पुष्पकमल दाहाल, माधवकुमार नेपालसहितका नेताहरूले आयोगमा पुगेर आफूहरू आधिकारिक रहेको दाबी गरेका थिए । भाषणमा उहाँहरूले पार्टीको आधिकारिकतामाथि दाबीकै कुरा गर्नुभयो, उहाँहरूले केही कागजात पनि बुझाउनुभयो, त्यो दलमाथिको दाबीसम्बन्धी नै होला भन्ने बुझियो, आयोगका एक पदाधिकारीले भने, तर, पछि अध्ययन गर्दा पार्टी अध्यक्षबाट ओलीलाई हटाएको, माधव नेपाललाई अध्यक्ष बनाएको जस्ता जानकारी मात्रै थियो । ऐनको दफा ४३ र ४४ अनुसारको माग दाबी थिएन । त्यसैले ठ्याक्कै विवाद निरूपण गर्ने ढंगले पस्नलाई समस्या भएको छ । दाहालनेपाल पक्षले २ सय ८७ जना केन्द्रीय समितिको हस्ताक्षर पनि आयोगलाई बुझाएका छन् । तर त्यसमा आधिकारिकताको मागदाबी छैन । दुवै पक्षका निर्णयहरूको जानकारी र नेताको भाषणलाई आधार बनाएर मात्रै दलको मान्यतासम्बन्धी विवादमा पस्न सकिँदैन, ती पदाधिकारीले भने, माग दाबी नआएसम्म नेकपाको आधिकारिकतासम्बन्धी विवादले औपचारिक रूप लिँदैन । आयोग १२ दिनभित्रै दुवै पक्षलाई कुनै न कुनै ढंगले पत्राचार गरेर दलको आधिकारिकतासम्बन्धी विषयको कानुनी पाटोबारे ध्यानाकर्षण गराउने छलफलमा छ । दाहालनेपाल पक्षका कानुन व्यवसायी पूर्वमहान्यायाधिवक्ता मुक्ति प्रधानले आफूहरू पार्टीको संस्थापन पक्ष रहेको तथा केन्द्रीय कमिटीको बहुमत पक्षको साथ रहेकाले स्वतः दलको आधिकारिकता आफूहरूसँग रहेको बताए । जसलाई समस्या छ, उहाँहरूले दाबी गर्ने हो, आयोगबाट पत्राचार भए हामीले जवाफ दिने हो, उनले भने, संस्थापन र बहुमत पक्षले होइन, अल्पमत महसुस गर्ने पक्ष आयोगमा दाबी गर्न पुग्ने हो । ओली पक्षको भनाइ पनि त्यस्तै छ । प्रधानमन्त्रीका कानुन विज्ञ सल्लाहकार बाबुराम दाहालले पार्टी फुटिनसकेको र एउटै रहेको दाबी गरे । आयोगमा पुगेर दलको आधिकारिकतामाथिको दाबी गरिहाल्नुपर्छ जस्तो लाग्दैन, अरू कसैले दाबी गर्यो भने आयोगले प्रतिवादको मौका देला, उनले भने, त्यस्तो अवस्थामा आयोगलाई जवाफ दिनेछौं । आयोगबाट कुनै प्रकारको पत्र आएको छैन । हामीलाई पार्टी फुटाउनु छैन, फुटेको पनि छैन ।"
ओलीदाहाल फोनवार्ता,"कार्की ब्यांकेटमा सुदूरपश्चिमका नेताकार्यकर्ताको भेलालाई सम्बोधन गरेपछि ओली बालुवाटार फर्किएका थिए । उनलाई बालुवाटारमै पुगेका पार्टी महासचिव विष्णु पौडेल र सुवास नेम्वाङले दाहालपत्नीलाई अस्पताल भर्ना गरिएको जानकारी दिएका थिए । उनीहरूकै सुझावअनुसार ओलीले दाहाललाई फोन गरेर सन्चोबिसन्चो सोधेका थिए । उहाँहरूका बीचमा त्यति धेरै लामो कुरा भएन, सन्चोबिसन्चो सोधपुछ भयो, सीताजीको स्वास्थ्यबारे प्रधानमन्त्रीज्यूले जानकारी लिनुभयो, नेम्वाङले कान्तिपुरसँग भने, त्यसपछि प्रधानमन्त्रीजीले म यहींबाट स्वास्थ्यलाभको कामना गर्छु, मेरोतर्फबाट शुभकामना दिनका लागि विष्णुजी र सुवासजीलाई अस्पताल पठाउँछु भन्नुभयो, हामी गएर आयौं । नेम्वाङले प्रधानमन्त्री र दाहालबीचको फोन संवादमा र आफूहरूको भेटमा अरू विषयमा कुराकानी नभएको बताए । प्रधानमन्त्री ओलीले पुस ५ गते प्रतिनिधिसभा विघटन गरेपछि नेकपाका अध्यक्षद्वय सत्ता र सडकमा विभाजित भएर एकअर्काका विरुद्ध खरो उत्रँदै आएका छन् ।"
नेपाल एयरलाइन्समा संक्रमित यात्रु,"(काठमाडौं)  मलेसियाबाट आएको नेपाल एयरलाइन्सले बुधबार कोरोना पोजिटिभ भएका एक यात्रुलाई काठमाडौं ल्याएको छ । १ सय ४५ यात्रु लिएर आएको विमानले रिपोर्ट पोजिटिभ भएका रौतहटका एक युवालाई ल्याएको हो । स्वास्थ्य सेवा विभागको हेल्थ डेस्कमा जाँच गर्ने क्रममा उनले रिपोर्ट पोजिटिभ देखाएका थिए । जहाज चढ्नु ७२ घण्टाअघि कोरोना परीक्षण गरेर नेगेटिभ आएको यात्रु मात्रै जहाजमा चढाउनुपर्ने अन्तर्राष्ट्रिय अभ्यास छ । यही अभ्यासअनुसार विदेशबाट आउने सबै यात्रुले पीसीआर गर्नुपर्ने हुन्छ । रिपोर्ट नेगेटिभ आएकालाई मात्रै जहाज चढाउनुपर्थ्यो तर नेपाल एयरलाइन्सको आरए ४१६ जहाजले बुधबार मलेसियाबाट पीसीआर रिपोर्ट पोजिटिभ देखिएको यात्रुलाई समेत ल्याएको हो । पीसीआर रिपोर्ट हेर्दा पोजिटिभ देखिएपछि उनलाई टेकुस्थित सहिद शुक्रराज ट्रपिकल तथा सरुवा रोग अस्पतालमा भर्ना गरिएको छ । अस्पतालका निर्देशक डा सागर राजभण्डारीले मलेसियाबाट पोजिटिभ भएर आएकालाई भर्ना गरिएको बताए । कुनै लक्षण नभएका संक्रमितको अवस्था सामान्य छ, उनले भने, भर्ना गरेर स्वाब परीक्षण गर्न ल्याबमा पठाइसकिएको छ । रिपोर्ट आउन बाँकी छ ।जहाजबाट ओर्लिएर टर्मिनलभित्र छिर्नेबित्तिकै हेल्थ डेस्कमा रिपोर्ट देखाउनुपर्ने हुन्छ । रिपोर्ट जाँच गर्ने क्रममा एक जना पुरुषलाई कोरोना पोजिटिभ देखिएको हो, एक स्वास्थ्यकर्मीले भने, जहाजबाट आएका यात्रुलाई पोजिटिभ देखिनेबित्तिकै हल्लीखल्ली भयो । त्यो जहाजबाट आएका यात्रुलाई छुट्टै राखेर व्यवस्थापनतिर लाग्यौं ।पोजिटिभ यात्रु कसरी ल्याइयो भन्ने छानबिन हुनुपर्ने स्वास्थ्य मन्त्रालयका एक चिकित्सकले बताए । जहाजले नै पोजिटिभ केस ल्याएपछि थप असुरक्षित भएको छ, उनले भने ।विमानमा आएका १ सय ४५ मध्ये ५४ जनालाई होटलको क्वारेन्टाइनमा राखिएको छ । अन्यलाई घरमा आइसोलेसन बस्नलाई पठाइएको विमानस्थल स्रोतले जनाएको छ । उक्त जहाज बुधबार बिहान पौने ९ बजे त्रिभुवन विमानस्थलमा अवतरण गरेको थियो । यो जहाजमा आएका यात्रु व्यवस्थापन गर्न तीन घण्टा लागेको विमानस्थलका एक सुरक्षाकर्मीले बताए । संक्रमितको नजिकको सिटमा बसेकालाई मात्रै होटलमा आइसोलेसनमा राखिएको हो, ती सुरक्षाकर्मीले भने । होटलको आइसोलेसनमा राखिएकाको पाँच दिनपछि पीसीआर हुनेछ ।"
किन दिनहुँ झ्यापझ्याप ?,"लोडसेडिङ अन्त्यको जस पाएका प्राधिकरणका तत्कालीन कार्यकारी निर्देशक घिसिङ गत भदौमा आफ्नो चारवर्षे कार्यकाल सकाएर प्राधिकरणबाट बिदा भएका थिए ।प्राधिकरणका पूर्वकार्यकारी निर्देशक घिसिङ भने प्राधिकरण व्यवस्थापनले माग, आपूर्ति र पूर्वाधारको व्यवस्थापन गरे मात्रै अहिलेको समस्या समाधान हुने टिप्पणी गर्छन् । समस्या देखिएको स्थानमा तत्काल रेस्पोन्स गर्ने, पूर्वाधारलाई चुस्तदुरुस्त राख्ने र माग अनि आपूर्तिको तालमेल मिलाए अहिलेको समस्या समाधान हुन्छ, उनी भन्छन्, यसका लागि व्यवस्थापनले चेन अफ कमान्डलाई पनि चुस्तदुरुस्त राख्नुपर्छ र कर्मचारीको मनोबल बढाउने काम गर्नुपर्छ ।कोभिड१९ का कारण उपत्यकासहित देशभर विद्युत्को उच्च माग नबढेको भए पनि यो वर्ष कुल ऊर्जाको माग भने बढेको प्राधिकरणले जनाएको छ । पुस १२ गते एक दिनमा कुल ऊर्जा खपत २ करोड १७ लाख १५ हजार युनिट भएको प्राधिकरणका प्रवक्ता मदन तिम्सिना बताउँछन् । यो वर्ष पुस १२ गते आइतबार २ करोड ५१ लख ६३ हजार युनिट (किलोवाट आवर) खपत भएको थियो । उपत्यकामा मात्रै आइतबार ३ सय ७६ मेगावाट विद्युत्को माग थियो ।देशमा ऊर्जाको माग बढेसँगै भारतबाट आयातित विद्युत्मा परनिर्भरता पनि बढेको छ । गत वर्ष पुस १२ गते भारतबाट कुल ४ सय ७१ मेगावाट विद्युत् आयात भएकामा यो वर्ष सोही दिन आयात बढेर ६ सय ३२ मेगावाट पुगेको छ । गत वर्ष पुस १२ गते भारतबाट ८० लाख युनिट आयात भएकामा यो वर्षको सोही दिन यो परिमाण बढेर १ करोड १० लाख युनिट पुगेको छ । सोमबार देखिएको समस्या प्राधिकरणको प्राविधिक तयारी नपुगेर पनि भएको हुन सक्ने प्राधिकरणका निमित्त कार्यकारी निर्देशक शाक्य स्विकार्छन् । एउटा क्षेत्रमा विद्युत् अवरुद्ध हुँदा अर्को क्षेत्रबाट वितण गर्दा भार बढेर विद्युत् अवरुद्ध हुने समस्या देखियो, उनले भने, यसलाई समाधानका लागि भारप्रेषण केन्द्रमा प्राविधिकको संख्या बढाइएको छ । मंगलबार उपत्यकामा देखिएको विद्युत् अवरुद्ध हुने समस्या नदोहोरिने उनको भनाइ छ । बानेश्वर क्षेत्रमा ६६ केभीले माग धान्न सकेन, उनले भने, यो क्षेत्रको भार पाटन क्षेत्रतर्फ सार्ने काम भइसकेको छ ।प्राधिकरणका पूर्वनिर्देशक घिसिङ काठमाडौं उपत्यकामा मात्रै पनि गत वर्षको भन्दा पिक डिमान्ड ७० मेगावाटले घटेको बताउँछन् । अहिले देखिएको समस्या प्राविधिक र पूर्वाधारको मात्रै होइन । विद्युत् अवरुद्ध हुने समस्या समाधानका लागि प्राधिकरण व्यवस्थापनले माग, आपूर्ति र पूर्वाधारलाई सन्तुलन गर्नुपर्छ, उनी भन्छन्, समस्या देखिएको ठाउँमा तत्कालै रेस्पोन्स गर्ने र कमजोर पूर्वाधार भएको स्थानमा समयमै मर्मतसम्भार गर्नुपर्ने हुन्छ ।विद्युत् अवरुद्ध हुने समस्या विद्युत्को अभाव भएर नभई व्यवस्थापकीय कमजोरीले भएको हुन सक्ने उनी बताउँछन् । मागभन्दा कम विद्युत् भएको अवस्थामा तत्काल विद्युत् आपूर्ति गर्न सक्ने गरी पूर्वाधार तयार भइसकेको छ भने सम्झौता पनि भइसकेको छ । आपूर्तिमा कमी हुन नदिन विद्युत् गृहलाई पनि समयमै मर्मत गरेर चुस्त राख्नुपर्छ भने आपूर्ति र मागलाई व्यवस्थापन गर्नुपर्ने हुन्छ, उनी भन्छन् । यसबाहेक समस्या आएका स्थानमा तत्काल गएर समाधान गर्नका लागि मातहतका कर्मचारीलाई प्रेरित गर्नुपर्ने उनी सुझाव दिन्छन् । योबाहेक तराई र अन्य कतिपय स्थानमा चुहावट बढेको भन्ने सुनेको छु । विद्युत् चुहावटका कारण पनि यस्तो समस्या आउने गर्छ, उनले भने, चुहावट रोक्न पनि व्यवस्थापनले ध्यान दिनुपर्छ ।"
खोप ल्याउन निजी क्षेत्रको पहल,"(काठमाडौं)  सरकारले कोभाक्स सुविधासँगै अन्य माध्यमबाट कोभिड१९ विरुद्घको खोप ल्याउन गृहकार्य थालेको छ । कोभाक्समा मात्र निर्भर नरही सुरक्षित र प्रभावकारी खोप उपलब्ध हुनासाथ ल्याउन छलफल सुरु भएको हो । यसका लागि सरकारले २ देखि ८ डिग्री सेल्सियसमा भण्डारण गर्न सकिने खोपलाई प्राथमिकतामा राखेको छ । ग्लोबल अलायन्स फर भ्याक्सिन एन्ड इम्युनाइजेसन (गाभी) को व्यवस्थापनमा कोभाक्स सुविधाबाट सहुलित दरमा आउने भनिएको २० प्रतिशत जनसंख्यालाई पुग्ने खोपको पहिलो लट सन् २०२१ को मार्चसम्ममा आउन सक्ने अनुमान छ । यो वर्षको डिसेम्बरदेखि नै विश्वका धेरै ठाउँमा कोभिडविरुद्घको खोप दिन सुरु भएको छ । सरकारले कोभाक्सबाहेक अन्य तरिका अपनाएर सुरक्षित र प्रभावकारी खोप छिटो ल्याउन तयारी गरिरहेको छ, स्वास्थ्य मन्त्रालयका सहप्रवक्ता डा समीरकुमार अधिकारीले भने । कोभाक्स सुविधाभन्दा पहिले नै बजारमा खोप उपलब्ध भएमा अन्य तरिका (खरिद गरेर) बाट ल्याउनेबारे छलफल भइरहेको जनाउँदै स्वास्थ्य मन्त्रालयका एक उच्च अधिकारीले भने, कोभाक्सबाट खोप आउन ढिलो भयो भने अन्य माध्यमबाट समेत ल्याउनुपर्ने निर्देशन छ । कोभाक्सलाई मात्र कुर्ने पक्षमा सरकार छैन । नेपाल सरकार र खोप उत्पादन गर्ने मुलुकको सरकार (जी टु जी), नेपाल सरकार र खोप उत्पादन गर्ने कम्पनी र निजी क्षेत्रको माध्यमबाट खोप ल्याउन तयारी भइरहेको डा अधिकारीले बताए । जी टु जी र जी टु के (कम्पनी) बाहेक निजी संस्थाले पनि आफू आधिकारिक विक्रेता रहेको भन्दै सरकारले तोकेको प्रक्रियाभित्र खोप ल्याउने प्रतिबद्घता व्यक्त गरे उनीहरूलाई पनि खोप ल्याउन दिनेबारे छलफल भइरहेको छ, स्वास्थ्य मन्त्रालयका अर्का अधिकारीले भने, अर्थ मन्त्रालयले खोप ल्याउनका लागि रकम सुनिश्चित गर्न स्वास्थ्य मन्त्रालयसँगै छलफल गरिरहेको छ ।सरकारले खोप द्रुत कार्य योजनाअन्तर्गत ८ वटा कार्यक्षेत्र विभाजन गरेर दिइएको काम गर्ने जिम्मेवारी कार्यदलका सदस्यहरूले पूरा गरिसकेका छन् । ८ वटा कार्यदलले आफूलाई जिम्मेवारी तोकिएअनुसारको काम सकेर स्वास्थ्य मन्त्रालयमा पेस गरेका छन्, डा अधिकारीले भने, खोपसँग सम्बन्धित प्राविधिक पक्षको काम सकिएको छ ।निजी क्षेत्रले समेत मुलुकमा खोप ल्याउन प्रयास सुरु गरेका छन् । निजी क्षेत्रले खोप ल्याउनका लागि सरकारको उच्च तहमा भेटवार्ता पहल गरिरहेका छन्, स्वास्थ्य मन्त्रालयका सहप्रवक्ता डा अधिकारीले भने, तर स्वास्थ्य मन्त्रालय र सरकारले निजी क्षेत्रलाई खोप ल्याउन दिने वा नदिनेबारे निर्णय गरेको छैन । हालसम्म मुलुकमा सञ्चालन भएका खोप अभियान सरकारले आफैं गरेको हो ।उनका अनुसार भविष्यमा निजी क्षेत्रबाट समेत खोप ल्याउने प्रावधान भएमा सरकारले तय गरेको नीति नियम, गाइडलाइनअन्तर्गत रहेर खोप आयात गर्नुपर्नेछ । स्वास्थ्य मन्त्रालयका अनुसार निजी क्षेत्रबाट दर्जनौं कम्पनीले खोप ल्याउन चासो देखाएका छन् । निजी क्षेत्रलाई खोप ल्याउन दिनका लागि सरकारले कानुनी रूपमा सहजीकरण गर्नुपर्नेछ ।गाभीका अनुसार हाल विश्वमा कोभिडविरुद्घ १५४ भन्दा बढी खोप प्रिक्लिनिकल अर्थात् जनावर र प्रयोगशालासम्बन्धी प्रयोगको चरणमा छन् । यस्तै २० वटा खोप पहिलो चरणको ट्रायल (परीक्षण) अन्तर्गत स्वस्थ युवा व्यक्तिमा सुरक्षा परीक्षण भइरहेको छ । यसअन्तर्गत ७ वटा प्रोटिन आधारित, ८ वटा भाइरल भेक्टर, ४ वटा न्युक्लिक एसिड र एउटा भाइरस आधारित खोप छन् ।"
प्रतिनिधिसभा विघटनले कानुन निर्माण ठप्प,"सकसमा कर्मचारी प्रशासनमुलुकको तीनै तहको सरकार सञ्चालनमा प्रभाव पार्ने कर्मचारी प्रशासनको व्यवस्थापन र परिचालन लामो समयदेखि दिशाहीन बन्दै आइरहेको अवस्थामा निजामती विधेयक संसद्बाट पारित हुन नसक्दा आगामी दिन प्रशासनिक क्षेत्रको व्यवस्थापन र कर्मचारी परिचालनमा समस्या थपिने सरोकारवालाले चिन्ता व्यक्त गरेका छन् । प्रतिनिधिसभा विघटन भएपछि एक लाख ३८ हजार दरबन्दी रहेको मुलुकको कर्मचारी प्रशासनमा नकारात्मक प्रभाव पर्ने देखिएको छ । प्रदेश र स्थानीय तहलाई समेत मार्ग निर्देशन गर्ने गरी छाता ऐन बनाउन नसक्दा यसको असर सबैतिर पर्ने निश्चित छ । संघीय मामिला तथा सामान्य प्रशासन मन्त्रालयका प्रवक्ता वसन्त अधिकारीका अनुसार संघीय निजामती विधेयक छाता ऐनका रूपमा आउने भएकाले यसको आवश्यकता मुलुकभरका कर्मचारी परिचालन र व्यवस्थापनसँग जोडिएको छ । उनले ऐनको अभावमा कतिपय विषय कार्यान्वयनमा समस्या परेको स्विकारे । मुख्यतः स्थानीय तह र प्रदेशमा पठाउने प्रदेश सचिव, स्थानीय तहमा पठाउने प्रशासकीय अधिकृतलगायतको विषयमा अन्योल रहेको छ । संविधानले कल्पना गरेको संघीय कानुनको निर्माण र कार्यान्वयन संघीयताकै एउटा चरण हो । उक्त कानुन नबन्दा कर्मचारीको सरुवा, बढुवा, पदस्थापन, वृत्तिविकास जस्ता विषयमा अन्योल सिर्जना हुने मन्त्रालयका कर्मचारी बताउँछन् । अन्तरिम रूपमा ल्याइएको कर्मचारी समायोजन ऐन कार्यान्वयनका क्रममा देखिएको विकृति हटाउन पनि संघीय ऐन अति आवश्यक भएको तर्क अधिकारीहरूको रहेको छ । तत्कालीन संघीय मामिला तथा सामान्य प्रशासनमन्त्री हृदयेश त्रिपाठीले एक वर्षअघि राज्य व्यवस्था समितिमा बोल्दै २०७६ मंसिर १० गतेको बैठकमा केही दिनमै निजामती विधेयकको विषयमा उठेका विवाद टुंग्याउने उद्घोष गरेका थिए । तर उक्त विधेयक मन्त्रीले घोषणा गरेको ८ महिनापछि असारमा समितिबाट अल्पमत र बहुमतका आधारमा पारित भएको थियो । समितिले पारित गरेको विधेयकको प्रावधानमा मन्त्री त्रिपाठी सहमत थिएनन् । तर उक्त विधेयकको प्रतिवेदन पेस नहुँदै प्रतिनिधिसभा विघटन भएको छ ।कर्मचारी भर्ना र व्यवस्थापनका लागि वाग्मती र लुम्बिनी प्रदेश एवं प्रदेश १ र २ ले लोकसेवा आयोग गठन गरेका छन् । प्रदेश २ र वाग्मतीले कर्मचारी भर्ना प्रक्रिया पनि सुरु गरेका छन् । प्रदेश २ मुख्यमन्त्री कार्यालयका सचिव तथा प्रवक्ता भूपाल बरालका अनुसार संघीय कानुन नबनेकाले प्रदेश संसद्ले निजामती कानुन पारित नै गरिसकेको छ । उनका अनुसार कर्मचारी पदपूर्तिको प्रक्रियासमेत सुरु गरिएको छ । वाग्मती र लुम्बिनी प्रदेशले पनि भर्ना प्रक्रिया सुरु गरेका छन् । कतिपय प्रदेशले कुन कानुनअन्तर्गत कर्मचारीलाई नियुक्ति दिने भन्ने विषय अन्योल छ । अब संघीय निजामती ऐन बन्ने विषय अनिश्चित भएपछि प्रदेश र स्थानीय तहलाई आफैं कानुन बनाएर लागू गर्नुपर्ने झन् बाध्यता सिर्जना भएको छ । नवनियुक्त संघीय मामिला तथा सामान्य प्रशासनमन्त्री गणेशसिंह ठगुन्नाले पदभार ग्रहण गर्दै निजामती ऐनको विषयलाई छिट्टै टुंग्याउने बताएका छन् । तर प्रतिनिधिसभा नभएको अवस्थामा उक्त ऐन कसरी लागू गर्ने भन्ने आधार देखिँदैन ।"
छानबिन सुरु भएपछि भागे अमेरिकी चिकित्सक,"(काठमाडौं)  अस्पतालभित्रै चर्च स्थापना गरेर हिन्दु र बौद्धमार्गी नेपाली नागरिकलाई गैरकानुनी रूपमा धर्म परिवर्तन गराएको आरोपमा सरकारले छानबिन सुरु गरेपछि काभ्रेको बनेपास्थित शिर मेमोरियल अस्पतालका चिकित्सक एवं प्रमुख कार्यकारी अधिकृत (सीईओ) समेत रहेका अमेरिकी नागरिक डा डेल माइकल मोल भागेका छन् ।कारबाही हुनु २ दिनअगावै ५०६०२०७२१ राहदानी वाहक उनी पत्नी सुशन मोलसहित सोमबार अमेरिका प्रस्थान गरेका हुन् । अस्पतालको वेबसाइटमा उल्लेख भएअनुसार डेल अझै प्रमुख कार्यकारी अधिकृत र पत्नी सुशन सोही अस्पतालकी कर्मचारी हुन् । उनी प्रोजेक्ट विज्ञका रूपमा कार्यरत थिइन् । डेल दम्पती सन् २०१५ डिसेम्बरदेखि अस्पतालमा कार्यरत थिए । शिर मेमोरियल अस्पताल सन् १९६० बाट अमेरिकी नागरिक चार्ल्स जे शिर र उनकी धर्मपत्नी क्यारोलिनका नाममा स्थापना भएको थियो । यो अस्पताल मेरिकास्थित सेभेन्थ डे एडभेन्टिस्ट चर्चको समेत सहयोगमा खोलिएको थियो ।गृह मन्त्रालयबाट भइरहेको आन्तरिक अनुसन्धान र त्यसपछि पक्राउ पर्न सक्ने सुइँको पाएपछि उनी पत्नीसहित नेपाल छोडेर भागेको गृह मन्त्रालय स्रोतले जानकारी दियो । संविधानको धारा २६ मा कसैको धर्म परिवर्तन गराउने वा अर्काको धर्ममा खलल पार्ने काम वा व्यवहार गर्न वा गराउन हुँदैन र त्यस्तो कार्य कानुनबमोजिम दण्डनीय हुनेछ भनिएको छ । संविधानको त्यही व्यवस्थाअनुसार मुलुकी अपराध संहिता २०७४ को दफा १५८ मा कसैले कसैको धर्म परिवर्तन गराउन वा सो कुराको उद्योग वा दुरुत्साहन दिन हुँदैन भनिएको छ ।संहिताको दफा २ मा कसैले कुनै जात, जाति वा सम्प्रदायमा सनातनदेखि चलिआएको धर्म, मत वा आस्थामा खलल पार्ने कुनै काम वा व्यवहार गर्न वा खलल हुने गरी कुनै प्रलोभन देखाई वा नदेखाई कुनै धर्ममा परिवर्तन गराउन वा धर्म परिवर्तन गराउने नियतले त्यस्तो धर्म वा मत प्रचार गर्न हुँदैन भनिएको छ । यस्तो कसुर गर्नेलाई ५ वर्षसम्म कैद र ५० हजार रुपैयाँसम्म जरिवाना हुने कानुनी व्यवस्था छ । सामाजिक सेवाका नाममा युरोप, अमेरिका, अफ्रिका र कतिपय एसियाली मुलुकबाट नेपालमा भित्रिएका गैरसरकारी संघसंस्थामार्फत प्रलोभन र प्रभावमा पारेर धर्म परिवर्तन गराएको आरोप लाग्दै आएको छ । यसलाई बल पुग्ने गरी पछिल्लो पटक शिर मेमोरियल अस्पतालभित्रै योजनाबद्ध रूपमा धर्म परिवर्तन गराएको आरोप बाहिर आएको हो । पक्राउअघि नै भागेपछि अध्यागमन विभागले गृहसचिव महेश्वर न्यौपानेको सिफारिसमा डेललाई ५ वर्ष नेपाल फर्किन नपाउने गरी मंगलबार कालोसूचीमा राखेको छ ।अध्यागमन विभागका महानिर्देशक रमेशकुमार केसीले डेल कारबाही हुनुअगावै नेपाल छोडेर भागिसकेकाले उनलाई ५ वर्षका लागि कालोसूचीमा राखिएको बताए । अनुसन्धान भएर कारबाही प्रक्रिया अघि बढ्दै थियो, त्यसअघि नै उनी नेपाल छोडेर अमेरिका गइसकेका रहेछन्, महानिर्देशक केसीले भने, त्यसपछि अध्यागमन ऐन २०४९ र कार्यविधि २०६५ अनुसार ५ वर्ष नेपाल फर्किन नपाउने गरी डेललाई कालोसूचीमा राखेका छौं । ६ वर्षदेखि ग्राटिस (निःशुल्क) भिसा सुविधामा बस्दै आएका डेल दम्पती धर्म परिवर्तनको कसुरमा छानबिनमा परेपछि नोभेम्बर अन्तिममा उनले भिसा परिवर्तन गरी पर्यटक भिसा नियमित गरेका थिए । २७ नोभेम्बरमा उनको ग्राटिस भिसा अवधि सकिएपछि त्यसपश्चात् उनले पर्यटक भिसा लिएर भाग्ने योजना बनाएका थिए ।एक महिना अघिबाटै गृहले डेलले अस्पतालभित्रै चर्च स्थापना गरेर त्यहाँ आउने बिरामीलाई धर्म परिवर्तन गराउन दबाब दिएको उजुरीपछि छानबिन थालेको थियो । त्यहाँ कार्यरत कर्मचारीमाथि पनि डेलले दुर्व्यवहार गरेको उजुरी अध्यागमन विभागमा परेको थियो । गृहबाट थप अनुसन्धानका लागि जिल्ला प्रशासन कार्यालय काभ्रेलाई निर्देशन दिइएको थियो । त्यसपछि काभ्रेका प्रमुख जिल्ला अधिकारी (प्रजिअ) शिवराम पोखरेलले सहायक प्रजिअ लक्ष्मीदेवी हुमागाईं खतिवडाको संयोजकत्वमा छानबिन समिति नै गठन गरेका थिए । समितिले अस्पताल परिसरमा चर्च स्थापना गरेर क्रिश्चियन धर्मसम्बन्धी गतिविधि हुने गरेको रिपोर्ट तयार पारेको थियो । तर रिपोर्ट गृहमा आइनपुग्दै डेलले स्थायी रूपमा नेपाल छाडेर अमेरिका भाग्ने योजना बनाइसकेको खुलेको छ । काभ्रेका प्रजिअ पोखरेलले छानबिन समितिको प्रतिवेदनबारे गृहलाई जानकारी गराइएको बताए । अस्पतालमै चर्च स्थापना गरेर जबर्जस्ती धर्म परिवर्तन गराउने कार्यमा डेलको संलग्नता रहेको उजुरीपछि छानबिन समिति बनाएका थियौं, प्रतिवेदन कार्यान्वयनका क्रममा रहेकै बेला डेल विदेश गइसकेको हामीले सुनेका छौं, उनले भने, कसैले कसैलाई प्रलोभन र प्रभावमा पारेर धर्म परिवर्तन गराउन पाउँदैन, यस्तो कार्यमा संलग्नलाई कारबाहीको दायरामा ल्याइनेछ । उनले शिर मेमोरियल अस्पतालभित्र डेल हिँडिसकेपछिका गतिविधिमा पनि सूक्ष्म निगरानी राखिएको बताए । विभागका महानिर्देशक केसीले पनि विभिन्न आवरणमा नेपालमा आएका विदेशी नागरिक धर्म परिवर्तनलगायत कानुनले वर्जित गरेका गतिविधिमा संलग्न हुने गरेको र यसलाई विभागले कडाइका साथ नियमन थालेको पनि बताए । देशभरका प्रजिअहरूलाई पनि विदेशी नागरिकका गतिविधिलाई सूक्ष्म निगरानीमा राख्न निर्देशन दिइएको पनि बताए ।"
मन्त्रिपरिषद् पुनर्गठनविरुद्धको निवेदनमा सुनुवाइ स्थगित,"काठमाडौं (कास) प्रतिनिधिसभा विघटनपछि सरकारले गरेको मन्त्रिपरिषद् पुनर्गठनविरुद्ध परेका निवेदनमाथि सर्वोच्च अदालतमा बुधबार तोकिएको सुनुवाइ स्थगित भएको छ । वरिष्ठ अधिवक्ता दिनेश त्रिपाठी र अधिवक्ता लोकेन्द्र ओलीले दायर गरेका निवेदन एकल इजलासमा सुनुवाइ तोकिए पनि हेर्न नभ्याइएकाले स्थगन गरिएको सर्वोच्च अदालतले जनाएको छ । सर्वोच्चले न्यायाधीश ईश्वरप्रसाद खतिवडालाई एकल इजलासका लागि तोकेको थियो ।प्रतिनिधिसभा विघटन गरी निर्वाचन घोषणा गरेको सरकारले मन्त्रिपरिषद् हेरफेर गर्न नमिल्ने दाबीसहित सर्वोच्चमा दुइटा निवेदन दर्ता भएका थिए । कामचलाउ सरकारले विश्वव्यापी मान्यताअनुसार मुलुकको दैनिक काम मात्रै सञ्चालन गर्न सक्ने भन्दै निवेदनमा मन्त्रिपरिषद्मा नयाँ नियुक्ति, हेरफेर र कार्यविभाजन गर्न नसकिने उल्लेख छ । निवेदनमा गत १० गते प्रधानमन्त्रीको सिफारिसमा मन्त्रिपरिषद्मा गरिएको नयाँ नियुक्ति, हेरफेर र कार्यविभाजनलाई बदर गर्न माग गरिएको छ । निवेदनमा प्रधानमन्त्रीले मन्त्रिपरिषद्बाट थप नियुक्ति, हेरफेर र कार्यविभाजन नगर्न आदेश जारी हुनुपर्ने मागसमेत गरिएको छ । कोरोना भाइरस संक्रमणको जोखिम रहेकाले स्वास्थ्य मापदण्डहरू पालना गर्दै निर्वाचन प्रचारप्रसार र मतदानलगायत प्रक्रियाको विस्तृत कार्ययोजना प्रस्तुत गर्न पनि निवेदकले माग गरेका छन् ।"
प्रतिनिधिसभा विघटनबारे आआफ्नै तर्क,"तेस्रो कारण ः ओली स्वेच्छाचारी भएप्रधानमन्त्री ओलीले सरकारमा गरेका कतिपय निर्णय र नियुक्तिहरूमा यो पक्षको आपत्ति रहँदै आयो । उनले आफ्नै पक्षकालाई च्यापेको र अर्को पक्षलाई सधैं किनारामा पारेको गुनासो दाहालनेपाल पक्षको छ । संवैधानिक परिषद्सम्बन्धी अध्यादेश ल्याएर आफूनिकटहरूलाई नियुक्ति दिँदा होस् या राजदूत, मन्त्री नियुक्तिका बेला ओलीले सल्लाह नै नगरेको र आफूहरूको अपमान गरेको यो पक्षका नेता बताउँछन् । प्रतिनिधिसभा विघटनको दिन पनि ओलीले झुक्याएर त्यो निर्णय गरेको आरोप दाहालले लगाइसकेका छन् । संसद् विघटनको दिन उहाँले मलाई झुक्याउनुभयो, सिफारिस दुईचार दिन अनुमोदन नगराउनुस् भन्न राष्ट्रपतिकामा जान्छु भन्नुभयो तर हतारहतार अनुमोदन गराएर आउनुभयो, दाहालको भनाइ छ, अध्यादेश फिर्ता लिन्छु भनेर मन्त्रिपरिषद् बैठकमा जानुभयो, संसद् विघटनको प्रस्ताव पारित गराउनुभयो । ओलीसँग दाहालनेपालको गुनासो बैठकमा बसाइ नमिलेकोदेखि ओली बैठकमा उपस्थित नभएकोसम्म छन् । यही गुनासोको आकार बढ्दै विवादमा परिणत भएपछि स्वभावतः नेकपा विभाजित भएको छ ।"
"दाहालनेपालले गल्ती गरेका हुन्, ओलीले राजनीतिक अपराध","नारायण ढकाल, लेखकविश्लेषकनेकपाको विवाद अहिले न्यायिक निकायमा छ, त्यसैले निरूपण गर्ला, भविष्यबारे बाँकी नभनौं । तर पारदर्शी हिसाबले नेकपा एकताको आधार बन्नुपर्थ्यो, त्यो भएन । पार्टी एकता नै लोकतन्त्रको हिस्सा केही माथिल्लो तहकाले मिलेर खाने हिसाबले भयो । त्यो गल्ती कमीकमजोरीमा औंला नउठाईकन जसरी अगाडि बढे, त्यसमा उनीहरूको सबैभन्दा ठूलो कमजोरी छ । नेतृत्व अविश्वसनीय बन्दाबन्दै पार्टीभित्रको अन्तरसंघर्ष कम गर्न कहिल्यै शुद्धीकरणका कुरा उठेनन्, मार्गचित्र कोरिएनन् । तर यही आधारमा ओलीजीले काम गर्न दिएनन् र संसद् भंग गरें भन्नुभएको छ । त्यो तर्कहीन गुनासो हो, आफ्नो बाटो सही बनाउन कुतर्क गर्नुभएको हो । अविश्वासको प्रस्ताव आउँथ्यो भने पनि उहाँले संसदीय दलमा सामना गर्नुपर्थ्यो र अल्पमत भए पद त्याग गर्नुपर्थ्यो । उहाँले संसदीय दलमा आफूलाई टेस्ट नै गर्नुभएन । उहाँले भनेझैं महाअभियोग लाग्थ्यो भने राष्ट्रपतिले पनि सामना गर्नुपर्थ्यो । अर्को कुरा, हिजो जुन बेला पार्टी एक थियो, त्यो बेला पनि उनीहरूले साँचो कार्यदिशा, समाजवादी बाटो विकृतिमाथि हस्तक्षेप गर्ने गरी लिएका थिएनन् । त्यसमा माधव, प्रचण्डजीको पनि कमजोरी छ । तर उहाँहरूले पार्टीको हिस्सा माग्नुभयो भन्दैमा देशले भरोसा गरेको संविधान नै च्यात्नु त भएन नि । प्रचण्ड र माधव नेपालहरूले गल्ती गर्नुभएको होला तर ओलीजीले राजनीतिक अपराध गर्नुभएको हो ।"
प्रधानमन्त्री ओलीले किन सम्झिए खाम ?,"(काठमाडौं)  प्रधानमन्त्री केपी शर्मा ओलीले बुधबार राजधानीमा आयोजित सुदूरपश्चिम प्रदेशस्तरीय कार्यकर्ता भेलामा कालीबहादुर खामहरू कता छन् ? भनी प्रश्न गरेका छन् । प्रधानमन्त्री ओलीले अरू कैयन् कार्यकर्ता र कमान्डर छाडेर खामकै नाम लिनुको खास अर्थ छ । सशस्त्र द्वन्द्वकालमा माओवादीको छापामार कमान्डर रहेका खाम पुष्पकमल दाहालका विश्वासपात्र मानिन्थे । दाहाल अहिले नेकपाको अर्को समूहको नेतृत्व गर्छन् । कोटेश्वरका व्यापारी रामहरि श्रेष्ठको हत्या घटनामा खाम मुछिएका छन् । चितवन जिल्ला अदालतमा रहेको त्यो मुद्दामा उनी प्रतिवादीको सूचीमा छन् । खाम प्रहरी र राज्यसंयन्त्रको दृष्टिकोणमा फरार अभियुक्त हुन् । श्रेष्ठको अपहरण र कुटपिटमा निर्देशन दिएको आरोपमा खामलाई पनि जिल्ला अदालत चितवनमा मुद्दा चलाइएको थियो । मुद्दा दर्ता भएदेखि नै खाम अदालतमा उपस्थित भएका छैनन् । उनी नभेटिएका कारण देखाई जिल्ला अदालतले उनीसहित हत्यामा जोडिएका केशव अधिकारी र गंगाराम थापाको मुद्दालाई मुल्तबीमा राखेको छ । बुधबार राजधानीमा आयोजित कार्यक्रममा प्रधानमन्त्री ओलीले राज्यको नजरमा तिनै फरार अभियुक्तप्रति घुमाउरो रूपमा सहानुभूतिका शब्दहरू खर्च गरे । खामसहित फरार रहेको उनको टोली लाई पक्राउ गर्ने र जिल्ला अदालतमा उभ्याउने चुनौती प्रहरीसामु छ । प्रहरीको संयन्त्रले चाहने हो भने उनी तत्काल पक्राउ समेत पर्न सक्छन् । तर १२ वर्षसम्म भेट्न नसकेको भनी प्रहरीको बहानाबाजीको फाइदा उठाइरहेका उनैबारे प्रधानमन्त्री ओलीले घुमाउरो रूपमा सहानुभूति राखिदिए । प्रधानमन्त्रीज्यूले अशोभनीय कुरा गर्नुभयो । अदालतमा अभियुक्त भनी पेस भएका व्यक्तिबारे यसरी टिप्पणी गर्न मिल्दैन । उनीप्रति सहानुभूति गर्नु आपत्तिजनक छ, वरिष्ठ अधिवक्ता दिनेश त्रिपाठीले कान्तिपुरसित भने, राजनीतिक फाइदाका लागि यस्तो संवेदनशील प्रश्न जोडिएका विषयमा नबोल्नु नै राम्रो हुने थियो । पूर्वप्रधानमन्त्री दाहाल नजिकका भनेर चिनिने खाम अब कुनै पनि बेला पक्राउ पर्न सक्ने जोखिम उच्च छ । किनभने दाहालसँग ओलीको सम्बन्ध बिग्रिइसकेको छ । यही कुरा सार्वजनिक रूपमा बोलिदिए आफूमाथि जोखिम हुने ठानी खाम र उनका साथीहरू प्रधानमन्त्री ओली वा उनले नेतृत्व गरेको नेकपाको समूहमा नजिक हुने सम्भावना रहन्छ । १२ वर्षसम्म संरक्षण प्रहरीले अनुसन्धान थालेको मितिबाट गणना गर्ने हो भने खामसहित उनका साथीहरू कानुन छल्दै फरार भएको करिब १२ वर्ष बितेको छ । रामहरिको हत्या घटनाको अनुसन्धानमा थप बल पुगोस् भनेर त्यतिबेला नै पूर्वन्यायाधीश राजेन्द्रकुमार भण्डारीको संयोजकत्वमा एउटा छानबिन आयोग बनाइएको थियो । आयोग सदस्यमा वरिष्ठ प्रहरी अधिकृत अमरसिंह शाह र उपन्यायाधिवक्ता शरदराज गौतम थिए । आयोगले तत्कालीन प्रधानमन्त्री गिरिजाप्रसाद कोइरालालाई प्रतिवेदन बुझाउँदै खामलाई प्रमुख योजनाकारका रूपमा औंल्याएको थियो । त्यसलगत्तै सरकार फेरियो र पुष्पकमल दाहाल प्रधानमन्त्री भए । पूर्वन्यायाधीश भण्डारी नेतृत्व आयोगको प्रतिवेदनलाई मुद्दाको मिसिलमा नै राखिएन । तर मुद्दाको अभियोजन गर्ने प्रहरी र त्यसपछि सरकारी वकिलले अपहरण तथा शरीर बन्धक, कुटपिट अनि ज्यान मारेको मुद्दा नचलाई कर्तव्य ज्यान को अभियोगमा मात्रै मागदाबी लिए । अपराधलाई संकुचित बनाउँदा अपहरणमा संलग्नहरूले उन्मुक्ति पाए भने केशव अधिकारी र गंगाराम थापा मात्रै कुटपिटमा संलग्न भएको भन्ने अर्थ लगाई अरूलाई उन्मुक्ति दिइयो । अपराधमा संलग्न र आरोपितहरू संरक्षणका लागि राजनीतिक नेतृत्वलाई नै उपयुक्त देख्छन्, वरिष्ठ अधिवक्ता त्रिपाठीले भने, उनीहरूलाई यही त्रासमा प्रयोग गर्न पाउने भएकाले पनि राजनीतिकर्मीहरू यस्ता पात्रलाई संरक्षण र आफूअनुकूल प्रयोग गरिरहेका हुन्छन् । घटनापछि श्रेष्ठको परिवारलाई २० लाख रुपैयाँ दिने, छोराछोरी र श्रीमतीको भविष्य सुनिश्चित गर्ने र दोषीलाई कारबाही गर्नेलगायतका विषयमा तत्कालीन माओवादी अध्यक्ष दाहाल र श्रेष्ठकी श्रीमतीबीच सहमति भएको थियो । जिल्ला तहदेखिकै फैसलामा यो आयोगको प्रतिवेदन उल्लेख छैन । यो बीचमा २०६५ र २०७३ साल गरी दुईपटक दाहाल प्रधानमन्त्री भइसके । उनको कार्यकालमा युद्धकालीन सहयोगी खाम पक्राउ पर्न सम्भव थिएन । ओली प्रधानमन्त्री भइसकेपछि पनि खाम फरार भइरहे । यो बीचमा खासै चर्चामा नआएकाले र कसैले टिकाटिप्पणी पनि नगरेका खामबारे प्रधानमन्त्री ओलीले अचानक मुख फोरेका छन् । कुनै पात्रविशेषमा टिकाटिप्पणी गर्नु उपयुक्त नहुने भन्दै अधिवक्ता ओमप्रकाश अर्याल पछिल्लो समय राजनीतिको अपराधीकरण मौलाएको टिप्पणी गर्छन् । अपराधको राजनीतीकरण त पहिलेदेखि नै भएको थियो, अपराधीहरूले राजनीतिक आवरणमा संरक्षण पाउँथे, उनले भने, अब त राजनीति नै अपराधीकरणतर्फ गइसक्यो । अपराधका अभियुक्तलाई आफ्नोतिर लोभ्याउने, सहमत भए ऊबाट सबैखालको लाभ लिने प्रवृति बढ्दो छ । नलोभिनेलाई कानुनको कठघरामा ल्याउने त्रासमा आफैंतिर आउन बाध्य पार्ने काम भइरहेको छ । सांसद अपहरणमा पूर्वप्रहरी प्रमुखको प्रयोग पनि त्यसैको अर्को उदाहरण भएको अर्याल बताउँछन् । घटना यस्तो होतत्कालीन माओवादी शान्ति प्रक्रियामा आएपछि चितवनको शक्तिखोरमा रहेको तेस्रो डिभिजनले कोटेश्वरका व्यापारी रामहरि श्रेष्ठको घरमा सम्पर्क कार्यालय खोलेको थियो । सम्पर्क कार्यालयमा २०६४ चैत १४ गते १७ लाख रुपैयाँ र एउटा पेस्तोल चोरी भयो । घटना छानबिनका लागि भन्दै गोविन्दबहादुर बटालासहितको टोलीले केशव अधिकारी, गंगाराम थापा र श्रेष्ठलाई उठाएर चितवन लगे । डिभिजनका ब्रिगेड कमान्डर बटालाले सोधपुछ गर्दा श्रेष्ठले आफूसँग नियन्त्रणमा लिइएका अधिकारी र थापाको नाम पोलेका थिए । बटालाको दाबीअनुसार, २०६५ वैशाख ३१ गते बिहान चोरीको रहस्य किन खोलिस् ? भन्दै श्रेष्ठलाई अधिकारी र थापाले कुटपिट गरी मरणासन्न बनाए । उपचारका लागि अस्पताल लैजान खोज्दा बाटोमा श्रेष्ठको मृत्यु भएको थियो । उनको शव बटालाले नारायणी नदीमा फालेको भन्ने बेहोराको विवरण जनमुक्ति सेना नेपाल तेस्रो डिभिजनले २०६५ जेठ ३ गते प्रहरीमा पठाएको थियो । रामहरीकी पत्नी रमिलाले बानेश्वर प्रहरीमा खाम र बटालाविरुद्ध किटानी जाहेरी दिएकी थिइन् । प्रहरीसँग बटालाले बताएअनुसार खामको अंगरक्षकलाई ३ जनाले नियन्त्रण लिई १७ लाख नगद र एउटा पेस्तोल चोरी गरेका थिए । पर्सिपल्ट १७ गते घरको शौचालयमा टिसर्टमा पोको पारेको अवस्थामा १७ लाख र भर्याङमुनि पेस्तोल भेटिएको थियो । वैशाख १५ गते फेरि शिविरमा ल्याई सोधपुछ गर्दा रामहरिले आरोप स्विकारेको र अरूले नगरेको बयान बटालाले दिएका थिए । घटनापछि प्रहरीको नजरमा खाम सहित रघु भनिने केशव अधिकारी, एटम भनिने गंगाराम थापा र संकल्प भनिने अर्जुन कार्की फरार भए । थापा खामकै अंगरक्षक हुन् । बटालाले कुटपिटको दोष अधिकारी र थापामाथि थपेर आफू निर्दोष रहेको बयान गरे । सवारी चालक कार्कीले पछि अदालतमा उपस्थित भएर गाडी चलाउनेबाहेक काम आफूले नगरेको बताए । फरार रहेका सबैको फाइल मुल्तबीमा राखेर जिल्ला अदालत चितवनले दुई पटक मुद्दाको फैसला गर्यो । पहिलो पटक २०६८ जेठ १७ गते भोलानाथ चौलागाईंको इजलासले बटालालाई ३ वर्ष कैद फैसला गर्यो । छ महिनापछि मंसिर २० गते भोजराज अधिकारीको इजलासले कार्कीलाई घटनामा संलग्न नभएको तर घटना भएको देख्दादेख्दै मौन बसेको भन्दै २० रुपैयाँ जरिवानाको फैसला सुनाइदियो । बटाला पुनरावेदनमा गए भने दुवैलाई कम सजाय भएको भनी सरकारी वकिल कार्यालयले पनि पुनरावेदन हाल्यो । शव गाडीमा राखी गायब गर्ने काममा मतियार भएकाले कार्कीमाथि पनि सजाय हुनुपर्ने माग सरकारी वकिलको थियो । तत्कालीन पुनरावेदन अदालतका न्यायाधीशद्वय तिलप्रसाद श्रेष्ठ र विनोदप्रसाद शर्माको इजलासले बटालासहितले रामहरिलाई नियन्त्रणमा लिएर राखेको र उनकै नियन्त्रणमा रहेको ठाउँमा कुटपिट भएको ठहर गर्यो । यो मुद्दामा पछि सर्वोच्च अदालतले कार्कीका हकमा जिल्लाकै फैसला सदर गर्यो भने बटालाको हकमा पुनरावेदन अदालतको फैसला उल्ट्याएर सफाइ दियो । त्यो फैसलासमेत नमिलेको भनी दाबी गरिएको सरकारको पुनरावलोकनको निवेदनलाई सर्वोच्च अदालतले स्विकारेर निस्सा हुने आदेश गरिसकेको छ । अब सर्वोच्चले बटालालाई निर्दोष ठहर गर्ने आफ्नै फैसला कानुन अनुसार मिलेको छ कि छैन भनी पुनरावलोकन गर्नेछ ।"
लुम्बिनीमा मुख्यमन्त्री 'मजबुत,"(रूपन्देही)  नेकपाको अन्तरकलहले संकटमा परेको लुम्बिनी प्रदेश सरकार तत्कालका लागि जोगिएको छ । प्रधानमन्त्री केपी शर्मा ओलीका विश्वासपात्र मुख्यमन्त्री शंकर पोखरेलको दौडधुप र प्रदेशसभा सदस्यको समूह बदल्ने निर्णयले मुख्यमन्त्री पोखरेल दरिलो र पुष्पकमल दाहालमाधवकुमार नेपाल समूह कमजोर बनेको हो । त्यसले मुख्यमन्त्रीविरुद्ध अविश्वासको प्रस्ताव ल्याउने सम्भावना पनि तत्काललाई टरेको छ । चार दिनदेखि मुख्यमन्त्री पोखरेल बुटवल र विभिन्न जिल्ला पुगेर प्रदेशसभा सदस्यसँग भेटघाट गरिरहेका छन् । अहिले मुख्यमन्त्रीको समर्थनमा पूर्वएमालेका ३९ र पूर्वमाओवादीका एक सदस्य खुलेका छन् । सरकार जोगाउन थप चार मत मात्र आवश्यक छ ।सरकारको संकट टार्न काठमाडौंबाट फर्केपछि मुख्यमन्त्री पोखरेलले दुई दिन नेकपाका नेताकार्यकर्ता भेटघाटमै बिताए । उनले आइतबार सरकारमा रहेका दाहालनेपाल समूहका मन्त्रीलाई भेटेर अविश्वासको प्रस्ताव ल्याउने भए मन्त्रीबाट राजीनामा दिन निर्देशन दिए । दाहालनेपालमा खुलेर लागेका दुई मन्त्रीले तत्काल त्यस्तो सम्भावना नरहेको जनाएपछि सोमबार मन्त्रिपरिषद् बैठक बसेको थियो । बैठकमा दाङको तुलसीपुर उपमहानगरपालिका र बिलबाओ नगरपरिषद्, भिक्टोरिया प्रान्त स्पेनबीच भगिनी सम्बन्ध कायम गर्न नेपाल सरकारसमक्ष सिफारिस गर्ने निर्णय भएको थियो । अर्को समूहमा खुलेका मन्त्री सहभागी नहुने अनुमानसहित आयोजना गरिएको बैठकमा सबै मन्त्री उपस्थित भएपछि एक मात्र एजेन्डामा छलफल गरेर बैठक सकिएको थियो । मन्त्रिपरिषद् बैठकलगत्तै मुख्यमन्त्री पोखरेल जिल्ला भ्रमणमा निस्केका थिए । प्रदेशसभा बैठक नहुँदा सबै दलका प्रदेशसभा सदस्य जिल्लामै छन् । ८७ सदस्यीय प्रदेशसभामा नेकपाका मात्र ६१ सदस्य छन् । पूर्वएमालेका ४१ मध्ये अहिलेसम्म एक जना मात्र दाहालनेपाल पक्षमा खुलेर लागेका छन् । सोमबारदेखि पूर्वमाओवादीका दधिराम न्यौपानेले पनि पोखरेललाई समर्थन गरेका छन् । यसअघि नेपाल समूहमा रहेका रूपन्देहीकै भोजप्रसाद श्रेष्ठ र गुल्मीका कमल श्रेष्ठ ओली समूहमा लागेका छन् । वामदेव गौतमनिकट भूमि व्यवस्था, कृषि तथा सहकारीमन्त्री आरती पौडेल र बर्दियाका बाबुराम गौतम पनि ओली पक्षमै खुलेका छन् । गौतमनिकट मानिएका बर्दियाका कविराम थारू भने अझै खुलेका छैनन् । तर ओली समूहका एक नेताले उनी पनि छिट्टै खुल्ने दाबी गरे । कपिलवस्तुका विष्णु पन्थी नेपाल समूहमा खुलेका छन् । अहिले दाहालनेपाल समूहमा अविश्वास प्रस्ताव दर्ताका लागि एक चौथाइ सांसद नै नपुग्ने अवस्था बनेको छ । प्रदेशसभामा बहुमतका लागि आवश्यक चार मत पनि केही दिनमै जुटाउने गरी मुख्यमन्त्री पोखरेल दौडधुपमा लागेका छन् । ६ प्रदेशसभा सदस्य रहेको जनता समाजवादी पार्टी र एक सदस्य रहेको राष्ट्रिय जनमोर्चाले पनि मुख्यमन्त्री पोखरेललाई समर्थन गर्न सक्ने संकेत गरेका छन् । जनमोर्चाले जनताको चाहना स्थिर सरकार रहेकाले सरकार बदल्ने खेलमा नलागी पहिलाकै समर्थन यथावत् राख्ने जनाएको छ । जनता समाजवादी पार्टीको बुधबार भैरहवामा बसेको संसदीय दलको बैठकले पनि सरकारले विश्वासको वातावरण तयार गरे सर्तसहित समर्थन गर्ने विषयमा छलफल गरेको छ । जसपाका सचेतक सन्तोषकुमार पाण्डेले मुख्यमन्त्रीले समर्थन मागेपछि दलको बैठक बसेको र विश्वासको वातावरण तयार गर्न आग्रह गर्ने निर्णय भएको उनले बताए । अहिले हामी सरकारले विश्वासको वातावरण गर्नुपर्नेमै छलफल गरेका छौं, उनले भने, त्यस्तो वातावरण तयार भए ससर्त समर्थन गर्छौं । प्रदेश राजधानीको विषयदेखि मन्त्रिपरिषद्को विषय सर्तमा रहने उनले बताए । १९ प्रदेशसभा सदस्य रहेको कांग्रेस भने अझै अन्योलमै छ । दुई साना दलको सरकारलाई समर्थन गर्ने संकेत र एक चौथाइ अर्थात् २२ मत पुर्याउन नसक्ने भएपछि दाहालनेपाल समूह तत्कालका लागि अविश्वासको प्रस्तावको छलफलबाट पछि हटेको छ । नेकपाका प्रमुख सचेतक भूमिश्वर ढकालले मुख्यमन्त्रीको पक्षमा स्पष्ट ४० मत रहेको बताए ।"
वाग्मतीमा कारबाहीको शृंखला,"(मकवानपुर) वाग्मती प्रदेशका मुख्यमन्त्री डोरमणि पौडेलविरुद्ध अविश्वास प्रस्ताव दर्ता गरेपछि सुरु भएको नेकपाभित्रको विवाद एक पक्षले अर्कोलाई कारबाही गर्ने तहमा पुगेको छ । सत्तारूढ दल नेकपाभित्र अहिले दुवै पक्षले आधिकारिक संसदीय दल आफ्नो रहेको दाबी गरेका छन् । ओली पक्षका मुख्यमन्त्री तथा प्रदेश संसदीय दलका नेता पौडेलले मंगलबार संसदीय दलका उपनेता शालिकराम जम्मकट्टेल र सचेतक बुद्धिमान माझीलाई पदमुक्त गरेर कारबाही आरम्भ गरेका थिए । पौडेलको उक्त कदमसँगै बुधबार दाहालनेपाल समूहको पार्टी मुख्यालय पेरिसडाँडामा बसेको बैठकले नेकपा वाग्मती प्रदेश संसदीय दलको नेतामा अष्टलक्ष्मी शाक्यलाई चयन गरिएको विषय प्रदेशसभा सचिवालयलाई जानकारी गराउने निर्णय गरेको छ । उक्त समूहले पुस ९ गते नै बहुमत सदस्यको उपस्थितिमा संसदीय दलको नेतामा शाक्यलाई चयन गरेको र मुख्यमन्त्री पौडेललाई हटाउने निर्णय गरेको भए पनि सार्वजनिक गरेको थिएन । शाक्यले बुधबार बोलाएको प्रदेश संसदीय दलको बैठकले नेकपा संसदीय दलको नेताबाट मुख्यमन्त्री पौडेललाई हटाइएको र आफूलाई चयन गरिएको विषय प्रदेशसभा सचिवालय र मुख्यमन्त्री पौडेललाई जानकारी गराउने निर्णय गरेको बताइन् । मुख्यमन्त्री पौडेलले आफूविरुद्ध प्रदेशसभामा दर्ता गरिएको अविश्वास प्रस्तावको पक्षमा हस्ताक्षर गर्ने प्रदेशसभा सदस्यलाई २४ घण्टाभित्र जवाफ दिन मंगलबार स्पष्टीकरण सोधेका थिए । प्रदेशसभा सदस्यहरूले तोकिएको समयमा स्पष्टीकरण नदिएपछि उनीहरूलाई कारबाहीका लागि नेकपा केन्द्रीय कमिटीलाई सिफारिस गरिएको नेकपा वाग्मती प्रदेशका मुख्य सचेतक केशवराज पाण्डेले जानकारी दिए ।संसदीय दलको बैठक डाक्ने जिम्मेवारी आफ्नो भएकाले दाहालनेपाल पक्षधरले बैठक राखेर गरेको निर्णय आधिकारिक नहुने मुख्य सचेतक पाण्डेको दाबी छ । पार्टी र संसदीय दलको विधानविपरीत कार्य गर्ने नेताहरूलाई कारबाही हुन्छ, त्यसका लागि मुख्यमन्त्रीले सिफारिससमेत गरिसक्नुभएको छ, उनले भने । उनले मुख्यमन्त्रीविरुद्ध हस्ताक्षर गर्ने प्रदेशसभा सदस्यहरूलाई केन्द्रीय कमिटीले हदैसम्म कारबाही गर्ने बताए । उहाँहरूको पक्षमा बहुमत छैन । अविश्वासको प्रस्ताव पनि पारित हुँदैन । यस्तो अवस्थामा गरिएको काम कसरी मान्य हुन्छ ? पाण्डेले थपे ।शाक्यको अध्यक्षतामा बसेको बैठकले मुख्यमन्त्री पौडेल नेकपा संसदीय दलको नेता नभएको भन्दै संसदीय दलको नेताको हैसियतले सोधेको प्रश्नको जवाफ नदिन सांसदहरूलाई आग्रह गरेको थियो । शाक्यले संसदीय दलले कारबाही गरेको र प्रदेशसभामा समेत अल्पमतमा परिसकेपछि मुख्यमन्त्री पौडेलले दलको उपनेता र सचेतकलाई कारबाही गर्ने अधिकार नरहेको दाबी गरिन् । पौडेलले आफूलाई कारबाही गर्नै नसक्ने जिकिर नेकपा संसदीय दलका उपनेता शालिकराम जम्मकट्टेलले गरेका छन् । दाहालनेपाल समूहका प्रदेशसभा सदस्यले पुस १० गते मुख्यमन्त्री पौडेलविरुद्ध अविश्वास प्रस्ताव दर्ता गराएका थिए ।यसैबीच मुख्यमन्त्री पौडेलविरुद्ध प्रदेशसभामा अविश्वासको प्रस्ताव दर्ता भएको विषयमा कुन पक्षलाई सहयोग गर्ने भनेर कांग्रेसले तत्काल निर्णय नगर्ने भएको छ । अविश्वास प्रस्ताव पारित गराउन र असफल बनाउन निर्णायक मानिएको कांग्रेसले प्रदेशसभाको बैठक आह्वान भएपछि मात्र यस विषयमा निर्णय गर्ने जनाएको छ । प्रदेशसभाको बैठक माघ ७ गतेभित्र बोलाइसक्नुपर्ने भए पनि त्यस विषयमा प्रदेश सरकारले चासो देखाएको छैन । प्रदेशसभा बोलाएपछि तत्कालीन अवस्थालाई मध्यनजर गरेर हामी निर्णय गर्छौं । अहिले नै यो वा त्यो पक्ष भनेर हामी हिँड्ने अवस्थामा छैनौं, नेपाली कांग्रेसका सचेतक छिरिङ दोर्जे लामाले भने, कांग्रेसले तत्काल निर्णय गर्दा प्रदेशसभाको भविष्य नै अनिश्चित हुन सक्छ । त्यसकारण हामी हतारमा निर्णय गर्ने पक्षमा छैनौं ।कांग्रेस संसदीय दलका सचिव निमा लामाले पार्टीको केन्द्रीय समितिको बैठकपश्चात् मात्र यस विषयमा छलफल अगाडि बढ्ने बताए । केन्द्रीय समितिको बैठक पुस १९ गतेका लागि तोकिएको छ । कांग्रेसको प्रदेशस्तरमा पार्टीको संरचना नभएका कारण केन्द्रीय समितिको बैठकको निर्णय कुर्नुपर्ने अवस्था सिर्जना भएको हो । वाग्मती प्रदेशमा ११० सदस्य सांसद रहेकोमा २२ जना कांग्रेसका छन् । नेकपाका ८० मध्ये ४५ सांसदले अविश्वास प्रस्तावमा हस्ताक्षर गरेका छन् ।"
पुस १७ देखि अनलाइनबाट पुनः श्रमस्वीकृति,"काठमाडौं (कास) वैदेशिक रोजगारीको करार अवधि समाप्त भएका श्रमिकले पुस १७ (शुक्रबार) देखि अनलाइनमार्फत नै श्रम नवीकरण (पुनः श्रमस्वीकृति) गर्न पाउने भएका छन् । बिदामा आएका वा विदेशमा रहेका श्रमिकले अनलाइनमार्फत नै पुनः श्रमस्वीकृति लिन पाउनेछन् ।वैदेशिक रोजगार विभागले बुधबार विज्ञप्ति जारी गर्दै एक पटक आँखा वा औंठाछापको स्क्यान गरेका श्रमिकले मात्रै यो सेवा लिन पाउने जनाएको छ । श्रमिकले पुनः श्रमस्वीकृतिको निस्सा (स्टिकर) आफ्नो इमेलमै प्राप्त गर्न सक्नेछन् । यो नियम कार्यान्वयनमा आएपछि पुनः श्रमस्वीकृति लिन नेपाल या दूतावास धाउनुपर्ने बाध्यता हट्ने विभागको भनाइ छ ।पुनः श्रमस्वीकृति लिन चाहिने म्यादी बिमा र कल्याणकारी कोषको भुक्तानी पनि अनलाइनमार्फत नै गर्न पाउने व्यवस्था मिलाइएको छ । यसका लागि सेवाप्रदायक संस्थालाई थप शुल्क भुक्तानी गर्नुपर्ने छैन । श्रम, रोजगार तथा सामाजिक सुरक्षा मन्त्रालयले डेढ वर्षअघि नै वैदेशिक रोजगार नियमावली२०७६ लाई पाँचौं पटक संशोधन गरी अनलाइनमार्फत पुनः श्रमस्वीकृति लिन सकिने व्यवस्था मिलाएको थियो । तर बिमा कम्पनीहरूले अनलाइनमार्फत रकम लिने विषयमा सहजीकरण नगरिदिँदा सेवा सुरु हुन ढिलाइ भएको हो ।विभागले दुई वर्षका लागि मात्रै श्रमस्वीकृति दिने गरेको छ । पुनः सोही कम्पनीमा निरन्तर काम गर्न चाहेमा श्रमिकले विभागबाट पुनः श्रमस्वीकृति लिनुपर्ने बाध्यकारी व्यवस्था छ । गत आर्थिक वर्षमा मात्रै दुई लाख ७२ हजार जनाले विभागबाट पुनः श्रमस्वीकृति लिएका थिए ।बिदामा आएर पुनः गन्तव्य स्थानमा फर्किने कामदारको श्रमस्वीकृतिको म्याद तीन महिना बाँकी रहेको अवस्थामा मात्रै अध्यागमनले विदेश जाने अनुमति दिन्छ । श्रमस्वीकृतिको अवधिभित्र दुर्घटना वा अंगभंग भएमा वैदेशिक रोजगार बोर्डबाट विभिन्न सुविधा मिल्छ । श्रमस्वीकृतिको म्याद नसकिएको अवस्थामा कामदारको मृत्यु भएमा उसको परिवारले बिमाबापत कम्तीमा १० लाख र बोर्डबाट ७ लाख रुपैयाँ पाउँछन् । यस्तै, मृतकका छोराछोरीलाई सरकारले निःशुल्क १२ कक्षासम्म पढाइदिने र परिवारलाई उपचारका लागि ५० हजार रुपैयाँसम्म दिने व्यवस्था छ ।"
व्यवस्थापकीय कमजोरीले लोडसेडिङको संत्रास,"हिजोआज कुनै ठाउँमा विद्युत् अवरुद्ध भए धेरैले सामाजिक सञ्जालमा लेखिहाल्छन्, फेरि लोडसेडिङ हुन लागेको हो ? कतिपय यसलाई विद्युत् प्राधिकरणमा कार्यकारी निर्देशक कुलमान घिसिङलाई पुनर्नियुक्ति नगर्दाको परिणाम भनी टिप्पणी गर्छन् । पछिल्लो समय विद्युत् अवरुद्ध हुने क्रम झन्झन् बढिरहेसँगै पुनः लोडसेडिङ खेप्नुपर्ने हो कि भन्ने त्रास व्याप्त हुँदै गएको छ । अगुल्टोले हानेको कुकुर बिजुली चम्किँदा तर्सिए जस्तै कुनै बेला दिनको १८ घण्टासम्म लोडसेडिङ खेपेका नेपाली अहिले बिजुली जानासाथ आशंकित हुनु अस्वाभाविक होइन । त्यसमाथि, जाडो बढेसँगै देशभर पूर्वजानकारीबिना पटकपटक विद्युत् अवरुद्ध भइरहेको छ । सोमबार साँझ देशका अधिकांश स्थानमा झ्यापझय्पा बिजुली गयो । मंगलबार पनि उपत्यकाका धेरै स्थानमा विद्युत् अवरुद्ध भएपछि सर्वसाधारणले प्राधिकरण र सामाजिक सञ्जालमार्फत् गुनासो गरिरहे । यति धेरै सार्वजनिक सरोकारको यो विषयलाई सरकारले त्यसै बेवास्ता गर्नु हुन्न । प्राधिकरणको व्यवस्थापकीय वा कुनै ठूलै प्राविधिक कारणले यो समस्या निम्तिएको हो, त्यो पत्ता लगाएर तत्काल उचित कदम चाल्नुपर्छ ।साढे दुई वर्षअघि नै लोडसेडिङ अन्त्यको घोषणा गरिएको मुलुकमा पुनः पटकपटक विद्युत् अवरुद्ध हुँदा सर्वसाधारणमा फेरि पहिलेजस्तै अँध्यारो युग दोहोरिने हो कि भनी संशय बढ्न थालेको छ । लोडसेडिङ अन्त्यसँगै विश्वसनीय विद्युत् आपूर्तिको अपेक्षा गरेका उपभोक्ताका लागि पछिल्लो शृंखलाले निराश तुल्याएको छ । जानकारीबिना पटकपटक विद्युत् अवरुद्ध हुँदा धेरैको व्यक्तिगत र व्यावसायिक दैनिकी प्रभावित हुने गरेको छ । त्यसमाथि, प्राधिकरणका पूर्वकार्यकारी निर्देशक घिसिङको बहिर्गमनपछि विद्युत् अवरुद्ध हुनासाथ सर्वसाधारण पुनः लोडसेडिङ हुने हो कि भन्ने मनोवैज्ञानिक त्रासमा छन् । अनियमित बिजुली आपूर्तिको पछिल्लो प्रवृत्तिलाई व्यंग्य गर्दै धेरैले फेरि लोडसेडिङ तालिका नै बनाउन सरकारलाई सुझाव दिएकोसमेत सामाजिक सञ्जालमा प्रशस्त देखिन थालेका छन् ।सर्वसाधारण उपभोक्तालाई फेरि लोडसेडिङ फर्किने संशय भइरहँदा नेपाल विद्युत् प्राधिकरण व्यवस्थापनको टिप्पणी भने फरक छ । अघिल्ला वर्षमा पनि विद्युत् प्रणालीमा प्राविधिक समस्या आइरहन्थ्यो र यो वर्ष पनि त्यही शृंखला दोहोरिएको प्राधिकरणको व्यवस्थापनको तर्क छ । गत वर्षभन्दा यसपालि विद्युत्को पिक डिमान्ड नबढेको भए पनि कुल ऊर्जाको माग भने बढेको प्राधिकरणको तथ्यांक छ । गत वर्ष पुस १२ गते २ करोड १७ लाख १५ हजार युनिट विद्युत् खपत् भएकोमा यो वर्षको पुस १२ गते विद्युत् खपत २ करोड ५१ लाख ६३ हजार पुगेको छ । त्यसो त, गत वर्ष र यो वर्ष राष्ट्रिय प्रणालीमा थपिने भनिएका दर्जनौं आयोजनाको निर्माण कोभिड१९ का कारण पछाडि धकेलिएपछि भारतबाट हुने विद्युत् आयातमा पनि वृद्धि भएको छ । प्राधिकरणका अनुसार गत वर्ष पुस १२ गते भारतबाट ४ सय ७१ मेगावाट विद्युत् आयात भएकोमा यो वर्ष सोही दिन ६ सय ३२ मेगावाट ल्याइएको छ । यस हिसाबले, आन्तरिक उत्पादन र आयातित विद्युत्ले देशको विद्युत् माग धानी नै रहेको देखिन्छ ।प्राविधिक समस्या र नियमित मर्मतसम्भारको कारणले विद्युत् अवरुद्ध भएको प्राधिकरण व्यवस्थापनको दाबी छ । तर, प्राधिकरणले सधैं प्राविधिक पक्षलाई दोष दिएर मात्रै यो समस्याबाट पन्छिन मिल्दैन । यस्तो समस्या विशुद्ध प्राविधिक कारणबाट मात्रै भइरहेको हो भने प्राविधिक तवरबाटै छिटोभन्दा छिटो समस्याको समाधान हुनुपर्छ र त्यसबारे उपभोक्तालाई उचित जानकारी पनि दिनुपर्छ । यो समस्या प्राविधिक मात्रै नभएर व्यवस्थापकीय कमजोरी हो भने सरकारले नै यसको उचित हल खोज्नुपर्छ । हाल प्राधिकरणको सञ्चालन निमित्त कार्यकारी निर्देशकको भरमा भइरहेको छ । कसलाई नियुक्त गर्ने सरकारको कुरा हो, तर चाँडोभन्दा चाँडो योग्य व्यक्ति खोजेर पूर्ण जिम्मेवारी दिइनुपर्छ । दैनिक १८ घण्टासम्मको लोडसेडिङ अन्त्यको भूमिका खेलेका पूर्वकार्यकारी घिसिङले छाडेलगत्तै आम सर्वसाधारणमा पुनः लोडसेडिङको सन्त्रास फैलनु हाम्रो राज्यसंयन्त्रप्रति अविश्वासको गतिलो उदाहरण हो । प्रणाली नसुध्रने, समग्र संरचना व्यक्तिविशेषको क्षमतामा निर्भर हुने विडम्बना प्राधिकरणमा पनि देखापरेको छ ।मागअनुसार नै विद्युत् उपलब्ध हुँदाहुँदै पूर्वजानकारीबिना विद्युत् अवरुद्ध हुनु पक्कै पनि व्यवस्थापकीय कमजोरीकै उपज हो । कुनै एक पात्रको उपस्थितिमा त्यस्तो समस्या नहुने तर तिनै व्यक्ति हटेलगत्तै समस्या देखिइहाल्ने प्रवृत्ति समग्र राज्य संयन्त्रका लागि राम्रो होइन । नेतृत्वमा जो कोही भए पनि यदाकदा माग, आपूर्ति र पूर्वाधार व्यवस्थापनमा समस्या हुन सक्छ, त्यसको जानकारी उपभोक्ताले नपाउनु भने दुर्भाग्यपूर्ण छ । यहाँ के स्मरणीय छ भने, प्राधिकरणले माग, आपूर्ति र पूर्वाधार व्यवस्थापनको काम गरेर सेवा मात्रै दिएको होइन, उपभोक्तासित विद्युत्को व्यापार पनि गरिरहेको छ । यसकारण पनि आफूले सशुल्क प्रयोग गरिरहेको उत्पादनमा रहेका समस्याबारे जानकारी लिन र सन्तुष्ट हुने गरी उपभोग गर्न पाउनु उपभोक्ताको अधिकार हो । हाल राजनीतिक अँध्यारोसँगै सर्वसाधारणमा विद्युत् आपूर्तिको समस्याले पनि आक्रोश बढाइरहेको छ, यसको व्यवस्थापन नगरे सरकारप्रतिको आलोचना अझ चुलिनेछ । तसर्थ, आफ्नो सेवाप्रति जिम्मेवार बन्दै विद्युत् अवरुद्ध हुने क्रम रोकेर लोडसेडिङको सन्त्रास कम गर्ने कि अझ बढाउने, प्राधिकरण र सरकारकै हातमा छ ।"
महामारीमा भ्युटावर,"कुनै पनि योजना ल्याउँदा देश र जनताको हितलाई केन्द्रमा राखी गहन अध्ययन, विश्लेषण र समीक्षा गरिन्छ । त्यसले समाजलाई के फाइदा पुर्याउँछ भनेर लेखाजोखा गरिन्छ । तर, हाम्रोमा यस्तो प्रक्रिया अपनाइँदैन । कमिसनखोर नेतृत्व, नीतिनिर्माता, योजनाकारहरूले व्यक्तिगत नाफानोक्सानलाई ध्यान दिई योजना बनाउँछन् । दलनिकटका विज्ञ, सल्लाहकार र परामर्शदाता अनि विदेशी ऋणको भरमा प्राथमिकताविहीन अनुत्पादक नीतिकार्यक्रम निर्माण गर्ने चलन देशमा मौलाइरहेछ । यसको एउटा गतिलो उदाहरण हो भ्युटावर । यस्ता योजनाको जति नै बचाउ गरे पनि यसले जनताको आवश्यकताको सम्बोधन गर्दैन । कोरोना महामारीका कारण लगभग ७०८० लाख किसान, मजदुरहरू गरिबीबेरोजगारीको चपेटामा छन् । उनीहरूले गाँस, बास, कपास, स्वास्थ्य र शिक्षाजस्ता आधारभूत आवश्यकता पूर्ति गर्न सकेका छैनन् । उनीहरूको जीवन थप कष्टकर बनिरहेको छ ।किसानलाई मल, सिँचाइ, बीउजस्ता सेवा उपलव्ध नगराउने, कृषिउपजको भण्डारण एवं उचित बजारको व्यवस्थापन गर्न नसक्ने, उधारो बिक्री बक्यौता भुक्तानी सम्झौताको कानुनी कार्यान्वयन गराउन नसक्ने तर भ्युटावर बनाउन होडबाजी गर्ने ? दिशाविहीन नेता तथा योजनाकारको यस्तो उराठलाग्दो नीतिकार्यक्रम देशैभरि देख्दा हाम्रो भविष्य अन्धकार छ भन्ने लाग्छ । वामपन्थी नेताहरू भाषण ठोक्न असाध्यै सिपालु, बोल्न थालेपछि मुर्दालाई पनि जुरुक जुरुक पार्छन् तर सत्तामा पुगेपछि तिनले असली रूप देखाउँछन् । कसैलाई भोकै मर्न दिन्न, किसानलाई सम्पन्न बनाउँछु, कसैलाई चिसोमा कठ्यांग्रिएर मर्न दिन्न, भ्रष्टाचार गर्न दिन्नजस्ता वाक्य जुनै मञ्चमा पनि कामचलाउ प्रधानमन्त्री ओलीले भनिछाड्छन् । सुन्नेलाई नै लाज लाग्ने गरी । उनका लागि विकास भन्या के रहेछ भन्ने बुझ्न उनको चुनावी क्षेत्रका योजनाहरू हेरे पुग्छ । कृषिप्रधान देशमा खाद्यान्य, तरकारी फलफूल सबै आयात गर्नुपरिरहेको छ । गरिब किसान मजदुरी गर्न भारत जानुपर्ने स्थिति छ । उनीहरूको क्रन्दन, विवशताप्रति नेता तथा नेतृत्व गम्भीर र संवेदनशील हुनुपर्छ । सरकारले त्यस्ता किसान, मजदुरहरूलाई भ्युटावर चढाएर हिमाल देखाउने नीति लिनु हुन्न । प्रदीपकुमार यादव, कल्याणपुर, सिरहा"
कहिल्यै नसुध्रिने नेताहरू,"नेताहरूले जनतालाई भुसुक्कै बिर्सेको देख्दा दिक्क लाग्छ । जनताले दल र नेताहरूलाई निकै माया र विश्वास गरेरै यहाँसम्म ल्याएका हुन् । नेताहरू अघिअघि जनता पछिपछि लागेर देशमा लोकतन्त्र र गणतन्त्र आएको हो । तर, आज यिनीहरू लोभमा चुर्लुम्मै डुबे । लामो समयदेखि देशको केन्द्रमा रहेर शासन गर्न पाएकाहरूमा यो हदसम्मको लोभ पलाउला भनेर कल्पनै गरिएको थिएन । आखिर जे नहुनुपर्ने थियो, त्यही भयो । महाजाली चालकहरूले ठूलो राजनीतिक दुर्घटना गराए । फेरि शान्ति र स्थिरताका लागि जनताले धेरै प्रतीक्षा गर्नुपर्ने हुन सक्छ । विकास र समृद्धिका लागि अघि बढ्न थालेको रेल एकपटक दुर्घटनामा परेपछि ट्र्याकमा ल्याउन सजिलो छैन । मै हुँ भन्ने नेताहरू नै स्वार्थी, घमण्डी र अपारदर्शी भएपछि कसैको केही नलाग्ने रहेछ । सधैंको जस्तै यसपालि पनि ठूलाबडा नेताहरूले हिलो छ्यापाछ्याप गरेकाले दुर्घटना भयो । जनता धेरै निराश छन् । नेताहरूले थप गल्ती नगरून् । बाहिरबाट हेर्दा अहिलेको छिनाझपटी पद र शक्तिको लोभ मात्र हो । छिटोभन्दा छिटो जिम्मेवार ठानिएका नेताहरूले यो कुरा महसुस गरून् । अन्यथा जनताले समयक्रममा दोषीहरूलाई कठघरामा उभ्याउनेछन् । कृष्ण कुम्पुरे, आदमटार, धादिङ"
किसानको मृत्युले उब्जाएको प्रश्न,"मधेसका किसानको कायापलट कृषिले गर्नुपर्थ्यो तर सुकुम्बासी बन्नुपर्ने स्थिति छ । प्रदेश२ अन्तर्गतको भूमि उखु खेतीका लागि एकदमै अनुकूल छ । नेपालमा उखु किसान र उखुजन्य उद्योगबीचको द्वन्द्व नयाँ होइन । पटकपटक उखु किसानहरू उद्योगीबाट समयमै आफ्नो पसिनाको मूल्य नपाएर काठमाडौं खाल्डोमा आई आन्दोलन गर्न विवश भए । यसपटक दुई साता लामो आन्दोलन रोक्न उखु किसानहरूलाई सम्झौता गर्न बाध्य पारियो । २१ दिनभित्र पैसा पाउने आश्वासन पाएपछि धर्ना तत्कालका लागि स्थगित भयो । पटकपटक झुक्याइएका किसानहरूले सरकारी आश्वासनलाई विश्वास गरेका छैनन् । लाखौं रुपैयाँ कर्जा लिएर उखु खेती गरिरहेका किसानले बैंकको ऋण र ब्याज तिर्न सक्ने स्थिति छैन । उद्योगीहरू देशका प्रमुख दलसँग सम्बद्ध छन् । उनीहरूको सुरक्षा शक्तिशाली दलहरूले नै गरिरहेको समाचार बेलाबेला बाहिर आउँछन् । किसानलाई दीनहीन कसले बनायो भन्ने प्रश्नको उत्तर खोज्नुपर्ने बेला आएको छ ।सम्झौतापछि पनि ठगिएको महसुस गरिरहेका संघर्षरत उखु किसान नारायण राय यादवको मृत्यु भएको छ । उखु बेचेबापत अन्नपूर्ण सुगर मिलबाट २४ लाख ६३ हजार समयमै नपाएका कारण उनले ज्यान गुमाए । यो रकम पाएपछि बैंकको ऋण तिर्ने उनको चाहना अधुरै रह्यो । उनी प्रतिनिधि पात्र मात्र हुन् । भुक्तानीको पूर्ण प्रत्याभूति हुने स्थितिबिनै आन्दोलन स्थगित गर्नुपर्दा उनलाई जस्तै अरूलाई पनि चिन्ता बढेको छ । यादवको मृत्यु उखुको पैसा लिन संघर्ष गर्दागर्दै भयो । उनी आन्दोलनमै थिए । आन्दोलनमा मृत्यु भएकालाई सहिद भनिन्छ, उनलाई पनि किसान सहिद घोषणा गर्ने कि ! उनी लगायत अन्य किसानको बैंकको ब्याज मिनाहा गर्ने प्रबन्ध छिटोभन्दा छिटो सरकारले मिलाउनुपर्यो । त्यस्तै उखु स्थानीय सरकारमार्फत चिनी मिलमा दिइने व्यवस्था सुरु गर्नु जरुरी छ । समयमै भुक्तानी दिलाउन स्थानीय या प्रदेश सरकार नै जिम्मेवार हुने प्रावधान र व्यवस्था नभएसम्म किसानले ढुक्कले उखु खेती गर्न सक्दैनन् । तुलसीराम खरेल, बिर्तामोड, झापािििएकातिर उखु नगदेबाली हो भनेर विद्यालयमा पढेको झलझली याद आउँछ, अर्कोतिर वषौंदेखि उखुको बक्यौता नपाएर धुरुधुरु रोएको किसानको आँसु सम्झन्छु । अनि आफैंलाई सोध्छु के साँच्चै उखु नगदेबाली हो त ? यदि नगदेबाली होइन भने गुरुले गलत पढाएका हुन् ? सही नै पढाएका रहेछन् भने गल्ती कसको ? उखु बेचेपछि पनि नगद नपाउनुमा गल्ती सरासर सरकारको छ । एकातिर देशलाई कृषिप्रधान भन्ने र अर्कोतिर केही उद्योगीको लाभका लागि हजारौं किसान रुवाउने र बिचल्लीमा पार्ने सरकारको नियतै भ्रष्ट छ । सरकारले चाहेको भए राज्यकोषबाट भए पनि किसानको उखुको भुक्तानी समयमै दिन सक्थ्यो वा दिनुपर्थ्यो । र, पछि उद्योगीलाई कारबाही गरी जरिवानासमेत असुल गर्दा हुन्थ्यो । तर, यहाँ सरकारको नियतै गलत देखियो । पोहोर सम्झौता गरेर पनि भुक्तानी नगर्नै चिनी मिल मालिकहरूलाई कुनै कारबाही भएन । फलस्वरूप उनीहरूको हिम्मत झनै बढ्यो । यसपालि पनि पक्राउ पुर्जी जारी गरियो तर कसैलाई पक्राउ गरिएन । २१ दिनभित्र भुक्तानी दिइने भनेर सम्झौता गरी किसानलाई उल्टै घर पठाइयो । यसपालि पनि सम्झौता कार्यान्वयन हुनेमा कसैलाई रत्तिभर विश्वास छैन । आखिर सरकारले उद्योगीलाई कारबाही किन गर्दैन ? सत्ता पक्ष होस् या विपक्ष, तितो सत्य यही हो कि चुनावका बेला यिनै उद्योगीले सबै दललाई चन्दा दिन्छन् । सरकार जसको भए पनि अप्रत्यक्ष रूपमा चलाउने यिनै ठूलाबडाले हो । यसर्थ उद्योगपतिहरूलाई कारवाही गरेर सरकारले आफ्नो खुट्टामा आफैं बन्चरो हान्ने काम गर्दैन । अब्दुल्लाह कुशवाहा, चन्द्रपुर४, रौतहटिििकाठमाडौंको चिसो सडकमा बिक्री भइसकेको आफ्नो उखुको पैसा लिन आन्दोलन गर्दैगर्दा अन्नदाता यादवको मृत्युको खबरले मर्माहत भएको छु । यो मृत्यु देशभरिकै किसानका लागि दुःखद खबर हो । नेपालका किसानको प्रतिनिधि पात्र हुन् यादव । गत वर्ष पनि उखु किसानहरू यसरी नै आन्दोलनमा थिए । चिनी उद्योगबाट पाउनुपर्ने रकम सप्रमाण उखु किसानहरूले सरकारलाई बुझाएका थिए । त्यसबेला सरकारले किसानमारा उद्योगीसँग सम्झौता गर्यो तर किसानको बक्यौता रकम उठाउने चासो देखाएन । यसपालि पनि किसानलाई सम्झैता गर्न बाध्य पारियो, तर पैसा दिइएन । पटकपटक संघर्ष गर्दा पनि पैसा हातमा नपारेकाले यादव तनावमा थिए । उनलाई बैंकको ऋण र ब्याजले च्यापेको थियो । यही नै उनको मृत्युको कारण हो । उनको मृत्युको जिम्मा उद्योगीले लिनुपर्छ । सरकारले पनि उद्योगीमाथि ज्यान मुद्दा लगाउनुपर्छ । यत्रो घटना भइसक्दा पनि सरकार र किसानसम्बद्ध संस्थाहरू मौन हुनुले झनै पीडा थपेको छ । बैंकको ऋण नतिरे घरखेतै जाने स्थिति किसानहरूको थियो । यस्तो समस्यामा परेका किसानलाई पैसा दिलाउन सरकारले उद्योगीको सम्पत्ति लिलाम गर्न किन सक्दैन ? के किसानको श्रम लुट्न मात्र उद्योग खोल्न दिएको हो ? रामेश्वर बासी, चाँगुनारायण९, भक्तपुर"
खल्तीमा लोकतन्त्र !,"सडकले खोजेको लोकतन्त्रयतिखेर सडकमा खोजी हुँदै गरेको लोकतन्त्र यस्तो उपेक्षाबाट आहत भुइँमान्छेहरूको एउटा प्रतिक्रिया हो, जो संविधानले दिएका अधिकारहरूसमेत उपभोग गर्न नसकेको र फेरिएको व्यवस्थाले समेत भुइँतहमा केही दिएन भन्ने भावनामा प्रकट भएको छ । जनताले अझ बढी समतामूलक, बहुलवादी, स्वतन्त्र र समृद्ध समाज चाहेका छन् । उनीहरूले व्यापक, चौतर्फी, घनीभूत र समावेशी लोकतन्त्र खोजेका छन् । अहिले सडकमा देखिएको खबरदारी त्यो कम्युनिस्ट विभ्रमप्रति पनि हो, जो राष्ट्रवादको नारा घन्काएर जनताको बाँच्ने, बोल्ने र विमर्श गर्ने हकमाथि हँसियाहथौडा चलाउन उद्धत छ । यो सडकदुन्दुभि त्यस सत्ता मानसका विरुद्ध लक्षित छ, जो आफैंलाई सम्पूर्ण प्रतिपक्ष र देशलाई माया गर्ने जनमतको एकलौटी अधिकारी ठान्छ । यो सडकगर्जन त्यो एकात्मक व्यवस्थाको प्रतिरोधमा हो, जहाँ सबै नागरिकको स्वामित्व र सहभागिता सुनिश्चित गरेर सामेली विकासको अवधारणालाई व्यवहारमा उतार्न बलात् रोकियो ।"
राष्ट्रिय मेलमिलापको सान्दर्भिकता,"मेलमिलापबाटै संकटको निकासअहिले, बीपीले मेलमिलापको अपिलमा इंगित गरे जस्तै, विदेशी तत्त्वले कुचक्र चलाउन र नेपाललाई अन्तर्राष्ट्रिय षड्यन्त्रको अखडा बनाउन सफल हुन थालेको अवस्था छ । उत्तर र दक्षिणका अनियन्त्रित काठमाडौंपरेडले निको संकेत गरिरहेका छैनन् । देशको नेतृत्व गरिरहेको नेकपा पार्टी पंक्ति र प्रधानमन्त्री ओलीमा पाइने, बीपीले चार दशकअगाडि संकेत गरेको स्वार्थ परायणता, साम्प्रदायिकता, व्यक्तिवादी मनोवृत्ति र विदेशपट्टि आमुख हुने प्रवृत्तिको बोलवाला ले देशलाई अभूतपूर्व राजनीतिक संकटतिर धकेलिरहेको छ ।राष्ट्रिय मेलमिलाप दिवसको दिन नेपाली कांग्रेस नेतृत्वले बीपीले भने जस्तै नेपाली कांग्रेसको परम्परा अनुसार देशलाई वर्तमान सङ्कटबाट निकास दिन आवश्यक तत्परता र पहलकदमीसहित संघीय लोकतान्त्रिक गणतन्त्रको रक्षा हुने गरी दिशानिर्देश गर्न सक्नुपर्छ । राष्ट्रियता संकटमा पर्दा आजकै दिन बीपीले आफ्नै ज्यानलाई दाउमा राख्ने आँट गरेर देशको अस्तित्वरक्षाका खातिर व्यक्तिगत खतरालाई नगन्ने भन्ठानेर ऐतिहासिक निर्णय लिएका थिए । संयोगले, अहिले त्यति ठूलो शारीरिक जोखिम मोल्नुपर्ने अवस्था नरहेकाले नेतृत्वले तत्कालको लाभहानिभन्दा संविधान, संविधानवाद र राष्ट्रियताको सुस्वास्थ्यको ख्याल गरे मात्रै पुग्छ ।"
राष्ट्रिय एकताको खोजी,"जटिल अन्तर्राष्ट्रिय परिस्थितिको आकलन गरी बीपी कोइराला राष्ट्रिय एकता र मेलमिलापबाट मात्र प्रजातन्त्रको प्राप्ति र स्वाधीनताको रक्षा गर्न सकिन्छ भनी निर्वासनबाट फर्केका थिए । राष्ट्रियताबिनाको प्रजातन्त्र बलियो हुन सक्दैन एवं प्रजातन्त्र र राष्ट्रियताबीच अन्योन्याश्रित सम्बन्ध रहन्छ भन्ने मान्यता उनी राख्थे । राष्ट्रियताप्रजातन्त्र अन्तरसम्बन्ध नै उनको राष्ट्रिय मेलमिलाप नीतिको आधार थियो । तर आज नेकपा सरकारले प्रजातन्त्रको सबलीकरण गर्नुको साटो खोक्रो राष्ट्रवादको नारा लगाउने काम मात्र गरेको छ । स्वाधीनता र कूटनीतिक मर्यादा ख्याल नगर्ने प्रवृत्तिका कारण सरकार पक्षबाटै राष्ट्रियताको जग कमजोर पारिएको छ । प्रजातान्त्रिक मान्यता र संविधानको सर्वोच्चताको अवमूल्यन गरिएको छ । गणतन्त्रको उपलब्धिको रक्षा गर्नुको साटो आफूखुसी शासन गर्ने प्रवृत्ति अँगाल्दा एवं राष्ट्रपति नै पार्टीको अमुक नेताजस्तै भई राजनीतिक विवादमा मुछिँदा गणतन्त्रप्रति जनतामा वितृष्णा उत्पन्न हुने परिस्थिति बन्दै गएको छ ।अहिले नेपालमा अन्तरदल मात्र हैन, एकै दलका नेतानेताबीच पनि वैमनस्य र खिचातानी मौलाएको छ । मेलमिलाप, सद्भाव, सौहार्द हराएको छ । आन्तरिक प्रजातन्त्र कमजोर भएको छ । त्यसैले पनि बीपीको राष्ट्रिय मेलमिलाप नीति आज अत्यन्त सान्दर्भिक छ । स्वतन्त्रता, स्वाभिमान, अखण्डता र बलियो राष्ट्रियताको जगमा मात्रै प्रजातन्त्र सुरक्षित हुन सक्छ एवं प्रजातान्त्रिक समाजवादका माध्यमबाट मात्र मुलुकलाई समृद्ध बनाउन सकिन्छ भन्ने बीपीको सन्देश आजपर्यन्त मननीय छ ।अहिले राजनीतिक दलहरूमा सत्ताप्राप्तिको अभीष्टपूर्तिका लागि मात्र गठबन्धन गर्ने वा तोड्ने, विपरीत ध्रुवतिर फर्किएका पार्टी एउटै बन्ने, तर सरकारमा गएपछि जनताप्रतिको जिम्मेवारी भुसुक्क बिर्सिने प्रवृत्ति झाँगिएको छ । उदाहरणका लागि, नेकपाभित्रको झैझगडाले संसद् भंग भई मुलुक अहिले बन्धक बनेको छ । तर बीपीको मेलमिलाप नीति सत्ताप्राप्तिको भर्याङ थिएन, त्यो त राष्ट्रवादी र प्रजातन्त्रवादीबीचको एकता थियोÙ नेपाली राष्ट्रियता र प्रजातन्त्रको बलियो जगमा समतामूलक समाज र राष्ट्र निर्माण गर्ने अठोट थियो । आज समय र परिवेश फेरिएको छ, मुलुक संघीय लोकतान्त्रिक गणतन्त्रमा प्रवेश गरेको छ, तर समृद्धि सपना र राष्ट्रवादको टोपी लगाएर सत्तामा पुगेका प्रधानमन्त्री केपी शर्मा ओली नै राष्ट्रियता र राष्ट्रिय अखण्डताको रक्षा गर्न न प्रतिपक्षी नेपाली कांग्रेस न त अन्य ससाना दलसँग समन्वय र मेलमिलाप गरिरहेका छन् ।बीपीका दृष्टिमा राष्ट्रियता माटो नभएर जनताको सामूहिक भावना थियो । तर, पछिल्लो समय कम्युनिस्टहरूले भोट बैंकको राजनीति र राज्यसत्ता कब्जा गर्ने दृष्टिले राष्ट्रियतालाई अपव्याख्या गरी जनतालाई जात, वर्ग, क्षेत्र, लिंग आदिमा विभाजन गरेका छन् । हामीले के बुझ्नुपर्छ भने, राष्ट्रिय हितका विषयमा एकजुट हुनु नै राष्ट्रिय एकता हो । जसरी कालापानीलिम्पियाधुरा क्षेत्र नेपालको भूभाग हो भन्ने विषयमा सबै राजनीतिक दल एक भएका थिए, राष्ट्रिय हितका अन्य विषयमा पनि एकजुट भएर त्यसरी नै राष्ट्रिय एकता मजबुत पार्न सकिन्छ । तर नेकपाको दोहोरो मापदण्डका कारण त्यो सम्भव हुन सकिरहेको छैन । नेकपा सरकारले एकपछि अर्को अधिनायकवादी कदम उठाई प्रजातन्त्र र राष्ट्रिय एकतालाई बलि चढाउन ठीक पारेको निरीह पशुसरह बनाएको छ ।अहिले नेपालको राजनीतिमा मुख्यतया दुईवटा शक्ति देखिन्छन् प्रजातान्त्रिक र कम्युनिस्ट । पछिल्लो संविधान घोषणा भएपश्चात् नेपालका कम्युनिस्टहरू ध्रुवीकृत भए । कम्युनिस्टहरूले सत्ता प्राप्त गर्नका लागि कहिले नेपाली कांग्रेस त कहिले दरबारनिकट भएर प्रजातन्त्रमा विश्वास गर्छौं भन्ने गरेका थिए । तर, नेकपाका रूपमा सत्तामा पुगेपछि उनीहरू जनतालाई बिर्सेर घरझगडामा अलमलिए । आफ्नै दलभित्र मेलमिलाप कायम गर्न नसकेको नेकपा सरकारले अन्य दललाई पनि राष्ट्रियताको मुद्दामा विश्वासमा लिन सकिरहेको छैन । यस्तै, दुई ठूला छिमेकीबीच सन्तुलन राख्नु हाम्रो परराष्ट्रनीतिको अनिवार्य तत्त्व रहेको सत्यलाई बिर्सेर अहिलेको सरकारले चीनतर्फ बढी ढल्किई भारतलाई अनावश्यक रूपमा चिढ्याएको छ । नेपाल दुई छिमेकीको क्रीडास्थल बन्दै गर्दा तेस्रो देशको हस्तक्षेप बढ्ने सम्भावना पनि त्यत्तिकै छ ।अन्त्यमा, बीपीको मेलमिलापको नीति र सन्देशको अपव्याख्या निर्दलीय पञ्चायत, दरबार र वामपन्थीहरूले त गरे नै, स्वयं नेपाली कांग्रेसले पनि यो मूल मर्मलाई आत्मसात् गर्न सकेको छैन । नेपाली कांग्रेसले अब ढिलो नगरी आम जनता, आफ्ना शुभेच्छुक, सम्पूर्ण राजनीतिक दललाई राष्ट्रिय मेलमिलाप नीतिको सान्दर्भिकता बुझाई बीपी विचारधाराको पक्षपोषण र अनुसरणतर्फ उत्प्रेरित गर्न सक्नुपर्छ । त्यसका लागि पहिले त नेपाली कांग्रेस नै सच्चिन जरुरी छ ।"
"चिसिँदै मौसम, बढ्दै कोरोनाको दोस्रो लहर","बचावटसिरेटो चल्ने ठाउँमा हिँडडुल गर्न हुन्न । धूलोधूवाँ, चिसो र संक्रमणबाट बच्न मास्क लगाउनुपर्छ । पोषणयुक्त र सन्तुलित खाना, तातो र झोलयुक्त खाद्य पदार्थ, मौसमी फलफूल र सागसब्जी प्रशस्त खानुपर्छ । खुला ठाउँमा नजाने, वातावरणलाई न्यानो बनाउने र आफैं सचेत भएर बस्ने गर्नुपर्छ । भिटामिन सी युक्त फलफूल सुन्तला, कागती, अमला, अम्बा सेवनमा जोड दिनुपर्छ । स्वास्थ्य तथा सरसफाइमा बढी ध्यान दिनुपर्छ । रोग लागेका व्यक्तिबाट टाढै बस्ने, धूमपान र मद्यपानबाट परै बस्ने गर्नुपर्छ ।स्वास्थ्य सेवा विभागमा कार्यरत बुढाथोकी नेपाल चिकित्सक संघका केन्द्रीय कोषाध्यक्ष हुन् ।"
हिउँ चितुवा जोगाउन 'सिटिजन साइन्टिस्ट,"(फोक्सुन्डो, डोल्पा)  फोक्सुन्डोस्थित रिग्मो गाउँका छिमे बैजी हिउँ चितुवाविज्ञ होइनन् । उनले जीवविज्ञानबारे औपचारिक शिक्षा पनि लिएका छैनन् । तर उनलाई हिउँ चितुवाका आनीबानी मात्र होइन, खान्की (आहार) र उसले आहारका लागि गर्ने उकालीओरालीबारे धेरै ज्ञान छ । हाम्रै याक, चौंरी चर्ने खर्कहरूमा धेरैपटक हिउँ चितुवासँग जम्काभेट भएको छ, रिग्मो गाउँस्थित् आफ्नै होटलमा उनले सुनाए, त्यो धेरै लजालु हुने रहेछ, आफ्नो आहारबाहेक मान्छेलाई आक्रमण गर्दैन । अवरोध नगर्ने हो भने लुरुलुरु आफ्नो बाटो हिँडिरहन्छ ।बैजीका अनुसार उच्च स्थानहरूमा धेरै हिउँ पर्न थालेपछि हिउँ चितुवा आहारको खोजीमा तल्लो भागतिर झर्छ । उसका मुख्य आहार नाउर, झारल, कस्तुरी मृग, फ्याउ मुसालगायत हुन् । भेडा, च्यांग्रासँगै घोडा, याक र चौंरीको बच्चा पनि खाने गर्छ । हाम्रो बस्ती छेउछाउ पनि नाउर प्रशस्तै छन्, बैजीले भने, त्यही आहारको खोजीमा आउँदा हाम्रा पशुबस्तुलाई पनि हिउँ चितुवाले मार्छ । बैजी मध्यवर्ती क्षेत्र व्यवस्थापन समिति, फोक्सुन्डोअन्तर्गतको पेरिकपुवा हिउँ चितुवा संरक्षण उपसमितिका अध्यक्षसमेत हुन् ।सरकारले शेफोक्सुन्डोलाई सबैभन्दा बढी हिउँ चितुवाको घनत्व भएको निकुञ्जभित्र राखेको छ । डोल्पाका हिउँ चितुवाबारे पहिलो पटक जर्मनीमा जन्मेका जर्ज बिल्स स्यालरले अध्ययन गरेका हुन् । सन् १९७३ ताका उनी पोखराबाट ढोरपाटन हुँदै हिउँ चितुवा अध्ययनका लागि उपल्लो डोल्पासम्म पुगेका थिए । उनैले नेपालमा हिउँ चितुवा छन् भनेर विश्वमा आवाज पुर्याएका हुन्, हिउँ चितुवाबारे विद्यावारिधि गरिरहेका कमल थापाले कान्तिपुरसित भने, त्यसको करिब १३ वर्षपछि अमेरिकी वन्यजन्तुविज्ञ रोड्नी ज्याक्सनले रेडियो कलर जडान गर्दै हिउँ चितुवाको अध्ययन गरे ।स्यालरले फोक्सुन्डो ताल र शेगुम्बा क्षेत्रमा हिउँ चितुवाका पाइला (पगमार्क) पछ्याएर अध्ययन गरेका थिए । उनको अध्ययनले प्रति सय वर्गकिमिमा तीनवटा हिउँ चितुवा रहेको तथ्य पत्ता लगाएको थियो । रोड्नीले निकुञ्जको मुगुतिर पर्ने डोल्फु क्षेत्रमा रेडियो कलरमार्फत अध्ययन गरेका हुन् । रोड्नीले सन १९८६ देखि १९८९ सम्म अध्ययन गरेका हुन्, थापाले भने, रेडियो कलरबाट हिउँ चितुवाको अध्ययन गरिएको त्यो विश्वमै पहिलो पटक थियो । उनको अध्ययनले प्रतिसय वर्ग किमिमा ८ देखि १० वटा हिउँ चितुवा रहेको तथ्य पत्ता लगाएको थियो ।मनाङको फू क्षेत्रका हिउँ चितुवाको वंशाणुगत (जेनेटिक) अध्ययन गरेका नर्वेजियन युनिभर्सिटी अफ लाइफ साइन्सेसका विज्ञ पर वेगले भने प्रति १ सय २५ वर्गकिमिमा ६ वटा रहेको तथ्य पत्ता लगाएका छन् । डोल्पामा अहिले पनि हिउँ चितुवाबारे अनुसन्धान जारी छ । निकुञ्जले डब्लूडब्लूएफ (विश्व वन्यजन्तु कोष) नेपाल र प्रकृति संरक्षण कोष (एनटीएसनी) को पहलमा भिजेर क्षेत्रमा गत वर्षको कात्तिक र मंसिरमा दुईवटा हिउँ चितुवाको घाँटीमा स्याटेलाइट जीपीएस कलर जडान गरेको थियो । त्यस कार्यमा निकुञ्जले स्थानीय युवालाई नागरिक वैज्ञानिक (सिटिजन साइन्टिस्ट) का रूपमा परिचालन गरेको थियो । रेडियो कलरबाट प्राप्त सूचनाका आधारमा भविष्यमा हिउँ चितुवाको संरक्षणसम्बन्धी रणनीति बनाउन र भूपरिधिस्तरीय सहयोग आदानप्रदान तथा अन्य देशसँग समन्वय र सहकार्य गर्न सजिलो हुने अपेक्षासाथ अनुसन्धान सुरु गरिएको थियो । थप २ वटा हिउँ चितुवामा कलर गर्ने योजना रहे पनि गत वर्षका हिउँ चितुवामा प्राविधिक समयस्या निम्तिएपछि अहिलेलाई रोकिएको छ ।निकुञ्जअन्तर्गत हिउँ चितुवा तथा त्यसका आहार प्रजातिको बासस्थल रहेका सबै क्षेत्र समेट्ने गरी निकुञ्जले मध्यवर्ती क्षेत्र व्यवस्थापन समितिअन्तर्गत रहने गरी हिउँ चितुवा संरक्षण उपसमितिहरू बनाएको छ । डोल्पातिरको फोक्सुन्डो, धो तराप, साल्दाङ, भिजेर तथा मुगुतिरको डोल्फुमा युवालाई समेटेर उपसमिति बनाइएको हो । गत वर्ष भिजेर क्षेत्रमा हिउँ चितुवाको रेडियो कलर जडानका क्रममा प्रत्येक उपसमितिबाट दुईदुई जना युवालाई सहभागी गराइएको थियो । हामीले हिउँ चितुवाबारे औपचारिक अध्ययन नगरे पनि हाम्रो अनुभवलाई विशेषज्ञहरूले गत वर्ष रेडियो कलर जडान गर्ने क्रममा उपयोग गर्नुभयो, फोक्सुन्डो हिउँ चितुवा संरक्षण उपसमितिका छेबाङ ग्याल्बो लामाले भने, विशेषज्ञसँग काम गर्न पाउँदा खुसी लाग्यो । धेरै कुरा सिक्यौं, हामीले गर्दा उहाँहरूलाई पनि सहयोग पुग्यो । हिउँ चितुवा विचरण गर्ने क्षेत्र र बासस्थान तथा उसले खाने नाउर, झारल, कस्तुरी मृग, फ्याउ मुसाबारे स्थानीयसँग प्रशस्त अनुभव हुने भएकाले निकुञ्ज र वन्यजन्तु प्राविधिकले उनीहरूलाई नागरिक वैज्ञानिकका रूपमा प्रयोग गरेका थिए ।स्थानीयले भिरालो र अप्ठ्यारो ठाउँमा समेत आउजाउ गर्न र सहजै वन्यजन्तु पहिचान गर्न सक्ने भएकाले उनीहरूको सहभागिताले कलर जडान गर्न मद्दत पुगेको थियो । हिउँ चितुवा पाइने ठाउँमै सयौं वर्षदेखि बसेकाले स्थानीयसँग हिमाली वन्यजन्तुबारे धेरै ज्ञान र अनुभव छ, डब्लूडब्लूएफ नेपालका तर्फबाट उपल्लो डोल्पामा विगतमा धेरै समय काम गरेका संरक्षण अधिकृत गौतम पौड्यालले कान्तिपुरलाई भने, त्यो अनुभवलाई अनुसन्धानमा प्रयोग गर्न सकियो भने संरक्षणमा सहयोग पुग्छ भनेर उहाँहरूलाई सहभागी गराउने गरिएको छ ।कलर जडानअघि निकुञ्जका सहायक वार्डेन गोपाल खनाललगायतले स्थानीय युवालाई तालिमसमेत दिएका थिए । अहिले पनि खनालले भिजेर क्षेत्रमा स्थानीय युवालाई साथ लिएर गत वर्षको मंसिरमा कलर जडान गरिएको सामलिङ नामको हिउँ चितुवाको खोजी गरिरहेका छन् । सामलिङ जेठदेखि सर्म्पकमा छैन ।निकुञ्जका निमित्त प्रमुख (वार्डेन) सरोजमणि पौडेलले उपल्लो डोल्पाका बासिन्दा वन्यजन्तु संरक्षणमा पहिलेदेखि नै सचेत रहेको बताए । उहाँहरूलाई सँगसँगै लैजान सकियो भने संरक्षणमा थप टेवा पुग्छ, उनले भने । गत वर्ष स्याटेलाइट जीपीएस कलर जोडिएको जेबोरोङ नामको हिउँ चितुवाको मृत शरीर पनि स्थानीय युवाकै पहलमा फेला परेको थियो । हिउँ चितुवा संरक्षण उपसमितिका युवाले धेरै दिनको प्रयासपछि शेफोक्सुन्डो गाउँपालिकाको कु गाउँमा उक्त हिउँ चितुवा मृत अवस्थामा फेला पारेका थिए ।स्थानीयले हिउँ चितुवाको मुख्य आहार नाउरको आफैं गणनासमेत गर्छन् । हाम्रो क्षेत्रमा नाउरको अवस्था कस्तो छ भनेर उपसमितिमार्फत अनुगमन गर्छौं, बैजीले भने, त्यसका लागि निकुञ्जले हामीलाई तालिम दिएको छ । विभिन्न ब्लक बनाएर युवाले नाउरको संख्या यकिन गर्छन् । नाउर बस्ने क्षेत्रमा डढेलोलगायत अन्य प्राकृतिक विपत्ति निम्तिए युवा नियन्त्रणमा सक्रिय हुन्छन् । अधिकांश उपल्लो डोल्पाली बोन धर्मावलम्बी भएकाले वन्यजन्तुको सिकार गर्दैनन् । बरु, हिउँ चितुवा, कस्तुरीलगायत वन्यजन्तु संरक्षण गरी पहिचान जोगाउन हामी लागि परेका छौं, निकुञ्जको फोक्सुन्डो मध्यवर्ती क्षेत्र व्यवस्थापन समितिका अध्यक्ष फुर्वा तेन्जिङ बूढाले भने, विश्वभर हिउँ चितुवा पाइने क्षेत्रका रूपमा पहिचान कायम राख्न सकिए पर्यटन प्रवर्द्धनसमेत हुन्छ ।राष्ट्रिय निकुञ्ज तथा वन्यजन्तु संरक्षण विभागले यो वर्ष देशैभरि हिउँ चितुवाको संख्या अद्यावधिक गर्ने योजना पनि बनाएको छ । पुरानो तथ्यांकअनुसार नेपालमा ३ सयदेखि ५ सय वटासम्म हिउँ चितुवा छन् ।"
हिउँ न हिमनदी,"(पोखरा)  पोखरा घुम्न आउने जोकोही पर्यटक माछापुच्छ्रेतिर फर्किएर भन्छन्, हिउँ सकिएछ । टुप्पोमा बाघको आकृति देखिने ठाउँमा बाहेक यतिखेर माछापुच्छ्रेमा हिउँ होइन, कालो पत्थर मात्रै देखिन्छ । हिमालका लस्करलाई पृष्ठभूमिमा पारेर आईएमई नेपाल लिटरेचर फेस्टिभलको मञ्च दुई दिनसम्म सराङकोटमा बस्यो । फेस्टिभलमा चर्चा भयो हिउँबिनाको हिमालकै ।जलवायु परिवर्तन र भविष्य शीर्षकको शत्रमा वायुमण्डलीय विज्ञानका अध्येता अरनिको पाण्डे, गण्डकी प्रदेशका उद्योग, पर्यटन, वन तथा वातावरण सचिव डामहेश्वर ढकाल र वातावरण संरक्षण अभियन्ता शिलशिला आचार्यसँग वातावरण पत्रकार रमेश भुसालले हिउँ हराउनुको रहस्य खोतले । हिउँविहीन बनेको हिमालमा कार्बोन डाइअक्साइड र ब्ल्याक कार्बोनले असर पारेको अरनिको पाण्डेले बताए । कार्बनडाइअक्साइडले हिउँ पगाल्छ । साथै दक्षिण एसियामा धेरै उत्पादन हुने ब्ल्याक कार्बनको पनि यसमा भूमिका छ, उनले भने, विशेषगरी दाउरा बाल्दा, इँटाभट्टा सञ्चालन गर्दा र सवारीसाधनबाट निस्कने कालो धूवाँ हुन्, जसले जलवायुमा असर पार्छ ।उनका अनुसार ब्ल्याक कार्बनले हावा तताउने र हिउँ पगाल्ने काम गर्छ । ती कार्बन २४ दिनदेखि २४ सातासम्म मात्र रहन्छ । उत्पादित कार्बनडाइअक्साइड सयौं वर्ष वायुमण्डलमा जम्मा भएर बस्छ । र, पृथ्वीका लागि खप्टिएको सिरक जस्तो बन्छ । त्यसले पृथ्वीको तापक्रम बढाउँदै लगेको छ । उनले भने, जलवायु परिवर्तन एक दिनको तापक्रमसँग सम्बन्धित विषय नभई दशकौंदेखिको प्रक्रिया हो ।४०४५ वर्षअघि माछापुच्छ्रेबाट हिमनदी बग्ने गरेको र हाल ती नदी बाँकी नरहेको उनले सुनाए । नेपालका अन्य हिमाली भेगतिर पनि कति खेर हिउँ पग्लन्छ । नदी र ताल बढ्छन् । बाढी आउँछ निश्चित छैन, उनले भने, यहाँ हिउँ मात्र पग्लने हुँदैन, त्यसले खेतीकिसानीमा, खाने पानीमा, वर्षामा असर पुग्छ । जलवायु परिवर्तनले एन्टार्कटिका र आर्टिक महाद्वीपतिर पनि बरफ पगालेर समुद्रको सतह बढाएको उनले सुनाए । त्यस्तै हिउँ पग्लिएर ताल र नदी बढाउने, बाढी निम्त्याउने, वर्षा गराउने, खेतीमा असर पार्नेलगायत असरहरूबारे कुरा भयो । तापक्रममा एक डिग्री मात्रको फरकले जाडो दिन घटाउने वा बढाउनेदेखि लामखुट्टे बढ्नेसम्म फरक पार्ने उनको तर्क रह्यो । जलवायु परिवर्तन र यसले पारेको असरबारे राष्ट्रिय एवं अन्तर्राष्ट्रिय स्तरमा छलफल हुँदै आएको बताउँछन् डामहेश्वर ढकाल । उनका अनुसार सिर्जित समस्या न्यूनीकरणका लागि पहल भइरहेको छ । सन् १९९० को दशकमा भएको रियो सम्मेलनलगत्तै जलवायु परिवर्तन अन्तर्राष्ट्रिय मुद्दाका रूपमा चर्चा भइरहेको छ । मूलतः कार्बन उत्सर्जन गर्ने राष्ट्रहरूका कारण विकासउन्मुख देशहरूलाई कसरी प्रभाव परेको छ र, विकसित देशहरूले कसरी विकास भइरहेका देशलाई जलवायु परिवर्तनसँग जोडिएका समस्या समाधानका लागि सहयोग पुर्याउन सक्छन् भन्ने विषयमा बहस हुने गरेका छन् । नेपालजस्तो देश मारमा छ । भर्खर विकासतर्फ उन्मुख हामीले केही हदमा कार्बन उत्पादन गर्छौं । यस्तोमा हामीलाई विकसित देशहरूले जलवायु परिवर्तन न्यूनीकरणका लागि सहयोग पुर्याउनुपर्छ । त्यसका लागि आवश्यक फोरम बनेका छन्, ढकालले भने । उनका अनुसार नेपाल जलवायु परिवर्तन र त्यसको प्रभाव न्यूनीकरणका लागि सन् २०१० देखि सक्रिय छ । नीतिगत र संरचनागत हिसाबमा पनि केही काम भएका छन् । तर देश संघीयतामा गएपछि नीति कार्यान्वयन कसरी गर्ने भन्ने विषयमा चाहिँ प्रस्ट नभएको बताए । वातावरण संरक्षण अभियन्ता शिलशिला आचार्यले जलवायु परिवर्तनलाई अन्तर्राष्ट्रिय मुद्दाका रूपमा मात्र हेरिनुलाई समस्याका रूपमा व्याख्या गरिन् । समस्या समाधानका लागि सरकार र आम मानिस सँगसँगै रहनुपर्ने उनको बुझाइ छ । समयमा पानी नपर्दा, प्राकृतिक प्रकोपका कारण आम मानिस पीडित छन् । जहाका मानिसले प्रत्यक्ष दुःख भोगिरहेका छन्, त्यहाँबाट परिवर्तन र पहल सुरु गरिनुपर्छ । त्यसमा राज्यको एवम् शक्तिमा भएकाहरूको सहयोग चाहिन्छ, उनले भनिन् । आफूहरूले नेपालमा पोलिथिन ब्याग प्रतिबन्ध गर्ने अभियानका समय भोग्नुपरेको अप्ठ्याराहरूबारे उनले बताइन् । उनीहरूले झोलामा प्रतिबन्ध लगाउन खोज्दा बजारले झोला उत्पादकको दोष देखाउने, उत्पादक नीतिगत स्पष्टता खोज्ने र सरकारले आम मानिसको चेतनामा प्रश्न गरेको उनले बताइन् । ती अप्ठ्याराहरूले शक्तिमा रहेका र आम मानिसबीचको मतभेद प्रस्ट पारेको उनको भनाइ छ ।त्यस्तै हाल नेपालका स्थानीय तहमा हुने गरेका योजनाबिनाका विकास कार्यले पनि जलवायु परिवर्तनमा भूमिका खेलेको उनको तर्क छ । हरेक जनप्रतिनिधि वा उनीहरूको आफन्तसँग डोजर छ । डोजरलाई वर्षभर काम दिन पनि भीर खनेर सडक बनाउने काम तीव्र छ, उनले भनिन्, जंगल नासिएका छन् । एउटै ठाउँमा पुग्न दुईतीनवटा बाटो बनाइएका छन्, जुन दीर्घकालीन हुँदैनन् । एउटै वर्षापछि भत्किन्छ । विकासका नाममा भएका यस्ता कार्यले पनि नकारात्मक असर पुर्याएको उनको कथन हो । मानिसको दैनिकीलाई प्रकृति सन्तुलित बनाउनेतर्फ उन्मुख गराउनुपर्नेमा उनले जोड दिइन् । ढकालले भने छिमेकी राष्ट्रहरू भारत र चीनको जनसंख्या, विकास र उत्पादक कार्यले पनि नेपाललाई असर पारिरहेको तर्क अघि सारे । ती कार्यले हिमाल पग्लनेदेखि जैविक विविधतामा त असर पारेको छ, वैदेशिक सम्बन्ध आर्थिक र सामाजिकसँगै वातावरणसँग पनि जोडिएको विषय हो, उनले भने । अरनिकोले जलवायु परिवर्तनका विषयलाई शिक्षा र साहित्यसँग जोड्न पर्ने कुरा राखे । आँखाले नदेख्ने विषयहरूलाई साहित्य बनाउन गाह्रो भए पनि चेतनामूलक गैरआख्यान बनाउन सकिने उनको भनाइ छ । त्यस्तै ढकालले नेपाली भाषामा जलवायु परिवर्तनबारे विषय पाठ्यक्रममा समेट्नुपर्ने साथै अनौपचरिक पाठ्यसामग्रीसमेत प्रकाशन गर्नुपर्ने बताए । भने, मिडियाले पनि सायद यी विषय समेट्नुपर्छ । राजनीतिक विषय मात्र प्रकाश पार्दा वातावरण र जलवायु परिवर्तनका कुरा छायामा परेका छन् । राजनीति र युवाका सवालमा बहसआईएमई नेपाल लिटरेचर फेस्टिभलको दोस्रो दिन अर्थात् अन्तिम दिन पोखराको सराङकोटमा गण्डकी प्रदेशका मुख्यमन्त्रीदेखि वातावरणविद्, साहित्यकार, व्यवसायी, पत्रकारसम्मले अन्तर्संवाद गरे । प्रदेशबाट देखिने देश मा गण्डकी प्रदेशका मुख्यमन्त्री पृथ्वीसुब्बा गुरुङसँग पत्रकार बसन्त बस्नेतले अन्तर्संवाद गरे । यो सत्रमा पछिल्लो समय विकसित राजनीतिक घटनाक्रम एवम् परिदृश्यबारे गरमागरम बहस भयो । अर्को सत्र कोरोनाकालीन उद्योग वाणिज्य मा पत्रकार कुवेर चालिसेले आईएमई ग्रुपका अध्यक्ष तथा उद्योग वाणिज्य महासंघका वरिष्ठ उपाध्यक्ष चन्द्र ढकालसँग छलफल चलाए । यो सत्रमा विश्वव्यापी रूपमा फैलिरहेको कोरोनाले नेपालको आर्थिक क्षेत्रमा पारेको प्रभाव र सरकारले चाल्नुपर्ने कदमका विषयमा चर्चापरिचर्चा भयो । साथै निजीक्षेत्रले कोभिड१९ कै बीचमा गरिरहेका सकारात्मक प्रभावबारे पनि उनीहरूले संवाद गरे ।गण्डकी प्रदेशका आर्थिक मामिला तथा योजनामन्त्री किरण गुरुङ र जिल्ला समन्वय समिति महासंघकी अध्यक्ष सीता सुन्दास संघीयताका अवसरहरू सत्रमा सहभागी भए । यसका वक्ताले देशमा संघीयता आए पनि त्यो प्रदेशहरूमा प्रभावकारी कार्यान्वयन नभएको बताए । फेस्टिभलको अर्को सत्र रह्यो, क्वेर हुनुको अर्थ । यो सत्रमा अनुवादक तथा लेखक निरञ्जन कुँवर र ब्लु डायमन्ड सोसाइटीका संस्थापक भिक्षु कश्यप (सुनिलबाबु पन्त) बीच संवाद भयो । यो सत्रमा उनीहरूले समाजमा क्वेर भएर जीवनयापन गर्नुका दुःख एवम् संघर्षबारे छलफल गरे । युवाको नजरमा नेपाल सत्रमा अभियन्ता प्रकृति भट्टराई बस्नेत, चिकित्सक डाभावना तामाङ र दृष्टिविहीन युवा अभियन्ता सौगात वाग्लेसँग लेखक तथा सामाजिक अभियन्ता जगन्नाथ लामिछानेले संवाद गरे । उनीहरूले अहिलेका युवाहरूले चाहेको नेपाल र भइरहेको अवस्थाबारे चर्चा गरे । साथै देशमा विकासका लागि गर्नुपर्ने र अपनाउनुपर्ने विषयमा पनि छलफल भयो । महोत्सवको अन्तिम सत्र थियो, तीन आख्यान । यो सत्रमा लेखक केशव दाहाल, दुर्गा कार्की र बिना थिङसँग शिवानीसिंह थारू प्रस्तुत भए । उनीहरूले नेपाली साहित्यमा आख्यानको अवस्था आदिबारे छलफल गरे । साथै पात्र, तिनको चरित्र, आख्यान लेखन आदिका विषयमा पनि उनीहरूबीच संवाद चल्यो । बुकवर्म फाउन्डेसनले गरेको फेस्टिभलको नवौं संस्करणमा १५ भन्दा बढी सेसन र करिब ५० जना वक्ता थिए । भर्चुअल रूपमा भएकाले यसपल्ट दर्शकको उपस्थिति भएन । फेस्टिभलका सबै सत्र सामाजिक सञ्जाल एवम् फेस्टिभलको आधिकारिक युट्युब च्यानलबाट लाइभ प्रसारण भएका थिए । नवौं संस्करणको फेस्टिभलमा साहित्यकार, लेखक, पत्रकार, कलाकार र विशिष्ट व्यक्तित्व वक्ताका रूपमा थिए ।"
नेकपाको खाता रोक्न बैंकलाई चिठी,"(काठमाडौं)  नेपाल कम्युनिस्ट पार्टी (नेकपा) का सबै बैंक खाता रोक्का गर्न दाहालनेपाल समूहले बैंक तथा वित्तीय संस्थालाई पत्र पठाएका छन् । पार्टीभित्र उत्पन्न विशिष्ट परिस्थितिका कारण अर्को निर्णय नभएसम्मका लागि खाता रोक्का गर्न आग्रह गर्दै सबैजसो बैंकलाई पत्र पठाइएको छ । नेकपाको आधिकारिक लेटरप्याडमा लेखिएको सो पत्रमा माधवकुमार नेपाल र पुष्पकमल दाहालको हस्ताक्षर छ ।हाम्रो पार्टी नेकपाभित्र उत्पन्न विशिष्ट परिस्थितिका कारण त्यस बैंकमा रहेको हाम्रो पार्टीका नाममा वा साविक नेपाल कम्युनिस्ट पार्टी (एकीकृत माक्सवादीलेलिनवादी) का नाममा रहेका खाताहरूबाट अर्को निर्णय नभएसम्म रोक्का गरिदिनुहुन अनुरोध छ, पत्रमा भनिएको छ । खाता रोक्का गर्न अनुरोध गरिएको पत्र सबैजसो बैंक तथा वित्तीय संस्थामा पुगेको छ । केन्द्र, प्रदेशदेखि स्थानीय तहसम्मका पार्टी कार्यालय र त्यसका आधारमा विभिन्न बैंकमा खाता खोलिएका छन् । पार्टीका नाममा भएका सबै खाताको कारोबार तत्काललाई रोक्का गरिदिन बैंकलाई पत्र पठाइएको दाहालनेपाल समूहका प्रवक्ता नारायणकाजी श्रेष्ठले बताए । हाम्रो अनुरोधलाई बैंकहरूले स्वीकार गरी सहयोग गरिदिनुहुनेछ भन्ने विश्वास छ, उनले भने । तर पत्र आए पनि बैंकहरूले भने खाता रोक्का गरिसकेका छैनन् । खाता रोक्का गर्न खाता खोल्दा हस्ताक्षर रहेका आधिकारिक व्यक्ति वा संस्थाको आग्रह चाहिने भएकाले अरू व्यक्ति वा संस्थाले आग्रह गर्दैमा खाता रोक्का गर्न नमिल्ने एक बैंकरले बताए । यो धेरै झमेलाको कुरा छ, यसकारण खाता रोक्का नभए पनि रकम राख्दा वा निकाल्दा बैंकले संयमता अपनाउनुपर्छ, ती अधिकारीले भने । निर्वाचन आयोगले आधिकारिक निर्णय नगर्दासम्म यो विषयमा केही भन्न नसकिने बैंकरहरूको भनाइ छ । विगतमा पनि पार्टी फुट्दा यस्तो समस्या आएको स्मरण गर्दै एक वाणिज्य बैंकका प्रमुख कार्यकारी अधिकारीले भने, बैंकले आफैं विवेकशील निर्णय गर्ने हो । अप्ठ्यारो परे राष्ट्र बैंकको परामर्श लिन सकिन्छ । यस विषयमा सम्बन्धित पार्टी र बैंक तथा वित्तीय संस्थाबाट आधिकारिक रूपमा केही जानकारी नआएकाले प्रतिक्रिया दिन नसकिने राष्ट्र बैंकले जनाएको छ ।"
पञ्चेश्वरको विवाद टुंग्याउन ऊर्जा सचिव एक्कासि दिल्ली,तर उक्त समूहको बैठक दुई वर्षदेखि बस्न सकेको छैन । स्रोतका अनुसार डीपीआरको विवादित विषयमा विगत केही महिनादेखि अनौपचारिक रूपमा छलफल हुँदै आएको थयो । ती अनौपचारिक छलफलमा तल्लो शारदाको पानीलाई समग्र परियोजनामै समेट्ने र हाल भारतले उपभोग गर्दै आएको पानीको बहावलाई अवरुद्ध हुन नदिन बाँधको उचाइ घटाउने र त्यसो गर्दा कुल विद्युत् उत्पादनमा कमीको भपाई गर्न भारतीय पक्ष सहमति नजिकको पुगेको बताइएको छ । यसो गरेबापत डीपीआरमै तल्लो शारदाको पानीको उपभोगमा आफ्नो हक सुनिश्चित गर्नुपर्ने सर्त भारतीय पक्षले नेपालसामु राखेको छ । अर्कोतर्फ नेपाली पक्षले भने तल्लो शारदाको पानीमा नेपालकै प्राकृतिक अधिकार भए पनि उपभोगलाई मात्र भारतलाई दिइएको उल्लेख गर्नुपर्ने अडान राखेको बुझिएको छ । ऊर्जा सचिवको दिल्ली भ्रमणका बेला दुई पक्षबीच केकस्तो छलफल भयो भन्ने खुलेको छैन । अनौपचारिक छलफलमा भइरहेका विषयलाई थप प्रस्ट पार्न र मन्त्रीको भ्रमणअघि नै टुंगोमा पुर्याउन सचिव दिल्ली आएको ऊर्जा मन्त्रालयका एक अधिकारीले बताए ।
पोखरामा सडक महोत्सव सुरु,"(पोखरा)  नेपालकै पर्यटनमा अंग्रेजी नयाँ वर्षको ब्रान्ड बनेको पोखरा सडक महोत्सव बुधवार सुरु भएको छ । रेस्टुरेन्ट एन्ड बार एसोसिएसन अफ नेपाल (रेबान) पोखराले आयोजना गरेको २२ औं संस्करणको महोत्सव शुक्रबारसम्म चल्नेछ । स्वास्थ्य सुरक्षा मापदण्ड पालना गरी सडक महोत्सवलाई निरन्तरता दिइएको हो । सडकमै खाऔं, सडकमै नाचौं र रमाऔं नारासाथ यसअघि पाँच दिन चल्ने महोत्सव अहिले भने तीन दिनमा झारिएको छ । लेकसाडइको हल्लनचोकदेखि बसुन्धरापार्कसम्मको तीन किमि क्षेत्रमा सुरु महोत्सवको गण्डकी प्रदेशका मुख्यमन्त्री पृथ्वीसुब्बा गुरुङले उद्घाटन गरे । अब यस्ता कार्यक्रम नियमित रूपमा गर्नुपर्ने उनले बताए ।बढी भीड हुने भएकाले यसअघिको जस्तो फनपार्क, लोकदोहोरी, लाइभ कन्सर्ट भने नगरिने भएको छ । चार स्थानमा स्टेज बनाएर सांस्कृतिक कार्यक्रम भने गरिने आयोजकले जनाएको छ । स्टेजमा सांस्कृतिक कार्यक्रम, नाचगान र वाद्यवादनका कार्यक्रम हुनेछन् । लेकसाइडका होटल, रेस्टुरेन्ट तथा अन्य व्यवसायीले सडक नजिकै आएर आफ्नो व्यवसाय गर्न पाउने रेबान अध्यक्ष लक्ष्मण बरालले जानकारी दिए । सडकमा नेवार, गुरुङ, थारू, मगर, तामाङलगायत जातजातिको सांस्कृतिक झलक देखाइनेछ । पर्यटन चलायमान बनाउने महोत्सवको मुख्य उद्देश्य हो, उनले भने, स्वास्थ्य मापदण्ड पालना गरी कोरोनाप्रति सचेत भई पर्यटनलाई चलायमान बनाएर व्यवसाय खुला गर्नुको विकल्प पनि छैन । महोत्सवमा डुंगा दौड, टेनिस, तारो हान्ने खेल र बिच भलिबल प्रतियोगिता आयोजना गरिएको छ । पोखरा सुरक्षित र खुला रहेको सन्देशसहित तामझाम र भीडभाड नगरी पाहुनाको स्वागत गर्न पर्यटन व्यवसायी तयार रहेको महोत्सवका संयोजक वसन्त गौतमले बताए । पहिलो र तेस्रो दिन दिउँसो ३ देखि १० बजे र दोस्रो दिन राति १२ बजेसम्म लेकसाइडलाई नो भेहिकल जोन बनाइनेछ ।"
बन्जी र स्विङ गर्न भीड,"(पर्वत)  पर्वतमा गत कात्तिक १५ बाट व्यवसाय सुरु गरेको द क्लिफ प्रालिको टिमले विदेशी नआएपछि साहसिक खेल बन्जी र स्विङबाट कर्मचारी पाल्न खर्च जुट्ने सोचेकै थिएन । तर बन्जी खुला गर्न नपाउँदै आन्तरिक पर्यटकको भीड थेग्नै मुस्किल पर्यो । स्थानीय प्रशासनले दैनिक ३५ जना मात्रैलाई बन्जी गराउन गरेको आग्रह पनि पालना गर्न धौधौ पर्यो ।प्रशासनसँगकै सहमतिमा अहिले लगानीकर्ताले दैनिक डेढ सयभन्दा धेरै आन्तरिक पर्यटकलाई बन्जी र स्विङ गराइरहेका छन् । स्विङ र बन्जी गर्न एक साता कुर्नुपर्छ । कोभिडका कारण सुस्ताएका सबैजसो पर्यटकीय क्षेत्र बन्जी र स्विङकै कारण भरिभराउ हुन थालेका छन् । कुस्माका अग्ला र लामा पुल, गुप्तेश्वर गुफा र केबलकार आकारको यान्त्रिक पुलमा पनि भीड लागेको छ ।आन्तरिक पर्यटक बढेसँगै यहाँका होटल व्यवसाय पनि बिस्तारै चलायमान हुन थालेका छन् । आठ महिना ढोका लगाउँदा निकै निराश भएँ, होटलमा करिब ९ करोड रुपैयाँ लगानी गरेका व्यवसायी ओम श्रेष्ठले भने, बन्जी चलेपछि होटल कहिल्यै खाली छैन । कुस्माकै अर्का होटल व्यवसायी नरेन्द्रबहादुर खत्रीले दैनिक तीनदेखि पाँच सय आन्तरिक पर्यटक आफ्नो होटलमा खाजा खान आउने गरेको दाबी गरे । शुक्रबार र शनिबार आन्तरिक पर्यटकको भीड बढ्न थालेपछि व्यवसायी उत्साहित बनेका छन् । यहाँ आउने सबै आन्तरिक पर्यटक नै हुन् । अधिकांश छिमेकी जिल्लाका छन् । पहिला यस्तो जमाना थियो, नेपालीलाई पर्यटक मान्दैनथे । हामी घोडेपानी गएर कोठा पाउँदैनथ्यौं, द क्लिफ प्रालिका लगानीकर्ता नेत्र पराजुलीले भने, अहिले त्यो जमाना छैन । अब विदेशीलाई मात्र होइन, नेपालीलाई पनि पर्यटक मान्छन् । विदेशीले भन्दा नेपालीले धेरै खर्च गर्छन् भन्ने मान्यताको विकास भएको छ । बन्जी र स्काई साइक्लिङमा अपेक्षा गरेभन्दा धेरै नेपाली आएका कारण आन्तरिक पर्यटनलाई नै जोड दिनुपर्ने लगानीकर्ता युवराज जोशीले बताए । विश्व स्वास्थ्य संगठन तथा सरकारले तोकेको स्वास्थ्य मापदण्ड अपनाएको उनको भनाइ छ ।बन्जीको व्यावसायिक सुरुआत भएदेखि बन्जी, स्विङ, स्काई साइक्लिङ, गुलेली पिङ र रिसोर्टको अवलोकनका लागि आउनेहरू मात्रै दैनिक तीन सयको हाराहारी छन् । शुक्रबार र शनिबार दोब्बर भीड लाग्ने गरेको पराजुलीले बताए । यहाँ मुख्यगरी काठमाडौं, बागलुङ, म्याग्दी, भैरहवा, झापा, बुटवल र वीरगन्जलगायत स्थानबाट बन्जी गर्न आउँछन् । बन्जीको मज्जा लिनेमा पुरुष र महिला बराबरजस्तै छन् ।"
एडीबीसँग ऋण सम्झौतामा हस्ताक्षर,"काठमाडौं (कास) विद्युतीय ग्रिड आधुनिकीकरणका लागि एसियाली विकास बैंक (एडीबी) सँग १८ अर्ब २५ करोड रुपैयाँ (अमेरिकी डलर १५६ मिलियन बराबर) को ऋण सम्झौतामा हस्ताक्षर भएको छ । अर्थ मन्त्रालयमा बुधबार आयोजित कार्यक्रममा सरकारका तर्फबाट सहसचिव श्रीकृष्ण नेपाल र एसियाली विकास बैंकका नेपाल आवासीय कार्यालयका अफिस इन्चार्ज रुडी भ्यान डेलले हस्ताक्षर गरे । सम्झौतामा हस्ताक्षरपछि सहसचिव नेपालले विद्युतीय ग्रिड आधुनिकीकरण आयोजनाको विद्युत् प्रसारण एवं वितरण प्रणालीमा सुधार गर्ने, विद्युत् ग्रिडको आधुनिकीकरण गरी विद्युत आपूर्तिलाई दिगो र भरपर्दो बनाउने तथा नेपाल विद्युत् प्राधिकरणको क्षमता विकास एवं सुदृढीकरण गर्ने उद्देश्य रहेको जानकारी दिए । विद्युतीय ग्रिड आधुनिकीकरण आयोजनाको कुल लागत करिब २२ अर्ब ८१ करोड रुपैयाँ (अमेरिकी डलर १९५ मिलियन बराबर) रहेकामा बाँकी ४ अर्ब ५६ करोड रुपैयाँ (अमेरिकी डलर ३९ मिलियन बराबर) नेपाल सरकार र नेपाल विद्युत् प्राधिकरणको स्रोतबाट व्यहोरिने उनको भनाइ छ । विद्युतीय ग्रिड आधुनिकीकरण आयोजनाबाट विद्युत् चुहावटका कारण हुने ऊर्जा नोक्सानीलाई न्यूनीकरण गरी बचत हुने अर्थ मन्त्रालयले जनाएको छ । यो आयोजनाको कार्यान्वयन नेपाल विद्युत् प्राधिकरणमार्फत हुनेछ ।"
सय दिनमा सवा ४ लाख आन्तरिक हवाई यात्रु,"काठमाडौं (कास) लकडाउन सुरु भएसँग बन्द भएर ६ महिनापछि सञ्चालनमा आएको आन्तरिक उडानमा बुद्ध एयरले सय दिनमा ३ लाख ७५ हजार आन्तरिक यात्रुलाई सेवा दिएको जनाएको छ । कम्पनीले मंगलबार विज्ञप्ति जारी गर्दै दिनमा ४ दर्जनभन्दा बढी आन्तरिक उडान गरेको जनाएको छ । कोराना संक्रमण रोकथाम गर्न २०७६ चैत ११ गतेदेखि गत असोज ४ गतेसम्म (१ सय ७९ दिन) आन्तरिक उडान बन्द गरिएको थियो । नागरिक उड्डयन प्राधिकरणले लकडाउनअघि जस्तो पूर्ण रूपमा आन्तरिक उडान खुला गरिसकेको छैन ।पछिल्लो समय आन्तरिक उडानमा यात्रु दिनहुँ वृद्धि भइरहेको बुद्ध एयरका प्रबन्ध निर्देशक वीरेन्द्रबहादुर बस्नेतले बताए । हरेक उडान पूर्ण सुरक्षित तथा संक्रमणरहित विधिअनुसार भइरहेको उनले जनाए । आन्तरिक उडानमा सर्वाधिक उडान गर्दै आएको बुद्धसँग दुइटा बिचक्राफ्ट, तीनवटा एटीआर४२ र आठवटा एटीआर७२ जहाज छन् ।"
गुल्मी मकैको बीउ हब,"(गुल्मी)  गुल्मीका पाँच स्थानीय तहका १९ वडामा उत्पादित मकैको बीउ जिल्लाबाहिर पनि ठूलो मात्रामा बिक्री भएको छ । पछिल्ला केही वर्षयता उन्नत जातको बीउ उत्पादनमा जिल्ला हब बनेको छ । विभिन्न जातका बीउ परीक्षण गरी छिटो पाक्ने र धेरै फल्ने जातका बीउ उत्पादन गरी जिल्लाभित्र र बाहिर पठाइएको छ । प्रधानमन्त्री कृषि आधुनिकीकरण परियोजनाअन्तर्गत मकै जोन कार्यक्रममार्फत रेसुंगा नगरपालिका, इस्मा, मदाने, मालिका र धुर्कोट गाउँपालिकाका सहकारी र किसान समूहले बीउ उत्पादन गर्दै आएका हुन् । अब हिउँदे मकै उत्पादन गर्न बसन्ते जातको बीउ भित्र्याएका छौं, परियोजना प्रमुख नारायण काफ्लेले भने, आउँदो फागुनमा तीन सय हेक्टर क्षेत्रफलमा खेती गर्ने तयारी छ । अब हिउँदे मकैको बीउ र खाने मकै पनि व्यापक उत्पादन हुन्छ । पाँच स्थानीय तहका १९ वडाका ५ सय १३ सहकारी तथा समूहले बीउ उत्पादन गर्दै आएको उनले बताए । तीन वर्षदेखि उत्पादित बीउ जिल्लाबाहिर पनि निर्यात हुँदै आएको छ । गुल्मीका अधिकांश गाउँमा मकै उत्पादनका लागि माटो उपयुक्त छ । पहिला किसानले रैथाने बीउ रोप्थे । जसबाट मकै उत्पादन थोरै हुन्थ्यो । बीउ उत्पादनसँगै खाने मकै पनि धेरै फल्ने गरेको छ । कृषक जाँगरिला भएपछि बीउ उत्पादन राम्रो छ, काफ्लेले भने, गुल्मी मकैको बीउ उत्पादनमा हब बन्दै छ । अबको केही वर्षभित्रमा देशभर ठूलो मात्रामा बीउ निर्यात गर्ने लक्ष्यका साथ क्षेत्रफल बढाएर धेरै बीउ उत्पादन गर्ने योजना छ । बीउ बिक्रीबाट कृषकले आम्दानी बढाएका छन् । जोनले कृषकलाई मकैसँगै बीउ उत्पादनमा पनि जोड दिएको छ । जोनले सघाएपछि कृषकमा बेग्लै उत्साह थपिएको छ । मकैको बीउको मूल्य निर्धारणपछि किसानबीच बीउ उत्पादन गर्ने होडबाजी नै चलेको छ । कृषि प्राविधिक नारायणी गाहाले मनकामना३ र देउती बीउको मूल्य प्रतिकिलो ६० रुपैयाँमा बिक्री भएको बताइन् ।मनकामना६ र रामपुर कम्पोजिट ६५ रुपैयाँ प्रतिकिलोमा बिक्री भएको छ । अरुण२ प्रतिकिलो ७५ रुपैयाँमा बीउ बिक्री भएको उनको भनाइ छ । गुल्मीमा सात टन मकैको बीउ खपत हुन्छ । यसपालि ३२ दशमलव ८ टन उत्पादन भएको छ । अघिल्लो वर्ष ४३ टन उत्पादन भएको थियो । यस वर्ष मौसम अनुकूल नभएकाले घटेको उनले बताइन् । गाउँमा किसान आफ्नो बारीमा धेरै बीउ उत्पादन गरेर बिक्री गर्न उत्साहित छन्, उनले भनिन्, कसले धेरै उत्पादन गर्ने भनेर किसानबीच होडबाजी नै चल्छ । बीउसहित खाने मकै उत्पादनमा पनि दोब्बर वृद्धि भएको छ । आगामी वर्ष २ सय ५५ हेक्टर क्षेत्रफलमा ४ सय २९ टन बीउ उत्पादन गर्ने लक्ष्य जोनले लिएको छ । अरुण२ जातको मकै तराईका जिल्लामा निर्यात भएको छ । यहाँको बीउ छिमेकी जिल्ला अर्घाखाँची, पाल्पा, प्यूठानलगायत पहाडी जिल्लामा निर्यात भएको छ । इस्मा गाउँपालिका६ अमरपुरस्थित दीपज्योति बहुउद्देश्यीय कृषक समूहका अध्यक्ष कृष्णप्रसाद घिमिरेले यसपालि १० टन अरुण२ जातको बीउ बिक्री गरे । यसबाट ६ लाख ५० हजार रुपैयाँ समूहभित्र आम्दानी भएको छ । समूहमा ५० भन्दा बढी कृषक सहभागी छन् । बीउ उत्पादन गर्न बारी छनोट गरेरै रेखदेख गरिन्छ । रोग किराबाट बचाइन्छ । राम्रो घुँघालाई छनोट गरेर बीउ बनाइने उनले बताए । मकै रोप्दादेखि पाक्दासम्म कृषि प्राविधिक गाउँमै आएर आवश्यक सरसल्लाह दिएपछि बीउ उत्पादन गर्न सहज भएको घिमिरेले बताए । बजारबाट किनेर ल्याएको बीउ छर्दा पोके हुने, राम्रो नफल्ने गर्दा उत्पादन सधैं आधा घट्थ्यो, अहिले आफैं उत्पादन गरेको बीउ रोप्दा मकै दोब्बर फल्ने गरेको उनले सुनाए । बीउको मूल्य परेपछि हामी उत्साहित छौं, घिमिरेले भने, पहिला सबै मकै खानामा प्रयोग गर्ने र छर्ने बेलामा बजारमा गएर बीउ किनेर खेती गर्थ्यौं ।"
अर्थतन्त्रमा कोभिड प्रभाव अनुमानभन्दा कम,"(काठमाडौं)  कोभिड१९ का कारण अर्थतन्त्र धेरै प्रभावित हुने पूर्वानुमानविपरीत कम मात्र प्रभाव परेको जानकारहरूले बताएका छन् । कोरोना संक्रमण कम भएसँगै अर्थतन्त्र चलायमान बनेकाले कोभिडको असर कम देखिएको रूपमा यसलाई विश्लेषण गरिएको हो ।बुधबार काठमाडौंमा आयोजित अन्तर्क्रिया कार्यक्रममा राष्ट्र बैंकका गभर्नर महाप्रसाद अधिकारीले केहीबाहेक प्रायः क्षेत्रमा आर्थिक गतिविधि राम्रो देखिएकाले आउँदा दिनमा अर्थतन्त्रको वृद्धि राम्रो हुने बताए । गत जेठमा ६ प्रतिशत मात्रै उद्योग पूर्ण क्षमतामा सञ्चालनमा थिए । तर अहिले भने ५६५७ प्रतिशत उद्योग पूर्ण रूपमा सञ्चालनमा छन्, उनले भने, यसको सकारात्मक असर अर्थतन्त्रमा पर्नेछ । पछिल्ला महिनामा बैंक तथा वित्तीय संस्थाबाट उल्लेख्य रूपमा कर्जा प्रवाह भएको उनले बताए । मंसिर र पुसमा कर्जाको विस्तारमा प्रगाति राम्रो छ, अब बैंकिङ प्रणालीमा भएको तरलता प्रयोगमा आउँछ, उनले थपे, प्रणालीमा भएको अधिक तरलताले गर्दा राष्ट्र बैंकले पुनर्कर्जाका लागि उपलब्ध गराएको रकम लैजान बैंकहरूले गाह्रो मानेका छन् । तर अब कर्जा बढ्दै जाँदा पुनर्कर्जाको माग र प्रयोग पनि राम्रोसँग हुन्छ । हाल वित्तीय प्रणालीमा रहको अधिक तरलता चालु आर्थिक वर्षमै प्रयोगमा आउने उनको दाबी छ । असोजमा पुनर्कर्जाको आवेदन माग भएर कात्तिकमा स्वीकृत भएको तथा आर्थिक पुनरुत्थान कार्यविधि मंसिरमा मात्रै आएकाले दोस्रो त्रैमामसमा नै कुन बैंकले कति योगदान दिए भन्ने स्पष्ट नहुने गभर्नर अधिकारीको भनाइ छ । चैतसम्म भने योगदानका आँकडा प्रस्ट हुने भएकाले सोही अवधिको तथ्यांकका आधारमा राष्ट्र बैंकले मूल्यांकन गर्ने उनले बताए । अप्ठ्यारो परेकामा ल्याएको सहुलियतमा कुन बैंक कति अगाडि बढे भन्ने कुरा हामी चैतपछि मूल्यांकन गर्छौं, अधिकारीले भने ।कोभिडपछिको आर्थिक पुनरुउत्थानका लागि गत वर्षको चौथो त्रैमासमा ब्याजदरमा २ प्रतिशत छुटबाट ९ अर्बभन्दा बढीको योगदान भएको छ । हालसम्म ८१ अर्ब पुनर्कर्जा स्वीकृत भएको पनि गभर्नर अधिकारीले बताए । स्वीकृत भएको ८१ अर्बको पुनर्कर्जामध्ये प्रायः १५ लाखभन्दा साना कर्जामा गएको राष्ट्र बैंकको दाबी छ ।"
अब निजी क्षेत्रका संस्था एक हुँदै,"(पोखरा)  नेपाल उद्योग वाणिज्य महासंघका उपाध्यक्ष चन्द्रप्रसाद ढकालले निजी क्षेत्रका तीन संस्था अब एकै ठाउँ उभिने बताएका छन् । नेपालको निजी क्षेत्र आफैंमा विभाजित भएकाले यसबारे बेलाबखत निकै आलोचना हुने गरेकामा अब त्यस्तो वातावरण नरहने उनको भनाइ छ । आईएमई नेपाल लिटरेचर फेस्टिभलका अवसरमा बुधबार उनले महासंघ, नेपाल उद्योग परिसंघ र नेपाल चेम्बर अफ कमर्स एकै ठाउँ उभिने सहमति भएको खुलाए । कोरोनाकालीन उद्योग वाणिज्य सेसनमा गफिँदै ढकालले सम्पूर्ण उद्योगी, व्यवसायी र तीसँग सम्बन्धित निकायले अब एउटै बोली बोल्ने सुनाए । अहिले महासंघको भर्खरभर्खर वार्षिक साधारणसभा सकिएको छ, पोखराको सराङकोटमा उनले भने, हामी नवनिर्वाचित समूहहरू नेपाल उद्योग परिसंघ र नेपाल चेम्बर अफ कमर्समा गएर हाम्रो कमन एजेन्डा बनाउने र एउटै आवाज निर्माण गर्ने अभ्यासमा छौं । यसमा तीन वटै संगठनका पदाधिकारी सहमत भएको अवस्था छ । आगामी दिनमा निजी क्षेत्रलाई प्रवर्द्धन गर्ने कुरामा सबै निजी क्षेत्र एक ठाउँमा हुन्छ भन्ने कुराको म विश्वास दिलाउन चाहन्छु ।कोरोना महामारीले पनि एकजुट हुन पाठ सिकाएको उनको आशय थियो । भने, यस्ता महामारी फेरि पनि आउन सक्छन् । हामी सबै उद्योगी, व्यवसायीबीच समान बुझाइ हुनु आवश्यक छ । त्यो समझदारी भएन भने उद्योग व्यवसायीलाई मर्का पर्छ । महासंघमा हालका वरिष्ठ उपाध्यक्ष नै अर्को कार्यकालको अध्यक्ष हुने नियम भएकाले ढकालको अभिव्यक्तिलाई थप गम्भीरतापूर्वक लिइएको छ । कोरोनाकै कारण भर्चुअल माध्यमबाट भइरहेको फेस्टिभलमा उनले अर्थतन्त्रले पनि अब डिजिटलतर्फ छलाङ मारिसकेको बताए ।मानव समाज पहिला वस्तु साटासाट गरेर कारोबार गर्थ्यो, उनले भने, त्यसपछि पैसा छापियो । त्यसले क्रान्ति ल्यायो । कोरोनाको पाठ के भने अब मुद्राबाट छलाङ मार्दै हामी डिजिटल इकोनमीतर्फ लागेका छौं । नेपाल पनि डिजिटल इकोनमीमा जान सुरु गरेको अवस्था थियो, जसलाई महामारीले अझ छिटो गराइदियो ।"
अक्सफोर्डको खोपलाई अनुमति,"(लन्डन)  अक्सफोर्ड विश्वविद्यालयका वैज्ञानिकहरूले अस्ट्राजेनेकाको सहकार्यमा विकास गरेको कोरोनाविरुद्धको खोप बेलायतमा प्रयोगका लागि अनुमति दिइएको छ । बेलायतको नियामक निकाय मेडिसिन्स एन्ड हेल्थकेयर प्रोडक्ट्स रेगुलेटरी एजेन्सी (एमएचआरए) ले बुधबार दुई फुल डोजको अनुमति दिएको हो, जुन पहिलो दिएको ४ देखि १२ हप्तामा दोस्रो दिँदा प्रभावकारी हुने विश्वास गरिएको छ । बेलायतमा कोरोना संक्रमितको संख्याले दिनहुँ नयाँ रेकर्ड बनाउन थालेका बेला यस खोपको अनुमतिले ठूलो राहत मिल्ने आशा गरिएको छ । बेलायतमा मंगलबार एकै दिनमा ५३ हजार बढी संक्रमित थपिएका थिए । खोप प्रयोग गर्न अनुमति भएसँगै बेलायतमा आममानिसमा आउँदो सोमबार जनवरी ४ तारिखबाट वितरण गर्ने तयारी छ । बेलायत सरकारले अक्सफोर्ड र अस्ट्राजेनेकाको १० करोड डोज खोप अर्डर गरिसकेको छ । बेलायती प्रधानमन्त्री बोरिस जोन्सोनले पछिल्लो खोप विकासलाई ब्रिटिस विज्ञानको जित भन्दै सम्भव भएसम्म छिटो र धेरै मानिसलाई दिइने बताएका छन् । स्वास्थमन्त्री म्याट हेनककले अक्सफोर्डअस्ट्राजेनेका सहित फाइजर र बायोएनटेकको खोपले बेलायतको सबै जनसंख्यालाई पुग्ने बताएका छन् । सरकारले आउँदो जनवरी ४ तारिखबाट दुई साताभित्र अक्सफोर्ड र एस्ट्राजेनेका तथा फाइजरबायोएनटेकका २० लाख खोपको पहिलो डोज वितरण गर्ने घोषणा गरिसकेको छ । अक्सफोर्डअस्ट्राजेनेकाद्वारा विकसित खोप फाइजर बायोएनटेकद्वारा विकसित खोपको तुलनामा व्यवस्थापन र सामान्य फ्रिजको तापक्रममा पनि भण्डारण गर्न निकै सहज हुनुका साथै कम खर्चिलो पनि छ ।एक डोजको मूल्य दुईदेखि तीन पाउन्डसम्म पर्ने सक्ने समाचारमाध्यमले जनाएका छन् । हाल बेलायतलगायत विभिन्न मुलुकमा देखिएको कोरोनाको नयाँ स्वरूपविरुद्ध पनि यो खोप प्रभावकारी हुने बताइएको छ । खोप केन्द्रहरूले आउँदो सातादेखि खोप लिन बिरामीहरूलाई आमन्त्रण गरिसकेका छन् । पहिलो चरणमा केयरहोम बसेका, ८० वर्षमाथिका तथा स्वास्थकर्मीहरूलाई खोपको प्राथमिकतामा राखिएको छ । त्यसपछि विस्तारै ५० वर्षमाथिका र स्वास्थ्य अवस्था बिग्रिएका वयस्कलाई पनि खोप दिन भनिनेछ । सुरुमा २५ मिलियन बढीलाई खोप दिने सरकारी तयारी छ । बेलायतस्थित कोभेन्ट्री विश्वविद्यालयमा इपिडिमिओलोजी तथा हेल्थ केयर रिसर्च विषयका एसोसिएट प्रोफेसर वरिष्ठ वैज्ञानिक डा ओम कुर्मीका अनुसार १८ वर्ष वा त्योभन्दा बढी उमेर भएका व्यक्तिमा खोप दिनका लागि अनुमति दिइएको हो । यो खोप दुई डोजमा दिइन्छ र पहिलो खोप लगाएको ४ देखि १२ हप्तामा दोस्रो खोप दिनुपर्नेछ । यो भ्याक्सिन भण्डारण गर्न र परिवहन गर्दा २ देखि ८ डिग्री सेल्सियसको तापक्रम चाहिन्छ, जुन प्रायःजसो देशहरूमा उपलब्ध छ र सो तापक्रममा ६ महिनासम्म राख्न सकिन्छ । पहिलो डोज दिएको दुई हप्तापछि यो भ्याक्सिनले काम गर्न थाल्ने विश्वास गरिएको छ भने दोस्रो डोज लगाएपछि लामो समयसम्म कोभिड१९ बाट सुरक्षित रहन मद्दत गर्दछ । तर, दोस्रो डोज दिएको व्यक्तिहरूमा कति वर्षसम्म यसले सुरक्षा प्रदान गर्दछ भनेर अहिले नै यकिनका साथ भन्न सकिन्न । एक वर्षपछि खोपको पुनर्मूल्यांकन गर्ने प्रस्ताव गरिएको छ । एमएचआरएका कार्यकारी प्रमुख डा जुन रैनेले यो भ्याक्सिन्लाई स्वीकृति प्रदान गर्दा खुसी व्यक्त गर्नुका साथै सबै उपलब्ध तथ्यांकहरूको एक मजबुत र गहन मूल्यांकनपछि आपूर्तिका लागि अनुमोदन गरिएको बताइन् । अक्सफोर्ड विश्वविद्यालय र अस्ट्राजेनेकाले एमएचआरएलाई सेप्टेम्बर २०२० देखि नै विभिन्न चरणमा उपलब्ध तथ्यांकहरू उपलब्ध गराउँदै आएको थियो । अहिले दिएको स्वीकृति बेलायत, ब्राजिल र दक्षिण अफ्रिकाका २३ हजार ७ सय ४५ जना १८ वर्ष वा त्योभन्दा माथिका उमेरका मानिसमा तथ्यांकको अन्तरिम विश्लेषणपछि प्रदान गरिएको हो । यसमा ९०३ प्रतिशत व्यक्तिहरू १८ देखि ६४ वर्ष उमेर समूहका थिए भने ९७ प्रतिशत व्यक्ति ६४ वर्षभन्दा माथिका थिए ।"
महामारी र अनिश्चयको वर्ष,"सलह आतंक र किसान आन्दोलन सन् २०२० को जुलाईमा दक्षिण एसियाका भारत र पाकिस्तानमा सलहले आतंक सिर्जना गर्यो । खासगरी इरानबाट पाकिस्तान हुँदै भारत पसेका सलहको झुन्डले लाखौं हेक्टरको बालीनाली नष्ट पारेको बताइएको छ । स्थानीय सञ्चारमाध्यमका अनुसार सलहका कारण भारतका आधा दर्जन राज्य निकै प्रभावित भएका थिए । सलहको मारमा परेका भारतीय किसानहरूले सरकारले ल्याएका कानुनका कारण थप पीडित भएको बताउँदै आएका छन् । नरेन्द्र मोदी सरकारले ल्याएका कृषि उत्पादन वाणिज्य तथा व्यापार प्रोत्साहन र प्रवर्द्धन ऐन २०२०, किसान सशक्तीकरण र संरक्षण सम्झौताका लागि मूल्य बिमा र कृषि सेवा ऐन, २०२० र अति आवश्यकीय वस्तुहरूको संशोधित ऐन, २०२० ले उद्योगी व्यवसायीलाई खुसी पार्न खोजिएको किसानको आरोप छ । ती कानुनहरू भारतका दुवै सदनबाट हालै पारित भएका थिए । भारतीय प्रधानमन्त्री नरेन्द्र मोदीले भने ती कानुनहरू किसानको हितमा भएको दाबी गर्दै आएका छन् । नयाँ कानुनले दर्ता भएका मन्डीबाहिर पनि कृषकहरूले सामग्री आफूखुसी बेच्न पाउनुपर्ने व्यवस्था गरेको छ । त्यसले राज्यभित्र र राज्यबाहिर पनि किसानको उत्पादन बिक्रीको बाटो खुला गर्नेछ । यसले कृषकहरूका लागि लागत घटाउने र राम्रो मूल्य पाउने सम्भावना रहन्छ । तर, यसको विरोधमा रहेकाहरूले उक्त व्यवस्थाले राज्यहरूको मन्डीमार्फत हुने आम्दानी गुम्ने र अन्ततः किसानहरूले न्यूनतम मूल्य पनि नपाउने जिकिर गरेका छन् । साथै नयाँ व्यवस्थाले ठूला कम्पनीहरूको वर्चस्व स्थापित गर्ने र त्यसले कालान्तरमा साना र गरिब किसानलाई मर्कामा पार्ने दाबी गरिएको छ ।"
महत्त्वपूर्ण अन्य घटनाक्रम,"जनवरी २ अस्ट्रेलियाको न्यु साउथ वेल्स राज्यमा डढेलो फैलिएपछि संकटकाल घोषणा जनवरी ३ इरानी रेभोलुसनरी गार्ड कर्प्सका कमान्डर कासिम सुलेमानीको इराकको राजधानी बग्दादमा अमेरिकी ड्रोन आक्रमणमा मृत्यु जनवरी १३ पाकिस्तानको उत्तरपूर्वी क्षेत्रमा गएको हिमपहिरोका कारण कम्तीमा १ सय ७ जनाको मृत्यु जनवरी १७ अमेरिकी राष्ट्रपतिविरुद्ध गरिएको महाअभियोग प्रस्तावमाथि औपचारिक सुनुवाइ जनवरी २२ केटरिना सकेलारोपौलु ग्रिसको पहिलो महिला राष्ट्रपति निर्वाचित जनवरी ३१ सन् २०१६ मा भएको जनमतसंग्रहको आदेश र तीन प्रधानमन्त्रीको कसरतपछि बेलायत युरोपेली संघबाट अलग फेब्रुअरी ९ चुनाव भएको करिब ५ महिनापछि अफगानिस्तानको राष्ट्रपतिमा असरफ घानी निर्वाचित भएको घोषणा मे २० भारत र बंगलादेशको तटीय क्षेत्रमा आएको अम्फान चक्रवातका कारण ८० जनाभन्दा बढीको मृत्यु मे २५ प्रहरीको गोलीबाट अफ्रिकी मूलका अमेरिकी नागरिक जर्ज फ्लोयडको मृत्यु भएपछि रंगभेदविरुद्ध अमेरिका र युरोपमा व्यापक प्रदर्शन जुलाई ७ कोरोना भाइरस नियन्त्रण तथा रोकथामका विषयमा चालेको कदमहरूको विरोध गर्दै सन् २०२१ को जुलाई ६ बाट अमेरिका विश्व स्वास्थ्य संगठन (डब्लूएचओ) बाट अलग हुने औपचारिक जानकारी अगस्ट ४ लेबनानको राजधानी बेरुतमा भएको विस्फोटमा कम्तीमा १ सय ७५ जनाको मृत्यु, ५ हजारभन्दा बढी घाइते अगस्ट ९ बेलारुसमा भएको चुनावमा राष्ट्रपति अलेक्जेन्डर लुकासेन्को विजयी भएको घोषणासँगै बृहत् विरोध प्रदर्शन अगस्ट २० रुसी राष्ट्रपति भ्लादिमिर पुटिनका कट्टर आलोचक तथा विपक्षी नेता एलेक्सी नाभाल्नी शंकास्पद विष आक्रमणपछि गम्भीर बिरामी अगस्ट २८ जापानमा लामो समयसम्म शासन सत्ता सम्हालेका प्रधानमन्त्री सिन्जो आबेद्वारा पद त्याग्ने घोषणा । सेप्टेम्बर १६ मा जापानको संसद्मा भएको चुनावमा योसिहिडे सुगा प्रधानमन्त्री निर्वाचित अगस्ट ३१ दुई देशबीचको सम्बन्ध सुधारको पहल स्वरूप इजरायल र संयुक्त अरब इमिरेट्सबीच सिधा हवाई उडान सुरु अक्टोबर १७ न्युजिल्यान्डकी प्रधानमन्त्री जसिन्डा आर्डर्न दोस्रो कार्यकालका लागि निर्वाचित नोभेम्बर ११ फिलिपिन्समा भाम्को आँधीका कारण ७३ जनाको मृत्यु डिसेम्बर ११ हङकङका सञ्चार उद्यमी जिम्मी लाई विवादास्पद सुरक्षा कानुनअन्तर्गत विदेशी शक्तिसँग साँठगाँठ गरेको तथा राष्ट्रिय सुरक्षाविरुद्ध कार्य गरेकोमा दोषी ठहर डिसेम्बर २४ बेलायत सरकार र युरोपेली संघबीच ब्रेक्जिटपछिको व्यापारका विषयमा सहमति ।(एजेन्सीहरूको सहयोगमा)"
मैदानमा महिला क्रिकेटरको उत्साह,"(दाङ)  कोरोना महामारीका कारण लामो समय घरमै सीमित महिला राष्ट्रिय खेलाडीहरू पहिलोपल्ट मैदानमा आएका छन् । पुस ११ देखि लमहीको क्रिकेट मैदानमा प्रधानमन्त्री कप राष्ट्रिय महिला क्रिकेट प्रतियोगिता सुरु भएपछि देशभरका खेलाडी कोरोनापछि पहिलोपल्ट मैदान उत्रन पाएका हुन् ।लुम्बिनी प्रदेशकी ब्याट्सवुमन नीतु भण्डारी कोरोना कहरपछि पहिलोपल्ट मैदान देखिइन् । रूपन्देही शान्तिनगरकी नीतु महामारीमा घरमै सामान्य शारीरिक अभ्यास गर्थिन् । कोरोनाकालमा घरबाट निस्कन पनि पाइएन, बाहिर जान डर थियो । घरमै सामान्य अभ्यास गरेर बसियो, उनले भनिन्, एक वर्षपछि पहिलोपल्ट मैदान उत्रन पायौं । यसले हामीलाई उत्साही बनाएको छ ।क्रिकेट विकास हुन नियमित प्रतियोगिता हुन जरुरी रहेको उनले बताइन् । स्पर्धाहरू धेरै हुनुपर्छ । हामीले वर्षमा एकपटक मात्रै खेल्न पाइरहेका छौं । जति टुर्नामेन्ट धेरै भयो, उति नै राम्रो खारिन पाउछौं, उनले भनिन्, घरपरिवार, राज्य सबैतिरबाट खेललाई महत्त्व दिनुपर्छ । हामीले नियमित खेल्न पाएकै छैनौं । वर्षमा खेल्ने अवसर धेरै हुनुपर्छ । सात वर्षदेखि क्रिकेट खेलिरहेकी उनी नेपालको क्रिकेट टिम निकै बलियो र अन्तर्राष्ट्रिय स्तरमा प्रतिस्पर्धा गर्न सक्षम रहेको विश्वास गर्छिन् ।लामो समयपछि राष्ट्रिय खेलाडीलाई मैदानमा देख्दा दर्शकसमेत उत्साही भएका छन् । लमही क्रिकेट मैदानमा दिनहुँ दर्शकको उपस्थितिले त्यही देखाउँछ । खेलाडीहरू पनि उत्साहसाथ मैदानमा जमिरहेका छन् । लामो समयपछि मैदान उत्रिए पनि आफ्नो टिमलाई सशक्त बनाएर प्रतिस्पर्धा गरिरहेको वाग्मती प्रदेशकी कप्तान अस्मिना कर्माचार्य सुनाउँछिन् । गण्डकी प्रदेशकी कप्तान शिला रेग्मी क्षेत्री पनि लामो समय सुस्ताएको आफ्नो टिमलाई उच्च सक्रियतासाथ मैदानमा उतारेको बताउँछिन् ।प्रदेश १ की कप्तान रुबिना क्षत्री, लुम्बिनी प्रदेशकी कप्तान नेरी थापा, एपीएफ क्लबकी कप्तान सीता रानामगरजस्ता राष्ट्रिय चर्चाका खेलाडीसमेत अहिले एकसाथ मैदानमा प्रतिस्पर्धा गर्दैछन् । लामो समयपछि टिमलाई मैदानमा ल्याउन पाएकामा सुदूरपश्चिम प्रदेशकी कप्तान विन्दु रावल औधी खुसी छिन् । खेलाडीहरू विस्तारै मैदानसँग परिचित हुँदैछन् । खेलमा दिनदिनै सुधार आइरहेको छ, एपीएफकी कप्तान सीताले भनिन्, लामो समयपछि मैदानमा आए पनि सबै खेलाडीले राम्रो तयारीसाथ खेलिरहेका छन् ।केही खेलाडी अभ्यासकै क्रममा रहे पनि टिमका सबै खेलाडी समान उत्साहसाथ खेलेमा मात्रै जित हासिल गर्न सहज हुने लुम्बिनीकी कप्तान नेरीको बुझाइ छ । एकजना मात्रै सक्रिय भएर हुँदैन । सबै खेलाडी उही उत्साहसाथ खेल्नुपर्छ, उनले भनिन्, कुनै टिममा नयाँनयाँ खेलाडी पनि छन् । सबैलाई उत्साहित गर्न प्रतियोगिताले सहयोग पुर्याएको छ । लामो अन्तरालपछि प्रतियोगिता हुँदा पनि सबैले राम्रै लयमा खेलिरहेको प्रदेश १ की कप्तान रुबिनाले बताइन् । टिमलाई विजयी बनाउने लक्ष्यसाथ मैदान पसेका छौं । सबैको त्यही नै लक्ष्य हुन्छ, उनले भनिन्, सबै खेलाडी उत्साहसाथ खेलिरहेका छन् ।लकडाउनमा पनि आन्तरिक अभ्यास गरेका कारण खेलाडीहरूले राम्रो प्रदर्शन गरिरहेको प्रदेश १ का प्रशिक्षक बिरु श्रेष्ठले बताए । लकडाउनमा पनि खेलाडीले आन्तरिक अभ्यास गरिरहेका थिए, उनले भने, अहिले प्रस्तुति राम्रो गरिरहेका छन् । यहाँको पनि नयाँ पिचअनुसार नै प्रशिक्षण दिइरहेका छौं । कोरोना महामारीपछि राष्ट्रिय प्रतियोगिताका रूपमा महिला क्रिकेट नै हुनु सकारात्मक पक्ष रहेको रेफ्री सञ्जय गुरुङले बताउँछन् । कुनै पनि राष्ट्रिय प्रतियोगिता नभइरहेका बेला यो स्पर्धा हुनु धेरै राम्रो हो । यसले सबैलाई खुसी तुल्याएको छ, उनले भने, कोरोना महामारीपछि राष्ट्रिय रूपमा महिला क्रिकेट नै सबैभन्दा पहिले भयो । खेलाडीहरू धेरै नै उत्साहित भएका छन् ।दाङमा नै आठौं राष्ट्रिय खेलकुदअन्तर्गत महिला क्रिकेट भएको थियो । कोरोना महामारीपछि दाङमै राष्ट्रिय खेल हुँदा स्थानीय खेलाडीमा पनि उत्साह थपिएको क्रिकेट संघका जिल्ला अध्यक्ष प्रदीप मजगैयाले बताए । लामो समय खेल हुन पाएको थिएन । अहिले दाङमा नै राष्ट्रिय स्तरको खेल हुँदा सबै खेलाडी उत्साहित भएका छन्, उनले भने, विभिन्न प्रदेशका खेलाडी एकसाथ मैदानमा भेट भएका छन् । यो महत्त्वपूर्ण अवसर भएको छ ।जिल्लामै दुइटा राष्ट्रियस्तरका क्रिकेट मैदान भएको र अन्य बन्ने क्रममा रहेकाले पनि क्रिकेटको क्रेज बढ्दै गएको उनको बुझाइ छ । सबै स्थानीय तहले एकएक क्रिकेट मैदानको तयारी गरिरहेका छन् । यसले क्रिकेट खेलाडीलाई उत्साहित बनाएको छ । लमहीको मैदान सबैभन्दा पहिले बनेको हो । यो अन्तर्राष्ट्रिय मापदण्डअनुसार निर्माण भएको छ । उक्त मैदानमा करोड बढी लगानी भइसकेको छ । घोराहीको गुलरियामा पनि राष्ट्रिय मापदण्डकै मैदान बनेको छ । त्यसमा पनि स्थानीय खेलाडीले नियमित खेलिरहेका छन् ।०७३ सालदेखि आईसीसीले क्यानलाई प्रतिबन्धित गरेपछि देशभर संस्थागत रूपमा क्रिकेटका गतिविधि गर्न समस्या भएको थियो । प्रतियोगिताहरू हुन छाडेका थिए । धेरै खेलाडी निराश थिए । कति निस्क्रिय भए । भर्खर खेल गतिविधि हुन थालेका बेला फेरि कोरोना महामारीले अवरोध गरेको थियो । अहिले बिस्तारै खेल गतिविधि हुन थालेपछि खेलाडीमा हौसला मिलेको छ ।"
प्रदेश १ सेमिफाइनलमा,"वाग्मतीको सहज जितबुधबारै दोस्रो खेलमा वाग्मती प्रदेशले गण्डकीलाई ६५ रनले पराजित गरेको छ । वाग्मतीले दिएको १ सय ५४ रनको योगफल पछ्याएको गण्डकीले २० ओभरमा ५ विकेट गुमाई ८८ रनमात्र बनाउन सक्यो ।गण्डकीका सृष्टि पौडेलले सर्वाधिक ३० र कप्तान शिला क्षेत्रीले २६ रनको योगदान दिए । वाग्मतबाट कप्तान अस्मिना कर्मचार्य, सुमन खतिवडा, आरती बिँडारी र निशा तामाङले ११ विकेट लिए । टस जितेर ब्याटिङ गरेको वाग्मतीले २० ओभरमा ४ विकेट गुमाएर १ सय ५३ रन बनाएको थियो । ओपनर कञ्चन श्रेष्ठ र विन्दा कटवालले ७६ रनको ओपनिङ साझेदारी गरेका थिए । १०२ ओभरमा पहिलो विकेटका रूपमा आउट हुन पुगेकी कञ्चनले २९ बल खेल्दै १ चौकासहित २७ रन बनाइन् । उनी आउट भएपछि विन्दालाई सुमन खतिवडो साथ दिइन् । यी दुईबीच दोस्रो विकेटमा ५३ रनको साझेदारी भएको थियो । १७४ ओभरमा टिमको स्कोर १ सय २९ रन हुँदा सुमन आउट भइन् । उनले २६ बल खेल्दै ४ चौकासहित ३१ रन बनाएकी थिइन् ।राष्ट्रिय प्रतियोगितामा डेब्यु गरेकी विन्दाले ५८ बलमा ३ चौकासहित सर्वाधिक ३८ रनको योगदान गरिन् । आरती बिँडारी १० रनमा अविजित रहँदा कप्तान अस्मिनाले ८ रन बनाइन् । गण्डकीबाट अलिशा लामिछानेले २ विकेट लिइन् । वाग्मतीकी सुमन खतिवडा प्लेयर अफ द म्याच भइन् ।यो जितसँगै समूह बी मा रहेको वाग्मतीले २ खेलमा १ मा जित र १ मा हार बेहोर्दै २ अंक जोडेको छ भने लगातार दुई खेलमा पराजित गण्डकी समूह चरणबाटै बाहिरियो । बिहीबार समूह बी का अन्तिम चरणका खेल हुनेछ । सुदूरपश्चिमले वाग्मती र प्रदेश १ ले गण्डकीसँग प्रतिस्पर्धा गर्नेछन् ।"
हार्ड हिटर अप्सरी,"(काँकडभिट्टा)  नेपाली महिला क्रिकेट टोलीकी आक्रामक ब्याट्सवुमन हुन् अप्सरी बेगम । सँगै मुस्लिम समुदायबाट प्रतिनिधित्व गर्ने एक्ली राष्ट्रिय क्रिकेटर । क्रिकेटमा घरपरिवारको ठूलो साथ पाएकी छन् । अहिलेसम्म परिवारवाट त्यस्तो असहयोग महसुस गरेकी छैन, नेपाली क्रिकेटकी हार्ट हिटर अप्सरी सुनाउँछिन्, बरू अभिभावककै उक्साहट र हौसलाले क्रिकेट खेल्न सुरु गरेकी हुँ ।हुन त अप्सरी सहरमा जन्मिइन् । शिक्षित परिवारमा हुर्किइन् । त्यही कारण यिनले ग्रामीण मुस्लिम महिलाले जस्तो दुःख भोग्नुपरेन । आम महिलाले झै आफ्नो सपना मार्नुपरेन । क्रिकेट खेल्छु भन्दा मलाई त बुबाले ब्याट, बल किनेर हौस्याउनुभएको थियो, पुरानो दिन सम्झिँदै अप्सरीले सुनाइन्, बुबा र परिवारकै उर्जाले क्रिकेटर बनेकी हुँ । स्कुल पढ्दा अप्सरीका सहपाठीहरूसँग भविष्यबारे भिन्न भिन्न लक्ष्य थिए । कोही, डाक्टर बन्छु भन्थे, कोही एयरहोस्टेज । तर, अप्सरीको सपना क्रिकेटर बन्नेमात्रै थियो । क्रिकेट खेलेर देशको नाम चम्काउने इच्छा थियो सानैदेखि मेरो त, उनी भन्छिन् ।आज उनी जुन स्थानमा पुगेकी छन्, त्यो त्यही बाल्यकालमा देखेको सपनामा परिणाम हो । पहिलोपल्ट क्रिकेट खेल्न सुरु गर्दा यिनको उमेर मात्र १२ वर्षको हुँदो हो । खाउँखाउँ लाउँलाउँको उमेरमा उनी निरन्तर ब्याट वोकेर धाउँथिन् खेलमैदान । कहिलेकाहिँ त खेल्दाखेल्दै खाना खान पनि भुल्थिन् । चर्को घाम होस् या वर्षा उनले केही पर्वाह गरिनन्, निरन्तर अभ्यासमा व्यस्त रहिन् । फलतः लामो समयको मिहिनेतको फल प्राप्त भयो । नगर, जिल्ला र क्षेत्रीय प्रतियोगिताहरूमा भाग लिँदै उत्कृष्ट प्रदर्शन गर्दागर्दै यिनी राष्ट्रिय टोलीमा परिन् ।सन् २०१९ मा थाइल्यान्डमा आयोजना भएको आईसीसी वुमन एसिया क्वालिफाइङ खेल्ने टोलीकी सदस्य बनिन् । मूलतः यिनको ब्याटिङ आक्रामक रहेको महिला क्रिकेट कप्तान रुबिना क्षेत्रीले सुनाउँछिन् । अप्सरी हार्ड हिटर ब्याट्सवुमन भएकैले टिममा परेकी हुन्, रुबिना भन्छिन् ।थाइल्यान्डमा हुने प्रतियोगिताको टोलीमा त परिन् तर, नागरिकता नभएका कारण थाइल्यान्ड उड्न यिनले गरेको संघर्षको कथा बडो कारुणिक छ । बुबाको नागरिकता जन्मका आधारमा थियो । त्यही कारण उनलाई नागरिकता दिन जिल्ला प्रशासन कार्यालय झापाले इन्कार गर्यो । अन्ततः नेपाल क्रिकेट संघ (क्यान) को पहलमा ट्राभल डकुमेन्ट बनाएर उनले बल्ल थाइल्यान्ड उड्ने मौका पाइन् । उनी सम्झिन्छन्, नागरिकता नहुँदा पहिलो पटक अर्न्तराष्ट्रिय क्रिकेट खेल्ने ठूलो अवसर झन्डै गुम्यो ।अप्सरीको अन्तर्राष्ट्रिय क्रिकेटमा डेब्यू प्रतियोगिता थियो । यूएईसँगको पहिलो खेल जमेर खेल्न सकिनन् । किनकि अन्तर्राष्ट्रिय मैदानमा उनको पहिलो अनुभव थियो । तर, दोस्रो खेलमा चाहिँ उनले सरिता मगरसँग २७ रनको साझेदारी गरेकी थिइन् ।थाइल्यान्डबाट फर्किएपछि बल्ल उनले नागरिकता पाइन् । विभिन्न मिडियाहरूले अप्सरीको पक्षमा वकालत गरे । जसका कारण प्रशासन कार्यालय नागरिकता दिन बाध्य भयो । मेरो संघर्ष र दुःखको कुरा जब मिडियामा आयो त्यसपछि मात्रै मैले नागरिकता पाएँ, उनी भन्छिन्, म कसरी अनागरिक ?कोरोना संक्रमणका कारण करिब आधा वर्षभन्दा बढी नेपाली खेलकुद क्षेत्र ठप्पझै बन्यो । तर, उनी चुप लागेर बसिनन् । बेला बेला फिटनेसमा गइन् । साइक्लिङ गरिन् । कहिलेकाही अभ्यासमा सहभागी बनिन् । लामो सुस्ताहटपछि अहिले नेपाली खेलक्षेत्र फेरि बौरिएको छ । अप्सरी अहिले प्रधानमन्त्री कप राष्ट्रिय क्रिकेट प्रतियोगिता खेल्न दाङ पुगेकी छन् । उनले प्रदेश १ को टिमबाट खेलिरहेकी छन् । वाग्मतीविरुद्ध पहिलो खेलमा अप्सरीले अलराउन्ड प्रदर्शन गर्दै १६ रन बनाउनुका साथै २ विकेट लिएकी थिइन् ।"

शीर्षक,विवरण
"एउटै पार्टी, समान हैसियत","२०६३ को मंसिर ५ मा भएको १२ बुँदे समझदारीले तत्कालीन माओवादीलाई युद्धबाट शान्तिपूर्ण राजनीतिमा ल्याउने सेतुको काम गर्यो । त्यो समझदारी ड्राफ्ट गर्दा पनि दाहाल र नेपाल सँगै थिए अनि ओली र बाबुराम भट्टराई पनि । माओवादी शान्ति प्रक्रियामा आएर संविधानसभाको पहिलो चुनाव भएपछि अन्तरिम संविधानअनुसार गणतान्त्रिक नेपालको पहिलो राष्ट्रपति छान्ने प्रक्रिया सुरु भयो । हुन त दाहाललाई गणतान्त्रिक मुलुकको पहिलो राष्ट्रपति घोषणा गरेर तत्कालीन माओवादीका नेताहरूले धेरै पटक भाषण गरेका थिए । दाहाललाई राष्ट्रपतिका रूपमा घोषणा गरिएका त्यतिखेरका भित्तेलेखन यदाकदा अहिले पनि भेटिन्छन् तर अन्तरिम संविधानले मुलुक चलिरहेका बेला राष्ट्रपतिको भूमिका दाहालको पार्टीले भनेझैं कार्यकारी रहेन । २०६४ को चुनावमा दाहाल नेतृत्वको माओवादी पहिलो दल भयो, नेपाल पराजित भए । दाहालको नेतृत्वमा एमालेको समर्थनमा सरकार बन्यो । एमाले र माओवादीबीच दाहाललाई एमालेले प्रधानमन्त्री र नेपाललाई माओवादीले राष्ट्रपतिमा समर्थन गर्ने सम्झौता भइसकेको थियो तर दाहाल सहमतिबाट पछि हटे । रामराजाप्रसाद सिंह राष्ट्रपतिको पहिलो उम्मेदवार भए । राष्ट्रपति कांग्रेसका सहमहामन्त्री रामवरण यादवको पोल्टामा गयो । यसपछि दाहाल र नेपालको सम्बन्ध चिसियो ।उता युद्धकालीन जोससहित बनेको दाहाल सरकारले प्रधानसेनापति रुक्मांगत कटवाललाई हटाउन खोज्दा सेना त हल्लिएन तर दाहाल नेतृत्वको सरकार ढल्यो । त्यतिखेर गृहमन्त्रीसमेत रहेका वामदेव गौतमले दाहाललाई अन्तिमसम्म साथ दिएको भए पनि नेपाल र उनको पार्टी एमालेले सरकारको समर्थन फिर्ता लियो । पराजित भए पनि दाहालकै प्रस्तावमा संविधानसभामा आएका नेपालले दाहाललाई सरकारबाट हटाएपछि २०६६ जेठ ११ गते मुलुकको ३४ औं प्रधानमन्त्रीका रूपमा शपथ लिए । त्यसपछि नेपालविरुद्ध सबैभन्दा खरो रूपमा उत्रियो तत्कालीन माओवादी । त्यो बेला जनआन्दोलनकै झल्को दिने गरी माओवादीले राजधानीमा प्रदर्शन गर्यो । भद्रकालीमा भएको प्रदर्शनमा दाहालले नागरिक सर्वोच्चता भन्ने शब्द क्वाइन गरे, त्यतिखेर उनले भाषण गर्दा अरूले नाचेको र नानीका बाले खुट्टा उचालेको भन्ने वाक्यांश पछिसम्म चर्चित भइरह्यो । दाहाललाई एकथरीले नानीका बा भनेर ट्रोल गर्न थाले । त्यो बेला माओवादीले आन्दोलन र सरकारसँगको वार्ता सँगसँगै अघि बढाएको थियो । २०६६ कै असारमा ललितपुरको गोदावरीमा सरकारका तर्फबाट माधवकुमार नेपाल, झलनाथ खनाल र भीम आचार्य तथा माओवादीका तर्फबाट दाहालसहित मोहन वैद्य र बाबुराम भट्टराईको सहभागितामा वार्ता भयो । त्यो बेला दाहालले कटवाललाई प्रधानसेनापतिबाट हटाएर आफ्नो इज्जत जोगाइदिन तत्कालीन प्रधानमन्त्री नेपालसँग आग्रह गरेका थिए तर उनले मानेनन्, अनि दाहाल र नेपालबीचको सम्बन्ध फेरि चिसो भयो । दाहाल नेतृत्वको माओवादी सडक मोर्चामै केन्द्रित भयो । कतिसम्म भने माओवादीले बजेट भाषण गर्न गएका नेपाल सरकारका अर्थमन्त्री सुरेन्द्र पाण्डेको ब्रिफकेस नै खोसिदियो, उनीमाथि हातपात गर्यो र संसद्मा हंगामा मच्चायो । २०६६ को पुसमा माओवादीले फेरि सडक ततायो । पुस ८ गते बानेश्वर चोकको कोणसभालाई सम्बोधन गर्दै दाहालले नेपाल सरकारलाई भारतीय कठपुतली भनिदिए । उनले दाससँग कुरै नगर्ने भन्दै सिधै मालिकसँग वार्ता गर्ने उद्घोष गरे । दाहालले संकेत गरेको मालिक भारत थियो । आफैंले संविधानसभा सदस्य बनाएका नेपालले आफैंलाई धोका दिएकामा रिसाएका दाहालले कल्पवृक्ष ठानेर विषवृक्ष रोपिएछ भनिदिए र त्यही साँझ नेपाललाई भेट्न मण्डिखाटारस्थित एक व्यापारीको घरमा पुगे । दाहालको चस्मा त्यहीं छुटेछ । भोलिपल्टै संसद्को बैठकमा नेपालले सेतो कागजमा बेरेर दाहालको चस्मा फिर्ता गरिदिए । त्यो दिन मण्डिखाटारमा यी नेताद्वयबीचको खानपिनको फोटो बाहिरिएपछि नेपाल र दाहालबीचको लभहेटको सम्बन्धबारे पटाक्षेप भएको थियो । त्यसपछिको संसद्को सम्बोधनमा नेपालले भनेका थिए, न म विषवृक्ष हुँ न कल्पवृक्ष तर म एउटा त्यस्तो वृक्ष बन्न चाहन्छु जसले नेपाली जनतालाई सकेसम्म मीठो फल दिने प्रयत्न गर्छ, नसके बाटो हिँड्ने बटुवालाई छहारीसम्म अवश्य दिनेछ । नेपालको सरकार पनि १३ महिना मात्र चल्यो । थप ७ महिना नेपाल कामचलाउ प्रधानमन्त्री भए । तत्कालीन एमालेको नवौं महाधिवेशनमा नेपाल केपी ओलीसँग पराजित भएपछि दाहालको सम्बन्ध स्वाभाविक रूपमा ओलीसित धेरै हुन थाल्यो । दोस्रो संविधानसभाका एजेन्डामा नेपालभन्दा ओली धेरै हावी हुन थाले । दाहालकै समर्थनमा २०७२ मा ओली सरकार बन्यो तर एकएक कार्यकाल बाँड्ने सहमति पालना नगरेपछि दाहाल शेरबहादुर देउवालाई चुनावी सरकारको नेतृत्व सुम्पिन तयार भए । त्यतिखेर ओलीले दाहाललाई धोका दिएको नेपालको भनाइ छ । एमालेकै आन्तरिक जीवनमा नेपाल किनारा लाग्दै थिए । ४० वर्षको संघर्षपछि नेतृत्वमा पुगेका ओली बलशाली बन्दै गर्दा दाहालको हिमचिम ओलीसँग हुनु स्वाभाविक नै थियो । त्यही कारण नेपाल न ओली र दाहालका बीचमा भएको चुनावी तालमेलको वार्तामा सहभागी हुन पाए न त पार्टी एकताअघिको दुई अध्यक्षबीचको सम्झौतामा । पार्टी एकताको वर्ष दिनसम्म ओलीले पूर्वएमालेमा एकलौटी निर्णय गर्दै गए, दाहालले ओलीलाई आँखा चिम्लेर समर्थन गरिरहे, नेपालले नोट अफ डिसेन्ट लेख्दै आए । ओलीले विस्तारै नेपाललाई मात्रै होइन, दाहालको भूमिकालाई पनि नजरअन्दाज गर्न थाले । त्यसपछि दाहाल र नेपालबीच ओलीविरुद्ध मोर्चाबन्दी भयो तर दाहालकै कारण उनीहरूको सम्बन्ध जुट्दै र टुट्दै गर्न थाल्यो । दाहाल बीचबीचमा ओलीतिर हुँदै, आफूतिर फर्किंदै गरेपछि गत असारमा नेपालले कान्तिपुरसँग भनेका थिए, प्रचण्डजीमाथि अझै पनि भरोसा गर्ने वातावरण बनिसकेको छैन, उहाँले कतिखेर के निर्णय गर्नुहुन्छ, पत्तै हुँदैन । केही योजना बनाएर परिपक्व नहुँदै प्वाक्क बोलिदिने दाहालको स्वभावबाट नेपाल आजित थिए । उनले बारम्बार दुई अध्यक्षका बीचमा हुने चोचोमोचोबाट निस्किने परिणाम आफूले नमान्ने चेतावनी दिँदै आएका थिए । यद्यपि पछिल्लो समय ओलीले दुवै जनालाई पेल्दैपेल्दै किनारामा पुर्याएका कारण यिनीहरूबीचको कार्यगत एकता रहरभन्दा धेरै आवश्यकताजस्तै बनेको थियो । नेताद्वयले केही अघि पेरिसडाँडामा प्रदेश १ का नेताकार्यकर्तालाई सम्बोधन गर्दै ओलीले नै हेपेका कारण दुई जना एकैठाउँमा आएको बताए । उसो त दाहालले आफूहरूबीच रणनीतिकभन्दा पनि कार्यनीतिक हिसाबले सम्बन्ध बन्ने र भत्किने गरेकाले त्यसलाई स्वाभाविकै मान्नुपर्ने प्रतिक्रिया दिएका छन् तर ओलीबाट मिचिएपछि मात्रै झन् आत्मीय भएका यी दुई नेताका बीचमा फेरि कार्यगत फाटो नआउला भन्न सकिन्न । यसै पनि दाहालनेपालले सम्बन्धको निरन्तरतालाई गडगडाउँदो नदीको संज्ञा दिएका छन्, जसले बारम्बार धार फेरिरहन्छ । दाहालको माओवादीकालीन धङधङी र नेपालको मनको कुनै कुनामा रहेको जबजको माया भोलि उनीहरूबीचको तिक्तता ल्याउने आधार नहोला भन्न सकिन्न । दाहालको व्यक्तिवाद र कतिपय विषयमा नेपालको संकुचन कुनै पनि बेला प्रकट हुने खतरा छँदै छ । यसले यी दुई नेताबीच पनि फाटो नआउला भन्न सकिन्न । किनभने एउटै मञ्चमा उही वरीयतामा उभिने क्रममा दाहालले ५० वर्ष पुरानो सम्बन्ध भएका बादललाई गुमाउँदा नेपालले पचासै वर्ष पुरानो ओलीसँगको सम्बन्धलाई विच्छेद गरिदिएका छन्, उसै पनि नेपाली कम्युनिस्ट चरित्रलाई कर्कलाको पातमा अडिएको पानीसँग तुलना गरिँदै आएको छ । पञ्चायतविरोधी आन्दोलनमा दाहाल र नेपालबीच सम्बन्ध अघि बढिरहेका बेला ओली गोलघर मा थिए । त्यसको ३५ वर्षपछि दाहाल र नेपाल एउटै पार्टीको समान हैसियतधारी अध्यक्षका रूपमा प्रकट हुँदा ओली बालुवाटारमा छन् र दाहालनेपाल ओलीका विरुद्धमा । ७० वर्षीय नेपाली कम्युनिस्ट आन्दोलनको ऐतिहासिक एकता भनिएको जेठ ३ को उपलब्धि गुमिरहेका बेला संघर्षका यी सारथिद्वयले माइतीघरको चिसो भुइँमा बसेर भन्नुपरेको छ, हामी यहाँ छौं ।"
सर्वोच्चले माग्यो विघटनको कारण,"बहसका क्रममा प्रधानन्यायाधीशले राखिरहे जिज्ञासाशुक्रबार बिहान सर्वोच्च अदालतले ५ जना न्यायाधीश सम्मिलित संवैधानिक इजलास को पेसी सूची निकाल्यो । प्रधानन्यायाधीश चोलेन्द्रशमशेर जबरासहित न्यायाधीशहरू हरिकृष्ण कार्की, विश्वम्भरप्रसाद श्रेष्ठ, अनिलकुमार सिन्हा, तेजबहादुर केसी सम्मिलित इजलासले सुनुवाइ सुरु गर्नासाथ वरिष्ठ अधिवक्ता दिनेश त्रिपाठी पोडियममा उभिए र इजलासमा रहेका न्यायाधीश कार्कीले निवेदनहरू सुनुवाइ गर्न नमिल्ने तर्क अघि सारे । यसअघि प्रधानमन्त्री केपी शर्मा ओलीले नै उहाँलाई महान्यायाधिवक्ता नियुक्त गर्नुभएको हो, उहाँ तत्कालीन प्रधानमन्त्री ओलीको कानुन व्यवसायी भइसक्नुभएको छ, त्रिपाठीले भने, आफू कानुन व्यवसायी भएको व्यक्तिको मुद्दा न्यायाधीश भएपछि इजलासमा आएमा नहेर्ने चलन छ । निष्पक्षताका लागि उहाँले विचार गरिदिँदा राम्रो हुन्छ भनेको हुँ ।त्यसमा प्रतिरक्षाका लागि प्रधानन्यायाधीश जबरा अघि सरेर कानुन व्यवसायीहरूलाई शंका नगर्न आग्रह गरे । तपाईंहरू त्यसो भन्न पाउनुहुन्न, यहाँ रहेका सबैले त्यसो भने कसले हेर्छ ? प्रधानन्यायाधीश जबराले भने, प्रधानन्यायाधीश एक्लै बाँकी रहन्छ । एक्लैले हेरेर सक्छ ? त्यसपछि कानुन व्यवसायीहरू बहसका लागि सहमत भए ।त्यसपछि सुनुवाइ सुरु भयो । कानुन व्यवसायीले बहस गरिरहे । इजलासका पाँच न्यायाधीशमध्ये प्रधानन्यायाधीश जबरा प्रश्न र जिज्ञासामा अलि बढी सक्रिय देखिएका थिए । उनले बारम्बार एउटा प्रश्नको जवाफ कानुन व्यवसायीबाट खोजिरहे । निर्वाचन भयो, कुनै दलले बहुमत पनि पायो, त्यसपछि बीचमा उसले सरकार चलाउँदिनँ भन्न पायो कि पाएन ? प्रधानन्यायाधीश जबराले प्रश्न सोध्दै भने, त्यसमा तपाईंको विकल्प के ? मैले जान्न चाहेको यही हो ।त्यहीबीचमा उनले अरू पनि थपे । सरकार चलाइरहन्छु भन्ने बाध्यता त्यो दललाई रहेन । उसले बीचैमा म सरकार चलाउँदिनँ, ताजा जनमतमा जान्छु भन्दा विकल्प के हुन्छ ? प्रधानन्यायाधीशले फेरि सोधे, बहुमतको सरकार भएको दलले अरू वैकल्पिक सरकार गठन (धारा ७६ को उपधारा २, ३ आदि) प्रक्रियामा त जाँदैन । त्यो अवस्थामा के हुने ? अनिवार्य रूपमा तिमीले नै सरकार चलाइरहनुपर्छ भन्न मिल्छ र ? ल तपाईं नै भन्नुस् । उनले यति सवाल राखिसकेपछि बहस गरिरहेका अधिवक्ता रुद्र शर्माले प्रतिनिधिसभाबाट नै प्रधानमन्त्री निर्वाचित भएकाले त्यताको परिस्थिति सामना नगरी विघटन गर्न नहुने तर्क गरे । अधिवक्ता शिवकुमार यादवले बहसका क्रममा झुक्किएर प्रधानन्यायाधीशले संसद् विघटन गरेको भनेपछि इजलासले बीचैमा हस्तक्षेप गरेको थियो । प्रधानन्यायाधीश जबराले भने, हत्तेरिका, प्रधानन्यायाधीश हैन के, प्रधानमन्त्री भन्नुस् । अधिवक्ता सुजन नेपालले अन्तरिम आदेशको माग गर्दै सडकमा विरोध भइरहेको भनेपछि प्रधानन्यायाधीश जबराले बीचैमा हस्तक्षेप गरे । उनले भने, तपार्इंले हामीलाई धम्क्याउन खोज्नुभएको ? भैगो । बस्नुहोस् । अधिवक्ता कुल बोगटीले प्रधानमन्त्रीको निर्णयलाई सर्वोच्च अदालतले ल्याप्चे लगाउन नहुने भनेपछि इजलासले उनको बहस रोक्दै मर्यादाबारे ध्यानाकर्षण गराएको थियो । त्यसमा पनि प्रधानन्यायाधीश नै अग्रसर भएका थिए ।अधिवक्ता सरोज घिमिरेले प्रधानमन्त्रीले विघटनको सिफारिस गर्दासमेत संविधानको धाराहरूको उचित रूपमा उद्धृत गर्न नसकेको टिप्पणी गरे । उनका अनुसार बरु नेपालको संविधानअनुसार विघटन गरेको भन्ने व्यहोरा राखेको भए सहज हुने थियो । उनले कोरोना भाइरस संक्रमणको जोखिम, प्रतिकूल आर्थिक परिस्थितिलगायतका कारण निर्वाचनको अनुकूल वातावरण पनि नरहेको टिप्पणी गरे । उनले भने, अहिले संविधानअनुसार मात्रै होइन, सन्दर्भअनुसार पनि निर्वाचन उपयुक्त छैन ।वरिष्ठ अधिवक्ता हरिहर दाहालले संसद्को एउटा अधिवेशनदेखि अर्को अधिवेशनको अवधि ६ महिनाभन्दा बढी हुन नहुने संवैधानिक व्यवस्था भएकाले त्यसको पालनाका लागि पनि संसद् विघटनको निर्णय बदर हुनुपर्ने माग गरे । त्यसका लागि अन्तरिम आदेश नै जारी हुनुपर्ने उनको भनाइ थियो । वरिष्ठ अधिवक्ता त्रिपाठीले प्रतिनिधिसभा विघटनले संविधानको उल्लंघन गरेकाले अपूरणीय क्षति भएको भन्दै तत्काल अन्तरिम आदेश जारी हुनुपर्ने माग गरे । दुई तिहाइ बहुमत पाएको दलले अब सरकार चलाउँदिनँ, फेरि मत ल्याएर चलाउँछु भन्न मिल्छ र ? उनले भने, सरकार चलाउन मन नलागे घर गएर बस्ने हो, अरूले चलाउँछ । तर बीचैमा विघटन गर्न मिल्दैन । यसैबीचमा प्रधानन्यायाधीश जबराले राजीनामा दिँदा दलले अस्वीकार गरे के हुन्छ ? भनी जिज्ञासा राखे । जवाफमा त्रिपाठीले जनमतअनुसार अनिवार्य सरकार चलाउनुपर्ने तर्क गरे ।नेपालले अवलम्बन गरेको बेलायतको संसदीय प्रणाली २०७२ सालको संविधानमा परिमार्जन गरिएको उनको भनाइ थियो । बेलायतमा समेत सन् २०११ मा प्रधानमन्त्रीले संसद विघटन गर्न पाउने व्यवस्था परिवर्तन भएको छ । त्यसका लागि दुई तिहाइ सांसदले प्रस्ताव पारित गरेर समयअघि निर्वाचनमा जाने प्रस्ताव पारित गर्नुपर्छ, त्रिपाठीले भने, संविधानको रक्षा गर्ने अवसर यो अदालतलाई छ ।संसदका दुई अधिवेशनबीचको अवधि ६ महिनाभन्दा बढी हुन नहुने प्रावधानलाई वरिष्ठ अधिवक्ता त्रिपाठीले फेरि उठाए । उनले संसद्को अधिवेशन चलाउनु भनी आदेश दिनुपर्ने माग गरे । प्रधानन्यायाधीश जबराले भने, ल मानौं आदेश आयो, संसद् चल्यो रे । त्यसको बिजनेस के हुने ? केके गर्न पाउने भनेर यहाँबाट आदेश जारी हुनुपर्ने कि नपर्ने ? अचानक त्यहाँ विश्वासकोअविश्वासको प्रस्ताव दर्ता भयो भने प्रधानमन्त्रीले के गर्ने ? यहाँ दर्ता भएको निवेदनको के हुन्छ ?इजलासले अन्तरिम आदेशको साटो कारण देखाऊसहित केही कागजात मगाउने आदेश गर्न खोज्यो । कानुन व्यवसायीले फेरि उठेर एकमुष्ट रूपमा अन्तरिम आदेशको माग गरे । त्यसमा इजलासले अस्वीकार गर्यो । इजलासका तर्फबाट प्रधानन्यायाधीशले अन्तरिम आदेश जारी गर्ने हो भने अर्को पक्षको कुरा पनि सुन्नुपर्छ भनेपछि सबै कानुन व्यवसायी एकै चोटि पूर्ण सुनुवाइमा सहभागी हुन सहमत भए ।"
"९ मन्त्री थपिए, २ हटाइए",काठ ठेक्कापट्टा गर्ने नै वनमन्त्रीपूर्वएमाले समूहबाटै मन्त्री बनेका चारै जना नयाँ हुन् । वनमन्त्री बनेका आले सुरुमा माधव नेपालनिकट मानिन्थे । ओलीको पहिलो मन्त्रिपरिषद् गठनका बेला नेपाल समूहबाट उनको पनि नाम चर्चामा थियो । तर पछि नेपालले अरूकै नाम पठाएपछि असन्तुष्ट बनेका उनी विस्तारै ओलीनिकट भएका थिए । विभाजनका बेला उनले ओलीलाई साथ दिए । त्यसबापत उनले मन्त्री पद पाएका छन् । वनमन्त्री आले आफैं काठको ठेक्कापट्टा र व्यवसायमा संलग्न व्यक्ति हुन् । ठगुन्ना दार्चुलाका नेता हुन् । उनी दार्चुलामा बसेर कालापानीको मुद्दा उठाइरहन्छन् । त्यस्तै बर्दियाकी विक समानुपातिक सांसद थिइन् । नवनियुक्त मन्त्रीहरूले शुक्रबारै राष्ट्रपति विद्यादेवी भण्डारीबाट शपथ लिएका छन् । शपथ ग्रहणमा प्रतिनिधिसभाका सभामुख अग्नि सापकोटा पनि सहभागी थिए ।
दाहालनेपाल समूहद्वारा आधिकारिकता दाबी,"(काठमाडौं)  नेकपाको दाहालनेपाल समूहले केन्द्रीय कमिटीको दुई तिहाइ सदस्य आफूहरूको पक्षमा रहेको भन्दै शुक्रबार औपचारिक रूपमा पार्टीको आधिकारिकता दाबी गरेको छ । उक्त समूहका नेताहरू शुक्रबार निर्वाचन आयोग पुगेर आफूहरूसँग बहुमत सदस्य रहेको र आयोगले आवश्यक ठाने सबैलाई आयोगमै उपस्थित गराइदिने बताएका छन् ।उक्त समूहका अध्यक्षद्वय पुष्पकमल दाहाल र माधव नेपाल, वरिष्ठ नेता झलनाथ खनालसहितका नेताहरू आयोग पुगेका थिए । दाहालले पार्टी एकीकरणका बखत निर्वाचन आयोगमा पेस गरिएको केन्द्रीय कमिटीका ४ सय ४१ सदस्यमध्ये आफूहरूको पक्षमा ३ सय १५ जना रहेको दाबी आयोगमा गरे । उनले केही सदस्य बाहिर रहेकाले तत्काल २ सय ९५ जनाको हस्ताक्षर बुझाइएको आयोगमा बताएका थिए । दाहालले राजनीतिक दलसम्बन्धी नियमावलीको अनुसूची १८ अनुसारको फाराम भरेर आफ्नो दलमा भएको पदाधिकारी हेरफेरको जानकारीको कागजातसमेत प्रमुख निर्वाचन आयुक्त दिनेश थपलियालाई बुझाए ।यसअघि अनुशासनको कारबाही गरेर अर्का अध्यक्ष प्रधानमन्त्री केपी शर्मा ओलीलाई अध्यक्ष पदबाट हटाएको सामान्य जानकारीका रूपमा मात्र आयोगलाई पत्राचार गरिएको थियो । त्यसलाई ऐन, नियमले निर्दिष्ट गरेको ढाँचामा आयोगलाई बुझाइएको छ । ४ सय ४१ केन्द्रीय कमिटी सदस्यमध्ये २ सय ९५ जनाको हस्ताक्षर आयोगलाई बुझाएका छौं, पार्टीद्वारा आयोजित पत्रकार सम्मेलनमा दाहालले भने, दुई तिहाइको साथ हामीसँग रहेकाले पार्टीको आधिकारिता हाम्रो हुनेमा विश्वास छ । उनले आयोगप्रति भरोसा रहेको भन्दै संविधान, ऐन र नियमको व्यवस्थाअनुसार पार्टीको नाम, चिह्न र लोगो आफूहरूलाई प्रदान गर्नेछ भन्नेमा विश्वस्त रहेको बताए । तर संविधानविरोधी गतिविधि भइरहेका बेला सशंकित पनि छौं, प्रतिनिधिसभा विघटन गर्ने अधिकारबिनै जुन काम गरिएको छ, त्यसले शंका जन्माएको छ, उनले भने, निर्वाचन आयोगले जरुरी ठान्छ भने ३ सय जनालाई बोलाइयोस् । हामी नागरिकतासहित उपस्थित भएर देखाउँछौं । त्योभन्दा ठूलो प्रमाण के हुन सक्छ ?जुलुसै लिएर आयोग पुगेका दाहालनेपाल समूहका नेताहरूसँग प्रमुख निर्वाचन आयुक्त दिनेश थपलियाले विवाद आयोगमा आइसकेकाले विद्यमान ऐन, नियम र विगतका नजिरहरूका आधारमा छिट्टै न्यायोचित निर्णय लिने आश्वस्त पारेका थिए । आयोगका प्रवक्ता सहसचिव राजकुमार श्रेष्ठले नेकपाको विवाद औपचारिक रूपमा आयोगको कार्यक्षेत्रमा प्रवेश भएको बताए । ऐन, नियमले तोकेको ढाँचामा एक पक्षबाट पार्टी अध्यक्ष हटाइएको निर्णयसहित वैधानिकताको माग गरिएको छ, उनले भने, अब आयोग उक्त विषयको विवाद निरूपणको काममा प्रवेश गर्छ । दाहालनेपाल समूहले गरेको कारबाहीका विषयमा आयोगले अब ओली समूहलाई पत्राचार गरेर जानकारी माग्नेछ । प्रमुख निर्वाचन आयुक्त र आयुक्तहरूको इजलासले पक्षविपक्षको बहस, तथ्य र प्रमाण बुझेर निर्णय लिनेछ । दाहालनेपाल समूहमा रहेका कानुन व्यवसायी पूर्वमहान्यायाधिवक्ता मुक्ति प्रधानले राजनीतिक दलको आधिकारिकतासम्बन्धी विवादमा केन्द्रीय कमिटीमा बहुमत कसको हो, त्यो मुख्य कुरा भएको बताए । ऐनले प्रस्ट रूपमै बहुमत हुनेले आधिकारिकता पाउने भनेको छ, उनले भने, ऐनले तोकेको विवाद निरूपणसम्बन्धी व्यवस्थाअनुसार अब आयोगले यथाशक्य छिटो बहुमतको पक्षमा निर्णय लिनुपर्छ । यसअघि २०५९ सालमा नेपाली कांग्रेसमा करिब यस्तै खालको विवाद उत्पन्न हुँदा पार्टीको आधिकारिकता गिरिजाप्रसाद कोइराला पक्षलाई दिएको थियो । शेरबहादुर देउवाले छुट्टै पार्टी दर्ता गरेका थिए ।"
वाम चिन्तक स्वनाम साथीको निधन,"काठमाडौं (कास) वामपन्थी नेता स्वनाम साथी (शशि शेरचन) को ७० वर्षको उमेरमा शुक्रबार निधन भएको छ । उपचारका क्रममा काठमाडौं मोडेल अस्पतालमा शुक्रबार साँझ उनको निधन भएको परिवारले जनाएको छ । गत असोज २८ मा कोरोना भाइरसको संक्रमण भएपछि उनको स्वास्थ्य अवस्था बिग्रिंदै गएको थियो ।पाटन अस्पतालमा उपचारका क्रममा कोभिड१९ को रिपोर्ट नेगेटिभ आए पनि निमोनिया भएपछि उनलाई काठमाडौं मोडेल अस्पताल सारेर उपचार गरिएको थियो । उनले केही वर्षअघि मिर्गौला प्रत्यारोपणसमेत गराएका थिए । म्याग्दीको अर्मनमा जन्मिएका स्वनाम लामो समय नेपाली कम्युनिस्ट आन्दोलनमा थिए । आफूलाई कम्युनिस्ट अभ्यासी भनेर चिनाउने उनले हेटौंडा महाधिवेशनमा तत्कालीन माओवादीको विधान बनाउन महत्वपूर्ण भूमिका खेलेका थिए । उक्त महाधिवेशनमा विधान मस्यौदा समिति संयोजक थिए । तत्कालीन नेकपा (एकता केन्द्र मसाल), माओवादी केन्द्र हुँदै राजनीतिमा रहेका स्वनाम एकतापछिको नेकपामा भने कुनै भूमिकामा थिएनन् । पछिल्लो समय उनी मार्क्सवादी स्कुल खोल्ने अभियानमा थिए । सकारात्मक सोचका धनी उनी जीवनलाई ऊर्जावान र सकारात्मक ढंगले अघि बढाउने धारणा राख्थे । म्याग्दीको अर्मनमा २००७ सालको क्रान्तिकै बेला जन्मेका स्वनाम हुने खाने परिवारका थिए । त्यसैले उनलाई वसन्त गौचन (९० वर्ष) ले पढाउन भनेर दार्जिलिङ लैजान खोजेका थिए । गोरखपुरको गर्मी खप्न नसकेर उनी सात वर्षको उमेरमा उनी काठमाडौं आए, बीएस्सीसम्मको अध्ययन गरे । राजनीति भने स्वनामले २०२२ सालदेखि सुरु गरे । त्यसपछि स्वअध्ययनमा लागे । मार्क्सवादसहित विभिन्न राजनीतिक दर्शनको अध्ययन गरेका उनले दुई वर्ष अघि गोंगबु नयाँ बसपार्क नजिक बहिनीको घरमा भनेका थिए, साथी, जिन्दगी रमाइलोसँग बिताउनुपर्छ । धेरै हाँस्नुपर्छ, थोरै रुनुपर्छ । अरुलाई हानि गर्नुहुँदैन । जिन्दगी सुन्दर बनाउने गफ गर्ने हो । साथी, रमाइलो गरौ, असमानता मेटाउने प्रयास गरौ । स्वनामले २०७० सालमा इञ्जिनियर किरण गौतमसँग विवाह गरेका थिए । माओवादी केन्द्रको कार्यालय पेरिसडाँडामा तत्कालीन अध्यक्ष पुष्पकमल दाहाल, नेताहरू बाबुराम भट्टराई, नारायणकाजी श्रेष्ठ, अमिक शेरचनलगायतको उपस्थितिमा उनले विवाह गरेका थिए । स्वनामको अन्त्येष्टि शनिबार गरिने भएको छ ।"
अदालतप्रति भरोसा छ : दाहाल,"ओली संघीयता र गणतन्त्रविरोधी ः नेपालदाहालनेपाल समूहका अर्का अध्यक्ष माधवकुमार नेपालले प्रधानमन्त्री ओली संघीयता र गणतन्त्रविरोधी भएको टिप्पणी गरे । उहाँ कम्युनिस्ट मात्रै होइन, गणतन्त्रविरोधी मान्छे हो । गणतन्त्र नेपालमा आउनै सक्दैन भनेर फरक विचार राख्ने मान्छे हो । उहाँ संघीयताविरोधी पनि हो, उनले भने । नेपालले ओलीलाई सोभियत युनियन समाप्त पार्ने रसियन कम्युनिस्ट नेता मिखाइल गोर्भाचोभ जस्तो भएको बताए । वरिष्ठ नेता झलनाथ खनालले ओलीलाई गोमन साँपको संज्ञा दिँदै उनी बदलाको भावनाले चलेको बताए ।"
सुनसान नुनमार्ग,"िििभोटे नुन सम्झँदा बढी त कर्णालीकै चर्चा हुन्छ । त्यसमा पनि मुख्यतः हुम्ला, डोल्पा र मुगुको । हुन पनि कर्णालीलगायत हिमाली भेगका अर्थराजनीतिमा प्रभाव पार्ने मुख्य तत्त्व नै भोटे नुन हो । १२ देखि १८ औं शताब्दी मध्यकालीन युग कर्णालीको गौरवमय छ, भन्छन् । फुड क्राइसिस इन कर्णाली मा जगन्नाथ अधिकारीले रमेश खड्का (१९९९) लाई उद्धृत गर्छन्, कर्णाली नवौंदेखि १८ औं शताब्दीसम्म धेरै सभ्य र सम्पन्न थियो । अधिकारी विभिन्न अध्ययनहरूलाई हवाला दिँदै बाइसे राज्य हुँदै गोर्खा विस्तारपछि कर्णाली साँच्चि ओरालिएको, राणा शासन (१९०३ देखि २००७) कर्णालीको सबभन्दा कालो अवधि भन्छन् ।हुन पनि १८९० देखि राणाले राजापुर बसाएपछि, नेपालगन्ज, दाङमा बस्ती बसेपछि त भोटे नुन बजार टीबी लागेको मानिसजसरी चक्रक्क सुक्छ । भोटे नुनसँगै साल्ट रोडहरू बिलाउँछन् । र, अन्तमा नेपालको हिमाली क्षेत्रको अर्थप्रणाली नै ध्वस्त हुन्छ । राजा आँखा लागेर पनि हिमाली भेग सीमान्तकृत भएको हो भन्नलाई हुम्ली सांसद लामाले महेन्द्रकिस्सा सुनाउँछन् एकपालि राजा महेन्द्र रारा ताल हेर्न मुगु गएछन् । चलाख राजा मन एक जना भोटेलाई देखेर खसखसाएछ । राजा महेन्द्र तिम्रो राजा को हो ?भोटे दलाई लामा । राजा महेन्द्र ट्वाँ । त्यसपछि ? महेन्द्रले तिब्बती र नेपाली जनताको जनसम्बन्ध तोड्छन् । त्यसपछि सरकार र सरकारबीचको सम्बन्धमै सीमित हुन्छ । २ बहुपति प्रथाभोटे नुन व्यापार सुकेपछि बहुपति प्रथा पनि खलबलिन्छ । हिमाली क्षेत्र अर्थात् कर्णालीको उत्तरी जडान क्षेत्रमा तिब्बतीभाषीहरूबीच मातृसत्तात्मक व्यवस्थामा आधारित बहुपति (सबै भाइका एक पत्नी हुने वैवाहिक पद्धति) स्वीकार्य छ भने खसान क्षेत्रमा खसहरूबीच पितृसत्तात्मक सामाजिक व्यवस्थामा आधारित बहुपत्नी (एक लोग्नेका एकभन्दा बढी पत्नी हुने वैवाहिक पद्धति) ।समृद्ध कर्णालीको दुःख मा छक्कबहादुर लामा र दीपेन्द्र रोकाया लेख्छन्, जब कर्नाली क्षेत्र आर्थिक रूपमा विस्तारै वस्तु विनिमयबाट बजारमुखी अर्थतन्त्रतर्फ र सामाजिक रूपमा पनि प्राग ऐतिहासिक अवस्थाबाट फेरिन थाल्यो तब दुई लैंगिक अतिवादमा आधारित वैवाहिक पद्धति हट्दै छ । भोटे नुनसँगै हिमाली जनजीवन यति बिथोलिन्छ कि, ठूलो संख्यामा नेपालका विभिन्न भूभागमा तिनले बसाइ सर्छन् त कति भारतको पहाडी भूभागमा । स्थानीय तिचुरोङ एवं अनुसन्धाता जगबहादुर बुढामगरका अनुसार, तरालीमगरले भोटे नुन व्यापार बिलाएपछि पटुका व्यापार गर्छन् । त्यो पनि सेलाएपछि यार्चागुम्बु (यार्सागुम्बा) । (ग)भोटे नुन पुनर्जीवन कि भारतीय नुन निरन्तरता ?नेपालको उत्तरी भेग हटारुले छाडेको बास भएको छ । न भोटे नुन छ न हटारु । न जाक्ना लर्को न च्यांग्रा र घोडाका । अब भोटे नुन बचेको छ त, हटारुका सम्झना, लोकमनका गीत, आसिक र मन्त्रमा मात्र । भोटे नुनबिनाको अलिनो हिमाली भेगलाई नेपाल सरकार भौगोलिक विकटता को बहाना बनाएर हाइसोके भई बसेको छ । सन्चोबिसन्चो सुन्न न समाजवादतिर मुख फर्काएको समृद्धि नारावाल सरकारसित रुचि छ न त हुती नै । के भोटे नुनले पुनर्जीवन पाउला ? पुनर्जीवन नै नपाए नि, भरथेग होला कि भन्ने छनक देखिन थालेको छ । छनक हो, बिलाएका साल्ट रोड हुँदै चीनले सिल्क रोड र सल्ट रुटबाट मोटर र रेल बाटो खन्न खोज्नु । हुम्ला र डोल्पाका साल्ट रोड अन्तर्राष्ट्रिय नुन बाटो हुन् । यसैगरी, भारतीय नाकाबन्दीताका नेपालसँग थप सात सीमानाका खुलाउन चीनले सहमति जनाएको छ । ती हुन् ओलाङचुङ्गोला, किमाथाङ्का, लामाबगर, लार्के, कोरोला, नग्चा र हिल्सा । रासायनिक परीक्षणले गुणस्तरीय नुन रहेको खानी विभागका प्रवक्ता डाजनकबहादुर चन्दलाई उद्धृत गर्दै हिमालखबर (१८ असार, २०७७) ले लेखेको मुस्ताङ बारागुङ मुक्तिक्षेत्र गाउँपालिका नर्सिङखोलाको नुन खानी उत्खनन समाचार समाचारमै सीमित छ । जोमसोमबाट ३० किमि टाढा छुसाङको तेताङ क्षेत्रको नुनखानी दुई दशकदेखि बन्द छ । सवाल हाम्रै नेपाली नुनको हो । नेपाली नुनले नपुगे बल्ल भोटे नुन किन्ने कि भारतीय नुन किन्ने सवाल उठ्ला । त्यसैले चासो न भारतीय नुनको निरन्तरता हो न त भोटे नुन पुनर्जीवन । सवाल हो, भोटे नुन बिलाएपछि झन् सीमान्त हिमालीजनलाई मूलधारमा ल्याउनु । महिला, दलित, आदिवासी, मधेस, विकलांगसँगै हिमाली भेगका आङमा लोकतन्त्र र गणतन्त्र घाम नलागी आउने समाजवाद र बन्ने समृद्ध नेपालको अनुहार कति सुन्दर होला ? तपार्इंले कल्पना गर्नुभएको छ ?"
"भीमसेनजंगबहादुर : को विभूति, को क्रूर ?","ढल्किएको तुलाभीमसेन र जंगबहादुरबीच तुलना गर्दै गर्दा जंगबहादुरले भीमसेनको जस्तो विषम परिस्थितिको सामना गर्नु नपरेको कुराको पनि हेक्का राख्नुपर्छ । परिवेश र व्यक्तिको अग्रसरता दुवैबाट परिस्थिति निस्पन्न हुन्छ । यस हिसाबले हेर्दा नेपालअंग्रेज युद्धको प्रमुख कारक भीमसेन थिएनन् । उत्तर भारतमा फैलिरहेको इस्ट इन्डिया कम्पनी र त्यसको पहाडी भेगमा फैलिरहेको नेपालबीच झडप हुनु त्यतिबेला अपेक्षित नै थियो । जंगबहादुरले परिस्थितिलाई विषम बन्न नदिने कौशल देखाए । यदि सन् १८५७ मा भारतमा भएको सिपाही विद्रोहमा उनले विद्रोहीहरूलाई समर्थन गरेका भए नेपाल र इस्ट इन्डिया कम्पनी पुनः एकपटक आमनेसामने हुने थिए । नेपालका अधिकांश भारदारको राय विद्रोहीहरूको पक्षमा उभिनुपर्छ भन्ने थियो । तर, शक्तिको तुला अंग्रेजहरूकै पक्षमा ढल्किएको छ भनी बुझेका जंगबहादुरले कम्पनी सरकारलाई सहयोग गर्ने निधो गरे । त्यतिबेला दार्जिलिङमा रहेका ब्रायन हज्सन (सन् १८००१८९४) लाई प्रयोग गरी उनले कम्पनी सरकारलाई विद्रोहीहरूको दमन गर्न नेपालले दिने सैन्य सहायता स्वीकार गर्न मनाए । संकटको घडीमा नेपालले गरेको सहयोगप्रति कृतज्ञ भएर अंग्रेजहरूले बाँके, बर्दिया, कैलाली र कञ्चनपुर नेपाललाई फर्काए । नेपाल र बेलायतबीचको सम्बन्ध विश्वासिलो बन्यो । भीमसेनका कतिपय कमीकमजोरीहरूबाट सिक्ने मौका जंगबहादुरलाई मिलेको थियो । भीमसेनको पतनलाई उनले नियाल्न पाएका थिए । आफ्नो नियति पनि भीमसेनको जस्तो नहोस् भनेर उनले आफू र आफ्नो परिवारलाई कानुनभन्दा माथि पारे । विसं १९०५ वैशाख सुदी १३ मा राजा सुरेन्द्रविक्रमलाई लालमोहर जारी गर्न लगाएर उनले गाथगादी ताक्ने कसुर गरे पनि राणाहरूलाई मृत्युदण्ड नदिइने र देशनिकाला अथवा सम्पत्ति हरण पनि नगरिने कानुनी बन्दोबस्त मिलाए । यस्तैखालको लालमोहर भीमसेनले पनि गराएका भए सायद उनको पतन हुने थिएन । आफ्नो करिब ३० वर्षे अकण्टक शासन सुनिश्चित गर्नुका अतिरिक्त १०४ वर्ष लामो जहानियाँ राणाशासनको आधार तयार गर्न पनि जंगबहादुर सफल भए । यस हिसाबले आफू र आफ्नो परिवारको दीर्घहितबारे सोच्ने सवालमा पनि जंगबहादुर भीमसेनभन्दा अगाडि थिए ।"
के तपाईं सुन्दर हुनुहुन्छ ?,"िििम असुन्दर छु, यो त्यही वाक्य हो । होइनहोइन, यो त्यही गह्रुङ्गो वाक्य हो, जुन अरूको मुखबाट सुन्दा तपाईंहामी पचाउनै सक्दैनौँ । अझ ऐनाले नै भनिदियो भने त अहँ कल्पनै गर्न सकिँदैन म असुन्दर छु भन्ने लघुताभास लिएर हुर्किएको बच्चाको मनोदशा कस्तो हुन्छ भन्ने कुराको हेक्का हामी कति नै पो राख्छौँ र ? ऊभित्र कस्तो सेल्फ स्टिम हुर्किँदै गर्छ होला ? सोच्ने फुर्सदै हुँदैन सायद दुई वर्षअघिको कुरा हो, भाइले चलाउँदै आएको बिग्रिएको मोबाइल कामविशेषले चलाउँदै गर्दा एकाएक युट्युबको भित्तामा एकै किसिमका रिकम्मेन्डेड भिडियो देखेपछि छाँगाबाट खसेजस्तै भएँ म । युट्युब स्क्रोल गर्दै गर्दा थाहा भयो, १२ वर्षको मेरो भाइले अधिकांश समय हेर्ने गरेको भिडियो रहेछ हाउ टु रिमुभ डार्क सर्कल फ्रम योर आइज अर्थात् आँखाको डार्क सर्कल कसरी हटाउने म झल्याँस्स भएँ आँखा हेर् त, कस्तो गडेको कहिलेकाहीँ गाली गर्नुपर्दा हामी भाइलाई यसो भनेर चिढाउँथ्यौँ । र, ऊ रिसाउँदै हामीसँग तर्किने गर्थ्यो । यस प्रकारको हाम्रो संवेदनाविहीन प्रतिक्रियाले बालसुलभ मनलाई यतिसम्म बिझाएको रहेछ कि यति कलिलै उमेरमा मेरो भाइले युट्युबमा डार्क सर्कल हटाउने उपाय खोज्न थालेछ यति सानो उमेरमा नै मेरो भाइले आफ्नै आँखामुनिको छालासँग असन्तुष्ट हुन थालेछ मलाई निकै लज्जाबोध भयो ।त्यसपछि म र मेरी बहिनीले प्रण गर्यौ, भाइलाई कहिले पनि उसको आँखा, छालाको रङलाई इंगित गरेर गाली नगर्ने बरु उसका सशक्त कुराहरू सुनाएर त्यसयता हौसला दिन थाल्यौँ ।भाइलाई त्यसरी हौसला दिँदै गर्दा मलाई लाग्यो, मैले भाइलाई होइन, आफैँले आफैँलाई हौसला दिइरहेको हो त्यस दिन बल्ल मलाई महसुस भयो, जानीनजानी हामीले हाम्रा बालबच्चालाई कस्तो खालको सौन्दर्यचेत वितरण गर्दै आएका रहेछौँ त ? जानीनजानी हामी कस्तो सौन्दर्यचेत लिएर हुर्किएका छौँ वा भनौँ हुर्काइएका छौँ खुट्टाको लम्बाइले सुन्दरतालाई परिभाषित गर्दैन भनेर बुझ्न कति घोषितअघोषित बुलिङ सहन्छ होला एक जना मान्छेले ?आफ्नो शरीरलाई, रूपलाई म जे छु, जस्तो छु, त्यही ठीक छु भन्ने कुरा स्विकार्न कतिऔँपटक कतिऔँ तहमा अवहेलना र हेय भावसँग पौंठेजोरी खेल्छ होला एक जना मान्छेले किनकि हामीलाई थाहा दिइएको छ तिमी जे छौ, अपुग छौ । अपुरो छौ ।िििएकाबिहानै उठेर ऐनामा आफूलाई असुन्दर करार गरेर दिनको सुरुआत गर्नुपरेको दिन कस्तो हुन्छ ?संसारमा त्यस्ता लाखौँ, करोडौं सम्भवतः अर्बौं मानिस छन्, जसले एक दिन मात्रै होइन, प्रत्येक दिन आफैंले आफैंलाई असुन्दर नामको परिचयपत्र दिएर बिताउने गर्छन् । अझ अश्वेतहरू त हजारौँ वर्षदेखि यस्तै नियति भोग्न बाध्य छन् । तिनैमध्येकी एक हुन्, जर्जियाकी चार वर्षीया अश्वेत एरियोना एरियोनासँगको मेरो पहिलो चिनजान फेसबुकको भित्तामा भएको हो । आक्कलझुक्कल फेसबुकको भिडियो क्लिपमा झुल्किने गर्छिन् उनी ।भिडियोमा स्थानीय र्यापर साब्रिया रेडमन्डले एरियोनाको कपाल कोरिदिँदै इन्स्टाग्राममा लाइभ आएकी हुन्छिन् । लाइभ भिडियोमा आफ्नै अनुहार हेरेर एकाएक विरक्त भएकी एरियोनाले विस्मृत भावमा अनायासै भन्न पुग्छिन् आई एम सो अग्ली अर्थात् म त एकदमै कुरूप छु चार वर्षकी बालिकाको मुखबाट यो अप्रत्याशित वाक्य सुनेर कपाल कोरिदिँदै गरेकी साब्रिया एकाएक स्तब्ध हुन्छिन् । एरियोना उनलाई ट्वाल्ल परेर यसरी हेर्छिन्, मानौँ उनले बोलेको कुरामा आश्चर्य मान्नुपर्ने केही कुरै थिएन । हतास भएकी साब्रिया एरियोनालाई सम्झाउन थाल्छिन्, के भनेको त्यस्तो ? त्यस्तो पनि भन्ने हो ? तिमी जे छौ, सुन्दर छौ ब्लयाक इज ब्युटिफुल तिमी डार्क चकलेटजस्तै सुन्दर छौ ।साब्रियाको वाक्यलाई पत्याउँलाझैँ गरेर एकोहोरो हेरिरहेकी एरियोना साब्रियाको कुराले झन् ड्वाँड्वाँ रुन पो थाल्छिन् । एरियोनालाई फकाइफुल्याइ गर्न साब्रियालाई निकै बेर लाग्छ । साब्रिया भन्छिन्, भोलिपर्सि ठूलो भएपछि तिमीलाई जे हुनु छ त्यो हुन केही कुराले पनि तिमीलाई रोक्ने छैन । तिम्रो छालाले तिमीलाई रोक्ने छैन । तिमी सुन्दर छौ प्रिय ।भाषा पनि राम्ररी बुझ्ने बेला नभएको चार वर्षकी बालिकाले कति सहजै कसले बुझाएर बुझेकी होला, आफू असुन्दर छु भन्ने कुरा थाहा छैन, कतिऔँ वर्षदेखि पत्रपत्रिका, मिडिया, फेयरी टेल का कथाका किताबमा छापिएका र व्यवहारमा छोपिएका मानक सुन्दरताको असर हो यो ? सुन्दरताको समाजशास्त्र केलाउने हो भने सम्भवतः सजिलै बुझ्न सकिएला जब चार वर्षकी बालिकाले भाषा बुझ्नुभन्दा अगावै आफू असुन्दर छु भनेर बुझ्छ भने समस्या सम्भवतः हामीभित्रै छ । जब प्राथमिक कक्षाको किताबमा सुन्दर र कुरूप जनाउन रङभेदी चित्र छापिन्छ भने सम्भवतः समस्या हाम्रो सौन्दर्यचेतमै छ ।जब सशक्तीकरणको नाममा सञ्चालन भएका मिस नेपालजस्ता पेजेन्टमा शरीरमा दाग धब्बा भएकै कारण तपाईं भाग लिन पाउनुहुन्न भने सम्भवतः समस्या हाम्रै वरिपरि छ ।वास्तवमा सुन्दर हुनु भनेको के हो ?आज विश्वमा शिक्षामा भन्दा कैयौँ गुणा बढी मानिस सुन्दर देखिनमा खर्च गर्छन् भन्ने थाहा पाउँदा सुरुमा त पत्यारै नलाग्न सक्छ सौन्दर्य प्रशाधनमा मात्रै वार्षिक खर्बौं खर्च हुने विश्वव्यापी अनुमानले नै हाम्रो बजार कति आवरणमुखी छ भन्ने कुराको राम्रो दृष्टान्त दिन्छ । संसारमा एउटा यस्तो देश पनि छ भेनेजुयला, जहाँ अधिकांश युवती किशोरवयमा पुग्दानपुग्दै प्रतियोगितामा विजय हुनकै लागि तालिमप्राप्त बन्छन् र सुन्दर देखिन मिलेसम्मका अंगप्रत्यङ्गको कस्मेटिक सर्जरी गर्ने गराउँछन् ।अरू त अरू, सुन्दरताको परिभाषाभित्र अटाउन हामी जुनसुकै हर्कतसम्म पनि जान सक्छौँ भन्ने कुरा सामाजिक सञ्जालले पनि मज्जाले बुझेको छ । हामीलाई आफैँसँग बडो असन्तुष्ट हुन सिकाएको छ सामाजिक सञ्जालले उसले हामीसँग नबोलीकनै भनिरहेको छ तिम्रो मुहारमा तेज छैन । फोटोको ब्राइटनेस बढाऊ । तिम्रो अनुहारमा जलाइन देखिँदैन । अनुहारको साइज घटाऊ । आँखाको आकार बढाऊ । नाकलाई धारिलो बनाऊ । शरीर पातलो बनाऊ । छाती चौडा बनाऊ । आदि, इत्यादि ।समग्रमा उसले भनिरहेको छ तिमी अपूरो छौ । अपुग छौ । र, यो रिक्तता पूरा गर्न उसले तथाकथित मापदण्डहरूमा हामीलाई अट्ने गरी त्यहीअनुसारका फिल्टर उपलब्ध गराइदिएको छ । आज संसारभर हजारौं त्यस्ता एपहरू सञ्चालनमा छन्, जहाँ मानिसहरू पैसा तिरेरै आफ्नो तस्बिर सम्पादन गराउँछन् र प्रयोग गर्छन् । सुन्दरताको अर्थ राजनीति वास्तवमै भयानक छ । यतिखेर म ती साथीहरूलाई सम्झिरहेछु, जसलाई आफू असुन्दर छु भन्ने लघुताभासले फेसबुकमा प्रोफाइल पिक्चर राख्न पनि हिचकिचावट लाग्छ यतिखेर म ती साथीहरूलाई सम्झिरहेछु, जसलाई आफू सुन्दर छु भन्ने बुझाउन आँखाको परेला बढ्छ कि भन्ने अभिलाषाले प्रत्येक हप्ता आफ्नो परेला काट्ने गर्छन् त्यसो त मिस नेपाल बन्छु भन्ने बालिका हराएकोमा कुनै दुखेसो मनमा बाँकी छैन । ब्युटी पेजेन्टसँग पनि मलाई खास कुनै गुनासो छैन । यो मञ्चलाई प्रयोग गरेर संसारभर थुप्रै सामाजिक कार्यहरू नभएका होइनन् । तर, यस्ता ब्युटी पेजेन्टले जेजस्तो सौन्दर्यचेत बिक्री गरिरहेछन्, त्योसँग भने मेरो ठूलो आपत्ति छ ।नपत्याए, यस वर्ष हालै सम्पन्न भइरहेको मिस नेपालको अडिसन हेरे पुग्छ, जहाँ ० दशमलव ३ सेन्टिमिटर हाइट नपुगेर केही युवती मिस नेपालमा भाग लिन नपाउने भएका छन् ।र यो त्यही मञ्च हो जहाँ भन्ने गरिन्छ ः सुन्दरता हरेक आकारप्रकारमा आउँछन् । सुन्दरता हेर्ने मान्छेको आँखामा भर पर्छ । सुन्दरता भनेको भित्री सौन्दर्य हो आदि, इत्यादि ।शरीरलाई नापतौल गरेर मात्रै प्रतिस्पर्धामा उतार्ने मञ्चमा यस्तो दिव्य वाणीले हाम्रो विरोधाभास सौन्दर्यचेतको झंकार दिएको छ । यसले सशक्तीकरणको नाममा छद्म सशक्तीकरण गरिरहेको छ ।खुसीको कुरा, हालै मात्र सो कुरालाई मनन गरेर मिस युनिभर्स नेपालले आफ्ना मापदण्डहरू फेरबदल गरिसकेको छ । जस्तो रूपरेखा भएका युवतीहरू मात्रै नभएर ट्रान्स महिलाहरू पनि अब मिस युनिभर्स नेपालमा भाग लिन पाउने भएका छन् । अब उसले शरीरलाई नापतौल नगर्ने प्रतिबद्धता जनाएको छ ।मिस युनिभर्स नेपालले त आफ्नो मापदण्ड बदलेको छ । तर, के यति सजिलै वर्षौँदेखि लादिएको हाम्रो मनको मापदण्ड परिवर्तन गर्न सकिएला ?यस्तो लाग्छ, हामीले बाँचिरहेको यो सम्पूर्ण जीवन नै एउटा अघोषित ब्युटी पेजेन्ट हो, जहाँ प्रत्येक पाइलैपाइलामा हामीलाई कसै न कसैले नापतौल गरिरहेको छ हामी पनि कसै न कसैलाई नापतौल नै गरिरहेकै छौँ । सुन्दर र असुन्दरको तराजुमा राखी लेखाजोखा गरिरहेका छौँ । कतै गायिका समृद्धि राईले भनेजस्तै केही व्यापारिक मानिसहरूको भीडले नै हामीलाई सुन्दर करार गरिदिनुपर्ने हो त ? आउनुस्, एकपटक आफ्नै मनलाई साक्षी राखेर आफैँलाई सोधी हेरौँ, के तपाईं सुन्दर हुनुहुन्छ ?"
कुकुरलाई डेरी,"ब्वाँसा जस्ता लाग्ने घ्वाँके कुकुरहरूको कर्कश भुकाइले केही हप्तादेखि डेरी अशान्त थियो । तिनको संख्या आधा दर्जन मात्र थियो तर भुकाइले पूरै डेरी थर्काउँथ्यो । दिनभरि यता र उता लर्खराउँदै एकअर्कालाई भुक्थे, ङिच्च दाह्रा देखाउँथे, झम्टन खोजेजस्तो गर्थे र अन्त्यमा आआफ्नो खोरमा पसेर सुत्थे । एक दिन उनीहरू भुक्तै सडकमा निस्के र एकअर्कालाई टोक्न थाले । घाँटीमा दाँत गाडिंदाको तीखो चीत्कारले धेरैका कान बहिरा जस्ता भए । सडक रगताम्य भयो । अरू जनावरको भागाभाग भयो । तिनले ठाने यी बहुलाएछन् । कतै रेबिज नसारिदिउन् मुलुकमा यही त्यस्तो डेरी थियो, जसमा कुकुरहरूको हालीमुहाली थियो । छ महीना अघि मात्र ह्वाङह्वाङ गर्दै कुकुरहरूले चौतर्फी आक्रमण गरेर डेरी कब्जा गरेका थिए । डेरीमा गाईभैंसी त हुने नै भए, केही भेडाबाख्रा, गधा र खच्चड पनि थिए । ती सबैलाई मानिसका विरुद्ध उचाल्न कुकुरले लामो समयदेखि मिहिनेत गरेका थिए । आफ्ना दाह्रा लुकाएर लोभ्याएका थिए डेरी हाम्रो कब्जामा आएपछि तिमीहरूको गोठ वातानुकूलित हुनेछ, यातायातका लागि मिनीरेल ल्याइनेछ, घण्टी बजाउनासाथ जुनसुकै वेला ताजा घाँस र बाह्रमसला हालेको स्वादिष्ट कुँडो हाजिर हुनेछ । त्यसलाई चबाउने र उग्राउने दुःख पनि गर्नुपर्नेछैन, चबाएरै मुखमा हालिदिने व्यवस्था गरिनेछ । त्यसैले डेरीकब्जामा तिनले कुकुरको विरोध गरेनन् । कुकुर ओइरिएपछि र आफ्नै जनावरले पनि तिनैलाई साथ दिएपछि डेरी मालिकले सपरिवार कुलेलम ठोके । नोकरहरूले भने कुकुरका सामु आत्मसमर्पण गरे र तिनका बफादार भएर बसे । उनीहरूको मान्यता थियो नोकरी भनेको नोकरी नै हो, मान्छेको नोकर हुनु र कुकुरको नोकर हुनुमा फरकै के छ र ? कुकुरका पाँच तह थिए भुस्याहा, घरपालुवा, लडाकू, भाइनाइके र नाइके । भुस्याहा आम कुकुरलाई भनिन्थ्यो, जसको हैसियत कुकुर हुनु मात्र थियो । घरपालुवा ती थिए, जो कुनै भाइनाइकेको संरक्षणमा रहेका र तिनका आज्ञाकारी हुन्थे । लडाकू त्योभन्दा उपल्लो श्रेणी थियो । यस अन्तर्गत तिनीहरू पर्थे, जो नाइकेका लागि जे गर्न पनि तयार रहन्थे कसैलाई भुक्न, झम्टन, लखेट्न र घाँटी अँठ्याउन पनि । यिनले आफ्नो बुद्धि नाइकेलाई चढाएका हुन्थे । भाइनाइके पाँच जना थिए, जसको हैसियत नाइकेको वरिष्ठ सहायकको थियो । नाइके सबैभन्दा माथि थियो कुकुर समूहको सर्वेसर्वा, प्राधिकार । जंगे नाम गरेको त्यो कुकुर सबै भन्दा जोडले भुक्न र विद्युत् गतिमा क्याक्क पारेर कसैको पनि घाँटी फुटाउन उस्ताद थियो । अरू कुकुर जति भुकेका भए पनि डेरी उसैको भुकाइले कब्जा भएको मानिन्थ्यो । सानोतिनो महल जस्तो थियो डेरी मालिकको घर । त्यसलाई जंगेले आफ्नो आवास बनायो र डेरी मालिकका सम्पूर्ण सुखसुविधा उसैगरी उपभोग गर्न थाल्यो । चाँदीको थालमा खान्थ्यो र विलासी गाडीमा हिंड्थ्यो । उसका दुई जना भान्से, आठ जना नोकर, दुई जना ड्राइभर र चार जना बन्दूक सहितका अंगरक्षक थिए । भाइनाइकेहरूले पनि राम्रै बंगला पाएका थिए यथोचित सुविधासहित । शुरूका तीन महीना राम्ररी बिते । राम्रा दिन आउने आशामा गाईभैंसीले सकेसम्म बढी दूध दिए । भेडाबाख्राले बढी भन्दा बढी सन्तान जन्माए । गोरु, राँगा, गधा र खच्चडले यो मेरो काम होइन भनेनन् खेतबारी जोत्नेदेखि भारी बोक्नेसम्म सारा काममा उत्साहसाथ खटिए । कसैलाई घाँसपराल हाल्नुपरेन, उनीहरू आफैं चरनमा जान्थे र भुँडी टन्न हुने गरी चरेर आउँथे । भँडारमा अन्न प्रशस्त थियो, खानको दुःख भएन । भुस्याहाहरूले दिनदिनै मोही पाउँथे । कहिलेकाहीं ज्यादै अमिलो र गन्हाउने हुन्थ्यो, तर जति गन्हायो उति मीठो लाग्ने तिनको स्वभावै थियो । घरपालुवा र लडाकूले ताजा मोही र तर्याकतुरुक दूध पनि पाउँथे । लडाकूले त यसो मौका पर्दा गाईभैंसीको थुनबाट सोझै दूध पनि बजाइदिन्थे । भाइनाइकेको भान्सामा दूधदहीको कमी थिएन । डेरीमा मासु भने पाइँदैनथ्यो । कुकुर त कुकुरै हुन्, मासुको तृष्णा हुने नै भयो । तैपनि, डेरी कब्जा भएको खुशियालीमा कसैले त्यसको गुनासो गरेको थिएन । चौथो महीनामा स्थिति खस्कियो । कुकुरहरूले डेरी कब्जा गरेपछि जनावरले कुँडो र दाना खान पाएका थिएनन् । ती कमजोर हुन थाले । गाईभैंसीको दूध घट्न थाल्यो । गोरु सुस्त भए, राँगा छिटै थाक्न थाले, गधा पहिले जति भारी बोक्न नसक्ने भए र एउटा खच्चड त थला नै पर्यो । डेरी चलाउन राखिएका मान्छे पनि कुपोषणले बिरामी पर्न थाले । यसबाट जंगे क्रुद्ध भयो र उसले फरमान जारी गर्यो, हाम्रो महान गौरवशाली डेरीलाई कामचोरहरूको आवश्यकता छैन । जसले ठीकसँग काम गर्दैन उसलाई कठोर दण्ड दिइनेछ ।भाइनाइकेहरूलाई उसले भन्यो, हामीले मासु खान नपाएको धेरै भयो । अब यिनै कामचोरहरूको शिकार गर्ने हो । यसको जिम्मा हाम्रा लडाकू साथीहरूलाई दिने हो । तिमीहरूले मासु खान पाउनेछौ ।एउटा भाइनाइकेले तर्क गर्यो, पहिले जे गरियो, गरियो । अब त हामीले पनि आफूलाई मान्छे जत्तिकै सभ्य भइसक्यौं भन्न थालेका छौं । त्यसैले जनावरलाई जे गरे पनि मान्छेलाई चाहिं यस्तो नगर्ने कि ?जंगेले सम्झायो, हेर, हामी सभ्य बन्ने कुरा देखावटी र नारा मात्र हो । मान्छेलाई टोक्नु त हाम्रो धर्मै हो । मान्छेलाई टोक्छौं, त्यसैले त हामी कुकुर हौं । कुकुरवाद भनेकै मान्छेवादको उल्टो हो । उनीहरू जेलाई सभ्यता भन्छन्, हामी त्यसको उल्टो बाटो हिंड्छौं । तिनलाई जे गर्दा लाज हुन्छ, हामीलाई हुँदैन, त्यसैले नांगो हुँदा पनि असजिलो मान्दैनौं । उनीहरू नैतिकतामा विश्वास गर्छन्, हाम्रा लागि त्यो हात्तीको देखाउने दाँत मात्र हो । साँच्चै मान्छे जस्तो बनियो भने त कुकुरै रहिएन नि । बाहिर जे भने पनि हाम्रो लक्ष्य कुकुरतन्त्र नै हो । यसमा मान्छेको काम छैन । उसका कुरामा सबै सहमत भए । उसले पनि भाइनाइकेको भावनाको कदर गर्यो । फलस्वरूप जंगेको आदेश भित्रभित्रै कार्यान्वयन हुन थाल्यो, बाहिर नदेखिने गरी । दुई महीनाभित्रै दुई दर्जन भन्दा बढी जनावर डेरीबाट गायब भए गाईदेखि गधासम्म र राँगोदेखि खच्चडसम्म । यस क्रममा दुई जना मान्छे जागीर छोडेर घर गएको सुनियो, यद्यपि उनीहरूले कसैसँग पनि जागीर छोड्ने कुरा गरेका थिएनन् । न उनीहरू गएकै कसैले देखेको थियो । तिनीहरू गायब भएपछि अरू मानिस पनि जागीर र तलब दुवैको माया मारेर कुकुरलाई डेरी कहिल्यै फाप्तैन भन्दै हिंडे । भाइनाइकेहरू भने मोटाउन थाले । तिनको भुकाइ पहिले भन्दा तेजिलो हुन थाल्यो । यसैबीच एउटा भाइनाइकेले थाहा पायो, डेरीमा प्रशस्त घीउ बन्दो रहेछ । जम्मै घीउ जंगेको कब्जामा रहेछ । घ्याम्पाका घ्याम्पा घीउ ऊ बस्ने घरको भूमिगत कोठामा लुकाइएको रहेछ । अरूहरूले समेत यसबारे थाहा पाएपछि उनीहरू जंगेसँग हामीलाई पनि घीउ चाहियो भनेर कचकच गर्न थाले । जंगे पहिले त घीउ बनेकै छैन, राखेकै छैन भनेर उम्कन खोज्यो । त्यसो भए भूमिगत कोठा घुम्न जाऊँ भनेर तिनले जिद्दी कसेपछि चाहिं दिन्छुदिन्छु भनेर टार्न थाल्यो । भाइनाइकेहरूले धर नदिएपछि बल्लबल्ल दुईदुई डाडु घीउ दियो । एउटाले मरिहत्ते गरेको थियो, उसलाई मुसुमुसु हाँस्तै सिंगो हर्पे नै दियो । तर घर लगेर खान लाग्दा थाहा भयो, मुन्तिर गोबर भन्दा दुर्गन्धित वस्तु राखेर माथि मात्र अलिकति घीउ हालिएको रहेछ, घीउबेचुवा र तरवारबेचुवाको कथामा जस्तै । यसले भयंकर रडाको मच्चायो । उनीहरू बकाइदा जंगेको घेराबन्दी गरेर जम्मै घीउ बराबरी बाँड्नुपर्छ भन्न थाले । त्यसपछि जंगे रन्कियो र भन्यो, माग्नेलाई दुईचार डाडु दिनु बेग्लै कुरा हो । भागै लगाएर घीउ बाँड्ने कुरा त सपनामा पनि नसोचे हुन्छ । डेरीमा केही हप्तादेखि सुनिएको कर्कश भुकाइ यही रडाकोको थियो । झगडा चर्कंदै गएपछि आफ्नो बुद्धिले नभ्याउने देखेर दुवै पक्ष मानिसको सहयोग खोज्न थाले । तिनको डेरीमा कुनै मानिस बाँकी थिएन, त्यसैले रातिराति कसैले नदेख्ने गरी ओल्लोपल्लो डेरीको ढोका चहार्न थाले । एउटा दायाँतिरको डेरीमा पस्यो, अर्को बायाँतिरको डेरीमा । उताका मानिस पनि रातिराति यता आउन थाले र अँध्यारो कोठामा गोप्य सल्लाह दिन थाले । दुवैको दुवैलाई सल्लाह एउटै हुन्थ्यो, त्योभन्दा तिमी के कम ? त्योसँग नझुक । त्यसलाई देखाइदेऊ । तिम्रा पछाडि म छु ।यसरी उचालिएपछि नै हो, घ्वाँके कुकुरहरूले सडकमा निस्केर एकअर्कालाई टोकाटोक गर्न थालेका । घाइते शरीर र रक्ताम्य अनुहार लिएर दुवै पक्ष एकअर्कालाई भनिरहेका थिए, तँलाई रेबिज लागिसकेको छ । आज कि भोलि नै मास छर्न जान्छस् ।यसपछिको दृश्य हेर्न लायक थिएन । अचाक्ली रगत बगेर जीउ थर्थर कामिरहेका दुवै पक्ष सहयोगको आशामा सकी नसकी पुच्छर हल्लाउँदै ओल्लोपल्लो डेरीतिर हेरिरहेका थिए । उताका मानिस चाहिं बार्दलीमा उभिएर अट्टहास गर्दै भनिरहेका थिए कुकुरलाई घीउ नपचेको"
प्रदेशमा महासंघ निर्वाचनको सरगर्मी,सुदूरपश्चिम अध्यक्षमा दुई उम्मेदवारधनगढी महासंघको सुदूरपश्चिम प्रदेशको निर्वाचनमा वर्तमान अध्यक्ष शंकर बोगटी र कञ्चनपर उद्योग वाणिज्य संघका पूर्वअध्यक्ष हेमराज पाण्डेयबीच प्रतिस्पर्धा हुने भएको छ । बोगटीले आर्थिक विकासका मुद्दालाई उठान गर्न आफ्नो उमेद्वारी दोहोर्याएको बताएका छन् । पाण्डेयले भने वर्तमान कार्यसमितिले आिर्थक विकास र व्यावसायिक मागलाई प्रदेश समितिले उठाउन नसकेको भन्दै आफूले उम्मेदवारी दिएको दाबी गरेका छन् । १३ जनाको प्रदेश कार्यसमितिको तीनवर्षे कार्यकालका लागि शनिबार हुन लागेको निर्वाचनमा उपाध्यक्ष पदमा अछामका महेन्द्र कठायत र कैलाली टीकापुरका रामबहादुर भण्डारी भिड्दै छन् । अध्यक्षका उम्मेदवारद्वय बोगटी र पाण्डेयले कुनै प्यानलबिना आफूहरूले उम्मेदवारी दिएको बताए ।
तरकारीको भुक्तानी क्यूआर कोडबाट,"काठमाडौं (कास) काठमाडौं नक्सालस्थित तरकारी बजारमा ग्राहकले क्यूआर कोडमार्फत भुक्तानी गरेर तरकारी किन्न सक्ने भएका छन् । राष्ट्र बैंकका गभर्नर महाप्रसाद अधिकारीले एक किलो अदुवाको ८० रुपैयाँ क्यूआर कोडबाट भुक्तानी गरेर शुक्रबार यसको शुभारम्भ गरे । नगदरहित कारोबारलाई प्रवर्द्धन गर्ने राष्ट्र बैंकको नीतिअनुरूप क्यूआर कोडबाट हुने भुक्तानीलाई देशव्यापी अभियानकै रूपमा अगाडि बढाउने तयारी भइरहेको उनले बताए । नक्साल तरकारी बजारमा थालिएको क्यूआर कोडको अभ्यास प्रविधिमैत्री कारोबारमा एउटा उत्साहजनक सुरुवात हो । अब यसलाई देशभर अभियानका रूपमा विस्तार गर्ने योजना राष्ट्र बैंकले बनाएको छ, उनले भने, अर्थतन्त्रलाई प्रविधिमैत्री बनाउने क्रममा क्यूआर कोडको प्रवर्द्धनले ठूलो योगदान पुर्याउनेछ । यो प्रविधिको प्रयोगले नगदरहित कारोबारलाई प्रोत्साहन त गर्छ नै, मुलुकको आर्थिक र सामाजिक रूपान्तरणमा समेत ठूलो योगदान पुर्याउने उनको दाबी छ । तरकारी व्यापारीलाई सानिमा बैंकले क्यूआर कोड निःशुल्क रूपमा उपलब्ध गराएको हो । पछिल्ला महिनामा क्यूआरमार्फतको कारोबार ३० प्रतिशत वृद्धि भएको पनि राष्ट्र बैंकले जनाएको छ । क्यूआर कोड कारोबारको प्रवर्द्धन र विस्तारका निम्ति सहजीकरण गरिने राष्ट्र बैंकले बताएको छ । नक्साल तरकारी बजारका ७५ स्टलमध्ये प्रायमा क्यूआर कोड सञ्चालनमा आएको जनाइएको छ । राष्ट्र बैंकका अनुसार गत कात्तिकमा क्यूआर कोडमार्फत २ लाख ४१ हजार ८ सय १८ कारोबार भएका छन् ।"
बिनाको त्यो स्वर्ण,"उजाड रंगशालातीन वर्षपछि मातृभूमि फर्केकी बिना यसपालि पनि दशरथ रंगशाला पुगिन् । स्तरोन्नति गरिएको खेल मन्दिरबारे उनी भन्छिन्, रंगशालामा उसु क्वानको हल अहिले पनि छ । तर, भूकम्पले भत्केपछि हलमा पानी चुहिनेलगायत समस्या भएछ । कभर्डहलपछाडि खुला स्थानमा ट्रेनिङ हुँदोरहेछ । स्वीमिङ पुल भत्किएछ । ट्र्याक एन्ड फिल्ड भने राम्रो भएछ । पहिलेको संरचना फेरिएर अर्कै भएछ । पहिला खेलाडी, प्रशिक्षकको भीडभाड हुन्थ्यो, सबैले सबैलाई चिन्थ्यो । अहिले धेरैको ट्रेनिङ सातदोबाटोमा हुन्छ । त्यसैले हुनसक्छ, यसपालि रंगशाला नै उजाड लाग्यो ।सबैले खेलाडी भनेर चिन्नुहुन्छ । म खेलाडी भएर चिनिनु नै जीवनको उपलब्धि हो, बिनाले भनिन्, खेलाडी हँॅदा तनावमुक्त थिएँ । खेल्ने खाने, खेल्ने खाने हुन्थ्यो । अरू चिन्ता थिएन, बेस्ट लाइफ थियो । यो बेला जीवनको चिन्ता हुन्छ । सामान्य जीवन गाह्रो रहेछ । खेलाडी हुँदा खेल्थ्यौं, अरू केही सोच्नु पर्दैनथ्यो । खेलाडी भएर यति व्यस्त भयो कि आफ्नो सामान्य जीवन के हो भन्ने नै थाह भएन । टिनएजमा पनि ह्याङआउट गर्ने साथी भएन, जीवन थाह भएन । राम्रो कपडा लगाउनुपर्छ भन्ने पनि थाह पाइएन ।"
गौरवशाली गौरिका,"काठमाडौं (कास) जलपरी गौरिका सिंहले एक वर्षअघि १३औं दक्षिण एसियाली खेलकुद (साग) जुन सफलता पाइन्, त्यसले सिंगो नेपाली खेलकुदलाई गौरवान्वित त बनायो नै । त्यसले एउटा छुट्टै मार्गनिर्देश गरेको छ । उनको सफलतामा नेपाल सरकारको प्रदान पुरस्कारले आमखेलाडीलाई आकर्षित बनाएको छ । गौरिकाको लगानी र मिहिनेतप्रति सरकारले न्याय गरिदिएको छ । उनले नेपाली खेलकुदबाट सबैभन्दा ठूलो पुरस्कार रकम पाएकी छन् । त्यो पनि एकै संस्करणमा जितेको पदकका आधारमा । ४ स्वर्ण, २ रजत र ३ कांस्य जितेकी उनले ६२ लाख रुपैयाँ पुरस्कार पाइन् । व्यक्तिगत रूपमा सरकारबाट नेपाली खेलाडीले पाएको यो ठूलो पुरस्कार राशि हो । िििम नेपाली नै हुँ, म नेपालकै लागि खेल्छु, गौरिकाले भावविह्वल हुँदै यस्तै भनेकी थिइन, १३ औं साग चलिरहेका बेला । यस्तो किन पो भन्नुपरेको थियो होला त ? सार खिच्दा यसको नेपाली खेलकुदमा नयाँ मानक तयार हुन्छ । विदेशी भूमिमा प्रशिक्षण लिएर कोही अब्बल हुन्छ र उसले नेपालको प्रतिष्ठा बढाउने काम गर्छ भने त्यसलाई स्वागत गर्न किन कन्जुस्याइँ ? कसैले तिनलाई कहाँ नेपाली होइन भन्न पाइन्छ र ? बरू उनले पाएको उपलब्धिमा खुसी भएर मन ठूलो पार्दा राम्रो । धन्य, गौरिकाले यस्तो फरक बाटो त खोलिदिएकी छिन् । लन्डनमा बस्छिन्, पौडी खेल्छिन् अनि नेपालको प्रतिधिनित्व गर्छिन् । त्यो पनि गौरवले । वर्ष २०७६ सालमा नेपाली खेलकुद इतिहासमै ठूलो अवसर केही हो भने त्यो १३औं दक्षिण एसियाली खेलकुद हो । यसमा कुनै नेपालीको ठूलो उपलब्धि छ भने त्यो गौरिकाले जितेको चार स्वर्ण नै हो । उनले एउटै सागमा चार स्वर्णमात्र जितिनन्, त्यसमा रजत र कांस्य थपिन् अनि सबैको मन जितिन् । त्यसो त उनको यही प्रदर्शनमा खोट लगाउने पनि रहे । त्यसकै जवाफमा त हो गौरिकाले भनेकी, म नेपाली हुँ, म नेपालकै लागि खेल्छु । िििकसैले औंला भाँचेर नेपाली खेलकुदका सबैभन्दा सफल खेलाडीको सूची बनाउँछ भने त्यसमा पक्कै गौरिकाको नाम हुनेछ । त्यसैले त नेपाल खेलकुद पत्रकार मञ्चको आयोजनामा हुन लागेको वर्ष २०७६ को पल्सर स्पोर्ट्स अवार्डको लोकप्रिय खेलाडी विधामा उनको नाम मनोनयनमा छ । उनी यसका लागि हकदार त छिन् नै, तर अवार्ड जित्न उनीसामु बलिया प्रत्याशी पनि छन् । पछिल्लो समय नेपाली खेलकुदबाट धेरैले चिनेको अनुहारमा पर्छ गौरिका । यसको पृष्ठभूमि सुरु भएको चार वर्षअघिदेखि हो । त्यसअगाडि फुच्ची गौरिकाले नेपाली घरेलु पौडीमा तहल्का मच्चाइसकेकी थिइन् । तर, उनको सबैभन्दा पहिले बलियो उल्लेखनीय प्रदर्शन सन् २०१६ मा भएको थियो, भारतमा भएको १२औं दक्षिण एसियाली खेलकुदमा । गुवाहाटीमा उनले नेपालका लागि एक रजत र तीन कांस्य पदक जितिन् । उनले जितेको त्यो रजत नेपाली पौडीमा हकले जितेको पहिलो ठूलो उपलब्धि थियो । त्यसपछि त्यही वर्ष ब्राजिलको रियो दी जेनेरियोमा त उनले तहल्का नै मच्चाइन् । विश्व खेलकुदको महाकुम्भमा गौरिका नै सबैभन्दा कान्छी खेलाडी थिइन् । उनको चर्चा चौतर्फी भयो । भन्न कर लाग्छ, यत्तिको विश्वव्यापी चर्चा त्यसअघि अरू कोही नेपाली खेलाडीले कहिल्यै हासिल गरेका थिएनन् । पछिल्लो दक्षिण एसियाली खेलकुदमा त उनले झन् गज्जब गरिन्, चार स्वर्णको उपलब्धिसँगै । अब त गौरिकाबारे मज्जाले भन्न सकिन्छ, उनी फगत चर्चामा मात्र रहिनन्, उनले आफूलाई सिद्ध गरेकी छन् । अब यिनै १८ वर्षीया गौरिकालाई धेरैभन्दा धेरै मत दिएर लोकप्रिय विधामा जिताउने काम भने आम खेलप्रेमीहरूको हो ।"
रहेनन् प्रशिक्षक रिमाल,"(काठमाडौं)  नेपालको राष्ट्रिय खेल भलिबलका पूर्वअन्तर्राष्ट्रिय खेलाडी तथा मुख्य प्रशिक्षक सुदेश रिमालको शुक्रबार निधन भएको छ । भक्तपुरस्थित निवासमा सोमबार ब्रेन ह्यामरेज भएपछि बाँसबारी न्यूरो अस्पतालमा उपचाररत ५६ वर्षे रिमालको शुक्रबार निधन भएको पुष्टि गरिएको छ । पर्साको वीरगन्जमा जन्मिएका रिमाल दोस्रो पुस्ताका भलिबल खेलाडी थिए । २०४० सालपछि करिब एक दशक राष्ट्रिय टोलीका सदस्य रहेका रिमालले सन् १९८६ मा दक्षिण कोरियाको सोलमा भएको एसियाली खेलकुदमा नेपाली टिमको प्रतिनिधित्व गरेका थिए । रिमालले २०४२ सालमा वीरगन्जमा आयोजित तेस्रो राष्ट्रिय खेलकुदमा नारायणी अञ्चलको टोलीबाट राष्ट्रिय प्रतियोगितामा डेब्यु गरेका हुन् । उनी ओपन स्पाइकरको पोजिसनबाट खेल्थे । मैले उनलाई तेस्रो राष्ट्रिय खेलकुदका क्रममा नारायणीको टोलीमा पहिलोपल्ट देखेको हो, भलिबलका प्रमुख प्रशिक्षक प्रज्वलबहादुर सिंहले कान्तिपुरसँग भने, खेलाडीका रूपमा निकै नै मिहिनेती र प्रतिभावान हुनुहुन्थ्यो । उहाँ निकै इमान्दार व्यक्तित्व पनि हो । खेलाडी जीवनपछि २०५० सालबाट राष्ट्रिय खेलकुद परिषद् (राखेप) मा प्रशिक्षकको जिम्मेबारी सम्हालेका रिमाल सन् २०१६ देखि २०१८ सम्म परिषद् प्रमुख भलिबल प्रशिक्षकसमेत रहे । सन् २०१८ मा इन्डोनेसियामा सम्पन्न १८ औं एसियाली खेलकुदमा पुरुष भलिबलमा नेपालले १५औं स्थान हासिल गर्दा उनी प्रमुख प्रशिक्षकको जिम्मेवारीमा थिए । त्यसअघि सन् २०१६ मा भारतमा भएको १२ औं दक्षिण एसियाली खेलकुद (साग) मा नेपाली महिला टोलीले कांस्य पदक जित्दा उनी प्रमुख प्रशिक्षक नै थिए । हाल रिमाल पछिल्लो दुई वर्षदेखि राखेपको नेपाल खेलकुद विज्ञान प्रतिष्ठान (सान) को निर्देशकका रूपमा कार्यरत थिए । उनी गत वर्ष मंसिरमा सम्पन्न १३औं दक्षिण एसियाली खेलकुदमा बिच भलिबल टोलीको मुख्य प्रशिक्षक थिए । बिच भलिबलमा नेपालले कांस्य पदक जितेको थियो । नेपाल भलिबल संघका महासचिव जितेन्द्रबहादुर चन्दले रिमालको निधनले नेपाली भलिबलमा अपूरणीय क्षति पुगेको बताए । उहाँले अन्तर्राष्ट्रिय खेलाडीका रूपमा र खेलाडी जीवनपछि प्रशिक्षक भएर नेपाली भलिबलको श्रीवृद्धिमा अहम् भूमिका खेल्नुभयो, महासचिव चन्दले भने, भलिबलका लागि उहाँको निधन एउटा दुर्घटना भएको छ । महत्त्वपूर्ण व्यक्तित्व गुमाउनुपर्दा हामी निकै दुःखी छौं । उहाँको योगदान सदा स्मरणीय रहनेछ ।भलिबलका प्रमुख प्रशिक्षक सिंहले रिमालको निधनले नेपाली भलिबलको अभिभावक गुमेको टिप्पणी गर्छन् । अन्तर्राष्ट्रिय खेलाडी, प्रशिक्षक, प्रमुख प्रशिक्षक हुँदै सानको निर्देशकसम्मको जिम्मेवारी बहन गर्ने उहाँलाई म अहिलेको स्थितिमा नेपाली भलिबलको मस्तिष्क नै मान्छु, उनले भने, सायद भगवान्ले पनि राम्रो मान्छेलाई नै छिटो लैजाने रहेछ । उहाँको अनुस्थिति नेपाली भलिबलका लागि निकै कठिन हुनेछ । अन्तिम श्रद्धान्जलीका लागि रिमालको पार्थिव शरीर शनिबार बिहान साढे ९ बजे परिषद् हातामा राखिने राखेपले जनाएको छ ।"
चन्द्रको साथ,"उहाँ मेरो सपोर्ट सिस्टम नै हो, बिनाले पति चन्द्रबारे सुनाइन् । उनीहरूको विवाह २४ वर्षअघि भएको थियो । चन्द्र पनि पहिलो पुस्ताका उसु खेलाडी हुन् । एकताका बिनाका प्रशिक्षक रहेका चन्द्रले एसियन उसु च्याम्पियनसिपको सुरुका दुई संस्करण (योकोहामा १९८७ र हङकङ १९८९) र बेइजिङ एसियाड १९९० खेलेका थिए । ११ औं एसियाडमा बिनासँगै चन्द्र पनि थिए । उनी २०४४ सालदेखि ०५८ सम्म राखेपको प्रशिक्षक थिए । उनी प्रशिक्षक र बिना खेलाडीको रूपमा धेरै देशमा पुगे पनि ।प्रेम कहिले भयो ? बेइजिङ एसियाडपछि नै हो, आफूहरूको सम्बन्धबारे चन्द्र बोले, ग्ल्यामर फिल्डमा केमेस्ट्री भन्छ नि हाम्रो पनि कोचस्टुडेन्ट भए पनि केमेस्ट्री मिलेर नै होला । हिरोसिमा एसियाड १९९४ भन्दा अलि अगाडि हो । उनीहरूका दुई छोरी छन् सुस्मिता (२२) र संस्कृति (११) ।बिना सन् २००१ र चन्द्र २००४ मा अमेरिका पुगेका थिए । सुरुमा भर्जिनिया रहेका उनीहरू हाल वासिङटन डिसी बस्छन् । अमेरिका पुगेदेखि नै उसु सिकाइरहेको उल्लेख गर्दै चन्द्रले भने, चाइनिज साथीसँग मिलेर २००८ मा चाइनिज मार्सल आर्ट्स इन्स्टिच्युट खोलेको छु । त्यसैमा सिकाउँछु । उनका अनुसार त्यसमा ५ प्रशिक्षक छन् । उनी सातमा ५ दिन सिकाउँछन्, बिनाले २ दिन ।नेपालमै बसेको भए के गर्नुहुन्थ्यो ? बिना भावुक भइन्, कोच हुन्थेँ । दशरथ रंगशालामा सिकाउँथे । आफ्नो स्कुल (उसु) हुन्थ्यो । संघमा केही हुन्थे होला । बाहिरबाट (विदेश) केही नयाँ ल्याउन खोज्थें होला । व्यापार, समाजसेवा पनि गर्थें हुँला ।कोभिड१९ महामारीमा अग्रभागमा रहेर काम गरेकी नर्स पनि हुन् बिना । कोलम्बो सागमा स्वर्ण जितेपछि नर्सिङमा स्नातक गरेकी उनी कोरोना भाइरसबाट संक्रमणमुक्त भएपछि स्वदेश आएकी हुन् । आफ्नो धरातल बुझेको कुरा गर्दै उनी भन्छिन्, एउटा खुट्टा आकाशमा एउटा जमिनमा राख्नुहुन्न । म कहाँबाट आएको कहिल्यै बिर्सिनुहँॅदैन । आफूले के लिएको छ र के दिनुपर्छ बिर्सिनुहुँदैन ।हाम्रा सफल खेलाडीहरू किन विदेसिन्छन् ? बिना भन्छिन्, आआफ्नो रोजाइ । त्यहाँ (विदेश) गएपछि अर्कै खालको जीवन हुँदोरहेछ । तुरुन्तै फर्कन नसक्ने वातावरण हुँदोरहेछ । ५४ वर्षीय चन्द्रले थपे, जवान हुँदा विदेशमै यौवनपसिना बगायो नठान्नुहोला । हामीले यहाँ (नेपालमा) पर्याप्त रगत पसिना बगाएका छौं । बिनाले सानी छोरी संस्कृतिको ६ वर्षपछि हाइस्कुल सक्ने र त्यसपछि स्वदेश फर्किने बताइन्, हामी गाउँ फर्क अभियानमा हुनेछौं । आराम गर्नेछौं । उसुमा संलग्न हुनेछौं नर्सिङ स्कुल खोल्ने मन छ । उसुको आफ्नै स्कुल खोल्ने धोको छ । के सकिन्छ त्यो गर्ने ।"

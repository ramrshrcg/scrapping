शीर्षक,विवरण
पुल उद्घाटन गर्न खोज्दा पौडेल पक्राउ,"पौडेलसहित सबैलाई साँझ साढे ५ बजे प्रहरीले छाडेको थियो । नेताहरू हिरासतमा रहेका बेला कांग्रेस सभापति शेरबहादुर देउवाले प्रधानमन्त्री केपी शर्मा ओलीलाई फोन गरेर तत्काल रिहा गर्न आग्रह गरेको देउवाका स्वकीय सचिव भानु देउवाले जानकारी दिए । तनहुँ कांग्रेसका कार्यवाहक सभापति आलेले सर्वदलीय सहभागिता रहेको निर्माण उपभोक्ता समितिले सर्वसम्मत रूपमा पौडेलबाट पुल उद्घाटन गराउने निर्णय गरेको बताए । त्यसमा नगरपालिका र सम्बन्धित वडाको साथसहयोग रहेको उनको भनाइ छ । तर मंगलबारदेखि नै प्रशासनले सत्तासीन पार्टीको इसारामा उपभोक्ता समिति र वडाध्यक्षलाई उद्घाटन स्थगन गर्न भनेको र उद्घाटन नरोकिने भनेपछि युवा संघलाई प्रशासनले नै प्रतिरोध गर्न लगाएको आरोप उनले लगाए । युवा संघका केहीलाई पक्राउ गरेको नाटक गरी निषेधाज्ञा लगाइयो, उनले भने, यस्तो घटनाबाट सरकार देशलाई प्रतिगमनमा धकेल्ने योजनामा छ भन्ने छर्लङ्ग भएको छ । पुल उद्घाटनले न शान्तिसुरक्षामा असर पुर्याउँथ्यो न कुनै हानिनोक्सानी हुन्थ्यो । उनले प्रशासनको रवैया विरुद्ध आन्दोलन गर्ने बताए । प्रहरीसँगको झडपमा संविधानसभा सदस्य रामचन्द्र पोखरेल, कांग्रेस महासमिति सदस्य रामचन्द्र अधिकारी र जिल्ला सचिव लक्ष्मी आचार्य घाइते भएको र उनीहरूको रत्नहरि अस्पतालमा उपचार भइरहेको आलेले बताए । उनका अनुसार जिल्ला समन्वय समिति उपप्रमुख पवित्रा पौडेल, ऋषिङ गाउँपालिका अध्यक्ष राजेन्द्रकृष्ण श्रेष्ठ, ट्रेड युनियन कांग्रेसका अध्यक्ष सूर्य हड्खले र उद्धव पौडेल पनि घाइते भएका छन् । प्रहरीसँगको धकेलाधकेलमा नेता पौडेल र आले पनि परेका थिए ।प्रमुख जिल्ला अधिकारी सागर आचार्यले पूर्वाधार विकास कार्यालयबाट मंगलबार मात्रै पुल उद्घाटन कार्यक्रम रोक्नुपर्यो भन्दै पत्राचार भएको बताए । त्यही पत्रका आधारमा उपभोक्ता समितिलाई कार्यक्रम रोक्न भनेका थियौं । नेता पौडेललाई मौखिक रूपमा अनुरोध गरेका थियौं, उनले भने । पुल उद्घाटन गर्ने र रोक्न खोज्ने पक्षबीचको सम्भावित झडपलाई रोक्न निषेधाज्ञाको विकल्प नरहेको उनले बताए । निषेधाज्ञालाई तोड्छु भन्दै नेता पौडेल जानुभयो । त्यही क्रममा प्रहरीले उहाँलाई ससम्मान गाडीमा राखेर जिल्ला प्रहरी पुर्याएको हो । जिल्ला प्रहरी प्रमुख एसपी अरुण पौडेलले प्रशासनले निषेध गरेको क्षेत्रमा प्रवेश गर्न खोजेकाले नियन्त्रणमा लिइएको बताए ।युवा संघका जिल्ला अध्यक्ष ईश्वर बस्यालले भने व्यास नगरपालिकाले एकलौटी हिसाबमा कार्यक्रम गरेकाले आफूहरू विरोधमा उत्रिएको बताए । संघले उद्घाटन कार्यक्रम रोक्नुपर्ने भन्दै मोटरसाइकल र्यालीसहित दमौलीमा प्रदर्शन गरेको थियो । जिल्ला प्रशासन कार्यालय पुगेका बस्याल, नेकपा व्यास१ का अध्यक्ष ज्ञानेन्द्र बसौलासहित ५ जनालाई प्रहरीले नियन्त्रणमा लिएर केही समयपछि छाडिदिएको थियो । तत्कालीन जिविसको एसएनआरटीपी परियोजनाअन्तर्गत २०७३ वैशाखमा निर्माण सुरु भएर २०७५ कात्तिकमा पुल निर्माण सकिएको थियो । पक्की बाटोलगायत संरचना बनिनसकेकाले उद्घाटन भएको थिएन । पुल दुई करोड ५४ लाख रुपैयाँ लागतमा बनेको थियो । पौडेलले मंगलबार मास्दी घाटमा व्यास१४ र ऋषिङ३ जोड्ने सोंढेस्थित सेती पुलको पनि उद्घाटन गरेका थिए । यहाँको पुल उद्घाटन गर्ने चाहना भने पौडेललाई हराएर प्रतिनिधिसभामा चुनिएका नेकपाका कृष्णकुमार श्रेष्ठको थियो । तर पौडेलबाट उद्घाटन गराइएपछि नेकपाका नेताकार्यकता रुष्ट बनेका थिए । प्रहरीको नियन्त्रणबाट मुक्त भएपछि नेता पौडेलले आफूलाई सामान्य गतिविधिमा सरिक हुनबाट पनि रोकेर सरकारले नागरिकको अधिकारमाथि नाङ्गो हस्तक्षेप गरेको प्रतिक्रिया दिएका छन् । आफूलाई सुनियोजित ढंगले नै पक्राउ गरिएको जनाउँदै उनले देशैभरि प्रतिकार गर्ने पनि बताए । नेता पौडेलले सरकारका गलत क्रियाकलापविरुद्ध संघर्ष गर्ने बताए । यो जनविरोधी सरकार हो । हामीले राणा शासनसँग लड्यौं, पञ्चायतसँग पनि लड्यौं, कम्युनिस्ट तानाशाहीसँग पनि लड्छौं, उनले भने, हामी कुनै पनि गुन्डा र तस्करहरूको आदेश मान्दैनौं, लक्ष्य पूरा नहुन्जेल पछाडि हट्ने छैनौं ।अधिनायकवादी जगमा गिरफ्तारी ः देउवाकाठमाडौं कांग्रेसले पार्टीका वरिष्ठ नेता रामचन्द्र पौडेलमाथि प्रहरी प्रशासनले दुर्व्यवहार गर्दै गिरफ्तारी गरेकामा आपत्ति जनाएको छ । कांग्रेस सभापति शेरबहादुर देउवाले विज्ञप्तिमार्फत सरकारले अधिनायकवादी शैली प्रकट गरेको जनाउँदै त्यसविरुद्ध एकढिक्का भएर प्रतिरोध गर्ने चेतावनी दिएका छन् । स्थानीय उपभोक्ता समितिले सर्वसम्मत रूपमा निर्णय गरेर निमन्त्रणा गरेपश्चात् उद्घाटन गर्न जाँदै गर्दा पौडेलमाथि गरिएको दुर्व्यवहार र गिरफ्तारी अत्यन्तै आपत्तिजनक छ, विज्ञप्तिमा उल्लेख गरिएको छ । देउवाले सरकारको अधिनायकवादी आकांक्षाको जगमा यस्तो घटना भएको बताएका छन् । मानवअधिकार तथा शान्ति समाज केन्द्रीय कार्यसमिति र पार्टीका विभिन्न भ्रातृसंस्थाले पनि पौडेलको गिरफ्तारीलाई लिएर विरोध जनाएका छन् । नेविसंघले बुधबार साँझ नै माइतीघर मण्डलमा विरोध प्रदर्शन गरेको थियो ।"
'नियोजित हमला गरियो,"स्थानीय उपभोक्ता समितिको सर्वसम्मतिले निर्णय गरेरै मलाई पुल उद्घाटनका लागि बोलाइएको थियो । यो पुल निर्माणका क्रममा मेरो योगदान छ । पछि व्यास नगरपालिकाको सहयोगबाट निर्माण सकिएको हो । यसमा नेकपा सांसदको कुनै सहयोग र योगदान छैन । पुल उद्घाटन गर्न जाने क्रममा जुन प्रकारको घटना भयो, यो तत्कालीन आवेश र आक्रोशमा भएको होइन । नियोजित रूपमा हमला गरिएको हो । प्रधानमन्त्री केपी ओलीको ठाडो निर्देशनमा यो घटना भएको छ । यसलाई सामान्य मान्न सकिन्न । स्थानीय प्रशासन र प्रहरीको सुरक्षा दिने काम हो । तर प्रहरी र प्रशासनले नै मिलेर मलाई रोके । ममाथि दुर्व्यवहार गरे । स्थानीय प्रशासनले सरकारको आदेश भन्दै जे गर्यो, त्यो ठूलो गल्ती हो । स्थानीय प्रशासन र प्रहरी परिचालनको पनि एउटा सीमा र तरिका हुन्छ । पञ्चायतकालमा समेत नभएको दुर्व्यवहार आज भएको छ । लट्ठीले घोच्नुका साथै अमर्यादित तरिकाले दुर्व्यवहार भयो । यो सामन्त, अधिनायकवाद र सर्वसत्तावादको उन्माद हो । यसविरुद्ध लोकतन्त्र पक्षधरहरू उठ्न आवश्यक छ । पार्टीका सबै साथीहरू जाग्न आवश्यक छ । म धेरै बोल्न सक्ने अवस्थामा अहिले छैन । लट्ठीको घोचाइ, प्रहरीको घचेटाघचेट र दुर्व्यवहारले छातीमा पीडा भएको छ । साँझ दमौलीको रत्नहरि अस्पतालमा छातीको एक्सरे गराएँ । चिकित्सकहरूले धेरै नबोल्न भनेका छन् । करङको भागमा चोट देखिएको छ । दिउँसोसम्म ठीकै थिएँ । अहिले पीडा बढेको छ । भोलि (बिहीबार) राजधानी आउनसमेत नसक्ने अवस्थामा छु । पार्टीले यस घटनालाई गम्भीर रूपमा लिनुपर्छ । ओली सरकारको अधिनायकवादविरुद्ध अब नउठी सुख छैन । (कान्तिपुरका कुलचन्द्र न्यौपानेसँगको कुराकानीमा आधारित)"
प्रधानमन्त्रीका सम्भावित ४ कदम,"उनले महाधिवेशनपछि पार्टी नेतृत्व हस्तान्तरण गर्छु भनिसकेका छन् । त्यसैले यो दोस्रो विकल्पमा जानुपर्ने अवस्था आउँदा ओलीले अध्यक्ष छाडेर सरकार चलाउनेछन् । तर वरिष्ठ नेता नेपालसँग सहमति नगरेसम्म ओलीले यो बाटो समात्दैनन् । पहिलो त, पार्टीको तल्लो कमिटीमा पूर्वएमाले सेन्टिमेन्ट छँदै छ, त्यो ठूलो तप्काले कम्तीमा महाधिवेशनअघि दाहाललाई मात्रै अध्यक्ष स्विकार्दैन, ओलीनिकट एक स्थायी कमिटी सदस्यले भने, दोस्रो, अहिले अध्यक्ष छाडेपछि केही समयपछि प्रधानमन्त्रीबाट राजीनामा माग्ने सम्भावना रहन्छ, त्यो हुन नदिन माधव कमरेडसँग सहमतिको प्रयास रहन्छ । विश्लेषक खगेन्द्र प्रसाईं अहिलेको अन्तरद्वन्द्व पार्टीभित्रको शक्ति सन्तुलनमा नेताहरूले आफ्नो अधिकतम सुरक्षा नै खोज्ने विश्लेषण गर्छन् । यसो सम्झौता गरेर अहिले चुलिएको अन्तरद्वन्द्वलाई केही समय शिथिल गर्ने सम्भावना पनि रहन्छ किनभने योभन्दा अगाडि पनि त्यस्तो भएको थियो, प्रसाईंले भने, सम्झौता गर्ने, शिथिल हुने, फेरि संघर्ष चर्काउने गरी नेकपा चल्छ । आधारभूत रूपमा पार्टीमा लोकतान्त्रिक प्रणालीमा निर्णय गर्ने र त्यो निर्णय सबैले मान्ने भन्ने ठाउँमा नपुगुन्जेल यो अन्तरसंघर्षले खुफिया बाटो, माफिया बाटो र गुटगत बाटो लिन सक्छ । दाहाल या नेपालमध्ये एक जनासँग सम्झौता गर्ने दुवै विकल्पमा ओली सफल हुन सकेनन् भने उनले अध्यक्ष या प्रधानमन्त्रीमध्ये एउटा पद अर्को पक्षलाई खुरुक्कै बुझाउने सम्भावना कति रहला ? ओली निकटस्थहरूका अनुसार त्यो सम्भावना एकदमै न्यून छ । बरु दल विभाजनसम्बन्धी अध्यादेश ल्याउने र कांग्रेसको समर्थनमा एक वर्ष सरकार चलाउने अर्को एक वर्ष सरकारको नेतृत्व गर्न कांग्रेसलाई दिने गरी सम्झौता गर्ने प्रस्ताव ओलीले अघि सार्न सक्छन् । दाहाल र नेपालले छाड्नु भनेकै आधारमा नेतृत्व छाडेर निरीह बन्नुभन्दा कांग्रेसको समर्थन खोज्ने र जनता समाजवादी पार्टीको एउटा पंक्तिलाई सरकारमा सामेल गराउने भित्री तयारीसमेत छ । पहिलो कुरा त उहाँ आफूलाई सजिलो हुने गरी अध्यादेश ल्याउन सक्ने ठाउँमा हुनुहुन्छ, दोस्रो, पार्टीमा अल्पमतमा हुनुहुन्छ, दाहालनेपालपक्षीय एक स्थायी कमिटी सदस्यले भने, यसै पनि बहुमतले पार्टी फुटाएको कुनै इतिहास छैन, त्यसमाथि पार्टी फुटाउनै चाहे पनि अहिलेकै कानुनी प्रावधानअनुसार फुटका लागि हामीसँग केन्द्रीय कमिटी र संसदीय दल दुवैमा ४० प्रतिशत संख्या पुग्दैन । अध्यादेश ल्याउनै पर्ने स्थिति आउँदा प्रधानमन्त्री ओलीको भने हिसाबकिताब स्पष्टै छ । ओलीपक्षीय नेताहरूको हिसाबमा ७८ जना सांसदले उनलाई ढुक्कै साथ दिन्छन्, कांग्रेसका ६२ जना सांसद पनि जोडिएपछि बहुमतको सरकार सजिलै बन्छ । तर असाध्यै अभर पर्यो भने मात्रै ओलीले यो बाटो रोज्ने आकलन दाहालनेपालपक्षीय नेताहरूको छ । उहाँ त्यागका निम्ति तयार हुनुभएन भने अल्पमतबहुमतको हिसाबमा पार्टी चल्ने स्पष्टै छ, एक सचिवालय सदस्यले भने, तर अलिकति पनि मौका नदिएर पार्टीलाई फुटतिरै धकेलेको अपजस किन लिनु ! चौतारीमा सुस्ताउँदै अघि बढ्दा झन् लामो दूरी पार गर्न सकिन्छ । अरू एकदुई दिन ढिलो निर्णय गर्दैमा के फरक पर्छ र ?नेता गुरुङ भने बहुमतका नाममा विधि पद्धतिको कुरा गर्दै जाँदा आफूहरूले कहाँ के बिगारेको छु भन्ने पनि अर्को पक्षले हेक्का राख्नुपर्ने बताउँछन् । व्यक्तिगत रूपमा केपी शर्मा ओलीलाई बचाउनुपर्छ भन्ने हाम्रो लाइन होइन । तर जनमतको कदर गर्न भए पनि कम्तीमा स्थिर सरकार त दिनुपर्यो नि, उनले कान्तिपुरसँग भने, यो बेला सत्तामा आउन चाहनेहरू पनि के भनेर आउने ? उहाँहरू आउनासाथ कोभिड हुँदैन, आर्थिक संकट हुँदैन भन्ने त छैन । बहुमतका आधारमा जे भइरहेको छ, एकदमै अप्राकृतिक छ । त्यसो भए प्राकृतिक पद्धति के हुन्छ त ? नेता गुरुङले भने, पार्टी सचिवालयमा पेस भएका आरोपहरूलाई थन्क्याएर भदौ २६ को सहमतिलाई पुनर्व्याख्या गर्नु नै अहिलेको उत्तम उपाय हो ।"
एन्टिजेन परीक्षणमा संक्रमित ८ प्रतिशत भेटिए,"काठमाडौं (कास) समुदायस्तरमा एन्टिजेन विधिबाट स्वाब परीक्षण गरिएकामध्ये ८ प्रतिशतमा कोरोना संक्रमण देखिएको छ । सरकारले काठमाडौं उपत्यकामा कोरोना हटस्पट मानिएका क्षेत्रका समुदायमा कोराना संक्रमणको अवस्था पत्ता लगाउन एन्टिजेन विधिबाट परीक्षण गरेको हो । दुई दिनमा १ हजार ५ सय ५ जनाको स्वाब सकलन गरी एन्टिजेन विधिबाट परीक्षण गर्दा १ सय १५ जनामा मात्रै संक्रमण पुष्टि भएको छ । सोमबार ७ सय २० जनाको परीक्षण गरिएकामा ४३ जना र बुधबार ७ सय ८५ जनाको परीक्षण गर्दा ७२ जनाको रिपोर्ट पोजिटिभ आएको हो ।योभन्दा बढी हुन सक्ने अनुमान गरेका थियौं, इपिडिमियोलोजी तथा रोग नियन्त्रण महाशाखा (ईडीसीडी) का निर्देशक डा वासुदेव पाण्डेले भने, समुदायस्तरमा गएर परीक्षण गर्दा पनि संक्रमण न्यून नै देखियो । सोमबार एन्टिजेन परीक्षण गर्दा रिपोर्ट पोजिटिभ आउने ४३ जनाको पीसीआर परीक्षण पनि गरिएको थियो । त्यसमा पनि सबैको रिपोर्ट पोजिटिभ नै आएको ईडीसीडीले जनाएको छ ।अहिले पनि पीसीआर परीक्षण गर्दा भेटिएका मुलुकभरका संक्रमितमध्ये ४० प्रतिशतभन्दा बढी काठमाडौं उपत्यकाका मात्रै छन् । बुधबार देशभरबाट १ हजार ४ सय ९० जना संक्रमित थपिएकामा काठमाडौं उपत्यकाका मात्रै ७ सय २३ जना छन् । यो कुल संक्रमितको ४८५२ प्रतिशत हुन आउँछ ।दुई दिनमा तीन हजार जनाको एन्टिजेन विधिबाट काठमाडौंमा स्वाब परीक्षण गर्ने स्वास्थ्य तथा जनसंख्या मन्त्रालयको योजना भए पनि परीक्षण गर्नेको संख्या भने न्यून रह्यो । ईडीसीडीले बानेश्वर, शंखमूल, बालाजु, नयाँबजार, चाबहिल, मित्रनगर, धुम्बाराही, विशालनगरलगायतका स्थानबाट स्वाब संकलन गरेको थियो । ५ सय जनाभन्दा बढी संक्रमित भएका क्षेत्रमा एन्टिजेनमार्फत परीक्षण सुरु भएको हो । जसअनुसार सक्रिय संक्रमितको सम्पर्कमा रहेकाको परीक्षणलाई प्राथमिकता दिइएको छ । एन्टिजेन विधिबाट परीक्षण गर्दा पनि पीसीआर गरेजस्तै नाकबाट स्वाब लिइन्छ । उक्त स्वाबलाई किटमा राखेको आधा घण्टामै रिपोर्ट थाहा पाउन सकिन्छ ।टोलटोलमा खबर गरेर परीक्षण गरेका छौं, काठमाडौं१० का वडाध्यक्ष राजकुमार केसीले भने, एन्टिजेन परीक्षणले बानेश्वर, शंखमूल क्षेत्रको कोरोनाको वास्तविक चित्र देखिएको छ । वडाका जनप्रतिनिधिले टोल सुधार समिति, क्लब, गुठी परिचालन गरेर स्वाब संकलनबारे स्थानीयमा खबर गरेका थिए । कन्ट्याक्ट ट्रेसिङमा परेकालाई अनिवार्य गरेका थियौं, उनले भने । रत्नराज्य स्कुलमा १ सय ९१ जनाको स्वाब परीक्षण गर्दा २१ र शंखमूलमा १ सय ३६ जनाको परीक्षण गर्दा २१ जनामा कोरोना पोजिटिभ देखिएको छ । यहाँ एउटै परिवारका चार जनासम्मलाई संक्रमण पुष्टि भएको छ । ईडीसीडीले समुदायस्तरमा परीक्षण थालेपछि लक्षण नदेखिएका र संक्रमितको प्रत्यक्ष सम्पर्कमा रहेकाले समेत परीक्षण गर्ने मौका पाएका छन् । बानेश्वर बस्ने एक परिवार बुधबार बिहानसम्म हिँडडुल गरिरहेको थियो । उनीहरूमा कोरोनाको सामान्य लक्षण भने थियो । वडा कार्यालयले निःशुल्क परीक्षण गर्ने जानकारी गराएपछि उनीहरू परीक्षण स्थलमा पुगे । ईडीसीडीबाट खटिएका प्राविधिकले एन्टिजेनबाट परीक्षण गर्दा उक्त परिवारका चार जनाको रिपोर्ट पोजिटिभ देखियो । कोरोना लागेको होला भन्ने कुनै पनि शंका थिएन, उक्त परिवारका एक सदस्यले भने, स्वाब दिँदा पोजिटिभ देखियो ।रत्नराज्य स्कुलमै स्वाब दिएका एक दम्पतीमा पनि संक्रमण पुष्टि भयो । उनीहरूमा सामान्य लक्षणसमेत थिएन । एन्टिजेन विधिबाट परीक्षण गराउन स्वाब दिएर दुवै जना त्यहाँबाट बाहिरिएका थिए । रिपोर्ट पोजिटिभ आएपछि पुनः बोलाई पीसीआर परीक्षणका लागि स्वाब लिइएको थियो । घरमै आइसोलेसनमा बस्ने सर्तमा उनीहरूलाई पठाइएको थियो ।पछिल्लो समय स्थानीय तहले परीक्षणका लागि स्वाब लिन छाडेपछि कतिपय लक्षण देखिए पनि परीक्षण नगराई घरमै बस्ने गरेका छन् । यसपटक वडाको खबरपछि आएका स्थानीयको एन्टिजेन विधिबाट परीक्षण गर्दा लक्षण नभई हिँडडुल गरिरहेकामा पनि संक्रमण पुष्टि भएको छ । ईडीसीडीले बुधबार काठमाडौंको बानेश्वर, शंखमूल, कुलेश्वर, बालाजु, नयाँबजारमा एन्टिजेन विधिबाट स्वाब परीक्षण गरेको थियो । बालाजु र नयाँबजार क्षेत्रमा २ सय ९१ जनाको परीक्षण गर्दा १९ जनामा, बाइसधारा पार्कमा १ सय ६० मध्ये ८ जनामा र नयाँबजारमा १ सय ३१ मध्ये १० जनामा संक्रमण देखिएको छ ।स्वास्थ्य तथा जनसंख्या मन्त्रालयले राष्ट्रिय परीक्षण निर्देशिकालाई परिमार्जन गरी एन्टिजेनमा आधारित परीक्षणबाट कोभिड संक्रमणको पहिचान गर्ने व्यवस्था गरेसँगै काठमाडौं उपत्यकामा परीक्षण सुरु भएको हो । एन्टिजेन विधिबाट कम लागत र छोटो समयमै संक्रमण भएनभएको पत्ता लगाउन सकिने डा पाण्डेले बताए । यस विधिलाई समूहमा परीक्षण गर्नुपर्ने अवस्थामा प्रयोग गरिने मन्त्रालयको निर्देशिकामा उल्लेख छ । त्यस्तै, अस्पतालमा उपचाररत बिरामीहरूको तत्काल रिपोर्ट आवश्यक पर्ने अवस्थामा, सफाइकर्मी, तरकारी बजार, कारागार, विभिन्न आवासगृह, सुरक्षाकर्मीमा पनि एन्टिजेनबाट परीक्षण गरिने जनाइएको छ । अब काठमाडौं उपत्यकामा मात्र होइन, अन्य सहरी क्षेत्रमा पनि एन्टिजेनबाट परीक्षण गरी संक्रमितको पहिचान गर्ने योजना बनाएका छौं, डा पाण्डेले भने ।"
सरकारी रिपोर्ट बोकेका ५ जनाको हङकङमा पोजिटिभ,"काठमाडौं (कास) नेपालबाट सरकारी प्रयोगशालाको पीसीआर नेगेटिभ रिपोर्ट बोकेर नेपाल वायुसेवा निगमको वाइडबडी विमानमा हङकङ पुगेका ५ नेपाली यात्रुको रिपोर्ट पोजिटिभ देखिएको छ । निगम स्रोतका अनुसार सोमबार राति नेपालबाट उडेका २ सय ५१ यात्रुको हङकङ सरकारले विमानस्थलमै कोभिड१९ जाँच गर्दा ५ जनामा रिपोर्ट पोजिटिभ देखिएको हो । पोजिटिभ देखिएका यात्रु हङकङको स्वास्थ्य डेस्कको निगरानीमा छन्, स्रोतले भन्यो, हङकङको नागरिक उड्डयन विभागअन्तर्गतको एयरलाइन्स कमिटीले बिहीबार जारी गर्ने नोटको प्रतीक्षामा छौं ।निगमको उडानमा नेपालबाट कोभिड रिपोर्ट नेगेटिभ लिएर उडेका यात्रुको त्यहाँ पुनः जाँच गर्दा पोजिटिभ देखिएपछि हङकङको नागरिक उड्डयन विभागले यसअघि अक्टोबरमा दुई पटक र नोभेम्बरमा एक पटक काठमाडौंहङकङकाठमाडौं उडानमा दुईदुई साता रोक लगाएको थियो । हङकङ विमानस्थलमा रहेको स्वास्थ्य डेस्कले जानकारी दिइसकेको खबर आएको छ, निगमको यस पटक उडान स्थगन गर्ने वा नगर्नेबारे बिहीबार मात्रै थाहा हुन्छ, निगमका एक अधिकारीले कान्तिपुरसँग भने । निजी प्रयोगशालाको रिपोर्टमा समस्या देखिएपछि सरकारले सरकारी प्रयोगशालामा पीसीआर परीक्षण गरेको रिपोर्ट लिएर मात्र यात्रा गर्नुपर्ने नियम बनाएको छ ।"
अपांगता भएकाको नेतृत्व न पहुँच,"(काठमाडौं)  राजनीतिक नेतृत्वमा अपांगता भएका व्यक्तिको सहभागिता एकदमै न्यून पाइएको छ । निर्वाचन आयोगका अनुसार स्थानीय तहमा ००१ प्रतिशत, प्रदेशसभामा ०५४ प्रतिशत र संघीय संसद्मा १७९ मात्र उनीहरूको प्रतिनिधित्व छ । नीति बनाउने थलो, राजनीतिक तथा प्रशासनिक उच्च ओहदामा उपस्थिति न्यून हुँदा आफ्ना मुद्दा सुनुवाइ नहुने गरेको र भएका नीति तथा कानुन कार्यान्वयन पनि प्रभावकारी नभएको अपांगता भएका व्यक्तिले गुनासो गर्ने गरेका छन् । ०६८ सालको जनगणनाअनुसार कुनै एक वा बढी प्रकारको अपांगता भएका व्यक्तिको संख्या ५ लाख १३ हजार ९ सय ९३ जना अर्थात कुल जनसंख्याको १९४ प्रतिशत छ । स्थानीय तहमा ३५ हजार ४१ जनप्रतिनिधि रहेकामा अपांगता भएका ४ जना मात्रै छन् । सातवटैमा गरी प्रदेशसभाका ५ सय ५० सांसदमध्ये ३ जना र संघीय संसद्का ३ सय ३४ सांसदमध्ये ६ जना अपांगता भएका व्यक्ति छन् । तीनै तहमा रहेका १३ जनप्रतिनिधिमध्ये १२ जना शारीरिक अपांगता भएका हुन् । अपांगता भएका व्यक्तिको अधिकारसम्बन्धी ऐन २०७४ अनुसारले अपांगतालाई शारीरिक, दृष्टिसम्बन्धी, सुनाइसम्बन्धी, श्रवण दृष्टिविहीन, स्वर र बोलाइसम्बन्धी, मानसिक वा मनोसामाजिक, बौद्धिक, अनुवंशीय रक्तस्राव (हेमोफिलिया) सम्बन्धी, अटिजमसम्बन्धी र बहुअपांगता गरी १० वर्गमा विभाजन गरेको छ । ०६८ सालको जनगणनाअनुसार शारीरिक अपांगता ३६३२ प्रतिशतमा, दृष्टिसम्बन्धी अपांगता १८४६ प्रतिशतमा, सुनाइसम्बन्धी अपांगता १५४५ प्रतिशतमा, स्वर बोलाइसम्बन्धी अपांगता ११४७ प्रतिशतमा, मानसिक अपांगता ६०४ प्रतिशतमा, बौद्धिक अपांगता २९० प्रतिशतमा, श्रवण तथा दृष्टिविहीनता १४८ प्रतिशतमा र बहुअपांगता ७५२ प्रतिशतमा छ । तीमध्ये झन्डै आधा महिला छन् ।स्थानीय तहमा निर्वाचित अपांगता भएका जनप्रनिधि पनि अपांगताकै कोटाबाट आएका होइनन् । शारीरिक अपांगता (गोडासम्बन्धी) भएकी विमला थापामगर चितवनको देवघाट गाउँपालिकामा उपाध्यक्ष छिन् । नुवाकोटको विदुर नगरपालिकाकी रूपा थापा र म्याग्दीको मालिका गाउँपालिकाकी गौमती चापागाईं महिला वडासदस्य र म्याग्दीकै बेनी नगरपालिकाकी गोरी दर्जी दलित महिला वडासदस्यको आरक्षणबाट निर्वाचित जनप्रतिनिधि हुन् । प्रदेशसभामा निर्वाचित तीनमध्ये दुई महिला सदस्य र एक पुरुष सदस्य छन् । उनीहरू सबै शारीरिक अपांगता भएका हुन् । संघीय संसद्को राष्ट्रिय सभामा चार जना छन् । उनीहरू अपांगता भएका व्यक्ति वा अल्पसंख्यक कोटाबाट निर्वाचित भएका हुन् । प्रतिनिधिसभामा निर्वाचित दुई समानुपातिक प्रणालीबाट आएका हुन् । सबै जना पुरुष छन् । ६ मध्ये ५ जना गोडासम्बन्धी तथा एक जना हात र आँखासम्बन्धी अपांगता भएका छन् । पहिलेको निर्वाचनको तुलनामा ०७४ को संघ, प्रदेश र स्थानीय तहको निर्वाचनमा अपांगता भएका व्यक्तिको सहभागिता बढेको देखिन्छ तर जनसंख्याको अनुपातमा प्रतिनिधित्व हुन सकेको छैन । निर्वाचन आयोगले प्रकाशित गरेको निर्वाचनमा लैंगिक तथा सामाजिक समावेशीकरण पुस्तिकाअनुसार ०६४ को संविधानसभामा सुनाइसम्बन्धी अपांगता भएका राघववीर जोशी र शारीरिक अपांगता भएकी इन्द्रकुमारी गुरुङले मात्र अपांगता भएका व्यक्तिको समुदायको प्रतिनिधित्व गरेका थिए । उनीहरू दुवै समानुपातिक निर्वाचन प्रणालीबाट आएका थिए । ०७० को संविधानसभामा प्रत्यक्षबाट प्रतिस्पर्धा गर्दा जोशी पराजित भए । नीतिनिर्माण र कार्यान्वयन तहमा राजनीतिक दलहरूमार्फत जानुपर्ने हुँदा प्रतिनिधित्व बढ्न कठिन भएको अपांगता भएका व्यक्तिका अगुवा बताउँछन् । अहिले भएको प्रतिनिधित्व पनि राजनीतिक दलहरूले लिएको नीतिभन्दा पनि व्यक्ति स्वयम्को प्रयास र प्रभावका कारण सम्भव भएको उनीहरूको भनाइ छ । राष्ट्रिय सभामा नेपाली कांग्रेसबाट सांसद प्रकाश पन्थ ठूला राजनीतिक दलहरूले प्राथमिकता नदिँदा प्रतिनिधित्व थोरै भएको बताउँछन् । स्थानीय तहमा अपांगताका लागि आरक्षण थिएन, जति हुनुहुन्छ, उहाँहरू संवैधानिक व्यवस्थाले आउनुभएको होइन, प्रदेश र संघमा अपांगतालाई पनि राख्ने व्यवस्थालाई संविधानले अनिवार्य गरेको छ तर ठूला दलले बाध्यकारी ठानेनन्, उनले भने । स्वावलम्बन जीवन पद्धति केन्द्र ललितपुरका अध्यक्ष एवम् अधिकारकर्मी भोजराज श्रेष्ठले नीतिनिर्माण तहमा अर्थपूर्ण सहभागिता हुन नसक्दा अपांगता भएका व्यक्तिको समस्या जहाँको त्यहीँ रहेको बताए । संविधान र अपांगता ऐनमा हाम्रा अधिकार लिपिबद्ध छन् तर कागजमा मात्रै भएर हुन्न रहेछ, उपभोग गर्न नेतृत्व तहमा अर्थपूर्ण सहभागिता चाहिन्छ । उपस्थिति न्यून हुनाले हाम्रो कुरा सुनिँदैन, उनले भने । संघीय संसद्मा अपांगता भएका व्यक्ति वा अल्पसंख्यक कोटाबाट पुगेका सांसदहरूले संसद् अधिवेशनमा आफ्नो समुदायका विषयमा आवाज उठाएको खासै सुनिँदैन । अपांगताबारे बेलाबखत विषय उठाउनुले राष्ट्रिय सभाका सांसद पन्थले यसमा अपांगता सांसदको राजनीतिक पृष्ठभूमि र अभियानको पृष्ठभूमिले फरक पारेको बताउँछन् । पहिलो त हाम्रो उपस्थिति न्यून छ, त्यसमा पनि जनयुद्धको राजनीतिक पृष्ठभूमि र अपांगता अभियानको पृष्ठभूमिबाट आएकाहरू छौँ, उनले भने, जनयुद्धमा घाइते भएर राजनीतिक एजेन्डा बोकेर आएका साथीहरू संविधान र लोकतन्त्रका लागि लड्यौं भन्नुहुन्छ, उहाँहरूले अपांगताको समस्यालाई महसुस गर्नुहुन्न । महसुस हुनेले बोलेको कमै सुनिन्छ । राष्ट्रिय अपांग महासंघका महासचिव राजु बस्नेतले स्थानीय तहमा अपांगता भएकाको नेतृत्व नहुँदाको पीडा कोरोना महामारीका बेला आफूहरूले भोगेको बताए ।"
संक्रमित हुँदा झन् सास्ती,"(वीरेन्द्रनगर)  वीरेन्द्रनगरका अपांगता भएका २९ वर्षीय एक व्यक्तिलाई गत भदौ ९ गते कोरोना संक्रमण पुष्टि भयो । नास्ता पसल चलाइरहेका उनलाई पसलमा आउने ग्राहकबाटै संक्रमण भएको अनुमान छ । उनी संक्रमित भएपछि परिवारका अन्य तीन सदस्यमा पनि कोरोना देखियो । आइसोलेसनमा बस्न खासै समस्या भएन । तर संक्रमित भएको थाहा भएपछि उनको पसलमा ग्राहक नै आउन छाडे । अरू काम गरौं भने पनि राम्रोसँग हिँडडुल नै गर्न सक्दिनँ, पसल नचल्दा खर्च चलाउन मुस्किल भयो, उनले भने ।वीरेन्द्रनगरकै ३० वर्षीया दृष्टिविहीन महिलाले पहिलेदेखि नै अरूले दिएको एक मुठी चामलले आफ्नो छाक टार्दै आएकी थिइन् । कोरोना महामारीमा सहयोग गर्ने हातहरू पछि हटेपछि उनी कति दिन भोकभोकै पनि बस्नुपर्यो । श्रीमान् र घरपरिवारबाट समेत एक्लिएर बसेकी उनी न आफू काम गर्न सक्छिन् न त कसैले उनलाई सहयोग गरेको छ । आफन्तबाट त सहयोग केही पाएकी छैन, उनले भनिन्, पहिला सहयोग गर्नेहरूले पनि अहिले वास्ता गर्न छाडे । पहुँच भएका अपांगता व्यक्तिले केही राहत पाए पनि आफूले नपाएको उनको गुनासो छ ।कर्णालीमा अपांगता भएका अधिकांश व्यक्तिको यो साझा समस्या हो । कोरोना महामारीपछि भएको लकडाउनका कारण रोजीरोटी गुमाएका परिवार धेरै छन् । उनीहरूले रोजगारी मात्रै गुमाएका छैनन्, सम्बन्धित निकायबाट सहयोग पनि पाएका छैनन् । कर्णालीमा करिब ५१ हजारभन्दा बढी विभिन्न खाले अपांगता भएका व्यक्तिहरू रहेको अनुमानित तथ्यांक अपांग महासंघ कर्णाली प्रदेशसँग छ । यीमध्ये आधाभन्दा बढी व्यक्तिले कोरोनाका कारण रोजगारी गुमाएको आकलन छ ।रुकुम पश्चिमको बाँफिकोट गाउँपालिकाका कृष्णबहादुर शाही ह्वीलचियर प्रयोगकर्ता हुन् । ढाड भाँचिएको समस्या रहेका उनलाई पिसाब चुहिने समस्यासमेत छ । जसका लागि उनले प्रयोग गर्ने कन्डम क्यापेटर नपाउँदा अर्को संक्रमण हुने जोखिम बढेको छ । यो दुईपटक भन्दा बढी प्रयोग गर्न मिल्दैन, उनले भने, अहिले उमाल्दै प्रयोग गर्दै गरिरहेको छु, यसले झन् अरू रोग लाग्ने डर भइसक्यो । उक्त सामग्री लिनका लागि काठमाडौं वा कोहलपुर जानुपर्ने हुन्छ । तर उनी अपांगता भएकै कारण त्यहाँसम्म पुग्न सकेका छैनन् ।वीरेन्द्रनगरका २९ वर्षीय अपांगता भएका व्यक्तिले पनि नक्कली खुट्टा परिवर्तन गर्नुपर्नेछ । तर गत चैतदेखि उनी खुट्टा परिवर्तन गर्न नसकेकै कारण घरभित्रै बसिरहेका छन् । पहिलाको खुट्टाले हिँड्नै मिलेन, उनले भने, हिँड्नेबित्तिकै लड्ने समस्या भएपछि अहिले प्रयोग गरेको छैन । राष्ट्रिय अपांग महासंघ कर्णाली प्रदेशका जनवकालत संयोजक जितेन्द्र ढकालका अनुसार कर्णालीका करिब ५ सय बढीले सहायक सामग्री नपाएको भनी गुनासो गरेका छन् । विशेषगरी शारीरिक अपांगता भएकाहरूले सहायक सामग्री माग गरेको उनले बताए । अपांगता भएका व्यक्तिले निरन्तर रूपमा सेवन गरिरहनुपर्ने औषधि हेमोफिलिक फ्याक्टर, क्याथेटर, डाइपर ट्युबलगायत सामग्री नपाएर समस्या भागिरहेका छन्, उनले भने ।कर्णालीमा अपांगता भएका कति व्यक्तिहरू कोरोना संक्रमित भए भन्ने यकिन तथ्यांक छैन । वीरेन्द्रनगरमा मात्रै ४ जना अपांगता भएका व्यक्तिहरू कोरोना संक्रमित भए । उनीहरूका अनुसार वीरेन्द्रनगरका आइसोलेसनमा अपांगमैत्री संरचना छैनन् । अपांग सशक्तीकरण केन्द्र (डेस्क) को सहयोगमा वीरेन्द्रनगरको कटकुवा अस्पतालको आइसोलेसनमा अपांगमैत्री सार्वजनिक शौचालय बनाइएको छ । अपांग महासंघ कर्णाली प्रदेशका अध्यक्ष विष्णु शर्माका अनुसार अन्य आइसोलेसनमा अपांगता भएका व्यक्तिलाई राख्नै समस्या छ । जनवकालत संयोजक ढकालले आइसोलेसनमा अपांगता भएका व्यक्तिका लागि र्याम, दोभाषे, सम्बन्धित निकायले निकाल्ने विभिन्न स्वास्थ्य सामग्रीहरूका डकुमेन्ट युनिकोडमा पनि हुनुपर्छ । तर कर्णालीका कुनै पनि आइसोलेसनमा यी व्यवस्था गरिएको छैन । अहिले धेरै अपांगता भएकालाई कोरोनाका बारेमा जानकारी नै छैन, उनले भने, मास्क, सेनिटाइजरलगायत अन्य सरसफाइका कुराबारे पनि उनीहरू अनभिज्ञ छन् । महासंघले गरेको सर्भेअनुसार नेपालका करिब ७५ प्रतिशत अपांगता भएका व्यक्तिलाई मनोसामाजिक परामर्श आवश्यकता पर्ने देखाएको छ ।यसैबीच, महासंघले सरकारले बनाएको अपांगसम्बन्धी ऐन, नियम तथा कानुनको कार्यान्वयन फितलो भएको गुनासो गरेको छ । बुधबार वीरेन्द्रनगरमा भएको अन्तर्क्रियामा तीनै तहका सरकारले अपांगता भएका व्यक्तिको खोज तथा सम्मान गर्न बनाइएको कानुनको पनि कार्यान्वयन नभएको बताएको हो । प्रदेश अध्यक्ष शर्माले कर्णाली सरकारले विभिन्न कानुन बनाए पनि अपांगता भएका व्यक्तिलाई प्रत्यक्ष प्रभाव पर्ने कुनै पनि नीति नबनाएको जनाए । उनले प्रदेशका कतिपय क्षेत्रहरूका अपांगता व्यक्तिले पाउनुपर्ने परिचयपत्रसमेत नपाएको गुनासो गरे ।"
खेलकुद नियमावली नआउँदाको अन्योल,"तीन दशक पुरानो कानुनलाई प्रतिस्थापन गर्दै संघीय प्रणालीअनुकूलको खेलकुद ऐन जारी भएको ५ महिना बितिसक्दा पनि नियमावली नबन्दा कतिपय अन्योल कायम छ । नयाँ कानुनले खेल क्षेत्रमा विकेन्द्रीकरणको सिद्धान्त अवलम्बन गरेको छ, जुन वर्तमान संवैधानिक व्यवस्था र समयको माग पनि हो । तैपनि, केन्द्रीकृत अभ्यासमा बानी परेको खेल संरचनामा नयाँ कानुनको कार्यान्वयन भने चुनौतीपूर्ण देखिएको छ । खासगरी, नियमावली आउन ढिलाइ हुँदा कतिपय कानुनी प्रावधानलाई परिभाषित तथा कार्यान्वयन गर्न द्विविधा भएकाले खेल क्षेत्र रुमल्लिएको छ । त्यसैले, खेलकुद ऐनको उचित कार्यान्वयनका लागि सरकारले समयमै यसको नियमावली ल्याउन आवश्यक छ ।असारमा राष्ट्रिय खेलकुद ऐन२०७७ लागू हुनुभन्दा झन्डै एक वर्षअघिदेखि नै क्षेत्रीय र जिल्ला खेलकुद विकास समिति नेतृत्वविहीन भइसकेका थिए । नयाँ ऐनले प्रदेश र स्थानीय तहलाई आफ्नै कानुन बनाएर संरचनात्मक अभ्यास गर्ने बाटो खोलिदिएको छ । ऐन जारी हुनुअगाडिदेखि नै प्रदेश३ ले आफ्नै संरचनाको अभ्यास गरिसकेको थियो । अन्य प्रदेशमा कानुन त बनेका छन् तर कार्यकारी नियुक्तिमा ढिलाइ भइरहेको छ । राज्यको खेलकुद हेर्ने मूल निकाय राष्ट्रिय खेलकुद परिषद् (राखेप) को बोर्डमा सबै प्रदेशका खेलकुद कार्यकारी प्रमुख पदेन सदस्य हुने प्रावधान छ । तर, प्रदेशमा उनीहरूको नियुक्तिमा भइरहेको ढिलाइने राखेप बोर्डले पूर्णता पाउन सकेको छैन ।यसअघि देशभरका खेल गतिविधिमा राखेपको प्रत्यक्ष निगरानी रहन्थ्यो । पूर्वाधार, प्रशिक्षण, प्रतियोगितादेखि तल्लो तहका कार्यक्रम निर्माण, आयोजना र व्यवस्थापनका लागि अब प्रदेश र स्थानीय तह नै अधिकारसम्पन्न भएका छन् । केन्द्रले सञ्चालन गरिरहेका कार्यक्रमहरू प्रदेश र स्थानीय तहमा गैसकेकाले उनीहरू अब यतिन्जेल आयोजना गरिरहेको राष्ट्रपति रनिङ सिल्ड बाट माथि उठ्नुपर्नेछ । र, आफूमातहत खेलकुदको समग्र विकास र स्तरोन्नतिका योजनाहरू बनाउनुपर्नेछ । ऐनले खेलकुद गतिविधिमा केन्द्र, प्रदेश र स्थानीय गरी तीनै तहबीच समन्वयकारी भूमिकाको परिकल्पना गरेको छ । तर, यसको ठोस व्याख्या गर्ने नियमावली नआइसकेकाले ऐनको मर्मबमोजिम काम हुन सकेको छैन । यो विषय किन गम्भीर छ भने खेलाडी उत्पादन, प्रशिक्षण, स्तरोन्नति र अन्तर्राष्ट्रिय सफलतासम्मको बाटो यी तीनै तहको समन्वयबिना तय हुनै सक्दैन । पूर्वाधार विकासका लागि पनि त्यत्तिकै समन्वय चाहिन्छ । त्यसैले, नियमावली अभावमा सिर्जित अन्योलको अवस्था जति लम्बियो मुलुकको खेल क्षेत्रलाई त्यत्तिकै घाटा हुने स्थिति छ, यो पाटोलाई सम्बन्धित सबै निकायले गम्भीरतापूर्वक लिनुपर्छ ।अहिले सबै प्रदेशमा सामाजिक मन्त्रालयअन्तर्गत खेलकुद हेर्ने विभाग स्थापना भएका छन् । तिनले आफ्नै कानुनअनुसारको संरचना बनाउन र कर्मचारी नियुक्ति गर्न पाउनेछन् । केन्द्रले पनि आफ्नै खेलकुद विधान बनाउन र कर्मचारी नियुक्त गर्न सक्नेछ । यसअघि देशभर क्षेत्रीय र जिल्ला तहमा राखेपका कर्मचारीले समन्वय गर्दै आएका थिए । त्यसैले यतिबेला देशभर राखेप अर्थात् केन्द्र मातहतमा रहेका खेलकुद संरचना र सम्पत्तिको हस्तान्तरण तथा भोगचलन अधिकार प्रत्यायोजनमा पनि अर्को अन्योल छ । स्वामित्वसम्बन्धी प्रश्न पेचिलो हुने भएकाले सरोकारवालाबीचको उचित विमर्शमा यसलाई चाँडै टुंग्याउनुपर्नेछ ।राखेपले आफू मातहतको सम्पत्ति आवश्यकताअनुसार प्रदेशलाई हस्तान्तरण गर्ने र प्रशासनिकलगायत कार्यसञ्चालनमा समन्वयका लागि सबै प्रदेशमा समन्वय कार्यालय खोल्ने आन्तरिक तयारी गरेको छ । तर यसमा के ध्यान दिनुपर्छ भने विगतमा जस्तो राजनीतिक नियुक्ति र कार्यकर्ता भर्ती केन्द्रको परिपाटी प्रदेश खेलकुदमा पनि अनुसरण गरियो भने त्यसले निम्त्याउने परिणाम भयावह हुन सक्छ । खेल पृष्ठभूमिको नेतृत्व नियुक्तिका साथ ठोस दृष्टिकोण तथा दीर्घकालीन परियोजना तर्जुमा गरी तीनै तहले उचित समन्वयमा त्यसको प्रभावकारी कार्यान्वयनको बाटो समाए भने मात्रै खेल क्षेत्रको समुचित विकास हुन सक्छ, यो पाटोमा सबैले हेक्का पुर्याउनुपर्छ ।नयाँ कानुनले राखेपको एकल प्रभुत्वलाई नियन्त्रित तुल्याई केन्द्रमा खेलुकुद मन्त्रालय र नेपाल ओलम्पिक कमिटीलाई पनि खेलकुदको मुख्य शक्तिकेन्द्रका रूपमा परिकल्पना गरेको छ । तसर्थ, यी तीनै शक्तिकेन्द्रको सहकार्य पनि उत्तिकै अपरिहार्य छ । राखेप, प्रदेश र स्थानीय तहबीचको उचित समन्वय त आवश्यक छँदै छ । अनि मात्रै, कानुनको मर्मबमोजिम राज्य संरचनाको तल्लो तहसम्मै खेलकुदको प्रभावकारी विकास सम्भव हुन्छ । देशलाई खेलकुद क्षेत्रमा उदीयमान बनाउन र खेलाडी उत्पादन, प्रशिक्षण र प्रतियोगिताका माध्यमबाट विश्व जगत्मा स्थापित तुल्याउन तल्लो तहबाटै दृढ इच्छाशक्ति, द्ष्ट्टिकोण र योजना आवश्यक पर्छ, जसलाई सघाउन संघको समन्वयकारी भूमिका चाहिन्छ । र, यी सबै कार्यलाई सुस्पष्ट ढंगले अघि बढाउन खेलकुद ऐन भएर मात्र पुग्दैन, नियमावलीको पनि अविलम्ब खाँचो छ ।"
छिमेकीसँगको सम्बन्ध सुधारोन्मुख,"भारतीय अधिकारीको भ्रमणमा चिनियाँ छाया समाचार पढेपछि केही कुरा थपघट गर्न मन लाग्यो । पछिल्ला वर्षहरूमा भारतले नेपालमाथि एकलौटी ढंगले हैकम, दादागिरी चलाइरहेको यथार्थ मध्यनजर गर्दै विज्ञहरूले चिनियाँ वर्चस्व, प्रभाव न्यून पार्न भारतीय अधिकारी पालैपालो नेपाल आउन थालेको आशय झल्किने अभिव्यक्ति दिनुलाई अन्यथा मान्न सकिँदैन । छोटो अन्तरालमा भारतीय गुप्तचर संस्थाका प्रमुख सामन्त गोयल, सेना प्रमुख मनोज मुकुन्द नरवणे, विदेश सचिव हर्षवर्धन शृंगलाको नेपाल भ्रमणलाई सर्वसाधारणले पनि अर्थपूर्ण नजरले हेरेका छन् । धेरैले चिनियाँ चासोको प्रतिविम्ब भारत सरकारमा देखिएको यथार्थसमेत बुझेका छन् । पछिल्ला दिनमा नेपालमा चिनियाँ पदाधिकारीको आवतजावत बढ्नुलाई अर्को विज्ञ समूहले भारतीय प्रयासको प्रभावको फल हो भनिरहेका छन् । संवादहीनता तोड्दै फर्किए शृंगला समाचारले भने भारतसँगको सम्बन्ध सुधारोन्मुख हुँदै गएको देखाउँछ । भारतसँग समृद्धिका लागि आपसी सहयोग, समझदारी, समन्वयको कुरा उठाइएको भन्ने विषय पनि समाचारमा छ । वास्तवमा राजनीतिज्ञहरू कूटनीतिक क्षेत्रमा असफल भएको बेला परराष्ट्रविद्, विज्ञहरूको सहयोगबाट मात्र अब दुई ठूला छिमेकीसँगको सम्बन्ध मधुर र चिरस्थायी हुने आशा सबैले राखेका छन् । आपसी सम्बन्ध बिथोल्ने राजनीतिज्ञहरूको झिनामसिना विचारभन्दा विज्ञको सोच बहुआयामिक हुने विश्वास जनताले राखेका छन् । यथार्थमा परराष्ट्र नीति र सम्बन्ध सुधारलाई उचाइमा पुर्याउन सिंगापुर, बेल्जियम र स्विट्जरल्यान्डको कूटनीतिक सफलतालाई मन्त्रझैं जपिरहनुपर्छ । वरिपरिका ठूला शक्तिराष्ट्रहरूलाई छक्याएर यी देशहरूले गरेको प्रगति स्तुत्य छ । भुवनेश्वर शर्मा, चन्द्रागिरि२, काठमाडौंहोसियारीपूर्वक वैकल्पिक यात्राआहुतिको लेख वैकल्पिक यात्राको सकस नयाँ बहसको सुरुआत हो । अन्य जीवजन्तु वा पशु वर्तमानमा बाँच्छन् । मानिस मात्र यस्तो प्राणी हो, जो भूत र भविष्यमा पनि जीवित रहन्छ । अतः भूतको दुःखलाई सुधार्न र भविष्यको सुखलाई अझ परिष्कृत गर्न मानिस वर्तामानमा भौंतारिरहेको हुन्छ । वर्तमानमा मात्रै बाँच्न मानिस जान्दै जान्दैन । वर्तमानमा मानिस सधैं असंतुष्ट रहन्छ । र, वर्तमानलाई पनि झन् बढी सुखदायी बनाउने लालसामा हुन्छ । यथास्थितिलाई त्यसले मात्र स्वीकार गर्छ जसले अरूलाई भ्रम सिर्जना गरेर सुख भोग गरिरहेका हुन्छन् । वहुसंख्यकलाई त्यो स्वीकार्य हुँदैन र विकल्पको यात्रामा सकस पैदा हुन्छ । असन्तोष र लालसा नभएको भए मानिस जनावरभन्दा बढी हुने थिएन । यही असन्तोषले मानिसलाई विभिन्न खोज र विकल्प खोज्न प्रेरित गर्छ । तर असन्तोषको कुनै सीमा छ कि छैन ? छ भने कहाँसम्म ? छैन भने त्यसको प्रतिफल के ? मानिसको अदम्य लालसाले पर्यावरण नष्ट हुँदै गइरहेको छ । त्यसले मानव जातिको समस्त सुख, सुविधा र लालसा खोस्लाजस्तो छ । अतः विकल्पको खोजी होस् तर होसपूर्वक । यो यात्रामा सन्तोषले पनि कतै ठाउँ पाउनुपर्छ । शिवशंकर यादव, छपकैया, वीरगन्जनेकपाको राजनीति सिद्धान्तविहीननेकपाको झगडा र दुवै अध्यक्षको कपटपूर्ण खेलले यतिखेर ३ करोड नेपाली जनताले निकै मनोरञ्जन लिइरहेका छन् । अध्यक्षद्वयको तर्ककुतर्क र दाबीप्रतिदाबी हेर्दा लाग्छ, नेकपाको घर झगडा विचार र सिद्धान्तका लागि होइन, व्यक्तिगत स्वार्थ र पदका लागि हो । पुष्पकमल दाहालको १९ पृष्ठ लामो आरोपपत्रको प्रधानमन्त्री केपी शर्मा ओलीले ३८ पृष्ठ लामो जवाफीपत्र लेखेका छन्, जसमा नीति र सिद्धान्तको कुरा कम दाहालले हिजोका दिनमा गरेका गल्तीहरू बढी छन् । पार्टीको उच्च कमिटीमा समय सान्दर्भिक विषयमा राजनीतिक प्रतिवेदन पेस गर्ने हो कि व्यक्तिगत आरोपप्रत्यारोप ? यति पनि नबुझ्ने दुवै अध्यक्षलाई कसरी नेता र राजनेता मान्ने ? दाहाललाई जवाफ फर्काउने क्रममा प्रधानमन्त्री ओलीले माधव नेपाललाई फकाउने र दाहाललाई गिराउने रणनीति अवलम्बन गरेका छन् । अंग्रेज शासकले झैं फुटाऊ र राज गरको रणनीति प्रधानमन्त्री ओलीले अपनाएका छन् । यसैले आफ्नो प्रतिवादमा उनले वर्षौंअघि माधव नेपाललाई राष्ट्रपति बन्न दाहालले नदिएको तथ्य उल्लेख गरी दाहालप्रति नेपालको लगाव तोड्ने कोसिस गरेका छन् । दाहाललाई खाने बाघले आफूलाई पनि खान्छ भन्ने कुराको ज्ञान नेता नेपाललाई पक्कै छ । प्रधानमन्त्री ओलीको जालझेल र बारम्बारको धोकाले यतिखेर नेपाल र झलनाथ खनाल मात्र होइन, उनलाई साथ दिँदै आएका वामदेव गौतम पनि पछि हटेका छन् । रामबहादुर थापा जोखना हेर्दै छन् । कुनै विषय वा एजेन्डामा सर्वसम्मत हुन नसके त्यसको छिनोफानो नै नहुने गलत तर्क प्रधानमन्त्री ओली गर्दै छन् । विधानमा त्यस्तो स्थिति आए अल्पमतबहुमतबाट निर्णय लिने व्यवस्था छ । यसर्थ अब दुवै अध्यक्षको प्रस्तावलाई अल्पमतबहुमतबाट निर्णय लिन सके मात्र निकास निस्कन्छ । गोपाल देवकोटा, जोरपाटी, काठमाडौं"
हामीले फेरेको हानिकारक सास,"गरिबी प्रदूषण र समृद्घिको चक्रविकासको उचाइमा पुगेका देशहरूमा आर्थिक विकास र वातावरणको सम्बन्धलाई हेर्दा गरिबी, प्रदूषण र समृद्घिको पर्वताकृतिको वक्ररेखा देखिन्छ । वातावरणीय क्रुजनेट वक्ररेखा (इन्भाइरोमेन्टल क्रुजनेट कर्भ) भनिने यस मान्यताका अनुसार, गरिब देशले आर्थिक विकासको पर्वत चढ्दा त्यहाँ प्रदूषण थुप्रिन्छ र समृद्घिको एउटा उचाइमा पुगेपछि प्रदूषणको मात्रा उल्लेख्य घट्छ । औद्योगिक क्रान्तिको नाभिस्थल लन्डनको सन् १७००१९०० सम्मको वायु प्रदूषण काठमाडौंको हालको भन्दा लगभग चार गुणा बढी थियो । तर अहिले प्रदूषण घटेर लन्डनको वायु वर्षातको काठमाडौंको जस्तै छ । इतिहासमा लन्डनदेखि पछिल्लो समयका मेक्सिको सिटी र बेइिजङसम्मले वायु प्रदूषण नियन्त्रणमा पाएको सफलताले देखाउँछ वायु प्रदूषण नियन्त्रण गर्न सम्भव छ । तर त्यसका लागि दृढ राजनीतिक इच्छाशक्ति, अनुसन्धानमा आधारित नीतिनिर्माण र कार्यान्वयनका साथै प्रदूषणप्रतिको धारणामा परिवर्तन हुन जरुरी छ । प्रदूषण नियन्त्रणमा सफल भएका देशहरूले ल्याएका कार्यक्रमहरू पनि प्रदूषणका स्रोतहरूमै नियन्त्रण, ऊर्जाको उपभोगमा फेरबदल, प्रदूषण घटाउने नीतिनियमको कार्यान्वयनका साथै मानिसको स्वभावलाई परिवर्तन ल्याउने चेतना र उत्प्रेरणा नै हुन्, जुन नेपालमा धेरै अघिदेखि नै भनिँदै आएका कुराहरू हुन् ।नेपालमा वायु प्रदूषणका कारकहरूमा आन्तरिक रूपमा सवारी साधनको धूवाँ, घरेलु कृषि फोहोर दहन, सडक र बाटाहरूका धूलो र इँटाभट्टा लगायतका उद्योगहरूबाट निस्केको धूवाँ आदि हुन् भने, बाह्य रूपमा भारतमा कृषिकुडाकर्कट दहनले ल्याउने धूवाँ हुन् । हाम्रो भौगोलिक अवस्थिति बदल्ने सुविधा हामीसँग छैन । त्यसकारण प्रदूषणको बाह्य कारकलाई सुल्झाउन तत्कालै नसके पनि आन्तरिक कारकहरूलाई कम गर्न सकिन्छ ।तर अहिलेसम्मका वायु प्रदूषण नियन्त्रणका प्रयासहरू हचुवा र फितलो साबित भएका छन् । जस्तै ः नेपालले सन् २०१६ मा बनाएको राष्ट्रिय योगदानको निर्धारित प्रतिबद्घतामा सन् २०२० सम्ममा नेपालको कुल सवारी साधनको २० प्रतिशत विद्युतीय सवारी साधन बनाउने लक्ष्य थियो । तर उक्त लक्ष्यविपरीत हालै सरकारले विद्युतीय गाडीको भन्सार छुट खारेज गरिदियो, जसका कारण उक्त गाडीको आयात र बिक्री यतिखेर ठप्प छ । सुरुमा मानिसको आनीबानी बदल्न प्रदूषण घटाउने विद्युतीय साधनमा मात्रै होइन, पैदल र साइकल यात्रुको उत्प्रेरणाका लागि आवश्यक फुटपाथ र साइकल लेन बनाउन अनि पैदल र साइकल चढेर अफिसस्कुल आउजाउ गर्नेहरूलाई प्रोत्साहनको व्यवस्था गर्न सकिन्छ ।काठमाडौंको वायु प्रदूषणमा उल्लेख्य योगदान गर्ने इँटाभट्टाहरूको रूपान्तरण र स्थानान्तरणको मुद्दा दुई दशकभन्दा बढीदेखि गफमै सीमित छ । पछिल्लो समयमा त्यस्ता भट्टाहरूले जनस्वास्थ्यमा प्रतिकूल असर पारेको भन्दै तिनलाई सार्न स्थानीय बासिन्दाहरू आन्दोलनमै उत्रँदासमेत त्यो काम हुन सकेको छैन ।यस्ता नीतिगत र ठूलै प्रयत्न चाहिने काम मात्रै होइन, पूर्वाधार निर्माण गरिँदा त्यसले जनस्वास्थ्यमा पार्ने प्रतिकूल असरलाई घटाउने सामान्य सजगतासमेत अपनाइँदैन । वातावरण विभागको अध्ययनले वायु प्रदूषणको मुख्य स्रोत निर्माणक्रममा उड्ने धूलो भनेको छ । तर निर्माण आयोजनाहरूमा खनेको ठाउँलाई धूलो नउड्ने बनाउन पातपतिङ्गरले छोप्ने त परै जाओस्, उड्ने धूलो कम गराउन पानी छर्कने सामान्य कामसमेत गरिँदैन । बरु उल्टै सडक पिच गर्दा भ्याकुम लगाएर बुङबुङ्ती धूलो उडाइन्छ ।अन्त्यमा, राजनीतिक पक्षलाई बिर्सने हो भने १७ हजार नेपालीको ज्यान गएको जनयुद्घको व्यवस्थापनमा देशले ठूलो धनराशि, समय र सामर्थ्य खर्च गर्यो । ९ हजार मान्छे मार्ने भूकम्पको पुनर्निर्माण अझै चल्दै छ । तर वार्षिक ४२ हजार नेपालीको ज्यान लिने, हाम्रो औसत आयुलाई ४७ वर्षलाई घटाउने वायु प्रदूषणप्रतिको हाम्रो चरम बेवास्ता चिन्ताजनक छ । युद्घमा जस्तो बम र गोली नपड्काईकन, भूकम्पमा जस्तो भौतिक संरचनाहरू नभत्काईकन बिस्तारै मान्छे मार्ने सुषुप्त हत्यारा वायु प्रदूषणलाई जनता, व्यवसायी र राजनीतिक नेतृत्वले त्यसै छोड्न मिल्ला ?"
"नेकपा : तीन भ्रम, एक सत्य","सत्य ः एकमाथिका तीनवटा भ्रमले नेकपालाई नांगेझार बनाएका छन् । ऊ सर्वांग नांगै छ, जोसँग लाज छोप्ने विचार, आस्था र मूल्यमान्यताको टालो कतै छैन । नेकपामा केही आशालाग्दा नेताहरू अवश्य छन् । उनीहरूलाई थाहा छ राजनीति भ्रमले चल्दैन । उनीहरूले बुझेका छन् सिद्धान्त, विचार र मूल्यमान्यताबिना राजनीति असम्भव छ । जुन अनिवार्य छ, त्यही नै असम्भव हुनु नेकपाको पछिल्लो संकट हो । यो संकटलाई बालुवाटारको रातो कार्पेटले छोपेर कति दिन चल्छ ? यसरी राजनीति सप्रिँदैन । यसरी देश र दुनियाँ बदलिँदैन । अतः सत्यलाई स्वीकार गर्नु र त्यसलाई प्रवर्द्धन गर्नु नै नेकपाका योग्यतम साथीहरूको आजको दायित्व हो । निश्चय नै नेकपामा सत्यको साधना गर्न कठिन होला, तर असम्भव छैन ।अन्तिम कुरा, नेकपा स्वयंले पछिल्लो समय निर्माण गरेको सत्य हो यथावस्थामा नेकपा अर्थहीन भयो । अब यसले देश र दुनियाँ बदल्ने कुनै सामर्थ्य राख्दैन । अतः यसलाई भत्किन दिनु नै जाती, जसको जगबाट एउटा नयाँ र ताजा राजनीतिक दलको पुनर्जन्म हुन सकोस्, जसलाई संगठित गरून् योग्यतम कमरेडहरूले । माफ गर्नुहोला, यो कुनै पूर्वाग्रह होइन, भविष्यप्रतिको मात्र एक अपेक्षा हो ।"
शौचालय सहरको शोभा,"भा रतीय चलचित्र ट्वाइलेट ः एक प्रेमकथा दोहोर्याएर हेरेकै हप्ता विश्व शौचालय दिवस (१९ नोभेम्बर) परेको संयोगमा म गर्वले यति फुलेल भएँ, साँच्चै हाम्रो त खुला दिसामुक्त क्षेत्र घोषित मुलुक पो हो ! तर उतिखेरै संकोचवश खुम्चिन पुगें, एउटा कटु अनुभवको सम्झना हुनासाथ । केही हप्तापहिले म घुम्दै रत्नपार्क पुगेकी थिएँ । पिसाबले च्यापेर सार्वजनिक शौचालय पुग्दा हेरिनसक्नु फोहोरले अतालिएर बागबजारतिर दाजुको अफिससम्म पुग्नुपरेको थियो । त्यसको केही दिनपहिले कामविशेषले न्युरोड पुग्दा पनि उस्तै समस्याले हतारिँदै चाबहिल फर्किनुपरेको थियो । यस्तै समस्याले गर्दा म घरबाट निस्किनुअघि सकेसम्म कम पानी पिउने कोसिसमा हुन्छु । यो अवस्था र भोगाइ मुलुककै संघीय राजधानी अर्थात् सबैभन्दा समृद्ध मानिएको सहरको हो ।यसबाटै अनुमान लगाउन सकिन्छ, दूरदराजका बस्तीहरू कतिसम्म खुला दिसामुक्त छन् ! बर्सेनि औपचारिकतावश शौचालय दिवस मनाएर वा खुला दिसामुक्त क्षेत्र घोषणा गरिदिएर मात्रै घरसमाज सफा हुन्न । खुला दिसामुक्त भनिसकेपछि फोहोर विसर्जनको उचित व्यवस्थापन हुनुपर्दैन ? मान्छे दिमागमा स्वच्छता बोकेर हिँडे पनि पेटमा फोहोर बोक्नु उसको बाध्यता हुँदै हो, तर साथमा शौचालय बोकेर त हिँड्न सक्दैन । बाहिर फोहोर नगर्ने खबरदारी गरिसकेपछि भित्र विसर्जन गर्ने व्यवस्था नगरिदिँदा कसरी खुला दिसामुक्त क्षेत्रले सार्थकता पाउला ?वातावरण स्वच्छतामा सबैभन्दा निकट सरोकार राख्ने विषय दिसापिसाबको उचित व्यवस्थापनका लागि सार्वजनिक स्थानहरूमा पनि शौचालयको अनिवार्यतालाई सरोकारवालाहरूले मनन गर्नुपर्ने हो । भएकै शौचालयहरूको नियमित सरसफाइमा पनि ध्यान दिनुपर्ने हो । हुन त सरसफाइमा सरकार मात्रै नभएर नागरिक आफैं पनि सचेत र सजग हुनुपर्छ । शौचालयको महत्त्व घरजत्तिकै हुन्छ भन्ने कुरो आमजनलाई बुझाउनु जरुरी छ ।सन् १९८० को एउटा तथ्यांक अनुसार, त्यस बेला जम्मा २ प्रतिशत नेपालीका घरमा शौचालय थिए । सन् २००९ मा त्यो संख्या ४३ प्रतिशत पुग्यो । सन् २०१५ मा आइपुग्दा ८१ प्रतिशत नेपालीका घरमा शौचालय रहेको देखियो । यो हेर्दा, जनस्वास्थ्य सरोकारको विषयमा सरकार तथा सरोकारवालाको ध्यान गएकै मान्नुपर्छ । सायद यही उपलब्धिबाट हौसिएर सरकारले सन् २०१९ मा अर्थात् २०७६ असोज १३ गते सिंगो नेपाललाई खुला दिसामुक्त क्षेत्र घोषणा गर्यो । तर, यो हचुवाको घोषणा थियो । शतप्रतिशत नेपालीका घरमा व्यवस्थित शौचालय बन्नुअगावै र यथेष्ट सार्वजनिक शौचालयको प्रबन्ध नगरीकनै मुलुकलाई खुला दिसामुक्त घोषणा गर्न हुन्नथ्यो । पाटीपौवा, मठमन्दिर, पार्क, सहरका अति व्यस्त स्थानहरूमा प्रशस्त सार्वजनिक शौचालयको व्यवस्था नहुनु र भएका शौचालयहरूको पनि नियमित सरसफाइ नहुनु, महिलामैत्री र अपांगमैत्री शौचालयहरूको निर्माणमा ध्यान नदिनु, शौचालयले स्वास्थ्यमा पार्ने प्रभावबारे जनचेतना जगाउन नसक्नुले गर्दा मुलुक नारामै मात्रै खुला दिसामुक्त क्षेत्र भइरहेको छ । विकास र समृद्धि भनेका ठूला कुरा, ठूला सपना र आश्वासन मात्रै होइनन्Ù जनस्वास्थ्यसँग सरोकार राख्ने, देख्दा मसिनाजस्ता लाग्ने विषयहरूमा पनि उत्तिकै ध्यान जानुपर्छ । आम नागरिकको स्वास्थ्य पनि मुलुकको मेरुदण्ड हो ।केही वर्षको आफ्नो इजरायल बसाइको अनुभव सुनाऊँ । पूरै इजरायल घुम्दा कुनै सहर या निर्जन मरुभूमिमा समेत कहिल्यै शौचको समस्याले अतालिनुपर्दैन । कतिपय सार्वजनिक यातायातमै पनि शौचको सुविधा हुन्छ । बाटाघाटा, सहरगाउँ जहीँतहीँ आम नागरिकको न्यूनतम र अधिक जरुरीका कुराहरूमा सरकारले यथेष्ट ध्यान दिएको छ । कसैले नाकमुख छोपेर निसासिनुपर्दैन । तब न विकसित मुलुक ! तब न त्यता हाम्रोमा झैं हैजाजस्ता महामारीले बर्सेनि सयौं बालबालिकाको ज्यान जाँदैन ! फोहोर र शौचालयको उचित व्यवस्थापन र कार्यान्वयन तिनको पहिलो प्राथमिकता हुने गर्छ । हामी विदेशीका अनेक खाले संस्कार र संस्कृति नक्कल गर्न हतारिन्छौं, तर सरसफाइमा तिनका चेतना, प्राथमिकता र दैनिकीको भने कहिल्यै सिको गर्न चाहँदैनौं । आज पनि सभ्य भनिएकै कतिपय नेपालीका घरमा शौचालय अन्तिम प्राथमिकतामा रहेको पाइन्छ भने विपन्न र अशिक्षितको त के कुरा !सरकारले बाहिरी चमकदमक र ठूला नीतिनिर्माणका कुरामा भन्दा बढी ध्यान नागरिकको निरोगितामा लगाउनुपर्छ । आमजनको निरोगिताको पहिलो सर्त हो शौचालयको उचित व्यवस्थापन । संघ, प्रदेश तथा स्थानीय सरकारले यस विषयलाई मनन गरे हाम्रा टोलछिमेक, गाउँसहर स्वच्छ हुनेछन् र खुला दिसामुक्त क्षेत्र घोषणाले सार्थकता पाउनेछÙ हरेक वर्ष मनाइने विश्व शौचालय दिवसको पनि अर्थ हुनेछ ।"
दक्षिणपन्थी राजनीतिको नाभि,"नयाँ गणतन्त्रको प्रस्तावनाअहिले जुन दक्षिणपन्थी सलबलाहट देखिएको छ, त्योसँग गणतान्त्रिक नेपालको उन्मुक्त तर व्यवस्थित वातावरणको मार्गचित्र छैन । अमुक व्यक्तिको गुहार लगाउँदैमा एक्काइसौं शताब्दीको नेपालको समस्या हल हुँदैन । नेपालका शाहराजाहरूको विदेशभक्ति, स्रोतको दोहन, आन्तरिक हिंसा, नागरिकप्रतिको दुराग्रह, पलायनको इतिहास कसैबाट लुकेको विषय होइन । राजसंस्थाको इतिहास हिंसाको इतिहास थियो, किनभने राजतन्त्रको जग हिंसामा ठडिएको हुन्छ । लोकतन्त्र अहिंसात्मक परिवर्तनको पद्धति हो । राजतन्त्रका तुलनामा लोकतन्त्र जटिल प्रणाली नै हो । गणतन्त्रको सफलताका लागि प्रत्येक नागरिकको भूमिका अपरिहार्य हुन्छ । लोकतान्त्रिक गणतन्त्र भनिने प्रतिनिधित्वमा आधारित शासनको आधारभूत दोष के हो भने, निश्चित अवधिका लागि प्रतिनिधित्वको मताधिकार दिइएको व्यक्तिलाई ऊ पतित भैहाले पनि फिर्ता बोलाउन पाइँदैन । अहिलेको संकट यो पनि हो ।लोकतन्त्रले प्रश्नहरूको न्यायपूर्ण जवाफ खोज्छ, अख्तियारवालाहरूलाई जवाफदेह बनाउँछ, कसैलाई पनि संविधान र दण्डभन्दा माथि राख्दैन । निराशाका बादलहरूबाटै आशाको किरण प्रस्फुटित हुन्छ । अँध्यारो रातपछि नै स्वर्णिम बिहान हुन्छ । एक नागरिकका रूपमा तपाईंहामीले निकै गर्न सक्ने भए पनि गरिहालेका छैनौं । यही भएर संगठित अपराधी समूहको शक्ति र स्वार्थको रक्षा गर्न दक्षिणपन्थी सडक प्रहसन हुन थालेको हो । तर यसबाट तर्सिनुपर्दैन । गणतन्त्र आफैंबाट सिक्दै विकसित हुने पद्धति हो, जसमा नागरिक निगरानी चाहिँ चाहिरहन्छ । पहिलो कुरा, हामीले नेतागणलाई अर्को राजा वा प्रभु मान्नु हुन्न । सत्ताले भ्रष्ट पार्छ र पूर्ण सत्ताले पूर्ण भ्रष्ट पार्छ भन्ने सूत्रवाक्यको आलोकमा आफ्ना नेताहरूका अनुहार नियालौं । दोस्रो, आफ्ना ससाना स्वार्थका लागि रीति र विधि मिच्ने काम बन्द गरौं, किनभने हाम्रा यिनै चाहनाले ठूलठूला अर्घेल्याइँ, बलमिच्याइँ र लुटलाई प्रश्रय दिन्छन् । तेस्रो, मौलिक अधिकारले आफूसँग केही गम्भीर मौलिक कर्तव्य पनि ल्याएको हुन्छ । राज्यबाट संरक्षणको अपेक्षा राख्दा यो व्यवस्थालाई जिम्मेवार बनाउन हामीले के गरिरहेका छौं भन्ने पनि ख्याल गर्नुपर्ने हुन्छ । हाम्रो मौनता दक्षिणपन्थी सलबलाहटभन्दा बढी घातक हुन्छ । आऔं, असली गणतन्त्र बनाऔं, गणतन्त्रको मुहारलाई सफा पार्न जुरमुराऔं, जहाँ जन नै तन्त्र होस्, राज उसको अधीनमा होस् र तन्त्र केवल जनका निम्ति होस् । क्रिटिकल मास भएको देशमा मात्र गणतन्त्र फस्टाउन सक्छ, गणतन्त्र निरन्तर बगिरहने नदी जो हो ।"
बेलायतमा फाइजरको खोपलाई अनुमति,"लन्डन (कास) बेलायतले अमेरिकी औषधि कम्पनी फाइजर र जर्मन साझेदार बायोएनटेकले विकास गरेका कोभिड१९ विरुद्धको खोप सार्वजनिक प्रयोगका लागि स्वीकृति दिएको छ । उक्त खोपलाई स्वीकृति दिने बेलायत पहिलो मुलुक हो । कम्पनीले यसअघि बेलायतको नियामक निकाय मेडिसिन्स एन्ड हेल्थ केयर प्रोडक्ट्स रेगुलेटरी एजेन्सी (एमएचआरए) समक्ष स्वीकृतिका लागि केही दिनअघि आवेदन दिएको थियो । परीक्षणका क्रममा उक्त खोप ९५ प्रतिशत प्रभावकारी रहेको पुष्टि भएको थियो । यो १० महिनामै तयार भएको पहिलो खोप हो । सामान्यतः खोप विकास गर्न दस वर्ष लाग्छ । अनुमति पाएसँगै बेलायतमा आगामी साता पहिलो लटमा ८ लाख डोज खोप उपलब्ध हुने स्वास्थ्यमन्त्री म्याट हानककले बताएका छन् । तर खोपका लागि राष्ट्रिय स्वास्थ्य सेवा (एनएचएस) ले सम्पर्क गर्ने मन्त्री हानककले बताए । बेलायतमा प्रयोग गरिने खोप बेल्जियममा उत्पादन गरिएको हो । बेलायत सरकारले बायोएनटेक र फाइजरले निर्माण गरेको यो खोप करिब ४ करोड डोज अर्डर गरिसकेको छ । एक जनालाई २ खोपका दरले कुल २ करोड मानिसलाई उक्त खोप लगाउन सकिनेछ । केयर होमका वृद्धवृद्धा र कर्मचारी खोप प्राथमिकताको शीर्ष सूचीमा छन् भने त्यसपछि ८० वर्षभन्दा माथिका र स्वास्थ्य क्षेत्रमा कार्यरत कर्मचारीलाई दिइनेछ । अस्पताल, खोप केन्द्र तथा स्थानीय स्वास्थ्य केन्द्र (जीपी) मार्फत खोप लगाउने योजना सरकारको छ । एनएचएस इंग्ल्यान्डले बेलायतका अस्पतालहरूमा डिसेम्बर ७ देखि ९ भित्र खोप आइपुग्ने जनाउँदै तयारी अवस्थामा रहन आह्वान गरिसकेको छ । बेलायतमा कोभिड प्रतिरोधी खोप वितरणको जिम्मा व्यापारमन्त्री नाधिम जहावीलाई दिइएको छ । जहावीले कम्तीमा आउँदो ग्रीष्मयामसम्म खोप वितरणको रेखदेख गर्नेछन् । बेलायती प्रधानमन्त्री बोरिस जोन्सनले खुसी व्यक्त गर्दै यसले अन्ततः जीवन पुनर्प्राप्ति र अर्थतन्त्रलाई पुनः सुदृढ पार्न मद्दत पुर्याउने बताएका छन् ।बेलायत सरकारले फाइजर र बायोएनटेकको ४ करोडबाहेक अक्सफोर्ड र अस्ट्राजेनेकाको खोप १० करोड र मोडर्नाको ७० लाख डोज पनि अर्डर गरिसकेको छ । क्रोयडन युनिभर्सिटी हस्पिटलका क्लिनिकल अडिट विभाग प्रमुख डा सुरजमणि पौडेलले खुसीको खबर भन्दै अस्पताल सरकारको निर्देशिकाअनुसार खोप वितरणको तयारीमा रहेको बताए ।बेलायतस्थित सामाजिक अभियन्ता गोविन्द बेल्बासे सुरुङपारि देखिएको उज्यालो प्रकाश ले आशा पलाएको बताउँछन् । खोप महँगो भए पनि विश्वव्यापी महामारीका समयमा यसले मानसिक सान्त्वना दिइसकेको र यसको प्रयोगबाट धेरैको ज्यान बच्ने उनको आशा छ । माइनस ७० डिग्री चिसोमा राख्नुपर्ने र ढुवानी जस्ता असुविधाले विकासोन्मुख तथा गरिब देशमा यसको प्रयोग उपयोगी नहुने हो कि भन्ने चिन्ता उनमा छ । धनी मुलुकले पहिला र प्रभावकारी खोप पाउने र गरिब देशले ढिलो अनि कमसल खालको खोपको आशा गर्नुपरेको अहिलेको परिस्थितिले विश्व समाजमा धनी र गरिबबीचको दूरी पनि प्रस्ट पारेको छ, बेल्बासेले टिप्पणी गरे । बायोएनटेक र फाइजरले खोप युरोपेली युनियन आबद्ध मुलुकमा प्रयोग गर्ने गरी युनियनको कार्यालयमा विधिवत् दर्ता गरेको छ । यदि युनियनले स्वीकृत गरे युरोपेली मुलुकमा यसै वर्षको अन्त्यअघि नै खोप उपलब्ध गराउने कम्पनीले जनाएको छ ।"
चलखेल गरेर सेयर बजार बढाइयो,के हो इनसाइडर ट्रेडिङ ?कुनै व्यक्तिले सार्वजनिक भइनसकेका भित्री सूचना चुहाई गरिने सेयर कारोबार इनसाइडर ट्रेडिङ (भित्री कारोबार) हो । यसरी सूचना चुहाई आफूले वा अरूलाई कारोबार गर्न लगाए भित्री कारोबार भएको मानिन्छ । आफूलाई थाहा भएको सूचना वा जानकारी आफ्नो कर्तव्य पालनाको सिलसिलामा बाहेक अरूलाई दिन मिल्दैन ।
एमडीएमएस ढिलाइले अवैध मोबाइल कारोबारलाई सहयोग,"अवैध मोबाइल र कल नियन्त्रणका लागि स्थापना गर्न लागिएको मोबाइल डिभाइस म्यानेजमेन्ट सिस्टम (एमडीएमएस) को काम तीन गुणा बढी समयअवधि कट्दा पनि सकिएको छैन । एमडीएमएस स्थापना गर्न भएको ढिलाइले अवैध मोबाइलको व्यापार जारी रहेको र सरकारले पाउनुपर्ने राजस्व गुमेको व्यवसायीहरू बताउँछन् । अवैध रूपमा भित्रिएको मोबाइल बन्द गर्न, ट्रेडमार्क चोरी भएको मोबाइल नियन्त्रण गर्न र विदेशबाट आउने अवैध कल नियन्त्रणका लागि ६ महिनाभित्र स्थापना गर्ने भनिएको एमडीएमएसका लागि सम्झौता भएको १८ महिनापछि नेपाल दूरसञ्चार प्राधिकरणले बल्ल भवन बनाउने ठेक्काको प्रक्रिया सुरु गरेको छ । प्राधिकरणले ६ महिनाभित्र प्रणाली स्थापना गरी परीक्षण गर्ने गरी गत वर्ष असार १९ मा ठेक्का दिएको थियो । एमडीएमएसका लागि ठेकेदार कम्पनीले ढिला गरी पहिलो लटको सामान ल्याइपुर्याएको छ । दोस्रो लटको सामान भने आउन बाँकी रहेको प्राधिकरणका प्रवक्ता मीनप्रसाद अर्यालले जानकारी दिए । प्राधिकरणले एमडीएमएसको विकास, जडान तथा सञ्चालनका लागि मलेसियाको न्युमेरा, भारतको ओएसआई डिजिटल तथा सिंगापुरको नमस्ते ग्लोबलको संयुक्त उपक्रम (जेभी) लाई ७८ करोडको परियोजना जिम्मा दिएको थियो । सरकारले एमडीएमएस स्थापना गर्न ढिलाइ गर्नुले व्यवसायी अचम्मित रहेको मोबाइल इम्पोटर्स एसोसिएसन नेपालका सचिव अमिल अग्रवाल बताउँछन् । अवैध मोबाइल नियन्त्रण होस् भनेर हामीले नै एमडीएमएस स्थापनाका लागि पहल गरेका हौं, उनी भन्छन्, तर नेपाल दूरसञ्चार प्राधिकरणको चासो कम देखिन्छ । सरकारले मोबाइलमा दिँदै आएको भ्याट छुट हटाइदिएको र भन्सार पनि लगाइदिएपछि अवैध रूपमा भित्रिने मोबाइलको परिमाण झन् बढेको उनको दाबी छ । सरकारले मोबाइलमा १३ प्रतिशत भ्याट लगाए पनि व्यवसायीलाई ४० प्रतिशत भ्याट फिर्ता दिँदै आएको थियो । अर्थमन्त्री युवराज खतिवडाको कार्यकालको पहिलो बजेटमार्फत भ्याट फिर्ताको व्यवस्था खारेज गरिएको थियो भने मोबाइल आयातमा ५ प्रतिशत भन्सार महसुल लाग्ने व्यवस्था गरिएको थियो । खतिवडाको दोस्रो बजेटमा मोबाइलमा लाग्ने महसुललाई साढे २ प्रतिशतमा झारिएको थियो । नेपालमा मोबाइल आयात गर्दा साढे २ प्रतिशत भन्सार महसुल र १३ प्रतिशत भ्याट लाग्ने भएकाले वैध मोबाइलको लागत महँगिएको अग्रवालको भनाइ छ । भारतमा मोबाइलमा ४ प्रतिशत मात्रै जीएसटी लाग्छ, उनी भन्छन्, भारतबाट अवैध रूपमा भित्रिने वा अन्य देशबाट अवैध रूपमा भित्रिने मोबाइलको लागत सस्तो हुने भएकाले अवैध मोबाइलको व्यापार मौलाएको छ ।अवैध मोबाइल रोक्न र सरकारी राजस्व बढाउन एमडीएमएसको कार्यान्वयन अत्यावश्यक भए पनि सरकारका तर्फबाट नै ढिलाइ हुनु आश्चर्यजनक भएको अग्रवालको टिप्पणी छ । मोबाइलको माग बढेको छ तर बर्सेनि मोबाइल आयात घटिरहेको छ, तैपनि सरकारले एमडीएमएसमा ढिलाइ गरिरहेको छ । ६ महिनाभित्र काम सक्ने गरी ठेक्का दिइए पनि प्राविधिक कारणले सुरुमा एलसी खोल्न ढिलाइ भएको र पछि कोभिड१९ को महामारीका कारण अन्तर्राष्ट्रिय उडान बन्द भएकाले सामान आइपुग्न ढिलाइ भएको प्राधिकरणका प्रवक्ता अर्यालले जानकारी दिए । कोभिड१९ का कारण परियोजना प्रभावित बनेपछि अन्तर्राष्ट्रिय फ्लाइट खुलेको तीन महिनाभित्र काम सक्ने गरी परियोजनाको म्याद थपिएको छ, उनले भने, मलेसियाबाट प्राविधिक टोली आएपछि प्रणाली जडानको काम हुन्छ । एमडीएमएसका लागि पहिलो चरणमा आइपुगेका उपकरण अहिले सिंहदरबारस्थित राष्ट्रिय सूचना प्रविधि केन्द्रमा राखिएको छ । प्राधिकरणलाई कार्यालय स्थापनाका लागि सरकारले उपलब्ध गराएको खुमलटारस्थित रेडियो नेपालको जग्गामा सिस्टम जडान गर्ने सोच भए पनि जग्गा प्राप्तिको प्रक्रिया नसकिएकाले चाबहिलस्थित प्राधिकरणको जग्गामा राख्ने प्रक्रिया अघि बढाइएको प्राधिकरणले जनाएको छ । प्राधिकरणको चाबहिलस्थित जग्गामा फ्रिफ्याब भवन निर्माणका लागि ठेक्का प्रक्रिया सुरु गरिएको हो, अर्यालले भने । चोरी एवं अवैध रूपमा भित्रिएका फोन र अवैध कल नियन्त्रणका लागि जडान गर्न लागिएको एमडीएमएसको खरिद प्रक्रिया निकै विवादित थियो । एमडीएमएसका सामान खरिदको जिम्मा पाएकोमध्ये एक न्युमेरा आफ्नै देश मलेसियामा निलम्बनमा परेको कम्पनी हो । उसमाथि उपभोक्ताको तथ्यांक सुरक्षा गर्न नसकेको आरोप छ । मलेसियाको कम्युनिकेसन एन्ड मल्टिमिडिया कमिसनले १९ मार्च २०१९ मा सार्वजनिक गरेको सन् २०१७ को वार्षिक प्रतिवेदनमा तथ्यांक सुरक्षा गर्न नसकेको आरोपमा न्युमेरालाई निलम्बन गरी भुक्तानी रोक्का गरिएको उल्लेख छ ।न्युमेराले मलेसियाको कम्युनिकेसन एन्ड मल्टिमिडिया कमिसनविरुद्ध त्यहाँको सर्वोच्च अदालतमा मुद्दा दायर गरेको थियो । न्युमेरालाई २६ जनवरी २०१८ मा पत्र पठाउँदै मल्टिमिडिया कमिसनले पब्लिक सेलुलर ब्लकिङ सेवाबाट निलम्बन गरेको जानकारी गराएको थियो । मलेसियाली सरकारले मोबाइल ब्लकिङ सेवा सञ्चालन गर्न न्युमेरालाई जिम्मा दिए पनि कम्पनीले व्यवस्थापन गरेका १२ वटा दूरसञ्चार सेवा प्रदायक कम्पनीका उपभोक्ताको मोबाइल नम्बर, आईएमईआई नम्बर र घर ठेगाना रहेको विवरण सन् २०१४ मा चोरी भएको थियो । प्राधिकरणले राख्न थालेको एमडीएमएस पनि यस्तै खालको सेवा हो । प्राधिकरणले २०७५ वैशाख २८ मा एमडीएमएसका लागि आशयपत्र मागेको थियो । आशयपत्रका आधारमा असोज २६ मा ६ कम्पनी छानिएको थियो । न्युमेरा मलेसियासहित ओएसआई डिजिटल भारत र नमस्ते ग्लोबल कम्युनिकेसनको जोइन्ट भेन्चर (जेभी) ले अर्को कम्पनीको तुलनामा बढी रकम प्रस्ताव गरे पनि प्राधिकरणले रकम घटाउन लगाई सम्झौता गरेको थियो ।"
गहुँ र मकैका लागि मल अभाव हुँदैन,"काठमाडौं (कास) कृषि तथा पशुपन्छी विकास मन्त्रालयले गहुँ र मकैका लागि मल अभाव नहुने दाबी गरेको छ । कृषि सामग्री कम्पनी र साल्ट ट्रेडिङ कर्पोरेसनसँग मौज्दात रहेको र थप आउने क्रममा पनि रहेकाले गहुँ र मकैबालीलाई अभाव नहुने मन्त्रालयको दाबी छ । करिब डीएपी र युरिया गरेर करिब ५० हजार टन मौज्दात छ । दुवै कम्पनीले थप ६० हजार टन मल ल्याउँदै छन्, मन्त्रालयमा बुधबार आयोजित पत्रकार सम्मेलनमा सचिव योगेन्द्रकुमार कार्कीले भने, मलमा सुरक्षित छौं । गहुँ र मकैका लागि पर्याप्त छ, अभाव हुँदैन । मन्त्रालयका अनुसार हाल साल्टसँग १८ हजार टन युरिया र १३ हजार टन डीएपी मौज्दात छ । थप ३० हजार टन युरिया आयात गर्ने क्रममा रहेको मन्त्रालयले जनाएको छ । कृषि कम्पनीसँग १३ हजार ८ सय टन डीएपी, १२ सय टन युरिया र ३ सय टन पोटास मौज्दात छ । कृषि सामग्री कम्पनी थप ३० हजार टन युरिया, १० हजार टन डीएपी र ९ हजार ७ सय टन पोटास भित्र्याउने तयारीमा रहेको बताइएको छ । मन्त्रालयले मल अभाव नहुने बताइरहँदा यता किसानले भने सहजै पाउन सकेका छैनन् । तराईमा युरियाको हाहाकार रहेको राष्ट्रिय कृषक समूह महासंघका अध्यक्ष नवराज बस्नेतको भनाइ छ । अहिले थोरै मात्रामा वितरण भइरहेको डीएपी पनि गत वर्षकै रहेको उनको दाबी छ ।"
नवप्रवर्तकलाई ५० लाखसम्म ऋण,"काठमाडौं (कास) नवीन सोचसहितको उद्यम गर्ने र आविष्कारकर्ताले २ प्रतिशत ब्याजदरमा ५० लाख रुपैयाँसम्म ऋण पाउने भएका छन् । सरकारले नवप्रवर्द्धक सुरुवाती पुँजी कर्जा प्रवाह कार्यविधि स्वीकृत गर्दै नवप्रवर्द्धक व्यवसायका लागि सहुलियतपूर्ण ऋण दिने व्यवस्था गरेको हो ।नवीनतम ज्ञान, सीप र क्षमता भएका आविष्कारक, उद्यमी वा व्यवसायीलाई नवप्रवर्तनकारी उद्यम तथा व्यवासय सञ्चालनका लागि सुरुवाती पुँजी उपलब्ध गराउन सरकारले कार्यविधि जारी गरेको हो । उद्योग, कृषि, ऊर्जा, स्वास्थ्य, पर्यटन, शिक्षा, सूचना प्रविधिलगायत क्षेत्रमा आवश्यक लगानीयोग्य पुँजी जुटाउन लघु, घरेलु, साना तथा मझौला, उद्यमी, व्यवसायी वा आविष्कारकलाई कर्जा प्रदान गर्ने व्यवस्था कार्यविधिमा छ ।कर्जा प्रवाहका लागि मूल्यांकन गर्न राष्ट्रिय योजना आयोगका उपाध्यक्षले तोकेका सदस्य संयोजक रहेको निर्देशक समिति गठन गर्ने व्यवस्था कार्यविधिमा छ । यसअघि यस्तै खालको व्यवसायलाई अनुदान दिन कार्यविधि तयार पारे पनि त्यसलाई खारेज गरेर मन्त्रिपरिषद्ले नयाँ कार्यविधि स्वीकृत गरेको हो । गत वर्ष माघ २० मा मन्त्रिपरिषद्ले यस्तै प्रयोजनका लागि कार्यविधि स्वीकृत गरेको थियो । सोही कार्यविधिअनुसार राष्ट्रिय योजना आयोगले नवप्रवर्द्धकलाई अनुदान दिन सूचना जारी गरेको भए पनि विवादित बनेपछि प्रक्रिया रोकिएको थियो । कार्यविधिअनुसार गठन हुने समितिले प्रस्तावको छनोट, कर्जा रकमको सीमा, किस्ता, कर्जा प्रदान गर्न छनोट गरिने प्रस्तावको संख्याको मापदण्ड तयार गर्ने, कर्जा प्राप्त गर्ने आविष्कारक, उद्यमी वा व्यवसायीले त्यस्तो कर्जाको सही तरिकाले उपयोग गरे वा नगरेको अनुगमन गर्ने गराउने कार्य गर्नेछ । कार्यविधिअनुसार कर्जा प्राप्त गर्न चाहने आविष्कारक, उद्यमी वा व्यावसायीले आफूले गर्न खोजेको नवप्रवर्तनकारी आविष्कार, उद्यम वा व्यवसाय, त्यसको जोखिम, सम्भावित प्रतिफल, आवश्यक रकम, सरकारबाट अपेक्षा गरिएको कर्जा रकम, त्यसबाट सामाजिक आर्थिक क्षेत्रमा पर्न सक्ने प्रभाव प्रस्तावमा उल्लेख गर्नुपर्नेछ ।प्रस्ताव छनोटका लागि उद्योग, वाणिज्य तथा आपूर्ति मन्त्रालयबाट प्रतिनिधित्व गर्ने सदस्य संयोजक रहेको प्रस्ताव मूल्यांकन उपसमिति रहने व्यवस्था छ । छनोट भएका प्रस्तावक आविष्कारकर्ता, उद्यमी वा व्यवसायीलाई सरकारले नवप्रवर्तन सुरुवाती पुँजीका लागि प्रदान गर्ने भनी उद्योग, वाणिज्य तथा आपूर्ति मन्त्रालयमा विनियोजन गरेको रकम समितिले तोकेको वाणिज्य बैंकमार्फत २ प्रतिशत व्याजदरमा कर्जास्वरूप उपलब्ध गराइनेछ ।कर्जा प्रदान गर्दा प्रस्ताव लागत तथा त्यसबाट पर्ने प्रभावको आधारमा कुल लागतको बढीमा ५० प्रतिशतमा नबढ्ने गरी अधिकतम ५० लाख रुपैयाँ रकम नवप्रवर्तन सुरुवाती पुँजीका रूपमा कर्जा उपलब्ध गराइने पनि कार्यविधिमा उल्लेख छ । कर्जा स्वीकृत गर्दा बैंकले आविष्कारक, उद्यमी वा व्यवसायीको जमानी, व्यावसायिक कार्ययोजना, सम्झौता तथा परियोजनालाई कर्जा धितोका रूपमा लिन सक्नेछन् । कार्यविधिमा कर्जाको अन्तिम किस्ताबापतको रकम प्राप्त गरेको एक वर्षभित्र कर्जा सम्झौतामा उल्लेख भएबमोजिम साँवा भुक्तानीको किस्ता बुझाउने अवधि सुरु हुने व्यवस्था कार्यविधिमा छ । कर्जा लिएको चार वर्षभित्र कर्जा चुक्ता गर्नुपर्ने व्यवस्था पनि छ ।"
निजी क्षेत्रले माग्यो राहत प्याकेज,"काठमाडौं (कास) निजी क्षेत्रका प्रतिनिधिहरूले कोभिड१९ ले पारेको प्रभाव न्यूनीकरण गर्न साना उद्यमी व्यवसायी लक्षित राहत प्याकेज ल्याउन सरकारसमक्ष माग गरेका छन् । अर्थमन्त्री विष्णु पौडेलसँग बुधबार मन्त्रालयमा भएको भेटमा नेपाल उद्योग वाणिज्य महासंघका नवनिर्वाचित पदाधिकारीले साना उद्यमी व्यवसायीका लागि राहत प्याकेज ल्याउन आग्रह गरे । उक्त अवसरमा महासंघका अध्यक्ष शेखर गोल्छाले कोभिड संकटमा महासंघले दिएका कतिपय सुझाव बजेट तथा मौद्रिक नीतिमार्फत सम्बोधन भए पनि स्थानीय तहमा रहेका साना उद्यमी व्यवसायीले मौद्रिक नीतिमार्फत दिइएको सुविधा नपाएको गुनासो गरे । स्थानीय तहमा साना उद्यमी व्यवसायीले मौद्रिक नीतिमार्फत दिइएका सुविधा कार्यान्वयन गर्न वाणिज्य बैंकले आनाकानी गरिरहेको सुनिएको छ, गोल्छाले भने, मौद्रिक नीतिमार्फत दिइएको सुविधा अक्षरशः पालना हुनुपर्छ ।सरकारले साना उद्यमी व्यवसायी लक्षित छुट्टै राहत प्याकेज ल्याउनुपर्ने आवश्यकता भएको उनको टिप्पणी छ । साना र कमजोर उद्यमलाई पुनरुत्थान गर्ने गरी सरकारले राहन प्याकेज ल्याउनुपर्छ, अध्यक्ष गोल्छाले भने । अर्थतन्त्र पुनरुत्थानका लागि महासंघले विज्ञको समेत सहयोगमा अनुसन्धानमा आधारित रहेर सुझाव तयार गरी सरकारलाई पेस गर्ने तयारी गरेको उनले जानकारी दिए । महासंघले अन्तर्राष्ट्रिय संस्थाको समेत सहयोगमा मुलुकको भिजन डकुमेन्ट तयार गरिरहेको पनि उनले बताए । महासंघका नवनियुक्त पदाधिकारीलाई स्वागत गर्दै अर्थमन्त्री पौडेलले सरकारले निजी क्षेत्रसँगको सहकार्यलाई बढाउने प्रतिबद्धता जनाए । महासंघसँग नियमित र संस्थागत संवादका माध्यमबाट अघि बढ्ने स्पष्ट पार्दै उनले मौद्रिक नीतिमार्फत सम्बोधन गरिएका नीति तथा कार्यक्रमको प्रभावकारी कार्यान्वयनमा सरकारको समेत जोड रहेको बताए ।"
स्वदेशी नटिक्दा भारतीय मजदुरकै भर,"जगदम्बा स्पिनिङ उद्योगले प्रत्येक वर्ष कामदार खोज्दै उद्योग सञ्चालनका लागि रोजगारीसहित तालिम दिएर काम सिकाउँछ । काम जानेका श्रमिकको अभाव उद्योगमा हुन नदिन उसले अदक्ष कामदारलाई तालिम दिँदै दक्ष बनाउने गरेको हो । तर काम गर्न जानेका कामदार अभावको समस्या भने उद्योगले बर्सेनि झेल्दै आएको छ । काम सिकेर दक्ष बनेका श्रमिक अन्यत्र पलायन हुनु र काम सिकेका कैयौं स्थानीय कामदारले काममा निरन्तरता नदिनुले उद्योगले काम सिकाएर दक्ष बनाए पनि कामदारको अभाव हुने गरेको हो । काम नजानेका कामदारलाई रोजगारी दिएर काम सिकाउँदै उद्योगलाई आवश्यक जनशक्ति उद्योगभित्रै तयार गर्ने क्रम १४ वर्षदेखि जारी छ, स्पिनिङ उद्योगका सञ्चालक निर्देशक चिरञ्जीवी रायमाझीले भने, काम जानेपछि अन्य उद्योगमा जाने र अनुकूल परेका बेलामा मात्र काम गर्न आउने प्रवृत्तिले उद्योग सञ्चालनमा समस्या हुने गरेको छ । उद्योग सञ्चालन भएयता करिब ६ हजार जना कामदारलाई तालिम दिँदै काम सिकाइएको उनले बताए । निर्देशक रायमाझीका अनुसार उद्योगलाई पूर्ण क्षमतामा सञ्चालन गर्न २४ सै घण्टा करिब एक हजार जना कामदार आवश्यक पर्छन् । तर उद्योगमा भने ५ सयको हाराहारीमा मात्र कामदार कार्यरत छन् । आवश्यकताअनुरूपका कामदार नभएकै कारण उत्पादित वस्तुको माग बजारमा उच्च भए पनि ४० देखि ६० प्रतिशत उत्पादन क्षमतामा मात्रै उद्योग सञ्चालन भइरहेको उनले बताए । फाइबरबाट धागो बनाउने क्रममा कामदारले गर्नुपर्ने कामबारे उद्योगले तालिम दिँदै सीप सिकाउने गर्छ । एक जना कामदारलाई रोजगारीसहित तीनमहिने प्रशिक्षण दिँदा न्यूनतम् पनि ४५ हजार रुपैयाँ खर्च लाग्ने दाबी उद्योगको छ । ५० प्रतिशतभन्दा बढी उत्पादन बाह्य मुलुकमा निर्यात हुने गर्छ ।स्पिनिङ उद्योग नजिकै भैरहवालुम्बिनी औद्योगिक करिडोरमा सञ्चालित अर्को उद्योग जगदम्बा सेन्थेटिक्समा पनि यही समस्या छ । प्लास्टिकका बोरा उत्पादन गर्ने यो उद्योगले पनि धेरै जनालाई उद्योगमा गर्नुपर्ने काम सिकाएर रोजगारी दिन्छ । काम सिकेपछि कामदार अन्यत्र काम गर्ने भन्दै पलायन हुन्छन् । काम सिकेका स्थानीय कामदार आफूलाई पैसाको खाँचो पर्दा मात्रै काममा आउने प्रवृत्तिले उद्योग सञ्चालका लागि कामदारको जहिले पनि अभाव हुने गर्छ । नेपालमा सेन्थेटिक्स उद्योग चलाउन जान्ने कामदार धेरै नभएकाले कामदार खोजेर उद्योगमा ल्याएपछि सिकाएर दक्ष बनाउने हो, सेन्थेटिक्स उद्योगका व्यवस्थापक रतन आचार्यले भने, तलब दिएर काम सिकाएका कामदार धेरै तलब पाइने प्रलोभनमा भारततर्फ जाने र स्थानीयले काम छाड्ने प्रवृत्तिले गर्दा नचाहेर पनि भारतीय कामदार खोज्नुपर्ने अवस्था आउने गर्छ । उनका अनुसार उद्योग सञ्चालन भएयता १२ देखि १५ हजार जना कामदारलाई उद्योगले काम सिकाएकामा यतिबेला करिब पाँच सय कामदार छन् । आठ सय जना कामदार उद्योगलाई आवश्यक पर्छ । थोरै संख्यामा रहेका कामदारलाई नै फकाएर ओभरटाइम दिँदै उद्योग धानिएको छ । काम सिकेपछि अधिकांश कामदार भारतको गुजरात, दिल्ली, अहमदावाद, रुद्रपुरलगायत स्थानमा जाने गरेका छन् । काम सिकेपछि कामदार अर्को उद्योगमा पलायन हुने र स्थानीय कामदारले काममा निरन्तरता नदिने स्वदेशी कामदारको प्रवृत्तिबाट स्पिनिङ र सेन्थेटिक्स उद्योग मात्र होइन, तराई क्षेत्रमा सञ्चालित सिमेन्ट, स्टिल, खाद्यान्नलगायत अन्य प्रकृतिका उद्योग पनि पीडित हुने गरेका छन् । काम जानेका नेपाली कामदारलाई समान प्रकृतिका भारतीय उद्योगमा लैजान उद्योगका कामदार उपलब्ध गराउने जिम्मा लिएका भारतीय ठेकेदार नेपाली श्रम बजारमा आउने गरेका छन् । उनीहरूले नेपाली कामदारलाई नेपालमा भन्दा केही धेरै पारिश्रमिक दिलाउने प्रलोभन दिने गर्छन् । तर वास्तविकतामा भने २४ सय रुपैयाँको मात्र फरक हुने नेपाली व्यवसायीको दाबी छ । व्यवसायीका अनुसार २४ सय रुपैयाँको प्रलोभनमा बिदेसिनुभन्दा आफ्नै घर परिवारसँगै रहेर काम गर्नु श्रमिकको हितमा हुन्छ । यता नेपालका उद्योग कामदारको अभावले ठेकेदारमार्फत भारतीय कामदारलाई ल्याएर रोजगारी दिन बाध्य हुने गरेका छन् । जसका कारण नेपाली कामदारको स्थान भारतीय कामदारले लिँदै जान थालेका छन् । स्वदेशका कामदारको सट्टा भारतीय कामदारलाई ल्याउन व्यवसायी आकर्षित हुने अवस्था सिर्जना हुने गरेको छ । नेपाली श्रमिक रहेको उद्योगमा विभिन्न पेसागत हकहितको माग उठाउँदै विभिन्न श्रमिक संगठनका नाममा हुने बन्द हडतालले उद्योग सञ्चालनमा अवरोध सामना गर्नुपर्ने अनुभव व्यवसायीसँग छ । लकडाउन र सिमाना सिल भएकाले यतिबेला भने नेपाली उद्योग (उद्योग सञ्चालन गर्ने मुख्य प्राविधिक कामदारबाहेक) नेपाली कामदारमै निर्भर छन् । नेपालका उद्योगमा मजदुर तथा कामदारको अभावले गर्दा कुनै पनि उद्योग क्षमताअनुरूप सञ्चालन हुन सकेका छैनन् । सिमाना खुल्नासाथ नेपालमा कार्यरत कामदार भारतीय बजारमा पुग्ने ताकमा रहेको व्यवसायी बताउँछन् । सिमेन्ट, सेन्थेटिक्स, स्पिनिङ, स्टिल, प्लाइउड, खाद्यान्नसहित २६ वटा उद्योग रहेको लुम्बिनी करिडोरमा मात्रै प्रत्यक्ष र अप्रत्यक्ष गरी करिब पाँच हजार कामदार कार्यरत छन् । यसैगरी भैरहवापरासी औद्योगिक करिडोर, भैरहवाबुटवल औद्योगिक करिडोरमा समेत गरी झन्डै पाँच दर्जन उद्योग सञ्चालनमा छन् ।"
आठ महिनापछि सुरु हुँदै पर्वतीय उडान,"काठमाडौं (कास) विदेशी पर्यटकका लागि आकर्षक मानिने पर्वतीय उडान (माउन्टेउन फ्लाइट) आठ महिनापछि पुनः सुरु हुँदै छ । यसअघि आन्तरिक उडान खुलिसकेको छ ।लकडाउनपछि सरकारले पर्यटक आगमनमा रोक लगाएसँगै चैतदेखि पर्वतीय उडान पनि बन्द भएको थियो । पर्वतीय उडानमा सर्वाधिक विदेशी यात्रु उडाउने बुद्ध तथा यती एयरलाइन्सले आन्तरिक पर्यटकलाई लक्ष्य गरेर शनिबारदेखि पर्वतीय उडानको घोषणा गरेका छन् । शिथिल पर्यटन क्षेत्रलाई चलायमान बनाउन दुवै वायु सेवाले नेपालीलाई लक्ष्य गर्दै एउटा टिकट खरिदमा अर्को सित्तैमा दिने घोषणा गरेका छन् ।लामो बन्दाबन्दीपछि बुद्धले पुनः पर्वतीय उडान सुरु गरेर शिथिल अवस्थामा रहेको पर्यटनलाई यसले थोरबहुत गति प्रदान गर्नेछ, आइतबार जारी विज्ञप्तिमा भनिएको छ, आउँदो शनिबारदेखि सुरु हुने यो माउन्टेन फ्लाइटको उडान करिब एक घण्टाको हुनेछ । यती एयरलाइन्सले पनि आन्तरिक पर्यटकीय गतिविधि बढाउन केही समयअघि विभिन्न गन्तव्यका लागि न्यूनतम मूल्यका आकर्षक भ्रमण प्याकेज ल्याएको उल्लेख गरेको छ । उच्च सतर्कता अपनाएर सस्तो मूल्यमा उडान सुरु गर्न लागिएको जनाएको छ ।गाउँदै नेपाली गाथा, हेरौं आफ्नै सगरमाथा नारा दिइएको पर्वतीय उडानमा यतीले नेपाली यात्रु र नेपालमा बसोबास गर्ने विदेशी तथा भारतीय नागरिकका लागि छुट्टाछुट्टै उडान प्याकेज घोषणा गरेको एयरलाइन्सका प्रवक्ता सुदर्शन बर्तौलाले बताए । यतीले नेपाली यात्रुका लागि ८ हजार ९ सय ९९ र नेपालमा बसोबास गर्ने वा काम गर्ने विदेशी तथा भारतीय यात्रुका लागि १३ हजार ४ सय ९९ मा दुई वटा टिकट दिने जनाएको छ । यसअन्तर्गत यात्रुले झ्यालको एउटा टिकट किन्दा सँगै रहेको सिटको अर्को टिकट निःशुल्क पाउनेछन् ।"
एनसेलको भ्वाइस प्याक,काठमाडौं (कास) एनसेल आजियाटाले दुई वटा नयाँ भ्वाइस प्याक ल्याएको छ । प्याकअन्तर्गत ग्राहकले आवश्यकताअनुसार एक घण्टा र तीन दिनको समय सीमा भएको भ्वाइस प्याक लिन सक्छन् । एक घण्टाको भ्वाइस प्याकअन्तर्गत ग्राहकले करसहित १७ रुपैयाँमा ६० मिनेट अन नेट टक टाइमको फाइदा लिन सक्छन् । ग्राहकले तीन दिनको समयसीमा रहेको २२५ मिनेट टक टाइमको प्याक कर सहितमात्र ४८ रुपैयाँमा लिन सक्ने कम्पनीले जनाएको छ ।
ईसेवाबाट बिमा रकम तिर्ने सुविधा,काठमाडौं (कास) वैदेशिक रोजगारीमा जाँदा भुक्तानी गर्नुपर्ने बिमा र कल्याणकारी कोषको रकम अब ईसेवादेखि भुक्तानी गर्न सकिने भएको छ । वैदेशिक रोजगारमा जाँदा ईसेवा खाता भएका व्यक्तिले सीधै ईसेवाबाट भुक्तानी गर्न सक्छन् । सन नेपाल लाइफ इन्स्योरेन्सले जारी गर्ने वैदेशिक रोजगार म्यादी बिमा रकम ईसेवामार्फत भुक्तानी गर्न सकिने कम्पनीले जानकारी दिएको छ । यस्तै कल्याणकारी कोषको रकम व्यक्तिगत र संस्थागत दुवै किसिमको भुक्तानी गर्न सकिन्छ ।
मोबाइल बैंकिङबाटै खाता खोल्न सकिने,काठमाडौं (कास) एनआईसी एसिया बैंकका ग्राहकले बैंकको मोबाइल बैंकिङबाटै मुद्दती खाता खोल्न सक्ने सेवाको सुरु भएको छ । यसका लागि ग्राहकले बैंकको मोबाइल एपमा रहेको फिक्स्ड डिपोजिट आइकनमा ट्याप गरी जुनै समयमा खाता खोल्न सक्छन् । यसमा ग्राहकले तीन महिनादेखि अधिकतम १० वर्षभन्दा बढी समयका लागि व्यक्तिगत मुद्दती निक्षेप गर्न सक्ने बैंकले जनाएको छ ।
एनएमबीलाई बैंक अफ दि इयर २०२०,"काठमाडौं (कास) एनएमबी बैंक बैंक अफ दि इयर २०२० बाट सम्मानित भएको छ । बैंकलाई दि फाइनान्सियल टाइम्स लन्डनले वर्ष २०२० का लागि नेपालकै उत्कृष्ट बैंकका रूपमा यो सम्मान प्रदान गरेको हो । बैंकले यो सम्मान गत चार वर्षमा तेस्रो पटक प्राप्त गरेको जानकारी दिएको छ । बैंकले आफ्नो कर्जा लगानीलाई नवीकरणीय ऊर्जा, कृषि र साना तथा मझौला व्यवसायजस्ता प्राथमिक क्षेत्रमा वृद्घि गरिरहेको बताएको छ ।"
चौरजहारी नगरबीच कर्जा सम्झौता,काठमाडौं (कास) राष्ट्रिय वाणिज्य बैंक र रुकुम पश्चिमको चौरजहारी नगरपालिकाबीच सहुलियतपूर्ण कर्जामा सहकार्य गर्नेसम्बन्धी सम्झौता भएको छ । बैंकका प्रमुख कार्यकारी अधिकृत किरणकुमार श्रेष्ठ र चौरजहारी नगरपालिकाका प्रमुख विशाल शर्माले सम्झौतापत्रमा हस्ताक्षर गरे । सम्झौतापछि नगरपालिकाले व्यावसायिक कृषि तथा पशुपन्छी कर्जा कार्यान्वयनका लागि उद्यम तथा व्यवसाय गर्न चाहनेलाई कर्जाको लागि सिफारिस गर्नेछ । नगरपालिकाले सिफारिस गरेका उद्यमीलाई बैंकले नियमानुसार १० लाख रुपैयाँसम्म सहुलियपूर्ण कर्जा लगानी गर्नेछ ।
शिशु जन्मिएपछि बलात्कार घटना सार्वजनिक,ओखलढुंगा (कास) एक किशोरीले शिशु जन्माएपछि बलात्कारको घटना सार्वजनिक भएको छ । चम्पादेवी गाउँपालिकाकी १४ वर्षीयाले शिशु जन्माएकी हुन् । उनलाई बलात्कार गरेको आरोपमा चम्पादेवी२ का २९ वर्षीय वीरबहादुर मगर मंगलबार पक्राउ परेका छन् । किशोरीले आफू २०७६ फागुन २८ गते बलात्कृत भएको बताएकी छन् । घरमा कोही नभएको समयमा बलात्कार गरेको परिवारका सदस्यको भनाइ छ । उनी बिरामी भएपछि रामेछापको मन्थलीस्थित तामाकोसी अस्पतालमा उपचारका लागि लगिएको थियो । उनले अस्पतालमा मंसिर १३ गते बच्चा जन्माएकी हुन् । उनीसँग सोधपुछ गरेपछि बलात्कृत भएको थाहा भएको र सोमबार उजुरी दिएको परिवारको भनाइ छ । उजुरीका आधारमा आरोपितलाई पक्राउ गरी अनुसन्धान थालिएको जिल्ला प्रहरी कार्यालयका प्रहरी निरीक्षक शिव कट्टेलले बताए ।
"लिभरपुल नकआउटमा, रियल निराश","लन्डन (रोयटर्स) लिभरपुल र एफसी पोर्टोले मंगलबार युरोपेली च्याम्पियन्स लिग फुटबलमा अन्तिम १६ को यात्रा तय गरेका छन् । समूह चरणको अन्तिम दोस्रो खेल भने रियल म्याड्रिडका लाग सुखद रहेन । कीर्तिमान १३ पल्टको विजेता रियल प्रतियोगिताको लिग चरणमै रोकिने डर तयार भएको छ । साख्तर डोनेस्कले रियलमाथि २० को नतिजा निकालेपछि यो स्थिति बनेको हो । एनफिल्डमा भएको खेलमा किशोर खेलाडी कर्टिस जोन्सले ५८औं मिनेटमा गरेको निर्णायक गोलको मदतमा लिभरपुलले अयाक्सलाई १० ले हराएर नकआउट चरण तय गरेको हो । यो जितपछि योर्गन क्लोपको टिम समूह डी को शीर्षस्थानमा रहने निश्चित भएको छ । समूहको अर्को खेलमा एटलान्टा भने मिड्जल्यान्डको हातबाट ११ को बराबरीमा रोकियो । यो नतिजाले पनि लिभरपुललाई फाइदा पुगेको हो । अयाक्स दोस्रो स्थानमा रहेको एटलान्टाभन्दा एक अंक पछाडि छ । अब अयाक्सलाई अर्को चरण पुग्न एटलान्टालाई अन्तिम लिग खेलमा हराउनुपर्नेछ । समूह सी मा पोर्टो र म्यानचेस्टर सिटीले गोलरहित बराबरी खेलेका छन् । यो नतिजापछि सिटी समूहको शीर्षस्थानमा रहने निश्चित भएको छ भने पोर्टोको पनि दोस्रो स्थान पक्का भएको छ । समूहकै अर्को खेलमा मार्सेले ओलम्पियाकोसलाई २१ ले हरायो । दुवै टिमको समान ३ अंक छ । उनीहरूको अगाडि बढ्ने सम्भावना समाप्त भएको छ । समूह ए मा एट्लेटिको म्याड्रिडले बायर्न म्युनिकसँग ११ को बराबरी खेल्यो । एट्लेटिकोले अब अर्को चरण पुग्न अन्तिम खेल कुर्नुपर्नेछ । थोमस मुलरले खेलको अन्त्यतिर पेनाल्टीमा गोल गरेपछि एट्लेटिको निराश हुनुपरेको हो । जाओ फेलिक्सले २६औं मिनेटमा गोल गर्दै एट्लेटिकोलाई अग्रता दिलाएपछि टिम अर्को चरण पुग्ने अवसर बनेको थियो, तर त्यो पूरा हुन पाएन । समूहको अर्को खेलमा साल्सबर्गले लोकोमोटिभ मस्कोलाई ३१ ले हरायो । समूह बी मा रियल म्याड्रिड भने साख्तरको हातबाट निराश हुनुपरेको हो । समूह चरणमा एक खेल बाँकी छँदा रियलको अन्तिम १६ पुग्ने नपुग्ने अन्योल कायम छ । रियल समूहको तेस्रो स्थानमा छ । यसबाट छनोट हुने टिमको समीकरण खुला छ । साख्तरका लागि डेनटिन्हो र मनोर सलोमनले गोल गरे । समूहको अर्को खेलमा इन्टर मिलानले बोरुसिया मुन्छेनग्लाडबाखलाई ३२ ले हरायो । त्यसमा रोमेलु लुकाकुले दुई गोल गरे । यो जितले इन्टरको नकआउट चरण पुग्ने सम्भावना कायम रहेको छ । मुन्छेनग्लाडबाख ८ अंकसहित समूहको शीर्षस्थानमा छ भने त्यसपछि समान ७ अंकमा साख्तर र रियल रहेका छन् । इन्टरसँग भने ५ अंक छ । अब अन्तिम चरणको खेलपछि मात्र समूहको अन्तिम अवस्था तयार हुनेछ । खेलपछि रियल प्रशिक्षक जिनेदिन जिदानले हारमा निराशा पोखे, तर अझै आफ्नो खेलाडीमा विश्वास भएको दाबी गरे । उनले भने, अहिले पनि म बलियो महसुस गरिरहेको छु । म शतप्रतिशत योगदान दिनेमा विश्वास गर्छु । मैले आफ्ना खेलाडीबाट यस्तै प्रदर्शनको विश्वास छ । हामीले आफ्नो टिमको क्षमतालाई अविश्वास गर्नुहुन्न । अब हाम्रो ध्यान अर्को खेलमा केन्द्रित हुनुपर्छ । हारको नतिजामा केन्द्रित भएर मात्र केही हुने होइन । क्लबको अहिलेको स्थितिमा मैले राजीनामा दिनुपर्ने कुनै कारण छैन ।"
बडीबिल्डिङहरू बेंग्लोरतिर,"काठमाडौं (कास) भारतको बेंग्लोरमा डिसेम्बर ५ मा हुने अन्तर्राष्ट्रिय बडीबिल्डिङ च्याम्पियनसिपको मसल मेनियामा नेपालका चार खेलाडीेले भाग लिने भएका छन् । नेपालका रोजिन वज्राचार्य, धिरज घर्तीमगर, प्रकाश केसी र शुभम थापाले प्रतिस्पर्धा गर्ने छन् । नेपाली फिटनेस टिमका सदस्य रोजिनलाई भने तारकेश्वर युवा क्लबले बुधबार बिदाइ गरेको छ । रोजिनलाई नागार्जुन नगरपालिकाका प्रमुख मोहनबहादुर बस्नेत र तारकेश्वर युवा क्लबका अध्यक्ष सन्तोष बुढाथोकीले बिदाइ गरे ।"
छनोट समितिमा कर्माचार्य,काठमाडौं (कास) नेपाली राष्ट्रिय क्रिकेट टोलीका पूर्वकप्तान उत्तम कर्माचार्यलाई छनोट समिति संयोजकमा नियुक्त गरिएको नेपाल क्रिकेट संघ (क्यान) ले बुधबार जनाएको छ । आफ्ना उपाध्यक्ष राजुबाबु श्रेष्ठ संयोजक रहने गरी क्यानले क्रिकेट समिति बनाइएको जनाएको छ । मंसिर १५ मा बसेको क्यानको कार्यसम्पादन समितिको बैठकले यस्तो निर्णय गरेको र दुवै समितिमा अन्य सदस्यहरू आगामी बैठकबाट थपिने क्यानले बताएको छ ।

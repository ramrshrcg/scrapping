शीर्षक,विवरण
अश्विनसामु अस्ट्रेलियालाई गाह्रो,एडिलेड (रोयटर्स) भारतले अस्ट्रेलियाविरुद्धको पहिलो दिवारात्रि टेस्टको शुक्रबार दोस्रो दिनको समाप्तिमा महत्त्वपूर्ण ६२ रनको अग्रता लिएको छ । भारतले आफ्नो दोस्रो इनिङ्स सुरु गर्दै एक विकेट गुमाएर ९ रन बनाएको छ । त्यसमा मयंक अग्रवालले ५ र नाइटवाचम्यान जसप्रित बुमराह शून्यमा नटआउट छन् । यसअघि अस्ट्रेलिया आफ्नो पहिलो इनिङ्समा १ सय ९१ रन बनाएको थियो । त्यसमा कप्तान तथा विकेटकिपर टिम पेनले सर्वाधिक ७३ रन बनाए । घरेलु टिमलाई सस्तोमा समेट्न स्पिनर रविचन्द्रन अश्विनले महत्त्वपूर्ण भूमिका खेले । उनले ५५ रन खर्चेर ४ विकेट लिए । उमेश यादवले तीन र बुमराहले दुई विकेट लिए । भारत भने आफ्नो पहिलो इनिङ्समा २ सय ४४ रन बनाएर अलआउट भएको थियो । अस्ट्रेलियाली बलरमध्ये मिचेल स्टार्कले ५३ रनमा ४ विकेट लिए । भारतले ६ विकेट गुमाई २ सय ३३ रनबाट अगाडि खेल्न सुरु गरेको थियो ।
पिस थ्रु स्पोर्ट्स कमिसन,"काठमाडौं (कास) नेपाल ओलम्पिक कमिटीअन्तर्गत शुक्रबार पिस थ्रु स्पोर्ट्स कमिसन गठन गरिएको छ । कीर्तिपुर नगरपालिकाका मेयर रमेश महर्जनको अध्यक्षतामा गठित कमिसनका सदस्यमा अञ्जु भट्टराई, चन्द्रप्रकाश घर्ती, ज्ञानेन्द्र महर्जन, कृष्ण घिसिङ, नयना शाक्य, ऋतु ग्याम्दाङ, समीरबहादुर सिंह, सूर्यबहादुर जोशी, उपेन्द्र थापा र युवराज सुनुवार छन् । सुष्मा राजभण्डारी विशेष आमन्त्रित सदस्यमा रहने छन् । अध्यक्ष महर्जनले खेलकुदको माध्यमबाट समाजमा शान्ति स्थापनाका लागि विभिन्न कार्यक्रम गर्ने बताएका छन् ।"
बन्दोबस्तीबिनै बीओपी,"सशस्त्र र नेपाल प्रहरीले रासन र लत्ताकपडाको स्केलमा मौसमी प्रतिकूलता र अनुकूलता अनुसार परिमार्जन गर्नुपर्ने माग अघि सारेका छन्, यसलाई समयसापेक्ष बनाउनुपर्छ भन्ने कुरा पनि आएको छ, उनले भने, तर यसमा तत्कालै निर्णय हुने सम्भावना छैन । त्यसैले अहिलेकै प्रावधानअनुसार व्यवस्थापन गर्न भनेका छौं । आगामी वर्ष रासन र लत्ताकपडाको स्केल समयसापेक्ष बनाउने विषयमा गृहले सहसचिव थानेश्वर गौतमको संयोजकत्वमा अध्ययन समिति बनाएको छ । पछिल्लो पटक उच्च हिमाली क्षेत्रका बीओपीलाई २ देखि ६ महिनासम्म पुग्ने गरी रासन भण्डारण गर्न निर्देशन दिइएको छ । सशस्त्र प्रहरीले अल्पकालीन, मध्यकालीन र दीर्घकालीन रणनीति तय गर्दै चीनतर्फ १५ र भारततर्फ ४ सय ८५ ठाउँमा बीओपी स्थापना गर्ने गरी काम अघि बढाएको छ । तर बीओपी थप्नुअघि न भौतिक संरचना विकासमा अध्ययन पुगेको छ, न साधनस्रोत व्यवस्थापन र जनशक्ति थपमा कुनै अध्ययन र समीक्षा नै भएको छ । उच्च हिमाली भेगमा खटिने जनशक्तिको स्वास्थ्य अवस्थाबारे पनि पर्याप्त ध्यान पुगेको छैन । पछिल्लो पटक सशस्त्रले दम, मुटु, मिर्गौलालगायतमा समस्या देखिएका दीर्घरोगी कर्मचारीलाई हिमाली भेगमा नखटाउन अनौपचारिक अध्ययन थालेको छ तर त्यसअनुसारको नीति कहिले बन्ने टुंगो छैन ।सरकारले खटाएपछि कार्यस्थल पुगेका सशस्त्र प्रहरीका युनिटहरू उच्च हिमाली भेगमा बढ्दो चिसोसँगै ड्युटीमा छ । बास र बन्दोबस्तीका सामानको उचित व्यवस्थापन नहुँदा भने जिम्मेवारीमा खरो उत्रिन उनीहरूलाई निकै गाह्रो परेको छ ।"
संसद् अधिवेशन बोलाउन कांग्रेसको माग,"काठमाडौं (कास) प्रमुख प्रतिपक्षी कांग्रेसले संसद्को हिउँदे अधिवेशन तत्काल आह्वान गर्न सरकारसँग माग गरेको छ । कांग्रेस संसदीय दल कार्यसमितिको शुक्रबार बसेको बैठकले अधिवेशन आह्वानमा भइरहेको आलटालप्रति आपत्ति जनाउँदै आफ्नो राजनीतिक स्वार्थका लागि संसद्लाई लामो समय बन्धक नबनाउन प्रधानमन्त्री केपी शर्मा ओलीलाई आग्रह गरेको छ । यसअघिको पदाधिकारी बैठकले पनि संसद् अधिवेशन तत्काल बोलाउन माग गरेको थियो । कांग्रेस सभापति शेरबहादुर देउवाले आफ्नो पार्टीको सांसद संख्या २५ प्रतिशत नपुगेकैले अधिवेशनका लागि राष्ट्रपतिकामा समावेदन गर्न नसकेको बताएका छन् । दसैंअघि कांग्रेसले अधिवेशनका लागि समावेदन गर्ने निर्णय गरेको थियो । संसद्मा कांग्रेस एक्लैको २५ प्रतिशत संख्या नभएकाले अन्य दलसँग यस विषयमा छलफल भएको थियो, बैठकपछि देउवाले सामाजिक सञ्जालमा लेखेका छन्, तर, ती छलफलले सार्थकता नपाएकाले विशेष अधिवेशन माग गर्ने प्रक्रिया सुरु गर्न सकेनौं । अब तत्काल नियमित संसद् अधिवेशन बोलाउन माग गर्छु ।सरकारले पुस १७ भित्र अधिवेशन बोलाउनुपर्ने संवैधानिक व्यवस्था छ । संविधानले एउटा अधिवेशन र अर्को अधिवेशनको अन्तर ६ महिनाभन्दा बढी हुन नहुने व्यवस्था गरेको छ । वर्षे अधिवेशन अन्त्य भएको पुस १७ गते ६ महिना पुग्छ । विगतमा संवैधानिक सीमाभन्दा अघि नै संसद् बैठक बोलाउने अभ्यास थियो । यस पटक प्रधानमन्त्री ओलीले नै संसद् अधिवेशन बोलाउन अनिच्छा देखाइरहेका छन् । सरकारसँगको परामर्शमा राष्ट्रपतिले संसद् अधिवेशन बोलाउने संवैधानिक प्रचलन छ । कांग्रेसले जनताको आवाज उठाउने र कानुन बनाउने संसद्लाई सरकारले अप्रत्याशित ढंगले स्थगन गरेको र जनप्रतिनिधि तथा संसद्को भूमिकालाई संकुचित पारेको जनाएको छ । लामो समय संसद्लाई बन्धक बनाएर ओलीले अध्यादेशबाट शासन गर्न चाहेको कांग्रेस संसदीय दलका प्रमुख सचेतक बालकृष्ण खाँणले बताए । संसद् नबोलाउने र एकपछि अर्को अध्यादेश ल्याउने प्रधानमन्त्री ओलीको कदम सर्वसत्तावाद र निरंकुशताको उपज हो, उनले भने, संसद् अधिवेशन बोलाउन प्रतिपक्षी दलले बारम्बार आग्रह गर्दा पनि सरकारले सुनेको छैन । कांग्र्रेसले प्रधानमन्त्री ओलीले एक पटक अस्वीकृत गरिसकेको संवैधानिक परिषद् (काम, कर्तव्य र अधिकारं) सम्बन्धी कार्यविधि संशोधन अध्यादेशलाई फेरि ल्याई राज्यको शक्ति पृथकीकरण, नियन्त्रण तथा सन्तुलनको मर्मलाई ध्वस्त पार्न खोजेको जनाएको छ ।"
ओली प्रवृत्तिको प्रतिवाद गर्न निर्देशन,"काठमाडौं (कास) प्रधानमन्त्री केपी शर्मा ओलीको कार्यशैलीमाथि निरन्तर आपत्ति जनाउँदै आएको नेकपाको असन्तुष्ट समूहले प्रदेशस्तरीय भेला गर्दै ओली प्रवृत्तिको प्रतिवाद गर्न आफू निकटहरूलाई निर्देशन दिएको छ । अध्यक्ष पुष्पकमल दाहाल र माधव नेपालले शुक्रबार जनवर्गीय संगठनको कार्यालय पेरिसडाँडामा प्रदेश १ का आफूनिकट जिल्ला अध्यक्ष, सचिव र केन्द्रीय सदस्यहरूको भेला गरी संगठित विरोधमा उत्रिन निर्देश गरेका हुन् । गत साता वाग्मती प्रदेशस्तरीय भेला गरेको दाहालनेपाल समूहले यो साता प्रदेश १ को भेला आयोजना गरेको हो । पार्टीभित्र सहमति खोज्नका लागि स्थायी कमिटी बैठक पर सारिरहेका बेला दुवै समूहले गुटगत गतिविधिलाई जारी राख्दै आफ्नो शक्ति सञ्चयलाई निरन्तरता दिएका हुन् । भेलालाई सम्बोधन गर्दै अध्यक्ष दाहालले अध्यादेश फिर्ता गर्ने पार्टी स्थायी कमिटीले निर्णय गरे पनि त्यससम्बन्धी प्रक्रिया नबढाएको भन्दै प्रधानमन्त्री ओलीको तीव्र आलोचना गरे । अध्यादेश फिर्ताको प्रक्रियामा जानुको साटो बिहीबार परिषद्को बैठक राख्ने प्रयत्न गरेपछि दाहालले आपत्ति जनाएका थिए । अब पनि फिर्ता नलिए त्यसबाट उत्पन्न हुने परिणाम ओलीले नै भोग्नुपर्ने उनको चेतावनी थियो ।उनले ओलीबाट पटकपटक धोका पाएको बताए । दुई अध्यक्ष मिलेर जाँदा मात्र नभएकाले अब सचिवालय र स्थायी कमिटीका बहुमत सदस्यको धारणालाई बोकेर अघि बढ्ने प्रतिबद्धता दाहालले जनाएका थिए । दाहालले पार्टीमा आफू र ओलीले राखेका दुईवटा प्रस्तावका बारेमा पनि बोलेका थिए । त्यसक्रममा उनले आफ्नो प्रस्तावमा विधि पद्धतिमा आइरहेको विचलनलाई सच्याउन जोड दिएको दाबी गरेका थिए तर ओलीले त्यस्ता विषयलाई पदमा लगेर जोडेकामा आफ्नो आपत्ति रहेको बताए । वरिष्ठ नेता माधवकुमार नेपालले प्रधानमन्त्री ओलीको स्वेच्छाचारिता र एकाधिकारवादी सोचले सीमा नाघेको बताए । भेलामा सहभागी नेताहरूका अनुसार उनले ओलीले विधि, पद्धति नमानेर सबैको मानमर्दन गर्दै हिँडेकामा आपत्ति जनाएका थिए । प्रधानमन्त्री ओलीको शैलीमाथि नै धेरै टिप्पणी गरेका नेपालले पार्टी छ भन्ने ख्यालसमेत नगरी अघि बढ्न खोजेको बताए । खनालले पनि ओलीले विधि पद्धति नमानेको र स्वेच्छाचारी भएर हिँडेकाले सच्याउन जरुरी रहेको बताएका थिए । उनले आफूहरूले उठाएको विषय कुनै पदका लागि नभएको जनाए । दाहालनेपाल पक्षले यसअघि वाग्मती र काठमाडौंको थापाथली क्याम्पसमा युवाविद्यार्थीको भेला गरेको थियो । ओली समूहले पनि यसअघि प्रदेश १ को भर्चुअल भेला गरेको थियो । उक्त भेलामा ओलीले नै सम्बोधन गरेका थिए । ओली समूहको भेलाचाहिँ धेरैजसो मदन भण्डारी फाउन्डेसनको ब्यानरमा हुने गरेको छ । शनिबार ओली समूहले गण्डकी प्रदेशमा भेला गर्ने तयारी गरेको छ । दुवै पक्षले पार्टीमा जुनसुकै खालको परिस्थिति आउन सक्ने जोखिम भएकाले शक्ति सञ्चय र एकअर्कालाई दबाब बढाउन भेला गरेका हुन् । कोटेश्वर भेलापछि दाहालले साँझ प्रधानमन्त्री ओलीलाई भेटेका छन् । छलफलमा स्थायी कमिटीको निर्णय कार्यान्वयनको विषयमा केन्द्रित भए पनि कुनै ठोस सहमति भने भएको छैन । ओलीले अझै पनि दुवै दस्ताबेज फिर्ता लिएर साझा सहमतिको दस्ताबेज बनाएर जानुपर्ने प्रस्ताव गरिरहेका छन् । दाहाल भने स्थायी कमिटीमा दुवै प्रस्तावबारे छलफल गरेर निचोडमा पुग्नुपर्ने अडानमा छन् । स्थायी कमिटी बैठक आइतबारका लागि तय गरिएको छ ।"
देउवाले साथ दिएको आशंका,"काठमाडौं (कास) प्रधानमन्त्री केपी शर्मा ओलीले संवैधानिक परिषद् सम्बन्धी अध्यादेश फिर्ता लिन आनाकानी गरिरहनुमा कांग्रेस सभापति शेरबहादुर देउवाको भूमिका कारण हुन सक्ने आशंका गर्दै नेकपा अध्यक्ष पुष्पकमल दाहाल र वरिष्ठ नेता माधवकुमार नेपालले शुक्रबार कांग्रेस वरिष्ठ नेता रामचन्द्र पौडेलसँग छलफल गरेका छन् ।उखु किसानको आन्दोलनमा ऐक्यबद्धता जनाउन दिउँसो माइतीघर पुगेका पौडेल त्यहींबाट दाहाल र नेपालसँग भेट्न कोटेश्वर पुगेका थिए । स्रोतका अनुसार दाहालनेपालले कांग्रेस सभापति देउवाको भूमिका शंकास्पद रहेको भनाइ पौडेलसँग राखेका थिए । प्रधानमन्त्री ओलीले अध्यादेश जारी गरेलगत्तै बसेको पहिलो बैठकबाट अख्तियारलगायत आयोगहरूमा पदाधिकारी सिफारिस गरिएको र संसदीय सुनुवाइ समितिबाट पारित हुने निश्चित नभएपछि सार्वजनिक नगरिएको बुझाइ दाहालनेपाल पक्षको थियो । ओलीले अध्यादेश फिर्ता नलिएपछि हामीलाई देउवाजीको भूमिकामा पनि आशंका छ, दाहालनेपालको भनाइ उद्धृत गर्दै स्रोतले भन्यो, ओलीजी कतिसम्म अघि बढ्छन् थाहा छैन तर पछि हट्ने संकेत देखिएको छैन ।प्रधानमन्त्रीको बालुवाटारस्थित सचिवालयले अध्यादेश जारी गर्नमा प्रमुख प्रतिपक्षी दलको नेताले समेत स्वीकृति दिएको भनेर अनौपचारिक रूपमा जानकारी गराएका कारण पनि दाहालनेपाल पक्षलाई सशंकित बनाएको स्रोतले बतायो । पौडेलले संविधान, कानुनविपरीतका निर्णय र कदमलाई सभापतिको चाहनाले मात्रै साथ दिन नसक्ने बताएका थिए । संसद्को विशेष अधिवेशन बोलाउन कांग्रेसले यसअघि गर्दै आएको पहल कार्यान्वयनमा नआएको विषयमा समेत छलफलमा चर्चा भएको थियो ।"
ओम्नी प्रकरणबाट पन्छियो लेखा समिति,अख्तियारलाई सजिलोयसअघि पनि लेखा समितिले दिएका दर्जनौं निर्देशनहरू अख्तियार दुरुपयोग अनुसन्धान आयोगले पालना नगरेका उदाहरण छन् । वाइडबडी खरिद प्रकरणदेखि एन्फा अनियमिततामा गणेश थापामाथि कारबाहीका लागि लेखा समितिले गरेको छानबिन अख्तियारले अलपत्र पारिदिएको थियो । लेखाले त्यतिबेला उपसमिति नै गठन गरेर सबै तथ्य प्रमाण केलाएर संलग्नहरूबारे विस्तृत प्रतिवेदन तयार गर्थ्यो । प्रतिवेदन तयार गरेर प्रमाण जुटाउँदा त भ्रष्टाचारको फाइलमाथि अनुसन्धान नगरेको अख्तियारलाई यसपटक भने लेखा समितिले संकलित कागजात मात्रै पठाइदिएर झनै सजिलो बनाइदिएको छ । अख्तियार स्रोतका अनुसार लेखामा पुगेका अधिकांश कागजात यसअघि नै अख्तियारले संकलन गरिसकेको छ । राजनीतिज्ञ संलग्न भ्रष्टाचारको अनुसन्धानलाई सहज हुने गरी प्रमाण जुटाउने र निष्कर्ष निकाल्नुपर्ने महत्त्वपूर्ण संसदीय समितिले केबल कागजात संकलन गरेर आफ्नो जिम्मेवारीलाई खुम्च्याएको छ ।विभागले ओम्नीसँग १ अर्ब २४ करोड ६८ लाख ४८ हजार नेपाली रुपैयाँको सामान ल्याउने सम्झौता गरेको थियो । २०७६ साल चैत १४ गते ओम्नीले स्वास्थ्य सामग्री खरिदका लागि हिमालयन बैंकमा ५ लाख १६ हजार ९२२ अमेरिकी लडर बराबरको जमानत रकम राखेको थियो । १ सय २० रुपैयाँका दरले हिसाब गर्दा ६ करोड ३० लाख रुपैयाँ हुन्छ । त्यो रकम सरकारले जफत गरेको थियो । ओम्नीले स्वास्थ्य सेवा विभागसँग गरेको सम्झौताअनुसार गत चैत १६ गते पहिलो खेपको सामान नेपाल ल्याएको थियो । त्यो बेला ओम्नीले अर्को चरणको सामान ल्याउन नसकेपछि चैत २३ गतेसम्मका लागि म्याद थप गरिदिन निवेदन दिएको थियो । चौतर्फी विवादपछि भने सरकारले ठेक्का रद्द गर्यो । हालसम्म पनि विभागले बाँकी कामको रकम असुल्ने निर्णय सार्वजनिक गरेको छैन । त्यही निर्णय नगरेका कारण राज्यकोषमा करिब ९५ करोड रुपैयाँ नोक्सान हुने देखिएको छ ।
कोषको सदस्य सचिवमा अधिकारी,"काठमाडौं (कास) राष्ट्रिय प्रकृति संरक्षण कोषको सदस्य सचिवमा शरदचन्द्र अधिकारी नियुक्त भएका छन् । यसअघि अख्तियार दुरुपयोग अनुसन्धान आयोगको जनसम्पर्क तथा सञ्चार विज्ञका रूपमा काम गरेका उनलाई कोषका अध्यक्ष वन तथा वातावरणमन्त्री शक्ति बस्नेतले सदस्य सचिव नियुक्त गरेका हुन् । अधिकारीले कोषको सूचना तथा जनसम्पर्क अधिकृतका रूपमा पनि काम गरेका हुन् । सरकारी अंगमा नियुक्तिअघि अधिकारीले कान्तिपुर, समय साप्ताहिक र सेतोपाटीलगायतका सञ्चारमाध्यममा काम गरेका थिए ।"
फुर्का पौभाको : हिमालयबाट पेरिससम्म,"पुछारमा जुन वस्तुको अत्यावश्यकता आफूलाई हुन्छ, मानिसले सकेसम्म त्यसको उत्पादन आफैं गर्छ । मुद्राको आविष्कार भएको २८०० वर्ष मात्र भयो । यस्तो बुझिन्छ, कपडाका प्राचीन आविष्कारकहरू लेखनदास हुँदै कालान्तरमा बन्धकी कारोबारी (पन ब्रोकर) बन्न पुगे, हिजोसम्ममा ती सराफीमा परिणत भए र आजको भाषामा भन्नुपर्दा बैंकर बन्न पुगे । जतिबेला वर्णाश्रमको जन्म भयो, तिनलाई कायस्थ भन्न थालियो । भन्न खोजेको तिनको व्यवसायको जन्म वर्णाश्रमभन्दा पहिला नै बनिसकेको थियो । ती लेखनदास हुँदा लिपिको आविष्कार भएकै थिएन । यसैले अरूले नबुझ्ने संकेत चिह्न (चित्रलिपि) जे तिनले बनाउन पुगे, त्यसलाई चित्रगुप्त नामक मानव रूपमा संस्कृतले टिप्यो । अक्षरलाई मात्रिका अक्षर भनेर हरेक अक्षरको देवी स्वरूप दिने चलनबाट पनि यो थाहा हुन्छ (हेरे हुन्छ मात्रिका अक्षर रहस्यम धनशमशेर जबरा) यही कायस्थहरूको लिपिविन्यासले नै पछि काइते अक्षर, कलत्र, कलौते अक्षर, कागले छेरेको अक्षरजस्ता शब्दहरू जन्माउन पुग्यो । काइते शब्द फेरि पनि कागतसँग मिल्न गएको छ । कार्पास रूपान्तरण बन्न गएको देखिन्छ कायसमा । सुत (धागो) र सुद (ब्याज) को भाषिक मूल एउटै देखिन्छ, तराईमा आफूलाई सुद बनियाँ भनेर चिनाउने कायस्थहरू भेटिन्छन् पनि । लक्ष्मी वा सम्पन्नताको प्रतीक मानिने योमरी आफैं पनि चराको आकारमा बनाइन्छ । त्यसमाथि भक्तपुरकै एक कोजूको भनाइ छ पूजामा चढाइने योमरीभित्र पिठोकै चरा बनाएर पनि हालिन्छ । यसलाई वम भत्तु भन्छन् । भत्तु इन्डियामा सुगालाई भनिने पट्टुबाट बनेको हो । नेवारीमा सुकुभत्तु पनि भन्छन् । संस्कृतमा सुक भनेको सुगा नै हो । नेवारीमा भत्तुस्वाँ फलेदो (जसबाट डोटीको फलेडी बन्न गएको छ), दार, मन्दार अर्थात् इरिथ्रिना जाति प्रजातिलाई भनिन्छ । नेपालीमा यही सुगा फूल हो । र, प्रायः कायस्थका घरका ढोकाका दुईतिर कलशमाथि सुगाअंकित चित्र कोरिन्छन् वा चित्रकारले बनाएका चित्रपट टाँगिन्छन् । यसमा एकातिर शुभ र अर्कोतिर लाभ लेखिन्छ । लाभ तराईमा कायस्थकै थर हो, यही थर भक्तपुर पुगेपछि लवजू हुन्छ । र, सुगा बंगालदेखि तराईसम्मकै अर्थात् ऊष्ण प्रदेशीय पन्छी हो, नकि उपत्यकाको । वमचाहिँ यमबाट आएको हो, जसको अर्को नाम चित्रगुप्त बनाइदिएको छ, संस्कृतको पौराणिक परम्पराले । यसैले कतिपय ज्योतिषीहरूले मानिसहरूको भाग्य निर्धारण लेखिएको कागज सुगालाई टिप्न लगाउँछन् ।तर, चित्रलिपि (हेरोग्लाइफिक्स) का तिनका नमुना आज छैनन्, जसबाट ब्राम्हीलगायतका अन्य स्थानीय लिपिको पनि प्राचीन रूप नियाल्न सकियोस् । बरु पौभाका निर्माता चित्रकारहरू कहाँनेरबाट अलग हुँदै गए यति बेला भन्न सकिन्न । र, इन्डियासँग प्रामाणिक नमुना नभएकाले चित्रगुप्तका सन्ततिले बनाएको लेनदेनको चिर्कटो नै चीनको नोट आविष्कारको मोडेल थियो पनि भन्न सकिन्न । बरु निश्चय नै त्यो चिर्कटो यमसुक हुँदै तमसुक बन्न पुग्यो चाहिँ भन्न सकिन्छ । बृहत् नेपाली शब्दकोशले तमसुकलाई अरेबिक मूलको भनेर तोक्नु सही ठहर्दैन । अरेबिक शब्द भण्डारमा हाम्रा शब्दकोशकारहरूको तमस्सुक नै छैन (हेरे हुन्छ अ डिक्स्नरी अफ मडर्न रिटन अरेबिक हान्स वेहर, १९७६) । चीर अर्थात् कपडाबाट कागजको चिर्कटो शब्द बन्ने हो, चरा हो सुगा, कारबाट कार्पास भएको हो सबैको मूल सार हो । जति बेला भाषा टोनल ल्यांगवेज का रूपमा थियो । संस्कृतले चीरको बीचमा त थपेर आफ्नो शब्द बनाएको मात्र हो, पछिल्लो रूपान्तरण हेरेर । यसैले कपासको बोटको नामै उसको भाषामा चित्रदण्डक ।"
मृत्युको कथा केशव दाहाल,"झन्डै ३८ वर्षअगाडिको कुरा हो । त्यो दिन पश्चिम आकाशमा तामा रङको बादल लागेको थियो । थामडाँडामुनि भित्तामा सिमसिम पानी पर्दै थियो । घरनजिकै पयौंको रूख चिसो सिरेटोसँग नाच्दै थियो । र, पश्चिम क्षितिजको डिलमा उभिएर सूर्यदेव सुस्केरा हाल्दै थियो । त्यही साँझ गाउँमा एक जना युवक मर्यो, जो मलाई कान्छा भनेर बोलाउँथ्यो । उसको अनुहार तारेभीरजस्तो सपाट थियो । दाँत निकै ठूला र पहेँला थिए । आँखा थिए सुक्खा इनारजस्ता उदास । उसको मृत्युले म निकै दुःखी भएँ । भावुकतावश मैले आमालाई भनेँ आमा म मृत्युको कथा लेख्छु । मेरो कुरा सुनेर अचम्म मान्दै आमाले भनिन् मृत्युको कथा लेख्न त आँसुको मसी पो चाहिन्छ छोरा । कहाँबाट ल्याउँछस् आँसुको मसी ? दुर्भाग्य, मसँग आँसुको मसी थिएन । त्यसको केही वर्षपछि मेरो दाइ बेपत्ता भयो । मान्छेहरू भन्थे, ऊ मभन्दा सुन्दर थियो । आकाशमा उड्ने सिमलको भुवा हराएजस्तै ऊ हरायो । उसलाई हामीले आकाशपाताल खोज्यौं वाना, धुपु, खाँदबारी, दिंला, चैनपुर, आँखीभुई, चानुवा । तर, कतै भेटिएन । खासमा म दाइको छायाजस्तै थिएँ । मलाई उसका अनेक रहस्य थाहा थियो । मलाई उसकी प्रेमिकाबारे थाहा थियो । मलाई उसको चोरऔंलांमा लुकेर बसेको फुस्रो कोठीबारे थाहा थियो । ऊ कहिलेकाहीँ सयपत्री चुरोटको सर्को लाउँथ्यो, जो मलाई मात्र थाहा थियो । ऊ बाआमालाई छलेर प्रेमिकालाई चिठी लेख्थ्यो, त्यो पनि मलाई थाहा थियो । खासमा म उसका केही भूमिगत कमरेडहरू पनि चिन्थेँ । तर, दुर्भाग्य, उसले आफ्नै छायालाई समेत छल्यो र एक दिन सुटुक्क हरायो । ती उदास दिनहरूमा म सोच्ने गर्थेँ हराएको दाइलाई सम्बोधन गरेर एउटा कथा लेखौं । आमाले भनिन् हराएका मान्छेहरू फेरि फर्किन्छन् छोरा । तेरो दाजु पनि पक्कै आउनेछ । उसलाई नबिर्सनू र उसको नाममा मृत्युको कथा कहिल्यै नलेख्नू । हाम्रो परिवारमा मृत्युको लीला चल्दै गयो । मानौं बूढा रूखहरू ढल्दै गए । मलाई लाग्थ्यो मान्छे स्वयं असिनाको डल्लो हो, जो हुनहुनाउँदै आँधीसँगै आउँछ र निमेषभरमै पग्लिएर जान्छ । प्रियजनहरूको मृत्युमा म निकै दुःखी हुन्थेँ । वैराग्य आउँथ्यो । जीवनका अनेकौं रहस्यहरू सम्झेर छाती भारी हुन्थ्यो । बुबा जब मलामीबाट फर्किन्थे, लाग्थ्यो उनी स्वयं मेरो चिता जलाएर फर्किएका हुन् । मेरो मनोभाव बुझेर आमा सम्झाउँथिन् मृत्यु सत्य हो छोरा । सत्यसँग केको डर । नभन्दै आफ्ना मान्छेहरू मरेको सुन्दा पनि आमा स्थिर देखिन्थिन् ढुंगाजस्तो । उनको विश्वास थियो मान्छेको शरीर मर्छ, आत्मा कहिल्यै मर्दैन । उनी भन्थिन् मृत्यु सत्य हो छोरा । सत्यको कथा हुँदैन ।समय संधैं एकनास रहँदैन । न जीवन एकनास रहन्छ, न मृत्यु । र, एक दिन बैगुनी मृत्युले मेरा बालाई लग्यो । जब बाले अनन्तकालका लागि आँखा चिम्लिए, आमाको ढुंगाजस्तो मन पग्लियो । उनी खुबै रोइन्, डाँको छोडेर । काजकिरिया सकेपछि पनि आमाका आँसु थामिएनन् । बा बितेको त्यस्तै ६ महिना भएको हुनुपर्छ, एक दिन मैले सोधेँ, किन रुन्छ्यौ आमा ? आमाले भनिन् म तिम्रा बालाई असाध्यै माया गर्छु छोरा । मलाई थाहा छ उनको आत्मा यतैकतै हुनुपर्छ । त्यसैले त उनीसँग प्रार्थना गर्दै छु कि बूढा अर्को जुनीमा पनि म तिम्रै अर्धांगिनी बनौं । यो आँसु मेरो प्रार्थना हो पुत्र । दुःखी नबन । त्यो दिन मलाई लाग्यो आमाको आँसु अञ्जुलीमा थापेर मनको क्यानभासमा रङ भरौं । त्यो रङसँग बाको मृत्युको कथा घोलौँ र भनौँ आमा तिम्रा पति यिनै रङहरूमा जीवित छन् । त्यो दिन आमाले पुरानै लयमा भनिन् प्रिय छोरा, जबसम्म मान्छेको आशीर्वाद तेरो साथमा रहन्छ, ठान्नू त्यो मान्छे मरेको छैन ।बा बितेको आठ वर्षपछि आमा गइन् गत सालको मंसिर २८ गते । उनको परलोकगमन अकस्मात भयो । यति अकस्मात कि सबै कुरा पुच्छ्र्रे तारा खसेजस्तो झिलिक्क भयो र सकियो । आमा बितेपछि मैले आफ्नो स्वाभाविक चेतना गुमाएँ । म मात्र समाजको आदेशपालक भएँ । आदेश दिनेहरू भन्थे आमालाई ढोग, ढोगिदिन्थेँ । पीताम्बर ओढाऊ, ओडाइदिन्थेँ । पूजा गर, गरिदिन्थेँ । चितामा फेरा लगाऊ, लगाइदिन्थेँ । दागबत्ती देऊ, दिइदिन्थेँ । त्यसपछि हाहाकार नामक राक्षसादिलाई पिण्ड दिँदै पशुपति परिसरमा १२ दिन बिते । जब काजकिरिया सकेर घर फर्किएँ, तब पो एक्कासि होस आयो झिलिक्क । हेर्छु त घर सुनसान छ । आमाको कोठा, पूजास्थल, भर्याङ र बरन्डा सर्वत्र चकमन्न छ । न कतै श्लोकको गुनमुन सुनिन्छ, न विरहको राग । लाग्यो अब आमासँग कहिल्यै भेट हुनेछैन । बस, आँखाबाट आँसु बग्न थाले । मनमनै भनेँ आमा अहिले मसँग छ आँसुको मसी, छ मनको क्यानभास र छन् मनभित्र कुँदिएका तिम्रा अनन्त सम्झनाहरू । कुनै दिन ती सम्झनाहरू अवश्य कथा बन्नेछन् र ती सबैलाई जोडेर म तिम्रा दरसन्तानहरूलाई तिम्रो मायाको कथा सुनाउनेछु ।योचैं आमाको कथा होइन, संझनाको सानो बगैंचा हो । एक दिन आमाले भनिन् थाहा छ, तँ त भाग्यले बाँचेको मान्छे पो होस् । म सानै थिएँ । घरमा मजत्रै सानो कोक्रो थियो । कोक्राका आँखीझ्यालहरूबाट म मेरो सानो संसार चियाउँथेँ र एक्लै मुस्कुराउँथे । आमा मलाई कोक्रामा सुताएर मेलापात गर्थिन् । एक दिन, सायद असारको पहिलो हप्ता हुनुपर्छ । घरमा रोपाइँ थियो । त्यसैले त्यो दिन आमाले गर्नुपर्ने काम धेरै थिए । शुक्रतारा नझुल्कँदै उठेर बीउ काड्नुपर्ने, सूर्योदय नहुँदै खाजा बनाउनुपर्ने र रविकिरण पृथ्वीमा नपोखिँदै रोपाइँ थाल्नुपर्ने । त्यहीबीच दुई भारी घाँस काट्नुपर्ने र भकारो सोहोर्नुपर्ने । कामको चटारोमा आफ्नो बालगोपाललाई कसरी स्याहार्ने ? आमाले जुक्ति निकालिन् मलाई मस्तले सुताउने । बस, उनले मेरो मुखमा थोरै कानी हालिदिइन् भटमासको दानाजति । त्यसपछि जे भयो, त्यो मेरी आमाका लागि जीवनकै नर्बिसिने घटना भयो । हे कृष्ण त्यो दिन तँ मरेको भए सायद म पनि मर्थें होला, आमाले सुनाइन् कानीको प्रभावले म तीन दिन निस्लोट भएँ । मृतप्रायः । यता आमाको होस उड्यो । उनलाई फड्को होलाजस्तो भयो । कुनै वेला दौडिन मन लाग्ने, कुनै बेला मर्न मन लाग्ने । चौथो दिन जब मैले आँखा खोलेँ, बस मेरी आमाको जीवन फर्कियो । उनले मलाई बोकिन् । र, म कोक्राबाट आमाको पिठ्युँमा सरेँ । त्यसपछि जीवनका थप पाँच वर्ष म आमासँंग अभिभाज्य रहेँ गर्मीमा, शीतमा, हुरीमा, आँधीमा । जस्तो कि पानी झमझम परेको बेला होस् या कठांग्रिने चिसोमा म आमाको ढाडमा निदाउँदै हुन्थेँ । आमा गुनगुनाउँदै कोदो गोड्थिन् र म उनको स्वरलहरीमा लहराउँथे । आमा बुलबुल चरीको कथा सुनाउँथिन् र म उनको ढाडमा बसेर गुनगुनाउँथे । जीवनको सानो क्यानभासमा म उड्थेँ, गाउँथे, नाच्थेँ, प्वाखहरू फटफाटाउँथे र मगनमस्त हुन्थेँ । एक कक्षामा मेरो नाम लेखाइयो, स्कुलको पहिलो दिन । सेतो सर्ट, हरियो हाफप्यान्ट, राता मोजा र रातै जुत्ता । बुबाले काँधमा बोकेर मलाई स्कुल लैजानुभयो । स्कुलको नाम थियो सिंहेश्वरी प्रावि । जसै स्कुल, त्यसको फराक खेलमैदान र मैदानको उत्तरपूर्वी कुनामा मेरा चिरपरिचित गुरु कृष्ण खनाल देखा परे, मन फुरुंग भयो । दौडिँदै गएर गुरुको खुट्टामा ढोगिदिए । त्यसरी सुरु भयो मेरो स्कुल । अनि बिस्तारै म आमासँग अलग हुन थालेँ । दिनभर स्कुलमा हुन्थेँ । यद्यपि दुई कक्षासम्म पनि स्कुल छुट्टी भएपछि म हतारहतार घर पुग्थेँ र आमाको साडीमा लुटपुटिँदै दूध चुस्न थाल्थेँ । तर, कक्षा तीनदेखि मैले आमाको काख छोडेँ । छोडेँ आमाको झुनाको साडी । चार कक्षामा पुगेपछि मेरो ओछ्यान अलग भयो । केटाकेटीमा म निकै चञ्चल थिएँ भँगेराजस्तै । खत्राकखुत्रुक गरिरहनुपर्ने । आमा मलाई माया गरेर भन्थिन् कृष्ण कन्हैया । तर, मेरो चकचक असह्य भएपछि हकार्थिन् धुन्धुकारी । बेलामौका आमा मसँग बाजी राख्थिन् लौ तँ बिहानभर चुप लागिस् भने म एक मोहर दिन्छु । कहिले म जित्थेँ, कहिले आमा । एक वर्षसम्म चुप लागेर मैले २० वटाजति ढ्याक जम्मा गरेँ, जसलाई म प्रायशः प्रत्येक साँझ गन्थेँ र लुकाउँथेँ । एउटा दसैंमा मैले आमालाई सोधेँ आमा तिमीलाई के किनिदिऊँ ? उल्टै आमाले खुत्रुके किनिदिइन् र भनिन् यसमा जम्मा गर् । अहिले पनि मसँग ती सिक्काहरू छन्, खुत्रुके छ र छन्, ती सबैमा आमाका औंलाका छापहरू । एक दिन हामी दाजुभाइ स्कुल जाँदै थियौं । दाइ स्कुलको हेडमास्टर थियो र म विद्यार्थी । बाटोमा जंगल पर्थ्यो । जंगलको बीचमा थियो चिंखुवा खोलो । हिउँदमा खोलो तर्न कुनै गाह्रो थिएन । तर, बर्खा भने कष्ट पर्थ्यो । त्यो दिन दाइले मलाई काँधमा बोक्यो र खोला तार्यो । खोला तारिसकेपछि सोध्यो केटा मलाई खोलाले बगाएको भए के गर्थिस् ? त्यो मेरा लागि असह्य प्रश्न थियो । म रुन थालेँ । दाइले भन्यो नरो मुला । जीवनको के भरोसा ? मान्छे जुनसुकै बेला मर्न सक्छ । म सुँक्कसुँक्क गर्दै थिएँ, उसले मेरो टाउको सुमसुम्याउँदै अर्को प्रश्न गर्यो, म मरेँ भने तँ धेरै रुन्छस् कि आमा, लु भन् ? म रुन्छु, मैले भनेँ । किनभने ऊ मेरो प्रिय नायक थियो । तर, उसले त मलाई नयाँ रहस्य पो बतायो । भन्यो हैट, आमा रुनुहुन्छ नि । कुरैकुरामा त्यो दिन दाइले बडो अनौठो कुरा सुनायो । भन्यो, आमाको माया समुद्र हो केटा । जति दिए पनि नसकिने । अपार । त्यो रहस्य थाहा पाएपछि मैले आमालाई अझ धेरै माया गर्न थालेँ । चिंखुवाको जंघार सँगै तरेको चार वर्षपछि दाइ हरायो । दाइको बदलामा सरकारले आमालाई एउटा सानो कागज दियो, जसमा लेखिएको थियो दाइको नाम, बेपत्ता मिति र बेपत्ता पारिएको स्थान । कालान्तरमा उसलाई सरकारले सहिद घोषणा गर्यो । मेरी आमा सहिदकी आमा भइन् । मैले उनलाई सोधेँ एउटा सहिदकी आमाको सपना के हुन्छ ? आमाले गम्भीर लयमा भनिन मेरा सपनाहरू सुनाउनलायक मान्छे यो संसारमा कोही पनि छैनन् छोरा । त्यसैले सपनाको कुरा छोड् । बरु म मरेपछि तैंले मेरो मृत्युको कथा लेख्नु र सरकारलाई सुनाउनु, एउटी सहिदकी आमाको सपना आर्यघाटमा ऊसँगै जल्यो । अब उसका सपनाहरूले यो सत्तालाई कहिल्यै तर्साउने छैनन् । आमा बितेको १५ दिनपछि जब मैले आमाका सरसामान मिलाउन खोजेँ, सिरानीमा त्यही निस्सा भेटेँ । दाजु बेपत्ता भएको निस्सा, जसका अक्षरहरू केही मैला थिए र तिनमा आमाका आँसुका थोपाहरू लतपतिएका प्रस्ट देखिन्थे । जीवनकालका अन्तिम दिनहरूमा आमालाई डिमेन्सिया भयो । उनले धेरै कुरा बिर्सिइन् । नाता सम्बन्धको मोह बिर्सिईन् । मलाई बिर्सिइन् । तर, आफ्नी आमा र दिदीलाई कहिल्यै बिर्सिनन् । ऐनामा आफैँलाई हेर्दै आमा भन्थिन्, ऊ हेर त, आमा बोलाउँदै छिन् । दिदी बोलाउँदै छे । नभन्दै संजोग यस्तो पर्यो कि स्वयं आफ्नी दिदी बितेको चौबीस घण्टा नहुँदै आमाले हामीसँग बिदा लिइन् । मान्छेको शरीरको कथा कसरी सकिन्छ ? मैले आमाको अन्तिम क्षण सम्झिएँ, जसको साक्षी थिए आर्यघाटका काला ढुंगा, वाग्मतीको मैलो पानी र मलामीहरू । मैले आमाको चितामा निकै कष्टसाथ दागबत्ती दिएँ । हेर्दाहेर्दै आमाको देहमा आगोको लप्का उठ्यो कपालमा, अनुहारमा, आँखामा, पेटमा त्यो फैलिँदै गयो । मैले चितातिर हेर्न सकिनँ र आकाशतिर हेरेँ । आकाशमा धूवाँको मुस्लो उठिरहेको थियो । बिस्तारै त्यो पनि बिलाउँदै गयो । एकै छिनमा मित्र तेजबहादुरले खाली चितातिर देखाउँदै भन्यो, खोइ आमा ? आकाशमा हराइन् । मैले तेजबहादुरलाई भनेँ, आमा आकाशमा हराएकी छैनन् साथी, उनी स्वयं आकाश भइन् । आमा बितेको एक वर्षपछि जब आमाको कथा लेख्न बसेँ, मलाई लाग्यो आकाशको कथा लेखेर कहिल्यै सकिँदैन । बरु आँसुको मसी सकिन्छ, तर आकाशको कथा सकिँदैन । त्यही आकाशको कथा हो, आमाको कथा । एक सहिदकी आमाको कथा । त्यसैले आजलाई यति मात्र भन्छु आमा मैले तिम्रो मृत्युको कथा लेख्न सकिनँ । यसका लागि तिमीले आफ्नो कान्छो पुत्रलाई क्षमा गरिदिनेछ्यौ ।"
एक बूढो हनुमानको कन्फेसन,निगुरोको मुन्टा निमोठे जसरी सत्यको घाँटी निमोठ्दै समयको यो परिधिभित्र आइपुग्दा लागिरहेछदुनियाँबाट मानवताको गहिरो प्रतिध्वनि सकिनुअगावै दुनियाँबाट शान्तिको पखेटाहरु भाँचिनुअगावै दुनियाँमा प्रेमको खातिर चलिबस्ने मुटु चिराचिरा हुनुअगावै मैले मेरो मुख खोल्नैपर्छ मैले खास सत्य बोल्नैपर्छ किनभने यो पृथ्वी जिउँदा लास टेकेर हिँड्नेका लागि होइन रहेछयो पृथ्वी मानिसलाई दास देख्नेका लागि होइन रहेछ ।
एक दृष्टिविहीनको संसार यात्रा,"संसारमा कैयौं नियम रङमा आधारित छन् । ट्राफिक बत्तीको हरियो, रातो, सुन्तला रङ होस् वा खेल मैदानको रातो कार्ड वा आवासीय अनुमतिका निम्ति प्रवासीले पाउने ग्रिन कार्ड नै किन नहोस् रङमा आधारित यस्ता अवधारणा किन बने होलान् ? जन्मजात दृष्टिविहीन कमल लामिछानेको बालमनमा पनि यस्तै प्रश्न थिए । आफ्नो आत्मकथा अन्तर्दृृष्टि मा कमल लामिछाने प्रश्न गर्छन्, नेपालीहरूले रातो राम्रो गुलियो मीठो किन भनेका होलान् ? रङमा आधारित अवधारणा कसले बनायो होला ? विद्यावारिधि गर्ने पहिलो दृष्टिविहीनको नाम मात्रैले पनि कमलको परिचय अटाउँदैन । १२ वर्षको उमेरमा विद्यालय टेकेर पनि जापानको प्रसिद्ध टोकियो र चुकुवा विश्वविद्यालयमा पढेर विश्वप्रसिद्ध अमेरिकाको हार्भर्ड विश्वविद्यालयको अनुसन्धानकर्मीसम्मको यात्रामा उनले कस्ता अनुभूतिका उकालीओराली हिँडे भन्ने पुस्तकले बताउँछ । उनको यात्रामा चुकजस्ता अँध्यारा दुःख छन्, फिलिङ्गोजस्ता आशा पनि छन् अनि छन् मनै तम्तम्याइलो बन्ने आफन्ती, परिवारजन र समाजका सदस्यको वचनवाणको घाउ । कमल परिवारको दोस्रो दृष्टिविहीन थिए । त्यसैले पनि उनले परिवारको भरथेग भनेजति पाउन सकेनन् । गरिबी र अभावको चक्रमा घुमिरहेको परिवारमा दृष्टिविहीनलाई कसरी माया दिने र कसरी आत्मविश्वास भर्ने भन्ने ज्ञान पनि थिएन । कमलको बालमनमा अनेकन प्रश्न थिए । तर, त्यसको उत्तर उनको निरक्षर आमा र बाँकी समाजसँग थिएन । उनी आमालाई सोधिरहन्थे, म र दाइ किन आँखा नदेख्ने भएका ? धर्मकर्मममा विश्वास गर्ने आमा भन्थिन्, पूर्वजन्ममा मैले धर्म गर्न सकेको भए तिमीहरू आँखा नदेख्ने भएर जन्मिने थिएनौ । आमा छोराहरूले आँखा देख्न सकून् भनेर ठूली एकादशी, सोमबार शिवको, मंगलबार गणेशको व्रत बस्थिन् । तर, कुनै फलिफाप भएन । उनले धार्मिक विधिविधानमा पनि दृष्टिविहीन हुनु पापकर्मको परिणामका रूपमा व्याख्या गरिएको उल्लेख गरेका छन् । बाबुको मृत्युपछि करियाकर्मका बेला गरुणपुराण भन्दा पण्डितले पूर्वजन्ममा पुस्तक चोरेको मान्छे यो जन्ममा आँखा नदेख्ने भएर भएर बाँच्नुपर्छ भनेर बताउँदा उनको मन कुँडिन्छ । उनले पुस्तकका कैयौं यस्ता सर्न्दभ उल्लेख गरेका छन्, जसले नेपाली समाज कसरी दृष्टिविहीनप्रति कुन हदसम्म अनुदार छ भन्ने बुझाउँछ । कतिसम्म भने आफ्नै दाइ र दिदीको बिहेमा समेत दृष्टिविहीन भाइ भएको अरूले थाहा पाए भने परिवारको प्रतिष्ठा गिर्छ भनेर उनलाई परिवारका सदस्यले सहभागी गराउन आनाकानी गरेको प्रसंग छ । परिवारबाटै आफूले भोगेको दुर्व्यवहार कमलले नलुकाई लेखेका छन् । धन्न बाले छोराले दुःख पाउने भयो भन्ठानेर उनलाई चितवनको जुटपानीबाट काठमाडौं ल्याउने आँट गरे । यही आँट उनको जीवनमा आशाको मधुरो घाम भइदियो । आफ्नो स्कुले जीवनको वर्णन गर्दा उनले दृष्टिविहीनलाई पढाउने पूर्वाधार, पाठ्यक्रम र शैक्षिक प्रणालीमा कस्ता कमजोरी छन् भन्नेबारे मिहीन चर्चा गरेका छन् । कक्षाकोठाभित्रको संरचनात्मक जटिलता, दृष्टि हुनेसँग प्रतिस्पर्धा गर्नुपर्दाको अप्ठ्यारा र फरक क्षमता भएकालाई कसरी पढाउने भन्नेबारे शिक्षकमा विद्यमान बुझाइका कमीलाई उनले आफ्ना अनुभूतिका माध्यमबाट सरल तरिकाले प्रस्ट्याएका छन्, जसबाट विकासको पुछारमा रहेको नेपालका दृष्टिविहीन कस्तो संघर्ष गर्न अभिसप्त छन् र कसरी समाज उनीहरूको निम्ति बिब्ल्याँटो बनिरहेको छ भन्ने बुझाउँछ । एसएलसीपछिको पढाइमा पनि उनले कैयौं अप्ठ्यारा झेलिनै रहे । क्याम्पसमा ब्रेललिपिमा पुस्तक नहुँदा उनले साथीभाइलाई किताब पढ्न लगाउँथे । क्यासेटमा रेकर्ड गर्थे । कक्षाकोठामा लेक्चर र रेकर्ड सुनेकै भरमा उनले आईए टप गरे । सजिलै बीए पास गरे । त्यसपछि भने उनको जीवनमा नयाँ घुम्ती थपियो । २०५६ मा जर्मनीमा भएको अपांगतासम्बन्धी एक कन्फ्रेन्समा सहभागी भएपछि कमलको आत्मविश्वास त्यसै चुलियो । प्रविधिको सहयोगमा स्वतन्त्रतापूर्वक बाँचेका, दुनियासँग प्रतिस्पर्धा गरिरहेका विदेशी दृष्टिविहीन भेटेपछि उनलाई बाँकी संसारबारे त थाहा भयो नै, दृष्टिविहीन हँॅुदैमा संसार जान्न, बुझ्न र अगाडि बढ्न रोकिन्न भन्ने ज्ञान पनि भयो । त्यसपछिका वर्षमा उनले अपांगता भएकालाई केन्द्रित कन्फ्रेन्समा भाग लिन स्विडेन र जापान जाने अवसर पाए । यस्ता प्रत्येक यात्राले उनीभित्रको संकोचलाई पखालिदियो र आत्मविश्वासको पखेटा हालिदियो । अपांगतासम्बन्धी काम गर्ने संस्था डिसेबल्ड पिपल्स इन्टरनेसनल र रिह्याबिलिटेसन इन्टरनेसनललगायत संस्थाले जापानमा आयोजना गरेको कार्यक्रममा उनले अनुसन्धानपत्र पेस मात्र गर्न पाएनन्, कैयौं जापानी प्रोफेसर पनि चिन्न पाए । अपांगताको क्षेत्रमा काम गर्दै आएको जापानी संस्थाको दस महिने लामो छात्रवृत्ति पाएपछि उनको संसार देख्ने, अध्ययनको यात्रा अगाडि बढाउने काम गरे । त्यही दौरान उनले दृष्टिविहीनले चलाउन सक्ने कम्प्युटर चलाउन सिके । अरुको सहयोगबिना इमेल गर्न सिके । उनले लेखेका छन्, मेरा लागि कम्प्युटरले आँखाको विकल्पमा काम गरेझैँ लाग्छ । यही छात्रवृत्तिपछि अंकुराएको आत्मविश्वासको बलमा कमलले चुकुवा विश्वविद्यालयमा छात्रवृत्तिमा स्नातकोत्तर पढ्ने अवसर पाए । आर्थिक अभाव, प्रत्येक नयाँ कुरा सिक्नुपर्ने दबाबलाई उनले आफ्नो सपना पूरा गर्ने संघर्षका रूपमा लिए । आफैँ पकाएर खानु, एक्लै यात्रा गर्नु, जापानी भाषा जान्नु र जापानी भाषाकै ब्रेल पनि सिक्नु आत्मविश्वासको बलमा उनले प्रत्येक चुनौतीलाई जित्दै गए । त्यसपछि भने प्राज्ञिक संसारमा उनले पछि फर्किनै नर्पने गरी दौडिन पाए । चुकुवाबाटै विद्यावारिधि गरेपछि त उनले प्राज्ञिक दुनियाँमा ख्याति कमाए । दृष्टिविहीनलाई नेपाल र जापानमा पढाइने तौरतरिकाबारे उनले पुस्तकमा तुलनात्मक अध्ययन गरेका छन् । त्यो तुलनाले नेपालको शिक्षा पद्धतिको कमजोरी बुझाउन सघाउँछ । अपांगता र गरिबीको सम्बन्ध अनि अपांगताप्रतिको नकारात्मक धारणाविरुद्ध चेतना जगाउन नसकेसम्म उनीहरूले शिक्षाको बहुआयामिक लाभ लिन गाह्रो हुन्छ भन्ने शोध निष्कर्ष निकालेका कमलले विद्यावारिधि सकेलगत्तै जापानको सुप्रसिद्ध फेलोसिप जापान सोसाइटी फर द प्रमोसन अफ साइन्स हासिल गरे । टोकियो विश्वविद्यालयबाट पोस्टडक सकेलगत्तै उनले जापान अन्तर्राष्ट्रिय सहयोग नियोग (जाइका) मा अपांगतालाई विकाससँग जोडेर हेर्ने अनुसन्धानकर्मीका रूपमा काम गर्ने अवसर पाए । संयुक्त राष्ट्रसंघको नीति निर्माणको तहदेखि अविकसित र अल्पविकसित देशमा अपांगता भएका व्यक्तिको सशक्तीकरणका निम्ति कस्तो नीति बनाउनुपर्छ भनेर उनले पैरवी गरेको देखिन्छ । क्याब्रिज युनिभर्सिटी प्रेस बाट डिस्याबिलिटी, एजुकेसन एन्ड इम्प्लोयमेन्ट इन डेभलपङि कन्ट्रिज ः फ्रम च्यारिटी टु इन्भेस्टमेन्ट पुस्तक छपाएका कमलले पुस्तकमा आफ्नो सफलताको यात्रापछिका कैयौं चाखलाग्दा घटनाको विवरण उल्लेख गरेका छन् । जापान बसाइकै क्रममा दाजु हरिसँग कमलको आर्थिक लेनदेनको विवाद सुरु हुन्छ । पुस्तकमा उनले दाजु र परिवारका अन्य सदस्यसँग भएको अंश विवादलाई विस्तारमा वर्णन गरेका छन् । पाठकका निम्ति अंश विवादको २५ पेज लामो लम्बेतान व्याख्या झर्कोलाग्दो लाग्छ । कमजोर भाषा सम्पादन, दोहोरिरहने पदावली र अनावश्यक व्याख्याले पुस्तक ठाउँठाउँमा पट्यारलाग्दो बनेको छ । यसका अलवा एउटा दृष्टिविहीनको संघर्ष र सपनाको उडान भने पाठकका लागि रुचिकर लाग्छ । कमलले आफ्नो संघर्षलाई अप्ठ्यारो नमानी खुलस्त लेख्ने हिम्मत गरेका छन् । आफूभित्रको संकोच र हिनतालाई उनले आडम्बरले छोपेका छैनन् । चुकुवा विश्वविद्यालयमा सहप्राध्यापकको यात्रा टुंग्याएर अमेरिकाको हार्भर्ड विश्वविद्यालयमा अनुसन्धानकर्ताको हैसियतमा काम गरिरहेका कमलको आत्मकथा पढ्दा सपना देख्न छोडिएन भने सफलता पछ्याउन सकिन्छ भन्ने प्रेरणा पाउन सकिन्छ । ५७ अनुच्छेदमा बाँडिएको तीस सय पेजभन्दा मोटो पुस्तक पढ्दा दृष्टिविहीनले भोग्ने संसार त थाहा हुन्छ नै, उनको अनन्त संघर्ष र अथक मिहिनेत पनि थाहा हुन्छ । जुटपानी गाउँदेखि अमेरिकासम्मको यात्रामा मिलेको व्यक्तिगत सफलताबाट मात्रै कमल प्रसन्न देखिन्नन् । उनले लेखेका छन्, आफ्नो मात्र सफलताले आत्मसम्मान उचो हुँदो रहेनछ । देश नै सफल र विकसित हुनुपर्दो रहेछ ।"
चन्द्रमान मास्के र त्रिभुवनका जुँगा,"कलाकार चन्द्रमान मास्केलाई सम्झिने बलियो सन्दर्भ परेकाले यो लेख लेख्न लागेको छु । भर्खरै सिर्जना कला पत्रिकाको निम्ति कलाकार नवीन्द्रमान राजभण्डारीको प्रस्तावमा इन्टर्फेस अफ नेपाली आर्ट एन्ड लिटरेचर शीर्षकमा एउटा लेख लेखेर बुझाएको सन्दर्भ छ । त्यसमा मैले एउटा कुरा भेटेको लागेको छ । कलकत्तामा उन्नाईसौं शताब्दीका अन्तिम वर्षदेखि बीसौं शताब्दीका सुरुका दशकसम्म कलाकार ईबी हाभेल र अवनीन्द्रनाथ ठाकुरको नेतृत्वमा कलामा पूर्वीयवादी आन्दोलन र शिक्षा चलेको थियो । थियोसोफिकल समाजकी अध्यक्ष आनी बेजन्ट र कला समीक्षक कुमारस्वामीको समर्थन थियो, तर त्यसको विपरीत विचार लिने कलाकारहरू र समीक्षक थिए । उनीहरू कलामा स्वतन्त्र प्रयोग गर्थे अनि राजा रवि बर्माका शृङ्गार चेतना, अभिव्यक्तिमूलक रङ र रूपको प्रयोग गरिएका चित्रको समर्थन गर्थे । यो महत्त्वपूर्ण कालमा नेपालका दुई युवक क्रमशः चन्द्रमान मास्के र तेजबहादुर चित्रकारलार्ई त्यहाँको सरकारी कला स्कुलमा अध्ययन गर्न पठाए चन्द्रशमशेरले । उनीहरू खुला कलाका विषय छान्ने र प्रयोग गर्ने शिक्षा लिएर फर्के अनि निकै काम गरे । मैले यति धेरै वर्षदेखि कला समीक्षा गर्दा एउटा कुरा हेरेको रहेनछु भन्ने लाग्यो । यी दुई कलाकार त्यो कालमा कलकत्तामा नै खुला कला शिक्षामा दीक्षित भएको हुनाले नेपाली कलाको पहिलो आधुनिक कालिक प्रयोग र चेतना यिनै कलाकारहरूबाट आएको रहेछ । लामो लेख छ, त्यो । कलाकार मास्केलाई बारम्बार भेटेर म उनका कुरा सुनिबस्थें । उनले सुनाएका मौखिक घटनाहरू टिपेको आधारमा केही लेखहरू लेखिसकेको छु । मास्केका संस्मरणले नेपाली आधुनिक चेतना र राजनीतिलाई पनि प्रतिविम्बित गर्छन् । उनका दुईवटा सस्मरणबारे लेख्नैपर्छ । मलाई निकै पहिले नै सुनाएको यी कलाकारका जीवनको यो दोस्रो घटना यहाँ लेखेको हुँ । पहिलो घटनाबारे पछि लेख्नुपर्छ । नारायणहिटी दरबारको राजा त्रिभुवनको निवासकै एउटा बगैंचा । जाडो याम तर खुला आकाश भएकाले तातो घाम लागेको थियो । उनको दरबारमा खटिएका रक्षकहरू अनि महिला कामदारहरू केही काम गर्दैै वरपर हिँडिरहेका थिए । युवक र राम्रो मुहार भएका, लबेदा सुरुवाल अनि किञ्चित् छड्के टोपी लगाएका राजा त्रिभुवन एउटा कुर्सीमा बसेका थिए । उनका अगाडि कलाकार चन्द्रमान मास्के आफ्ना विविध रङहरू घोलेको प्लेटबाट आफ्नो ब्रस चोप्दै राजातिर हेर्दै उनको पोर्ट्रेट बनाइरहेका थिए । होचो कदका यी कलाकार लबेदा सुरुवाल कोट र भादगाउँले टोपीमा थिए । पहिला त्रिभुवन अलिकता गम्भीर मुद्रामा आउँथे तर कलाकारसँग बस्न आउँदा उनको अनुहारमा प्रसन्नता दौडिन्थ्यो । हरेकपटक ए, चन्द्रमान आयौ ? ल बसौं । सबै ठीक छ ? भनेर सोध्थे । अनि कलाकार प्लेटमा तूलिका चोपेर बिस्तारै राजाको चित्र बनाउँथे । त्रिभुवन त्यसबीचमा बोलिरहन्थे । ज्यू सरकार, हो सरकार, जो हुकुम सरकार जस्ता अभिव्यक्तिहरू कलाकारका सीमित भाषिका थिए, मानौ त्यहाँ वरिपरि राणा शासकहरूको केही निगरानी थियो । ती सबैभन्दा नेपालका ठूला मान्छे, राज्यका हेड भनिए पनि त्रिभुवन एक प्रकारको शक्ति संरचनाको विरोधाभासको एउटा रूपक थिए । तिनका गतिविधिमाथि परै बसेका जुद्धशमशेरको मानव राडार चलिरहन्थ्यो । एकाएक त्रिभुवनले भने, चन्द्रमान आज यति नै गरौं, हुँदैन । अरू भोलि गरौंला । बनाउँदै जाउला, के भएको छ र । कलाकारले त्यही भाषिका दोहोर्याए, जो हुकुम, सरकार राजा कुरा गर्न थाले । उनका प्रश्नहरू सरल हुन्थे । बाहिर कस्तो छजस्ता प्रश्नहरू हुन्थे, उनका । मानिसहरू के गर्दै छन्, इत्यादि । यस्तो लाग्थ्यो मानौं ती राजा यी साना काँटिका कलाकारलाई शून्यमा अदृश्य तूलिका चलाएर चित्रहरू बनाइदिऊन् भन्ने चाहन्थे । कागहरूका हूलहरू हल्ला गर्दै रूखहरूमाथि उठ्दै र तल खाने कुराहरूमाथि झर्दै गरेको आवाज राजदरबारको शून्य चिरेर उठ्थ्यो । कलाकार चन्द्रमानलाई एउटा चिन्ता थियो । राणा प्रधानमन्त्री जुद्धशमशेरले उनलाई राजाको एउटा मुहारचित्र सात दिनभित्र बनाइसक्नू, त्योभन्दा एक दिन पनि बढी लाग्न हुँदैन भनेर थर्काएर यो काम लगाएका थिए । कलाकारले स्वतःस्फूर्त भएर बनाएको चित्र र यसरी बनाएको चित्रमा केही फरक त पर्न सक्छ तर उनले आफ्नो काम अगाडि बढाइरहेका थिए । राजाले चित्र बनाउन ढिलो गरिदिएकाले कलाकारलाई भित्र चिन्ता लागेको थियो । तर, राजाकै चित्र त हो नि जे होला भन्ने उनको मनमा साहस पलाउँथ्यो । सन्दर्भ यस्तो थियो । बेलायतमा जर्ज छैटौं राजा भएपछि ब्रिटिस दूतावासले उनको तेल चित्रको प्रति सन् १९३७ मा नेपालमा पठाएको थियो । जुद्धशमशेर राजा त्रिभुवनप्रति सशंकित र खुसी नभए पनि राजाको चित्र बनाएर पठाउनुपर्ने भएकाले कलाकार चन्द्रमान मास्केलाई यो जिम्मा दिइएको थियो ।अर्को त्यस्तै दिन । कलाकारलाई आज दरबारमा राजालाई भेट्ने समयभन्दा अगाडि जाने निर्देशन आयो । चित्र कति सकियो भनेर हेर्न प्रधानमन्त्री आउने भनियो । सात दिन त के राजा त्रिभुवनले कलाकारसँग बढी समय भेट्ने चाहनाले यो चित्र बनाउने बसाइ लम्ब्याउँदा अरू एकाध बढी हफ्ता बितेछन् । जुद्धशमशेरलाई शंका लागेकाले ती त्रुद्ध थिए । राजा त्रिभुवनको दरबारकै अगाडि राजाले पनि सुन्दै छन् भन्ने बुझेर जुद्ध कलाकारसँग कड्किए, ए, चन्द्रमान किन यति धेरै समय लगाएको ? यो बेलायतमा पठाउनुपर्नेछ छिटै भनेको होइन ? कलाकारले त्यही भाष्य दोहोर्याए, जो हुकुम, सरकार ल भैगो, अब सातदिन भित्र सक्नू । जो हुकुम, सरकार अनि राजाको अनुहार पनि यस्तो कलिलो ठिटाको जस्तो हुन्छ । अझ बाहिर पठाउने बेलायत दरबारमा । यसमा हल्का हुन्छ कि बाक्लो हुन्छ जुँगा राखिदिनू, जुद्धले हुकुम गरे । उनको उही उत्तर थियो, जो हुकुम, सरकार कलाकारले घना जुँगा त राख्न मिल्दैन भनेर हल्का जुँगा बनाइदिए । यो सबै कुरा राजाले माथिबाट सबै सुनेका थिए । राजा सेसनका निम्ति तल आए । नजानेजस्तो गरेर उनले सोधे, चन्द्रमान यो ओठमाथि कालो रेखा जुँगाजस्तो के हालेको ? प्रधानमन्त्रीको हुकुम भएकाले सरकार । मेरो जुँगा छैन नि । त्यसो हुँदा यो हटाइदिऊँ । जो हुकुम, सरकार त्यसपछि यो चित्र राजा त्रिभुवनले छिटो सक्न दिएनन् । यो चित्र सक्न निकै हप्ता लाग्यो । राजाले यसलाई चुनौतीको रूपमा लिए भन्ने जुद्धले बुझे । कलाकार मास्के यो जुँगाको मौन युद्धको क्रस फायरिङबाट निस्के । यो कथा मलाईभन्दा उनी केही हाँसेका थिए । त्यो सबै सम्झिँदै उनले त्रिभुवनलाई धेरै माया गरे ।चन्द्रमान मास्के पछि जेल परे । ती पक्कै प्रजातन्त्रका पक्षपाती थिए । उनले त्रिभुवनका केही सन्देश पनि बाहिर ल्याए । राजकुमार वसुन्धराका युवाकालदेखिकै अन्तरङ्ग, दरबारका कर्मचारी यो घटना भित्रै सुनेका शिवहरि रिमालबाट पनि बढी कुरा थाहा पाएँ । बेलायतमा जाँदा राजदूतावासमा बस्ने गरेकाले यो चित्रबारे जानकारी हुन्छ कि भनेर सोधीखोजी गरेको तर कसैलाई यसबारे थाहा रहेनछ भन्ने रिमालको अनुभव सुनेको थिएँ । जुद्धका छोरा बहादुरशमशेर बेलायतका राजदूत भएको बेला थियो त्यो । उनले भनेरै मास्केलाई जुद्धले चित्र बनाउन लगाएको देखिन्छ । यो सबै कुराबाट एउटै निष्कर्ष निस्किन्छ, त्यो चित्र सिधै बकिङ्घम दरबारमा पठाइएको थियो । मैले यो कुरा भन्दा मास्केले आफ्ना कलाकृतिबारे जानकारी हुन नसकेको, उनको नाम नराखी जथाभावी छापेको गुनासो गरेका थिए ।चन्द्रमान मास्के जेल पर्नुको कारण त्रिभुवनको सन्देश बाहिर पुर्याएको आदि कुराबाट उनीमाथि राणा शासनको शंकालु दृष्टि पर्नु नै थियो भन्न सकिन्छ । उनले जेल पर्दा पनि चित्र बनाउन छोडेनन् । सँगै जेलमा परेका महाकवि चित्तधर हृदयको महाकाव्य सुगत सौरभ का निम्ति उनले बुद्धको जीवनमा आधारित चित्रहरू बनाइदिएका छन् जुन किताबमा राखिएका छन् । मैले कलाकार मास्केलाई एउटा प्रश्न गरेको थिएँ । तपाईंको पछि जासुसी गर्न के कलाकारहरू लगाइएका थिए ? उनले भनेका थिए, कलाकारहरूमा त्यति तल गिरेको नैतिकता हुँदैन । नेपालका सबै कलाकारले मलाई र कलाकर्मलाई सधैं सम्मान गरे । मलाई झट्ट लाग्यो के साहित्यकारहरूले राणाको अधिनायकवादी शासनमा लेखकको जासुसी गरे त ? खोज्दै जाँदा उत्तर निस्किन्छ, नेपालमा जस्तै अवस्थामा पनि लेखकले लेखकमाथि जासुसी गरेनन् । तिनीहरूमा मास्केका शव्दमा त्यति तल गिरेको नैतिकता थिएन । कतिपय लोकतन्त्रमा पनि अधिनायकवादी सोच भएका शासकहरूका सूचना सञ्जालले जस्तै केही लेखकले शासक, शक्तिउन्मत्त व्यक्ति वा व्यक्तिहरूका निम्ति खुफिया गरेर लेखकहरूको नकारात्मक चित्र उतार्दै अन्नदाता खुसी पार्ने घटिया कर्म गरेका उदाहरणहरू पाइन्छन् । यो पछिल्लो समयको चरित्र हो । नेपाली लेखक र कलाकारहरूमा मास्केले भनेजस्तै त्यति तल गिरेको नैतिकता छैन भन्ने मलाई लाग्छ । नेपालका कलाकार र लेखकहरूको स्वाभिमानको यो इतिहासमा कलाकार मास्केले मलाई कलाकारहरूबारे भनेका ती कुराको विगतदेखि अहिलेसम्मको नैरन्तर्य छ । स्वतन्त्रता र स्वाभिमानको यो कर्ममा राम्रा नेपाली लेखक र मास्केजस्ता कलाकारले उपासना गरिआएको नैतिक चरित्र देखिन्छ ।"
एक मार्क्सवादी पोपको अवसान,"एसएलसी पास भएर काठमाडौंमा इन्टर पढ्न आउँदा ०६०७ तिर नेपाल राष्ट्रिय विद्यार्थी फेडरेसनको सदस्यबाट उहाँको राजनीतिक यात्रा सुरु भएछ । बनारस र काठमाडौंबाट क्रमशः बीए, बीएल गरिसकेपछि उहाँ कम्युनिस्ट पार्टीको अविरल कार्यकर्ता बन्नुभयो र धरानलाई नै आजीवन कर्मक्षेत्र बनाइरहनुभयो । कूदेतामार्फत व्यवस्थै परिवर्तन भएपछि उहाँका कतिपय साथीहरू मौकापरस्त राजनीतिको पछि लागे । पार्टी विभाजन भयो । कतिपय विभाजनका समयमा उग्र कुरा गर्ने नेताकार्यकर्ताहरू अन्य धन्दा र पेसामा लागे । तर, उहाँ स्वअध्ययन, चिन्तन तथा केही दिगा र भरपर्दा साथीहरूसहित कम्युनिस्ट आन्दोलनको मूलधार समातेर निरन्तर लागिरहनुभयो । धेरैले कृष्ण दाइका पछिल्तिर कुरा काट्थे कुवाको ब्याङ, लाटो देशको गाँडो तन्नेरी, अवसरको पहिचान गर्न नजान्ने, स्वघोषित बुद्धिजीवी, घमण्डी, ढोङी । बाहिर केही भन्न नसके पनि भित्रभित्रै दाजुभाइ, इष्टमित्र जहान परिवार पनि खुसी थिएनन् । किनकि उहाँले वर्षौंवर्ष सुको कमाइरहनुभएको थिएन । उल्टै नयाँ किताब, नयाँ जर्नल पढ्न परिवारलाई नै दुहुने । नवउदारवादी व्यक्तिवादतर्फ उन्मुख समाजमा नकमाउने, पपुलिजम समातेर राजनीतिक ओहोदामा पुग्न नखोज्ने, राजनीतिक तथा सामाजिक आदर्शलाई ताकमा झुन्ड्याएर मुलुकभित्रको लखनौ लुटमा सामेल हुन नचाहेको ब्यक्तिलाई हिजोआज परिवारभित्रै पनि घिनको दृष्टिले हेरिन्छ । अनुभवले भन्छ, एउटा मध्यमवर्गीय परिवारमा जन्मिएर हुर्किएर निरन्तर आफ्नो राजनीतिक आदर्शमा लाग्छु भन्न गाह्रै हुने रहेछ । उहाँ कहिल्यै कसैसँग केही माग्न जानुभएन । उहाँ योग्यता क्षमताका हिसाबले आर्थिक, राजनीतिक, शैक्षिक तथा कूटनीतिक नीति निर्माणमा प्रगतिशीलका तर्फबाट ठूलो सहयोग पुर्याउने क्षमता राख्नुहुन्थ्यो । माथि नै चर्चा गरियो धरान परिष्कृत हुनमा उहाँको नेतृत्वमा निर्माण भएको शिक्षासम्बन्धी योजना महत्त्वपूर्ण थियो । कम्तीमा उहाँको अनुभव राष्ट्रिय शिक्षा नीति निर्माणमै पनि सहयोगी हुन सक्थ्यो । विसं २०५१ देखि २०७४ सम्म बनेका कुनै पनि सरकारले उहाँको योग्यताक्षमताको उपयोग गर्ने रुचि देखाएनन् । सबका सब लोकप्रियतावादी हुँदै राजनीतिक रूपमा स्खलित हुने यात्रामा सवार छन् । यद्यपि विरासतमा उहाँले अनमोल रत्न छोडेर जानुभएको छ । ती हुन् पुरानानयाँ सबै किसिमका राजनीतिक सामाजिक दस्तावेजहरू, अमूल्य किताबले भरपूर भव्य पुस्तकालय । अब तिनलाई नगरपालिकाले सम्हाल्ने कि शिक्षा मन्त्रालयले कि कुनै विश्वविद्यालयले ? सम्भवतः केही बहुमूल्य लिखत पनि हुन सक्छन्, जसले भावी पिँढीलाई मार्गदर्शन गर्न सकोस् ।दाइले धर्ती छोड्नुभो । धेरै आदर्शहरू पनि छोड्नुभएको छ । कृष्ण दाइप्रति गौरवबोधका साथ हार्दिक श्रद्धाञ्जली ।"
अमर हुने आकांक्षा,"झन्डै तीन महीना पछि कार्यालय आएको जोसेफ गाडीबाट ओर्लिंदा उसकी सहयोगी जुलिया हेरेको हेर्यै भई । पचास वर्ष नाघेको जोसेफ भर्खर गधापच्चिसी पार गरेको लक्का जवान जस्तो देखिएको थियो । अनुहारमा पर्दै गएको चाउरी र पेटमा जमेको बोसो गायब थियो, शरीर छरितो र चालमा बेग्लै फुर्ती देखिन्थ्यो । उसले हेलो भनेपछि जुलिया झस्किई र हतारहतार पुष्पगुच्छा दिएर स्वागत गर्दै उसको ब्रीफकेस बोकेर पछिपछि लिफ्टतिर लागी । विशाल परिसरमा ठडिएको ५४ तले त्यो भव्य भवन दुनियाँभर फैलेको जोसेफको आर्थिक साम्राज्यको हेडक्वार्टर थियो । सबैभन्दा माथिल्लो तलामा रहेको उसको कार्यालय बगैंचा, हरियो चउर, ससाना रूख, फोहरा, स्विमिङ पूल, साउना, जिम, बार, किचेन, बेडरूम आदिले सुसज्जित थियो । एक कप कफी खाएर उसले उच्च तहका एक दर्जन कर्मचारीलाई डाक्न लगायो र एक घण्टा जति मीटिङ गर्यो । उनीहरू पनि उसलाई देखेर जिल परेका थिए । ऊ कस्मेटिक सर्जरी गराउँदैछ भन्ने त उनीहरूले जुलियाबाट थाहा पाएका थिए, तर यस्तो भएर फर्कला भन्ने कल्पना गरेका थिएनन् । त्यस रात जुलिया ऊसँगै थिई । भोलिपल्ट, अर्थात् १५ जनवरी २०५१ का दिन ब्रेकफास्टमा उसले जोसेफलाई भनी, तिमी बाहिरबाट मात्र होइन, भित्रबाट पनि तरुनो भएका छौ । तिमी पहिलेका जोसेफ हुँदै होइनौ । तिमीमा जुन ऊर्जा र आवेग छ, त्यो २५ वर्षे युवाको जस्तो छ ।जोसेफ केही बोलेन, देब्रे आँखा झिम्क्याएर मुस्कुरायो मात्र । जुलियाको अनुभव सही थियो । कस्मेटिक सर्जरीको कुरा त जोसेफले आफ्नो योजना लुकाउन मात्र गरेको थियो । ऊ कस्मेटिक सर्जरीबाट तरुनो जस्तो देखिने भएर आएको बूढो थिएन, वास्तवमै २५ वर्षे जवान भइसकेको थियो । त्यो यस्तो वैज्ञानिक प्रयोगको परिणाम थियो, जो संसारमा यसअघि गरिएको थिएन । यसको वीजारोपण ३० वर्षअघि भएको थियो, संयोगवश यसै महीनामा । सन् २०२१, जनवरीको पहिलो हप्ता बाबुको मृत्यु हुँदा जोसेफले ३१ वर्ष मात्र टेकेको थियो । उसका पूर्वजहरू लामो आयु बाँचेनन् । जिज्यूबा क्षयरोग लागेर ४३ वर्षमा बितेको थियो, हजूरबा क्यान्सर लागेर ४८ वर्षमा र बाबु हृदयाघातले ५५ वर्षमा । बाबुलाई चिहानमा गाडेर फर्कंदा उसले संकल्प गरिसकेको थियो म जसरी भए पनि रोगमुक्त भएर लामो आयु बाँच्छु । विश्व भने त्यसवेला कोरोनाले छटपटिइरहेको थियो । ऊसँग पैसाको कुनै कमी थिएन । बाबु संसारका सबैभन्दा धनी २० जनामध्ये पर्थ्यो र ६० अर्ब डलर बराबरको सम्पत्ति छोडेर गएको थियो । एक्लो छोरो थियो ऊ । बाबु बितेको तीन महीनापछि उसले समुद्रको बीचमा एउटा रमणीय टापू किन्यो र त्यहीं आफ्ना लागि सुरुचिपूर्ण भव्य महल बनायो । यसैबीच आफ्नो सपना पूरा गर्न एक अर्ब डलर छुट्यायो । त्यसवेलासम्म विज्ञानले निकै प्रगति गरिसकेको थियो । मानिसको कोशिकाबाट, स्त्रीपुरुषको यौनसम्पर्क विना, फोटोकपी झैं दुरुस्त सन्तान जन्माउने क्लोनिङ प्रविधि निकै विकसित भइसकेको थियो । कोशिकाभित्र पसेर जीन एडिटिङ गर्ने र जन्मने मानिसलाई रोगव्याधिरहित, असाधारण बुद्धिसम्पन्न तथा आफूले चाहेजस्तो निश्चित सीप वा गुण भएको बनाउन सकिने प्रविधि पनि आइसकेको थियो । अर्कातिर चिकित्सा विज्ञान मानव शरीरका सबैजसो अंगप्रत्यंग प्रत्यारोपण वा साटफेर गर्न सक्षम भइसकेको थियो । यो सबका बीच मानिसको क्लोनिङ र जीनएडिटिङलाई नैतिकता लगायत अनेक प्रश्न उठाएर अघि बढ्न नदिने कोशिश भइरहेको थियो । तिनले वैधता पाएका थिएनन् । अंग प्रत्यारोपणमा पनि विविध छेकबार थिए । तर, विज्ञान र प्रविधिको उपयोग वा दुरुपयोगलाई कुनै छेकबारले कहाँ छेक्छ र ? विभिन्न देशमा मानव क्लोनिङ र जीन एडिटिङका काम भित्रभित्रै, अघोषित रूपमा चलिरहेका थिए । युवा जोसेफले यी तीनवटै प्रविधिको प्रयोग गरेर आफूलाई कहिल्यै बूढो नहुने र कहिल्यै नमर्ने अर्थात् अजरअमर बनाउने अठोट गर्यो । ऊ स्वयं विज्ञानको विद्यार्थी थियो । आफ्ना सम्पर्क सूत्र र प्रभाव प्रयोग गरेर उसले तीनवटै क्षेत्रका उत्कृष्ट वैज्ञानिक तथा चिकित्सकहरूसँग सम्पर्क गर्यो । सम्पूर्ण प्रयोग उसको आफ्नै टापूमा गर्नुपर्ने र त्यसलाई सदाका लागि गोप्य राख्नुपर्ने उसको शर्त थियो । एकातिर यसअघि कहिल्यै नगरिएको प्रयोगको रोमाञ्च, अर्कातिर जोसेफबाट प्राप्त हुने अकल्पनीय आर्थिक लाभ उनीहरू यसका लािग मञ्जूर भए । एक हप्ताको सघन छलफल पश्चात् प्रयोगको विस्तृत प्रक्रिया तय गरियो । उनीहरूको रेखदेखमा टापूको एउटा खण्डमा अत्याधुनिक प्रयोगशालाको निर्माण र नवीनतम उपकरणहरूको बन्दोबस्त पछि सन् २०२४, जनवरीको दोस्रो हप्ता प्रयोग शुरू भयो । पहिलो चरण जीन एडिटिङको थियो । यसका लागि सर्वप्रथम जोसेफको शरीरबाट केही कोशिकाहरू निकालेर सावधानीसाथ विशेष ट्यूबमा राखियो । त्यसपछि एउटा कोशिकाभित्र पसेर क्षयरोग, क्यान्सर, मुटुरोग, निमोनिया लगायत अन्य केही रोगका संवाहक जीनहरूलाई जेनेटिक कैंची को माध्यमले सदाका लागि निष्क्रिय बनाइयो । कोरोना लगायत एक दर्जन जति भाइरस र ब्याक्टेरियाहरूले कहिल्यै छुन नसक्ने व्यवस्था मिलाइयो । जोसेफले १६ वर्षको उमेरदेखि चश्मा लगाएको थियो, जीवनभर चश्मा नचाहिने बनाइयो । हातका औंला र खुट्टा अलिक मिलेका, सुलुत्त हुनुपर्ने उसको चाहना थियो, त्यसलाई पनि सम्बोधन गरियो । थप छ महीना गहन निरीक्षण गरेपछि जीन एडिटिङ सम्पन्न भएको सुनिश्चित गरियो । दोस्रो चरणमा उक्त कोशिकाबाट केन्द्रक (न्युक्लियस) निकालियो र पहिले नै केन्द्रक निकालिएको एउटी युवतीको डिम्बमा राखेर त्यो डिम्ब उसको गर्भाशयमा स्थापित गरियो । भाडामा गर्भधारण गरिदिन तयार भएर आएकी २० वर्षे युवती, जसको कृत्रिम नाम रोजी राखिएको थियो, निकै सुन्दर तर विपन्न थिई । बालकमाथि उसको कुनै दाबी नरहने र उसलाई कहिल्यै हेर्न, भेट्न नपाउने जोसेफको शर्त थियो । आफूले कल्पना गरेभन्दा दश गुणा बढी पारिश्रमिक पाउने भएपछि उसले त्यो शर्त कुनै आनाकानी नगरी तत्काल स्वीकारेकी थिई । निश्चित अवधि पछि बालक जन्मियो र वैज्ञानिक, चिकित्सकहरूको निगरानीमा हुर्कंदै गयो । उसलाई जोन नाम दिइएको थियो र उसका लागि आवश्यक सम्पूर्ण व्यवस्था त्यही टापूमा गरिएको थियो । जोन टापूबाट बाहिर पाइला नराखी २५ वर्षको भयो । झ्वाट्ट हेर्दा हरेक दृष्टिले ऊ युवावस्थाको जोसेफको प्रतिलिपि थियो अंग, उपांग, वर्ण, चालढाल सबै काटीकुटी मिल्ने । भित्री रूपमा भने जोसेफ भन्दा स्वस्थ, सबल र निरोगी । तेस्रो चरण शरीर प्रत्यारोपणको थियो जोनको समग्र शरीर जोसेफमा प्रत्यारोपण गर्नुपर्ने । यस क्रममा सर्वप्रथम जोनलाई सदाका लागि बेहोश बनाइयो र उसका एकएक अंग निकालेर पालैपालो जोसेफमा प्रत्यारोपण गरियो । उही रक्तसमूह, उस्तै प्रकृति र उही गुणधर्मका कारण जोनका सूक्ष्म भन्दा सूक्ष्म र संवेदनशील भन्दा संवेदनशील अंग पनि कुनै समस्या विना सहजै प्रत्यारोपण हुँदै गए । उन्नत प्रविधिका कारण एक महीनाभित्रै जोसेफको सम्पूर्ण शरीर छाला, नङ, कपाल र रौंहरू समेत नयाँ भइसकेको थियो । नयाँ शरीरमा मस्तिष्क चाहिं उसैको थियो, जसले गर्दा ऊसँग भएका यावत् सूचना, जानकारी, अनुभव र सोच्ने, निर्णय गर्ने प्रक्रिया यथावत् थिए । एक महीना वैज्ञानिक र चिकित्सकहरूले मिहीन अनुगमन गरेर सबै ठीकठाक भएको प्रमाणित गरेपछि ऊ टापूबाट बाहिर निस्क्यो । यो त्यही दिन थियो, जब उसलाई देखेर जुलिया हेरेको हेर्यै भएकी थिई १४ जनवरी, २०५१ ।तीन महीना नयाँ ऊर्जा र आवेगका साथ भोगविलासमा डुबेपछि जोसेफले उक्त अभियानको टोली नेतालाई, जो वरिष्ठ वैज्ञानिक थियो, सप्ताहान्त बिताउन आफ्नो विलासी क्रूजमा निम्त्यायो । पहिलो प्रयोग त सफल भएको थियो, तर ऊ अर्को २५ वर्षपछि फेरि नयाँ शरीर धारण गरेर जवान बन्न चाहन्थ्यो । यसका लागि अब के गर्ने भनेर उसले सल्लाह माग्यो । वैज्ञानिकले भन्यो, हामीले पुरानो प्रक्रिया अपनाएका थियौं । त्यो ज्यादै झन्झटिलो थियो । अब त्यसको काम छैन । विज्ञान र प्रविधि मात्र होइन, मानव समाज पनि धेरै अघि बढिसकेको छ ।ऊ भन्दैगयो, अब तपाईंले आफ्नो कोशिका उपलब्ध गराएपछि तपाईंको चाहना अनुसार जीन एडिटिङ गरेर क्लोनिङ गरिदिने प्रयोगशाला खुलिसकेका छन् । तपाईंले चाहे अनुरूप नयाँ शरीर तयार भएपछि त्यसको मस्तिष्क निकालेर तपाईंको मस्तिष्क सीधै त्यसमा प्रत्यारोपण गर्न सकिन्छ, जसबाट तपाईंले आफ्नो शरीर त्यागेर नयाँ शरीर धारण गर्न सक्नुहुन्छ ।आजभन्दा २५ वर्षपछि त यो सब पनि पुरानो प्रक्रिया भइसक्ला नि ?ठीक भन्नुभो, वैज्ञानिकले भन्यो, मेरो विचारमा, आउँदो २५ वर्षमा जीनेटिक इन्जिनियरिङले अद्भुत प्रगति गर्नेछ, जसले गर्दा सबै मानिस आफूले चाहेसम्म जवान र जीवित रहन सक्नेछन् । त्यसवेला आजको सारा गोरखधन्दा हास्यास्पद लाग्नेछ ।म के गरौं त ? जोसेफले निष्कर्ष माग्यो । भोलिको कुरा भविष्यको गर्भमा छ, वैज्ञानिकले भन्यो, तपाईंले चाहिं आफू ढुक्क हुन क्लोनिङ सेन्टरमा गएर प्रक्रिया शुरू गरिहाल्नु राम्रो । नयाँ शरीर हुर्काउन पनि त समय लाग्छ नि ।भोलिपल्ट क्लोनिङ सेन्टरमा पुग्दा जोसेफले थाहा पायो, आठ जना अर्बपतिहरूले ऊभन्दा पहिले नै प्रक्रिया शुरू गरिसकेका रहेछन् ।"
"नेता र मन्त्री भेट्न आउँछन्, भुक्तानीमा सघाउन्नन्","यता किसानका समस्या एवं मागमा उद्योगमन्त्री भट्ट र कृषि तथा पशुपन्छी विकासमन्त्री घनश्याम भुसालले चासो दिएका छैनन् । किसानको पक्षमा कृषिमन्त्री पनि बोल्नुपर्ने हो, सचिव रायले भने, तर, उहाँले कुनै चासो दिनुभएको छैन । किसानकै हकहितका लागि कांग्रेस समर्थक नेपाल किसान संघ, नेकपाको अखिल नेपाल किसान महासंघ, राष्ट्रिय किसान सञ्जाल, नेपाल किसान आयोगलगायत छन् । किसानकै छाता संगठन राष्ट्रिय कृषक समूह महासघ नेपाल, नेपाल उखु उत्पादक महासंघ पनि छ । तर यी संस्था पनि मौन छन् । ऐक्यबद्धता जनाए पनि उनीहरूबाट ठोस पहलकदमी भएको छैन । किसानको राष्ट्रियस्तरको समूह भनेको महासंघ नै हो । किसान आयोग, पार्टीहरूका भ्रातृ संगठन पनि छन्, राष्ट्रिय कृषक समूह महासघ नेपालका संस्थापक अध्यक्ष उद्धव अधिकारीले भने, महासंघका प्रतिनिधि एकछिन मात्रै गएर पुग्दैन । उनीहरूले त आन्दोलन नै लिड गर्नुपर्ने हो । तर समस्या पर्दा लबिइङ गर्नेबाहेक केही काम भएन । सबै कामचलाउ मात्रै भयो ।राष्ट्रिय कृषक समूह महासंघ नेपालका अध्यक्ष नवराज बस्नेतले भने उखु किसानको आन्दोलनमा आफूहरूको ऐक्यबद्धता रहेको र केही पर्दा थप किसान उतार्न सकिने प्रतिक्रिया दिए । अहिलेको आन्दोलनमा पनि आफूहरूले सहजीकरण गरेको उनको दाबी छ । सरकारलाई ध्यानाकर्षण गराउने काममा पनि लागिपरेका छौं । सस्थागत रूपमा ब्यानर पनि राखेका छौं । किसानको दुःखमा जति बेला पनि जुट्छौं, उनले भने ।नेपाल उखु उत्पादक महासंघका अध्यक्ष कपिलमुनि मैनालीले पनि आन्दोलनमा आफूहरूको नैतिक समर्थन रहेको दाबी गरे । तर किसानहरू आफूहरूसँग सल्लाह नगरी आन्दोलनमा उत्रिएको उनको आरोप छ । यता चिनी उद्योग संघका अध्यक्ष शशि अग्रवालले श्रीराम चिनी उद्योगले शुक्रबारबाट पैसा दिन सुरु गरेको जानकारी दिए । अन्नपूर्ण सिगर मिल भने संघको सम्पर्कमा नरहेको उनको भनाइ छ ।"
सेयर ब्रोकरको कमिसन घटाउन अर्थमन्त्रीको निर्देशन,"काठमाडौं (कास) सेयर खरिदबिक्रीमा ब्रोकरको कमिसन घटाउन अर्थमन्त्री विष्णु पौडेलले निर्देशन दिएका छन् । शुक्रबार धितोपत्र बोर्डका पदाधिकारीसँगको छलफलमा अर्थमन्त्रीले यस्तो निर्देशन दिएका हुन् । सेयर कारोबारमा ब्रोकरलाई तिर्नुपर्ने शुल्क बढी भएको भन्दै घटाउन लगानीकर्ताले माग गरिरहेको समयमा अर्थमन्त्रीबाट यस्तो निर्देशन आएको हो । हाल सेयर कारोबारमा लगानीकर्ताले ब्रोकरलाई ०४ देखि ०६ प्रतिशतसम्म शुल्क तिर्नुपर्ने व्यवस्था छ ।धितोपत्र बोर्डले ब्रोकरको शुल्क घटाउन आन्तरिक गृहकार्य थालिसकेको छ । सोही क्रममा कमिसन केकति बनाउने भन्ने सम्बन्धमा एक अध्ययन पनि भइसकेको छ । गत भदौमै तयार भइसकेको अध्ययन प्रतिवेदनलाई थप सान्दर्भिक बनाउन अहिले पुनः अध्ययन सुरु भएको स्रोतले बताएको छ । ब्रोकरहरूको स्थिर र परिवर्तनशील लागत केकति लाग्छ, त्यसका आधारमा कति शुल्क तय गर्दा ठीक हुन्छ अब ती पक्ष पनि हेरिनेछ, स्रोतले भन्यो । ब्रोकर कमिसन घटाउन विलम्ब नगर्न अर्थमन्त्री पौडेलले जोड दिए । यसमा प्रोएक्टिभ भएर लाग्नुहोस्, उनले भने । पुँजी बजारको विकास तथा विस्तार भइरहेकाले विद्यमान समयमा समयतालिका बनाएर समाधान गर्न उनले निर्देशन दिए । पुँजी बजारको विकासका लागि चालु आर्थिक वर्षको बजेटमा उल्लिखित कार्य समयमा सम्पन्न गर्नुहोस्, मन्त्री पौडेलले भने, यसका लागि विद्यमान ऐन, नियम परिमार्जन गर्नुपर्ने भए त्यो पनि गर्नुहोस् । लकडाउनपछि खुलेको बजारमा नेप्से परिसूचकसँगै कारोबार रकम पनि बढेको छ ।"
एभरेस्टले नष्ट गर्यो ६७५ सिलिन्डर,"काठमाडौं (कास) एभरेस्ट ग्यास उद्योग प्रालिले जोखिमपूर्ण अवस्थामा रहेका ६ सय ७५ थान ग्यास सिलिन्डर नष्ट गरेको छ । कम्पनीले म्याद नाघेका र हाइड्रोलिक परीक्षणका क्रममा फेल भएका खाना पकाउने सिलिन्डर नष्ट गरेको हो । गुणस्तर तथा नापतौल विभाग, आयल निगम, वाणिज्य, आपूर्ति तथा उपभोक्ता संरक्षण विभाग, प्रहरी र उपभोक्ताकर्मीको रोहबरमा सिलिन्डर नष्ट गरिएको हो । पुराना तथा प्रयोग गर्न नमिल्ने सिलिन्डर छनोट गरेर समयसमयमा नष्ट गर्ने गरिएको एभरेस्ट ग्यास उद्योग ग्रुपका अध्यक्ष शिवप्रसाद घिमिरेले बताए । मुलुकमा ६० भन्दा बढी ग्यास उद्योग छन् । समयमसमयमा हाइड्रोलिङहाइड्रो स्टाटिक टेस्ट नहुँदा जोखिम बढ्दै गएको छ । हावा र पानीको प्रेसरबाट हाइड्रोलिङहाइड्रो स्टाटिक परीक्षण गरिन्छ ।"
व्यापार सुस्ताएपछि सीमा कडाइ माग्दै व्यवसायी,"कोरोना संक्रमणको जोखिम न्यूनीकरण गर्न लकडाउन र नेपालभारत सिमाना सिल गरिएका बेला यहाँका उद्यमी व्यवसायी खुसी थिए । त्यसबेला घरायसी प्रयोजनका नाममा मूल नाकाबाट विभिन्न सामान किनमेल गर्न नेपाली उपभोक्ता अनियन्त्रित रूपमा सीमावर्ती भारतीय बजार जान पाएका थिएनन् । साथै भन्सार छलेर हुने अवैध आयात धेरै नियन्त्रण भयो । स्वदेशी व्यवसायी खुसी हुनुको मुख्य कारण यही थियो । लकडाउनका बेला सार्वजनिक यातायातका साधन सञ्चालन नभएकाले प्रायः नेपाली आफ्नै टोलछिमेकबाहेक अन्यत्र जान सम्भव भएन । लत्ता कपडा, खाद्यान्नलगायतका दैनिक उपभोग्यका सम्पूर्ण सामान घर नजिकका पसलमा किनमेल गरे । गल्लीगल्ली र टोलभित्रका ससाना पसलदेखि होलसेल सबैको व्यापार राम्ररी चल्यो । सीमावर्ती भारतीय बजारमा हुने गरेको किनमेल स्वदेशमै हुन थालेपछि स्वदेशी उद्योग पनि राम्ररी चले । भन्सार छलेर तस्करीको माध्यमबाट भित्रिने कोरोबार रोकिएर भन्सार हुँदै आउन थालेपछि स्वदेशी उत्पादनले पनि विदेशी वस्तुसँग प्रतिस्पर्धा गर्न सहज भयो । कोभिडका कारण नेपालभारतबीचको सिमाना सिल गरे जस्तै अब पनि सिमानामा कडाइ गरिनुपर्छ, सिद्धार्थ उद्योग वाणिज्य संघले यहाँ आयोजना गरेको सार्वजनिक कार्यक्रममा बुटवल उद्योग वाणिज्य संघका कार्यवाहक अध्यक्ष उज्ज्वल कसजूले भने, सिमाना सिल र अन्य खुला सिमानामा पनि गरिएको नियन्त्रणले आम स्वदेशी व्यवसायीलाई सकारात्मक प्रभाव पार्यो । भारतसँगको खुला सिमाना नियन्त्रण हुन नसक्दा र मूल नाकामै कडाइ नहुँदा धराशायी अवस्थामा पुगेको बुटवलका व्यवसायीलाई सिमाना सिलले धेरै प्रोत्साहन मिलेको उनले बताए । सिमाना सिल गरिएपछि बुटवलमा विशेषगरी कपडा र तयारी पोसाकको कारोबारमा २ सय प्रतिशतले वृद्धि भएको उनले जनाए । उनका अनुसार अन्य कारोबार र उत्पादनमा पनि वृद्धि भएको छ । राजस्व पनि बढेको छ । सस्तो मूल्यमा सामान पाइने प्रलोभनमा घरायसी प्रयोजनका लागि भन्दै दैनिक हजारौं नेपाली उपभोक्ता सीमावर्ती भारतीय बजारमा किनमेल गर्ने प्रवृत्तिले स्वदेशी व्यवसाय र उत्पादन संकटमा पर्दै आएको छ । बुटवलका मात्रै होइन, कोरोनाका कारण भारतसँगको सिमाना सिल गरिएपछि पाल्पा, गुल्मी र अर्घाखाँचीजस्ता पहाडी जिल्लाका व्यवसायी पनि खुसी छन्, कसजूले भने, सिल गरिएको सिमाना खुला गरिए पनि कडाइ र नियन्त्रण भने सिल गरिएका बेलामा जस्तै हुन अति जरुरी छ । हरेक दिन बिहानैदेखि साँझसम्म सीमावर्ती भारतको सुनौली बजारमा किनमेल गर्न जाने नेपाली उपभोक्ताको ताँती नै लाग्थ्यो । नेपाल र भारत दुवैतर्फ लकडाउन र सिमाना सिल गरिएपछि सीमावर्ती बजार सुनसान बन्यो । घरायसी प्रयोजनका नाममा दैनिक करोडौं रुपैयाँ विदेश पलायन हुनबाट जोगियो । भन्सार हुँदै हुने वैध कारोबारले प्रोत्साहन पायो । सीमावर्ती आसपासका क्षेत्रका मात्र नभएर ठूलो कार्य र धेरै सामान खरिद गर्न परेमा कास्की, चितवन, पाल्पा, गुल्मी, अर्घाखाँचीलगायतका नेपाली ग्राहकको रोजाइमा सुनौली बजार हुने गर्थ्यो । भन्सार नतिरी सामान ल्याउने पेसेवर तस्कर र क्यारिअरको संख्या पनि उत्तिकै हुने गर्थ्यो । कोरोनाका कारण सिमाना सिल भएपछि दुई गुणाले उत्पादनमा वृद्धि भएको भैरहवास्थित सिद्धार्थ आयल इन्डस्ट्रिज तथा सिद्धार्थ रिफाइनरी उद्योगका प्रबन्ध निर्देशक राजेश अग्रवालले बताए । सम्पूर्ण सामान भारतमा गएर किनमेल गरी भन्सारमा घरायसी प्रयोजन भन्दै ल्याउने प्रवृत्ति र तस्करीको माध्यमबाट बिनाभन्सार तयारी सामान सिधै नेपाल भित्रिने गरेको उनको भनाइ छ । सिमाना सिल हुनुअगावै सीमा क्षेत्रका स्वदेशका तेल उद्योगले ४० प्रतिशत क्षमतामा मात्र उत्पादन गर्ने गरेको उनले जनाए । तेल उद्योग मात्रै नभएर चामल, पिठो, मैदालगायत खाद्य उद्योग पनि राम्ररी चलेकाले सबै व्यवसायी खुसी छन्, नेपाल उद्योग वाणिज्य महासंघका सदस्यसमेत रहेका अग्रवालले भने, नेपालभारतबीचको सिमानामा अहिलेको जस्तै कडाइ र नियन्त्रण नभएसम्म नेपालको व्यवसाय फस्टाउन सक्दैन । आवश्यक परे सिमानामा तारबार नै भए पनि लगाउन जरुरी छ । सस्तो मूल्यमा सामान पाइने प्रलोभनले आमनेपाली उपभोक्तालाई सिमानापारि जाने प्रवृत्तिलाई निरुत्साहित गर्न नेपाल सरकारले नै कडा कानुन ल्याएर कार्यान्वयन गर्नुपर्ने सुझाव उनको छ । सुनौली बजारको ९० प्रतिशतभन्दा धेरै कारोबार नेपाली उपभोक्तामाथि निर्भर छ । झन्डै ६ सयको संख्यामा विभिन्न पसल छन् । विशेषगरी चिनी, बिस्कुट, नमकिन, भुजिया, काजु, किसमिस, तेल, घिउ, चिसो पेय पदार्थ, कुरमुरे, कुर्ता सलवार, साडीलगायत कपडा, साबुन सेम्पु, कापी कलम, शृंगारका सामान, हार्डवेयरका सामान, सुर्ती, बिजुलीका केबुल, बल्ब, साइकल, मोटरसाइकलका टायर, ट्युब, टीभी, फ्रिज, पंखा, पानी तान्ने मोटरलगायत भाँडावर्तन, मासु, मोबाइलजस्ता सामग्री घरायसी प्रयोजनका नाममा बिनाभन्सार नेपाल भित्रिने गरेका छन् ।"
धान छाडेर तरकारी खेती,"बर्दिया (कास) मधुवन नगरपालिका८ का किसान अमर भण्डारीले धान खेती छाडेर तरकारी खेतीमा लगानी गरेका छन् । उनले जैविक मल उपयोग गरी आधुनिक प्रविधिबाट तरकारी खेती सुरु गरेका छन् । विषादीमुक्त तरकारीको माग बढेपछि यसमा लगानी गरेको उनले जानकारी दिए । यहाँ भारतबाट आउने विषादीयुक्त तरकारीको निर्भरता कम गरी स्वदेशमै उत्पादन गरी बजार विस्तार गर्ने योजना रहेको भण्डारीले बताए । काठमाडौं बूढानीलकण्ठ घर भई पुर्ख्यौली घर मधुवन४ का सुरेश पन्थ करिब १ करोड लगानी गरी तरकारी खेतीमा लागेका छन् । धानभन्दा तरकारी खेतीबाट बढी आम्दानी हुने भएपछि लगानी गरेको उनको भनाइ छ । लकडाउनका समयबाट उनले मधुवन८ मा रहेको पाँच बिघा खेतमा गाई, भैंसी, बाख्राको मल हालेर विषादीमुक्त तरकारी उत्पादन सुरु गरेका छन् । तरकारी र फलफूलमा पन्थले रासायनिक मलको सट्टा जैविक मल प्रयोग गरेका छन् । गत असारबाट तरकारी खेती सुरु गरेका उनले अहिले बजारमा लैजान थालेका छन् । लकडाउनको समयमा जिल्लाबाहिर रोजगारी गुमाएका ३० जना कृषि मजदुर र प्राविधिक यतिखेर उनको तरकारी खेतीमा काम गर्न पाएपछि निकै खुसी छन् । उनीजस्तै मधुवन८ का कृष्ण अधिकारीले पनि जैविक मलबाट तरकारी उत्पादन गर्न थालेका छन् ।"
ईसेवा मनी ट्रान्सफर सेवा थप ६ देशबाट,"काठमाडौं (कास) ईसेवा मनी ट्रान्सफर र वायरबार्लेबीच रेमिट्यान्स भुक्तानीसम्बन्धी सम्झौता भएको छ । सम्झौतासँगै अमेरिका, क्यानडा, अस्ट्रेलिया, न्युजिल्यान्ड, दक्षिण कोरिया र हङकङमा गरी ६ देशमा रहेका नेपालीले वायरबार्लेबाट नगद, बैंक खाता तथा ईसेवा वालेटमा रकम पठाउन सक्छन् । वायरबार्ले फिनटेक स्टार्ट अप कम्पनी हो । यसले एसिया प्रशान्त क्षेत्रमा मोबाइलअनलाइन रेमिट्यान्स सेवा प्रदान गर्छ ।"
एभरेस्टदुप्चेश्वर नगरबीच फन्ड सम्झौता,काठमाडौं (कास) एभरेस्ट बैंक र दुप्चेश्वर ग्रामीण नगरपालिकाबीच नुवाकोटमा कृषि फन्डका लागि सम्झौता भएको छ । सम्झौतामा बैंकले कृषि र सहुलियत कर्जाका साथै दुप्चेश्वर ग्रामीण नगरपालिकाका किसानलाई आन्तरिक तथा राष्ट्र बैंकको दिशानिर्देशको प्रावधान सुनिश्चित गरिने उल्लेख छ ।
अस्पताल निर्माणमा सिद्धार्थको सहयोग,काठमाडौं (कास) सिद्धार्थ बैंकले विराटनगरस्थित नागरिक केयर सेन्टरलाई ५ लाख रुपैयाँ सहयोग गरेको छ । सामाजिक उत्तरदायित्वअन्तर्गत केयर सेन्टरलाई उक्त रकम सहयोग गरेको बैंकले जनाएको छ । बैंकका प्रदेश प्रमुख कमल बस्नेतले केयर सेन्टरका अध्यक्ष पवनकुमार शारदालाई रकम हस्तान्तरण गरे ।
मेगा बैंकको अभिभावक बचत खाता,"काठमाडौं (कास) मेगा बैंक नेपालले मेगा अभिभावक बचत खाता नामक बचत योजना ल्याएको छ । यो योजनामा ग्राहकले न्यूनतम ५ सय रुपैयाँ बचत गर्नुपर्नेछ । यस खातामा ४५ प्रतिशत ब्याज बैंकले उपलब्ध गराउनेछ । खातावाला अभिभावकको ५ लाख रुपैयाँको दुर्घटना बिमाको व्यवस्था गरिएको बैंकले जानकारी दिएको छ । साथै बैंकले मोबाइल बैंकिङ, भिसा डेबिट कार्ड, चेकबुक र अनलाइन बैंकिङ सुविधा निःशुल्क रूपमा उपलब्ध गराउने जनाएको छ ।"
लेवान्डोस्की उत्कृष्ट खेलाडी,"यस्तै लिभरपुलका योर्गन क्लोप वर्षको उत्कृष्ट प्रशिक्षक चुनिए । उनले लगातार दोस्रो वर्ष यो अवार्ड जितेका हुन् । उनको नेतृत्वमा लिभरपुलले ३० वर्षयता पहिलोपल्ट प्रिमियर लिग उपाधि जितेको थियो । क्लोपले यो होडमा बायर्नमा प्रशिक्षक हान्सी फ्लिकलाई उछिने । तर बायर्नमा लेवान्डोस्कीका साथी म्यानुयल नोया भने वर्षका उत्कृष्ट गोलरक्षक भएका छन् । क्लोपले उत्कृष्ट प्रशिक्षक चुनिएपछि आफू स्तब्ध रहेको बताए । उनले भने, मलाई यो उपाधिका लागि धेरैलाई धन्यवाद दिनुपर्छ, यसमा सबैभन्दा अगाडि त मेरो सबै समकक्षी प्रशिक्षक नै पर्छन् । गत वर्ष हामी सबैका लागि उत्कृष्ट रह्यो । नोयाले उत्कृष्ट गोलरक्षकको होडमा एट्लेटिको म्याड्रिडका जान ओब्लक र लिभरपुलका एलिसनलाई पछाडि छाडेका थिए । बुन्डेसलिगामा उनले बायर्नका लागि ३३ खेल खेलेकामा त्यसमा ३१ गोलमात्र खाए । यस्तै बार्यनले तय गरेको च्याम्पियन्स लिग फाइनलका क्रममा नोयाले नकआउट चरणमा केही निर्णायक साबित उत्कृष्ट बचाउ पनि गरेका थिए । टोटेनहमका दक्षिण कोरियाली खेलाडी सन ह्युङमिनले इंग्लिस प्रिमियर लिगमा बर्नलीविरुद्ध गरेको व्यक्तिगत गोल उत्कृष्ट रह्यो । यस गोलका लागि उनले पुस्कास अवार्ड पाए । ह्युङमिनले आफ्नो बक्स बाट एक्लै अगाडि बढाएको बल विपक्षी टिमको बक्ससम्म पुर्याएर आकर्षक गोल गरेका थिए । यसक्रममा उनले बर्नलीको रक्षापंक्तिलाई एकपछि अर्को गरेर तोडेका थिए । अवार्ड जितेपछि उनले भने, यो अवार्ड विशेष रहेनछ । त्यस गोलअगाडि मैले पास दिन खोजेको थिएँ, तर कुनै विकल्प देखिनँ । त्यसैले एक्लै बल अगाडि बढाएँ ।"
गौरिका र सावित्रासहित तीन नयाँ अनुहार,"ईसेवासँग सम्झौतापल्सर स्पोर्ट्स अवार्डको डिजिटल पेमेन्ट पार्टनरको रूपमा मञ्चले ईसेवा प्रालिसँग सम्झौता गरेको छ । ईसेवाका सीओओ रोशन लामिछाने र मञ्चका महासचिव प्रज्वल ओलीले शुक्रबार सम्झौतापत्रमा हस्ताक्षर गरे ।यसअघि एसएमएसको माध्यमबाट हुँदै आएको मतदान प्रक्रिया अब पहिलोपल्ट ईसेवामार्फत हुनेछ । ईसेवाको एपमा गएर पाँच खेलाडीलाई मतदान गर्न सकिनेछ । आफ्नो पहुँच संसारभर रहेकाले विदेशमा रहेकाले पनि मत हाल्न सक्ने ईसेवाले जनाएको छ । यो सम्झौता दुई वर्षका लागि हुनेछ ।हामीले पहिलोपल्ट स्पोर्ट्स अवार्डसँग साझेदारी गरे पनि खेलकुदमा हाम्रो पुरानै सम्बन्ध छ । आवश्यकताका आधारमा हाम्रो सम्झौता भविष्यमा पनि जारी रहनेछ, सीओओ लामिछानेले पत्रकार सम्मेलनमा भने ।ईसेवामार्फत मत हाल्दा एकपटकमा १ सयसम्म मत हाल्न सकिनेछ । प्रतिमत ५ रुपैयाँ शुल्क लाग्नेछ । सम्झौताअनुसार प्राप्त कुल भोटको ७० प्रतिशत रकम आयोजकले पाउनेछ । ईसेवा अवार्डको प्रायोजक पनि भएकाले थप १५ प्रतिशत रकम पनि उसले मञ्चलाई सहयोग गर्ने सम्झौतामा उल्लेख गरिएको छ ।"

शीर्षक,विवरण
विकासमा निकुञ्जस्थानीय द्वन्द्व,"(डोल्पा)  केही दिनअघि मुलुककै ठूलो शेफोक्सुन्डो निकुञ्जको स्थलगत अध्ययनमा डोल्पा आएका प्रतिनिधिसभाको कृषि, सहकारी तथा प्राकृतिक स्रोत समितिकी सभापति पूर्णकुमारी सुवेदीलगायत सांसदसमक्ष स्थानीय तहका पदाधिकारीले विकास निर्माणमा निकुञ्जले अवरोध गरिरहेको गुनासो गरे । त्रिपुरासुन्दरी नगरपालिकाका मेयर ओमबहादुर बुढाले त व्यंग्यात्मक शैलीमा भने पनि, अन्यत्र के हो थाहा छैन, हाम्रोमा चाहिँ निकुञ्ज अर्को सरकार हो, आफू काम गर्दैन, हामीलाई पनि गर्न दिँदैन ।बुढाले त्यसो भन्नुका पछाडि धेरै कारण छन् । प्रदेश र स्थानीय तहमार्फत मध्यवर्ती क्षेत्रका बासिन्दाका लागि सडक, बिजुली, खानेपानीलगायतका संरचना निर्माणको योजना स्वीकृत गराएर काम सुरु गरे पनि निकुञ्जले अवरोध गरेको छ ।उपल्लो डोल्पामा पर्यटन प्रवर्द्धन गर्न सकिने प्रशस्त सम्भावना छन्, थुप्रै झोलुंगे पुल र पदमार्ग बनाउनुपर्नेछ, शेफोक्सुन्डो गाउँपालिकाका अध्यक्ष टासी टुन्डुप गुरुङले भने, तर पुल र पदमार्ग बनाउन निकुञ्जले अवरोध गरिरहेको छ, खानेपानी र बिजुलीका योजनामा अवरोध भएको छ । प्रदेश सरकार र स्थानीय तहको बर्सेनि बजेट फ्रिज भइरहेको छ ।स्थानीय सरकार सञ्चालन ऐन, २०७४ ले स्थानीय सडक, ग्रामीण सडक, कृषि सडकसम्बन्धी कार्य गर्न गाउँपालिकालाई अधिकार दिएको छ । सँगै झोलुंगे पुल, पुलेसा, सिँचाइ र तटबन्ध मर्मत, सम्भार र नियमनको समेत अधिकार छ । त्यसअनुसार पालिकाहरूले हरेक वर्ष बजेट विनियोजन गर्ने गरेका छन् तर निकुञ्ज क्षेत्र भएका कारण निर्माणका कुनै पनि योजना कार्यान्वयन गर्न नसकिएको जनप्रतिनिधिको गुनासो छ । हिमाली राष्ट्रिय निकुञ्ज नियमावली २०३६ को दफा ३० अनुसार निकुञ्जभित्र कुनै सरकारी वा गैरसरकारी निर्माण कार्य वा योजना सञ्चालन गर्दा, गराउँदा संघको वन तथा वातावरण मन्त्रालयको स्वीकृति लिनुपर्ने हुन्छ । तर डिभिजन वन र पालिकाहरूले मन्त्रालयसँग स्वीकृति नलिई निकुञ्जभित्र र मध्यवर्ती क्षेत्रमा विकास निर्माणका योजना अघि बढाएपछि निकुञ्जसँग द्वन्द्व हुने गरेको छ । निकुञ्जले अधिकार छैन भनेर अनुमति नदिँदा बर्सेनि करोडौं रुपैयाँको बजेट फ्रिज भइरहेको छ, शेफोक्सुन्डो गाउँपालिका८ का वडाध्यक्ष निमा लामाले भने, निकुञ्जले अनुमति नदिँदा फोक्सुन्डो गाउँको खानेपानी योजना सफल हुन सकेको छैन । फोक्सुन्डो जोड्ने पदयात्रा मार्ग मर्मत गर्न नपाउँदा पर्यटकहरू भीरको अप्ठ्यारो बाटो हिँड्न बाध्य छन् । गत आवमा प्रदेशको उद्योग, पर्यटन, वन तथा वातावरण मन्त्रालयमार्फत फोक्सुन्डोछेउको झरनानजिकको अप्ठ्यारो भीर बाटोमा फलामे बारसहितको सिमेन्टेड पर्खाल बनाउन ८० लाख रुपैयाँ बजेट विनियोजन भएको थियो तर निकुञ्जले वन तथा वातावरण मन्त्रालयबाट स्वीकृति नलिई काम अघि बढाएको भन्दै अनुमति नदिएपछि काम रोकियो । फोक्सुन्डो जोडिने छेप्कादेखि रिग्मो गाउँसम्मको होमस्टे तथा पदमार्ग निर्माणका लागि विनियोजन भएको ३० लाख र सोही मार्गमा पर्ने साङ्टा, र्याँचीदेखि सुन्दुआ हुँदै फोक्सुन्डोसम्म पदमार्ग निर्माणका लागि विनियोजित ७० लाख रुपैयाँको योजना पनि कार्यान्वयन हुन नसकेको डिभिजन वन कार्यालयकी सहायक वन अधिकृत याङ्की लामाले बताइन् । संघको वन तथा वातावरण मन्त्रालयले २४ वटा योजनामध्ये ६ वटालाई मात्र अनुमति दिन सकिने भन्यो, उनले भनिन्, वातावरणीय प्रभाव मूल्यांकन (ईआईए) र प्रारम्भिक वातावरणीय परीक्षण (आईईई) गर्नुपर्ने किसिमका ठूला योजना सफल हुन सकेनन् ।गत चैतमा लकडाउन भएका कारण पनि योजना कार्यान्वयनका लागि संघको मन्त्रालयबाट पूरा गर्नुपर्ने कानुनी प्रक्रिया पूरा गर्न नसकेको डिभिजन उनको भनाइ छ । थोरै बजेटका योजना पनि थिए, लामाले भनिन्, त्यस्ता योजना स्वीकृत गराउन सिंहदरबार धाउनुपर्ने भएकाले बजेट धेरै खर्च हुने र समय पनि धेरै लाग्ने हुँदा कानुनी प्रक्रिया व्यावहारिक देखिन्न ।नयाँ संविधान जारी नहुँदासम्म गाउँले, मध्यवर्ती क्षेत्रका बासिन्दा र निकुञ्जबीच खासै मनमुटाव थिएन । संविधानअनुसार निकुञ्ज संघअन्तर्गत पर्छ । त्यसको संरक्षणव्यवस्थापन संघको वन तथा वातावरण मन्त्रालयअन्तर्गतको निकुञ्ज विभाग मातहत हुन्छ । प्रदेशमा उद्योग, पर्यटन, वन तथा वातावरण मन्त्रालय छ । त्यसले प्रदेशअन्तर्गतका डिभिजन वन कार्यालयमार्फत वन र जडीबुटीको संरक्षण, पर्यटन प्रवर्द्धन र विकास निर्माणका काम गर्छ । संघीयता लागू भएसँगै डिभिजन वन कार्यालयले निकुञ्ज र मध्यवर्ती क्षेत्रभित्र विकास निर्माणका काम सुरु गरेयता निकुञ्जवन कार्यालयबीच द्वन्द्व चर्किएको छ । कारण निकुञ्ज र मध्यवर्ती क्षेत्रका ऐलानी जमिन र पर्ती जमिनमा काम गर्ने अधिकार डिभिजन वन कार्यालयलाई छैन । निकुञ्जका निमित्त प्रमुख संरक्षण अधिकृत (वार्डेन) सरोजमणि पौडेल डिभिजन वनले मन्त्रालयसँग स्वीकृति नलिई निकुञ्ज र मध्यवर्ती क्षेत्रमा विकास निर्माणका कार्यक्रम अघि बढाउन आफूलाई दबाब दिएको बताउँछन् । प्रजिअको कार्यालयमा बैठक गरी निकुञ्जभित्र विकास निर्माणका योजना सञ्चालन गर्न दिने भनी लेखिएको माइन्युटमा मलाई सही गर्न दबाब दिइयो, उनले सुनाए, पछि शौचालय जान्छु भनेर म भागें । डिभिजन वन कार्यालयले ठेकेदारमार्फत योजना कार्यान्वयन गर्न खोजेपछि निकुञ्जसँग टकराव भयो । वन मन्त्रालयको स्वीकृति नलिई निकुञ्ज र मध्यवर्ती क्षेत्रभित्र विकास निर्माणका योजना कार्यान्वयन गर्न खोजेको भन्दै निकुञ्जले काममा अवरोध गर्यो, ठेकेदारहरूलाई पक्राउ गरेर कारबाही अघि बढायो । डिभिजन वनसँगै प्रदेशको भौतिक पूर्वाधार मन्त्रालयअन्तर्गतको पूर्वाधार विकास कार्यालयमार्फत पनि निकुञ्ज र मध्यवर्ती क्षेत्रमा विकास निर्माणका काम भइरहेका छन् । निकुञ्जले भने नियमविपरीत विकास योजना सञ्चालन गरेको भन्दै भटाभट कारबाही गरिरहेको छ । केही दिनअघि मध्यवर्ती क्षेत्रमा पर्ने त्रिपुरासुन्दरी नगरपालिका७ पहाडा भन्ने स्थानमा वन तथा वातावरण मन्त्रालयको स्वीकृति नलिई सडक खनेको भन्दै निकुञ्जले कर्णाली प्रदेश सांसद वीरबहादुर शाहीको डोजर कब्जामा लियो । शाही डोल्पा (ख) का सांसद हुन् । नियम मिचेर काम गर्न खोज्ने जुनसुकै पार्टीका जोसुकैलाई मैले छोडेको छैन, निकुञ्ज मुख्यालय सुलिगाडमा पौडेल भन्छन्, सबै पार्टीका मान्छेले नियम मिचेका छन्, सबैलाई कारबाही गरेको छु । नियमकानुन मिचेर काम गर्नेलाई कारबाही गर्दा पनि राजनीतिक दलका नेताहरूको दबाब आउने गरेको उनको दुःखेसो छ । डिभिजन वन र पूर्वाधार विकास कार्यालयले स्थानीय तहमा समेत विकाससम्बन्धी योजना अघि बढाइरहेका छन् तर सबैजसो योजना कार्यान्वयनमा निकुञ्ज बाधक बनेको स्थानीय तहका पदाधिकारीहरूको आरोप छ । निकुञ्ज प्रमुख पौडेल भने हिमाली निकुञ्ज नियमावलीले निकुञ्जभित्र कुनै पनि विकास निर्माणका कार्यक्रम सञ्चालन गर्न दिने अधिकार आफूलाई नदिएको बताउँछन् । उक्त नियमावलीले निकुञ्जभित्र खेतीपाती मात्र गर्न पाउने व्यवस्था गरेको छ, उनले भने, नियमावलीअनुसार विकास निर्माणका योजना सञ्चालनको अनुमति दिन मिल्दैन, मन्त्रालयबाट स्वीकृत गराएर मात्र कार्यान्वयन गर्नुपर्ने हुन्छ ।निकुञ्ज विभागका निवर्तमान महानिर्देशक पेमनारायण कँडेल स्थानीय तहको अधिकार फराकिलो पार्न सकिए निकुञ्जको मध्यवर्ती क्षेत्रमा विकास अघि बढाउन सहयोग पुग्ने बताउँछन् । स्थानीय तहलाई समेत समेटेर लगियो भने मात्र विकास सम्भव छ, उनले भने, मध्यवर्ती क्षेत्रमा विकास गर्न सहज हुने गरी कानुन बनाउनु आवश्यक छ ।अलग्गै नियमावलीको तयारीस्थानीयको गुनासो संसदीय समितिले राष्ट्रिय निकुञ्ज तथा वन्यजन्तु संरक्षण विभागलाई सुनाएपछि हालै विभागले विकास निर्माण र पर्यावरण संरक्षण दुवैलाई सँगै लैजाने हिसाबले अलग्गै नियमावली बनाउन निकुञ्जलाई पत्राचार गरेको छ । अब अलग्गै शेफोक्सुन्डो निकुञ्ज नियमावलीको मस्यौदा बनाएर विभागसमक्ष पेस गर्नेछु, प्रमुख पौडेलले भने, त्यसो भयो भने स्थानीयले उठाएका विकास निर्माणका काम अघि बढाउन बाटो खुल्नेछ ।स्थलगत अध्ययन गरेपछि विकास निर्माणका हिसाबले तल्लादेखि माथिल्लो डोल्पाली अन्यायमा परेको संसदीय समितिले पनि ठहर गरेको छ । जनतासँग समन्वय नहुँदा जनता विकासबाट वञ्चित भएको पाएँ, कृषि, सहकारी तथा प्राकृतिक स्रोतसाधन समिति सभापति सुवेदीले भनिन्, निकुञ्जभन्दा पुराना बस्ती छन्, ती बस्तीमा समयानुकूल विकास आवश्यक छ, त्यसका लागि पुराना ऐन, कानुनहरू संशोधन आवश्यक छन् ।निकुञ्जबाहिर पनि उस्तै केही वर्षअघि सुर्खेतजाजरकोटरुकुम पश्चिम हुँदै सदरमुकाम दुनैसम्म सडकमार्ग जोडिए पनि ठूली भेरी नदीमा करिब दर्जन मोटरेबल पुल नबन्दा ओहोरदोहोर सकसपूर्ण छ । काठमाडौं, सुर्खेत र नेपालगन्जसम्म हवाईजहाजबाहेक अहिले पनि डोल्पासँग सिधा यातायातको अर्को सुविधा छैन । स्थलमार्गबाट ५६ वटा गाडी फेरेर मात्र सदरमुकामसम्म यात्रा गर्न सम्भव छ । जिल्लाभरि पक्की सडक शून्य छ । ठूलीभेरी र त्रिपुरासुन्दरी नगरपालिका तथा मुड्के चुला र जगदुल्ला गाउँपालिकाका केही वडामा प्रदेश र पालिकाले बनाएका कच्ची सडक छन्, जहाँ ट्र्याक्टर, जिप, भ्यान, मोटरसाइकल गुड्छन् । उपल्लो डोल्पामा अहिले पनि हेलिकप्टर, खच्चड, चौंरी, याक र घोडामार्फत खाद्यान्न ढुवानी गर्नुपर्ने बाध्यता छ । प्राकृतिक छटा र सांस्कृतिक हिसाबले डोल्पा धनी भए पनि यातायातको असुविधाले पर्यटन प्रवर्द्धन हुन नसकेको नागरिक समाजका अध्यक्ष शेरबहादुर बुढा बताउँछन् । यातायात सुविधा हुने हो भने पर्यटन प्रवर्द्धनमार्फत् स्थानीयको आयआर्जनमा टेवा पुग्ने देखिन्छ, उनले भने । उपल्लो डोल्पा पदयात्राका लागि विश्वमै प्रख्यात छ । केही वर्षयता फोक्सुन्डोसम्म आन्तरिक पर्यटकको संख्यासमेत बढिरहेको छ । काठमाडौंबाट जुफालसम्म सिधा उडान हुने हो भने दोस्रो दिनमै फोक्सुन्डोसम्म यात्रा गर्न सकिन्छ, दुनैका होटल व्यवसायी अर्जुन हिराचनले भने, त्यसो हुँदा धो तराप र र फोक्सुन्डो हुँदै उपल्लो डोल्पा जाने पर्यटक बढ्नेछन् ।डोल्पाबाट निर्वाचित प्रतिनिधिसभा सदस्य धनबहादुर बुढा सडक सञ्जाल विस्तार पहिलो प्राथमिकता रहेको दाबी गर्छन् । डोल्पालाई कम्तीमा सडकले जोड्न सकियो भने विकासका अन्य योजना अघि बढाउन सहयोग पुग्नेछ, उनले भने ।निकुञ्ज तिब्बतसम्म, कार्यालय सदरमुकाममाशेफोक्सुन्डो मुलुकका १२ मध्ये सबैभन्दा ठूलो निकुञ्ज । क्षेत्रफल ३५५५ वर्गकिमि, भक्तपुर जिल्लाभन्दा करिब ३० गुणा ठूलो । डोल्पा सदरमुकाम दुनैबाट उत्तरपश्चिम करिब ४ घण्टा पैदलपछि छेप्काबाट सुरु हुने निकुञ्ज चीनको तिब्बतसम्म फैलिएको छ । मुगुको उपल्लो भागको करिब ८२९ वर्गकिमि भूभाग निकुञ्जभित्रै पर्छ । यो निकुञ्जको मध्यवर्ती क्षेत्र (बफर जोन) भक्तपुर जिल्लाभन्दा ११ गुणा ठूलो (१३४९ वर्गकिमि) छ । निकुञ्जले गरेको आम्दानीको ५० प्रतिशत रकम मध्यवर्ती क्षेत्रको विकासमा खर्चिने कानुनी व्यवस्था छ । निकुञ्जभित्रको कोर एरियामा २४ वटा गाउँ छन् । उपल्लो डोल्पाका शेफोक्सुन्डो र डोल्पो बुद्ध गाउँपालिका तथा मुगुको मुगुम कार्मारोङ गाउँपालिकाका केही भाग निकुञ्जको कोर एरियामा पर्छन् । निकुञ्जको मुगुतिरको भागमा कर्मचारीको उपस्थिति न्यून छ । निकुञ्जका ५७ जना कर्मचारी अधिकांश डोल्पातिर कार्यरत छन् । दरबन्दीअनुसार १० जना कर्मचारी रिक्त छन् । निकुञ्जको सुरक्षार्थ तैनाथ ईश्वरी बक्स गुल्मका सुरक्षा पोस्ट पनि डोल्पामा मात्रै छन् । निकुञ्जको भाग फोक्सुन्डो तालभन्दा ५ दिन पैदल लाग्ने तिब्बतको सीमासम्मै फैलिए पनि निकुञ्जका कर्मचारी र सेनाको उपस्थिति उपल्लो डोल्पामा शून्यप्रायः छ ।१० वर्षे द्वन्द्वकालसम्म निकुञ्जको मुख्यालय फोक्सुन्डो तालभन्दा एक घण्टा तलको पलममा थियो । द्वन्द्वकालमा आक्रमणपछि निकुञ्जको मुख्यालय सदरमुकामनजिकको सुलिगाडमा झरेको छ । पलम सुलिगाडबाट पैदल दुई दिनमा पुगिन्छ । सदरमुकाम दुनै सुलिगाडबाट आधा घण्टाको दूरीमा छ । शान्ति स्थापनापछि सरकारी अरू निकाय साविककै स्थानमा फर्किर्ए पनि निकुञ्ज मुख्यालय सुलिगाडमै बसिरहेको छ । यसप्रति स्थानीय रुष्ट छन् । सबै कार्यालय साविककै स्थानमा फर्केर सेवा दिइरहँदा निकुञ्ज भने सदरमुकाममै रमाइरहेको छ, नेकपा जिल्ला इन्चार्जसमेत रहेका केन्द्रीय सदस्य हंसबहादुर शाहीले कान्तिपुरसित भने, कार्यालय सदरमुकाममा बस्ने हो भने निकुञ्ज खारेज गरिदिए पनि हुन्छ भनेर मैले वनमन्त्री शक्ति बस्नेतलाई पटकपटक भनें । निकुञ्ज तल बस्दा उपल्लो डोल्पामा बस्ने जनताले धेरै दुःख पाइरहेका छन् ।"
संक्रमण फैलिएपछि पुनः विद्यालय बन्द,"डडेलधुरा (कास) कोरोना संक्रमण फैलिन थालेपछि डडेलधुराको अजयमेरु गाउँपालिकाका दुई विद्यालय बिहीबारदेखि पुनः बन्द भएका छन् । बुधबार गाउँपालिकाका देवल माध्यमिक विद्यालय र खोली प्राथमिक विद्यालयका शिक्षक र कर्मचारीमा कोरोना पुष्टि भएपछि विद्यालय बन्द गरिएको हो ।दुई साताअघि गाउँपालिकाका उपाध्यक्ष कलावती भाणसहित १२ जना कर्मचारीमा संक्रमण पुष्टि भएपछि पालिका केन्द्रमा रहेको माध्यमिक विद्यालय पनि बन्द गरिएको थियो । शिक्षक, विद्यार्थी, स्थानीय स्वास्थ्यकर्मी र एकजना प्रहरी जवानसहित १६ जनामा कोरोना पुष्टि भएको छ, गाउँपालिका प्रमुख उमेश भट्टले भने, सुरुमा दुईजना शिक्षकमा कोरोनाको लक्षण देखिएको थियो । त्यसपछि संक्रमण फैलिँदै जान थालेपछि दुवै विद्यालय, वडा कार्यालय र अन्य कार्यालयहरू बन्द गरिएको हो । गाउँपालिका अध्यक्ष भट्टका अनुसार संक्रमण पुष्टि भएका शिक्षक, कर्मचारी र विद्यार्थी सबैको सम्पर्कमा आएका व्यक्तिहरूको स्वाब संकलन गर्न सुरु गरिएको छ । सम्पर्कमा आएकाहरू आफैं पनि स्वाब दिन स्वास्थ्य संस्थामा पुग्न थालेका छन्, उनले भने, गाउँपालिकाले स्वास्थ्य टोली नै गठन गरी विभिन्न ठाउँमा स्वाब संकलन सुरु गरिसकेको छ । सरकारले विद्यालय खोल्ने नखोल्ने जिम्मेवारी स्थानीय तहलाई दिएपछि डडेलधुराका सबै स्थानीय तहले एक साता अघिदेखि विद्यालय सञ्चालन गरेका हुन् । अजयमेरु गाउँपालिकाबाहेक अहिलेसम्म अन्य कुनै पनि विद्यालय कोरोना संक्रमणका कारण बन्द भएका छैनन् । भागेश्वर गाउँपालिका शिक्षक संघका अध्यक्ष रोहित भट्टले अजयमेरुसँग जोडिएका पालिकाका विद्यालयमा पनि समस्या हुने देखिएको बताए । भक्तपुरमा ८ देखि १० कक्षाको पढाइ हुनेभक्तपुर भक्तपुर नगरपालिकाले पुस १ गतेबाट कक्षा ८ देखि १० सम्म पढाइ थाल्ने भएको छ । भक्तपुर नगर शिक्षा समितिका अध्यक्ष एवं मेयर सुनील प्रजापतिको अध्यक्षतामा बिहीबार बसेको बैठकले उक्त निर्णय गरेको हो । सरोकारवालाबाट प्राप्त सुझाव र शिक्षा मन्त्रालयबाट स्वीकृत विद्यालय सञ्चालनसम्बन्धी कार्यढाँचा२०७७ बमोजिम स्वास्थ्य सुरक्षासम्बन्धी मापदण्ड पालना गर्ने गरी आलोपालो चरणबद्ध रूपमा कक्षा सञ्चालन गर्ने बैठकको निर्णय छ । विद्यालयहरूले हाल सञ्चालन गरिरहेको वैकल्पिक शिक्षण विधिलाई समेत निरन्तरता दिने प्रजापतिले बताए । विद्यालय व्यवस्थापन समिति, शिक्षककर्मचारी, विद्यार्थी र अभिभावकसँग सरसल्लाह गरेको बैठकको निर्णयसहित मंसिर मसान्तभित्र विद्यालय सञ्चालनसम्बन्धी प्रस्तावनासहितको कार्ययोजना नगर शिक्षा शाखामा पेस गर्नुपर्नेसमेत निर्णय गरिएको छ ।"
प्रजातन्त्र सेनानी श्रेष्ठको निधन,काठमाडौं (कास) प्रजातन्त्र सेनानी श्यामलाल श्रेष्ठको शुक्रबार निधन भएको छ । ८० वर्षीय उनको मस्तिष्कमा रक्तस्राव भई उपचारका क्रममा निधन भएको हो । २०१८ सालको बमकाण्डमा पक्राउ परेका उनले प्रजातन्त्रका लागि भएका संघर्षका क्रममा पटकपटक गरी ११ वर्ष बढी जेल बिताएका थिए ।
खोप खरिदमा ४२ अर्ब लाग्ने आकलन,"(काठमाडौं)  सरकारले भारतमा उत्पादन भइरहेको कोरोनाविरुद्धको खोप उत्तम हुन सक्ने भन्दै छलफल अघि बढाएको छ । भारतीय खोप सिरम इन्स्टिच्युट अफ इन्डिया (एसआईआई) ले बेलायतको अक्सफोर्ड विश्वविद्यालय र ब्रिटिस औषधि निर्माता कम्पनी एस्ट्राजेनेकासँगको सहकार्यमा खोप उत्पादन गरिरहेको छ । कोरोना भाइरसविरुद्ध आपत्कालीन प्रयोगका लागि सिरमले सरकारसँग अनुमति माग गरिसकेको छ ।उपप्रधानमन्त्री तथा कोभिड१९ संकट व्यवस्थापन केन्द्र (सीसीएमसी) निर्देशक समितिका संयोजक ईश्वर पोखरेलले कोरोना खोपसँग सम्बन्धित विषयमा छलफल गर्न शुक्रबार गृह, अर्थ, परराष्ट्र, सामान्य प्रशासन, स्वास्थ्य र पर्यटन मन्त्रालयका मन्त्री, मुख्यसचिव र सचिवहरूसँग छलफल गरेका थिए । सिंहदरबारस्थित प्रधानमन्त्री तथा मन्त्रिपरिषद्को कार्यालयमा भएको छलफलमा उपप्रधानमन्त्री पोखरेलले खोप ल्याउने सम्बन्धमा भइरहेको प्रगतिबारे जानकारी लिएका हुन् । समयमै जनतालाई निःशुल्क खोप उपलब्ध गराउने सन्दर्भमा छलफल भएको हो, पोखरेलले भने, त्यसबाहेकका कतिपय निर्णयको कार्यान्वयनका सन्दर्भमा पनि अनौपचारिक छलफल गर्यौं ।उक्त छलफलमा स्वास्थ्य मन्त्रालयका पदाधिकारीले भारतमा उत्पादन हुने खोप ल्याउन सहज, सस्तो र भण्डारण गर्नसमेत सजिलो हुने जानकारी गराएका छन् । ९० प्रतिशतसम्म प्रभावकारिता भएको कोभिसिल्ड नाम दिइएको खोप २ देखि ८ डिग्री सेल्सियससम्मको तापक्रममा भण्डारण र ओसारपसार गर्न सकिने कम्पनीले दाबी गरेको छ । बेलायतले आकस्मिक प्रयोग गर्न अनुमति दिएको फाइजरको खोप भण्डारणका लागि माइनस ७० डिग्री सेल्सियससम्मको तापक्रम चाहिने बताइएको छ । अरू मुलुकमा बनेको खोप महँगो र भण्डारण गर्न नसकिने भएकाले भारतमा उत्पादन भइरहेको खोप भण्डारण गर्न सकिने र सस्तोमा पाइनेबारे जानकारी गराइएको हो, बैठकमा सहभागी एक मन्त्रीले भने, भ्याक्सिन खरिद गर्न भारतसहित अरू मुलुकमा कूटनीतिक रूपमा पहल भइसकेको छ । उत्पादक कम्पनीसँग पनि छलफल भइरहेको छ । स्वास्थ्य मन्त्रालयले भारतमा बनेको खोप नेपालमा ७ अमेरिकी डलरमा उपलब्ध हुन सक्ने बैठकमा जानकारी गराएको छ । भारतमा ३ डलरमा उपलब्ध हुने भए पनि ढुवानी र अन्य प्रक्रिया पूरा गर्दा ७ डलर पर्न सक्ने देखियो, ती मन्त्रीले भने । सरकारले १० डलरका दरले ५२ प्रतिशत नागरिकलाई खोप किन्नुपर्ने भन्दै ४२ अर्ब बजेट आवश्यक पर्ने आकलन गरेको छ ।स्वास्थ्य सेवा विभागअन्तर्गत परिवार कल्याण महाशाखाले सिरमलाई इमेल गरेर खोप आउँदा नेपाललाई पनि सहयोग गर्न पत्राचार गरिसकेको छ । सिरमले उत्पादन गरेका भ्याक्सिनहरू हामीले प्रयोग गरिरहेका छौं । अहिले पनि कोरोनाविरुद्धको भ्याक्सिन बनाइरहेको छ । खोपको अनुमति पाएपछि हामीले सहयोग पाउने अपेक्षा गरेका छौं, महाशाखाले सिरमलाई लेखेको पत्रमा भनिएको छ । सिरमले उत्पादन गरेको बीसीजीको खोप नेपालमा प्रयोग भइरहेको छ । सिरमसँगको हाम्रो पुरानो सम्बन्ध हो, महाशाखा प्रमुख भीमसिंह तिंकरीले भने, कम्पनीले बनाएको भ्याक्सिन प्रयोगको अनुमति पाएपछि सहयोग गर्न आग्रहसहितको इमेल गरेका थियौं । सकारात्मक जवाफ आएको छ ।सरकारले भारतबाहेक चीन, अमेरिका, बेलायत, अस्ट्रेलिया र रसियामा पनि कूटनीतिक नोट पठाइसकेको छ । भारतको जस्तो सस्तो र भण्डारण गर्न सकिने अहिलेसम्म अरू भ्याक्सिन बनेको छैन भनेर स्वास्थ्य मन्त्रालयले बैठकमा जानकारी गराएको छ, बैठकमा सहभागी एक मन्त्रीले भने ।इन्डियन काउन्सिल अफ मेडिकल रिसर्च आईसीएमआर को निगरानीमा कोभिसिल्ड खोपको परीक्षण चलिरहेको छ । २ देखि ८ डिग्री सेल्सियस तापक्रममा राख्न सकिने उक्त खोप नेपालमा भण्डारण गर्न सकिने बाल स्वास्थ्य तथा खोप शाखाका प्रमुख डा झलक शर्मा गौतमको भनाइ छ । स्वास्थ्य मन्त्रालयका प्रवक्ता डा जागेश्वर गौतमले खोप खरिद गर्न सरकारले निश्चित मापदण्ड तय गरेको बताए । विश्व स्वास्थ्य संगठन र मान्यता प्राप्त निकायबाट अनुमति पाएका, प्रभावकारी, आवश्यक जति उपलब्ध गराउन सक्ने, भण्डारण गर्न मिल्नेमात्रै खोप नेपालले खरिद गर्नेछ, उनले भने ।औषधि अध्यादेश जारी गरी विश्व स्वास्थ्य संगठन र मान्यता प्राप्त निकाय वा उत्पादन गर्ने सम्बन्धित देशले मान्यता दिएको खोप नेपालमा पनि आकस्मिक रूपमा प्रयोग गर्न अनुमति दिन सकिने व्यवस्था गरिएको छ । एसआईआईका प्रमुख कार्यकारी अधिकृत (सीईओ) अदार पुनावालाले केही खास अवस्थामा ९० प्रतिशत प्रभावकारी देखिएको कोभिसिल्डको १० करोड डोज जनवरीबाट उपलब्ध हुने घोषणा गरेका छन् ।"
जो बुबाको विरोधमा उत्रिए,"(काभ्रे)  नेकपा केन्द्रीय सदस्य र पूर्वराजदूत कमानसिंह लामाको स्थायी घर काभ्रेको साविक मादनकुडारी गाविस हो । प्रधानपञ्चसमेत रहेका उनका बुबा चन्द्रसिंह लामा जिल्ला पञ्चायत सदस्यमा निर्वाचित भएपछि उपनिर्वाचनमा कमानसिंहका काका तोरणबहादुर पञ्चायतको पक्षबाट उम्मेदवार थिए । म २०२८ सालमै मालेको सदस्य भइसकेको थिएँ, उहाँको पारिवारिक पृष्ठभूमि पञ्च भए पनि बुबासँगै विद्रोह गर्नुभयो, राजनीतिमा उनीसँग उतारचढावको सम्बन्ध भएका नेकपा (क्रान्तिकारी माओवादी) का नेता कान्छाराम तामाङले भने, पञ्चायतको निर्वाचनमा हामी जनपक्षीय उम्मेदवार बन्दा उहाँहरूसँग झगडा पनि पर्यो, पछि पारिजात दिदीसँगको संगतले स्वतन्त्र विद्यार्थी युनियनको चुनावमा कमानसिंह प्रगतिशीलतर्फको उम्मेदवार हुनुभएको रहेछ ।कान्छारामका अनुसार कमानसिंहले साहित्यकार पारिजातमार्फत निर्मल लामाको सम्पर्कमा पुगेपछि नेपाल कम्युनिस्ट पार्टी (चौथो महाधिवेशन) को सदस्यता लिएका थिए । काठमाडौंको आरआर क्याम्पसमा प्रगतिशीलतर्फबाट स्ववियु निर्वाचनमा सभापतिको उम्मेदवार बनेका कारण कमानसिंहलाई पक्राउ गरी भद्रगोल जेल लगिएको थियो । २०३३ सालमा कमानसिंहलगायतको टोलीसँग मिलेर गाउँमा पञ्चायतविरुद्ध नाटक प्रदर्शन गरेको स्मरण गर्छन् कान्छाराम । त्यसको शिलालेख पनि छ, त्यसलाई नमास्न भनेर चौतारो आदि बनाएर राखेका छौं, उनले भने ।२०४३ सालमा जिल्ला नै निर्वाचन क्षेत्र बनाएर निर्वाचन हुँदा मालेबाट कृष्णप्रसाद सापकोटा, स्वतन्त्र उम्मेदवार गोविन्दनाथ उप्रेती, चौथो महाधिवेशनको समर्थनमा कमानसिंह लामा र पञ्चायतबाट शैलेन्द्र उपाध्याय र सत्यमान लामाहरू उम्मेदवार थिए । कमानसिंह उक्त निर्वाचनमा पराजित भएका थिए । २०४८ सालमा भएको संसदीय निर्वाचनमा तत्कालीन जनमोर्चा नेपालबाट उम्मेदवार भएका कमानसिंह काभ्रे क्षेत्र नं १ मा निर्वाचित भएका थिए । कान्छारामका अनुसार पार्टी फुटेपछि कमानसिंह एकता केन्द्रतर्फ लागे । दोस्रो जनआन्दोलनपछि २०६४ मा भएको निर्वाचनमा उनी विजयी हुन सकेनन् । नारायणकाजी श्रेष्ठ परराष्ट्रमन्त्री हुँदा उनलाई दक्षिण कोरियाको राजदूत नियुक्त गरिएको थियो ।उनी काभ्रेको राजनीतिमा प्रत्यक्ष संलग्न भएनन् । राजनीतिसँगै उनी व्यापार र पर्यटन क्षेत्रमा पनि संलग्न थिए । हिमालय सीमापार व्यापार संघको सदस्यसमेत रहेका कमानसिंहले ट्रेकिङ एजेन्सी चलाएका थिए । पछिल्लो समय जलविद्युत्लगायतका क्षेत्रमा पनि उनको लगानी थियो । लामाको कोरोना संक्रमणबाट शिक्षण अस्पताल महाराजगन्जमा बिहीबार बिहान निधन भएको थियो ।"
लेनदेन विवादमा जोडिए श्रेष्ठ,"काठमाडौं (कास) नेकपा केन्द्रीय सदस्य तथा पूर्वराजदूत कमानसिंह लामाको निधनसँगै आर्थिक लेनदेनको विषयमा नेकपा प्रवक्ता नारायणकाजी श्रेष्ठ विवादमा मुछिएका छन् । एक जलविद्युत् कम्पनीको सेयर विवाद मिलाउने विषयमा श्रेष्ठ र लामाबीच छलफलको अडियो र भिडियो लामाको परिवारले सार्वजनिक गरेपछि प्रवक्ता श्रेष्ठमाथि प्रश्न उठेको हो । भिडियो फुटेजमा दुई करोड रुपैयाँ लेनदेनको विषयमा छलफल भएको देखिन्छ । दुवैबीचको कुराकानीमा श्रेष्ठकी स्वकीय सचिव सुसन कर्माचार्य र लामाकी पत्नी इन्द्रमायाको प्रसंग उल्लेख छ । भिडियोमा कर्माचार्य र लामाबीचको सेयर विवाद मिलाउन श्रेष्ठले सुझाव दिएका छन् ।प्रवक्ता श्रेष्ठले उनीहरूकै आग्रहमा विवाद मिलाउन सहजीकरण मात्रै गरिदिएको बताएका छन् । म कुनै ढंगले आर्थिक लेनदेन वा योजनासँग सम्बन्धित हैन । कमानजीसँग मेरो कुनै लेनदेन पनि छैन । याम्बालिङ हाइड्रोपावर योजना र कमानजीबीचमा समस्या आएपछि केही गर्न सकिन्छ कि भनेर मिलाइदिन खोजेको हो, त्यो पनि कमानजीको आग्रहमा । अहिले जे अडियोभिडियोको कुरा छ, त्यो छलफलमा तपाईंहरू मिल्नुहोस् भनेको हुँ, उनले भने, त्यसबाहेक मेरो कुनै सम्बन्ध छैन । त्यसैले नेपाली कम्युनिस्ट आन्दोलन र नेपालको राजनीतिमा भ्रष्टाचार र भ्रष्टीकरणविरुद्ध मैले जो संघर्ष गर्दै आइरहेको छु, त्यसलाई कमजोर बनाउन नियोजित प्रहारमात्रै हो ।स्रोतका अनुसार विवादको विषय बनेको याम्बालिङ हाइड्रोपावर लामा आफैंले दर्ता गरेका थिए । कर्माचार्यको टिमले हाइड्रोको दुई करोड ५० लाखको सेयर किनेको थियो । पछि करिब तीन करोड बैंकको ऋण चुक्ता गर्नुपर्ने समस्या देखिएपछि याम्बालिङ हाइड्रो कम्पनी जमानी बसेर बैंकबाट दुई करोड ऋण लिइएको र त्यही ऋण मिलान गर्ने विषयमा कर्माचार्य र लामाबीच विवाद भएको थियो ।विवाद नटुंगिएपछि लामा नेकपा अध्यक्ष पुष्पकमल दाहालकहाँ पनि पुगेका थिए । स्रोतका अनुसार दाहालले लामा र कर्माचार्यलाई दुईतीन पटक सँगै राखेर विवाद मिलाउन सुझाव दिएका थिए । समस्या हल नभएपछि लामाले छोरामार्फत विवाद टुंग्याउन कानुनी प्रक्रिया खोजेका थिए । १६ दिनदेखि अस्पतालमा उपचाररत हुँदा उनले यस विषयमा फेसबुकमा समेत लेखेका थिए ।"
"ब्रेक फेल हुँदा ६ ठक्कर, एक जनाको मृत्यु","काठमाडौं (कास) थानकोटबाट कलंकीतर्फ आउँदै गरेको ट्रकको ब्रेक फेल भई दुर्घटना हुँदा एक जनाको मृत्यु भएको छ । चन्द्रागिरि१५ ढुंगेअड्डामा शुक्रबार साँझ भएको दुर्घटनामा मृत्यु हुनेमा ओखलढुंगाका अन्दाजी ३० वर्षका शंकर परियार रहेको प्रहरीले जनाएको छ । घटनामा सात जना घाइते छन् । मकवानपुरका रामबहादुर मगरले चलाएको प्रदेश २०३००१ ख १४२० नम्बरको उक्त ट्रकले अनियन्त्रित भएपछि सडकमा ६ वटा सवारी साधनलाई ठक्कर दिएको महानगरीय प्रहरी वृत्त कालीमाटीका डीएसपी अपिल बोहराले बताए । घटनामा सप्तरीका रञ्जित चौधरी, गणेश शर्मा, साजन खत्री, रामचन्द्र सिंखडा, काठमाडौंका सुजन मानन्धर, विशाल श्रेष्ठ र कास्कीकी सन्ध्या थिङ घाइते भएका छन् । घाइतेमध्ये ३ को अवस्था गम्भीर छ । ट्रकको ठक्करबाट सडकमा ट्याक्सी, पिकअप भ्यान, बस, दुई मोटरसाइकल र एउटा स्कुटरमा क्षति पुगेको छ ।"
बलात्कार घटनामा मिलापत्र गराउने ६ पक्राउ,"विराटनगर (कास) बलात्कारको घटना मिलापत्र गरेर गुपचुप पार्न खोजेको घटना खुलेपछि मोरङ प्रहरीले बिहीबार ६ जना पक्राउ गरेको छ । मिलापत्र गराएको कागजसहित पक्राउ पर्नेमा धनपालथान गाउँपालिका५ का ६५ वर्षीय धनेशु खवास, ५३ वर्षीय सुधारसिंह खवास, ६२ वर्षीय मागन खवास, ६२ वर्षीय कलकनु खवास, रंगेली१ का ६७ वर्षीय जगतनारायण खवास र बेलबारी८ का ५३ वर्षीय मथालु खवास छन् ।मिलापत्रका लागि पञ्चायतीको नेतृत्व गर्ने धनपालथान५ की वडा सदस्य नेपालदेवी खवास र बेलबारी८ का वडा सदस्य प्रवीणकुमार खवाससँगै फरार रहेका साक्षीहरू पीडकका बुबा, अन्य आफन्त र छिमेकीहरूको पनि खोजतलास भइरहेको प्रहरीले जनाएको छ ।पीडित पक्षलाई ५ लाख रुपैयाँ दिई मिलापत्रका लागि दबाब दिनेहरूलाई उनीहरूकै घरघरबाट पक्राउ गरिएको मोरङ प्रहरीका डीएसपी मानबहादुर राईले बताए । गत भदौ २४ मा बेलबारी८ का ३२ वर्षीय सुरेशकुमार खवासले धनपालथान५ को आफ्नो धान खेतमा मल छर्ने क्रममा स्थानीय २१ वर्षीया युवतीलाई बलात्कार गरेको उजुरी ढिलागरी आएपछि प्रहरीले आरोपितहरूलाई धमाधम पक्राउ गरेको हो । पक्राउ परेका मथालु पीडकको काका पर्छन् भने फरार रहेका दुवै जनप्रतिनिधि पनि उनका आफन्त हुन् ।मल छर्ने काममा साथी लगेको युवतीलाई सुरेशले जबर्जस्ती करणी गरेपछि गाउँमै मिलाएर घटनालाई सामसुम पार्न भोलिपल्टै पञ्चायती गरेको खुलेको छ । त्यसमा जनप्रतिनिधि एवं समाजका अगुवाहरूले पीडितलाई विवाह खर्च र क्षतिपूर्तिबापत ५ लाख रुपैयाँ दिने निर्णय गरेको खुलेको डीएसपी मानबहादुर राईले बताए । प्रहरी पीडित परिवारसम्म पुगे पनि डरले जाहेरी दिन मानेका थिएनन्, कारबाही हुन्छ भनेर विश्वास दिलायौं, मुद्दा दर्ता गर्यौं, राईले भने, त्यसपछि आरोपित पक्राउ परेका हुन् ।"
'क्रोधी कविको सन्तान प्रेम,"कवि शेली विद्रोह, स्वतन्त्रता र मानवीय भावनालाई व्यक्त गर्ने सिलसिलामा कतिपय विवादमा परे । दुःख, पीडा र उत्पीडनलाई सशक्त स्वर दिने शेलीका अभिव्यक्तिलाई लिएर धेरै बहस पनि भए । उनको यही कविता पनि ठूलै विवादको विषय बन्न पुगेको थियो तर उनले त्यस्ता विवादलाई वास्ता गरेनन् । अरूले के भन्छन् भन्दा पनि आफ्नो सामाजिक दायित्व के हो भन्ने कुरालाई शेलीले बुझेका थिए । उनको त्यही बुझाइकै कारण पनि उनी कम उमेरमै विश्वचर्चित बन्न पुगेका थिए ।"
इतिहासको आँखामा 'एक अत्याचार,"अन्त्यमाउपरोक्त घटनाले के देखाउँछन् भने एकातर्फ जनतालाई अधिकार दिलाउन बीपी निरन्तर संघर्षशील र क्रियाशील थिए, अर्कोतर्फ जनाधिकार खोसेर आफू सर्वशक्तिमान हुने ध्येय लिएर बाटो ढुकिबसेका थिए राजा महेन्द्र । राजालाई उनको मिसनमा अन्तिम अवरोधक पात्र बीपी मात्रै हुन् भन्ने थाहा थियो । बाँकी सबै नेपाली राजनीतिज्ञका नाडी राजाले छामिसकेका थिए । बीपीले राजकाज गरिरहेको समयावधि थप लम्बिँदैलम्बिँदै जाँदा उनको लोकप्रियता अझै बढ्ने, शासनसत्ता हातमा लिने आफ्नो सपना अझै पर धकेलिने र अधुरो हुने भय भएकाले राजाले बलजफ्ती गरे । राजाले नै निर्धारण गरेको संवैधानिक परिधिभित्र रहेर बीपीले सरकार सञ्चालन गरिरहेका थिए । तर, राजालाई त्यो पनि मान्य र सह्य भएन । त्यसैले पुष्टि हुन्छ सतहमा हेर्दा त्यहाँ दुई व्यक्तित्वबीचको अहम्को टकराव देखिए पनि भित्री अन्तर्यमा तानाशाही प्रवृत्ति र लोकतान्त्रिक प्रवृत्तिबीचको संघर्ष चलिरहेको थियो । त्यही संघर्षमा आफ्नो हात माथि पार्न पुस १ गते लोकतान्त्रिक भावनाले सर्वोपरि उदात्त एक नेतालाई अर्को तानाशाही मनोग्रन्थिले जबरदस्ती दमन गरेको थियो । त्यो जनाधिकारको नियोजित हत्या थियो । त्यसैले त आज पनि प्रजातन्त्रप्रेमीहरू २००७ फागुन ७ लाई आफ्नो प्रेरणाको स्रोतका रूपमा लिन्छन् भने जनाधिकार विरोधीहरू २०१७ पुस १ लाई आफ्नो प्रेरणाको दिवस मान्छन् ।इतिहासकार राजेश गौतमसँगको वार्तामा आधारित पुस्तक विद्रोही भरतशमशेर मा पहिलो संसद्का प्रतिपक्षी नेता भरतशमशेरले पुस१ को अपघातलाई उर्दँ शायर मुजफ्फर रज्मीको शेरमार्फत भनेका छन्ये जब्र भी देखा है तारिख की नजरों ने लम्हों ने खता की थी सदियों ने सजा पाई (यस्तो अत्याचार नि देख्नुपर्यो, इतिहासको आँखाले । गल्ती एक क्षणको थियो, सजाय शताब्दियौंले पाए ।)"
असुरक्षित हिरोइन,"हिरोइनलाई गुन्डाहरूले लखेटिरहेका हुन्छन् । उनी बचाऊ भन्दै अनकण्टार जंगल, गोदाम वा एकदम भयावह स्थानमा पुग्छिन् । गुन्डाहरूले हिरोइनलाई समात्छन् र यौन दुर्ब्यवहार गर्छन् । उनी चिच्याउँछिन् । त्यसपछि क्यामेराले खाली फ्रेममा खुट्टाको प्रवेश देखाउँदै दौडिँदै गरेको हिरोतर्फ फोकस गर्छ र बहुत रोमाञ्चक तरिकाले हिरोको प्रवेश हुन्छ । थुप्रै गुन्डालाई पिट्दै एक्लो हिरोले हिरोइनलाई बचाउँछ । त्यही अनुग्रहका कारण हिरोइन हिरोप्रति आकर्षित हुन्छे, केही समयपछि हिरोइन हिरोका लागि गीत गाउँछे, नाच्छे ।हिरोइनको पवित्रता र सतित्व जोगाउनु नै मानौं हिरोको मुख्य कर्म हो । यस्तै दृश्य देखाएर नेपाली चलचित्रले थुप्रै दर्शकका सिठ्ठी र ताली पायो । यस्ता दृश्य नेपाली चलचित्रको नियतिमा रहिरहे । र, यसले हिरोले हिरोइनलाई गुन्डाबाट जोगाउँछ भन्ने मान्यता स्थापित गरिदियो । यो त भयो पर्दाभित्रको कुरा । अब पर्दाबाहिर जाऔं । पर्दाबाहिरको दृश्य भने ठीक उल्टो छ । खासमा हिरोइनहरू हिरोबाट नै असुरक्षित छन् । हिरोइनका अनेकन पीडा बेलाबेला विस्फोट हुन्छन् । र, तिनले केही समय सिनेसंसारमा तरंग ल्याउँछन् । हालसालै एक हिरोइनले आफूमाथि सदावहार हिरो भनिने मान्छेले नै शारीरिक शोषण गरेको आरोप लगाएकी थिइन् । केही वर्षअघिसम्म हिरोइनहरू गुलाबी पर्दापछाडि आफूमाथि भएका शोषण सार्वजनिक गर्ने हिम्मत गर्दैनथे । तर, अहिले दृश्य फरक छ । उक्त घटनापछि धेरै पुरुष चलचित्रकर्मीले सदावहार हिरो कै पक्ष लिए । पुरुषहरू हिरोको पक्षमा बोलिरहँदा हिरोइनको ठूलो समूह मौन बस्न बाध्य भयो । मौन बस्नुपर्ने तिनको के बाध्यता थियो ? तर, मौनता डरलाग्दो विषय हो । मौनताले त शोषणलाई अप्रत्यक्ष स्वीकृति प्रदान गर्छ । तीतो यथार्थ के भने नेपाली चलचित्र पुरुषप्रधान छ । र, हिरोइनलाई विशेषतः चलचित्रले वस्तु ठान्छ । हिरोइनलाई वस्तुकरण गर्ने काम कथाको अवधारणाबाटै सुरु हुन्छ । चलचित्रमा नेपाली समाजले महिलाका लागि निर्धारण गरिदिएको परिधिभन्दा पनि साँघुरो घेरामा राखेर हिरोइनलाई प्रस्तुत गरिन्छ । पर्दाभित्र र पर्दाबाहिरको जीवनमा पनि हिरोइनले प्रश्न गर्नु, असहमति राख्नु, कथित आदर्शलाई चुनौती दिनु र विद्रोह गर्नुलाई अराजकता ठान्ने पुरुष प्रवृत्ति हाबी छ । नेपाली सिनेमाले हिरोइन हुनुको अर्थलाई जोवन र सौन्दर्यसँग जोड्यो । र, उनीहरूका लागि खास मापदण्ड तोकिदियो । यही मापदण्डका कारण हिरोइन सबैतिरबाट असुरक्षित र प्रताडित हुने अभ्यास सुरु भयो । हिरोइनलाई सबैभन्दा बढी खतरा वा असुरक्षा कसैबाट छ भने चलचित्रमा लगानी गर्न आउनेहरूबाटै छ । तिनको नियतमै खोट छ । तिनीहरू हिरोइनलाई सिर्जनशील भएको देख्न चाहँदैनन् । सिर्जनशील भए पनि तिनका आँखाले देख्दैन । तिनीहरूका लागि हिरोइनको सामीप्य नै बढी महत्त्वपूर्ण हुन्छ । तिनीहरूको लगानीको केन्द्रीयतामा चलचित्र होइन, केवल हिरोइनको जोवन हो, सौन्दर्य हो । र, यो पक्ष नेपाली सिनेमाका लागि सबैभन्दा अपमानित यथार्थ हो । यो कुरूप यथार्थप्रति निर्देशकले आँखा चिम्लिनुपर्ने वा सम्झौता गर्नुपर्ने अवस्था किन आउँछ ? लगानीकर्ताको नियत निर्देशकको मौनता र, हिरोको हिरोगिरी यी तीनै पक्ष चलचित्रका लागि खतरनाक साबित भइरहेका छन् । र, हिरोइनले प्रत्येक टेक मा अपमानको आँसु पिइरहनुपरेको छ । सौन्दर्यलाई नै हिरोइनको मानक मानिएको यो समयमा त्यही सौन्दर्य उनीहरूका लागि आफ्नै टाउकोमाथि झुन्डिएको तरबार साबित भएको छ । र, चलचित्रका लागि यो पनि भयानक खतरा हो । यसरी चौतर्फी असुरक्षामाझ हिरोइनहरू आफ्नो करिअर अगाडि बढाउन अभिशप्त छन् । असुरक्षा, तनाव, दबाब, करिअरको त्रास र शोषणले हिरोइनलाई अनन्त दुःखको गहिराइमा ठेलिदिएको छ । एक हिरोइन हिरोबाट किन पीडित भइन् ? यो मात्र मुख्य प्रश्न होइन । यहाँ त समाजका आदर्शहरूसमेत स्खलित भइरहेका छन् । यो केवल पर्दाभित्रको मुद्दा होइन, गम्भीर सामाजिक मुद्दा पनि हो । जब पर्दाभित्रको हिरो नै पर्दाबाहिरको भिलेन बन्छ तब समाजसँग आश्चर्य र निराशाबाहेक केही बाँकी रहँदैन । अब हिरोइनहरूले लगानीकर्ताको नियत, निर्देशकको मौनता र हिरोको हिरोगिरी लाई नो भन्न सक्नुपर्छ ।"
वन्यजन्तुको संरक्षण र टाइगर टप्सको सम्झना,सागरशमशेर जबरा
अवतारको प्रतीक्षामा,"योत्यस्तो समयको कथा हो, जुन वेला सिंगो देश अवतारको प्रतीक्षामा थियो । खोजेको त नायक थियो, तर त्यो कहीं उपलब्ध थिएन । न मानिसहरूमा नायक बन्ने ह्याउ थियो, न त नायक उत्पादन गर्न सक्ने आत्मविश्वास । त्यसैले उनीहरू अवतारको प्रतीक्षा गरिरहेका थिए पृथ्वीबाट नभए आकाशपाताल कतैबाट दिव्य नायक प्रकट हुने असीम आस समेटेर । अलिक अघिसम्म देशमा धेरै नेता थिए, जसलाई मानिसले आआफ्नो सुविधा अनुसार नायक मान्दै आएका थिए । अलगअलग झुन्डका अलगअलग नायक, जसको भजन गरेर उनीहरू थाक्तैनथे । तर, केही समय यता तिनको अनुहारबाट छाला उप्कन थालेको थियो । कसैलाई नलागेको यस्तो रोग नेताहरूलाई मात्र लागेको देखेर पहिले त तिनका अनुयायी निकै चिन्तित भए, परन्तु पछि थाहा भयो त्यो छाला नभएर छालारंगको मखुन्डो रहेछ, अनुहारमा टाँसिएको । मखुन्डो आखिर मखुन्डै हो, जति बाक्लो गुँद लगाएर टाँसे पनि एक दिन उप्कनु नै थियो, उप्कियो । त्यसपछि मानिस झल्याँस्स भए । जजसलाई तिनले नायक मानेका थिए, ती त नायक नभएर खलनायक पो रहेछन् ! आफू नायकविहीन भएको महसूस गरेर उनीहरू हताश, निराश भए र त्यही रनाहामा नयाँ नायक खोज्न थाले । आआफ्नै झुन्डमा, आआफ्नै तरीकाले । केहीलाई लाग्यो, नायक भनिएकाहरू खलनायक ठहरिएपछि खलनायक भनिएकाहरूमा नायक भेटिन सक्छ । उनीहरू जुलूस निकालेर नारा लगाउन थाले, नायक आऊ, देश बचाऊ । जताततै तिनको जुलूस निस्कन थाल्यो । जुलूस देखेर जुजुमान छक्क पर्यो । त्यसमा सोझा, सरल गृहिणीदेखि धूर्त व्यापारीसम्म, भगौडा प्रहरीदेखि जेल काटेका तस्करसम्म अनि सत्तारूढदेखि विपक्षी दलका कार्यकर्तासम्म अटाएका थिए । आफ्ना साथी सँगाती सहित त्यो वडा अध्यक्ष पनि जुलूसमा थियो, जसले एक वर्ष अघि जुजुमानको नाम फेरिदिन खोजेको थियो । घरको कर तिर्न वडा कार्यालय पुग्दा उसले भनेको थियो, जुजु भनेको राजा । हामीले राजा हटाइसक्यौं । अब यस्तो नाम चल्दैन । आजदेखि तपाईंको नाम जुजुमानको सट्टा लोकमान । के बुझ्नुभो ? त्यस दिन ऊ केही नबोली, कर नै नतिरी घर फर्केको थियो ।नारा लगाइरहेको वडा अध्यक्षलाई जुजुमानले सोध्यो, कसलाई नायक भनेको भाइ ? हिजो खलनायक भनेर आफैंले लेखेटेकोलाई ?ऊ एक छिन अलमलियो । अनि दायाँबायाँ हेरेर सतर्क हुँदै भन्यो, त्यो त हुँदैन दाइ । अलिक राम्रो चाहिन्छ ।कहाँ छ त तिम्रो त्यो नायक ? कताबाट आउँछ ?त्यो त थाहा छैन । तर चाहियो । कतैबाट आइहाल्ला नि ! उसले भन्यो र दाहिने मुठ्ठी हावामा लहराउँदै अघि बढ्यो, नायक आऊ, देश बचाऊ ।त्यही वेला वनकालीमा जोगी, संन्यासी, पुजारी, ज्योतिषी, बाबा र पुरोहितहरूको धर्म सम्मेलन चलिरहेको थियो । सबैको एउटै निष्कर्ष थियो, धर्म भएन भने देश रहँदैन । धर्म बचाउन यो देशमा धार्मिक नायक चाहिन्छ । जुजुमान त्यहाँ पुग्दा उनीहरू दुवै हात उठाएर नारा लगाइरहेका थिए, नायक आऊ, धर्म बचाऊ ।कताबाट आउँछ त्यस्तो नायक ? सेतो दारी पालेको, भव्य आकृतिवाला एउटा बाबालाई उसले प्रश्न गर्यो । त्यो त थाहा छैन । तर आउँछ, बाबाले भन्यो, भगवानले अवश्य पठाउनुहुन्छ । केही दिन प्रतीक्षा गर्नोस् ।राजनीतिक पार्टीहरू आफ्नै नेताबाट पीडित थिए । नेताहरू नै तिनका बोझ थिए, समस्या र कलंक पनि । हरेक पार्टी मखुन्डे नेताबाट मुक्ति चाहन्थ्यो । प्रतिपक्ष निद्राप्रेमी थियो । नेतागण दीर्घनिद्रामा हुन्थे । कहिलेकाहीं निद्रा टुटेका बखत ओछ्यानबाट टाउको उठाएर एकअर्कालाई नालायक भन्थे र पुनः सिरकले मुख छोपेर घुर्न थाल्थे । तिनलाई जागा अवस्थामा फेला पार्न दुर्लभ थियो । तिनका वरिपरि धूपधुवाँर गर्नेहरू, जो आफूलाई युवा पुस्ता भन्थे, तिनको निद्रामा खलल नपर्ने गरी कानेखुसी गरिरहेका हुन्थे, यिनीहरूबाट पार्टी चल्दैन । अब सान्दाइ जस्तो नयाँ नेता आउँछ र पार्टीलाई एक नम्बरमा पुर्याउँछ ।कहाँबाट आउँछ त्यस्तो नेता ? जुजुमानले एउटासँग जिज्ञासा प्रकट गर्यो । त्यो त थाहा छैन । तर आउँछ, उसले भन्यो, समयले अवश्य ल्याउँछ । हामी जति समय पनि प्रतीक्षा गर्न तयार छौं । र, हाई गर्दै निदायो । सत्तापक्ष भने सधैं जागा देखिन्थ्यो । नेतागण रातदिन नभनी एकअर्काको छाला तर्ने अभियानमा व्यस्त थिए बाझेर, भाषण गरेर, आआफ्ना भाटचारण प्रयोग गरेर, अनि निबन्ध लेखेर । आफ्नो मखुन्डो उत्रिसकेको तिनले चाल पाएका थिएनन् । कार्यकर्ताले भने उनीहरू जाली, ठग, भ्रष्टाचारी, धोखेबाज, अनैतिक, पदलोलुप, राष्ट्रघाती र अतुलनीय खलनायक हुन् भन्ने जानकारी उनीहरूबाटै प्राप्त गरिसकेका थिए । तिनका वरिपरि धूपधुवाँर गर्नेहरू पनि, जो आफूलाई युवा पुस्ता भन्थे र एकअर्कालाई सत्तोसराप गर्न सधैं तम्तयार रहन्थे, एउटा कुरामा एकमत थिए, यिनीहरूबाट पार्टी चल्न सक्तैन । अब नयाँ नेता आउँछ र पार्टीलाई एक ढिक्का बनाएर हाँक्छ ।को हो त त्यो ? कहिले आउँछ ? कताबाट आउँछ ? जुजुमानले आफ्नो जिज्ञासा तिनका सामु पनि बिसायो । त्यो त थाहा छैन । तर अवश्य आउँछ । नआई सुखै छैन, एउटाले भन्यो, तपाईं प्रतीक्षा गर्नोस् । हामी पनि प्रतीक्षा गरिरहेका छौं ।यसैबीच राजधानीमा केही नयाँ मानिस सलबलाउन थाले । ती दुई समूहमा थिए । एउटा समूह दश जनाको थियो । उनीहरू भारतीय तीर्थयात्री जस्ता लाग्थे पाक्कपुक्क परेका, कुर्तापाइजामा अथवा सर्टपाइन्टमाथि इस्टकोट लगाउने । अर्को समूहमा आठ जना थिए, जो चिनियाँ पर्यटक जस्ता लाग्थे । छरितो जीउडालका, सर्टपाइन्टमाथि पातलो कोट लगाउने । दुवै समूह बेग्लाबेग्लै होटलमा बसेका थिए र बेग्लाबेग्लै हिंड्थे । एउटा समूह बिहान मठमन्दिरतिर लाग्थ्यो, अर्को समूह विहार र गुम्बातिर । दुवैथरी दिउसो शहरका रेस्टुराँ र चियापसलहरूमा मानिससँग गफिइरहेका हुन्थे । जुजुमान जहाँ पनि पुग्थ्यो । तपाईंहरू किन नेपाल आउनुभएको ? दुवै समूहका मानिसलाई बेग्लाबेग्लै भेटेर उसले एउटै प्रश्न सोधेको थियो । इस्टकोटवालाले भनेको थियो, कलियुग सकिन लागेको छ । भगवानको कल्कि अवतारको जन्म नेपालमा भइसकेको छ । हाम्रा टोली नेतालाई उहाँले सपनामा दर्शन दिइसक्नुभएको छ । हामी भगवानको प्रत्यक्ष दर्शन गरेर आशीर्वाद लिन आएका । कोटवालाको भनाइ थियो, हामी नयाँ रिम्पोछे खोज्न आएका । उहाँले दुई वर्ष अघि नेपालमा जन्म लिइसक्नुभएको छ ।साक्षात् भगवानको दर्शन पाइने कुराले जुजुमान पुलकित भयो र इस्टकोटवालाहरू भगवान खोज्न कहाँ जाँदा रहेछन् भनेर तिनको चियो गर्न थाल्यो । तर एक महीनासम्म पनि उनीहरू कतै गएनन्, बिहानदेखि बेलुकासम्म तिनै मठमन्दिर र चियापसलहरूमा हल्लिरहे । कोटवालाहरूले पनि नयाँ रिम्पोछे खोज्ने कुनै चालचुल देखाएनन् । बरु जुजुमानले अनौठो कुरा पत्ता लगायो, रात परेपछि दुवैथरी विशेष सक्रिय हुँदा रहेछन् । विभिन्न पार्टीका नेताहरू, मन्त्री र सचिवहरू, ठूला व्यापारीउद्योगपतिहरूसँग अबेरसम्म उनीहरूको भेटघाट चल्दो रहेछ । कल्कि अवतार र रिम्पोछेका कुरा त मान्छे अलमल्याउने गफ मात्र रहेछन् । दोस्रो महीना कोटवालाहरू फर्किए । तिनले के गरेर गए, कसैलाई थाहा भएन । तिनीहरू हिंडेकै दिन जुजुमानले अर्को समूहको होटलमालिकलाई सबै कुरा बतायो र भन्यो, कुन दिन यिनीहरू पनि हिंड्ने हुन् । त्योभन्दा अघि नै पत्ता लगाउनोस् न, वास्तवमा यिनीहरू के गर्न आएका रहेछन् ?होटलवालाको उनीहरूसँग दोस्ती भइसकेको थियो । त्यही साँझ उसले दुई जनालाई हिृवस्की खान निम्त्यायो र तेस्रो पेग शुरू भएपछि सोध्यो, साँच्चै भन्नोस् त, तपाईंहरू किन आउनुभएको ?तपाईंलाई के ढाँट्नु यार, हामीलाई चाहिने एउटा मान्छे खोज्न आएको, एक जनाले जवाफ दियो, अब त मिशन नै पूरा भइसक्यो ।मान्छे भेटियो त ?पूरै टोलीले महीना दिनसम्म अनेक छानबीन र दर्जनौं अन्तर्वार्ता गरेपछि एउटालाई छानेका थियौं । उताबाट आएको माथिल्लो टोलीले तीन दिन लगाएर आजै बिहान उसलाई फाइनल गर्यो । अब गोप्य रूपमा उता लगेर तीन महीना विशेष तालीम दिएपछि मान्छे पूरै तयार हुन्छ ।होटलवाला ट्वाल्ल परेर उसको अनुहारमा हेरिरहेको थियो । ऊ भन्दैगयो, तपाईंहरू अवतारको प्रतीक्षा गर्दै हुनुहुन्छ नि ? सम्झनोस्, अब प्रतीक्षा पूरा भयो । तीन महीना पछि हामी सोझै नायक नै तपाईंहरूबीच अवतरण गराइदिन्छौं ।ह्या, यतिसारो हावा कुरा त नगर्नु नि, होटलवालाले भन्यो, कसले पत्याउँछ त्यस्तालाई नायक भनेर ?यसपालि हामीले नयाँ मखुन्डो बनाएका छौं क्या, पहिलेको भन्दा निक्कै आकर्षक, उसले कुरा बुझायो, त्यो लगाइदिएपछि सबैभन्दा योग्य, त्यागी, इमान्दार, बुद्धिमान, राष्ट्रवादी सबै देखिन थाल्छ । अनि त रातारात तहल्का मच्चिइहाल्छ नि, नयाँ नायक भनेर ।कस्तो हुन्छ त त्यसको अनुहार ?अहिले छोड्नोस् । समय आएपछि देखिहाल्नुहुन्छ नि !कथा यत्ति हो । बीचमै टुंग्याइस् नभन्नुहोला । शुरूमै भनेको थिएँ त, यो प्रतीक्षाको समयको कथा हो भनेर !"
पुरानै एजेन्डामा छलफल,"नेपाल र भारतबीच ऊर्जा सचिव र सहसचिवस्तरीय संयुक्त कार्यदल बैठक पुरानै एजेन्डामा छलफल गर्दै सकिएको छ । भर्चुअल रूपमा गरिएको बैठकमा नेपालले उठाएका विषयमा भारतले सकारात्मक जवाफ दिए पनि ठोस निर्णय नभएको स्रोतले जनाएको छ । नेपाल भारतबीचको अन्तरदेशीय प्रसारण लाइन, विद्युत् व्यापार र इनर्जी बैंकिङका विषयमा बैठक केन्द्रित थियो । अघिल्लो पटक भारतमा बसेको कार्यदल बैठकमा छलफल भएका विषयमै यो पटक पनि छलफल भएको स्रोतको भनाइ छ । सन् २०१४ मा भएको नेपालभारत विद्युत् व्यापार सम्झौताको सहजीकरणका लागि गठित सहसचिव र सचिवस्तरीय संयुक्त निर्देशक समिति बैठकले ढल्केबरमुजफ्फरपुर ४ सय केभी क्षमतामा चार्ज भइसकेकाले यो अन्तरदेशीय प्रसारण लाइनबाट आयातनिर्यात गर्न सकिने विद्युत्को परिमाणबारे छिट्टै निर्क्योल गर्ने सहमति भएको ऊर्जा, जलस्रोत तथा सिँचाइ मन्त्रालयका सहसचिव एवं प्रवक्ता प्रवीणराज अर्यालले जानकारी दिए ।हाल यो अन्तरदेशीय प्रसारण लाइनबाट नेपालले ३५० मेगावाटसम्म विद्युत् आयात गरिरहेको भए पनि प्रसारण लाइन २२० केभीबाट ४ सय केभी क्षमतामा स्तरोन्नति भएकाले यसबारे आयातनिर्यात गर्न सकिने परिमाणबारे दुवै देशले छिट्टै सहमति गर्ने विषयमा छलफल भएको उनले बताए । साथै नेपाल र भारतबीच सन् १९९९ मा भएको टनकपुर सम्झौताअनुसार नेपालले वार्षिक रूपमा पाउने ७ सय करोड युनिट विद्युत्का विषयमा पनि नयाँ सहमति भएको अर्यालले जानकारी दिए । नेपालले वार्षिक रूपमा पाउने ७ करोड युनिटमध्ये मासिक रूपमा लिन पाउने निःशुल्क विद्युत्का लागि तालिका संशोधन भएको छ । यसअघि मासिक रूपमा पाउने तालिका एउटा भए पनि अब भने नेपालले आवश्यक पर्दा बढी लिन पाउने गरी तालिका संशोधन भएको छ, उनले भने, यसबारे थप जानकारी बैठकको माइन्युट तयार भएपछि सार्वजनिक हुन्छ । भर्चुअल रूपमा बैठक बसेकाले माइन्युट तयार हुन केही दिन लाग्ने उनले जानकारी दिए । यसअघिको बैठकमा कटैयाकुशाहा प्रसारण लाइनको भारततर्फको खण्ड नेपाल विद्युत् प्राधिकरणको खर्चमा विहार सरकारले स्तरोन्नति गर्ने सहमति भएको थियो । सहमति कार्यान्वयनका लागि यो पटकको बैठकमा छलफल भएको र भारतीय पक्ष यसमा सकारात्मक भएको अर्यालले बताए । रक्सौलपरवानीपुर प्रसारण लाइनको भारतीय भूभागभित्र पर्ने खण्ड स्तरोन्नतिका लागि भारतले अनुदान सहयोग गर्ने विषयमा पनि यो पटकको बैठकमा छलफल भएको छ । बिहीबार बसेको दुई देशका सहसचिवस्तरीय बैठक र शुक्रबार बसेको सचिवस्तरीय बैठकमा नेपाली पक्षले नेपालमा आगामी दिनमा निर्माण पूरा हुने आयोजना र तिनबाट उत्पादित विद्युत् भारत निर्यातका लागि आवश्यक पर्न सक्ने अन्तरदेशीय प्रसारण लाइनका विषयमा जानकारी गराएको थियो । हामीले नेपालमा आगामी दिनमा निर्माण हुने ठूला विद्युत् आयोजना र भारत विद्युत् लैजान आवश्यक प्रसारण लाइनका विषयमा छलफल गर्यौं, अर्यालले भने, कुनै प्रसारण लाइनको अध्ययन अघि बढाउने र कुनैको क्षमता बढाउने विषयमा दुवै पक्ष सकारात्मक भएका छौं । यसअघिको बैठकले नेपाल र भारतबीच दोस्रो अन्तरदेशीय न्यू बुटवलगोरखपुर ४ सय किलोभोल्ट प्रसारण लाइन निर्माण गर्न नेपाल विद्युत् प्राधिकरण र पावर ग्रिड कर्पोरेसन अफ इन्डियाले संयुक्त कम्पनी स्थापना गर्ने सहमति भएको थियो । ६ महिनाभित्र संयुक्त कम्पनी स्थापना गर्ने सहमति बने पनि एक वर्षसम्म पनि प्रक्रिया अघि बढेको छैन । तर दुई देशका निकायबीच संयुक्त कम्पनी स्थापनाका लागि मस्यौदामा सहमति भइसकेको र यसलाई चाँडै टुंगोमा पुर्याउने विषयमा पनि छलफल भएको अर्यालले जानकारी दिए । यसअघिको बैठकमा भारतले आफ्नो विद्युत् आयातनिर्यात व्यापारसम्बन्धी निर्देशिका संशोधन गर्दै दुई देशबीचको इनर्जी बैंकिङको अवधारणलाई पनि समावेश गर्ने प्रतिबद्धता जनाए पनि हालसम्म निर्देशिका संशोधन गरेको छैन । संशोधन गर्ने विषय भारतको केन्द्र तहले गर्नुपर्ने भएकाले यसलाई चाँडै टुंग्याउन भारत सकारात्मक बनेको पनि अर्यालले बताए । नेपाल विद्युत् प्राधिकरणलाई आफ्नो डे अहेड र टर्म अहेड विद्युत् बजारमा पहुँच दिन सहमति जनाएको भारतीय पक्षले हालसम्म बिजनेस कन्डक्ट रुल तयार नपर्दा प्राधिकरणले भारतीय बजारमा विद्युत् बिक्री गर्न पाएको छैन । प्राधिकरणले आफ्ना तर्फबाट भारतको डे अहेड र टर्म अहेड बजारमा विद्युत् बिक्रीका लागि भारतीय एनभीभीएन कम्पनीसँग सम्झौता गरिरहेको छ । मन्त्रिपरिषद्ले पनि प्राधिकरणलाई भारतको इनर्जी एक्सचेञ्ज मार्केटमा विद्युत् बिक्रीका लागि स्वीकृति दिइसकेको छ । बिहीबार र शुक्रबार भएको बैठकमा भारतले चाँडै यसलाई पारित गर्ने प्रतिबद्धता दोहोर्याएको थियो ।"
किसानले जोत्न छाडे जग्गा,"तर इँटा उद्योगका कारण खेतीयोग्य जमिन घट्दै गएको हो । सञ्चालकले किसानका जग्गा लिजमा लिएर उद्योग खोल्ने गरेको पाइएको छ । किसानहरूले उत्पादन गरेको कृषि वस्तुको राम्रो मूल्य नपाउने गरेका कारणले पनि खेतीयोग्य जमिन मासिँदै गएको छ । खेतीबाट आउने आम्दानीभन्दा बढी मूल्य इँटा उद्योग सञ्चालकले दिने गरेका छन् । इँटा उद्योगका लागि जग्गा लिजमा दिँदा परिश्रम पनि गर्न नपर्ने तर राम्रो रकम पाउने गरेको किसानहरूले बताए । पछिल्लो समय खेती गर्ने जनशक्तिमा कमी आएपछि निजी वन लगाउने क्रम बढेको छ । वन डिभिजन कार्यालय बाँके र बर्दियाका अनुसार पछिल्लो समय खेतीयोग्य जग्गामा रुख रोप्ने क्रम एकदमै बढेको छ । एक पटक रोपेपछि आठदस वर्षमा बिनाझन्झट फाइदा हुने भएका कारणले पनि रुख रोप्ने बढेको उनीहरूको तर्क छ ।मल, बीउ महँगो छ । भनेको बेला मल पाइँदैन । युवापुस्तामा खेतीप्रतिको आकर्षण निकै घटेको छ । त्यसैले पनि अन्न भण्डार मानिने बाँके र बर्दियामा खेती सुस्ताएको बताइन्छ । हाल मलको चरम अभाव छ । सरकारले मल उपलब्ध गराउन सकेको छैन । कृषि ज्ञान केन्द्रका प्रमुख ढकालले कृषि उत्पादन बढाउन सरकारले कृषिमा सहुलियत दिनुपर्ने सुझाव दिए । मल, बीउ महँगो हुँदा किसानले श्रमअनुसारको प्रतिफल पाउँदैनन् । उत्पादन गरेको खाद्यान्नले मुस्किलले मल र बीउ किन्न पुग्छ । वर्षभरिलाई पुग्ने गरी राखेर बिक्री गर्ने हो भने सिँचाइ र मलकै पैसा पुग्दैन । त्यसैले युवाहरू खेतीमा नलागेका हुन्, किसान रामद्दिन चौधरीले भने, वस्तुभाउ पाल्ने चलन हराइसक्यो । ट्याक्टरले जोताएर खेती भइरहेको छ । खेत जोत्नका लागि गोरुराँगा गाउँमा देखिँदैनन् । खेती गर्नेले पनि ट्याक्टरले जोत्छन् ।"
भ्याक्सिनका लागि एडीबीले छुट्यायो ९ अर्ब डलर,काठमाडौं (कास) एसियाली विकास बैंक (एडीबी) ले एसियाका विकासशील मुलुकमा प्रभावकारी र सुरक्षित रूपमा भ्याक्सिन पहुँचका लागि ९ अर्ब डलर रकम बराबरको परियोजना सुरु गरेको छ । एसियाका विकासशील मुलुकमा जनतालाई कोभिड१९ को भ्याक्सिनमा पहुँच पुर्याउन एडीबीले नयाँ कार्यक्रम सुरु गरेको हो । कोभिड१९ का कारण एसिया र प्रशान्त क्षेत्रमा २ लाखभन्दा बढी मानिसको मृत्यु भएको र करिब डेढ करोड मानिसलाई कोभिड संक्रमण भएको एडीबीले शुक्रबार जारी गरेको विज्ञप्तिमा उल्लेख छ । कोभिड१९ महामारीका कारण एसियाका विकासशील मलुकको आर्थिक वृद्धिदर खुम्चिने प्रक्षेपण छ । भ्याक्सिन पहुँचले कोभिड संक्रमणको शृंखला तोडिने र अर्थतन्त्रमा पनि सकारात्मक प्रभाव पार्ने एडीबीको अनुमान छ ।
हरित पुनरुत्थानका लागि सहमति,"काठमाडौं (कास) कोभिड१९ को प्रभावबाट पुनरुत्थान गर्न सरकारले विकास साझेदारसँग सहमति गरेको छ । महामारीबाट उत्थानशील र दिगो पुनरुत्थानका लागि विकास साझेदार र सरकारबीच राहत, पुनरुत्थान र उत्थानशील योजनाबारे सहमति जुटेको हो ।सहमतिअनुसार सरकार र विकास साझेदारले ७ अर्ब ४० करोड अमेरिकी बराबरको परियोजनामा काम गर्नेछन् । योमध्ये केही रकम ऋण र केही अनुदान हुनेछ । कोभिड१९ को प्रभावबाट पुनरुत्थानका लागि सरकारलाई विकास साझेदारले पाँच क्षेत्रमा सहयोग गर्ने शुक्रबार जारी विज्ञप्तिमा जनाइएको छ । यो रकममध्ये ८४ करोड अमेरिकी डलर रकम प्रत्यक्ष स्वास्थ्य सेवा र भ्याक्सिन पहुँचका लागि खर्च हुनेछ । ४ अर्ब २० करोड अमेरिकी डलर बराबरको रकम भने निश्चित भइसकेका परियोजनामा खर्च हुनेछ । यस्तै २ अर्ब ४० करोड अमेरिकी डलर बराबरको रकम प्राकृतिक समाधान, हरित तथा उत्थानशील पूर्वाधार र निजी क्षेत्रको पुनरुत्थानजस्ता क्षेत्रमा खर्च हुनेछ ।एसियाली विकास बैंक, युरोपियन युनियन, फिनल्यान्ड, फ्रान्स, जर्मनी, अन्तर्राष्ट्रिय गैरसरकारी संस्था, जाइका, कोइका, नर्वे, बेलायत, संयुक्त राष्ट्रसंघ, विश्व बैंक र अमेरिकी सहयोग नियोगजस्ता विकास साझेदारसँग हरित पुनरुत्थानका लागि संयुक्त रूपमा काम गर्न सरकारले सहमति जनाएको हो ।"
एउटै बोकाको मूल्य ४ लाख,"एउटा बोकाको मूल्य कति पर्ला ? पक्कै तपाईंले भन्नुहुनेछ केही हजार तर यहाँ एउटा बोकाको मूल्य ४ लाख रुपैयाँभन्दा बढी तोकिएको छ ।बागलुङ नगरपालिका११ रायडाँडाका चिरञ्जीवी केसीले ४ लाख रुपैयाँ तिर्ने आउँदा पनि बोका नबेचेको बताएका छन् । मैले अझै केही समय पाल्ने भनेर दिइनँ, केसीले भने, अर्को बोका किनेपछि साढे ४ लाख रुपैयाँ पाए मात्रै बेच्छु । अस्ट्रेलियन बोयर जातको यो बोकाको तौल १ सय २० केजी छ । यो २८ महिनाको भयो । केसी पशु प्राविधिक पनि हुन् । मौरीपालन व्यवसायबाट तीन वर्षअघि बाख्रापालनलाई उनले व्यावसायिक बनाएका हुन् । उनको खोरमा अहिले पनि एक सय बाख्रा छन् । स्थानीय खरी जातका बाख्रामा बोयरको क्रस गराएर उनले बाख्रा पालिरहेका हुन् । यो बोका ९० प्रतिशत क्रस बोका हो । यस्तो विधिले पाल्दा खरी जातको जस्तै घाँस खाने, चर्न रुचाउने र तौल भने बोयरको जस्तै बढ्ने उनको अनुभव छ । केन्द्रीय भेडाबाख्रा प्रवर्द्धन कार्यक्रममार्फत तालिम पाएपछि ३ लाख रुपैयाँ लगानीमा उनले दुई वटा बोका किनेर ल्याएका थिए । रायडाँडामा अहिले १७ बाख्रा फार्म छन् । तीमध्ये १० वटा खरी बाख्राका छन् भने सात वटा बोयरका हुन् । बोयर जातको बाख्राका लागि हाडनाता लाग्ने गरी बोका लगाउनु हुँदैन । त्यसैले अब नयाँ बोका ल्याउने योजना छ, उनले भने, नयाँ बोका ल्याएपछि यो बेच्ने हो । बोयर जातमा बाख्राले एकै पटक बोका खोज्छन् । त्यसैले कम्तीमा दुईदेखि तीन वटा ब्याडे बोका आवश्यक पर्ने उनले जानकारी दिए । रायडाँडामा पाँच वटा बाख्रापालन समूह छन् । तिनमा आबद्ध किसानका लागि केसीले प्राविधिक सहयोग गर्नुपर्छ । गत वर्ष मात्रै १५ लाख रुपैयाँको कारोबार भएको र त्यसबाट ५ लाख रुपैयाँ नाफा कमाउन सकेको केसीले बताए । वडा नम्बर ११ मा वार्षिक १ करोड बराबर बाख्राको कारोबार भएको उनले तथ्यांक छ । वडा कार्यालयका पशु प्राविधिकसमेत भएकाले उनले हरेक महिना बाख्रासहित पशुचौपायाको उत्पादनको तथ्यांक निकाल्छन् । व्यावसायिकबाहेक घरायसी उपयोगका लागि पनि प्रायः किसानले १० देखि २० वटा बाख्रा पालेका छन् । वडाभरि ३ हजार ३ सय बाख्रा रहेको उनले जानकारी दिए । भूगोलका कारण अन्य पेसा व्यवसाय सम्भव नभएको र बाख्रापालन एवं तरकारी खेतीमा नगरपालिकाको पनि लगानी केन्द्रित गरिएको वडाध्यक्ष ज्ञानेन्द्र गौतमको भनाइ छ ।"
भदौदेखि वाग्मती सरकारका विद्युतीय बस,"वाग्मती प्रदेश सरकारले आगामी भदौबाट प्रदेशका मुख्य सहरमा विद्युतीय बस चलाउने तयारी थालेको छ । विद्युतीय बस सञ्चालनका लागि भौतिक पूर्वाधार विकास मन्त्रालयले यातायात सञ्चालन तथा व्यवस्थापन बोर्ड गठन गरेको छ । मन्त्रालयले बोर्डका निमित्त कार्यकारी निर्देशकको जिम्मेवारी सहदेव भण्डारीलाई दिएको छ । बोर्डमा कार्यकारी निर्देशक र उपकार्यकारी निर्देशक दुई जनाको पदपूर्तिका लागि मन्त्रालयले विज्ञापन गरिसकेको छ । चार्जिङ स्टेसन निर्माण गर्न र विद्युतीय बस ल्याउन कम्तीमा आठ महिना लाग्ने भएकाले नौ महिनाभित्र विद्युतीय बस चलाउने योजना बनाइएको बोर्डका निमित्त कार्यकारी निर्देशक भण्डारीले जानकारी दिए । भौतिक पूर्वाधार विकास मन्त्रालयले आर्थिक मामिला तथा योजना मन्त्रालयसँग १० करोड रकम माग गरेर पठाएको पनि उनले बताए । पहिलो चरणमा प्रदेशका मुख्य सहर धुलिखेल, भरतपुर, काठमाडौं उपत्यका, हेटौंडा, नुवाकोट र सिन्धुलीमा विद्युतीय बस सञ्चालनका लागि सात वटा रुट तय गरिएको छ । जसमा काठमाडौंको रिङरोड, बूढानीलकण्ठसातदोबाटो, चितवनहेटौंडा, काठमाडौंनुवाकोट, नुवाकोटहेटौंडा, धुलिखेलकाठमाडौं, हेटौंडासिन्धुली, काठमाडौंचितवनहेटौंडालगायत छन् । मन्त्रालयले चार्जिङ स्टेसन निर्माणका लागि जग्गा उपलब्ध गराउन प्रदेशका १ सय १९ तहलाई नै आह्वान गरेको थियो । यसअनुसार भरतपुर महानगरपालिका, हेटौंडा उपमहानगरपालिका, गल्छी गाउँपालिका, कागेश्वरी मनोहरा नगरपालिका, शंखरापुर नगरपालिकालगायत आठ पालिकाले जग्गा उपलब्ध गराउने आशयपत्र मन्त्रालयमा पेस गरिसकेका छन् । नेपाल विद्युत् प्राधिकरण, नगर विकास कोष, स्थानीय तह र वाग्मती प्रदेश सरकारले संयुक्त रूपमा चार्जिङ स्टेसन निर्माण थाल्ने तयारी गरिरहेका छन् ।प्रदेश सरकारले पहिलो नीति तथा कार्यक्रम (आर्थिक वर्ष २०७४७५) मा २०८५ वैशाखसम्म खनिज तेलबाट चल्ने सवारी साधनलाई विद्युतीय र वैकल्पिक ऊर्जाबाट चल्ने साधनले विस्थापित गर्ने उल्लेख गरेको थियो । उक्त नीति तथा कार्यक्रमलाई पहिलो चरणमा २०७८ को भदौदेखि कार्यान्वयनमा ल्याइने भौतिक पूर्वाधार विकासमन्त्री रामेश्वर फुयालले बताए । विद्युतीय बसले अन्य सवारीलाई क्रमशः विस्थापित गर्दै लैजानेछौं, उनले भने ।"
मोटोरोलाका नयाँ फोन,"काठमाडौं (कास) मोटोरोलाले बिहीबार नेपाली बजारमा पुनरागमनको घोषणा गरेको छ । मोटोरोलाको नेपालमा पुनरागमन आफ्नो राष्ट्रिय वितरक कल मोबिलिटी प्रालिका साथमा भएको हो । सन् २००७ मा कल मोबिलिटीले मोटोरोलाको नेपाली बजारमा रकआर, रेजआर र सी सिरिज जस्ता मोडल ल्याएको थियो । अब नेपाली बजारमा मोटो जिनाइन प्ले र ई सेभेन प्लसमा विभिन्न विशेषतासहित उपलब्ध हुने कम्पनीले जनाएको छ । मोटो जी प्लेमा क्वाल्कम र स्न्यापड्रागन र ६६२ चिपसेट, एउटा ४८ एमपीको प्राइमरी सेन्सर ट्रिपल क्यामेरा, २० वाटको टर्बो पावर चार्जिङ भएको ५ हजार एमएएच ब्याट्रीजस्ता विशेषता छन् ।"
कैलाशलाई कोरोना बिरामी बोक्न अनुमति,"काठमाडौं (कास) कैलाश हेलिकप्टर सर्भिसेस प्रालिले कोरोनाका बिरामी उद्धार गर्न अनुमति पाएको छ । नेपाल नागरिक उड्डयन प्राधिकरणबाट उद्धार उडानका लागि अनुमति पाएको हो । कैलाश हेलिकप्टरले देशभर कोभिड१९ का बिरामीलाई उपचारका लागि स्वास्थ्य तथा जनसंख्या मन्त्रालय र विश्व स्वास्थ्य संगठनको आवश्यक सुरक्षाका मापदण्ड पालना गरी उद्धार उडान गर्ने अनुमति पाएको हो । यसका लागि अस्पतालहरूको विज्ञ टोली, कोभिड बिरामीलाई बोक्न अन्तर्राष्ट्रिय मान्यताप्राप्त कम्पनीद्वारा निर्मित पेसेन्ट आइसोलेसन युनिट र सुरक्षा मापदण्ड पालना गर्दै उद्धार उडानको तयारी गरेको कम्पनीका प्रबन्ध सञ्चालक प्रतापजंग पाण्डेले जानकारी दिए ।"
वृद्धाश्रमलाई सिद्धार्थ बैंकको २ लाख,काठमाडौं (कास) सिद्धार्थ बैंकले शुक्रबार काठमाडौंको कागेश्वरी मनोहरा नगरपालिका९ गोठाटारस्थित कृष्ण प्रणामी सेवा समिति नेपाललाई २ लाख रुपैयाँ सहयोग गरेको छ । भूकम्पका कारण क्षति पुगेको र जोखिममा रहेको कृष्ण प्रणामी भवनको पुनःसंरचनाका लागि बैंकले उक्त रकम सहयोग गरेको बताएको हो ।
महालक्ष्मी बैंकको कर्पोरेट पे,काठमाडौं (कास) महालक्ष्मी विकास बैंकले कर्पोरेट पे प्रणाली सञ्चालनमा ल्याएको छ । बैंकले आफ्ना संस्थागत ग्राहकका लागि बैंक खाताबाटै डिजिटल भुक्तानी गर्न सकिने गरी यो प्रणालीको सुरुवात गरेको जनाएको छ । यसका लागि बैंक र कर्पोरेट पेबीच बिहीबार सम्झौता पनि भएको छ ।

शीर्षक,विवरण
६० देखि ७० प्रतिशतलाई खोप लगाउनुपर्छ,"स्वास्थ्य मन्त्रालयको खोपसम्बन्धी निकाय बाल स्वास्थ्य तथा खोप शाखाका प्रमुख डा झलक शर्मा गौतमका अनुसार हाल सरकारको लक्ष्य सबै नेपालीलाई खोप दिने भए पनि १५ वर्षमुनिका बालबालिकामा खोप परीक्षणको निष्कर्ष नआएकाले उक्त समूह तत्काल खोप लगाउनुपर्नेमा परेन । मुलुकमा हाल ५५ वर्षभन्दा माथि उमेर समूहमा कोभिडको मृत्युदर धेरै देखिएको छ । तत्काल उपलब्ध हुने खोपमा सरकारको पहिलो प्राथमिकतामा स्वास्थ्यकर्मीहरू छन् । यसपछि ५५ वर्षमाथिका र ४० देखि ५४ वर्षका दीर्घरोगी, अग्रपंक्तिमा काम गर्ने सामाजिक कार्यकर्ता छन् । जोखिम समूहलाई खोप दिएर कोभिडबाट प्रतिरोधी बनाउने प्रयास रहने डा उप्रेतीले बताए । ग्लोबल एलायन्स फर भ्याक्सिन एन्ड इम्युनाइजेसनका अनुसार हाल विश्वमा क्लिनिकल परीक्षणअन्तर्गत पहिलोदेखि तेस्रो चरणसम्म १५ मुलुकमा ४३ खोप निर्माण भइरहेका छन् । तेस्रो चरणसम्म परीक्षणमा अमेरिकामा ११, चीनमा ११, जर्मनीमा ४, भारत र अस्ट्रेलियामा ३३, बेलायत र रुसमा २२ वटा खोपको निर्माण कार्य जारी छ । यस्तै, क्युवा, इटाली, जापान, साउथ कोरिया, कजाकिस्तान, ताइवान र सिंगापुरमा पनि एकएक वटा खोपको विकास भइरहेको छ । हाल परीक्षणको चरणमा रहेका खोपमा सबैभन्दा बढी प्रोटिनमा आधारित १४ वटा छन् । यसपछि भाइरल भेक्टर खोप १३ वटा, न्युक्लिक खोप १० र भाइरसमा आधारित खोप ७ वटा छन् ।"
चार अर्ब रुपैयाँ खर्च गरेर बनाइएको भूउपयोग नक्सा प्रयोगविहीन,"(काठमाडौं)  सरकारले स्थानीय तहमा वितरण गरेको भूउपयोग वर्गीकरण नक्सा काम नलागेर प्रयोगविहीन हुँदा राज्यको चार अर्ब रुपैयाँभन्दा बढी नोक्सान भएको छ । भूमि व्यवस्था, गरिबी निवारण तथा सहकारी मन्त्रालयअन्तर्गत नापी विभागले तयार पारेर स्थानीय तहमा हस्तान्तरण गरेका नक्सा थन्किएका हुन् । विभागले अघिल्लो आर्थिक वर्षसम्म ५ सय ३२ स्थानीय तहको नक्सा हस्तान्तरण गरेको थियो । ती नक्सा र आफ्नो भूगोलको अवस्थितिमा तालमेल नहुँदा स्थानीय तहले आफैं विज्ञ राखेर अर्को नक्सा बनाउन थालेका छन् । वीरगन्ज महानगरपालिकाका प्रमुख विजय सरावगीले केन्द्रले दिएको नक्सा पुरानो भएकाले उपयोगमा ल्याउन समस्या भएको बताए । हामीले भूउपयोग नीतिलाई कसरी अगाडि बढाउने भनेर स्थानीय रूपमा आफैं अध्ययन गराइरहेका छौं । केन्द्रले दिएको खाकाले काम गर्दैन । बीचमा धेरै विकास पनि भइसक्यो, उनले भने, भूउपयोग नक्सामा कृषि क्षेत्र भनिएको ठाउँमा पुगेर हेर्दा घरहरू देखिन्छन् । सरावगीले पछिल्ला वर्षहरूमा महानगरमा धमाधम विकास हुँदै गइरहेको र बाटोघाटो बन्ने क्रम सुरु भएको बताए । उनले बाटो छेउको जग्गालाई कृषियोग्य भन्नै नमिल्ने र स्थानीय तहहरूले नै कस्ता निर्माण कार्य कहाँ गर्दा उपयुक्त हुन्छ भनेर निर्क्योल गर्न सक्ने भएकाले केन्द्रमा बनाइएको नक्सा उपयोगी नभएको जानकारी दिए । नापी विभागले भने बाँकी स्थानीय तहका लागि नक्सा बनाउन यो आर्थिक वर्षमा पनि टेन्डर आह्वान गरेको छ । सरकारले त्यही कामका लागि यो आर्थिक वर्षमा पनि ६८ करोड रुपैयाँ छुट्याएको छ । भूउपयोग ऐनले भूउपयोग नक्सा बनाई स्थानीय तहमा हस्तान्तरण गर्न दिएको म्याद गत भदौ ६ गते नै सकिएको थियो । २०७६ भदौ ६ गतेदेखि लागू भएको ऐनको दफा ५ मा ऐन प्रारम्भ भएको एक वर्षभित्र मन्त्रालयले स्थानीय तहका भूउपयोग नक्सा तयार गरी हस्तान्तरण गरिसक्नुपर्ने उल्लेख छ । तर विभागले त्यही दिन नक्सा निर्माणका लागि टेन्डर आह्वान गर्यो । काम नलाग्ने नक्सा बुझ्न स्थानीय तह बाध्य नहुने स्पष्ट हुँदाहुँदै ऐनले तोकेको म्याद गुज्रेपछि पनि ठेक्का लगाउन विभागले गरेको हतारोले ठूलै चलखेलको संकेत गर्छ, विभाग स्रोतले भन्यो । नापी विभागका निर्देशक दामोदर ढकालले भने कोभिड१९ का कारण गत आर्थिक वर्षमा सबै स्थानीय तहको नक्सा बनाउन नसकिएकाले यो वर्ष पनि निरन्तरता दिनुपरेको बताए । नगरपालिका संघका अध्यक्ष एवं धुलिखेल नगरपालिकाका प्रमुख अशोक ब्याञ्जु श्रेष्ठले भने केन्द्रले नक्सा बनाएर दिनुभन्दा भूउपयोग नीति पारित गरेर स्थानीय तहलाई नै अधिकार प्रत्यायोजन गर्न उपयुक्त हुने धारणा राखे । भूउपयोग नीति २०७२ मा राष्ट्रको समग्र भूमिलाई भूउपयोग क्षेत्रमा वर्गीकरण गर्ने र निर्दिष्ट योजनाका आधारमा उपयोग गर्ने उल्लेख छ । यस्तै भूउपयोग ऐन २०७६ ले भूबनोट, भूमिको क्षमता, मौजुदा उपयोग, आवश्यकतालगायत नौ क्षेत्रमा वर्गीकरण गर्ने व्यवस्था गरेको छ । ऐनमा भूमि मन्त्रालयले प्रत्येक स्थानीय तहको भूउपयोग क्षेत्रको नक्सा तयार गर्नुपर्ने प्रावधान छ । तर ऐनको व्यवस्थाविपरीत मन्त्रालयअन्तर्गतको नापी विभागले बाँकी २ सय ३४ स्थानीय तहको नक्सा बनाउन टेन्डर आह्वान गरेको हो । भूमि व्यवस्था, गरिबी निवारण तथा सहकारीमन्त्री पद्मा अर्यालले स्थानीय सरकारहरूलाई सहयोग होस् भनेर केन्द्रले नक्सा बनाउने कामलाई प्राथमिकता दिएको बताइन् । भूउपयोग नीति र भूउपयोग ऐन कार्यान्वयनका लागि भूउपयोग वर्गीकरण नक्सा महत्त्वपूर्ण मानिन्छ । तर तयार पारिएका नक्साको कमजोर गुणस्तरका कारण कार्यान्वयन गर्न जटिल भएको भूमि व्यवस्था मन्त्रालय स्रोतको भनाइ छ । त्यसैले ५ सय ३२ स्थानीय तहको भूउपयोग नक्सा डाटा तयार भएर अधिकांश स्थानीय तहमा हस्तान्तरण भए कार्यान्वयन हुन सकेको छैन । रूपन्देहीको तिलोत्तमा नगरपालिकाले पोहोर जेठमा पहिलो पटक नक्साअनुसार भूउपयोग मापदण्ड लागू गर्न खोजेको थियो । तर नक्सा उपयोगी नभएपछि प्रयोग गर्नै छाडेको नगरप्रमुख वासुदेव घिमिरेले बताए । भूमि व्यवस्था मन्त्रालयबाट आफैं मागेर ल्याएपछि नक्साअनुसार भूउपयोग मापदण्ड लागू गर्न खोज्यौं तर हुबहु कार्यान्वयन गर्न सम्भव भएन, उनले भने, त्योअनुसार काम गर्दा अरू ५० जनाभन्दा बढी कर्मचारी चाहिन्छ । बेकारमा राजस्व मात्रै खर्च हुने काम रहेछ ।ऐनमा नापी विभागले बनाएको नक्सा कार्यान्वयन योग्य नरहे अद्यावधिक गर्न सकिने प्रावधान पनि छ । तर त्यसका लागि जनशक्ति स्थानीय तहमा छैन । परामर्शदाताको सहयोगमा नक्सा अद्यावधिक गर्न र नयाँ नक्सा तयार गर्न उत्तिकै समय र खर्च लाग्ने विज्ञहरूको भनाइ छ । नापी विभागका महानिर्देशक र कृषि मन्त्रालयमा सहसचिवका रूपमा काम गरिसकेका पूर्वसचिव कृष्णराज बीसी स्थानीय तहमा जनशक्तिको अभावमा भूमि व्यवस्था मन्त्रालयले तयार पारेको नक्सा प्रयोग गर्न कठिन हुन सक्ने बताउँछन् । लामो समयमा भूमि उपयोग बदलिएको हुन्छ, माटोको गुणस्तर परिवर्तन हुन्छ, खेती लगाएका बेला र अरू बेला जमिनको अवस्था फरक हुन्छ, उनले भने, राम्रोसँग अध्ययन गरेपछि मात्रै नक्सा बनाउन उपयुक्त हुन्छ । एकपटक लिइएको स्याटेलाइट इमेजको भरमा बनाएको नक्साको उपयोगिता स्थानीय तहसम्म पुग्दा सकिइसकेको हुन्छ ।भूमि व्यवस्थामन्त्री अर्यालले भने नक्सा समयअनुसार अद्यावधिक हुँदै जाने बताइन् । ऐनले तोकेको समय गुज्रिसक्दा र अख्तियारले पनि लिखित रूपमै रोक लगाउन सुझाव दिँदादिँदै फेरि त्यही कामका लागि किन बजेट छुट्याएर चलखेल गरेको भनी कान्तिपुरले सोध्दा मन्त्री अर्यालले भनिन्, चलखेल भएको मलाई थाहा भएन । मन्त्रीको नाम जोडेर कहीं कसैले चलखेल गर्छ भने आफ्नै परिवारकै सदस्य वा आफन्त भए पनि समातेर अख्तियारमा बुझाइदिनु भनेकी छु । कतिपय कुरामा बाहिर अनावश्यक हल्ला पनि हुन्छ । आजका दिनसम्म मन्त्रीले एक कप चिया खाएको रेकर्ड छैन । उनले लिम्पियाधुरासहितको नक्सा र सगरमाथाको उचाइ नाप्ने काम भएपछि आफूहरूलाई अनावश्यक रूपमा खेदिएको टिप्पणी गरिन् । मन्त्रालय स्रोतका अनुसार नापी विभागका महानिर्देशक प्रकाश जोशीले व्यावसायिक साझेदार हबेन्द्र देव र सुजेन्द्र श्रेष्ठका कम्पनीहरूमार्फत तयार पारिएका भूउपयोग नक्साको डाटामा करिब ४ दशक अगाडि क्यानाडाली सरकारले तयार पारेको भूउपयोग नक्साको नक्कल गरिएको छ । त्यसैले ती नक्साका आधारमा भूउपयोग कार्यक्रम सञ्चालन हुन नसक्ने विज्ञहरूको भनाइ छ । नक्साहरू स्थानीय तहमा समयमा हस्तान्तरण हुन नसकेको र हस्तान्तरणपछि पनि कार्यान्वयनमा आउन सक्नेनसक्ने यकिन भइनसकेकाले उल्लेख गर्दै अख्तियार दुरुपयोग अनुसन्धान आयोगले कार्यान्वयनको अवस्था हेरेर मात्र थप नक्सा बनाउन दुई वर्षअघि नै मन्त्रालय र नापी विभागलाई सुझाव दिएको थियो । तर २०७५ भदौमा अर्याल स्वास्थ्यबाट भूमि व्यवस्था, सहकारी तथा गरिबी निवारण मन्त्रालयमा सरुवा भएपछि भूउपयोग नक्साका लागि बजेट छुट्याउने र अख्तियारसँग मौखिक सहमति लिने काम गरियो । मन्त्रालयका तत्कालीन सचिव गोपीनाथ मैनालीले अख्तियारको सुझाव सही हो भन्ने अडान लिएपछि उनको सरुवा भएको स्रोतको भनाइ छ । तर पछि मन्त्री अर्यालले अख्तियार प्रमुख नवीन घिमिरेसँग कुरा गरेपछि तत्कालीन भूमि सचिव सूर्य गौतमले महानिर्देशक जोशीलाई अख्तियार लिएर गए र कुरा मिलाए । अहिले अख्तियारले उक्त फाइल तामेलीमा राखिदिएको छ, स्रोतले भन्यो, अख्तियार देखाएर बजेट निकासा गर्न रोकेको अर्थ मन्त्रालय पनि मन्त्रीको लबिइङले पछि हट्यो । बजेट निकासा भएपछि टेन्डर भयो । गत भदौ ६ गते नयाँ टेन्डर प्रक्रिया सुरु हुँदा युवराज खतिवडा अर्थमन्त्री थिए । तर मन्त्री अर्यालले यस्ता कुरा आफूलाई थाहा नहुने प्रतिक्रिया दिइन् । अर्कोतिर भूउपयोग नक्सा तयार तथा भूउपयोग वर्गीकरण स्थानीय तहको संलग्नता र जनसहभागितामा हुनुपर्ने भए पनि केन्द्रबाटै बनाएर हस्तान्तरण गर्ने कानुनी व्यवस्था गरिएपछि झन् अलमल पैदा भएको छ । भूउपयोग कानुनको मस्यौदा तयार पार्ने जिम्मासमेत त्यही भूउपयोग नक्सा बनाउन टेन्डर पारेका कम्पनीलाई नै दिइएको नापी विभाग स्रोतको भनाइ छ । नक्सा स्थानीय स्तरमा प्रयोगमा आउन सक्ने नदेखिएपछि भूउपयोग ऐनमा स्थानीय भूउपयोग परिषद्ले आवश्यकताअनुसार अद्यावधिक गरी लागू गर्नुपर्ने व्यवस्थासमेत गरिएको छ । यसबाट दोहोरो खर्च हुने देखिएको छ । जता जता जोशी, उतै उतै आयोजना उपयोगका आधारमा जमिन वर्गीकरण गर्ने, एउटा उपयोगमा भएको जमिन अर्कोमा प्रयोग गर्न नपाइने, जग्गाको खण्डीकरण नियन्त्रण र चक्लाबन्दीलाई प्रोत्साहन दिने जस्ता व्यवस्था कार्यान्वयनका पूर्वाधार तयार गर्न क्यानाडाली सरकारको सहयोगमा सन् १९८५ मा भूमिस्रोत नक्सा आयोजना सुरु भएको थियो । त्यतिखेर भूउपयोगलगायत भूमिस्रोतसम्बन्धी विभिन्न विषयका नक्सा तथा प्राविधिक प्रतिवेदनहरू तयार गरिए पनि तिनको समुचित प्रयोग हुन सकेन । २०५७ सालमा भूमिसुधार तथा व्यवस्था मन्त्रालयअन्तर्गत राष्ट्रिय भूउपयोग आयोजना स्थापना भएर गाविसस्तरीय भूउपयोग नक्सा बनाउन थालियो । सुरुवाती चरणमा आयोजनाको प्रमुख सहसचिव हुने व्यवस्था थियो । २०७२ देखि तत्कालीन उपसचिव प्रकाश जोशी आयोजना प्रमुख भए । २०७४ चैत २८ गते उनी उपमहानिर्देशक भएर नापी विभागमा सरुवा भए । त्यसलगत्तै भूउपयोग आयोजनालाई मन्त्रालयबाट विभागअन्तर्गतको स्थलरूप भूउपयोग महाशाखाअन्तर्गत राखियो । उक्त महाशाखा प्रमुख जोशी नै थिए । मन्त्री अर्यालले जोशीलाई २०७५ चैतमा विभागको महानिर्देशक बनाइन् । अख्तियारकै सल्लाहअनुसार नक्सा बनाउने काम रोक्नुपर्छ भनेर धारणा राख्ने तत्कालीन भूमि सचिव गोपीनाथ मैनाली र अख्तियारले रोकेको काम तत्कालै थालौं भनेर लबिइङ गरेका जोशीमध्ये मन्त्री अर्यालले जोशीको पक्ष लिइन् । २०७६ भदौमा मैनालीको सरुवा भयो र सूर्य गौतम भूमि सचिव भए । कान्तिपुरसँग सम्पर्कमा आएका केही कन्सल्टेन्सीले काम हात पारेबापत ४० प्रतिशतसम्म कमिसन बुझाएको दाबी गरे । आर्थिक वर्ष २०७६७७ मा भूउपयोग नक्साको म्यापिङका लागि ३१ वटा प्याकेज बनाएर काम गरिएकामा आधाभन्दा बढी प्याकेजमा जोशी निकट कन्सल्टेन्सीहरूले नै काम गरिरहेका छन् । गत आर्थिक वर्षमात्रै भूउपयोग नक्सा बनाउन ६१ करोड बजेट विनियोजन गरिएकामा फरकफरक ३१ वटा प्याकेज बनाएर टेन्डर आह्वान गर्दा जोशीका साझेदार हबेन्द्र देवका कम्पनीले १२ र सुजेन्द्र श्रेष्ठका कम्पनीले १० वटा प्याकेज हात परे । देवसँग जोशीको व्यापारिक साझेदारीबारे बुझ्न २०६५ सालतिर फर्किनुपर्छ । त्यतिखेर जोशी ६ नम्बर नापी गोश्वारा चाबहिलका नापी अधिकृत भए, देव नापी सर्वेक्षक । उनीहरूको चिनजान त्यहीं भएको हो, त्यही नै उनीहरूबीच मित्रता भयो । सरकारी कर्मचारी भईकन देवले त्यतिखेरै ठेक्कापट्टा सुरु गरिसकेका थिए । यता जोशी आयोजनाको प्रमुख हुँदा देव नापी अधिकृत भएर नापी विभागमा सरुवा भए । विभाग कर्मचारीहरूको स्मरणमा विभागमा जागिरे छँदा नै ठेक्का खोलेका सरकारी कार्यालयहरूले आयोजना गर्ने बैठकमा देव ठेकेदारहरूका तर्फबाट सहभागी हुन्थे । प्रश्न उठेपछि देवले २०७४ सालमा राजीनामा दिए । देवले सञ्चालन गरेको राजदेवी इन्जिनियरिङ कन्सल्टेन्टले भूउपयोग नक्सा बनाउने ठेक्का पायो । जोशी आयोजना प्रमुख भएयता देव खाली हात बसेका छैनन् । ओजस्वी जेभी भूगोल एन्ड बीएस जीओ सोलुसनसहित १० वटा प्याकेजमा श्रेष्ठका कम्पनीहरूलाई नापी विभागले काम दिएको हो । पहिले पनि पैसा दिएकै हौं, अहिले पनि सर्ट लिस्टमा परेका छौं, एक कन्सल्टेन्सीका अधिकारीले भने, छानिन कति बुझाउनुपर्ने हो, थाहा छैन ।महानिर्देशक जोशीले भने आफ्नो करिअर सिध्याउन यस्ता आरोपहरू आएको बताए । क्वालिटीका काम गर्दा असन्तुष्ट भएकाहरूले जे आरोप लगाए पनि हुन्छ । ठेक्का नपाउनेले त शतप्रतिशत खाए भने पनि के गर्नु हामीले ? उनले भने, सक्छन् भने यी सबै आरोप पुष्टि गरेर गोली ठोके पनि भइहाल्यो नि । खरिद इकाइमा राजपत्र अंकित तृतीय श्रेणीको कर्मचारी प्रमुख हुने गरेकामा सेटिङ मिलाएर सहसचिवस्तरीय कर्मचारी सुशील डंगोललाई प्रमुख बनाइएको नापी विभागका एक कर्मचारीले बताए । मूल्यांकन समितिका संयोजक सुशील राजभण्डारीलाई थाहै नदिई नरबहादुर चन्दको संयोजकत्वमा उपसमिति बनाएर महानिर्देशकले आफ्नै घरमा मूल्यांकनको मोटामोटी काम सकेर समितिलाई उपसमितिले गरेबमोजिमका कन्सल्टेन्सी पार्न दबाब दिइरहनुभएको छ, उनले भने, उहाँले यसपालि पनि निकटस्थलाई ठेक्का दिन लाग्नुभएको छ । मन्त्रालय स्रोतले अध्ययनबिना गुणस्तरहीन नक्सा बनाउन विभागका निर्देशक दामोदर ढकालले पनि जोशीलाई सहयोग गरेको दाबी गर्यो । ढकालले भने भूउपयोग नक्सा बनाउने शाखा छुट्टै भएको र त्यसमा आफ्नो कुनै संलग्नता नरहेको दाबी गरे । अख्तियारको मुद्दा र अर्थ मन्त्रालयबाट रकम निकासामा ढिला भएकाले गएको वर्षको काम केही सुस्त भएको थियो । अर्कोतिर कोरोनाको महामारी थियो । काममा कडाइ गरेका जोशीले एकाएक बिल मागेपछि आफूहरू अचम्ममा परेको अर्का एक कन्सल्ट्यान्टले बताए । मैले सबैतिर चित्त बुझाउनुपर्छ, ढिला गर्नुभयो भने अर्को पटक काम पाउनुहुन्न भन्नुहुन्थ्यो, हतारहतारमा पैसा बुझायौं, उनले भने, के गर्नु, नत्र त्यही पनि काम पाउन सकिन्न । मन्त्री अर्याल पोखरा जाँदा खानेबस्ने गरेको रिसोर्टको बिल र मन्त्रीले पठाएका मान्छेलाई चित्त बुझाउने काममा समेत आफूले यही आयोजनाबाट उठेको पैसाबाट खर्च गर्ने गरेको जोशीले निकटस्थहरूलाई बताउने गरेका छन् । तत्कालीन भूमि व्यवस्था सचिव केदार न्यौपानेले यो विषयमा छानबिन सुरु गरेका थिए । तर जोशीकै सक्रियतामा मन्त्रीले उनलाई अन्तै सरुवा गरिदिएको मन्त्रालय स्रोतले बतायो ।"
किन रोकियो भूमि नियमावली ?,"(काठमाडौं)  भूमिसम्बन्धी समस्या समाधान आयोगले तीन साताअघि नै मन्त्रिपरिषद्बाट पारित नियमावली बोकेर जिल्ला दौडाहामा जाने तयारी गर्यो । कात्तिक तेस्रो साता भूमि समस्यासम्बन्धी नियमावली मन्त्रिपरिषद्बाट पारित भएको सूचना प्राप्त भएपछि आयोगले उक्त तयारी गरेको थियो तर नियमावली सार्वजनिक नगरेपछि सात प्रदेशका १४ वटा पालिकामा भूमिसम्बन्धी अभिमुखीकरण तालिम सञ्चालन गर्यो । भूमिहीन र अव्यवस्थित बसोबासीलाई कुन मापदण्डका आधारमा कति जमिन उपलब्ध गराउनेजस्ता विषय नियमावलीमा समावेश गर्नुपर्छ ।अहिले पनि भूमि आयोगका पदाधिकारीले नियमावली छिटो सार्वजनिक गर्न ताकेता गरिरहेका छन् । यद्यपि तीन साताअघि पारित भएको भनिएको नियमावली किन सार्वजनिक गरिएन भन्नेमा मन्त्रालयका अधिकारीहरू अनभिज्ञता प्रकट गर्छन् । भूमि समस्या आयोगका अध्यक्ष देवीप्रसाद ज्ञवालीले नियमावली छिटो सार्वजनिक गर्न मन्त्रालयलाई अनुरोध गरिरहेको बताए । उनले सार्वजनिक गर्ने प्रक्रियामा रहेको जानकारी आफूले पाएको बताए । उक्त नियमावली करिब दुई महिनाअघि मन्त्रिपरिषद्मा पेस गरिएको थियो । मन्त्रिपरिषद्का कानुन तथा मानव अधिकार सचिव धनराज ज्ञवालीले हस्ताक्षर गरेर विधेयक समितिबाट मन्त्रिपरिषद्मा पठाएको जानकारी दिए । मैले पठाएको हुँ, त्यसपछि के भयो, थाहा भएन, उनले भने । विधेयक समितिले सहमति दिएपछि मात्र नियमावलीको प्रस्ताव मन्त्रिपरिषद्मा पठाउनुपर्छ । नियमावली मन्त्रिपरिषद्बाट पारित भएनभएको विषयमा भूमि व्यवस्था, सहकारी तथा गरिबी निवारणमन्त्री पद्माकुमारी अर्याल र कानुनमन्त्री शिवमाया तुम्बाहाङ्फेले फरकफरक धारणा राखेपछि नियमावलीका विषयमा झन् अन्योल सिर्जना भएको छ । तुम्बाहाङ्फेले नियमावली मन्त्रिपरिषद्बाट पारित हुने प्रक्रियामा रहेको बताइन् । मन्त्री अर्यालले भने नियमावली मन्त्रिपरिषद्बाट पारित भइसकेको र सार्वजनिक गर्न मात्र बाँकी रहेको बताइन् । प्रक्रियामा छ भन्दिनुस् न, भइहाल्यो नि, तुम्बाहाङ्फेले भनिन्, नियमावलीका प्रावधानहरूका विषयमा छलफल भइरहेको छ । मन्त्री अर्यालले भने मिति याद नभए पनि पारित भइसकेको बताइन् । सार्वजनिक गर्ने प्रक्रियामा समय लागेको हुन सक्छ, उनले भनिन् । भूमि मन्त्रालयमा बुधबार आयोजित मन्त्रालयस्तरीय विकास समितिमा नियमावली नआएकाले केही विषयमा काम गर्न कठिन भएको धारणा आयोगका पदाधिकारीले राखेका थिए । बैठकको अध्यक्षता गरिरहेकी मन्त्री आर्यालले नियमवली केही दिनमा आउने बताएकी थिइन् । प्रधानमन्त्री कार्यालय स्रोतका अनुसार नियमावलीमा उल्लेख भएका केही प्रस्तावका विषयमा अझै विवाद रहेकाले सार्वजनिक हुन नसकेको हो । अव्यवस्थित बसोबासीले भोगचलन गर्दै आएको कति जमिन कति स्थानमा दिने भन्ने विषयमा सहमति हुन नसकेको स्रोतको भनाइ छ । आयोगले भने निश्चित क्षेत्रफल तोक्नुपर्ने सुझाव दिएको थियो । क्षेत्रफल तोकेपछि दुई स्थानमा भए पनि दिन सकिने आशय आयोगको छ तर छलफल टुंगो लागिसकेपछि पनि विधेयक समितिबाट व्यवस्थित बसोबासीलाई एकै स्थानमा मात्र जमिन दिनुपर्छ भन्ने सुझाव आएको स्रोतको भनाइ छ । आयोगको संगठन संरचनाका विषयमा पनि केही स्पष्ट गर्नुपर्ने स्रातले बतायो । भूमिसम्बन्धी ऐनको दफा १८ मा भूमिहीन सुकुम्बासीलाई जमिन उपलब्ध गराउने उल्लेख छ । सोही ऐनका आधारमा सरकारले गत चैतमा भूमिसम्बन्धी समस्या समाधान गर्न आयोग गठन गरेको थियो । ऐनमा कम्तीमा १० वर्ष बसोबास वा भोगचलन गरेको सार्वजनिक जमिनको निश्चित शुल्क लिएर धनीपुर्जासहितको भोगचलन अधिकार दिने उल्लेख छ । ऐनमा सरकारी, ऐलानी वा अभिलेखमा वनक्षेत्र जनिएको तर आवादीमा परिणत भएको जमिनको दस्तुर सरकारलाई तिर्नुपर्ने उल्लेख छ । जमिनको वर्गीकरणबमोजिम कति मूल्य तोक्ने, त्यस्तो जमिन कुन मापदण्ड बनाएर कसरी दिने, कुन दरमा शुल्क लिने लगायतका प्रावधान नियमावलीमा उल्लेख हुनुपर्छ । एउटै व्यक्तिले फरकफरक स्थानमा जमिनको भोगचलन गरेको रहेछ भने के गर्ने भन्ने विषयमा प्रावधान थप गर्नुपर्ने छलफल विधेयक समितिमा भएको स्रोतको भनाइ छ । आयोगले भने जति स्थानमा बसोबास गरेको भए पनि निश्चित क्षेत्रफल तोकेपछि शुल्क लिएर जमिन दिने व्यवस्था मिलाउनुपर्ने सुझाव दिएको छ । भोगचलन गरिरहेको जमिन शुल्क लिएर दिने कानुनी व्यवस्थाको आलोचना हुँदै आएको छ । यसले व्यवस्थित बसोबासका नाममा धनाढ्यले फाइदा लिन सक्ने भनाइ विज्ञहरूको छ ।"
'राजावादी को प्रदर्शनमा प्रशासन मूकदर्शक,"काठमाडौं (कास) राजसंस्था र हिन्दु राष्ट्र पुनःस्थापनाको मागसहित राजावादी हरूले काठमाडौंमा प्रदर्शन गरेका छन् । राष्ट्रिय नागरिक आन्दोलन२०७७ को ब्यानरमा शनिबार संघीय लोकतान्त्रिक गणतन्त्र खारेज गरी राजसंस्था र हिन्दु राष्ट्र पुनःस्थापना, नागरिक सरकार र नागरिक आयोग गठनको मागसहित माइतीघर, बबरमहल र नयाँ बानेश्वर क्षेत्रमा प्रदर्शन गरेका हुन् ।गृह मन्त्रालयले भीडभाड हुने कुनै पनि कार्यक्रम सञ्चालन गर्न नदिन देशभरका प्रशासनलाई परिपत्र गरे पनि प्रदर्शनकारीलाई कसैले रोकेन । पछिल्लो समय पूर्वराजाको पक्षमा देशका विभिन्न सहरमा प्रदर्शन भइरहेका छन् । शनिबार काठमाडौंसहित झापा र चितवनमा पनि प्रदर्शन गरिएको थियो । काठमाडौंमा भएको प्रदर्शनमा सहभागीले राष्ट्रिय झन्डा, पूर्वराजा ज्ञानेन्द्र र पृथ्वीनारायण शाहको तस्बिरसहित विभिन्न नारा लेखिएका प्लेकार्ड बोकेका थिए । बिहान ११ बजे माइतीघरमा भेला भएर नारा जुलुससहित बबरमहल हुँदै बानेश्वरमा पुगेर प्रदर्शन कोणसभामा परिणत भएको थियो । सभालाई सम्बोधन गर्दै वरिष्ठ अधिवक्ताद्वय बालकृष्ण न्यौपाने र सुरेन्द्र भण्डारी, नेपाली सेनाका पूर्वसहायकरथी प्रेमसिंह बस्न्यात, चिकित्सक डा मनोज झा, पूर्वसांसद ऋषिबाबु परियारलगायतले सम्बोधन गरेका थिए । प्रदर्शन आयोजना गर्नेमध्येका एक वरिष्ठ अधिवक्ता भण्डारीले माग पूरा नभएसम्म आन्दोलनलाई जारी राखिने बताए । गृह मन्त्रालयले उपत्यकासहित देशभर सभासम्मेलन, जुलुसलगायत भीडभाड हुने कुनै पनि कार्यक्रम सञ्चालन गर्न नदिन ७७ वटै जिल्ला प्रशासन कार्यालयलाई गत साता परिपत्र गरेको थियो । गृहको परिपत्रपछि काठमाडौं प्रशासनले केही दिनअघि कोरोना महामारीको जोखिमलाई कारण देखाउँदै काठमाडौं प्रशासनले आमसभा, प्रदर्शन र विरोध जुलुस गर्न रोक लगाएको थियो तर राजावादीले प्रदर्शन रोकेनन् । काठमाडौंका प्रमुख जिल्ला अधिकारी कालीप्रसाद पराजुलीले प्रदर्शन प्रशासनको अनुमतिबेगर भएको बताए । उनले भने, प्रदर्शन हुँदै छ भन्ने अनौपचारिक मात्रै जानकारीमा आएको हो, आयोजकले अनुमति लिएका थिएनन् । शान्तिपूर्ण प्रदर्शन भएकाले पनि प्रशासनले बल प्रयोग नगरेको उनले बताए । सत्तारूढ नेकपामा देखिएको आन्तरिक कलह, जनजीविकासँग जोडिएका समस्या थप बढ्दै जानु, भ्रष्टाचारजन्य गतिविधिमा वृद्धिलगायत विषय थपिँदै जाँदा नागरिक स्तरबाटै राजावादीको प्रदर्शनमा सर्वसाधारणको उपस्थिति पनि बढ्दै गएको छ ।यही क्रममा पछिल्लो एक महिनायता धनगढी, नेपालगन्ज, सुर्खेत, बुटवल, पोखरा, चितवन, जनकपुर, हेटौंडा, विराटनगर र झापामा र्याली, जुलुस र सभाप्रदर्शन भएका छन् । सरकार र सत्तारूढ दल नेकपाले जनजीविकासँग जोडिएका समस्या समाधान नगरेकै कारण राजावादीको प्रदर्शनमा मानिसको उपस्थिति बढेको पनि विश्लेषण गरिएको छ ।"
सार्वजनिक शिक्षा सुधारमा सरकारको अनिच्छा,"सरकारले उच्चस्तरीय शिक्षा आयोगको प्रतिवेदन दुई वर्षसम्म गुपचुप नै राख्नु र त्यसप्रति असन्तुष्ट सदस्यहरू स्वयंले यसलाई बाहिर ल्याउनुपर्ने अवस्था आउनु सार्वजनिक शिक्षा सुधारमा सरकार उदासीन रहेको अर्को एउटा प्रमाण हो । यो घटनाक्रमबाट मात्रै पनि मुलुकको शिक्षाको समग्र स्तरोन्नतिमा सरकारको अनिच्छा राम्रैसँग उजागर भएको छ । मन्त्रिपरिषद् आफैंले गठन गरेको शिक्षामन्त्री गिरिराजमणि पोखरेल नेतृत्वको आयोगले बुझाएको प्रतिवेदनका सुझाव कार्यान्वयन गर्ने तत्परता र इच्छाशक्ति नभएकैले प्रधानमन्त्री केपी शर्मा ओलीले यसलाई २०७५ माघदेखि गोप्य राखेका हुन् । आयोगका सुझावलाई आत्मसात् गरेर कार्यान्वयनमा लैजानु त कता हो कता, यसलाई बहसमा समेत ल्याउन नचाहेपछि बहुमत सदस्यहरू आफैंले प्रतिवेदन सार्वजनिक गरेका हुन् । अनौपचारिक तवरबाट पहिल्यै विभिन्न सञ्चारमाध्यममा प्रतिवेदन आइसकेको भए पनि आयोगका १३ सदस्यले घोषणा गरेरै यसलाई बाहिर ल्याउनु अर्थपूर्ण छ । सरकारको नेतृत्वले यसलाई आफूसितको द्वन्द्वका रूपमा नबुझी सार्वजनिक शिक्षा सुधारका लागि रचनात्मक दबाबका रूपमा लिनुपर्छ । र, प्रतिवेदनलाई औपचारिक रूपमै सार्वजनिक गरेर यसका सुझावहरू क्रमशः कार्यान्वयन गर्ने तदारुकता देखाउनुपर्छ ।मुलुकका २५ जना विज्ञसरोकारवाला सम्मिलित आयोगले ६ महिना लगाएर तयार पारेको प्रतिवेदनलाई सरकारले त्यसै हल्का रूपमा लिनु हुँदैन । प्रधानमन्त्रीलगायतलाई यसका कतिपय सुझाव मन परेको छैन वा तिनको तत्काल कार्यान्वयन व्यावहारिक हिसाबले सम्भव लाग्दैन भने पनि, त्यसबारे सरकारको प्रस्ट दृष्टिकोण आउनुपर्छ । निजी विद्यालयलाई दस वर्षभित्र सेवामूलक बनाउनेजस्ता जटिल विषयले अझ व्यापक बहस मागेको जस्तो लाग्छ भने पनि, सरकारले त्यसका लागि ढोका खोल्नुपर्छ । प्रतिवेदन गुपचुप मात्रै राखिरहँदा सरकार यसका सुझावप्रति असन्तुष्ट र तिनलाई कार्यान्वयन गर्न अनिच्छुक रहेको बुझिन्छ । र, सरोकारवालाबीच अनावश्यक सन्देह र अन्योलको वातावरण बन्छ, जुन अग्रगामी परिवर्तनका लागि मात्र होइन, यथास्थितिका निम्ति पनि घातक हुन्छ । तसर्थ, प्रतिवेदनबारे आफ्नो दृष्टिकोण प्रस्ट गरेर अघि बढ्नुको विकल्प सरकारसित छैन ।आफ्नो निवास बालुवाटारमा प्रतिवेदन बुझ्ने क्रममा प्रधानमन्त्री केपी शर्मा ओलीले यसलाई अध्ययन गरेर सार्वजनिक गर्ने प्रतिबद्धता जनाएका थिए । तर, निजी विद्यालयलाई गैरनाफामूलक बनाउनेलगायत सिफारिसका कारण सरकार यसलाई सार्वजनिक गर्नबाट हच्किएको बताइन्छ । तर, जिम्मेवार निकाय अझै त्यसै चुपचाप रहने हो भने आयोग बनाउनुको औचित्यमाथि मात्रै प्रश्न उठ्दैन, सरकार सार्वजनिक शिक्षा सुधारका पक्षमा नरहेको झनै प्रस्ट हुन्छ । त्यसैले पहिलो त, निजी विद्यालयसम्बन्धी जटिल विषयलाई थप बहसमा लगेर भए पनि प्रतिवेदनका अन्य राम्रा पक्षहरू कार्यान्वयन गर्दै जानुपर्छ । र दोस्रो, यो प्रतिवेदन सार्वजनिक गरे पनि नगरे पनि, संविधानमा लेखिएको प्रत्येक नागरिकले माध्यमिक शिक्षासम्म निःशुल्क पाउने मौलिक हक कार्यान्वयनको पक्ष, सार्वजनिक शिक्षा सुधारको सवाल र निजी विद्यालयहरूको वर्तमान हैसियतबारे सरकार प्रस्ट हुनैपर्छ ।मुलुकका दुईखाले विद्यालयबाट फरकफरक वर्गका नागरिक उत्पादन भइरहेको तथ्यलाई मनन गरेर सरकारले त्यसलाई सकेसम्म सच्च्याउने प्रयत्न गर्नुपर्छ । पक्कै पनि, समाजमा जुनसुकै व्यक्तिको वर्ग जन्मजात छुट्टिन्छ र उसको विद्यालयमाथिको पहुँच पनि वर्गानुकूल नै हुन्छ । ध्यान दिनुपर्ने केमा मात्रै हो भने, कुनै खास वर्गमा जन्मनु व्यक्तिविशेषको दोष होइन, तर निश्चित अवधिको शिक्षा पाइसक्दा पनि व्यक्तिव्यक्तिबीचको वर्गीय अन्तर घट्नुको सट्टा अझ खाडलिँदै जान्छ भने त्योचाहिँ समग्र शिक्षा प्रणालीकै दोष हो । किनभने, शिक्षाको एउटा प्रमुख दायित्व विभिन्न वर्गबीच समानता सिर्जना गर्नु पनि हो । शिक्षाले मात्रै सम्पूर्ण रूपमा वर्गभेद अन्त्य गर्न नसके पनि यसलाई न्यूनीकरण गर्न भने अवश्य सक्नुपर्छ । त्यसैले, समाजवादोन्मुख संवैधानिक व्यवस्था भएको मुलुकमा आफूलाई वामपन्थी र समाजवादी भन्ने दल सत्तामा रहेका बखत नै सार्वजनिक शिक्षा सुधारका पक्षमा रहेको प्रतिवेदन कार्यान्वयन गर्नबाट सरकार चुक्नु हुँदैन । शिक्षालाई समाजका विभिन्न वर्गबीचको तुल्य कारक बनाउने अहिलेको अवसरको सदुपयोग गरिनुपर्छ ।प्रधानमन्त्रीले प्रतिवेदन बुझिसकेपछि सरकारले ल्याएको शिक्षा नीतिमा आयोगका कतिपय सुझावहरू लत्याइएकाले पनि सरकारप्रति विज्ञलगायतका सरोकारवाला सशंकित बनेका हुन् । यतिबेला प्रस्तावित संघीय शिक्षा विधेयकको मस्यौदा तयार भइरहेकाले पनि अविलम्ब आयोगको प्रतिवेदन सार्वजनिक गर्नुपर्छ । र, ऐनमा समेटिन सक्ने सुझावहरू कार्यान्वयनमा ध्यान दिइनुपर्छ । सरकारमाथि निजी विद्यालय सञ्चालकहरूको दबाबमा प्रतिवेदन गुपचुप राखेको आरोप छ, जसबाट राम्रो सन्देश प्रवाहित भएको छैन । यो पाटोमा प्रधानमन्त्रीलगायतले ध्यान पुर्याउनुपर्छ । संविधानको धारा ५१ (ज) २ ले शिक्षा क्षेत्रमा राज्यको लगानी अभिवृद्धि गर्दै शिक्षामा भएको निजी क्षेत्रको लगानीलाई नियमन र व्यवस्थापन गरी सेवामूलक बनाउने भनेकै छ । सरकारले यसको बाटो खोज्नुपर्छ, बहस र विमर्शबाट भागेर विज्ञहरूको प्रतिवेदनलाई बेवारिस बनाइराख्नु हुँदैन ।"
गणतन्त्रका पक्षधरहरूले बाटो बिराए !,"राजा आऊ, देश बचाऊ भन्दै देशभरि भइरहेका प्रदर्शनहरू सत्तारूढ र प्रतिपक्षी दलको गैरजिम्मेवारपूर्ण कामको नतिजा हो । करिब दुईतिहाइ मत पाएर सत्ताको बागडोर सम्हालिरहेको नेकपाको आन्तरिक लडाइँले देश गन्तव्यहीन बन्दै छ । चुनावताका नेकपाले आमजनतालाई समृद्धिको जुन सपना बाँडेको थियो, त्यसलाई विपनामा बदल्न अलिकति पनि ध्यान दिएन । अहिले नेपकाभित्र दुई अध्यक्षको महासंग्राम चलिरहेको छ । दुवैलाई देश र जनताको एकरति पनि पिर छैन । उनीहरूलाई आफ्नो हैसियत र शक्ति खस्किने चिन्ताले पिरोलिरहेको छ । लिखित आरोपप्रत्यारोपमा उत्रेका अध्यक्षद्वयलाई आआफ्नै दम्भले उल्टो मार्गमा हिँडाइरहेको छ । पार्टी अन्तरसंघर्षले सरकारलाई प्रत्यक्ष असर गर्छ भन्ने हेक्का कसैले गरेनन् । नेताहरूमा व्यक्तिवादी चिन्तन हावी भएकाले देश अभिभावकविहीन भएको छ । हिजो राजसंस्थाको नुनपानी खाएकाहरू आज मौकाको फाइदा उठाएर सलबलाउन थालिसके तैपनि सत्तारूढ दलको होस खुलेको छैन । यही अवस्था लम्बिरहे भोलि यिनै राजनीतिक दलविरुद्ध देशैभरि आन्दोलन नहोला भन्न सकिन्न ।राजावादीहरूलाई किन सलबलाएको भनेर गाली गर्ने र आन्दोलन रोक्न प्रहरी लगाउनुभन्दा हामीले किन बाटो बिराउँदै छौं भनेर लोकतान्त्रिक गणतन्त्रका पक्षधरहरूले आफैंलाई प्रश्न गर्न आवश्यक छ । सत्ता हाँक्ने र सत्तालाई खबरदारी गर्ने दल आन्तरिक किचलोमा रमाएकाले राजवादीको मनोबल बढेको हो । घर झगडा मौलाउँदै गयो भने छिमेकीलाई फाइदा हुन्छ भन्ने कुरा सत्तारूढ दलका शीर्ष नेताहरूले बुझ्न नसक्नाको परिणाम हो यो । नेकपाले सरकार चलाएको ३ वर्षभन्दा बढी भइसक्यो तर बालुवाटारका बैठकहरूमा जनजीविकाका सवालहरू कहिल्यै एजेन्डा बनेनन् । न त धुम्बाराही र पेरिसडाँडाका बैठकहरूमै जनताका समस्याले प्रवेश पाए । मुलुकमा भ्रष्टाचार मौलाइरहेको छ । कमिसन र घूसखोरीहरू बढिरहेका छन् । कोरोना महामारीले जनता निस्सासिरहेका छन् । बेरोजगारहरूको संख्या बढ्दै छ । श्रमिकहरूको भोक मेटिएको छैन । महँगीले निमुखाहरूको ढाड सेकिरहेको छ । उद्योगहरू धराशायी भइरहेका छन् । कृषिप्रधान देशमा किसानले मल पाउँदैनन् । कर्मचारीतन्त्र राजनीति गर्न व्यस्त छ । स्थानीय सरकारको भिजन स्पष्ट देखिँदैन । प्रदेश सरकार मस्त निद्रामा छ । संघीय सरकारलाई नेकपा सचिवालय बैठकले अल्मल्याएको छ । यस्तोमा राजावादीको भीड सडकमा आइपुग्नु के नौलो भयो र ! गोविन्द विक, बूढानीलकण्ठ१२, काठमाडौंअसहिष्णु सरकारतनहुँको व्यास नगरपालिका १, १० र ११ जोड्ने बुल्दी पुलको उद्घाटन गर्न पुगेका कांग्रेस वरिष्ठ नेता रामचन्द्र पौडेललाई धकेलाधकेल गरी प्रहरीले बुधबार तीन घण्टा हिरासतमा राखेको खबरले लोकतान्त्रिक मानमर्यादाको धज्जी उडाएको छ । पुल निर्माण गर्न बनेको सर्वदलीय समितिको सर्वसम्मत निर्णयअनुसार उद्घाटन गर्न पुगेका कांग्रेस वरिष्ठ नेतालाई पक्राउ गर्नुपछाडि सत्तारूढ दलका कार्यकर्ता र प्रशासनको हात हुनुपर्छ । जनताको आवश्यकता पूरा गर्न जनताकै करबाट जनताद्वारा बनाएको पुललाई आफ्नै प्रिय राजनेताबाट उद्घाटन गराउन खोज्दा लछारपछार र डन्डाबाजी गर्ने प्रशासनलाई जनमुखी प्रशासन मान्न सकिन्न । के उद्घाटन गर्दैमा दुईतिहाइको सरकार ढल्ने सम्भावना थियो ? सरकारले वरिष्ठ नेता पौडेलसँग सार्वजनिक क्षमायाचना गर्नुपर्छ । महेन्द्रसिंह बम, टीकापुर१, कैलाली"
नेकपाको लडाइँमा देश बन्धक,"नेकपाको संघदेखि स्थानीय तहसम्म एकछत्र राज छ । कम्युनिस्ट पार्टीको उद्देश्य वर्गविहीन, समतामूलक शोषणरहित समाज बनाउनु हो । तर, कम्युनिस्ट नेताका गतिविधिमा यो कुरा कतै देखिँदैन । प्रतिपक्षी दलहरू सरकारलाई जनउत्तरदायी बनाउन नैतिक दबाब सिर्जना नगरी आफन्तहरूलाई राजनीतिक नियुक्ति दिलाउन नेकपासँग हात फैलाइरहेका छन् । नीतिकार्यक्रम निर्माण तथा कार्यान्वयनमा प्रतिपक्षहरूबाट बाधाअड्चन तथा विरोध छैन । नीति निर्देशनअनुसार तोकिएको काम सम्पन्न नगर्ने अटेरी कर्मचारीहरूलाई कारबाही गर्ने हैसियत नेकपा सरकारसँग छ । यस्तो स्थितिमा सामाजवादउन्मुख अर्थतन्त्रको आधार बनाउन सकिन्थ्यो । देश र जनताको मुहार फेर्ने जनपक्षीय भूमिसुधार, कृषिको विकास र रोजगारी सृजनाका कामहरू गर्न सकिन्थ्यो । तर, समाजवादी सरकारको तीन वर्ष बितिसक्दा पनि जनहितका काम हुन सकेका छैनन् । अराजकता, अनुशासनहीनता, बलात्कार र दण्डहीनता मौलाएका छन् । इतिहास, दर्शन र विचारका सर्वज्ञ नेकपाका नेताहरू अन्तरसंघर्षमा जेलिएका छन् । सरकार प्रमुख आफ्नो हैसियतको ख्यालै नगरी सत्ता जोगाउन विदेशी शक्तिहरूका अगाडि लम्पसार पर्छन् । राष्ट्रलाई समृद्ध बनाउने कि कंगाल भन्ने कुरा राजनीतिले निर्धारण गर्छ । यस्तो जटिल अवस्थाको चिरफार गर्दै सुशासन, विकास र असल भविष्यको बाटो हरेक राजनीतिज्ञले पहिल्याउनैपर्छ । प्रदीपकुमार यादव, कल्याणपुर, सिरहा"
महामारीले अस्पतालको व्यापार वृद्धि,"कोरोना महामारी तीव्र गतिमा फैलिरहेको छ । यसको नियन्त्रणका लागि खडा गरिएका निकायहरू पूर्ण रूपमा निष्क्रिय भइसकेका छन् । अहिलेसम्म महामारी रोकथामका लागि सरकारले बनाएको उच्चस्तरीय संयन्त्र, सीसीएमसीले गरेको एउटै कार्य हो सैनिक प्रयोग गरेर कोरोनाका कारण ज्यान गुमाएकाहरूको लास पशुपति पुर्याउने । त्यही मानिस जीवित हुँदा अस्पतालको बेड पाउँदैन । संक्रमितको उपचार कसरी गर्ने भन्ने चासो सीसीएमसीलाई छैन । सरकारको यही रबैयाका कारण कोरोना महामारी आफैंमा व्यापार बनेको छ । यसैको नाममा राजनीतिज्ञ, स्वास्थ्यकर्मी, नेता र कर्मचारीबीच पैसा कमाउने होडबाजी नै चलेको छ । कोरोनासम्बन्धी स्वास्थ्य सामग्री खरिदमा भएको भ्रष्टाचारले यसलाई प्रस्ट पार्छ । कोरोना संक्रमितको उपचारको सन्दर्भमा आज सरकारी अस्पताल र निजी अस्पतालबीच कुनै अन्तर छैन । यस्तो हुँदा पनि सरकार टुलुटुलु हेरी बसेको छ । कोरोनाले थलिएको अर्थतन्त्र र त्यसले निम्त्याएको बेरोजगारीबाट प्रताडित नागरिक आज उपचारका लागि घरबार बेच्ने अवस्थामा पुगिसके । तैपनि भरपर्दो उपचार पाउने सम्भावना छैन । रामकृष्ण बराल, जोरपाटी५, काठमाडौं"
"नयाँ साल, नयाँ कक्षा","कोभिडले ठप्प पारेका शैक्षिक गतिविधि सुचारु हुन थालेका छन् । सरकारले २०७७ असार १ बाट वैकल्पिक प्रणालीबाट विद्यार्थीको सिकाइ सहजीकरण निर्देशिका, २०७७ जारी गर्दै, शैक्षिक प्रशासन खोल्ने र वैकल्पिक विधिबाट सिकाइ सहजीकरण प्रक्रिया सुरु गर्ने घोषणा गर्यो । स्थानीय तहलाई सम्पूर्ण शैक्षिक अधिकार छँदै थियो । निर्देशिकाअनुसार काम हुन सकेको भए यो शैक्षिक सत्र प्रभावित हुने नै थिएन । सरकारले घोषणा गरेको वैकल्पिक सिकाइ सहजीकरण प्रक्रिया बाट उपलब्धि ज्यादै कम भयो । तीनै तहका सरकारलाई शिक्षासम्बन्धी अधिकार दिइएको छ तर शैक्षिक योजना कार्यान्वयन र अनुगमन गर्ने संयन्त्र गतिलो भएन । निजी विद्यालयको प्रभावमा परेर कहिले भर्ना खोल्ने, कहिले शुल्क लिनू भन्ने, कहिले नलिनू भन्ने सरकारी आदेशबाट अन्योल थपिरह्यो । अभिभावकहरू चिन्तित भइरहे, विद्यार्थीहरू छट्पटिइरहे । शैक्षिक सत्र खेर जान नदिन पाठ्यक्रम घटाइयो । कात्तिक २० को मन्त्रीस्तरीय निर्णयबाट विद्यालय सञ्चालनसम्बन्धी कार्यढाँचा २०७७ पनि आयो । सरकारी घोषणा, निर्देशन, परिपत्र कागजमा मात्रै सीमित हुँदा शैक्षिक क्षेत्र अस्तव्यस्त हुन पुग्यो । यसैबीच, विद्यालयले जिम्मा लिएर भए पनि भौतिक उपस्थितिमै कक्षा १११२ को परीक्षा सम्पन्न भयो । आखिर अलिकति आँट गरे त हुने रहेछ नि !अधिकांश विद्यालय आगामी हप्ताबाट खुल्ने तरखर गर्दै छन् । २८ वर्षदेखि लागू भइरहेको कक्षा १ र ११ को पाठ्यक्रम यसपालि परिवर्तन गरियो । कक्षा ११ मा नयाँ पाठ्यक्रम लागू गर्ने कि पुरानैलाई निरन्तरता दिने भन्नेमा निजी विद्यालय र सरकारबीच कुरा नमिल्दै शिक्षा, विज्ञान तथा प्रविधि मन्त्रालयको निर्देशनमा नयाँ पाठ्यक्रम चलाउन थालियो । पाठ्यपुस्तकहरू फाट्टफुट्ट बजारमा आउन पनि थालेका थिए । तर यसैबीच नयाँ नक्सा भएका पाठ्यपुस्तक लागू नगर्नू भन्ने प्रधानमन्त्री केपी शर्मा ओलीको निर्देशन आयो । त्यस्तै कक्षा ११ को नयाँ पाठ्यक्रम तत्काल लागू नगर्नू भन्ने अल्पकालीन अन्तरिम आदेश सर्वोच्चबाट जारी भयो । अहिले त्यससम्बन्धी फैसला मिति सर्दै गएकाले अन्योल बढ्दै छ । एउटा विद्यार्थीका लागि एक वर्ष ढिला हुनुले उसको जीवनमा धेरै फरक पार्छ । हिमाली जिल्लाको शैक्षिक सत्र सक्किन लागिसक्यो । फरकफरक क्षमता भएका विद्यार्थीको मूल्यांकन एकै किसिमको परीक्षाले हुन सक्दैन भन्ने सबाल उठ्दै छ । सूचना प्रविधिको विकासका कारण आजकलका विद्यार्थी आफ्नो रुचिअनुसारको समसामयिक ज्ञान र सूचनामा पोख्त छन् । पढ्न नपाएको भए पनि, विद्यार्थीमा जे क्षमता छ, त्यसैलाई आधार मानेर आउने साल कक्षा चढाउने मनस्थितिका साथ अबको शैक्षिक गतिविधि सञ्चालन गर्नुपर्छ । किनभने बसेर बिताएको समयलाई दौडेर भेट्टाउनु छ । इन्द्रकुमार श्रेष्ठ, ओखलढुंगा"
के राजतन्त्र फर्किन्छ ?,"अहिले सञ्चारमाध्यममा सत्तावादी र राजावादीको बहस हावी छ । स्वाभाविक हो, जहाँ केही हलचल हुन्छ त्यसलाई सञ्चारमाध्यमले पछ्याउनु । यो सञ्चारमाध्यमको पेसागत धर्म नै हो । सत्तारूढ नेकपा विभाजित छ, एउटै छातामुनि यसका बैठकहरू नहुने अवस्थामा पुगेका छन् । बैठकबाट हुने निर्णय पनि एउटालाई मान्य भए अर्कोलाई अमान्य हुने अवस्था छ । बहसी कार्यकर्ताहरू कुनै हालतमा पनि नेकपा फुट्दैन, फुट्न दिँदैनौं भन्छन् । कार्यकर्ताले पार्टी फुटाएका उदाहरण छैनन्, नेताले नै फुटाउने हो । नेताको लाइन समातेर कार्यकर्ता उफ्रिने मात्र हुन् । राजावादीहरू कांग्रेस र कम्युनिस्ट दुवै असफल भए, अब हामीले नै मुलुक सम्हाल्ने हो, राजतन्त्र र हिन्दु राष्ट्र फर्काउनुपर्छ, संघीयता खारेज गर्नुपर्छ, अर्को उपाय छैन भनेर अलि चर्को स्वर निकाल्दै सडकमा पुग्न थालेका छन् । के होला नेपालको राजनीति ? विगतमा जस्तै के यो संवैधानिक प्रणाली पनि दुर्घटनामा पुग्दै छ ? के राजतन्त्र फर्किन्छ ?कमल थापा, प्रकाशचन्द्र लोहनी र पशुपतिशमशेर समूहहरूको एकतापछि राप्रपाको हौसला बढ्नु स्वाभाविक हो । एकतापछि राप्रपाले संवैधानिक राजतन्त्र र हिन्दु राष्ट्रको पुनःस्थापना तथा संघीयताको खारेजीलाई प्रमुख राजनीतिक मुद्दा बनाएको छ । वर्तमान संविधानले नेपाललाई धर्मनिरपेक्ष एवं संघीय लोकतान्त्रिक गणतन्त्रात्मक राज्य भनेर उल्लेख गरेको छ, यसलाई आधारभूत संरचना भनेको छैन । यो संविधानले आधारभूत संरचनाको सिद्धान्तलाई अंगीकार गरेको छैन । संघीय संसद्को दुईतिहाइ बहुमतले संविधानका कुनै पनि प्रावधान संशोधन हुन सक्छन् । अर्थात्, पूरै प्रणाली नै खारेज पनि हुन सक्छ । संविधानले व्यवस्था गरेको प्रक्रियाबाट राजतन्त्र पुनःस्थापित पनि हुन सक्छ । संविधानको प्राविधिकतामा सीमित भएर हेर्दा यो सम्भव छ, हुन सक्छ । तसर्थ अहिले सडकमा देखिएका राजतन्त्र र हिन्दु राज्यको पुनःस्थापना, संघीयताको खारेजी लगायतका नाराहरू संविधानविपरीत नलाग्न सक्छन् । तर साँच्चै त्यसो भयो भने राजनीतिमा त्यो प्रतिक्रान्ति मानिनेछ । संशोधन होइन, यो संविधान समाप्त भएको मानिनेछ ।संविधानका व्यवस्था एवं प्रावधानहरू यसले व्यवस्था गरेको मान्यता र प्रणालीको संवर्द्धन तथा प्रवर्द्धनका लागि हुन्, विध्वंस र प्रतिक्रान्तिका लागि होइनन् । संविधानको प्रयोग र संशोधन अग्रगामी हुन्छ, प्रतिगामी हुँदैन । २०१७ पुस १ गते राजा महेन्द्रले त्यस बेलाको संविधानको धारा ५५ कै प्रयोग गरेका थिए । त्यो विध्वंस थियो, प्रतिक्रान्ति थियो । अन्ततः त्यसले लोकतन्त्रलाई नै समाप्त गर्यो । त्यस्तै, २०५९ असोज १८ मा राजा ज्ञानेन्द्रले संविधानको धारा १२७ लाई नै समातेका थिए । परिणाम के भयो ? विध्वंस, प्रतिक्रान्ति । २०६१ माघ १९ मा पुग्दा संविधान नै समाप्त भयो । राजा ज्ञानेन्द्र र कमल थापाहरू २०४७ सालको संविधान देखाउँदै थिए, बाँकी रह्यो त त्यो संविधान ? त्यसैले संविधानको मर्म तथा भावनाविपरीत राजतन्त्र र हिन्दु राष्ट्र फर्काउने, संघीयताको खारेजीलाई पनि संशोधनले धान्न सक्दैन, संविधानकै खारेजीमा पुग्नुपर्छ । राजनीति गर्नका लागि, चुनाव जित्नका लागि यी नारा लगाउनुलाई भने आश्चर्य मान्नुपर्दैन ।भाजपाको सैद्धान्तिक एवं सांगठनिक जगमा अहिले पनि राष्ट्रिय स्वयंसेवक संघ (आरएसएस) छ । आरएसएस भारतको झन्डादेखि संविधानसम्म सबै पक्षको विरुद्ध थियो । पुराणहरूमा वर्णित देवझन्डालाई राष्ट्रिय झन्डा बनाउन चाहन्थ्यो । संसदीय प्रणालीलाई पश्चिमा नक्कल भन्दै मनुस्मृतिमा आधारित संविधान लागू गर्न चाहन्थ्यो । अहिले पनि धर्मनिरपेक्षताको खुलेर विरोध गर्छ र हिन्दुत्वलाई राष्ट्रिय सिद्धान्त (न्यासनल आइडोलोजी) मान्छ । पूर्ण बहुमतसहित भाजपा दोस्रो कार्यकालका लागि सत्तामा छ अहिले । तर धर्मनिरपेक्षता हटाएर भारतलाई हिन्दु राष्ट्र घोषणा गर्ने विषयलाई किन संसद्मा लैजाँदैन ? भाजपाका कुनै सांसदले व्यक्तिगत तहमा पनि त्यो प्रयास गरेको देखिँदैन । हामी संविधान बनाउने कसरत गर्दै थियौं । भारतमा भाजपाको सरकार बनेको थियो । विदेशमन्त्री सुषमा स्वराज नेपाल आएकी थिइन् । सञ्चारकर्मीहरूले उनलाई हिन्दुत्वको विषयमा अलि उत्तेजित पार्न खोज्दै थिए । उनीे सजिलै पन्छिइन्, मैले भारतको संविधानको शपथ खाएकी छु भनेर । संविधानले भारतलाई पन्थनिरपेक्ष (सेक्युलर) भनेको छ । भाजपा सिद्धान्ततः यो कुरासँग असहमत छ । उसको नेतृत्वको सरकार हिन्दुत्वको नारा र राजनीतिलाई जोगाइराख्न चाहन्छ भन्नेमा शंका छैन । तर संविधानको सवालमा घडीको सुई उल्टो घुमाउन सकिँदैन भन्ने उसले बुझेको छ । नेपालमा पनि कमल थापा यही संविधानको शपथ खाएर उपप्रधानमन्त्री भइसकेका छन् । राप्रपाका अरू नेता पनि गणतन्त्रमा मन्त्री भैसकेका छन् । आफ्नो सीमा उनीहरूलाई पनि याद होला ।त्यसैले होला, अहिले राजावादीहरूको सडक प्रदर्शनमा राप्रपा नामको ब्यानर देखिँदैन, नयाँनयाँ नाम र समूहहरू आएका छन् । यसका सैद्धान्तिक प्रवक्ताहरू पनि पार्टी पङ्क्तिबाहिरको जस्तो गरेर देखिन्छन् । तर कुराको तत्त्व उही छ राजतन्त्र र हिन्दु राष्ट्रको पुनःस्थापना एवं संघीयताको खारेजी । एउटा अनौठो भन्ने कि अति सुस्त, अग्रगमन देख्छु म राजावादीहरूमा पनि । उनीहरू २०४७ सालको संविधानमा राजाको भूमिका पुगेन भन्थे । पार्टीहरूको कमजोरीमा राजाले लौरो नचाएर भूमिका खेलून् भन्ने चाहन्थे । जनताको मतभन्दा सजिलो थियो त्यो उनीहरूको राजनीतिका लागि । त्यसैले असोज १८ पछि मात्र २०४७ सालको संविधान, संवैधानिक राजतन्त्र र बहुदलीय प्रजातन्त्र उनीहरूलाई आदर्श बन्यो । अहिले पनि सुनिन्छ उनीहरूले राजाको निरंकुश शासन होइन, राजसंस्थाको पुनःस्थापना र राजाको प्रतीकात्मक उपस्थिति मात्र खोजेका हुन् । शासकीय जिम्मेवारी जनताले निर्वाचन गरेको संसद् र प्रधानमन्त्रीबाटै हुने हो । के बेर, राजनीति अलि बढी अग्रगामी भएर समाजवादीसाम्यवादी धारमा पुग्न लाग्यो भने संघीय लोकतान्त्रिक गणतन्त्र नै ठीक भन्न !जहाँसम्म धर्मनिरपेक्षताको प्रश्न छ, यो एउटा सैद्धान्तिक स्थापना मात्र हो । राज्यले कुनै धर्म र धार्मिक आस्थाको पक्ष लिँदैन भन्ने मान्यता हो । यसबाट हिन्दुहरूले आहत महसुस गर्नु आवश्यक छैन । जनताको हिन्दु पहिचान मेटिएको छैन । व्यवहारमा के नै फरक भएको छ र ? हिन्दु परम्पराअनुसार मानिसका सामाजिक, धार्मिक, सांस्कृतिक व्यवहारहरू चलिराखेकै छन् । मठमन्दिरमा पूजाआजा चलेकै छ । राज्यका हकमा पनि राष्ट्रपतिले हिजोको बिँडो थामेकै छन् । राजावादीहरू भन्छन् हिन्दु राष्ट्र नेपालीको सनातनदेखिको पहिचान हो । यसको संवैधानिक मान्यता कायम गर्न खोजेको मात्र हो, धार्मिक स्वतन्त्रता सबैका लागि उपलब्ध हुनेछ । संघीयता नेपालले धान्न सक्दैन, राष्ट्रिय एकताअनुकूल पनि छैन । तीन वर्षकै प्रयोगमा यो काम नलाग्ने सिद्ध भइसक्यो । तर्कको कुनै कमी हुँदैन, तर राजनीति तर्कमा होइन, केही आधारभूत एवं संगतिपूर्ण सिद्धान्त र धरातलीय शक्ति सन्तुलनका आधारमा चल्छ ।पञ्चायती व्यवस्था थियो, महेन्द्र नै राजा थिए । मेरा हजुरबा भन्नुहुन्थ्यो, यिनीहरूभन्दा त राणाजीहरू नै ठीक थिए । उहाँले पञ्चायतभन्दा अघिको कांग्रेस सरकारलाई पनि ठीक भन्नुभएको थिएन । कुनै जागिर वा राजनीतिमा हुनुहुन्थ्यो, सामान्य र साक्षर किसान मात्र । २०४६ सालको आन्दोलनपछि कांग्रेसको सरकार फर्क्यो, राणा शासन होइन । सडकबाट आन्दोलन हुन्छ, प्रतिक्रान्ति होइन । आन्दोलनकारी नागरिक सडकमा निस्केपछि प्रतिक्रान्तिवादी सडक छाडेर भाग्छन् । २०४६ साल, २०६२६३ सालका आन्दोलनहरू साक्षी छन् ।संवैधानिक राजतन्त्र ठीक थियो त, त्यसलाई ठीक ठाउँमा राख्न राजावादीहरू पनि हिजै चुकिसकेका छन् । आज फेरि तिनले त्यसलाई सीमाबद्ध गर्छौं भन्दैमा कसले पत्याउने ? कांग्रेस, कम्युनिस्टबाट निराश भएका नवयुवाहरूलाई गलत भासमा धकेल्ने दुष्प्रयत्नभन्दा बढी त्यो केही साबित हुँदैन । मलाई पनि चित्त बुझेको छैन, अहिलेका धेरै कुरा । के समाप्त भैसकेको थोत्रो कराहीको घेराजस्तो राजतन्त्र समाउन पुग्ने ? छैन कुनै प्रगतिशील राजनीतिक एजेन्डा ? गणतन्त्र र धर्मनिरपेक्षता युगीन चेतनाका प्रतीक हुन्, संघीयता समयको माग हो । युवाहरू परिवर्तनका वाहक हुन्, प्रगतिका द्योतक । उनीहरूबाट मुलुकले अपेक्षा गर्ने भनेको एक्काइसौं शताब्दीअनुकूल चेतना, अग्रगामी सोच र कर्मशीलता हो । चिहानमा गाडिसकेको लास उधिन्न खोज्नु भनेको घडीको सुई उल्टो घुमाउनु हो । राजतन्त्र फर्किने कल्पना युवाचेतनाविपरीत कुरा हो । अहिलेका शासकनेताहरूको अकर्मण्यता, अयोग्यताको मारमा गणतन्त्रलाई घचेट्नु आवश्यक छैन । खाँचो नयाँ र प्रगतिशील सोचको युवा नेतृत्व र संगठनको छ, प्रतिक्रान्तिको होइन ।राजसंस्था ब्युँताउने नारा बोकेर राजावादीहरू सडकमा निस्कने क्रम बढ्न थालेपछि सरकारले कोरोना संक्रमणको बहाना देखाएर देशभर राजनीतिक प्रकृतिका जुलुस, प्रदर्शन, भेलाहरू गर्न निषेध गरेको छ । यसको पहिलो मारमा कांग्रेसका वरिष्ठ नेता रामचन्द्र पौडेल परे । मलाई राजतन्त्र ब्युँताउने केही स्वर चर्केकामा त्यति चिन्ता छैन, बरु निहित स्वार्थका लागि यो धमिलो पानीमा माछा मार्न खोज्ने कथित संविधानवादीकै दोहोरो भूमिकामा भने बढी चिन्ता छ । सरकारले त त्यो प्रवृत्ति देखाइसक्यो । निषेधलाई उसले आफ्नो प्रतिरक्षा ठानेको छ । कतै, विपक्षीहरू पनि गत चुनावमा हारको क्षतिपूर्ति राजावादी र हिन्दुवादीहरूको पछि लागेर हुन्छ भन्ने आसमा त छैनन् ? राजनीतिमा खुलेआम विरोधभन्दा दोहोरो चरित्र बढी खतरनाक हुन्छ । हो, कांग्रेस र कम्युनिस्ट दुवैले हिजैदेखि धर्मनिरपेक्षता र संघीयताको सवाललाई जनतामाझ लोकप्रिय बनाउन सकेका थिएनन् । सरकारको व्यवहारका कारण यसको लोकप्रियतामा अरू ह्रास आएको छ । राजनीतिक मुद्दामा लोकप्रिय जनमत निर्माण र परिचालन गर्ने काम राजनीतिक दलहरूको हो । कांग्रेस र कम्युनिस्ट दुवैले यो बुझ्नु जरुरी छ, संविधानका प्रमुख मान्यता र संरचनामा क्षयीकरण बढ्यो भने उनीहरूको राजनीतिक हैसियतको पनि क्षय हुन्छ ।जहाँसम्म संवैधानिक दुर्घटनाको सवाल छ, त्यो राजावादीका कारण होइन सत्तारूढ नेकपाबाटै हुने सम्भावना बढी छ । दल विभाजनसम्बन्धी अध्यादेश र राष्ट्रपतिको गलत साखले त्यो देखाइसकेको पनि छ । एकातिर सरकार आफ्नो अक्षमताबाट ग्रस्त छ भने, अर्कातर्फ आन्तरिक द्वन्द्वले पार्टी हल न चलको अवस्थामा पुगेको छ । लोकतन्त्रमा खेलका नियम राज्यसत्तामा मात्र होइन, पार्टीमा पनि उत्तिकै आवश्यक छन् । संसदीय प्रणालीमा पार्टीभित्र सत्ता चलखेलको ठाउँ बढी हुन्छ । सरकारी तहमा खेलका धेरैजसो नियम संविधानले नै निर्धारण गरेको हुन्छ, पार्टीको हकमा भने सम्बन्धित दल र त्यसको नेतृत्व पङ्क्तिमा बस्नेले नै निर्धारण गर्नुपर्ने हुन्छ । त्यो गर्न नसक्दा सत्तामा जाने कुरामा हाम्रा सानाठूला सबै पार्टी विभाजित भएको ताजा इतिहास छ । जब बहुमतमा भएको पार्टी र सरकार विपक्षीसँग मिलेर आन्तरिक प्रतिस्पर्धा र चुनौतीको सामना गर्न लाग्छ, असफलताभन्दा बढी केही हात लाग्दैन । २०४८ सालपछि नेपाली कांग्रेस त्यसैको सिकार भयो । आज नेकपा हुँदै छ । किन जाँदैनन् प्रधानमन्त्री आफ्नै पार्टीको संसदीय दलमा मलाई विश्वासको मत देऊ भन्न ? संकटमा उनको आडभरोसाको ठाउँ त्यही हो । अर्को संसद् हो । यीमध्ये कुनैबाट पनि विश्वासको मत लिनु प्रधानमन्त्री ओलीका लागि अनिवार्य भैसकेको छ । अन्यथा उनले छाड्नुपर्छ । प्रधानमन्त्रीको नेतृत्वमाथि प्रश्न उठेपछि संसदीय प्रणालीमा पालना गर्नुपर्ने खेलको नियम यही हो । अर्को बाटोले राजनीतिक दुर्घटना निम्त्याउँछ ।प्रधानमन्त्रीमाथि विश्वासको चुनौती न संसद्मा पुगेको छ, न उनकै संसदीय दलमा । यस्तो अवस्थामा अल्पमतको सरकार चलाएको शैलीमा विपक्षी दलसँग अपारदर्शी साँठगाँठले प्रधानमन्त्रीको राजनीतिक वैधतामै प्रश्न उठाउँछ । नेकपाभित्रको असहमत पक्ष पनि निर्णायक रूपमा आउन सक्नुपर्यो । नेताहरूको अनुकूलता र चोचोमोचो होइन, विधिसम्मत र राजनीतिक छिनोफानो हुनुपर्यो । केवल द्वन्द्व र टकरावको निरन्तरताले नेकपालाई घाटा भैसकेको त छ नै, यसले मुलुकको राजनीतिक प्रणालीमा पनि जोखिम बढाउँदै छ ।"
रुसले सुरु गर्यो कोभिडविरुद्ध खोप अभियान,"अमेरिकामा खोप अनिवार्य नगरिनेअमेरिकाको राष्ट्रपतिमा निर्वाचित जो बाइडेनले कोभिड१९ विरुद्धको खोप लिन नागरिकलाई बाध्य नबनाइने बताएका छन् । आफ्नो घरबाहेक बन्दकोठा भएका जुनसुकै स्थानमा मास्क लगाउन सेन्टर फर डिजिज कन्ट्रोल (सीडीसी) ले पहिलोपटक आग्रह गरेपछि बाइडेनले यस्तो बताएका हुन् । सीडीसीले अमेरिका कोभिड१९ को संक्रमण दर उच्च रहने समयमा प्रवेश गरेको बताएको छ ।अमेरिकामा शुक्रबार मात्रै भाइरसका कारण २ हजार ५ सय संक्रमितको मृत्यु भएको थियो भने झन्डै २ लाख २५ हजार संक्रमित थपिएका थिए । अमेरिकामा शनिबार साँझसम्म १ करोड ४३ लाख ७५ हजार जना कोभिड१९ बाट संक्रमित भइसकेका छन् । २ लाख ८० हजारभन्दा बढीले ज्यान गइसकेका छन् । नोभेम्बर ३ मा भएको चुनावमार्फत राष्ट्रपतिमा निर्वाचित जो बाइडेनले जनवरी २० मा पदभार ग्रहण गर्दै छन् । उनको शपथ ग्रहण समारोहमा ठूलो भीड नहुने अपेक्षा गरेको बाइडेनले बताएका छन् । कोभिडविरुद्धको खोप विकास गरेका फाइजर र मोडर्नाले खोप वितरणको अनुमति माग गर्दै फुड एन्ड ड्रग एड्मिनिस्ट्रेसनमा आवेदन दिइसकेका छन् । क्लिनिकल परीक्षणका क्रममा आफूले विकास गरेको खोप ९५ प्रतिशत प्रभावकारी देखाएको फाइजरले जनाएको छ । त्यस्तै खोप ९४ प्रतिशत प्रभावकारी रहेको मोडर्नाको दाबी छ । फाइजरले निर्माण गरेको खोपले बेलायतमा भने सार्वजनिक प्रयोगका लागि बुधबार अनुमति दिइसकिएको छ । अमेरिकी उपराष्ट्रपति माइक पेन्सले एक साताभित्र अमेरिकाले कोभिड१९ विरुद्धको खोप प्रयोगका लागि अनुमति दिने विषयमा टुंगो लागिसक्ने जनाएका छन् । पिउ रिसर्च सेन्टरले गरेको एक अनुसन्धानमा करिब ६० प्रतिशत अमेरिकीहरू मात्रै कोभिडविरुद्धको खोप लिने मनस्थितिमा रहेका देखिएको छ । उक्त संख्या गत सेप्टेम्बरमा ५० प्रतिशतको हाराहारीमा थियो । बाइडेनले खोपबारे व्यक्त गरिएका सम्भावित चिन्ता कम गराउने पहलस्वरूप आफू सार्वजनिक रूपमा खोप लिन तयार रहेको बताएका थिए । त्यस्तै पूर्वराष्ट्रपतिहरू बाराक ओबामा, जर्ज डब्लू बुस र बिल क्लिन्टनले पनि आफूहरू सार्वजनिक रूपमा खोप लिन तयार रहेको जनाइसकेका छन् ।"
अफगान शान्तिवार्ता भंग हुन सक्छ,"वासिङ्टन (एजेन्सी) अमेरिकी विदेशमन्त्री माइक पोम्पियोले अफगानिस्तानमा जारी हिंसात्मक घटनाले शान्तिवार्ता असफल हुने चिन्ता व्यक्त गरेका छन् । अफगान सरकार र तालिवान समूहबीचको वार्ता चलिरहेका बेला अफगानिस्तानमा हिंसा हुन नहुने उनको भनाइ छ । पोम्पियोले दुई पक्षबीच शान्तिवार्ता जारी रहेका बेला ठूला प्रकृतिका हिंसात्मक घटनाहरू बढ्दा त्यसले वार्ता भंग हुन सक्ने बताएका हुन् । अफगानिस्तानको विषयमा शान्तिवार्ता जारी छ । त्यसैले एकातर्फ वार्ता गर्ने र अर्कातर्फ देशभित्र हिंसा पनि गर्ने काम गर्न मिल्दैन, पोम्पियोले भने ।"
दक्ष जनशक्ति आकर्षित गर्दै बेलायत,"तत्कालीन प्रधानमन्त्री टेरेजा मे गृहमन्त्री छँदादेखि नै बेलायतले आप्रवासी नियन्त्रण आफ्नो मुख्य एजेन्डा बनायो । सत्तारूढ कन्जरभेटिभको चुनावी एजेन्डा थियो अध्यागमन नियन्त्रण । लाखौं आप्रवासी घटाउने सरकारी लक्ष्यको चपेटामा अन्तर्राष्ट्रिय विद्यार्थी र वर्क परमिटमा रहेका विदेशी कामदार परे । भिसा अस्वीकृत, नियममा कडाइ । विश्लेषकहरू भन्छन्, ब्रेक्जिट मुद्दा आउनुको प्रमुख कारण थियो आप्रवासी नियन्त्रण । ब्रेक्जिट (बेलायत ईयूबाट बहिर्गमन) मुद्दा पनि सफल भयो । यही ३१ डिसेम्बरमा ब्रेक्जिटको संक्रमणकालीन ११ महिना अवधि सकिएसँगै बेलायतको अध्यागमन प्रणाली एकाएक परिवर्तन हुँदै छ । बेलायतले अब फेरि विश्वभरका उच्च दक्ष जनशक्ति भित्र्याउने घोषणा गरेको छ । खुबी हुनेलाई नेपालसहित विश्वभरबाट बेलायत आएर काम गर्न अब बाटो खुलेको हो । ईयूसँग खुला आवतजावत अन्त्य भई अंकमा आधारित प्रणालीले युरोपेली र गैरयुरोपेली नागरिक सबैलाई समान नियम लागू हुनेछ । दशकौंदेखि निर्बाध रूपमा बेलायत प्रवेश गरेर बस्न, काम गर्न अनि पढ्न पाएका युरोपेली नागरिक अब वञ्चित हुनेछन् । बेलायत सरकारले गत मंगलबार (डिसेम्बर १) देखि अंकमा आधारित भिसा प्रणाली सुरु गरिसकेको छ । बेलायतले युरोपेली संघ (ईयू) छाडेपछि संसारभरिका प्रतिभावान् तथा दक्ष कामदार भित्र्याउन नयांँ प्रणाली सुरु गरेको हो । जनवरीदेखि बेलायतमा काम गर्नका लागि ईयू मुलुकका बासिन्दा लगायत सबै विदेशी नागरिकले १ डिसेम्बर २०२० देखि नै आवेदन दिन सुरु गरेका छन् । अनलाइनबाट भिसा आवेदन गर्न सकिनेछ । स्किल्ड वर्कर भिसाका लागि रोजगारदाताबाट जागिरको अफर, अंग्रेजीमा निपुण र कमाइ वार्षिक न्यूनतम २५ हजार ६ सय पाउन्ड हुन अनिवार्य छ । आवेदकले आफ्नो पहिचान प्रमाणित र कागजात उपलब्ध गराउनुपर्नेछ । आप्रवासी कामदारहरूले भिसाका लागि योग्य हुन कुल ७० अंक ल्याउनु पर्नेछ जसमा मान्यताप्राप्त रोजगारदाताबाट दक्ष सिपयुक्त जागिरको अफरले ४० अंक, अंग्रेजी भाषाबाट १० अंक र वार्षिक तलब कम्तीमा २५ हजार ६ सय हुँदा २० अंक प्राप्त गर्न सक्नेछन् । भिसा आवेदन शुल्क ६ सय १० देखि १ हजार ४ सय ८ पाउन्ड, हेल्थकेयर सरचार्ज ६ सय २४ पाउन्ड (प्रतिवर्ष) र आफ्नो खर्चका लागि कम्तीमा १ हजार २ सय ७० पाउन्ड सञ्चित हुनुपर्नेछ । बेलायतबाहिरका आवेदकलाई सबै प्रक्रिया पूरा गरेपछि भिसाको निर्णय तीन साताभित्र दिइने र भिसा अवधि ५ वर्षसम्म हुने सरकारले जनाएको छ । सरकारले ईयूसँग खुला आवतजावत अन्त्य, आफ्नो सीमा नियन्त्रण फिर्ता र नयाँ अंकमा आधारित अध्यागमन प्रणाली लागू गर्ने प्रतिज्ञा पूरा गरेको जनाएको छ । सामान्य, प्रभावकारी र लचिलो यो प्रणालीले रोजगारदातालाई आवश्यकताअनुसार दक्ष जनशक्ति भर्ना गर्न र बेलायतको वर्क फोर्स लाई प्रशिक्षित र लगानी गर्न प्रेरित गर्ने गृहमन्त्री प्रीति पटेलको धारणा छ । सरकारले भिसाका अरू रुट पनि खुला गरेको छ । इन्जिनियरिङ, विज्ञान, प्रविधि, मानवशास्त्र, मेडिसिन, कला र संस्कृतिका क्षेत्रमा असामान्य प्रतिभा भएका व्यक्तिलाई ग्लोबल ट्यालेन्ट भिसा र व्यावसायिक दक्षता एवं नयाँ सिर्जनात्मक सोच भएका व्यक्तिलाई इनोभेटर र स्टार्ट अप भिसाको रुट पनि खोलिएको छ । विश्वभरका अन्तर्राष्ट्रिय विद्यार्थीका लागि भने गत ५ अक्टोबर, २०२० मै खुला भइसकेको थियो । सरकारको नयाँ घोषणाले नेपालबाट पनि दक्ष जनशक्ति बेलायत भित्रन बाटो खुलेको छ । उच्च दक्ष व्यक्तिलाई बेलायत आउने यो राम्रो अवसर हो, लन्डनका एक जना सोलिसिटर राजु थापा भन्छन्, ईयूसँग अलग्गिएपछि बेलायतले दक्ष जनशक्ति अभाव पूरा गर्न यो रणनीति ल्याएको देखिन्छ । बेलायतको लिड्स विश्वविद्यालयमा अन्तर्राष्ट्रिय कानुनका प्राध्यापक एवं ब्यारिस्टर प्राडा सूर्यप्रसाद सुवेदी बेलायतमा संसारका उत्कृष्टमध्येका विश्वविद्यालय र कला एवं संस्कृतिको अनुपम संगम भएको मुलुक भएकाले यहाँको जीवनप्रति मानिस आकर्षित हुनु स्वाभाविक भएको बताउँछन् ।"
नेपालभारत ऊर्जा बैठक यसै साता,यी हुन् एजेन्डा अन्तरदेशीय प्रसारण लाइन अन्तरदेशीय विद्युत् व्यापार नयाँ प्रसारण लाइनबारे अध्ययन दुई देशको ग्रिड सिन्क्रोनाइजेसन इनर्जी बैंकिङ
स्वरोजगारी बढाउन वार्षिक ३ करोड ऋण,"कोभिड१९ बाट प्रभावित व्यक्तिलाई उद्यममा लगाई स्वरोजगार बनाउने भन्दै लुम्बिनी प्रदेश सरकारले ऋण रकमको ब्याजमा अनुदान कार्यक्रम सुरु गरेको छ । वैदेशिक रोजगारीबाट फर्केका, बेरोजगार, अपांगता भएका, द्वन्द्वपीडित, एकल महिला र सीमान्तकृत वर्गलाई प्राथमिकता दिई ऋण लगानी गरिने र त्यो ऋणको तीन वर्षसम्मको ब्याज मन्त्रालयले तिरिदिने भएको हो । प्रदेशको उद्योग, पर्यटन, वन तथा वातावरण मन्त्रालयले वार्षिक झन्डै ४३ करोड ऋण परिचालन हुने गरी नेपाल बैंक लिमिटेडसँग शुक्रबार सम्झौता गरेको छ । जसमा नेपाल बैंकले लिने ७२५ प्रतिशत ब्याज मन्त्रालयले तिरिदिनेछ । त्यसका लागि उद्यम विकास कोषमार्फत चालु आर्थिक वर्षमा १० करोड रकम बैंकलाई बुझाउने सहमति भएको छ । यसबाट चालु आर्थिक वर्षमा १ हजार ३ सय जना लाभान्वित हुनेछन् । नयाँ उद्योग स्थापना गरेका उद्योगीलाई उद्योगको प्रकृति अनुसार ३ देखि १० लाखसम्म ऋण उपलब्ध गराइनेछ । त्यसको पनि तीन वर्षसम्मको ब्याज मन्त्रालयले तिरिदिनेछ ।कोभिडका कारण बेरोजगार भएका र लगानी अभावमा अत्तालिएका व्यक्तिलाई अनुदानले उद्यमी बन्न सघाउने उद्योग, पर्यटन, वन तथा वातावरण मन्त्री लीला गिरीले बताए । प्रदेशको श्रमशक्ति प्रदेशमै बसोस् र रोजगार सिर्जना गर्न सकियोस् भन्ने मुख्य लक्ष्य हो, उनले भने, महिला, अल्पसंख्यक र सीमान्तकृत वर्ग यसबाट धेरै लाभान्वित हुनेछन् । कार्यक्रमको प्रभावकारिताका आधारमा आगामी वर्ष कोषको रकम थप्दै लैजाने उनको भनाइ छ । अनुदान पाउन नेपाली नागरिकता, आर्थिक वर्ष २०७७७८ मा दर्ता भएका उद्योगको दर्ता प्रमाणपत्र, घरेलु तथा साना उद्योग कार्यालयको सिफारिस र अन्य कुनै सरकारी निकायबाट अनुदान नपाएको स्वघोषणापत्र बुझाउनुपर्नेछ । त्यसका आधारमा बैंकले अनुगमन र निरीक्षण गरी कर्जा प्रवाह गर्नेछ । प्रदेशका सबै जिल्लामा तत् शाखाले अनुगमन र निरीक्षण गरी ऋण प्रवाह गर्ने नेपाल बैंकका प्रदेश कार्यालय प्रबन्धक पासाङध्वज शेर्पाले बताए । ३ वर्षसम्म ब्याजमा तलमाथि गरिने छैन । माग र आवश्यकतासँगै व्यवसाय हेरेर ऋण लगानी गरिनेछ ।अनुदान रकम जिल्लागत रूपमा विनियोजन गरिएको मन्त्रालयका सचिव राजन केसीको भनाइ छ । जसमा सबैभन्दा धेरै रुपन्देहीका लागि १ करोड ९१ लाख रुपैयाँ छ । दोस्रोमा कपिलवस्तुका लागि १ करोड २४ लाख र तेस्रोमा दाङका लागि १ करोड २० लाख रुपैयाँ छुट्याइएको छ । सही व्यक्ति छनोट होस् भनेर मन्त्रालयको साटो बैंकबाटै अनुदानकर्ता ऋणी छनोट गर्न लगाएका हौं, केसीले भने ।"
"तल्लो, मध्यम र उच्च ब्यान्डमा फाइभजीका लागि फ्रिक्वेन्सी","फाइभजी सेवाका लागि नेपाल दूरसञ्चार प्राधिकरणअन्तर्गतको राष्ट्रिय फ्रिक्वेन्सी व्यवस्थापन फोरमले फ्रिक्वेन्सी पहिचान गरेको छ । फोरम बैठकले शुक्रबार तल्लो, मध्यम र उच्च फ्रिक्वेन्सी ब्यान्डमा प्रविधि तटस्थता अपनाई फाइभजीका लागि फ्रिक्वेन्सी दिन सकिने भनेको छ । फोरमले ७ सय, ९ सय र २३ सय र २६ सय मेगाहर्ज ब्यान्डलाई तल्लो ब्यान्डअन्तर्गत राखेको छ । ३३ सय, ३४ सय र ३६ सय र ४७ सय मेगाहर्जलाई मध्यम अनि २६ गिगाहर्ज ब्यान्डलाई उच्च ब्यान्डको सूचीमा राख्दै यी सबैमा फाइभजी सेवा सञ्चालन गर्न सकिने गरी फ्रिक्वेन्सी पहिचान गरेको हो ।फोरमले सेवा प्रदायकलाई फ्रिक्वेन्सी दिँदा न्यून ब्यान्डका फ्रिक्वेन्सी २० देखि २० मेगाहर्ज, मध्यम ब्यान्डका फ्रिक्वेन्सी १ सय मेगाहर्ज र उच्च ब्यान्डका फ्रिक्वेन्सी १ हजार मेगाहर्जसम्म दिन सक्ने सुझाव पनि दिएको छ । फोरमले पहिचान गरेका फ्रिक्वेन्सी र सुझाव दूरसञ्चार प्राधिकरणलाई बुझाउनेछ भने प्राधिकरणले त्यसलाई संशोधनसहित मन्त्रालयमा सिफारिस गर्नेछ । सञ्चार तथा सूचना प्रविधिमन्त्री संयोजक रहने राष्ट्रिय रेडियो फ्रिक्वेन्सी नीति निर्धारण समितिको निर्णयपछि मात्रै यो फ्रिक्वेन्सी सेवा प्रदायकले पाउने वा नपाउने निर्धारण हुनेछ । फोरमले फाइभजी प्रविधिका लागि फ्रिक्वेन्सी पहिचान गरेको भए पनि फ्रिक्वेन्सीको मूल्य र मोडालिटीबारे कुनै निर्णय नगरेको फोरमका एक सदस्यले जानकारी दिए । ब्रोडब्यान्ड मोबाइल नेटवर्क प्रविधिको पाँचौं पुस्ता केही देशमा परीक्षणका रूपमा सुरु भइसके पनि नेपालमा यसका लागि हालसम्म फ्रिक्वेन्सी निर्धारण भएको छैन ।प्राधिकरणका सञ्चालक सदस्य मणि चौलागाईं संयोजकत्वको फोरममा प्राधिकरणका वरिष्ठ निर्देशक आनन्दराज खनाल, फ्रिक्वेन्सी महाशाखाका निर्देशक अम्बर स्थापित, उपनिर्देशक प्रदीप पौडेलसहित सेवा प्रदायकका प्रतिनिधि सदस्य छन् । फोरममा नेपालमा दूरसञ्चार उपकरण बिक्री गरिरहेका चिनियाँ कम्पनी हुवावे र जेडटीईका प्रतिनिधि पनि समावेश छन् । चीनसहित अमेरिका र दक्षिण कोरियाका दूरसञ्चार सेवा प्रदायकले सीमित ग्राहकका लागि फाइभजी सेवा सुरु गरिसकेका छन् । नेपालमा पनि नेपाल टेलिकमले फोरजी सेवा विस्तारको काम सकिएपछि परीक्षणका रूपमा फाइभजी सेवा सुरु गर्ने योजना लिएको छ । हाल टेलिकमले देशैभर फोरजी विस्तारको काम गरिरहेको छ ।"
सुर्खेत विमानस्थललाई ३० बिघा जग्गा अधिग्रहण गरिँदै,"सुर्खेत विमानस्थलको धावनमार्ग विस्तारका लागि ३० बिघा जग्गा अधिग्रहण गरिने भएको छ । प्रदेश सरकार र संघीय सरकारबीच गत असोज १५ मा विमानस्थल विस्तार र स्तरोन्नतिका लागि भएको सम्झौताअनुसार जग्गा अधिग्रहण गरिने भएको हो । १ हजार २ सय ५५ मिटर रहेको विमानस्थलको धावनमार्गलाई १ हजार ५ सय मिटरमा विस्तार गर्न जग्गा अधिग्रहणका लागि नागरिक उड्डयन प्राधिकरणलाई मन्त्रिपरिषद् बैठकले अनुमति दिएको छ । करिब २५ देखि ३० बिघा जग्गा अधिग्रहण हुने प्राधिकरणका सुर्खेत प्रमुख उमेशकुमार पन्थीले जानकारी दिए । विमानस्थल विस्तार यही वर्ष हुनेछ, उनले भने, गुरुयोजना बनाउने काम केन्द्र सरकारले गरिरहेको छ, प्राविधिक टोलीले ठ्याक्कै यति नै जग्गा भनेर पठाएको छैन । सुर्खेत विमानस्थल साँघुरो भएकै कारण मुस्किलले ४८ सिटे जहाज उडानअवतरण हुन्छ । विमानस्थल विस्तार भए ७२ सिटेसहित धेरै सामान बोकेका जहाज अवतरण हुन सक्ने प्रमुख पन्थीको भनाइ छ । अहिले हामीले जोखिम कम गरेर सञ्चालन गरिरहेका छौं, उनले भने, रनवेको इन सेफ्टी एरिया ६० मिटरको हुनुपर्नेमा अहिले छैन, यसैलाई दृष्टिगत गरेर विमानस्थल विस्तार हुन्छ ।अहिलेको विमानस्थलको उत्तर, दक्षिण, पूर्व र पश्चिममा कति जग्गा अधिग्रहण गर्ने भन्नेबारे भने प्राविधिक टोलीले विस्तृत अध्ययन गरेर टुंगो लगाउनेछ । करिब साढे दुई सय मिटर धावनमार्ग विस्तार भए एटीआर७२ जहाजहरू ल्यान्ड गर्न र उड्न त सक्छन्, प्रमुख पन्थीले भने । विमानस्थलको उत्तरमा पहाड र दक्षिणतर्फ पनि काँक्रेविहारको डाँडा छ । आउने जहाजहरूले क्षमताअनुसार भारी बोकेर अवतरण गर्न र उडान भर्न सक्छन् कि सक्दैनन् भनेर विस्तृत अध्ययन गरिने उनले बताए ।प्राधिकरणका अनुसार धावनमार्गको उत्तरतर्फ विस्तारका लागि ४ सय ६० मिटर लम्बाइ, दक्षिणतर्फ करिब २ सय मिटर र १ सय ६० मिटर चौडाइतर्फको क्षेत्र गरी करिब ३० बिघा जग्गा अधिग्रहण गर्न सकिने प्रारम्भिक निष्कर्ष छ । दक्षिणमा भिजिबिलिटी कम भएकाले बत्ती राख्नका लागि ४ सय ६० मिटरको जग्गा अधिग्रहण हुनेछ, उनले भने, टर्मिनल बिल्डिङ बनाउन उत्तरपश्चिमतर्फ पाँच बिघा जग्गा अधिग्रहण हुने भनेर प्राविधिक टोलीले हामीलाई पठाएको छ । २०२३ सालमा स्थापना भएको विमानस्थलको लम्बाइ एक हजार मिटरको थियो भने ६ वर्षअघि मात्रै २ सय ५५ मिटर विस्तार गरी १ हजार २ सय ५५ मिटर पुर्याइएको हो । विमानस्थल विस्तारका लागि अब आवश्यक पर्ने थप जग्गाको नियमअनुसार मुआब्जा वितरण गर्दा ५० प्रतिशत रकम प्रदेश सरकारले व्यहोर्ने सम्झौता छ । ५० प्रतिशत भने प्राधिकरणले लगानी गर्नेछ । स्रोत व्यवस्थापन भने संस्कृति, पर्यटन तथा नागरिक उड्डयन मन्त्रालयले गर्नेछ । विमानस्थल विस्तारकै लागि प्रदेश सरकारले चालु आर्थिक वर्षमा ५० करोड रुपैयाँ छुट्याएको छ । कर्णाली सरकारले जग्गा अधिग्रहण र यससम्बन्धी अन्य कार्यमा कुनै समस्या देखिएमा समाधानका लागि आवश्यक पहल, सहजीकरण र समन्वय गर्ने जनाएको छ । थप आवश्यक बजेट दुवै तहका सरकारले व्यहोर्ने छन् ।"
गहुँ छर्ने बेला छैन मल,"गहुँ छर्ने बेला बाँके र बर्दियामा मलको चरम अभाव देखिएको छ । मल किन्न नपाउँदा यहाँका किसान भारतबाट चोरी तस्करी गरेर ल्याएको मल प्रयोग गर्न बाध्य छन् । मल अभावमा कतिपय किसानले गहुँ छर्न पाएका छैनन् । भारतबाट तस्करी गरी ल्याएको मल प्रहरीले बरामद गर्दा किसान दोहोरो मारमा छन् । कृषि सामग्री संस्थान कम्पनी लिमिटेडले खरिद गरेर ल्याएको मल करिब सकिएको छ । बंगलादेशबाट पैँचोमा ल्याउने भनेको मल आउने अनिश्चित छ । सरकारले बंगलादेशबाट पैँचोमा मल ल्याउन मन्त्रिपरिषद्मा पेस गरेको प्रस्तावमा निर्णय हुन नसकेपछि किसानले कहिले मल पाउने भन्ने अनिश्चित बनेको हो । मौज्दात मल सकिएका कारण बाँके र बर्दियामा अभाव भएको कृषि सामग्री संस्थान कम्पनी लिमिटेड बाँकेका प्रमुख रमेश पौडेलले बताए । चीनबाट किनेर ल्याएको मल बिक्री गरेर सकिएको छ, मल मौज्दात छैन । किसानलाई भने मल आवश्यक छ, उनले भने । उनका अनुसार बाँकेका लागि तीन हजार टन युरिया, ६ हजार टन डीएपी र एक सय टन पोटास आवश्यक पर्छ । मल बिक्रीका लागि १ सय २० सहकारी संस्था कृषि सामग्री लिमिटेडमा दर्ता छन् । हिउँदको सिजनमा मलको मूल्य प्रतिबोरा ५० रुपैयाँ बढेको छ । बाँकेका युरिया प्रतिबोरा ८ सय ४६, डीएपी २ हजार २ सय ९६ र पोटास १ हजार ६ सय ९६ रुपैयाँ तोकिएको छ । धानको सिजनमा युरिया ७ सय ९६, डीएपी २ हजार २ सय ४६ र पोटास १ हजार ६ सय ४३ रुपैयाँ प्रतिबोरा थियो । मल नपाए पनि वर्षाभन्दा यो सिजनमा मूल्य बढेको छ । किसान मूल्य तिर्न तयार छन् तर मल कहाँबाट ल्याउने भन्ने समस्या छ, कृषि सामग्री संस्थान कम्पनी लिमिटेड बाँकेका प्रमुख पौडेलले भने, मल कहिले आउने हो भन्ने अनिश्चित छ । किसान समस्यामा परेका छन् । भारतबाट तस्कारी गरी ल्याएको सरदार नामक डीएपी मल कम्तीमा १ हजार ८ सयदेखि २ हजार ५ सय रुपैयाँमा किन्न किसान बाध्य छन् । त्यसरी किनेर ल्याएको मल पनि घरसम्म ल्याउन किसानलाई मुस्किल छ । मल ल्याइरहेको अवस्थामा प्रहरीको निगरानीमा परे बरामद डर उनीहरूलाई छ । मल पनि नदिने र भारतबाट ल्याउँदा प्रहरीले बरामद गरेर दुःख दिने काम भइरहेको छ, खजुरा गाउँपालिका रनियापुरका जाबेद खाँले भने । उनका अनुसार बाँकेका किसान बर्दियाको सीमावर्ती भारतीय बजारबाट मल लैजाने गरेका छन् । भारतबाट तस्करी गरिएको मलले धान खेती गरेका किसान हिउँदे खेतीको सिजनमा फेरि पनि मल पाउनबाट वञ्चित भएका छन् । उनीहरूले धान काटेर धमाधम हिउँदे बाली छरिरहेका छन् । मल पाएको भए गहुँ छरेर भ्याइन्थ्यो । अरू हिउँदे बाली लगाइसकियो, उढरापुरकै अर्का किसान मोहम्मद अलि शेषले भने, हामी किसानलाई जहिले पनि मलकै चिन्ता छ । सरकारले मल समयमै नदिँदा किसानलाई दुःख हुन्छ । स्थानीय कृषि सहकारीमा तीनचार पल्ट धाए पनि मल पाउन नसकेको उनले बताए । मल नहाल्दा उत्पादन घट्ने कृषि अधिकारी बताउँछन् ।"
महिलाको आयस्रोत आलु खेती,"भक्तपुर (कास) चाँगुनारायण नगरपालिका८ कलमसीकी शोभा नेपालले करिब चार रोपनीमा बेमौसमी आलु खेती गरेकी छन् । १० वर्षअघिसम्म धान, कोदो खेती गर्दै आएकी शोभाको परिवारको मुख्य आम्दानीको स्रोत अहिले आलु खेती बनेको छ । धान, कोदोबाट खासै आम्दानी हुँदैनथ्यो, आलु खेती गर्न थालेपछि घरखर्च राम्रै चलेको छ, उनले भनिन् । मुलुक कोरोना भाइरस संक्रमणको चपेटामा परेका बेला यहाँका किसान भने आलु खन्नमा व्यस्त देखिन्छन् । चाँगुनारायण सुडालका किसानले बेमौसमी आलु खेतीबाट मनग्ये आम्दानी गर्न थालेका छन् । आलु बेच्न बजारसम्म पुग्नै पर्दैन, व्यापारी खेतबारीमै आइपुग्छन्, स्थानीय कृषक संगीता नेपालले भनिन्, हामीले आलु खनेर बोरामा भरिदिन्छौं । वैशाखजेठमा मकै र भटमास लगाएकै बारीमा बेमौसमी आलुखेती गर्ने गरिएको छ ।चाँगुनारायण नगरको सुडाल, बागेश्वरीका करिब तीन सय घरपरिवारले १५ वर्षयता झन्डै एक हजार रोपनीमा व्यावसायिक बेमौसमी आलु खेती गर्दै आएको वडाध्यक्ष परासर सापकोटा बताउँछन् । विशेषगरी सुडालका महिलाहरूको मुख्य आयस्रोत आलुखेती बन्दै आएको छ, सापकोटाले भने, पुरुषहरू अन्य पेसाजागिरमा व्यस्त हुन्छन्, पछिल्लो समय कृषि पेसा महिलाले धानिरहेका छन् । आलुखेतीबाटै घरखर्च धान्ने र छोराछोरी पढाउने गर्न थालेको उनी बताउँछन् । अहिले आलुको भाउ बढेकाले पनि किसानले बढी मुनाफा पाउने गरेका छन् । बारीबाटै प्रतिकिलो ६० देखि ६५ रुपैयाँमा बिक्री हुन्छ, कृषक इन्दिरा नेपालले भनिन्, आलुबाट छोटो समयमै आम्दानी गर्न सकिन्छ । एक रोपनी क्षेत्रफलमा ६० देखि ७० हजार रुपैयाँको आलु बेच्न सकिने कृषक बताउँछन् । पछिल्लो समय बेमौसमी आलुबाट मनग्ये आम्दानी हुन थालेपछि यो खेती गर्ने किसानको संख्यासमेत बढेको छ । मकै निकालेपछि लगाइएको आलुमा थप मलखाद दिनेबाहेक खन्ने बेला नभएसम्म कुनै झमेला नहुने भएकाले पनि किसान यसतर्फ आकर्षित भएको नेपालले बताइन् । सिँचाइको आवश्यकता नपर्ने आलु खेतीबाट पाँच गुणासम्म आम्दानी हुने उनको भनाइ छ । मकै र भटमासपछि आलु र हरियो तरकारी लगाउन सकिने स्थानीय कृषक राधिका तिमल्सिनाले बताइन् । किसानका अनुसार एक रोपनी जमिनमा ६ सय किलोसम्म आलु उत्पादन हुन्छ ।"
मर्दी पदमार्ग निर्माण सुरु,"गण्डकी (कास) आन्तरिक तथा बाह्य पर्यटकको रोजाइमा परेको मर्दी हिमाल पुग्न पदमार्ग निर्माण गरिने भएको छ । अग्ला हिमशृंखला, नदी, ताल र डाँडाकाडाँको दृश्य नियाल्दै ट्रेकिङ गर्न रुचाउनेको भीड बढेपछि पदमार्ग निर्माण गर्न थालिएको हो । पदमार्ग निर्माणमा गण्डकी सरकारले चालु आर्थिक वर्षमा १० लाख रुपैयाँ विनियोजन गरेको छ । कास्कीको हेमजाअस्तामधम्पुस हुँदै मर्दी हिमाल जाने पदमार्गको शुक्रबार शिलान्यास गर्दै गण्डकी प्रदेशका उद्योग, पर्यटन, वन तथा वातावरणमन्त्री विकास लम्सालले पर्यटकको आकर्षण रहेको पदमार्गको विकासका लागि सरकारले काम गर्ने बताए । प्रकृति, साहसिक र हिमालप्रेमीलाई पदमार्ग आकर्षक गन्तव्य बन्दै गएको उनको भनाइ छ । पदमार्ग निर्माणमा सिमेन्ट, बालुवा प्रयोग गरी पक्की बनाउनेतर्फ भन्दा ढुंगाले बनेको र प्राकृतिक खालको आकर्षक बनाउनेतर्फ ध्यान दिन निर्माण उपझोक्ता समितिलाई मन्त्री लम्सालले आग्रह गरे । गण्डकी प्रदेशसभा सदस्य रामजीप्रसाद बरालले उक्त पदमार्गलार्ई देशकै नमुना पदमार्गका रूपमा विकास गर्दै लैजानुपर्नेमा जोड दिए । निर्माण समितिका अध्यक्ष विश्वराज अधिकारीले पदमार्ग निर्माणले स्थानीयमा उत्साह थपिएको बताए ।"
चार महिनामै पुनर्निर्माणमा पौने ७ अर्ब खर्च,"साउनयता पुनर्निर्माणमा ७ अर्ब ८४ करोड ७२ लाख रुपैयाँ खर्च भएको छ । उक्त रकम पुनर्निर्माणको समग्र खर्च रहेको राष्ट्रिय पुनर्निर्माण प्राधिकरणले जनाएको छ । यस अवधिमा ४६ हजार २ सय ७० घर पुनर्निर्माण भएका छन् । किस्ता बुझेर घर बनाउने क्रम जारी रहेको प्राधिकरणको भनाइ छ । आर्थिक वर्ष २०७७७८ को चौमासिक तथ्यांकअनुसार २७ विद्यालय र १२ वटा पुरातात्त्विक सम्पदा पुनर्निर्माण भएका छन् । साउनदेखि कात्तिकसम्म ६ हजार ६ सय लाभग्राहीले दोस्रो किस्ता लिएका छन् । ५ हजार १ सय १४ जनाले तेस्रो किस्ता बुझेको प्राधिकरणका सहप्रवक्ता मनोहर घिमिरेले जानकारी दिए । ६ सय ८५ ले प्रबलीकरण लाभग्राहीका रूपमा अनुदान सम्झौता गरेको उनले बताए । यसमध्ये ४ सय ५० ले पहिलो किस्ताका रूपमा ५० हजार रुपैयाँ बुझेको प्राधिकरणले जनायो । पहिला नै लाभग्राही कायम भएका समेत गरी १ हजार ३ सय ५० जनाले अनुदानका लागि सम्झौता गरेका छन् । सबैको चासो रहेको रानीपोखरीको पुनर्निर्माणको काम सकिएको छ । सबैको नजर पुग्ने धरहराको भने पुनर्निर्माण जारी छ । अहिले १९ तलासम्मको ढलान सकिएको प्राधिकरणले जनायो । समीक्षा बैठकमा शुक्रबार प्राधिकरणका प्रमुख कार्यकारी अधिकृत सुशील ज्ञवालीले सक्रिय रूपमा प्राधिकरणको काम गर्ने अवधि साढे सात महिनाभन्दा कम रहेको उल्लेख गरे । तोकिएका लक्ष्य हासिल गर्न सबै लागिपर्नुपर्नेमा उनले जोड दिए । त्यस्तै भूमिहीन लाभग्राही १ हजार ४ सय ४८ जना छन् । जसलाई बसिरहेकै ठाउँमा घर बनाउन स्वीकृति दिइएको छ । ७७ जनालाई जग्गा खरिद गर्न प्रतिलाभग्राही २ लाख रुपैयाँका दरले अनुदान उपलब्ध गराउने निर्णय भएको सहप्रवक्ता घिमिरेले जानकारी दिए । निजी आवास पुनर्निर्माणको काम ९३ प्रतिशत सम्पन्न हुने क्रममा छ । ७१ प्रतिशत सम्पन्न भइसकेको छ । २२ प्रतिशत निर्माणाधीन छ । आगामी पुस १० मा प्राधिकरणको समय सकिँदै छ । मंसिर १५ मा बसेको मन्त्रिपरिषद् बैठकले प्राधिकरणको म्याद एक वर्ष थप्ने निर्णय गरेको छ । प्राधिकरणको समय थप्ने निर्णय भएको छ, उनले भने, तर आधिकारिक रूपमा पत्र आइसकेको छैन । भूकम्पपछि क्षति पुगेका २० वटा स्थानीय स्तरका सडकको ३ सय ५ किलोमिटरमध्ये विभिन्न चरणका काम भइरहेको प्राधिकरणले जनाएको छ । १८ हजार २ सय २१ जनाले पुनरावेदन गरेका पत्र पुनरावेदन समितिमा दर्ता भएका छन् । १ हजार ३ सय ६८ वटा निवेदनको फैसला भइसकेको छ । लाभग्राही सूचीमा परेका ८ लाख ३४ हजार ९ सय २१ मध्ये ७ लाख ९१ हजार ७ सय ६७ जनाले मात्र रकम सम्झौता गरेका छन् । तथ्यांकअनुसार ४३ हजार १ सय ५४ जनाले अनुदान सम्झौता गरेको देखिँदैन । त्यस्तै ६ हजार ८ सय १७ जनाले अनुदान सम्झौता गरे पनि पहिलो किस्ता बुझेका छैनन् । अहिलेसम्म ७ लाख ८४ हजार ९ सय ५० जनाले पहिलो किस्ता बुझेका छन् । ६ लाख ७७ हजार ९४ जनाले दोस्रो किस्ता बुझेका छन् । तर पहिलो किस्ता बुझेर पनि दोस्रो किस्ता नबुझ्नेको संख्या १ लाख ७ हजार ८ सय ५६ छ । अहिलेसम्म तेस्रो किस्ता बुझ्नेको संख्या ६ लाख ५ हजार ८३ छ । जसमा दोस्रो किस्ता बुझेर तेस्रो किस्ता नबुझ्नेको संख्या ७२ हजार ११ छ ।पहिलो किस्ता लिइसकेका सबै लाभग्राहीले घर निर्माण सुरु गरी दोस्रो किस्ता लिन २०७७ माघ मसान्त, तेस्रो तथा अन्तिम किस्ताका लागि २०७८ वैशाख मसान्तसम्म सम्बन्धित स्थानीय तहमा प्रमाणीकरणका लागि निवेदन दिनुपर्नेछ ।"
बालाजुमा मोटरहेडको शाखा,काठमाडौं (कास) एसजी अर्गनाइजेसनअन्तर्गत मोटरहेड ब्रान्डका मोटरसाइकल तथा स्पेयर पार्टस्को आधिकारिक वितरक एसएलआर टेक्नो एन्ड ट्रेड प्रालिले बालाजुमा नयाँ शाखा सञ्चालनमा ल्याएको छ । शाखाबाट मोटरहेड मोटरसाइकल र स्पेयर पार्ट्स बिक्री गरिने कम्पनीले जनाएको छ ।
नेपाल एसबीआई र डा लाल प्याथल्याबबीच सम्झौता,काठमाडौं (कास) नेपाल एसबीआई बैंक र डा लाल प्याथल्याब नेपाल प्रालिबीच बैंकका ग्राहकलाई छुट दिनेसम्बन्धी सम्झौता भएको छ । सम्झौताअनुसार बैंकका भिसा डेबिट कार्डका ग्राहकले १५ प्रतिशतसम्म छुट पाउनेछन् । बैंकका प्रमुख व्यवसाय प्रवर्द्धन अधिकृत छविराज पन्त र डा लालका क्षेत्रीय बिक्री प्रबन्धक प्रवीनकुमार सिंहबीच सम्झौतापत्रमा हस्ताक्षर भएको छ ।
जावलाखेलमा सिद्धार्थको आउटलेट,"काठमाडौं (कास) ललितपुरस्थित जावलाखेलमा सिद्घार्थ बैंकको नयाँ सर्भिस आउटलेट सञ्चालनमा आएको छ । बैंकले आउटलेटबाट सबै प्रकारका निक्षेप तथा कर्जा कारोबार सुविधा, रकम भुक्तानीलगायत बैंकिङ सेवा उपलब्ध गराउने जानकारी दिएको छ ।"
बीएमडब्लूको डिलरसिपमा लक्ष्मी मोटर्स,काठमाडौं (कास) लक्ष्मी प्रिमियम मोटर्सले नेपालका लागि बीएमडब्लूको डिलरसिप लिएको छ । मंसिर २२ गते भर्चुअल इभेन्टमार्फत लक्ष्मीले बीएमडब्लूको डिलरसिपबारेको आधिकारिक जानकारी सार्वजनिक गर्ने जानकारी दिएको छ ।
नबिल बैंकवान टु वाच सहकार्य,"काठमाडौं (कास) नबिल बैंक र वान टु वाचबीच कोभिड१९ एमएसएमई कोष नेपाल अन्तर्गत लघु, साना तथा मझौला उद्यमहरूलाई ब्याजमुक्त र धितोरहित कर्जा प्रदान गर्ने संयुक्त सम्झौता भएको छ । बैंकका डेपुटी सीईओ सुजितकुमार शाक्य र वान टु वाचका प्रबन्ध निर्देशक सुमन जोशीले सम्झौतापत्रमा हस्ताक्षर गरे ।"
सनराइजसानीभेरी कर्जा सम्झौता,"काठमाडौं (कास) सनराइज बैंक र रुकुम पश्चिमको सानीभेरी गाउँपालिकाबीच सहुलियत कर्जा उपलब्ध गराउनेसम्बन्धी सम्झौता भएको छ । सम्झौताअनुसार गाउँपालिकाले अनुरोध तथा सिफारिस गरेको इच्छुक कृषक सहकार्य समूह, उद्यमी, फर्म, कम्पनी, तथा सहकारीहरूलाई सहुलियतपूर्ण कर्जा दिइनेछ । बैंकका विपन्न वर्ग तथा कृषि कर्जा विभाग प्रमुख दीपक पण्डित तथा सानीभेरी गाउँपालिका अध्यक्ष नरबहादुर पुनले सम्झौतापत्रमा हस्ताक्षर गरे ।"
नम्रता श्रेष्ठ बनिन् मिस नेपाल,"यस वर्षको मिस नेपालको उपाधि २३ वर्षीया नम्रता श्रेष्ठले जितेकी छन् । राजधानीमा शनिबार सम्पन्न ग्रान्डफिनालेमा २० प्रतिस्पर्धीलाई पछि पार्दै उनले मिस नेपाल वर्ल्डको उपाधि जितेकी हुन् । किन्डरगार्टेन शिक्षिकासमेत रहेकी उनले अब मिस वर्ल्डमा नेपालको प्रतिनिधित्व गर्न पाउनेछिन् ।यस्तै मिस नेपाल सुप्रानेसनल सिमल कनौजिया, मिस नेपाल इन्टरनेसनल सन्ध्या शर्मा र मिस नेपाल अर्थको उपाधि सुप्रिया श्रेष्ठले जितेका छन् ।त्यस्तै सहउपाधितर्फ मिस कन्फिडेन्टको मिस नेपाल नम्रता, मिस ब्युटी विथ पर्पज सन्ध्या शर्मा, मिस हेल्दी नेहा सरकार, मिस फोटोजेनिक आस्थिका श्रेष्ठ, मिस पपुलर च्वाइस सन्ध्या शर्मा र मिस ग्ल्यामर योजना भट्टराई घोषित भए । कोरोना महामारीका कारण यस वर्ष मिस नेपाल फरक तरिकाले आयोजना गरिएको आयोजक हिडन ट्रेजर अध्यक्ष दिवाकर राजकर्णिकारले जनाए । हामी हरेक वर्ष मिस आयोजना गर्दै आएका छौं । यो वर्ष कठिन परिस्थितिमा पनि प्रतियोगिता आयोजना गर्न सफल भयौं, उनले भने, कोभिडले गर्दा केही फरक तरिकाले गर्यौं । तीन हप्ताको भर्चुअल ट्रेनिङ गराएको उनले बताए । कार्यक्रममा सज्जा चौलागाईंले गायन प्रस्तुति दिइन् । निर्णायकतर्फ शिक्षित भट्ट, तुलिका अग्रवाल, करण वैद्य, मिस नेपाल २०१७ निकिता चाण्डक, डा पुकार मल्ल, डा राज राणा, प्रीति सिटौला, सुमन शाक्य, अभिनेत्री स्वस्तिमा खड्का र हेलिकप्टर क्याप्टेन प्रिया अधिकारीलगायत थिए ।नम्रताले यसअघि मिस नेपाल २०१६ मा पनि सहभागिता जनाए पनि नम्रताको सपमना अ । यसपटक मञ्चमा उनले सकारात्मक सोचका साथ अघि बढ्दा नेपाली महिलाले संसार जित्ने बताएकी थिइन् । नम्रतालाई क्राउन लगाइदिएपछि मिस नेपाल अनुष्काले भनिन्, आफैंलाई दिदी अनुभव गरें । नम्रता उपाधिको योग्य प्रतिस्पर्धी हुन्, उनले जित्दा खुसी छु ।"
सायद यो वर्ष जित्ने पालो मेरो थियो : नम्रता,"२०१६ को प्रतियोगितामा नम्रताको सपना पूरा हुन पाएको थिएन । सायद उमेरका हिसाबले म अपरिपक्व थिएँ । त्यतिबेला म सानै थिएँ, उनले भनिन्, अन्तर्राष्ट्रिय प्रतिस्पर्धाका लागि म तयार छुइनँ भन्ने लाग्यो । विजेताहरू एकदमै राम्रो हुनुहुन्थ्यो, त्यो समयमा । सायद यो वर्ष जित्ने पालो मेरो थियो, मैले जितें । मिस नेपाल बन्ने सपना सानैदेखिको हो । मैले पहिलादेखि सोचेको आज पूरा भयो । एकदम खुसी छु । सबैका अगाडि ताज पहिरिन पाउँदा निकै रमाइलो भयो, उनले भनिन् । २०१६ मा निराश भएर घर फर्केपछि उनी चुप बसिनन् । आफ्ना कमजोरी सुधार्दै गइन् । बोल्ने क्षमता राम्रो बनाइन् । अनुभवका हिसाबले अलिकति परिपक्वता थपियो । त्यही भएरचाहिँ म यो वर्ष अन्तर्राष्ट्रिय प्रतियोगितामा जान तयार छु भनेर आएँ, उनले भनिन् । यो पटक पनि उपाधि जित्न भने सजिलो थिएन । सबै प्रतिस्पर्धी प्रतिभाशाली थिए । चारवटा विधामा एउटा टाइटल जित्छु भन्ने आस लिएर सहभागी भएँ । तर, जसै प्रतिस्पर्धा अगाडि बढ्दै गयो, मनमा जित्दिनँ कि भन्ने लागेको थियो । कुनै बेला त टप फाइभमा नै पर्दिनँ कि भन्ने पनि लाग्थ्यो । तर अन्त्यमा मेरो नाम नै विजेता घोषित भयो, दंग पर्दै उनले सुनाइन् ।"
पथरीमा प्रिमियर लिग फुटबल हुँदै,"कोरोना महामारीका कारण झन्डै एक वर्षदेखि ठप्प मोरङको खेलकुदलाई पथरी शनिश्चरेका युवाहरूको एक समूहले आउँदो बिहीबारदेखि चलायमान गर्ने भएको छ । नौ महिनादेखि भोग्दै आएको कोराना कहर बिर्सिएर उनीहरूले मोरङको फुटबलमा पहिलो पटक नगरस्तरीय पथरी शनिश्चरे प्रिमियर लिग फुटबल प्रतियोगिता गर्ने तयारी गरेका छन् ।पथरी शनिश्चरे नगरपालिका, नगर खेलकुद परिषद् र स्थानीय संघसस्थांको आर्थिक सहयोगमा नगरभित्रका युवालाई व्यावसायिक फुटबलतर्फ आकर्षित गर्न कोरानाको त्रास बिर्सिएर लिग फुटबल प्रतियोगिता गर्ने तयारी गरिएको प्रतियोगिताका संयोजक सञ्जीव गिरीले बताए ।पथरीमा २०७० र २०७१ मा पथरी गोल्डकप फुटबल भएयता कुनै पनि प्रतियोगिता आयोजना भएको छैन । त्यसमा पनि पछिल्लो समय कोरोनाका कारण झन्डै एक वर्ष खेलकुद गतिविधि ठप्प भयो । उनले कोरोनालाई विर्सिनकै लागि र नगरलाई खेलमय बनाउन युवाहरू मिलेर प्रिमियर लिग गर्ने तयारी गरिएको बताए । यसअघि मोरङ जिल्ला फुटबल संघले जिल्लास्तरीय लिग प्रतियोगिता गर्ने गरेको थियो । फुटबलका वरिष्ठ प्रशिक्षक सन्तोष बानियाँले निजी क्षेत्रवाट प्रिमियर लिग फुटबल मोरङमा पहिलोपल्ट हुन भएकाले खुसी लागेको बताए ।प्रतियोगितामा नगरभित्रका विभिन्न आठ फुटबल क्लबले भाग लिने छन् । हरेक क्लबमा नगरभित्रका युवालाई मात्र खेलाडीका रूपमा आबद्ध गर्न पाउने प्रावधान आयोजकले राखेको छ । त्यसका लागि नगरका १५ युवाले आठ क्लब खरिद गरेका छन् । ती क्लबलाई खेलाडी किन्न बढीमा एक लाख रुपैयाँको बजेट सिलिङ तोकिएको छ ।सबै क्लबले न्युनतम ३ हजारदेखि १० हजार रुपैयाँसम्म रकम तिरेर एक मार्कीसहित १८ जना अक्सनमा खेलाडी किनिसकेको संयोजक गिरीले बताए । त्यसरी खेलाडी खरिद गर्दा नगर क्षेत्रका १ सय ४४ युवाले प्रतियोगिता खेल्ने मौका पाएका छन् । प्रतियोगिताका लागि उज्जल बस्नेत र कैलाश श्रेष्ठले हिम हाउस हाइबे, सञ्जय राई र साजन कङदवाले टेन नवोदय, अर्जुन राई र संजोग चाम्लिङले द रियल ब्रदर्स, मनोज आङबुले श्रीजंग, भरत राई र वीरेन साम्बाले देवीगन्ज, नवीन ढकाल र रुबेन लावतले वाईजीएफटी, युवराज रायमाझी र प्रदीप फुयालले शिखर तथा रोहित बाँस्तोला र दिवस खजुमले हेरिका न्यु स्टार फुटबल क्लब खरिद गरेका छन् । उनीहरूले बढीमा एक लाखको लागतमा अक्सनबाट खेलाडी लिइसकेका हुन् । सहभागी आठ टिमलाई दुई समूहमा विभाजन गरिएको छ । समूह ए मा हिम हाउस हाइबे, श्रीजंग, शिखर र हेरिका न्यु स्टार फुटबल क्लब तथा समूह बी मा टेन नवोदय, द रियल ब्रदर, वाईजीएफटी र देवीगन्ज फुटवल क्लब परेका छन् ।प्रत्येक टिमले तीनतीन लिग म्याच खेल्ने छन् । संयोजक गिरीका अनुसार लिग च्याम्पियनले १ लाख ७५ हजार र उपविजेताले ७५ हजार रुपैयाँ नगद पुरस्कार पाउने छन् । हरेक म्यान आफ द म्याचलाई जर्सी र बुटको व्यवस्था गरिएको छ । प्रतियोगिताका उत्कृष्ट खेलाडीलाई १० हजार, हाइस्कोरर, उत्कृष्ट गोलकिपर, डिफेन्डर, मिडफिल्डर, फरवार्ड र उत्कृष्ट प्रशिक्षकलाई ५५ हजार पुरस्कार व्यवस्था गरिएको आयोजकले जनाएको छ । १५ दिनसम्म चल्ने प्रतियोगिताको उद्घाटन खेल बिहीबार हिम हाउस हाइवे र शिखर फुटबल क्लबबीच हुनेछ ।"
गौतम बुद्ध कप क्रिकेट हुने,काठमाडौं (कास) गौतम बुद्ध कप क्रिकेट हुने भएको छ । चैतमा कोभिड१९ को प्रकोप बढेयताको यो पहिलो घरेलु राष्ट्रिय क्रिकेट प्रतियोगिता हुनेछ । धुर्मुससुन्तली फाउन्डेसनद्वारा निर्माण भइरहेको गौतम बुद्ध अन्तर्राष्ट्रिय क्रिकेट रंगशालामा मंसिर २७ देखि ३० गतेसम्म प्रतियोगिता हुनेछ । वाग्मती प्रदेश क्रिकेट संघले चितवन जिल्ला क्रिकेट संघसँग मिलेर आयोजना गर्न लागेको प्रतियोगिताको स्वरुप कस्तो हुने खुलाइएको छैन । तीन टिम बनाएर प्रतियोगिता आयोजना हुनेछ र त्यसमा हाल नेपाली राष्ट्रिय टोलीको बन्द प्रशिक्षणमा रहेका खेलाडी सहभागी हुनेछन् । प्रतियोगितामा चार खेल हुनेछ । वाग्मती प्रदेश र भरतपुर महानगरपालिकाको सहयोगमा हुने प्रतियोगितालाई क्विन्स इभेन्ट म्यानेजमेन्ट प्रालिले व्यवस्थापन गर्नेछ । कोभिड१९ का कारण सबै सावधानी अपनाएर प्रतियोगिता गरिने वाग्मती प्रदेश क्रिकेट संघका अध्यक्ष राजु बस्न्यातले प्रेस विज्ञप्तिमार्फत जनाएका छन् ।
रंगशालाको नाम म्याराडोना,"नेपल्स (रोयटर्स) इटालीको नेपोलीले आफ्नो सान पाउलो रंगशालाको नाम आधिकारिक रूपमा फेरेर डिएगो अरमान्डो म्याराडोना राखेको छ । दिवंगत म्याराडोनाले नेपोलीबाट खेल्दा दुई सिरी ए उपाधिसँगै यूईएफए कप जितेको थियो । नेपल्सको सिटी काउन्सिलले शुक्रबार रंगशालाको नाम फेर्ने निर्णयलाई औपचारिक रूपमा मान्यता दिएको छ । गत साता मात्रै ब्युनस आयर्सको घरमा रहेका म्याराडोनाको हृदयघातका कारण निधन भएको थियो । त्यसको एक महिना जति अगाडि म्याराडोनाले आफ्नो ६० औं जन्मदिन मनाएका थिए । नेपल्सका मेयर लुइगी डे मागिस्ट्रिसले प्रस्तुत गरेको प्रस्तावलाई काउन्सिलले स्विकारेको हो । म्याराडोनाले ७ वर्ष नेपोलीमा बिताए र यसक्रममा विश्वकप विजेता खेलाडीले १ सय १५ गोल गरेका थिए । नेपोली क्लबका अध्यक्ष एरेलो डे लुउरेन्टिसले भनेका छन्, पछिल्लो १७ वर्षदेखि मैले रंगशालाको नाम म्याराडोना राख्नुपर्छ भनेर भनिरहेको थिएँ । म चाहन्थें, यसको नाम डिएगो अरमान्डो म्याराडोना राख्नुपर्छ । तर अहिले भर्खर यसले औपचारिक मान्यता पाएको छ । सन् १९८४ मा नेपोलीले कीर्तिमान रकममा उनलाई किनेको थियो ।"
न्युजिल्यान्ड जितको संघारमा,"वेलिङ्टन (रोयटर्स) न्युजिल्यान्डले दुईपल्ट वेस्ट इन्डिज ब्याटिङक्रम ध्वस्त पारेपछि पहिलो टेस्टको तेस्रो दिन शनिबार घरेलु टिम जितनजिक पुगेको छ । सेडन पार्कमा जेरेमी ब्ल्याकउड र अल्जारी जोसेफले केही सुदृढ प्रदर्शन गरेपछि वेस्ट इन्डिजले हारलाई केही समय टारेको छ । ब्ल्याकउड ८० र जोसेफले ५९ रन बनाए । दुवै नटआउट छन् । त्यसकै मदतमा वेस्ट इन्डिजले आफ्नो दोस्रो इनिङ्समा १ सय ९६ रन बनाएको छ । ती दुई ब्याट्सम्यानले काउन्टर आक्रमणमा ब्याटिङ नगरेको भए, वेस्ट इन्डिज एकै दिन दुईपल्ट अलआउट हुने पाँचौं टिम हुने डर भएको थियो । पाहुना टिम आफ्नो पहिलो इनिङ्समा १ सय ३८ रन बनाएर अलआउट भएपछि टोली फलोअन गर्न बाध्य भएको थियो । यसअघि न्युजिल्यान्डले पहिले ब्याटिङ गर्दै ७ विकेटमा ५ सय १९ बनाई इनिङ्स समाप्तीको घोषणा गरेको थियो । त्यसको जवाफमा वेस्ट इन्डिजका खराब प्रदर्शनपछि कप्तान केन विलियम्सनले प्रतिद्वन्द्वी टिमलाई फलोअन गराउनु उपयुक्त माने । जेसन होल्डरको नेतृत्वमा रहेको वेस्ट इन्डिज आफ्नो दोस्रो इनिङ्समा एक समय ८९ रन बनाउँदासम्म ६ विकेट गुमाएको स्थितिमा थियो । त्यसमाथि विकेटकिपरब्याट्सम्यान सेन डोरविच औंलाको चोटका कारण ब्याटिङमा ओर्लन असक्षम भइसकेका थिए । यस्तोमा वेस्ट इन्डिज ठूलो अन्तरको लज्जास्पद हार नजिक थियो । तर ब्ल्याकउड र जोसेफले १ सय ७ रनको साझेदारी गरे र घरेलु आक्रमणलाई निराश पारे । वेस्ट इन्डिज अझै पनि १ सय ८५ रनले पछाडि रहेको स्थितिबाट चौथो दिनको सुरुआत गर्नेछ । वेस्ट इन्डिजले तेस्रो दिनको सुरुआत भने पहिलो इनिङ्समा बिना कुनै विकेट क्षति ८५ रनबाट गरेको थियो । जोन क्याम्पवेलले टिम साउथीको पहिलो बलमै चौका प्रहार गरे, तर त्यसयता टिम लगातार पतनको सिकार बन्यो र लगातार अन्तरमा विकेट गुमायो । टोलीका लागि तिनै क्याम्पवेलले बनाएको २६ रन नै टिमको सबैभन्दा ठूलो व्यक्तिगत स्कोर रह्यो ।"

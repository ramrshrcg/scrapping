शीर्षक,विवरण
सगरमाथा ८८४८८६ मिटर अग्लो,"गत वर्ष नेपाल भ्रमणमा आएका चिनियाँ राष्ट्रपति चिनफिङले दुवै मुलुकले सगरमाथाको उचाइ संयुक्त रूपमा घोषणा गर्ने बताएपछि नेपालले नयाँ उचाइ घोषणको कार्यक्रम पछि सार्नुपरेको थियो । मन्त्री अर्यालका अनुसार पहिलो पटक १ सय ६८ वर्षपहिले (सन् १८५२) मा ब्रिटिस सर्भे अफ इन्डियाको सर्भे विभागले हालको सगरमाथालाई सबैभन्दा अग्लो चुचुरो भएको तथ्य सार्वजनिक गरेको थियो । त्यसपछि अनेकौं पटक विभिन्न अध्येता तथा मुलुकले सगरमाथाको फरकफरक उचाइ मापन गरेका थिए । मन्त्री अर्यालका अनुसार भूकम्पलगायत विभिन्न खाले प्राकृतिक घटनाका कारण सगरमाथाको उचाइ फरक परेको छ कि भन्ने आशंका गरिएका थिए । त्यस्तै विभिन्न समयमा विभिन्न मुलुकका सरोकारवाला संस्था, शोध तथा अनुसन्धान संस्थाहरू, विश्वविद्यालयका विज्ञ वैज्ञानिकहरूले सगरमाथाको उचाइ मापन गरी फरकफरक उचाइ सार्वजनिक गरेकाले भ्रम पनि सिर्जना भएका थिए । मीनभवनस्थित नापी विभागमा मंगलबारै आयोजित दोस्रो कार्यक्रममा उनले बताएअनुसार सन् १९०४ मा ब्रिटिस, १९५४ मा भारत, १९७५ मा चीन तथा १९८७ र १९९२ मा इटालीले सगरमाथाको उचाइ मापन गरेका थिए । त्यस्तै १९९९ मा अमेरिका, २००४ मा पुनः इटाली, २००५ मा चीन र २०१० मा डेनमार्कले उचाइ मापन गर्दै प्रत्येक पटक फरकफरक अंक निकालेका थिए । सगरमाथाको उचाइबारे विभिन्न आशंका र दुविधाहरूको निवारण गर्न जरुरी थियो, मन्त्री अर्यालले भनिन्, हामीले आफ्नै स्रोत, साधन र जनशक्ति परिचालन गरी उचाइ मापन गर्ने कार्य सफलतापूर्वक सम्पन्न गरेका छौं । हामी अन्य देशका सर्भेयरले मापन गरिदिएको उचाइलाई उद्धृत गरेर गर्व गर्नुपर्ने अवस्थाबाट गुज्रिरहेकामा अब हाम्रो सगरमाथा नै संसारको सर्वोच्च शिखर हो भन्ने सप्रमाण दाबी गर्न सक्ने गरी आत्मनिर्भरताको अवस्थामा पुगेका छौं । उनले नयाँ उचाइ घोषणासँगै नेपालको मान, सम्मान र गौरव बढेको बताइन् ।सगरमाथाको उचाइ नाप्न सरकारले २०७४ मंसिरमा एउटा कार्यशाला आयोजना गरेको थियो । कार्यशालामा सहभागीहरूको सुझावका आधारमा नेपाल सरकारले सगरमाथाको उचाइ नाप्ने कार्यक्रम बजेट वक्तव्यमार्फत सार्वजनिक गरेको थियो । त्यसपछि २०७५ चैत २७ गते प्रमुख नापी अधिकृत खिमलाल गौतमको नेतृत्वमा नापी अधिकृत रविन कार्की, सर्भेयर सुरजसिंह भण्डारी र अमिन युवराज धिताल, नेपाल माउन्टेन एकेडेमीका प्रशिक्षक छिरिङ जाङ्बु शेर्पा लगायतलाई सगरमाथाको उचाइ मापन कार्यका लागि पठाइएको थियो ।नापी अधिकृत गौतम र कार्की चार जना शेर्पा गाइडसँगै जेठ ८ गते चुचुरोमा पुगेको सगरमाथा उचाइ मापन सचिवालयका संयोजक सुशील डंगोलले बताए । उनका अनुसार चुचुरोमा पुगेको टोलीलाई ५ हजार ६ सय मिटर उचाइमा रहेको सगरमाथा आधार शिविरबाट सर्भेयर भण्डारी र अमिन धितालले सघाएका थिए । नापी अधिकृत गौतमका अनुसार उनीहरूले चुचुरोमा करिब २ घण्टा बिताए । जहाँ तथ्यांक संकलनमा १ घण्टा १६ मिनेट लागेको थियो । उनीहरू जेठ ९ गते ६ हजार ४ सय मिटर उचाइमा रहेको दोस्रो शिविरबाट हेलिकप्टर चढेर काठमाडौं फर्किएका थिए । यो अभियानका लागि उनीहरूले ४१ दिन लगाएका थिए । संयोजक डंगोलका अनुसार यो कार्यक्रमका लागि नेपाल सरकारले बजेटमार्फत १७ करोड विनियोजन गरेको थियो । डंगोलले कति खर्च भयो भन्नेबारे ठ्याक्कै अहिले भन्न नसकिने बताए । यो रकम नेपाल सरकारको आफ्नै स्रोतबाट विनियोजन गरिएको थियो । नेपालले नापी गरेको करिब १ वर्षपछि चीनले गएको वसन्तकालीन सिजनमा आफ्ना प्राविधिकहरूलाई सगरमाथाको उत्तरी मोहोडाबाट उचाइ नाप्न पठाएको थियो । दुवै मुलुकका प्राविधिकहरूले संकलन गरेका तथ्यांकलाई आआफ्ना प्रयोगशालामा विश्लेषण गर्दै निकालिएको नयाँ तथ्यांकलाई मंगलबार सगरमाथाको नयाँ उचाइका रूपमा संयुक्त रूपमा प्रस्तुत गरिएको हो । अधिकृत गौतमले स्याटेलाइटको सहयोगमा गरिने जीएनएस सर्भे विधिबाट सगरमाथाको उचाइ मापन गरिएको बताए । यो कार्यका लागि नेपाल र भारतको सिमानामा पर्ने सिरहामा डाटा स्टेसन स्थापना गरिएको थियो । त्यस्तै सगरमाथाको चुचुरो देखिने नेपालका विभिन्न १२ वटा अग्ला विन्दुमा त्रिकोणमितीय आधारहरू पनि स्थापना गरिएको थियो । यो कार्य सकिएसँगै भूमि व्यवस्था मन्त्रालयका सरकारी अधिकारीहरूले अब उच्च हिमाली भेगको सामाजिक तथा पर्यावरणीय विकासमा नेपालसहित विश्वको ध्यान आकर्षित गर्दै नयाँ कार्यक्रम लागू गर्नुपर्ने भनेका छन् ।भूगर्भशास्त्री र वैज्ञानिकले २०७२ को भूकम्पले सगरमाथा क्षेत्रमा पारेको प्रभावबारे चासो राखेका थिए । सगरमाथाको उचाइ बढेको समाचार अन्तर्राष्ट्रिय सञ्चारमाध्यमले महत्त्वका साथ प्रकाशन प्रसारण गरेका छन् । नेसनल जियोग्राफिक डट कमले सगरमाथाको उचाइ अब दुई फिटभन्दा बढी बढेको बताएको छ ।"
प्रधानाध्यापकको अपहरणपछि हत्या,उनका अनुसार घटनास्थलमा भाँचिएका दुईतीनवटा लट्ठी पनि फेला परेका छन् । घाँटी रेट्नुअघि श्रेष्ठलाई लट्ठीले हिर्काएको हुन सक्ने उनले बताए । मिक्लाजुङ क्षेत्रबाट विभिन्न समयमा सुरक्षा निकायले चन्द समूहका आधा दर्जनभन्दा बढी कार्यकर्तालाई पक्राउ गरेको छ । उनीहरूको पक्राउमा श्रेष्ठले सुराकी गरेको समूहको आरोप छ । श्रेष्ठ नेपाल शिक्षक संगठन मोरङका साधारण सदस्य हुन् ।प्रहरीले केही साताअघि त्यही क्षेत्रको उर्लाबारीबाट चन्द समूहका प्रदेश सेना प्रमुख भनिने नन्दबहादुर बोहरालाई पक्राउ गरेको थियो । उनी द्वन्द्वका बेला तत्कालीन माओवादी सेनाको प्रथम डिभिजनअन्तर्गतको छिन्ताङ स्मृति ब्रिगेडको कमान्डर थिए । बोहरा पक्राउ परेपछि उनका कार्यकर्ताले श्रेष्ठलाई पटकपटक धम्की दिएको स्रोतको दाबी छ ।चन्द समूहले जारी गरेको विज्ञप्तिमा श्रेष्ठले पार्टीविरुद्ध लामो समयदेखि सुराकी गर्दै आएको र चेतावनी दिँदा पनि नसच्चिएको उल्लेख गरेको छ । विज्ञप्तिमा गत कात्तिक १२ गते ब्युरो इन्चार्ज बसेको स्थानमा प्रहरी अपरेसन गराई काशीराम घिमिरे र विज्ञान राईलाई गिरफ्तार गराएको आरोप लगाएको छ । श्रेष्ठलाई सम्झाउन जाँदा हतियार लिएर आक्रमण गर्न आइलागेकाले प्रतिकारका क्रममा मृत्यु भएको चन्द समूहका मेचीकोसी ब्युरो इन्चार्ज प्रतापद्वारा हस्ताक्षरित विज्ञप्तिमा उल्लेख छ । हालको मिक्लाजुङ गाउँपालिका१ साबिकको सिंगो रमिते खोला गाविस हो । रमितेको सिमाना इलाम र धनकुटासँग जोडिएको छ । भौगोलिक बनावट र सुरक्षा निकायको उपस्थिति नजिकै नभएकाले मिक्लाजुङको माथिल्लो भाग रमिते क्षेत्रमा चन्द समूहको गतिविधि बढ्दो छ । रमितेमा सुरक्षाकर्मी करिब ३० किलोमिटर टाढा उर्लाबारीबाट पुग्नुपर्छ । आसपासमा सुरक्षा निकायको उपस्थिति नभएकाले मंगलबारको घटना भएको हुन सक्ने त्यस क्षेत्रका प्रदेश सांसद कुलप्रसाद लिम्बूको भनाइ छ । करिब ३० किलोमिटर टाढा विकट क्षेत्रमा रहेको रमितेमा प्रहरी बिट राख्न आफूहरूले पटकपटक गृह मन्त्रालय धाउँदा पनि सुनुवाइ नभएको उनले बताए ।रमितेमा सुरक्षा निकाय र सरकारको उपस्थिति नभएकै कारण चन्द समूहको गतिविधि हरेक दिन बढ्दै गएको एक जनप्रतिनिधिले बताए । उनीहरूले यस क्षेत्रका हरेक जनप्रतिनिधि र विकास निर्माणका ठेकेदारसँग चन्दा माग्ने र नदिए धम्की दिने गरेको उनको भनाइ छ । उनका अनुसार मिक्लाजुङ क्षेत्र चन्द समूहका कार्यकर्ताको सेल्टर नै बनेको छ ।चन्दका कार्यकर्ताले गत वर्ष माघमा रमितेमा तीन दिन सैन्य अभ्यास गरेको त्यस क्षेत्रका जनप्रतिनिधि बताउँछन् । उक्त अभ्यास सकिएलगत्तै शर्मा एन्ड भीमेश्वर निर्माण कम्पनीका तीनवटा एक्स्काभेटरमा उनीहरूले आगजनी गरेका थिए ।
४ महिनामै २७ सय फरार पक्राउ,"(काठमाडौं)  १७ वर्षको उमेरमा डकैती गरी फरार स्याङ्जाका ६४ वर्षीय लालबहादुर लाम्जाली ४७ वर्षपछि प्रहरी फन्दामा परे । स्याङ्जा प्रहरी प्रमुख एसपी होविन्द्र बोगटीका अनुसार लाम्जाली अपराध गरेर सुरुमा भारत पलायन भएका थिए, पछि कसुर पुरानो हुँदै गएपछि घर फर्किएर पुनः वैदेशिक रोजगारीका क्रममा साउदी अरब, मलेसियालगायत मुलुक पनि गएका थिए । स्याङ्जा प्रहरीले अदालतबाट दोषी ठहर भई फरार रहेका १ सय ११ जनालाई कात्तिक १९ मा पक्राउ गर्यो । यसअघि असोज ४ मा ४८ जना फरार अपराधीलाई पक्राउ गरेको थियो । यसैगरी, सप्तरी प्रहरीले पनि असोज ८ मा फरार १५ जना अपराधीलाई पक्राउ गरेको थियो । त्यसको झन्डै डेढ महिनापछि (कात्तिक २१) थप ४५ जना पक्राउ परे । उता, साउन १६ मा जिल्ला प्रहरी कार्यालय पाल्पा र मातहत इकाइले १४ जनालाई पक्राउ गरी फैसला कार्यान्वयनका लागि अदालतमा बुझाएको छ । यीबाहेक देशभरका अन्य जिल्ला प्रहरी कार्यालयले पनि विभिन्न कसुरमा अदालतबाट दोषी ठहर भई लुकीछिपी बस्दै आएका अपराधी पक्रन विशेष संयन्त्र खटाएका छन् ।प्रहरी प्रधान कार्यालयका अनुसार गत साउनदेखि कात्तिकसम्म देशभरबाट २ हजार ७ सय २६ जना फरार अपराधी पक्राउ परेका छन् । उनीहरूले समग्रमा १ हजार ५ सय ५३ वर्ष कैद र साढे ११ करोड रुपैयाँ बिगोजरिवाना असुलको सजाय पाएका थिए । गत आर्थिक वर्षमा देशभरबाट १ हजार ३ सय ७८ वर्ष कैद र ३८ करोड ९० लाख रुपैयाँ जरिवानाको सजाय पाएका २ हजार ३ सय ३२ जना फरार अपराधी पक्राउ परेका थिए । योभन्दा चालु आवको पहिलो ४ महिनामै फरार अपराधी पक्राउको संख्या बढी पुगेको हो । यसरी पक्राउ परेका कैदीले जरिवानाबापत बुझाउनुपर्ने रकमको २५ प्रतिशत प्रोत्साहनस्वरूप प्रहरीलाई उपलब्ध गराउने कानुनी व्यवस्था छ, जसअनुसार पछिल्लोपटक पक्राउ परेका व्यक्तिबाट असुल हुने जरिवानामध्ये करिब ३ करोड रुपैयाँ प्रहरीले पाउनेछन् ।कारागार व्यवस्थापन विभागका महानिर्देशक द्रोण पोखरेलले फरार अपराधी धमाधम पक्राउ पर्न थालेपछि कारागारमा कैदीबन्दीको चाप बढेकाले व्यवस्थापनमा चुनौती थपिएको बताए । यसै पनि भौतिक संरचना अपर्याप्त छ, जसका कारण पछिल्लोपटक बढेको चापका कारण कैदीबन्दीलाई कोचाकोच गरेर भए पनि व्यवस्थापन गर्नुपर्ने बाध्यता आयो, उनले भने ।साउनदेखि कात्तिकसम्म उपत्यकाबाट २७ जना, प्रदेश १ बाट १ सय २५, प्रदेश २ बाट २ सय ४८, वाग्मतीबाट २ सय २१, गण्डकीबाट १ हजार १ सय ८९, लुम्बिनीबाट ५ सय २१, कर्णालीबाट ३ सय ३१, सुदूरपश्चिमबाट ५५ र केन्द्रीय अनुसन्धान ब्युरो (सीआईबी) बाट ९ जना फरार अपराधीलाई पक्राउ गरी फैसला कार्यान्वयनका लागि पठाइएको छ । यसलाई मध्यनजर गरेर विभागले ७७ वटै जिल्लामा कारागार भवनको क्षमता बढाउन पहल थालेको महानिर्देशक पोखरेलले बताए । अहिले १४ हजार जनासम्मको क्षमता भएका विभिन्न कारागारमा २५ हजार जनाभन्दा बढी कैदीबन्दी राखिएको छ । नुवाकोट र बाँकेमा निर्माणाधीन कारागारको काम सम्पन्न भए कैदीबन्दी व्यवस्थापन गर्न सजिलो हुने उनले बताए । कैदीबन्दीको अवस्था र भौतिक संरचनालाई लिएर बारम्बार सरकारको आलोचना हुने गरे पनि विकल्पमा ध्यान पुग्न सकेको छैन ।प्रहरी प्रवक्ता एसएसपी वसन्तबहादुर कुँवर अदालतबाट भएका फैसला कार्यान्वयनलाई अभियानकै रूपमा अघि बढाउँदा धमाधम अपराधी पक्राउ पर्न थालेको बताए । कारागारमा बसेर कैद सजाय भुक्तान गर्नुपर्ने व्यक्ति समाजमा निर्बाध हिँडडुल गर्दा दण्डहीनता मौलाउने मात्र होइन, अपराधमा संलग्नबाट थप डरत्रासको स्थिति जीवितै रहन्छ, यसलाई समेत मध्यनजर गरेर फैसला कार्यान्वयनलाई कडाइसाथ तीव्रता दिइएको हो, प्रवक्ता कुँवरले कान्तिपुरसँग भने, यस्ता व्यक्ति कहीँकतै लुकेर बसेका छन् भने प्रहरीलाई खबर गर्न पनि आमनागरिकमा हाम्रो आग्रह र अनुरोध छ ।प्रदेश २ का प्रहरी प्रमुख डीआईजी धीरजप्रताप सिंहले जिल्ला र प्रदेश प्रहरीबाट फैसला कार्यान्वयनका लागि अदालतको तहसिल शाखासँग समन्वय गरी फरार अपराधी पक्राउलाई अभियानकै रूपमा अघि बढाइएको बताए । फरार अपराधी पक्राउ गर्न मातहतका प्रत्येक जिल्ला प्रहरी कार्यालयमा विशेष संयन्त्र नै बनाएका छौं, यसमा नागरिक तहबाट पनि यस्ता व्यक्ति पक्राउ गर्न सहयोग आवश्यक छ, उनले भने, अपराधी समाजमा लुकेर बस्दा त्यसबाट अर्को अपराध निम्तिने जोखिम रहन्छ, यसप्रति सबै सचेत रहनुपर्छ ।"
फेरि जोडिँदै विवेकशीलसाझा,"(काठमाडौं)  साझा धारणा भएकाहरू एकै ठाउँमा रहेर वैकल्पिक राजनीतिक शक्ति बन्ने भन्दै विवेकशील नेपाली दल र साझा पार्टीले बुधबार पुनः एकीकरण गर्ने भएका छन् । यसअघि एकीकरण गरेको १७ महिनामा दुवै दल विभाजित भएका थिए । विगतमा भएका कमजोरीप्रति क्षमायाचना गर्दै सुसंस्कृत राजनीतिक मूल्य मान्यतामा आधारित भई आन्तरिक लोकतन्त्रको अभ्यास गर्ने दाबीसहित यी दुई दलले फेरि एकता गर्न लागेका हुन् । एकीकरणपछि पार्टीको नाम विवेकशील साझा प्रस्ताव गरिएको छ । नयाँ पार्टीमा महाधिवेशन नहुन्जेल मूल नेतृत्वमा एक अध्यक्ष र एक संयोजक रहनेछन् । साझा पार्टीका अध्यक्ष रवीन्द्र मिश्रलाई अध्यक्ष र विवेकशीलका अध्यक्ष मिलन पाण्डे संयोजक रहनेछन् । कार्यकारी अधिकार दुवैलाई हुनेछ । वरीयतामा भने मिश्र पहिलो र पाण्डे दोस्रो हुने प्रस्ताव गरिएको छ । एकीकरणपछि दुवै पार्टीका ६५६५ जना रहने गरी १ सय ३० सदस्यीय केन्द्रीय समिति गठन हुनेछ । केन्द्रीय सचिवालय दुवै पार्टीबाट १३१३ जना रही २६ जनाको हुने प्रस्ताव छ । चुनाव चिह्न र झन्डा तराजु हुनेछ । यसअघि यो चिह्न साझा पार्टीले प्रयोग गर्दै आएको थियो ।केन्द्रीय समिति बैठकको आह्वान र एजेन्डा तय भने अध्यक्ष र संयोजकको सहमतिमा गरिनेछ । साझा पार्टीका प्रवक्ता शरदराज पाठकले यो एकीकरणले नेपाली राजनीतिमा नयाँ आशा सञ्चार गर्ने दाबी गरे । उनले सत्तापक्षले सरकार छ भन्ने अनुभूति जनतालाई दिन नसकेको र प्रतिपक्ष आफ्नो भूमिकाबाट चुकेको टिप्पणी गरे । परम्परागत राजनीतिक दलले मुलुकलाई गरिबी, भ्रष्टाचार र कुशासनको दुष्चक्रमा फसाएकाले अब त्यसलाई विवेकशील साझा पार्टीले तोड्ने दाबी उनले गरे । विगतमा भएका गल्ती सच्याएर वैकल्पिक राजनीतिक शक्ति बन्ने खालको योजना र कार्यक्रम तय गरिनेछ, पाठकले भने । विवेकशीलले गत चैत र साझाले गत असारमा एकीकरणका लागि वार्ता गर्ने निर्णय गरेका थिए । पार्टीको आन्तरिक लोकतन्त्रमा कमजोरी र समिति प्रणालीलाई बुझ्ने र सन्तुलनमा राख्ने विषयमा असमानताले विगतमा पार्टी विभाजन गराएको दुवै दलको निष्कर्ष छ । युवाले आफूलाई ऊर्जावान र योग्य सम्झने एवं अर्का थरीले आफूलाई अनुभवी, पाको र राजनीति बुझेको ठान्ने प्रवृत्ति विभाजनको अर्को कारण भएको वार्ता टोलीले तयार पारेको प्रस्तावमा उल्लेख छ । विवेकशीलबाट निर्देश सिलवालको संयोजनमा रञ्जु दर्शना र रमेश पौडेल तथा साझाबाट समीक्षा बाँस्कोटा संयोजक एवं किरण श्रेष्ठ र केशव दाहाल सदस्य रहेको वार्ता संयोजन समिति गठन गरिएको थियो । उक्त समितिले तयार गरेको प्रस्तावका आधारमा भएको छलफलपछि एकीकरण गर्ने सहमति भएको हो । नीतिगत र व्यावहारिक मतभेद रहेको भन्दै विवेकशील पार्टीका उपाध्यक्ष अजिता राईसहित १३ जनाले एकीकरण प्रक्रियामा सहभागी नहुने बताएका छन् । विवेकशील र साझाबीचको राजनीतिक मुद्दा नटुंगिएको भन्दै उनीहरू एकता प्रक्रियामा सहभागी नभएका हुन् । उपाध्यक्ष राईले भनिन्, अहिले हामी जहाँ छौं, त्यहीँ रहन्छौं । पार्टीको आन्तरिक लोकतन्त्र, धर्म र संघीयताको विषयमा प्रस्ट हुनुपर्ने उल्लेख गर्दै उनले पार्टीलाई सबल बनाउनेतर्फ नेतृत्व नलागेको बताइन् । आफूहरूले एकीकरण गर्न किन हुँदैन भनेर बुझाउन नसकेको उनको भनाइ छ । विवेकशीलमा ३५ जनाको केन्द्रीय समिति छ । विवेकशील पार्टीका तत्कालीन अध्यक्ष उज्ज्वल थापाले जारी गरेको १८ पेजको आन्तरिक लोकतन्त्रसम्बन्धी विषयलाई बेवास्ता गरेको उनको धारणा छ । वैकल्पिक प्रजातान्त्रिक शक्तिका रूपमा स्थापित गराउने भन्दै पूर्वप्रधानमन्त्री बाबुराम भट्टराईले तत्कालीन माओवादी केन्द्रबाट अलग भएर चार वर्षअघि नयाँ शक्ति पार्टी खोलेका थिए । तर अहिले उनले आफ्नो पार्टीलाई संघीय समाजवादी र राष्ट्रिय जनता पार्टी (राजपा) सँग एकीकरण गराएका छन् । आफैंले नेतृत्व गरेको पार्टीलाई वैकल्पिक शक्ति बनाउने आधार तयार गर्न नसकेपछि उनी अन्य दलसँग एकीकरणको प्रक्रियामा जोडिएका हुन् । उनी अहिले तराई केन्द्रित दलहरूसहित बनेको जनता समाजवादी पार्टीलाई वैकल्पिक शक्तिका रूपमा विकास गर्ने बताउँछन् । गत संसदीय निर्वाचनमा कांग्रेससँग मिलेर संघीय संसद्मा नयाँ शक्तिका तर्फबाट भट्टराई आफैं निर्वाचित भएका थिए । पूर्वपञ्चहरूको बाहुल्य रहेको राष्ट्रिय प्रजातन्त्र पार्टीले विभिन्न नाममा जुट्दै, फुट्दै गरेर आफूलाई वैकल्पिक शक्तिका रूपमा विकास गर्ने दाबी गर्दै आएको छ । तर नेकपा र कांग्रेसको विकल्पका रूपमा जनतालाई सन्देश दिन सकेको छैन । यस्तो मेसोमा विवेकशील र साझा पनि वैकल्पिक शक्ति निर्माणको दाबी गर्दै राजनीतिक मैदानमा फुट्दै, जुट्दै गरिरहेका छन् । पछिल्लो पटक कास्कीमा भएको संघीय संसद्को उपनिर्वाचनमा साझा पार्टीकी उम्मेदवार रजनी केसी र विवेकशीलकी जमुना शर्माको मत जोड्दा एक हजार नाघेन । संघीय संसद्को निर्वाचनमा वाग्मती प्रदेशसभामा दुवै पार्टीले तीन सिट जितेका थिए । विवेकशील साझा वाग्मती प्रदेश संसदीय दलका नेता रमेश पौडेल विगतमा निर्वाचनमा आएको मत परिणामले पनि दुवै पार्टी एकीकरण हुन आवश्यक देखिएको बताए । उनले भने, कास्कीको उपनिर्वाचन पनि एउटा उदाहरण हो । मुख्यतः आन्तरिक खिचातानीकै कारण पार्टी फुट्ने गरेका उदाहरण धेरै छन् । विवेकशील नेपाली दल तथा साझा पार्टीले दोस्रो पटक एकीकरण गरेर आफूलाई फेरि वैकल्पिक शक्तिका रूपमा विकास गराउने घोषणा गरेका छन् । यसअघि पनि दुवै दलले आफू नै वैकल्पिक शक्तिका रूपमा उदय हुने घोषणा गरेका थिए । तर एकीकरण भएको १७ महिनामै विभाजन भयो । साझा पार्टीकी वार्ता समिति संयोजक समीक्षा बाँस्कोटा विगतमा भएको कमजोरी हटाएर अघि बढ्दा जनविश्वास प्राप्त गर्न सकिने बताउँछिन् । खासगरी पछिल्लो समय गणतन्त्रविरुद्ध सडकमा नारा लागेको, सरकार र प्रतिपक्षले जनताको पक्षमा काम गर्न नसकेको अवस्थामा वैकल्पिक लोकतान्त्रिक शक्तिको खाँचो महसुस भएको तर्क उनको छ । तेस्रो ठूलो वैकल्पिक शक्तिको आवश्यकता अपरिहार्य छ, उनले भनिन् । राजनीतिक विश्लेषक श्याम श्रेष्ठ विश्वासिलो नेतृत्व र सही एजेन्डा भए वैकल्पिक राजनीतिक शक्ति स्थापित हुने धारणा राख्छन् । विचार र कार्यक्रम जनताको चाहनाअनुसार मिल्नुपर्ने उनले बताए । भारतको भारतीय जनता पार्टी छोटो समयमा स्थापित भएको उदाहरण दिँदै उनले भने, नेतृत्वको भनाइ र जीवनशैली नमिलेसम्म जनताले विश्वास गर्दैनन् । राजनीतिक मामिलालाई नजिकबाट नियाल्ने संविधानविद् विपिन अधिकारी एजेन्डाभन्दा पनि राजनीति वर्चस्वका लागि हुने एकता र विग्रहले वैकल्पिक शक्ति बन्न नसक्ने बताउँछन् । कसैलाई भाग पुगेन भने अवसरका लागि गठन र विग्रह हुने परम्पराले नयाँ राजनीतिक शक्ति स्थापित हुन सक्दैन, उनले भने, मधेस केन्द्रित पार्टीलाई उदाहरणका रूपमा लिन सकिन्छ ।"
कोरोना खोपको गृहकार्य बेलैमा होस्,"काठमाडौं (कास) समाजका अगुवा र विज्ञहरूले कोभिड१९ को खोप छनोट र आयातदेखि वितरणको प्राथमिकता निर्धारणसम्ममा पारदर्शी विधि र प्रक्रिया अपनाउन तथा त्यसका लागि समयमै उचित गृहकार्य गर्न आग्रह गरेका छन् । प्राज्ञिक, कानुनी, प्रशासनिक तथा मानवअधिकार क्षेत्रका १० जना विज्ञले विज्ञप्ति जारी गर्दै भनेका छन्, नेपालले आफैं भ्याक्सिन विकास नगरेकाले हामीकहाँ खरिद, आयात र वितरणको विषय अहिले महत्त्वपूर्ण बनेको छ । राज्यका लागि ठूलो आर्थिक र व्यवस्थापकीय भार पर्ने यो काम सामयिक, चुस्त र प्रभावकारी हुन सके हामीले पनि छिट्टै यो महामारीको संकटबाट पार पाउन सक्ने छौं । विज्ञप्तिमा पूर्वप्रधानन्यायाधीश सुशीला कार्की, पूर्वउपकुलपति सुरेशराज शर्मा तथा केदारभक्त माथेमा, पूर्वसचिव बिमल कोइराला तथा विद्याधर मल्लिक, पूर्वराजदूत नोवलकिशोर राई, मानवअधिकारकर्मी मोहना अन्सारीका साथै अनुराधा कोइराला, रमेश खरेल र महेशकुमार उपाध्यायले हस्ताक्षर गरेका छन् ।"
कक्षा १० सम्मको ईक्लास नेपाल एप,"काठमाडौं (कास) शिक्षा तथा मानव स्रोत विकास केन्द्रले कक्षा १ देखि १० को पाठ्यक्रम र पाठ्यपुस्तकमा आधारित ईक्लास नेपाल एप बनाएको छ । शिक्षा, विज्ञान तथा प्रविधिमन्त्री गिरिराजमणि पोखरेलले मंगलबार उक्त एप भर्चुअल माध्यमबाट सार्वजनिक गरेका हुन् । सामान्य मोबाइलमा विद्यार्थी र शिक्षकले आफ्नो सामान्य विवरण र नम्बर दर्ता गरेपछि एपमा प्रवेश पाउनेछन् ।एपमा विद्यार्थीको सिकाइ सहज बनाउने उद्देश्यसहित स्वीकृत पाठ्यक्रम, शिक्षक निर्देशिका र यसअघि निर्मित सिकाइ सामग्रीहरू समेटिएका छन् । भौतिक कक्षा सञ्चालन नहुँदाको अवस्थामा यी सामग्रीको उपयोग गरी विद्यार्थीको सिकाइ प्रक्रिया निरन्तर राख्न मद्दत पुग्ने ठानिएको छ । कोभिडको महाविपत्तिलाई सम्बोधन गर्न वैकल्पिक सिकाइका विभिन्न मोडेलहरू अपनाउँदै आइएका छन्, मन्त्री पोखरेलले भने, प्रविधिमा समान पहुँच बढाउनुका साथै विद्यार्थी, शिक्षक र अभिभावकलाई यी माध्यमबाट लाभान्वित तुल्याउने प्रयास भएको छ ।"
भारतीय सुरक्षाकर्मीद्वारा कल्भर्ट निर्माणमा रोक,"(परासी)  पश्चिम नवलपरासीको प्रतापपुर गाउँपालिका६ कठहवामा कल्भर्ट निर्माणमा भारतीय सुरक्षाकर्मीले अवरोध गरेका छन् । भारत उत्तर प्रदेशको महराजगन्ज जिल्लाको झुलनीपुरमा रहेको भारतीय अर्धसैनिक एसएसबी कार्यालयले कल्भर्ट निर्माण रोकेको हो । हुलाकी सडक विस्तारका क्रममा दशगजानजिक निर्माण भइरहेको भन्दै उनीहरूले सोमबारबाट काममा रोक लगाएका हुन् । ठेकेदार कम्पनी कन्टेक प्रालिका प्रतिनिधि दीपक थापाले यसअघि सडक विस्तारका क्रममा भारतीय पक्षसँग सहकार्य गरेर अगाडि बढाएको भए पनि अहिले अवरोध गरिएको बताए । काम सुरु गर्दा भारतीय पक्षसँग सहकार्य गरेर अगाडि बढाइएको हो, उनले भने, अहिले एसएसबीका सुरक्षा प्रमुख सरुवा भएर आएपछि विवाद खडा गरियो । भारतीय पक्षले काममा अवरोध गरेपछि प्रमुख जिल्ला अधिकारी सागरमणि पाठकसहित जिल्लाका सुरक्षा प्रमुखको टोलीले स्थलगत निरीक्षण गरेको छ । नापी विभागका अधिकारीसहितको टोलीले नापनक्सा गरेपछि मात्र यकिन गरेर भन्न सकिन्छ, प्रजिअ पाठकले भने, दुवै देशका अधिकारीको समन्वयमा काम अगाडि बढ्ने वातावरण मिलाइनेछ ।भारतीय सीमावर्ती कठहवादेखि उत्तरतर्फ १० किलोमिटर सडक निर्माण भइरहेको छ । २२ करोडमा ठेक्का पाएको ठेकेदार कम्पनी कन्टेक प्रालि काठमाडौंले सातवटा कल्भर्टसहित १० किलोमिटर सडक निर्माणको काम भारतीय सिमानाबाट सुरु गरेको छ । भारतीय पक्षले दशगजा क्षेत्रमा निर्माण कार्य गर्न लागेको भन्दै सच्याउन आग्रह गरेको बताएका छन् । २०३७ सालमा निर्माण गरिएको अस्थायी प्रकृतिको कल्भर्टमा अहिले पक्की निर्माण गर्न खोज्दा भारतीय पक्षले काम रोक्न नमिल्ने तत्कालीन संविधानसभा सदस्य तथा प्रतापपुरका स्थानीय देवकरण जयसवालले बताए । ४० वर्षपहिले बनेको संरचना निर्माणमा भारतीय पक्षले काम रोक्नु दादागिरी हो, उनले भने, हाम्रो भूमिमा काम गर्न भारतीय पक्षले रोक्दासमेत सरकार चुप बसेको छ । तत्काल निर्माण कार्य अगाडि बढाउनुपर्छ ।"
सीसीटीभीले भेटियो ७ लाख ४० हजार,"नेपालगन्ज (कास) भारतमा काम गरी घर फर्किएका दाङको घोराही५ धर्नाका ५४ वर्षीय दत्तबहादुर नाथको ७ लाख ४० हजार रुपैयाँ रहेको झोला सीसीटीभी फुटेजको मद्दतले भेटिएको छ । उनी सोमबार जमुनाहा नाका हुँदै नेपालगन्ज आएका थिए । पुष्पलाल चोकबाट कारकाँदो चोकसम्म जाने क्रममा पैसा रहेको झोला अटोरिक्सामा छुटेको थियो । आत्तिएर जिल्ला प्रहरी कार्यालय बाँकेमा पुगे । सडकका पोलहरूमा राखिएका सीसीटीभी क्यामराको फुटेजका दृश्य हेरेर प्रहरीले अटोरिक्सा पत्ता लाग्यो । वर्षौंदेखि इन्डियामा खाइनखाई काम गरेर कमाएको पैसा हराएपछि रोएँ । अहिले त खुसीको सीमा छैन, नाथले भने, पसिना बगाएर कमाएको पैसा प्रहरीको मद्दतले फर्कियो ।प्रहरीले नेपालगन्ज१४ का देशराज बर्माले चलाउने भे१ह ५०१९ नम्बरको अटोरिक्सामा नाथको झोला छुटेको पत्ता लगाएपछि फोन गरेर उनलाई बोलायो । बर्माले यात्रुको झोला आफ्नो रिक्सामा छुटेको प्रहरीको फोन आएपछि मात्रै थाहा पाएको बताएका छन् । यसअघि मंसिर १५ मा त्यसैगरी बाँके बैजनाथ३ की राधिका विकको बनियाभार जाने क्रममा ४ लाख रुपैयाँ रहेको झोला भेटिएको थियो । सीसीटीभी क्यामराको सहायताले हराएको रकम फेला परेको हो । बाँके प्रहरी प्रमुख एसपी ओम रानाले नयाँ प्रविधिको सहयोगमा हराएको रकम फेला परेको बताए । सीसीटीभी नभएको भए हराएको पैसा यसरी नभेटिन सक्थ्यो । तर क्यामराको सहयोगले भने भेटाउन सफल भएका छौं, उनले भने, बाँके प्रहरी नयाँ प्रविधिसँग जोडिँदै गएको छ । अझै नयाँनयाँ प्रविधिद्वारा अपराध अनुसन्धान गर्ने सोच छ ।"
साउदीमा १५ सय नेपाली अलपत्र,"(काठमाडौं)बहिर्गमन भिसा नपाएका १५ सय नेपाली श्रमिक घर फर्कन नपाएर साउदी अरबमा अलपत्र परेका छन् । विभिन्न कम्पनीमा कार्यरत ती श्रमिकमध्ये आधाजसो कम्पनीबाट भागेकाहरू हुन् । घर फर्कन नपाएकाहरूको उजुरी बढ्न थालेपछि एक्जिट (बहिर्गमन) भिसा व्यवस्थापन गर्न नेपाली दूतावासले साउदी अध्यागमनमा सूची पेस गरेको छ ।भिसा पाएपछि मात्र साउदी अरब छाड्न पाइने भएकाले रियादस्थित नेपाली दूतावासले घर फिर्न वञ्चितको नामावली संकलन गरी साउदी सरकारलाई बुझाएको हो । पछिल्लो तीन महिनायता दूतावासमा एक्जिट भिसा नपाएका श्रमिकहरूको उजुरी बढ्न थालेको छ । जसरी पहिले टिकट नपाएर स्वदेश फिर्न पाइएन भनेर उजुरी आउँथ्यो, त्यसरी नै अहिले एक्जिट भिसा पाइएन भनेर आउने गरेको छ, साउदीका लागि श्रम काउन्सेलर जीवन राईले कान्तिपुरसँग भने, दूतावासको धेरै समय एक्जिट भिसा दिलाउन सहजीकरण गर्नका लागि खर्च हुन थालेको छ ।यसरी भिसा पर्खिनेहरू एउटै कम्पनीमा कार्यरत भने होइनन् । आधाजसो कम्पनी छाडेर वैधानिक कागजातविहीन अवस्थामा छन् । एउटै कम्पनीमा काम गर्ने भएको भए समस्या हल गर्न सजिलो हुन्थ्यो । तर व्यक्तिव्यक्तिलाई सम्बोधन गर्नुपर्ने अवस्था छ, उनले भने, एउटै कम्पनीमा सय जना र एक जना हुँदा एक्जिट भिसा लगाउने समय उही हो ।करार अवधि समाप्त भएपछि साउदीमा रोजगारदाताले स्वतः श्रमिकलाई घर पठाउन एक्जिट भिसा लगाइदिनुपर्ने नियम छ । रोजगारदाताले भने आवासीय कार्ड (अकामा) नबनाइदिने र नवीकरण नगरी राख्ने भएकाले एक्जिट भिसाको सहजीकरण गरिदिनुपर्ने दायित्व दूतावासलाई आएको हो । आवासीय कार्डको म्याद भएसम्म रोजगारदाताको अनुमतिबिना साउदीको अधिकारीले पनि एक्जिट भिसा लगाइदिँदैनन् । कार्डको म्याद समाप्त भए वा नभएपछि एक्जिट भिसा लगाइदिँदा रोजगारदाताले जरिवाना बुझाउनुपर्छ । उनीहरूले जरिवाना बुझाउनुको साटो बरु श्रमिकलाई वैधानिक कागजातविहीन बनाएर राखिदिने गरेको भेटिन्छ, उनले भने ।दूतावासका अनुसार नयाँ श्रमिक ल्याउन नपाएपछि पुरानो श्रमिकलाई स्वदेश नपठाउनका लागि पनि एक्जिट भिसा लगाइदिने गरेको छैन । यो निकै ठूलो विषय बनेर आयो । करार अवधि समाप्त भएपछि आफ्नो घर फिर्छु भन्दा पनि सहजै जान पाएनन्, राईले भने, यो विषयलाई निकै महत्त्वसाथ हामीले अध्यागमनका अधिकारीसमक्ष राखिसकेका छौं । अध्यागमनले सकारात्मक रूपमा लिएको छ । कतिपय रोजगारदाता करार अवधि समाप्त भएपछि कामदारलाई दिनुपर्ने उपदानको खर्च जोगाउन पनि एक्जिट भिसा लगाइदिने दायित्वबाट भागेका छन् । जुन कम्पनीका लागि आएका हुन्, जसले भिसाविहीन अवस्थामा पनि त्यही कम्पनीमा काम गरिरहेका छन्, उनीहरूले उपदानको दाबी गर्ने अधिकार नै छ । कतिपयले उपदान नदिई र जानकारी नै नदिई घर पठाउने योजना बनाएको भेटिन्छ, राईले भने, कम्पनी छाडेर हिँडेका श्रमिकलाई भने घर जान पाए मात्रै हुन्छ । दूतावासले पछिल्लो पटक अध्यागमनमा पठाएको १५ सय जनाको सूचीमा आधाजसो कम्पनीबाट भागेका श्रमिकहरू छन् । जो रोजगारदाताले काम छाडेको भनेर अध्यागमनलाई सूचना दिएको छ भने मात्रै एक्जिट भिसा पाउने अवस्था रहन्छ । जसको रोजगारदाताले भागेको भनेर सूचना दिएको छैन वा चोरी मुद्दा लगाइदिएको छ भने अन्तिम छिनोफानो नभएसम्म स्वदेश फर्काउन सकिँदैन, उनले भने । एक्जिट भिसाको समस्या नै बढेको कारणले नेपाली दूतावासलाई मागपत्र प्रमाणीकरण गर्न बाधा पुगेको छ । एक्जिट भिसा नलगाइदिने कम्पनीलाई फेरि नयाँ श्रमिक ल्याउने कसरी अनुमति दिन सकिन्छ र ? उनले भने, पठाउने म्यानपावर कम्पनीले पनि सहजीकरण गरिदिए पो सहज हुन्थ्यो ।त्यही दुःख दोहोरिरहने भए किन मागपत्र प्रमाणीकरण गर्नु र ?"
लिंकनका शिक्षकलाई फेरि निःशुल्क भिसा,"काठमाडौं (कास) नेपालस्थित अमेरिकी दूतावासको जोडबलमा सरकारले काठमाडौंको रविभवनस्थित लिंकन स्कुलमा कार्यरत विदेशी शिक्षक र कर्मचारीलाई निःशुल्क भिसा सुविधा दिएको छ । मन्त्रिपरिषद्ले बिहीबार ६० जना विदेशीलाई १ वर्षका लागि निःशुल्क भिसा दिने निर्णय गरेको हो । मन्त्रिपरिषद्को निर्णय गृह मन्त्रालय हुँदै सोमबार बेलुका नै अध्यागमन विभागमा पुगेको छ । विभागले शुल्क लिएर मात्रै लिंकनका शिक्षक, कर्मचारी र उनीहरूका परिवारको भिसा नवीकरण गर्ने अडान लिएपछि अमेरिकी दूतावासका अधिकारी परराष्ट्र मन्त्रालय पुगेका थिए । त्यसपछि गृह, अर्थ, परराष्ट्र र शिक्षा मन्त्रालयमा समेत यस विषयमा छलफल भएको थियो । शिक्षा र गृह मन्त्रालय शुल्क लिएर मात्रै भिसा दिनुपर्ने पक्षमा थिए । तर अर्थ र परराष्ट्र मन्त्रालयका अधिकारी विगतदेखि नै निःशुल्क भएकाले यो वर्ष त्यही अभ्यासलाई निरन्तरता दिनुपर्ने पक्षमा उभिएका थिए । गएको साउनमा मात्रै गृहमन्त्री रामबहादुर थापाले कूटनीतिक र अफिसियल (सरकारी) बाहेकका सबै भिसा जारी गर्ने अधिकार अध्यागमन विभागको भएको र निःशुल्कबारे विभागको अनुमतिबाट मात्रै हुने निर्णय गराएका थिए । तर लिंकनबारे मन्त्रिपरिषद्ले परराष्ट्रमन्त्री प्रदीप ज्ञवालीको प्रस्तावमा नै निःशुल्कको निर्णय गरेको हो । निःशुल्कको निर्णय भएसँगै मंगलबारबाटै भिसा लिन लिंकनका कर्मचारी र शिक्षक अध्यागमन विभागमा आएको एक अधिकारीले बताए । लिंकन अमेरिकी पाठ्यक्रमअनुसार सन् १९५४ सालदेखि काठमाडौंमा सञ्चालित विदेशी शैक्षिक संस्था हो । यो स्कुलमा कूटनीतिक नियोगमा कार्यरत विदेशीका छोराछोरी अध्ययन गर्छन् । गैरपर्यटक भिसा शुल्कबापत यस स्कुलका एक जनाले प्रतिमहिना ७५ अमेरिकी डलर सम्म तिर्नुपर्छ । तर मन्त्रिपरिषद्को पछिल्लो निर्णयसँगै ६० लाख रुपैयाँभन्दा बढी नोक्सान भएको छ । ब्रिटिस स्कुलसहित अन्य विदेशी बोर्डबाट मान्यता लिएका शैक्षिक संस्थामा कार्यरतको हकमा भने शुल्क लिएर मात्रै भिसा दिइँदै आएको छ ।"
"कागजमा सिल, नाकामा भीड","(भैरहवाकपिलवस्तुनेपालगन्ज)  सरकारले कोरोना संक्रमण नियन्त्रणका लागि सीमानाका सिल गरेको छ तर नाकामा भने त्यसको आभास छैन । स्वास्थ्य सुरक्षा मापदण्डबिना नाकामा निर्बाध आउजाउ हुने गरेको पाइएको हो । रूपन्देहीको भैरहवासुनौली मूल नाकाभन्दा पूर्वको गल्लीबाट एक साताअघि हूलका हूल सर्वसाधारण आवतजावत गरिरहेका थिए । दुवै मुलुकका सुरक्षाकर्मीले केहीलाई सामान्य सोधपुछ गरेको देखियो तर रोकेको देखिएन । अहिले भारतमा लाग्ने हाटबजारमा किनमेल गर्नेका कारण नाकामा भीड देखिएको हो । यहाँको दशगजा नजिकै भारतको सुनौली बजारमा सातामा मंगलबार र शुक्रबार हाटबजार लाग्ने गर्छ । हाटमा दाल, तरकारीदेखि दैनिक उपभोग्य सामान, शृंगारका सामान, कृषि औजार, बीउबिरुवा, खेलौना र लत्ताकपडालगायत पाइन्छ । लकडाउनमा यो हाटबजार बन्द थियो । भारतमा लकडाउन हट्नासाथ फेरि सञ्चालन भएको हो । नेपालमा सार्वजनिक यातायातका साधन सञ्चालन भएपछि पनि सुनौलीमा गएर किनमेल गर्ने नेपालीको चाप दिनप्रतिदिन बढिरहेको छ । यसअघि औषधि उपचार र अति जरुरी काम परेका व्यक्ति मात्र कारण खुलाएर नाकाबाट आवतजावत गर्थे । रूपन्देहीका प्रमुख जिल्ला अधिकारी पीताम्बर घिमिरे मंसिर मसान्तसम्म सिमाना सिल रहेकाले नाकामा आवागमन रोकिएको र तस्करी हुन नपाएको दाबी गर्छन् । बेलहियाबाहेक अन्य नाकाबाट आउजाउको अनुमति छैन, उनले भने, मूल नाकाबाट आउजाउ गर्नेको पनि स्वास्थ्य जाँच र अभिलेख राख्ने गरिएको छ । मूल नाकाबाहेक अन्य स्थानबाट लुकीछिपी आवागमन भएको भए तत्कालै सुरक्षाकर्मीे परिचालन गरिने उनले जनाए । बेलहियामा नेपाली सेनाले स्थापना गरेको सहायता तथा स्वास्थ्य कक्ष साँझ ५ बजेपछि खाली रहन्छ । सर्वसाधारणको आवागमन भने रातिसम्मै हुन्छ । भारतबाट आउनेको स्वास्थ्य जाँचका लागि नगरपालिका र स्वास्थ्य कार्यालयले स्थापना गरिएका हेल्प डेस्क रित्ता देखिन्छन् ।लामो समयदेखि सिमाना बन्द रहँदा दैनिक घरगृहस्थी चलाउन गाह्रो भएको भन्दै स्थानीयले सिमाना खोल्न माग गर्न थालेको सशस्त्र प्र्रहरी बल नेपाल २७ नम्बर गण रूपन्देहीका प्रमुख सशस्त्र प्रहरी उपरीक्षक तेजकुमार पोखरेलले बताए । लामो समयसम्मको सिमाना बन्द गरिँदा चेली र बेटीको सम्बन्ध बिग्रिन थाल्यो भन्ने गुनासो आउन थालेको छ, उनले भने, मूल नाकाबाहेकका सीमावर्ती क्षेत्रबाट छिर्ने प्रयास हुने गरेका छन् । भारतबाट नेपाल आएकालाई लिन ट्याक्सीवालाहरू सिमानामै पुग्न थालेका छन् । मूल नाकाबाहेकका धकधही, लुम्बिनी र मर्चवार क्षेत्रका सिमानाबाट सहज रूपमा आवागमन भइरहेको छ । ती क्षेत्र हुँदै नेपालबाट केराउ, मरिच भारततर्फ तस्करी हुने गरेको छ भने भारतबाट आलु, प्याज, चिनी, लत्ताकपडाको अवैध आयात हुने गरेको छ । खुला आवतजावतप्यूठानको बांगेसालका तीन नेपाली गत शुक्रबार कपिलवस्तुको कृष्णनगर हुँदै सीमा पार गरेर भारतको बढनी पुगे । सीमामा सुरक्षाकर्मीले सोधपुछ गरेनन् । रोजगारीका लागि दिल्ली गएका उनीहरूसित भारतीय आधार कार्ड थिएन । जिल्लाकै गोरुसिंगेबाट आएका चार महिला पनि खाद्यान्न र लत्ताकपडा किन्न बढनी बजार पुगे । सामान खरिद गरेर उनीहरू पनि निर्बाध स्वदेश फर्किए ।गाडी आवतजावत गर्ने लिंक गेट र पुरानो भन्सार कार्यालय नजिक बढनी पुलिसचौकीबाट आवतजावत भइरहेको छ । दैनिक एक हजारभन्दा बढी आउजाउ गर्छन् । अहिले नेपाल भित्रिनेभन्दा बाहिरिने बढी छन् । बढनीबाट दैनिक दिल्ली, पन्जाब, चण्डीगढ, जालन्धर, चेन्नाई, मुम्बई र लखनउलगायत ठाउँमा बस सेवा सञ्चालन भइरहेको छ । ठूलासाना गरेर दैनिक १० भन्दा बढी बसले सेवा दिइरहेका छन्, जसका अधिकांश यात्रु नेपाली हुने गरेका छन् । भारतीय आधार कार्ड भएका नेपालीलाई सहजै छाडिन्छ । अन्य नेपालीका लागि भने प्रहरीलाई पैसा दिनुपर्छ । नेपालीलाई भारत प्रवेश गराउने काम कृष्णनगरका स्थानीय ट्राभल एजेन्सीले गर्छन् । उनीहरूले प्रतिव्यक्ति ५० देखि सय रुपैयाँ प्रहरीलाई दिएपछि छाड्ने गर्छन् । यताबाट जाँदा सुरुमा सशस्त्र र त्यसपछि नेपाल प्रहरीको चेक प्वाइन्ट छ । दुवै निकायलाई रकम नदिएसम्म जान दिँदैनन् ।बाँकेको जमुनाह नाका कागजमा मात्र सिल छ । नाका परिसरमा भारत आउजाउ गर्नेका कारण चहलपहल देखिन्छ । तरकारी किन्न अनि घुम्न जानेहरू निर्धक्क भारत पसिरहेका छन् । भारतमा रेल सञ्चालन गरिएपछि जमुनाह नाकाबाट स्वदेश आउने र जान खोज्ने नेपालीको चाप बढेको हो । प्रशासनले भारतबाट आउने नेपालीलाई प्रवेश दिइएको र सवारीसाधनलाई निषेध गरिएको बताएको छ तर केही समययता भारतसँग जोडिएका सीमानाकामा आवागमनको चाप बिस्तारै बढ्दै गएको छ ।"
किन बेवारिस पारिन्छन् नवजात शिशु ?,"(काठमाडौं)  महानगरीय प्रहरी वृत्त कालीमाटीका डीएसपी अपिलराज बोहरालाई कात्तिक १९ गतेको साँझ एउटा सूचना आयो । लगत्तै उनले काठमाडौं महानगरपालिका७ स्युचाटारस्थित ठूलो पर्खालको खुला चौरमा प्रहरी खटाए । अन्दाजी ७ बजेतिर प्रहरी पुग्दा कम्मलले बेरेको टोपीसहितको कपडामा नवजात शिशु फेला पर्यो । बेवारिस शिशु तीनचार दिनको रहेको अनुमान प्रहरीले गर्यो । शिशुलाई बालबालिका खोजतलास केन्द्रको जिम्मा लगाइएको छ ।यो घटनाको एक दिनअघि पनि महानगरीय प्रहरी वृत्त गौशालाले गल्लीमा फालिएको अवस्थामा नवजात शिशु फेला पारेको थियो । कात्तिक १८ गते राति ८ बजेतिर बत्तीसपुतलीको द्वारिका होटल छेवैको गल्लीमा कपडाको झोलाभित्र नवजात शिशु भेटियो । वृत्तका डीएसपी जितेन्द्रदेव बस्नेतले उक्त नवजात शिशु कसले त्यहाँ फाल्यो भन्ने विषयमा केही पत्तो लाग्न सकेको छैन । हामीले तत्काल बच्चालाई ओम अस्पतालमा उपचारका लागि पुर्यायौं, उनले भने, तीन दिनसम्म अस्पतालमा राख्दा कसैले बच्चामाथि हकदाबी गर्न नआएपछि बालबालिका खोजतलास केन्द्रमा बुझाइयो । केन्द्रले भने थप पालनपोषणका निम्ति शिशुलाई बाल मन्दिरमा जिम्मा लगाइदियो । बालबालिका खोजतलास केन्द्र स्रोतका अनुसार कोरोना संक्रमण सुरु भएपछिका पछिल्ला ९ महिनामा प्रहरीले काठमाडौं उपत्यकाका विभिन्न स्थानबाट चार नवजात शिशु र एक ८ महिनाकी बालिका बेवारिस अवस्थामा फेला पारेर केन्द्रलाई बुझाएको थियो । केन्द्रले तीमध्ये तीन नवजात शिशु र एक बालिकालाई बाल मन्दिरमा र अर्को एक नवजात शिशुलाई एक गैरसरकारी संस्थामा पालपोषणका निम्ति राखेको छ ।जन्मिनेबित्तिकैका शिशु परित्याग गर्ने विवशता कसरी आइपर्छ ? यसको यकिन उत्तर न प्रहरीसँग छ न त त्यस्ता शिशुको जिम्मा लिने बालबालिका खोजतलास केन्द्रसँग नै । गत साउन २४ गते काँडाघारीमा फेला परेको नवजात शिशु र त्यसपछि विकसित घटनाक्रमले किन नवजात शिशु मिल्काउने काम भइरहेको छ भन्ने प्रश्नको एउटा पाटो बुझ्न सघाउँछ । स्थानीयले प्रहरीलाई सूचना दिएपछि उक्त नवजात शिशुको उद्धार भयो । लगत्तै प्रहरीले स्थानीयले नै शिशु फालेको हुन सक्ने भन्दै सुत्केरी महिलाको खोजी सुरु गर्यो । शिशु भेटिएको स्थान नजिकै डेरा गरी बस्ने १५ वर्षीया किशोरीसमक्ष प्रहरी पुगेपछि भने शिशुको आमाको पहिचान खुल्यो । ज्यामी काम गर्ने आमा र मदिराका अम्मली बाबुकी छोरी ती किशोरीले एक युवाले आफूलाई मायाजालमा पारी बलात्कार गरेको बताइन् । बालबालिका खोजतलास केन्द्रको सूचनामा आएलगत्तै ती किशोरी, आमा र नवजात शिशुलाई एक गैरसरकारी संस्थाको सेल्टर हाउसमा राखियो । महानगरीय प्रहरी वृत्त बानेश्वरका अनुसार बाल करणीको आरोपमा पक्राउ परेका करिब २२ वर्षीय युवकमाथि मुद्दा चलाइएको छ ।महानगरीय प्रहरी वृत्त बौद्धले गोकर्णेश्वर४ को एक खेतमा असोज २९ गते सालनालसहितको शिशु फेला पारेको थियो । वृत्तका डीएसपी नवीन कार्कीका अनुसार शिशुको उद्धार गरेर आवश्यक उपचारपछि राष्ट्रिय बालअधिकार परिषद्सँगको समन्वयमा पालनपोषणका निम्ति माइती नेपालमा पुर्याइयो । गत साउन १३ मा कपनको आकाशेधारा नजिक चौरमा कार्टुनमा नवजात शिशु भेटिएको घटनाको अन्तर्य पनि अनिच्छुक गर्भाधारण र सन्तान जन्मेपछि आइपरेको असामान्य परिस्थितिसँग जोडिएको छ । केयर बालगृहकी सञ्चालिका पुष्पा अधिकारीले बेवारिस शिशु फेला परेको र आफूले पाल्न लगेको भन्दै युट्युबहरूमा झूटो अन्तर्वार्ता दिएको पोल त्यतिबेलै खुलेको थियो । नवजात शिशुको उद्धारमा खटिएका प्रहरी र बालबालिका खोजतलास केन्द्रका कर्मचारीहरू अनौपचारिक कुराकानीमा कोराना संक्रमणसँगै सुरु भएको बेरोजगारी र आर्थिक संकटसँग यस्ता घटनालाई जोडेर हेर्नुपर्ने बताउँछन् । असोज २० गते आरुबारीको एक डेराबाट उद्धार गरिएका ८ महिने र करिब ५ वर्षीया बालिकाको कथाले उक्त भनाइलाई बल पुर्याउँछ । आफ्नो घरमा डेरा गरी बस्ने अभिभावकले दुई सन्तानलाई डेरामै छाडेर भागेको सूचना घरधनीले फोनमार्फत महानगरीय प्रहरी वृत्त बौद्धमा दिएपछि यो घटना सार्वजनिक भएको थियो । ज्यामी काम गर्ने बाबुआमा मदिराको अम्मली रहेको सूचना पनि प्रहरीकहाँ पुगेको थियो । एक स्थानीयले लकडाउन सुरु भएपछि ज्यामी काम नपाएको र छोरीहरूलाई राम्ररी खुवाउन नसकेपछि उनीहरू भागेको हुन सक्ने बताए । राष्ट्रिय बालअधिकार परिषद्का कार्यकारी निर्देशक मिलनराज धरेल नवजात शिशु बेवारिस अवस्थामा भेटिनुका पछाडि दुई कारण हुन सक्ने बताउँछन् । कोरोना संक्रमण बढेसँगै देखिएको आर्थिक संकट र वैदेशिक रोजगारीबाट अनिच्छुक गर्भसहित नफर्किएकाको उचित व्यवस्थापन राज्यबाट नगरिँदा यस्ता घटना भएको उनको भनाइ छ । त्यसो त परिषद्ले अनिच्छुक गर्भ बोक्न बाध्य भएकाले सहारा नपाउने र नवजात सन्तान फ्याँक्ने क्रम बढ्न सक्ने भन्दै प्रहरीलाई पनि यस्ता घटना देखिनेबित्तिकै खबर गर्न अनुरोध गरेको थियो ।"
लैंगिक हिंसा र महिला जागरण,"लैंगिक हिंसाको चिन्ताजनक ग्राफ सम्पादकीय पढेपछि महिलामाथिको हिंसा अत्यासलाग्दो स्थितिमा पुगेको भान हुन्छ । बर्सेनि महिलाविरुद्धको हिंसा अन्त्यका लागि नोभेम्बर २५ देखि डिसेम्बर १० सम्म विश्वभरि १६ दिने अभियान सञ्चालन भइरहेको छ । नेपालमा भने यो कार्यक्रमले उल्लेख्य रूपमा परिवर्तन ल्याएको देखिँदैन । गत आर्थिक वर्षमा दैनिक ६ महिलामाथि बलात्कार भएको उजुरी पर्नु, औसत २ महिलामाथि बलात्कारको प्रयास हुनु, अधिकांश घटना सार्वजनिक नहुनुले स्थिति जटिल अवस्थामा रहेको देखाउँछ । त्यस्तै दैनिक दुईभन्दा बढी बहुविवाह, वर्षमा २४ जनामाथि लाग्ने बोक्सीको आरोप र सो अवधिमा ११ हजार ७ सय ३८ वटा घरेलु हिंसा भएको अत्यासलाग्दो अंकले हाम्रो सामाजिक अवस्था दयनीय भएको जनाउँछ । हाडनाताभित्रको करणी, बालिका, वृद्धामाथि बढ्दो बलात्कार र हत्याका घटनाले सन्त्रास झन् थपेको छ । यीबाहेक तेजाब आक्रमण, महिलामाथि गरिने विभेद, शारीरिक र मानसिक प्रताडना गनेर साध्यै छैन । यहाँनीर अबैध यौन सम्बन्ध, पैसा र हत्यासँग जोडिएको गोंगबु घटनाले छिटफुट रूपमा महिला पनि अपराधबाट अलग नभएको देखिन्छ, तथापि पुरुषपीडित महिलाको संख्या धेरै छ । नेपालमा महिलाको राजनीतिक नेतृत्व उल्लेख्य भएर पनि उनीहरू जुझारु नहुने, जालझेल गर्न नजान्ने हुँदा हिंसाविरुद्ध आक्रामक शैलीमा प्रस्तुत हुन सकेका छैनन् । यद्यपि शिक्षण, नर्सिङ, बैंकिङ, सञ्चार क्षेत्रमा उनीहरूको संलग्नता, लगाव, इमानदारी, विश्वसनीयता र अनुशासन अतुलनीय मान्नुपर्छ । पछिल्लो समय महिला प्रहरीहरूले देखाएको साहसको पनि यत्रतत्र चर्चा भइरहेको छ । उनीहरू दबाब, प्रभाव, प्रलोभनमा कमै पर्ने हुँदा प्रहरी संगठनभित्र केन्द्रदेखि जिल्लास्तरसम्म लैंगिक हिंसा नियन्त्रण गर्ने सम्पूर्ण जिम्मेवारी महिला प्रहरीलाई दिइयो भने समस्यामा कमी आउन सक्छ । चेतना अभिवृद्धि र महिला जागरणजस्ता कार्यक्रमलाई अभियानको रूपमा सञ्चालन गर्दा लैंगिक हिंसा न्यून हुँदै जानेछ । भुवनेश्वर शर्मा, चन्द्रागिरि२, काठमाडौंभ्रष्टतन्त्रको विकल्प राजतन्त्र होइनयतिखेर राजतन्त्र फर्काउनुपर्छ भन्ने नारा लागिरहेको छ । कोही सक्रिय राजतन्त्र त कोही संवैधानिक राजतन्त्र भन्दै छन् । दलहरूका धेरै राजा हुनभन्दा बरु एउटै राजा निको भन्नेहरूको संख्या बढ्न थालेको छ । उता दलका नेताहरू प्रजातन्त्र र भ्रष्टतन्त्रको विकल्प राजतन्त्र हुनै सक्दैन भन्दै राजतन्त्रको वकालत गर्नेहरूलाई मुठ्ठीभरका भनेर अपमानित गर्दै छन् । सडकका यस्तै आवाजलाई कसरी सम्बोधन गर्ने भनेर प्रधानमन्त्री केपी शर्मा ओलीले सर्वदलीय बैठकमा छलफल पनि गरे । नेकपाका नेता जनार्दन शर्माले यही विषयमा स्थायी कमिटीमा विशेष प्रस्ताव नै पेस गरेका छन् । जसरी बगैंचामा सबैथरीका फूलहरू फल्छन्, त्यसैगरी देशभित्र पनि सबैथरीका विचार र आस्थाहरू प्रकट हुन्छन् । प्रजातन्त्रको सुन्दर पक्ष हो, यो । कसैलाई अराष्ट्रिय तत्त्व, कसैलाई मुठ्ठीभर भन्दै विचार र आस्थामाथि दमन गर्नु वा निषेध गर्न खोज्नु प्रजातान्त्रिक चरित्र हुनै सक्दैन । शान्तिपूर्ण तरिकाले आन्दोलन गर्ने, जनतालाई आफ्नो कुरा बुझाउने र मतपत्रबाट सत्तामा पुग्छु भन्ने अभीष्ट लिनेहरूका गतिविधिलाई छुट दिनुपर्छ, प्रजातन्त्रमा । राजावादीहरूले आउँदो चुनाव जितेर संसद्को दुईतिहाइ मतबाट संविधान संशोधन गरी राजतन्त्र फर्काउँछौं भन्छन् भने त्यो गर्न पाउनुपर्छ ।के नेपालमा राजाको शासनको बेला विकास चौपटै भएको थियो ? के त्यो बेला अहिलेको जस्तो बोल्ने, लेख्ने स्वतन्त्रता थियो ? दरबार बलियो थियो कि जनता ? सिंहदरबार बलियो थियो कि राजदरबार ? दरबारलाई नरिझाएसम्म के कुनै ठूलो उद्योगव्यवसाय सम्भव थियो ? अनि राजाको छोरो देश चलाउन काबिल हुन्छ भन्ने के ग्यारेन्टी छ ? ज्ञानेन्द्र शाहका छोरा पारस जो सधैं नशा र लागूपदार्थमा मस्त हुन्छन्, त्यस्ताले देश चलाउने वा त्यस्तालाई राजा मान्न सकिन्छ ? ठण्डा दिमागले विचार गरौं । हामीले आमसर्वसाधारणबाट आफ्नौ प्रतिभाले खारिएर आएका जनताका छोरालाई शासन गर्न दिने प्रजातान्त्रिक व्यवस्था किन राम्रो नमान्ने ? सयौं वर्ष राजतन्त्रको दासत्वमा बाँधिरहने कि जनताको पक्षमा काम नगर्ने नेता वा दललाई ५ वर्षमै फालेर अर्को शासक चुन्न पाउने प्रजातान्त्रिक व्यवस्था अपनाउने ? केपी शर्मा ओली, पुष्पकमल दाहाल, वामदेव गौतम, विष्णु पौडेल, गोकुल बास्कोटाजस्ता केही नेताका कामका कारण जनतामा वितृष्णा जन्मेको छ । प्रजातन्त्रको विकल्प प्रजातन्त्रै हो, राजतन्त्र होइन । गोपाल देवकोटा, गोकर्णेश्वर८, काठमाडौं"
सगरमाथाको उचाइ बढेकोमा बधाई !,"नेपाल सरकारले कोरोना महामारीबीच देशको नयाँ नक्सा सार्वजनिक गर्यो, जुन विषय विवादित भएको थियो । मंगलबार दिउँसो चीनसँग सहमति गरी विश्वको उच्च शिखर सगरमाथाको उचाइ सार्वजनिक गर्यो । नेपाली प्राविधिक टोलीले शिखर आरोहण गरी पत्ता लगाएको नयाँ उचाइले नेपालीहरू दंग नपर्ने कुरै भएन । कम से कम सरकारले नागरिकप्रतिको आफ्नो कर्तव्यलाई प्राथमिकतामा नराखे पनि देशको सिमाना र उचाइलाई त ध्यान दिएको छ । यसैमा खुसी मान्नुपर्छ । देशमा महँगी, भ्रष्टाचार, अनियमितता, अशान्ति, रोगव्याधि, अस्थिर राजनीति, अस्थिर जनजीवन, असुरक्षा, गरिबी आदि सबैमा भाउ बढिरहेका बेला सगरमाथाको उचाइ बढेकोमा देशवासीलाई बधाई छ । ८६ सेन्टिमिटर अग्लिएर ८८४८८७ मिटर अग्लो भएको सगरमाथाप्रति हामीलाई गर्व छ ! केपी अधिकारी, भैंसेपाटी, ललितपुर"
पौडेलले ढिलो बुझे,"रामचन्द्र पौडेलको अन्तर्वार्ता राजावादीहरू हौसिनुमा कांग्रेसकै पनि दोष छ का विचारहरू सान्दर्भिक छन् । नेता पौडेलले कांग्रेस कमजोर भएकाले राजावादी हौसिए भन्ने कुरा ढिलो गरी महसुस गरे । राजतन्त्र विस्थापित गरेर गणतन्त्र स्थापित गर्ने प्रक्रियामा कांग्रेस सुरुको चरणदेखि नै सहभागी थियो । तत्कालीन सभापति गिरिजाप्रसाद कोइरालाले २०६२६३ सालको जनआन्दोलनको नेतृत्व गरेका थिए । त्यसपछि पनि कांग्रेसकै नेतृत्वमा लोकतान्त्रिक संविधान जारी भयो । गणतन्त्र, संघीयता, धर्मनिरपेक्षतालगायत अन्य परिवर्तनका मुद्दालाई यही संविधानले वैधानिकता दियो । अहिले राजावादीको भीड बढिरहँदा यस संविधानका अग्रगामी मुद्दाको स्वामित्व लिने दल वा नेता देखा परेका छैनन् । तत्कालीन माओवादी र एमालेले पनि यो मुद्दालाई स्थापित गर्न निकै भूमिका खेलेका थिए । अहिले यी दुई पार्टी मिलेर बनेको विशाल नेकपाको सरकार छ । तर, यस पार्टी र सरकारको नेतृत्व अनुदार र राष्ट्रिवादी छवि भएका नेता केपी ओली शर्माको हातमा छ । उनको तीनवर्षे शासनकालको अधिक समय संघीयता कार्यान्वयनको पक्षलाई कमजोर बनाउनमा खर्च भयो । राजावादी हौसिनुको पछाडिको कारण पनि यही हो । कम्युनिस्ट खेमाभित्रको अनुदार शक्ति बलियो भएकाले राजावादी सडकमा आएका हुन् । त्यसैले विगतका परिवर्तनको स्वामित्व लिने शक्ति अगाडि आउनुपर्छ । नारायण गौतम, वानेश्वर, काठमाडौं"
हुतीहाराहरूको कथा,"१ कांग्रेसले २०७४ सालमा शिक्षाको आयोग बनायो तर त्यो आयोगको अवधि नसकिँंदै कांग्रेस सरकारको अवधि सकियो । अन्तिम अवस्थामा पुगेको प्रतिवेदन हामी सार्वजनिक गर्छौं भनेर कांग्रेसले भन्न सकेन ।२ २०७५ सालमा नेकपाको सरकारले अर्को आयोग बनायो र ध्वाँस दियो कि नेपालको शिक्षा व्यवस्थालाई मार्गनिर्देश गर्ने र शिक्षा ऐनमा पृष्ठपोषण प्राप्त गरेर उसको सरकारले शिक्षामा छलाङ मार्नेछ । त्यो पनि हात्ती आयो हात्ती आयो फुस्सामा परिणत भयो ।३ नेकपाको सरकारले नेकपा सम्बद्ध ८९ प्रतिशत र अन्य ११ प्रतिशत विज्ञको टोलीलाई आयोगको जिम्मा लगायो जसको अध्यक्ष स्वयम् नेकपाकै शिक्षामन्त्री थिए । तर पनि प्रतिवेदनले सुझाएका बाटोमा सरकार हिँड्न सकेन ।४ विडम्बना, आयोगको प्रतिवेदन तयार भएर भव्य सार्वजनिकीकरण गर्ने शिक्षामन्त्रीको योजना प्रधानमन्त्रीले नै तुहाइदिए र सभागृहमा सार्वजनिकीकरण गर्ने भनेर बनाइएको योजना बालुवाटारको अँधेरो कोठेगोष्ठीमा गएर टुंगियो ।५ २०७५ साल माघ १ गते प्रधानमन्त्रीलाई औपचारिक समारोहका बीच बुझाइएको त्यो प्रतिवेदन त्यसै दिन सार्वजनिक भएको मान्न कर लाग्छ । किनभने नेकपाको बहुमत रहेको विज्ञ टोलीले नेकपाकै शिक्षामन्त्रीको अगुवाइमा नेकपाकै प्रधानमन्त्रीलाई बुझाइएको त्यो प्रतिवेदन सार्वजनिक भएन भन्ने कसरी ?६ उक्त प्रतिवेदनलाई विभिन्न सञ्चारमाध्यमले त्यसको पूरै अंश २०७५ माघ २ बाटै सार्वजनिक गरिसकेका हुन् र सार्वजनिक गर्ने भनेको नै सञ्चारमाध्यमले हो सरकारले त टोली गठन गरेर प्रतिवेदन बुझ्ने मात्रै हो । प्रतिवेदन नै नबुझेको भए यौटा कुरा ।७ आयोग गठन गरेर सुझाव लिने काम सरकारको हो तर त्यसलाई हुबहु लागू गर्नैपर्छ भनेर अडान लिनु विद्वान्को काम होइन । विद्वान्ले त सरकारले पत्याइदिएको काम गर्ने हो, राम्रा सुझाव दिने हो र लागू गराउन प्रयत्नरत रहने मात्रै हो ।८ अहिले त्यही आयोगका १३ जना सदस्यले दुईवटा गैरसरकारी संस्थालाई दबाबमा र प्रभावमा पारेर हामीले प्रतिवेदन सार्वजनिक गर्यौं भन्नु लाजको विषय होइन र ? यो त नेकपा सम्बद्ध सदस्यहरूले नेकपाकै सरकारविरुद्ध गरेको विद्रोहको यौटा उदाहरण मात्रै हो ।९ अब शिक्षा मन्त्रालयले ती दुई गैरसरकारी संस्थासँग सम्बन्धविच्छेद गर्ने रे । सक्छौ भने जुन जुन विद्वान्ले सरकारविरुद्ध विद्रोह गरे उनीहरूलाई कारबाही गर न, छ आँट ? यो कारबाही नारामै सीमित भएको दिन गैरसरकारी संस्थाकै भात खाएर हुर्केका मन्त्रालयका पदाधिकारीहरूको कस्तो हालत होला ? त्यो भने हेर्न बाँकी नै छ ।१० सञ्चारमाध्यमले सार्वजनिक गरिसकेको प्रतिवेदनलाई हामीले सार्वजनिक गर्यौं भनेर जस लिन खोज्ने केही विद्वान्ले शिक्षा मन्त्रालय र सरकारविरुद्ध जुन आगो ओकलेका छन्, कतै त्यही आगोभित्र उनीहरूको शंकास्पद भूमिका डढेर खरानीमा परिणत नहोस् । मनप्रसाद वाग्ले, मीनभवन, काठमाडौं"
राजनीतिक विकल्पको शून्यता,"भन्नेले त जहिले पनि भनी नै रहन्छन् राजनीति भनेकै समाजलाई विकल्प दिनका लागि हो । राणा शासनलाई बिदा गरेर देशमा प्रजातन्त्र स्थापना गर्ने विकल्प लिएर आएको नेपाली कांग्रेसदेखि अहिले औपचारिक रूपमै आफूलाई वैकल्पिक शक्ति भन्नेहरू सबै राजनीतिमा विकल्प दिन भनेर आएका हुन् । राजा महेन्द्र त्यही भन्दै आए, मालेएमाले त्यही भन्दै आएका थिए र माओवादी त त्यति बेलासम्म भएका सबैको अन्तिम विकल्प भनेर उदाएको र अस्ताएको धेरै भएकै छैन । माओवादी आन्दोलनकै नेताहरूले अझ अर्को नयाँ विकल्प भनेर आउनेसमेत कोसिस गरे । यो सबैले नपुगेर, तीन वर्षपहिले त अब लामो समयसम्मका लागि अर्को विकल्पको जरुरत नै छैन भनी एमाले र माओवादीले नेकपा नामको अहिलेको राष्ट्रिय तमासाको सिर्जना गरे ।आफूलाई एक मात्र राजनीतिक विकल्प भनेर दाबी गर्ने समूहहरूको संख्या सायद त्यस्तै देशमा बढी हुन्छ, जुन देशमा यथार्थमा एउटा पनि गतिलो विकल्प हुँदैन । अहिलेको नेपाल यस्तै राजनीतिक परिदृश्यको एउटा विडम्बनापूर्ण उदाहरण बनेको छ । त्यस्तो कसरी भन्नेबारे अब केही सन्दर्भसहित चर्चा गरौं । काठमाडौंसहित बाहिरका मुख्य सहरहरूमा हालैका दिनमा देखिँदै आएका राजावादीहरूको दक्षिणपन्थी प्रदर्शनले यो प्रश्नलाई पुनः सतहमा ल्याएको छ । एक त ती व्यक्तिहरू कसरी, कोबाट परिचालित भएका हुन् भन्ने प्रश्न छँदै छ । जब प्रदर्शनमा मान्छे आएको कुरा यथार्थ हो, के कुराले उनीहरूलाई त्यहाँ ल्याएको छ त भन्ने प्रश्न गहन हुन जान्छ । किनकि स्थायित्व र समृद्धिको वाचासहित चुनाव जितेको नेकपा आफ्नै (अपेक्षित) अन्तरविरोधका कारण आफैंबाट आन्तरिक रूपमा पराजित भइसकेको छ । कांग्रेसको हालको नेतृत्वले आफूलाई विकल्प दिने क्षमता बाँकी भएको प्रतिपक्षी भनेर आफैंले मानेको छैन, मनोवैज्ञानिक रूपमा । जुन समूहहरूले आफूलाई अबको विकल्प भनेर नयाँ राजनीतिक दलका रूपमा स्थापित हुने प्रयास गरेका छन्, जनताले किन तिनै पुराना असफल दलहरूलाई भोट दिन्छन् भनेर ती भित्रभित्र अबुझ जनतालाई गाली गरेर बसेका छन् ।नेपालको कुशासन, शासकीय अकर्मण्यता र दलीय यथास्थितिवादलाई चिर्न के हुनुपर्छ र के गरिनुपर्छ भनेर विगतका धेरै वर्षमा धेरै चर्चा गरिएका छन् । तसर्थ समस्या के हो भन्ने थाहा नभएको होइन । त्यसलाई कसरी सम्बोधन गरिनुपर्छ वा गर्न सकिन्छ भन्नेमा पनि नेपालका आफ्नै र बाँकी विश्वका प्रामाणिक अनुभव छन् । खास समस्या नै के भयो भने, समस्या के हो भन्ने थाहा छ तर त्यसलाई कसरी, कसले सम्बोधन गर्ने भन्नेमा नेपालको राजनीतिक समाज अहिले विकल्प दिन नसकेको स्थितिमा छ ।यो विडम्बना बुझ्नका लागि महिनौंदेखि सधैं फुटको चर्चामा रहेको नेकपाका बारेमा केही शब्द अर्पित गरौं । यदि यो पार्टी तत्कालका लागि फुटबाट जोगिएछ भने त्यो जोगाउनमा राष्ट्रपति कार्यालयदेखि उत्तरी शुभेच्छुक शक्ति केवल सहायक कारण हुन् । मूल कारण नेकपाकै नेताकार्यकर्ताहरूले सराप्ने दलाल पुँजीवाद हो । नेकपा एक हुँदा राज्यशक्ति र साधनका स्रोतमा यसरी पहुँच र कब्जा गर्न पाएका छन्, दुवैतिरका शीर्ष, उपशीर्ष र अरू सबै नेताहरूले कि, त्यो सबै गुम्ने डरले जति अकर्मण्यता थपिए पनि यथास्थितिलाई लम्ब्याउनुमै उनीहरूमध्ये धेरैको भलाइ छ । नेपालको वामपन्थी आन्दोलन जोगाउन न यो एकता त्यति बेला भएको थियो, न अहिले कायम राख्ने प्रयास त्यसका लागि हो । कुनै चीज आस्थाको स्तरमा सजाएपछि त्यहाँ प्रश्न गरिन्न । हो, त्यस्तो प्रश्न गर्ने क्षमता नै गुमाएका कार्यकर्ताले पत्याउने एउटा कुरा, तर पार्टी एकताको यथार्थ त्यही नै हो । अब, नेकपा जति नै अकर्मण्य र कुशासनको परिचय भए पनि यसलाई कसले, कसरी सुधार्ने ? अहिलेको स्थितिमा नेकपा नेपालको भरपर्दो र राम्रो राजनीतिक विकल्प बन्न सकेन भनेर त त्यहीँभित्रकै आस्तिकहरूले समेत भन्न थाले । तर पार्टी फुटे पनि, नफुटे पनि, गरिनुपर्ने मूल विषयको सम्बोधन नहुने पक्का छ । त्यो हो किन हाम्रा अहिलेका दलहरूले जनताका साधारण अपेक्षासम्म पूरा गर्न सक्दैनन् ? किन उल्टो उनीहरू थप भ्रष्टाचार र बेथितिका नाइके बन्छन् ? किन औसत जनताले दिनदिनै औंल्याउने बेथितिका सत्य उनीहरूका लागि असत्य लाग्छन् ?ठीक यही बेला, भएकामध्येबाट आस मारिएको स्थिति र फलानो कोही आएपछि केही हुन्थ्यो कि भनेर भविष्यमा आस गर्ने विकल्प पनि नदेखिएका बेला पूर्वराजाका समर्थकहरूले आफ्नो राजनीतिक स्पेस बढाउन पाइन्छ कि भनेर केही प्रयास गरेको हुन सक्छ । नेपाली समाज नयाँ आएको विकल्पलाई सजिलै स्विकार्न अझै तयार नभएको त होला, तर आम जनता त्यति साह्रो अबुझ पनि नहोलान् कि, उनीहरूले पूर्वराजा र तिनका समर्थकलाई कुनै विकल्पका रूपमा हेरून् । नेकपा, कांग्रेस, मधेसवादी लगायतका दल भ्रष्ट होलान्Ù जनताको अपेक्षाअनुसार काम गर्न नसकेकासहित सबै अरू बेथितिका कारक होलान्Ù तर सार्वजनिक स्मृतिमा अझै त यो विषय ताजा नै हुनुपर्छ चाहे त्यो पञ्चायतमा होस् वा पछिका राजाको प्रत्यक्ष शासनका बेला, तुलना गर्दा सबैभन्दा कुशासनका नायक राजावादीहरू नै थिए । त्यसमाथि, राजावादीलाई विकल्प ठान्नु भनेको दलीय विकल्पको मात्र कुरा होइनÙ त्यो भनेको त राजनीतिक स्वतन्त्रताको विकल्पमा पूर्ण दक्षिणपन्थी तानाशाहीतर्फको विकल्प हो जुन नेपाली समाजले पटकपटक अस्वीकार गरिसकेको छ । त्यसैले राजावादीको प्रदर्शन र त्यसमा देखिएको सहभागिता स्वयंमा चिन्ताको विषय होइन ।चिन्ता गर्नैपर्ने विषय के हो भने, नेतृत्वको कमजोर क्षमता, जनता र आलोचकका प्रश्नप्रति उसको असहिष्णुता र आफ्नो आन्तरिक शास्त्रीय कम्युनिस्ट कचिंगलले गर्दा नेकपा यति कमजोर भइसक्यो, राजावादीहरूले समेत आन्दोलन गर्न आउने नैतिक साहस बटुल्न थालिसके । हुन त यो कुरा पनि शास्त्रीयजस्तै भइसक्यो तर फेरि दोहोर्याऊँ ः जब कांग्रेस आफैंले आफूलाई अहिलेको विकल्प मानेको छैन, अरूले कसरी मानिदिनÙ तर पनि कांग्रेसको जुन आफ्नो परम्परागत सामाजिक जग छ, यदि लोकतन्त्रमाथि नै साँच्चैको खतरा देखिन थाल्यो भने त्यो आफैं जुरमुराउँछ । शेरबहादुर देउबा नब्युँझे पनि कांग्रेसपंक्ति ब्युँझन्छ भनी अपेक्षा गर्न सकिन्छ । शासकीय क्षमता र अरू विषयमा भनिएको हैन योÙ केवल राजावादीहरूको चहलपहलको सन्दर्भमा हो । यद्यपि बीपी कोइरालाका एक जैविक पुत्र (राजनीतिक विरासतको हिसाबमा भन्दा) को नेतृत्वमा कांग्रेस गयो भने त्यो नेतृत्वको प्रयास पुरातन कार्यसूचीमा जाने नै हुनेछ । कांग्रेसको बृहत् पार्टीपंक्तिले त्यसमा धेरै साथ नदेला भनेर अपेक्षासम्म गर्न सकिन्छ ।यसरी हेर्दा के प्रस्ट देखिन्छ भने, जसरी नेकपा फुट्नबाट जोगियो भने उसलाई जोगाउने त्यहाँभित्रका दलाल पुँजीवादीहरू हुनेछन्, त्यस्तै राजावादीका रूपमा प्रदर्शनमा आउनेहरू पनि आफ्नो भाग अरूले खोसे भन्नेहरू मात्र हुन् । उनीहरूका हातमा शासन गयो भने केकसो गर्लान् भनेर हेर्न केही बाँकी छैन । लोकतन्त्र र गणतन्त्रवादीहरू यस ऐतिहासिक संयोगप्रति कृतज्ञ हुनुपर्छ, पूर्वराजा ज्ञानेन्द्रको बुद्धिले कति भ्याउँछ सबैलाई थाहा छ । र, उनका समर्थक दल र समूहको ऐतिहासिक वैधता सबैका सामु अझै ताजा छ । तसर्थ, सचेत रहनु एउटा कुरा तर त्यो स्वयं धेरै अगाडि जान सक्ने विषय होइन । फेरि पनि, परिदृश्यलाई यसरी हेर्दा कहाँ पुगिन्छ भने, त्यसो भए के त ? यत्ति र यस्तै मात्रै नेतृत्व हो त नेपाली जनताले पाउने ? कहिले, के भएपछि यो दुश्चक्रबाट अर्को सकारात्मक अध्यायतर्फ पुग्न सकिन्छ ?दलहरूका नेतृत्वले मात्र होइन, कार्यकर्ताहरूले समेत आफू किन राजनीतिमा आएको थिएँ भन्ने अब भुलिसकेका छन् । उही दलाल पुँजीवादको हिस्सा बनेर आर्थिक फाइदा लिन, समाजमा प्रभुत्व देखाउन र शासन गर्ने माध्यमका लागि राजनीति गर्ने हो भन्ने स्थापित भएको छ । दलहरूले आफ्ना पहिलेका आन्दोलन र आदर्शलाई अब प्रतिनिधित्व गर्दैनन् । दलभित्र आफू सुध्रिनुपर्छ भन्ने कार्यसूची नै छैन । कार्यकर्ता स्वयं त्यही भ्रष्ट प्रणालीको संवाहक बनेका छन् । तिनीहरूबाट दलको शुद्धीकरणको दबाब आउला भनेर आस गर्ने ठाउँ छैन । जसको बोली अझै सुनिन्छ, नागरिक समाज र बौद्धिक तप्काका त्यस्ता धेरै व्यक्तित्व र समूह यी दललाई जति गरे पनि केही लाग्दैन भनी हार मानेर बसेको स्थिति छ ।जति नकारात्मक सुनिए पनि अहिलेको नेपालको यथार्थ के हो भने, हाम्रो राजनीति विकल्पशून्यताको स्थितिमा छ । डर के हो भने, निकटदेखि सुदूर भविष्यसम्म कुनै आस देखिएन भने समाज झन् बढी निराश हुने खतरा हुन्छ । त्यसले गर्दा दक्षिणपन्थी र अरू विभिन्न अतिवादी तत्त्वहरूप्रति केही झुकाव बढ्न पनि सक्छ । दलहरू यस्तै रहलान् वा योभन्दा पनि बढी बिग्रेलान् । तर निगरानी गर्नेहरूले हेर्न सक्ने एउटा ठाउँ संसद् हो । संसद्मा पनि दलहरूकै सांसद भए पनि निश्चित क्षेत्रमा दल सुधार्ने कानुन बनाउनेबारे छलफल सुरु भयो भने संसद्मा धेरै विरोध गर्न नैतिक रूपमा गाह्रो हुन्छ । अरू राष्ट्रिय संस्थाहरू कसरी बलियो बनाउने भनेर पनि संसद्बाट प्रयास हुन सक्छ । दलीय र अन्य भ्रष्टाचारका बारेमा त्यहीँबाट पहल हुन सक्छ । सत्तारूढ, विपक्षी वा अन्य साना दलका कुनै एक सांसदले पनि गतिलो मुद्दा र आवाज उठाए भने त्यसलाई समर्थन गरेर बौद्धिक जनमत बनाउन नागरिक समाज र मिडियालाई समेत सजिलो हुन्छ । सायद संसद्बाट गर्न सकिने अझै केही छ । के गर्ने, जति नै विकल्प नदेखिए पनि विकल्प नखोज्नुको त विकल्पै छैन !"
मिडियाचाहिँ नबदलिने ?,"कोरोनाले थिलथिल्याएका क्षेत्रहरूमध्ये एउटा हो मिडिया । कोरोना कहरसँगै मिडिया बजार संकुचित भयो । अन्यत्रझैं नेपालका मिडिया पनि यसबाट प्रभावित भए । थुप्रै पत्रकारले रोजगारी गुमाए । बजार खुम्चिँदै गए पनि यहाँ न्यु मिडिया खुल्ने क्रम बढेको छ ।न्यु मिडिया अर्थात् न्युज पोर्टल, ब्लग, पोडकास्ट, युट्युब, एप्सहरू, सामाजिक सञ्जाल आदिइत्यादि । सूचना प्रविधिको अभूतपूर्व विकाससँगै विश्वमै मिडिया क्षेत्रले नयाँ आयाम पक्डियो । नेपाल पनि त्यसको प्रवाहमा बग्नु अस्वाभाविक होइन । तर, एकातिर बजार संकुचित हुँदै जाने र स्थापित मिडियासमेत संकटमा पर्ने अनि अर्कातिर अपारदर्शी रूपमा न्यु मिडिया खुल्ने प्रवृत्ति बढ्नु विरोधाभासपूर्ण झैं लाग्छ । यो अवस्थाले एउटा वस्तुनिष्ठ बहसको माग गर्छ ।मुलुक संघीय लोकतान्त्रिक गणतन्त्रमा छ । प्रेस तथा अभिव्यक्ति स्वतन्त्रता यो व्यवस्थाको प्राण हो । मिडिया क्षेत्रको विकास र विस्तारका लागि यो राजनीतिक व्यवस्था अति अनुकूल छ । त्यस अर्थमा मिडियाहरू फैलनु सकारात्मक हो । तर, जुन रफ्तारमा मिडिया खुलिरहेका छन्, के त्यो नेपाली समाजका लागि आवश्यक छ ? के त्यसलाई हाम्रो बजारले धान्न सक्छ ? कसले, किन, कहाँ र कति लगानी मिडियामा गर्छ, त्यसको पारदर्शिता खोजीको विषय होइन ? नेपाली मिडियाको चरित्र, यसले दिने कन्टेन्ट प्रश्नको घेरोबाहिरै हो ?प्रश्न गर्नु मिडियाको मूलधर्म नै हो । यसकारण मिडियाले सरकारलाई प्रश्न गर्छ । सत्तारूढ दललाई औंला उठाउँछ । शीर्षनेताहरूले तल्लो स्तरमा झरेर एकअर्कालाई गालीगलौज गर्दा मर्यादा नाघेको भनेर चिन्ता गर्छ । प्रतिपक्षी दल कमजोर हुँदा कठघरामा उभ्याएर भूमिका निर्वाह गर्न नसकेको भन्दै खोइरो खन्छ । न्यायालय भ्रष्टाचार र सेटिङको अखडा भएकामा असन्तुष्टि जनाउँछ । प्रहरी, प्रशासन, नागरिक समाज, निजी क्षेत्र कोही मिडियाको नजरबाट बच्दैन । केही कमजोरी भेटे प्रहार गर्ने, तिनलाई लिक नछोड्न दबाब दिने काम मिडियाको हो ।तर मिडिया र मिडियाकर्मी आफैंले लिक छोडे प्रश्न कसले गर्ने ? त्यो पनि मिडियाकै दायित्व हो । नेपाली मिडियामा आफ्नाबारे निकै कम विमर्श गर्ने गरिन्छ । मिडियालक्षित बहसहरू बढ्नुपर्छÙ यसको चरित्र, प्रस्तुति, प्रवृत्तिमाथि छलफल बढाउनु आवश्यक छ भन्ने अभिप्रायबाट प्रेरित छ यो लेख ।नेपाली मिडियासँग जोडिएका प्रश्न र तिनका केही चरित्र यस्ता छन् ।१ संख्या थप्ने कि गुणस्तर ? ः सूचना विभाग र प्रेस काउन्सिलजस्ता नियमनकारी निकायका अनुसार, हाल नेपालमा ७,००० भन्दा बढी पत्रपत्रिका दर्ता छन् । तीमध्ये करिब ९५० नियमित प्रकाशित छन् । करिब ७५० रेडियो र २०० टेलिभिजनले इजाजत प्राप्त गरेका छन् । २,००० भन्दा बढी न्युज पोर्टल सूचीकृत छन् । सूचीकृत नभई सञ्चालितको संख्या योभन्दा बढी भएको अनुमान गरिन्छ । कुनै बेला ट्याब्लोयड साप्ताहिकको बाढी आएजस्तै गरी खुलेका छन्, न्युज पोर्टल ।नेपाली मिडिया क्षेत्र गुणस्तरीयता र व्यावसायिक अभिवृद्धिमा भन्दा संख्या थप्ने अभ्यासमा रमाएको छ । यसले विश्वसनीयता, कन्टेन्टको स्तर र पेसाप्रतिको आकर्षण भने घटाएको छ । खुल्ने र केही महिनामै बन्द हुने न्युज पोर्टलहरूले पेसागत भविष्य थप असुरक्षित बनाएका छन् । छिटो नाम र दाम कमाउने माध्यम बनाउन खोज्ने प्रवृत्ति यसमा जिम्मेवार छ । आलोचकहरूले त न्युज पोर्टललाई बार्गेनिङ डटकम को संज्ञा दिन थालेका छन् । न्युज पोर्टलको भीड कति बढ्न थालेको छ भने, एक पत्रकार एक अनलाइन को अवस्था देखिँदै छ । यो सुखद पक्ष होइन । यसले मिडियाको संस्थागत विकास, क्रेडिबिलिटी र गुणस्तर सबैमा असर गर्छ । निश्चय पनि प्रेस स्वतन्त्रताको उपभोग हुनुपर्छ । मिडिया खुल्नुपर्छ र फस्टाउनुपर्छ । तर त्यसको पाइला व्यावसायिकतातिर बढ्न सके मात्रै त्यो सार्थक हुनेछ ।२ पारदर्शिताको प्रश्न ः जिम्मेवारी, जवाफदेही र पारदर्शिता पत्रकारिताका मूल आधार हुन् । तर, अधिकांश मिडिया यी आधार पछ्याउन असफल छन् । अझ, च्याउझैं खुलेका न्युज पोर्टलहरूको लगानी खोतल्ने हो भने डरलाग्दो तस्बिर अगाडि आउन सक्छ । ती मिडियामा प्रत्यक्षपरोक्ष कतिपय नेता, व्यापारी, बिचौलियाको संलग्नता रहने गरेको जानकारहरू चर्चा गर्छन् । अनियमितता र भ्रष्टाचारको आरोपमा डामिएकाहरू लगानी गर्न अग्रसर हुनु मिडिया क्षेत्रका लागि सुखद पक्ष होइन । रातारात काठमाडौंमा महल ठड्याउन अग्रसर नेता र कर्मचारीझैं पत्रकारको एउटा पंक्ति पनि त्यस्तै दौडधुपमा देखिन्छ र जसरी पनि कमाउने ध्याउन्नमा छ । यो प्रवृत्तिको सोझो असर पेसागत छविमा परेको छ । यसले पस्कने कन्टेन्ट मा परेको छ । त्यसकारण लगानीसहित सबै खाले पारदर्शिता नेपाली मिडियाको यो बेलाको ठूलो चुनौती हो ।३ तल्लो तप्काको आवाज खोइ ? ः भनिन्छ, पत्रकारिता आवाजविहीनहरूको आवाज हो । तर, हाम्रो सन्दर्भमा यो भनाइको सार्थकता कति प्रमाणित भएको छ ? बहसको विषय हुन सक्छ । दलित भनेर हेपिएका, बोक्सीको आरोपमा हिंसामा परेका महिला, छुवाछुतको आरोपमा प्रताडित, छाउपडीको सिकार भएका जस्ता थुप्रै वर्ग र समुदायका आवाज मिडियामा नआएका होइनन् तर ती पर्याप्त छैनन् । विश्लेषकहरू आरोपित गर्छन् पत्रकारहरू भुइँमान्छेका सही प्रतिनिधि बन्न सकेनन्Ù सत्ता, दल, नेताको प्रशंसा वा आलोचनाकै वरिपरि केन्द्रित छन् । भुइँमान्छेका आवाजको प्रतिनिधि बन्दै सही र खोजमूलक सामग्री पस्किने अर्को चुनौती पनि मिडियासामु छ ।४ सिर्जनशीलताको कमी ः संख्यात्मक रूपमा जति बढी मिडिया हुन्छन्, त्यति नै बढी प्रतिस्पर्धा, प्रस्तुति र शैलीमा विविधता आउन सक्नुपर्थ्यो । तर मिडियाका सामग्री सबैतिर उस्तैउस्तै भेटिन्छन् । अझ न्युज पोर्टलहरूका खबर त दुरुस्तै हुन्छन् । पत्रकारिताभन्दा बढी पेस्टकारिता तिर उन्मुख छन्, न्युज पोर्टल । त्यसकारण न्यु मिडिया लाई सिर्जनशील बनाउन पेस्टकारिता को बढ्दो विसंगतिमाथि लगाम कस्नु जरुरी छ ।५ पत्रकार कि कार्यकर्ता ? ः पेसाप्रति तिर्खा भएको जनशक्ति बढाउन सके मात्रै पत्रकारिताको उचाइ र आदर्श बेग्लै स्थानमा पुग्छ । तर, हामीकहाँ व्यावसायिकतातिर अग्रसरभन्दा बढी पार्टी पत्रकार हरूको जमात ठूलो छ । पत्रकारिता कति व्यावसायिक हुन सकेको छ ? यो पनि बेग्लै बहसको विषय हुन सक्छ । हुन त साढे दुई दशकयता नेपाली पत्रकारिता व्यावसायिकतातिर उन्मुख छ, तर पत्रकारको परिचयपत्र बोकेको ठूलो हिस्सा अहिले पनि पार्टीभित्रै छ । नेपाल पत्रकार महासंघजस्तो सबै पत्रकारको छाता संगठनको नेतृत्वसमेत पार्टीका नेताबाटै अनुमोदित भएर चुनाव लड्छ । प्रेस काउन्सिललगायत पत्रकारसँग सरोकार राख्ने जति पनि संस्था छन्, ती निकायमा नियुक्ति पाउन पत्रकार भएर पुग्दैन, पार्टी पत्रकार नै हुनुपर्छ । पत्रकार महासंघको सूचीमा मात्रै १०,००० भन्दा बढी पत्रकार छन् तर तीमध्ये धेरै पेसागत क्षमता बढाउनेभन्दा कसरी नियुक्ति पाउने भन्ने ध्याउन्नमै हुन्छन् । पुरस्कार दिने तिनै, लिने तिनै, सरुवाबढुवा र ठेक्कापट्टाका बिचौलिया तिनै, नेताका सूचनासारथि तिनै । यो पत्रकारपंक्तिले सबै काम गर्छ, सिवाय पत्रकारिता ।पत्रकार सरोकार संस्थामा मात्रै होइन, सरकारमै सल्लाह दिनसमेत पार्टी पत्रकारहरू पोख्त छन् । प्रधानमन्त्रीदेखि स्थानीय सरकारका वडाध्यक्षसम्मले पत्रकारलाई विज्ञ र सल्लाहकारमा नियुक्ति दिने गरेका छन् । पत्रकारिताको अभिवृद्धिका लागि तिनले माखो नमारे पनि सायद सरकारनेतालाई सल्लाह दिएर ठूलै भरथेग गरेका होलान् । प्रधानमन्त्रीदेखि वडाध्यक्षसम्म पार्टी पत्रकारका सल्लाह ले लाभान्वित भए पनि पत्रकारिताले फाइदा लिन सकेको छैन । त्यसकारण पत्रकारिताको व्यावसायिक अभिवृद्धि र यसको सिर्जनशीलताको बाटामा पार्टी पत्रकार तगारा हुन् ।कुनै बखत थियो, पार्टीसँग जोडिएर पत्रकारिता नगरी धरै थिएन । पञ्चायती निरंकुशकालमा पत्रकारहरू पार्टीसँग सम्बन्धित रहेर पत्रकारिता अघि बढाउँथे । निरंकुशताविरुद्धको त्यो संघर्षलाई मिसन पत्रकारिता भनियो । त्यसको विशिष्ट योगदान छ, नेपाली राजनीतिमा । तर, प्रजातन्त्र हुँदै मुलुकमा गणतन्त्र आइसक्दा पनि पत्रकारले पार्टीको झन्डा बोक्नु उचित हो ? अझ धेरै पत्रकार पार्टीभन्दा पनि नेताविशेषको पिछलग्गू भएर पत्रकारिताका नाममा प्रोपगान्डा गर्नमै मस्त छन् । हिजोआज नेकपाभित्रको घरझगडामा नेता र गुटनिकट पत्रकारहरूले पक्षधरता पक्डिँदै गरेका भद्दा प्रस्तुति यस खाले प्रवृत्तिका पछिल्ला उदारहण हुन् ।मुलुकका ठूलठूला राजनीतिक परिवर्तनमा, राष्ट्रिय स्वार्थका मुद्दाहरूमा पत्रकार निरपेक्ष बस्न सक्दैन । २०४६ सालपछि पनि संविधानसभा, संघीयता, नयाँ संविधान, शान्ति प्रक्रियाजस्ता महत्त्वपूर्ण मुद्दाहरूमा नेपाली मिडियाको महत्त्वपूर्ण भूमिका रह्यो । राजनीतिक दलसँगै यी विषयहरूमा जनमत बनाउन नेपाली मिडियाले सकारात्मक भूमिका निर्वाह गर्यो । माओवादीको विद्रोहकालमा होस् वा पूर्वराजा ज्ञानेन्द्रले संकटकाल लगाउँदा, नेपाली प्रेस त्यसबाट प्रताडित भयो र त्यसविरुद्ध उभियो । प्रेस स्वतन्त्रता र राजनीतिक स्वतन्त्रताका लागि शाहीकाल, विद्रोहकालमा नेपाली मिडियाले ज्यानकै आहुति दियो । यो इतिहासले भन्छ नेपाली मिडियाको चरित्र लोकतान्त्रिक हो । प्रेस स्वतन्त्रता र राजनीतिक स्वतन्त्रतामा संकट आउँदा नेपाली मिडिया अग्रपंक्तिमा उभिन्छ पनि । तर, राजनीतिक स्वतन्त्रताको आन्दोलनको चरण सकिइसकेको यो बेला नेपाली मिडियाको भूमिका दल या नेताको पिछलग्गू होइन, नेपाली समाजको समुन्नतिका लागि हुनुपर्छ ।नेपालमा पत्रकारिताको इतिहास झन्डै सवा सय वर्ष पुरानो छ । पत्रकारिताका विज्ञहरू यसको इतिहास खोतल्दा १९०८ सालमा फर्कन्छन्, जति बेला जंगबहादुर राणाले बेलायतबाट गिद्धे प्रेस ल्याए । १९५० सालमा पहिलो नेपाली पत्रिका सुधासागर निस्कियो, बनारसबाट । त्यसको आठ वर्षपछि १९५८ सालमा गोर्खापत्र निस्किन थाल्यो । २००७ सालमा रेडियो नेपाल र २०४२ सालमा नेपाल टेलिभिजन सुरु भयो । लामो इतिहास भए पनि अहिलेको नेपाली पत्रकारिताको जग २०४६ सालपछि मात्रै बनेको हो । २०४६ सालअघि कि मिसन पत्रकारिता थियो कि सत्ताको भक्तिगान ।२०४६ सालको परिवर्तनपछि प्राप्त राजनीतिक स्वतन्त्रताको माहोलमा नेपाली मिडियाले फड्को नै मार्यो । मिडिया व्यावसायिकताको बाटामा अग्रसर भयो भने मिसन पत्रकारिता को पृष्ठभूमिबाट दीक्षितहरू पार्टी पत्रकार बने । अहिले मिडियामा नयाँ एक्टर थपिएका छन् । यो बृहत् हुँदै गएको छ । अनेक सामाजिक सञ्जाल छन्, जो जनमत निर्माण गर्ने नयाँ माध्यम बनेका छन् ।इन्टरनेटको विकाससँगै मिडिया विस्तारित हुँदै जाँदा यसको भूमिका झन् चुनौतीपूर्ण बन्दै गएको छ । मिडिया उद्योगका रूपमा अघि बढिरहँदा प्रश्न उठेको छ प्रधान प्राथमिकता नाफानोक्सान, लाभहानि आदि कि समाजप्रतिको जिम्मेवारीबोध ? राजनीतिक, व्यापारिक वा अर्को कुनै स्वार्थ समूहले हतियार का रूपमा मिडियालाई उपयोग गर्ने प्रवृत्ति बढ्दै जाँदा यो क्षेत्र मूल जिम्मेवारीबाट विमुख हुने जोखिम छ । त्यसमाथि राजनीतिले अझै स्थायित्व पाउन सकेको छैन । नयाँ संविधान बनेपछि संक्रमणकाल सकियो र मुलुक आर्थिक विकास र समृद्धिको चरणमा प्रवेश गर्यो भन्ने ठम्याइ राजनीतिक नेतृत्वबीचको द्वन्द्व, अक्षमता, सत्तामोहले गलत साबित गरेको छ । यो बेला मिडियाले हिजोभन्दा पनि महत्त्वपूर्ण भूमिका निर्वाह गर्नुपर्नेछ । प्रश्न गर्ने भूमिका । आफैंमाथि निर्मम प्रश्न गर्ने र शुद्धीकरण गर्दै व्यावसायिकताको बाटो मजबुत बनाउने अनि दल र नेतामाथि प्रश्न गर्ने । दल र नेताले संघर्षबाट लोकतन्त्र त ल्याए तर आफूलाई लोकतन्त्रीकरण गर्न सकेनन् । कोरोनाबाट तङ्गि्रँदै गरेको मिडियाले यहाँनेर जबर्जस्त भूमिका खेल्न सक्नुपर्छ । तर, त्यसका लागि पहिले आफ्नै चरित्र बदल्नु जरुरी छ ।"
सामाजिक परिवर्तनमा राजनीतिक दलहरू,"सामाजिक परिवर्तन र राजनीतिक दलहरूइतिहास साक्षी छ, कुनै पनि राष्ट्र निर्माण र सामाजिक परिवर्तनमा हिंसा एउटा प्रभावशाली माध्यम बन्न सक्छ । तर हिंसाको औचित्य त्यति बेला मात्र हुन्छ, जब राज्यमा आएको परिवर्तनले समतामूलक रूपमा नागरिकहरूको भलाइ र तिनका अधिकारको रक्षा गर्छ । नेपालका सामाजिकराजनीतिक परिवर्तनका शृंखलाहरू, तत्कालीन राज्य व्यवस्था र समाजको संरचनात्मक विश्लेषण गर्दा र राजनीतिक दलहरूका आँखाबाट हेर्दा, पुरानो संरचनाको विरोधका लागि थिए । त्यो सोच धेरै हदसम्म अहिले पनि छ । उदाहरणका लागि, शासकशासित संघर्ष, भूमिपतिभूमिहीन द्वन्द्व, महिलापुरुष असमानता, उच्च र नीच जातबीचको भेदभाव, धनीगरिब असमानता, शक्तिशालीशक्तिहीन संषर्ष, उत्पीडकउत्पीडित संघर्ष र समग्रमा राज्य व्यवस्थाप्रतिका असहमति (निरंकुश राणा शासन र शाहवंशीय राजतन्त्र, प्रजातान्त्रिक व्यवस्था र कम्युनिस्ट विचारको दर्शनमा आधारित प्रजातन्त्र) इत्यादि त्यही मार्काका क्रान्ति थिए । यस अर्थमा हेर्दा, देशमा आएका परिवर्तनहरूका लागि दलहरूले अंगीकार गरेको हिंसात्मक र बदलाभावपूर्ण राजनीतिक रणनीति कति औचित्यपूर्ण थियो भन्नेबारे छुट्टै बहस हुनुपर्छ । यद्यपि जति राजनीतिक, सामाजिक र आर्थिक परिवर्तनहरू (राम्रोनराम्रो आफ्नो ठाउँमा छ) भएका छन्, यसको श्रेय दलहरूलाई नै जान्छ, तथापि राजनीतिक दलहरूले प्रजातान्त्रिक बाटो अंगीकार गरेपछि कस्तो राजनीतिक संस्कारलाई बढावा दिए या दिएका छन्, त्यसले समाज र व्यक्तिको सोचाइ र बुझाइमा केकस्तो प्रभाव पारेको छ भन्नेबारे गहन बहस अपेक्षित छ ।बदलाको राजनीति र समाजको तात्त्विक परिवर्तनदलहरूले समाजको तात्त्विक परिवर्तन बदलाभावपूर्ण राजनीतिक रणनीतिले मात्र सम्भव हुन्छ भनेर जनतामाझ प्रस्तुत भए या जनतालाई बुझाए र आन्दोलनमा सम्मिलित पनि गराए । गहिरो र मिहिन ढंगबाट विश्लेषण गर्यो भने, दलहरूको बदलाको रणनीतिले विभिन्न कार्य या पेसागत र राजनीतिक अनुशासनलाई नजानिँदो पाराले नकारेको छ । उदाहरणका लागि, जमिनदारबाट भूमि खोसेर भूमिहीनलाई वितरण गर्छु भन्नु, शक्तिमा बसेकालाई हटाएर मात्र शक्तिहीनलाई शक्ति मिल्न सक्छ भन्नु । माओवादी द्वन्द्वका बेला सामन्त र जमिनदारहरूको भूमिमा पार्टीको झन्डा गाडेर भूमि कब्जा गरी भूमिहीनलाई दिने अभियान (सफल र असफल) को प्रभाव हाम्रै आँखाअगाडि छ । केचाहिँ पक्का हो भने, त्यो राजनीतिक अभियानले मनोवैज्ञानिक रूपमा आत्मसन्तुष्टि दियो । तर व्यावहारिक रूपमा त्यस्तो बदलाभावपूर्ण राजनीतिक रणनीतिले दीर्घकालीन रूपमै निरन्तरता पायो ।हो, आमूल परिवर्तन या संरचनागत परिवर्तनमा छलाङ मार्नु, अवैधानिक तरिकाले शक्तिको आडमा राज्यका स्रोतसाधन दुरुपयोग गर्नेहरूबाट शक्ति या अधिकार खोसेर समान रूपमा शक्तिको बाँडफाँट गर्नु एक खालको राजनीतिक प्रक्रिया हो । तर अहिले दलहरूले प्रजातान्त्रिक पद्धति स्वीकार गरिसकेको परिस्थिति छ । भलै बुझाइ, हेराइ र प्रक्रियामा केही फरक पर्ला तर प्रजातान्त्रिक व्यवस्था हुनुपर्छ भन्नेमा दलहरूबीच असहमति देखिँदैन । त्यसकारण राजनीतिक दलहरूले आआफ्नो चिन्तन, संस्कार र रणनीति बदल्न जरुरी छ, ताकि इजी मनी कमाउने दुष्प्रवृत्तिबाट शक्ति आर्जन गर्ने संस्कारलाई निरुत्साहित गर्न सकियोस्Ù युवाहरूलाई सृजनशील बनेर कामको सम्मान गर्ने र व्यावसायिकतालाई संस्कार र संस्कृतिका रूपमा विकास गर्ने बनाउन सकियोस्Ù जबरजस्ती या जसरी भए पनि खोसेर, पेलेर प्रगति गर्नुभन्दा कामप्रतिको लगन, सम्मान र उत्तरदायित्वलाई बढावा दिन सकियोस् । समग्रमा, दलहरूको राजनीति र राजनीतिक चिन्तन समाजमा अर्थपूर्ण र तात्त्विक संरचनागत परिवर्तन कसरी ल्याउन सकिन्छ भन्नेमा केन्द्रित हुनुपर्छ ।राजनीति, सामाजिक चिन्तन र पेसागत अनुशासनपाउलो फ्रेरीले पेडागोजी अफ द अप्रेस्ट (सन् १९७०) शीर्षक किताबमा तर्क गरेका छन् उत्पीडितको मुक्तिका लागि उत्पीडितलाई उत्पीडक बन्न दिने राजनीतिक रणनीति कहिल्यै लिनु हुँदैन । मुक्तिको संघर्षले त्यो बाटो लियो भने उत्पीडितउत्पीडक लडाइँ कहिल्यै टुंगिँदैन । बरु उत्पीडितको मुक्तिका लागि उत्पीडित र उत्पीडकबीच वार्ता हुन जरुरी छ । फ्रेरीका अनुसार यस्तो संवाद सहानुभूतिपूर्ण हुन्छ, जसले एकअर्काको सोचाइ र भोगाइ बुझ्न प्रेरित गर्छ । यसको अर्थ हो नेपालमा भएको जस्तो बदलाको राजनीतिबाट उत्पीडितको मुक्ति असम्भव हुन्छ ।अन्त्यमा, समाजमा वैचारिक, सामाजिक, लैंगिक, सांस्कृतिक, आर्थिक असमानता र भेदभाव छ भन्दैमा एकअर्काको दानवीकरण गर्नु देश विकास र सामाजिक परिवर्तनका लागि हानिकारक हुन्छ । अब राजनीतिक दलहरूले आफू चेतनशील भई सबै वर्ग, जात र लिंगको विकासका लागि पेसागत अनुशासनको संस्कार बसाउनुपर्छ । अरूको अधिकार, सम्पत्ति खोसेर, ठगी र भ्रष्टाचार गरेर इजी मनी कमाउने प्रवृत्तिलाई निरुत्साहित र तिरस्कार गर्नुपर्छ । यस्तो तर्क गर्दा दलहरूप्रति निराशावादी सोच राख्नेलाई हाँसो उठ्ला, तर यदि प्रजातन्त्रप्रति विश्वास गर्ने हो भने तिनको सोच र नीतिमा सापेक्षित परिवर्तन ल्याउनका लागि निरन्तर प्रयत्नशील रहनुपर्छ । बदलाको राजनीति अनुसरण गरी अरूको अधिकार खोसेर आफू अधिकारसम्पन्न बन्न खोज्नुभन्दा नीतिगत तथा संरचनात्मक तहमा संवाद र सहकार्य गरी तात्त्विक परिवर्तनका लागि दलहरूले रणनीति अपनाएमा बिस्तारै तर पक्कै समातामूलक समाज निर्माण गर्न सकिन्छ ।नाल्बो ओपन इन्स्टिच्युट फर सोसल साइन्समा प्राध्यापन गर्छन् ।"
लगानी भित्र्याउन सम्मेलन,"अस्ट्रेलिया (कास) नेपाल र अस्ट्रेलियाबीचको व्यापार, लगानी तथा साझेदारी वृद्धि गर्ने उद्देश्यका साथ अस्ट्रेलियामा लगानी सम्मेलन आयोजना गरिएको छ । कोभिड१९ का कारण अनलाइनमार्फत आयोजित कार्यक्रममा नेपालमा लगानीको सम्भावना भएका क्षेत्र, द्विदेशीय व्यापारका सम्भावना, नियम, कानुन र सरकारी सहयोगलगायत विषयमा छलफल गरिएको हो । भिडियो सन्देशमार्फत अस्ट्रेलियाली अर्थमन्त्री साइमन बर्मिङ्घमले नेपाल र अस्ट्रेलियाबीच लामो सम्बन्ध रहेको र अस्ट्रेलिया नेपालसँगको व्यावसायिक सम्बन्धलाई अघि बढाउन इच्छुक रहेको बताए ।"
बेलायतमा खोप अभियान सुरु,"(लन्डन)  बेलायतले मंगलबारदेखि कोभिड१९ विरुद्धको खोप अभियान सुरु गरेको छ । अमेरिकी कम्पनी फाइजर र यसको जर्मन साझेदार बायोएनटेकले संयुक्त रूपमा विकास गरेको खोप पहिलो चरणमा बेलायतका विभिन्न ५० अस्पतालबाट दिन सुरु गरिएको हो । उत्तरी आयरल्यान्डकी ९० वर्षीया हजुरआमा मार्गरेट किननलाई पहिलोपटक कोभिड १९ विरुद्धको खोप दिइएको बीबीसीले जनाएको छ । किननले कोभेन्ट्रीस्थित युनिभर्सिटी हस्पिटलमा खोप लिन पाउँदा आफू भाग्यमानी महसुस भएको बताएकी छन् । अर्को हप्ता ९१ वर्षमा प्रवेश गर्न लागेकी किननले खोप लगाएपछि भनिन्, यो मेरा लागि जन्मदिनको विशेष उपहार हो । उनले नयाँ वर्ष परिवार र साथीहरूसँग मनाउन चाहेको पनि बताएकी छन् । मंगलबार कोभिडविरुद्धको पहिलो डोजको खोप लगाएकी किननले दोस्रो डोज २१ दिनपछि लगाउनेछिन् ।बेलायती प्रधानमन्त्री बोरिस जोन्सनले लन्डनका अस्पतालहरूमा अवलोकन भ्रमणका क्रममा खोप लगाइरहेका व्यक्तिहरूसँग उनीहरू र पूरा देशलाई नै राम्रो भएको बताए । यसले बिस्तारै धेरै परिवर्तन ल्याउनेछ तर हामीले भाइरस अझै परास्त गरिसकेका छैनौं, उनले भने । स्कटल्यान्ड र वेल्सले पनि मंगलबारदेखि नै खोप वितरण सुरु गरेका छन् । बेलायतमा पहिलो चरणमा केही साताभित्र ८ लाख डोज खोप दिइनेछ । खोप लगाएका प्रत्येक मानिसलाई खोप कार्ड उपलब्ध गराइनेछ । स्वास्थ्यमन्त्री म्याट हेनककले ट्वीट गर्दै सबै क्षेत्रमा खोप पुगिसकेको जनाएका छन् ।अग्रपंक्तिमा काम गर्ने स्वास्थ्य कर्मचारी, ८० वर्ष नाघेका वृद्धवृद्धा र केयर होमका कामदार खोपको पहिलो प्राथमिकतामा छन् । राष्ट्रिय स्वास्थ्य सेवा, इंग्ल्यान्डका मेडिकल डाइरेक्टर प्रोफेसर स्टेफेन पोविसले यो बेलायतकै इतिहासमा जटिल र बृहत् खोप अभियान भएको बताएका छन् ।नेसनल हेल्थ सर्भिस (एनएचएस) इंग्ल्यान्डका प्रमुख कार्यकारी सर साइमन स्टेभेन्सले खोप अभियान कोभिड१९ विरुद्धको लडाइँमा निर्णायक मोड भएको प्रतिक्रिया दिँदै आगामी वसन्त ऋतुसम्म खोप कार्यक्रम जारी रहने र यो बेला मानिसलाई धेरै होसियार रहन सुझाएका छन् । फाइजर र बायोएनटेकले विकास गरेको उक्त खोप बेल्जियमबाट बेलायतसम्म ढुवानीका लागि बेलायती सेनाको सहयोगसमेत लिने सरकारको योजना छ । विदेशमन्त्री जेम्स क्लेभर्लीले सो जानकारी दिएका हुन् ।परीक्षणका क्रममा ९५ प्रतिशतसम्म प्रभावकारी देखिएको यो खोप बेलायतले २ करोड मानिसलाई पुग्ने गरी ४ करोड डोज अर्डर गरेको छ । २१ दिनको अन्तरमा दुई डोज दिइनेछ ।क्रोयडन युनिभर्सिटी हस्पिटलका क्लिनिकल अडिट विभाग प्रमुख डा सुरजमणि पौडेलले आफ्नो अस्पतालमा बिहान ७ बजेदेखि खोप लगाउन सुरु भएको जानकारी दिए ।"
सरकारका तर्फबाट पाँच ल फर्म नियुक्त,"एनसेलले कर बुझाइसकेपछि यहाँको विवाद अन्त्य भइसकेको छ । तर अन्तर्राष्ट्रिय मध्यस्थकर्ताले दायर गरेको मुद्दा उसले फिर्ता लिएको छैन । अन्तर्राष्ट्रिय मध्यस्थकर्ताले हालसम्म तिरिएको करको अंक पूरै फिर्ता नभए केही रकम घटाइदियोस् भन्ने उसको चाहना छ ।नेपाल र बेलायतबीच २०४९ फागुन १९ मा भएको द्विपक्षीय लगानी प्रवर्द्धन तथा संरक्षण सम्झौताअनुसार अन्तर्राष्ट्रिय निकायमा मुद्दा दायर गरेको एनसेलको दाबी छ । एनसेलको मातृ कम्पनी मलेसियाको आजियाटाले आफ्नो सहायक कम्पनी आजियाटा इन्भेस्टमेन्ट यूके बेलायतमा दर्ता भएको र सोही कम्पनीले रेनोहोल्डिङ्सको सेयर किनेकाले यस विषयमा नेपाल र बेलायतबीचको लगानी विवाद भएको तर्क गरेको छ । नेपालमा सञ्चालित एनसेलको ८० प्रतिशत स्वामित्व रेनो होल्डिङ्सको छ । कर छली गर्न ट्याक्स हेभन मुलुक ब्रिटिस भर्जिन आइल्यान्डमा सेल कम्पनी खडा गरी त्यसको स्वामित्व बिक्री गर्दा नेपालको कम्पनी रजिस्ट्रारको कार्यालयलार्ई केही जानकारी दिइएको थिएन । यसकारण करसम्बन्धी विवाद उक्त अन्तर्राष्ट्रिय मध्यस्थकर्ताका विषयमा नपर्ने भन्दै नेपाल सरकारले गम्भीर गृहकार्य गरेर प्रतिवाद गर्नुपर्ने विज्ञहरूले सुझाइरहेका थिए । नेपाल र बेलायतबीच भएको द्विपक्षीय लगानी प्रवर्द्धन तथा संरक्षण सम्झौताको धारा ९ मा दुई देशबीच भएको लगानीसम्बन्धी विवाद कूटनीतिक माध्यमबाट समाधान गर्ने र नभए मध्यस्थता गर्ने अन्तर्राष्ट्रिय निकायमार्फत समाधान खोज्ने उल्लेख छ । सम्झौताका दुई पक्षबीच कुनै विवाद भए कूटनीतिक माध्यमबाट समाधान गरिनेछ, सम्झौतामा भनिएको छ, यसबाट समाधान नभए कुनै पक्षले विवाद समाधान गर्ने निकायमा निवेदन दिन सक्नेछ । सम्झौताको धारा ९ को उपधारा ३ मा यसबारे थप व्याख्या गरिएको छ । कुनै पक्षले विवाद समाधानको मध्यस्थता गर्न निवेदन दिएको दुई महिनाभित्र समितिमा बस्न दुवै पक्षले एकएक व्यक्ति चुन्नुपर्ने प्रावधान यसमा राखिएको छ । दुई पक्षले चुनेका व्यक्तिले तेस्रो देशको कुनै व्यक्तिलाई सदस्यका रूपमा चुन्न सक्छन्, यसमा भनिएको छ, दुवै पक्षको सहमतिमा तेस्रो व्यक्तिले विवाद समाधान समितिको अध्यक्ष चुन्नेछ ।तोकिएको समयभित्र विवाद समाधान समितिले पूर्णता नपाए अन्तर्राष्ट्रिय न्याय अदालतका अध्यक्षले अध्यक्ष चुनिदिने प्रावधान सम्झौतामा छ । यसरी बनेको विवाद निरुपण समितिले सुनाएको निर्णय दुवै पक्षलाई मान्य हुनुपर्नेछ । तर नेपालले आफ्ना प्रतिनिधि चुन्ने काम नगरे पनि अन्तर्राष्ट्रिय मध्यस्थकर्ताले सबै प्रक्रिया पूरा गरिसकेको छ । यो अवस्थामा नेपालले प्रतिवाद गर्ने विषय थप पेचिलो बन्दै गएको छ । एनसेलले निवेदन दिएको लगानी विवाद समाधानका लागि अन्तर्राष्ट्रिय केन्द्र सन् १९६६ मा स्थापना भएको हो । विश्व बैंकको लगानीमा स्थापित यो निकायको नेपाल पनि सदस्य राष्ट्र हो । एनसेलमा ८० प्रतिशत स्वामित्व भएको रेनोल्ड होल्डिङ्सलाई नर्वेली कम्पनी टेलियासोनेराबाट आजियाटाले २०७२ चैत २९ मा किनेपछि लाभकर विवाद सुरु भएको हो । टेलियासोनेराले नेपालमा भएको स्वामित्व बिक्री गर्दा लाभकर नतिरेको, कर निर्धारण भएको र अदालतमा शृंखलाबद्ध मुद्दा दायर भएसँगै विवाद सुरु भएको थियो । एनसेलसँग सम्बन्धित मुद्दामा सर्वोच्चले दुई पटक फरकफरक फैसला सुनाएपछि पुँजीगत लाभकर भने तिरिसकेको छ । एनसेलले मध्यस्थताको निवेदन दिएपछि आईसीएसआईडीले १८ अक्टोबर २०१९ देखि निवेदन प्रक्रिया सुरु गरेको थियो । आईसीएसआईडीको वेबसाइटमा उल्लेख जानकारीअनुसार मध्यस्थता प्रक्रियाका लागि कोरियन नागरिक जोङ्गी किमलाई ट्रिब्युनलको अध्यक्ष नियुक्त गरिएको छ । एनसेलले आफ्ना तर्फबाट बहसका लागि नेदरल्यान्ड्सका अल्बर्ट जन भान डेन बर्गलाई आर्बिट्रेटर नियुक्त गरेको छ । नेपाली पक्षले सहभागिता नजनाएपछि आईसीआईडीले नेपालका तर्फबाट अमेरिकी नागरिक पल फ्रेडल्यान्डलाई आर्बिट्रेटर नियुक्त गरेको छ ।"
सामाजिक सञ्जाल विज्ञापनको डलर भुक्तानी नेपालबाटै,"भुक्तानीको सीमा केकति बनाउने भन्नेबारे छलफल भइरहेको उनले बताए । हाम्रो उद्देश्य वास्तविक कामका लागि हुने भुक्तानीका लागि असुविधा नहोस् भन्ने हो, उनले भने, सुविधा दुरुपयोग नहोस् भन्नेमा हामी सचेत छौं । अहिले विदेशबाट सामान आयातभन्दा पनि सेवा आयातलाई प्रोत्साहन गरिएको उनले स्पष्ट पारे । बैंकिङ प्रणालीमार्फत विज्ञापनको भुक्तानी गर्न समस्या नभए पनि उक्त प्रणालीमार्फत सानो रकम पठाउन नमिल्ने भएकाले अनौपचारिक माध्यम प्रयोग गर्नैपर्ने बाध्यता रहेको जानकार बताउँछन् । सामाजिक सञ्जालमा हुने विज्ञापनमार्फत धेरै विदेशी मुद्रा अपचलन भएको सूचना प्राप्त भएको भन्दै राष्ट्र बैंकले त्यसलाई रोकेको थियो । सूचनामा अनधिकृत कारोबारबाट विदेशी विनिमय अपचलन हुने भएकाले संलग्नलाई कारबाही हुने चेतावनी दिइएको थियो ।सामाजिक सञ्जालमा रकम भुक्तानी गर्न व्यवस्थित पेमेन्ट गेटवे नभएकाले प्रायः विज्ञापनदाताले अनौपचारिक माध्यमबाट भुक्तानी गर्दै आएका छन् । उनीहरूले विदेशमा बस्ने आफन्त वा विदेशी कम्पनीका तर्फबाट भुक्तानी गर्न लगाई पैसा पठाउने गरेका छन् । युट्युबजस्ता सामाजिक सञ्जालमा भिडियो बनाएर आम्दानी गर्दै आएका नेपालीले पनि बैंकिङ प्रणालीमार्फत रकम लिनुपर्ने प्रावधान छ । त्यसका लागि राष्ट्र बैंकले डलर खाता खोल्न अनुमति दिन्छ । यसअघि त्यस्तो रकम प्रायले विदेशमा रहेका आफन्त तथा साथीभाइको खातामा जम्मा गर्ने र अनौपचारिक माध्यमबाट नेपाल भित्र्याउने गर्थे । केही महिनायता राष्ट्र बैंकले त्यस्ता खाता खोल्न अनुमति दिने गरेको छ ।"
बागलुङका पाँच ठाउँमा प्याराग्लाइडिङ,"बागलुङ (कास) गत वर्ष प्याराग्लाइडिङको सफल परीक्षण भएपछि जिल्लाका पाँच स्थानमा प्रारम्भिक पूर्वाधार निर्माणको काम थालिएको छ । बलेवाको मुसुराबारी, भकुन्डेको मुलाबारी, पञ्चकोट, गलकोटको राम्चेढुंगा र निलुवामा काम सुरु भएका हुन् । मुसुराबारीमा मंगलबार रनवेको पूर्वाधार निर्माण थालिएको छ ।गण्डकी प्रदेशको पर्यटन मन्त्रालयले चालु आर्थिक वर्षका लागि २० लाख लगानी गरेर प्रारम्भिक पूर्वाधार थालेको हो । मन्त्रालयले २ करोड लागतमा गण्डकी प्रदेशका पाँच स्थानमा प्याराग्लाइड निर्माण गर्ने योजनाअनुसार काम सुरु भएको हो । प्रदेशबाट सूचीकृत भकुन्डेबाट मुसुराबारी नजिकमा पर्छ । यहाँबाट यसअघि नै सफल परीक्षण भएको छ । बागलुङ र पर्वतका प्रायः स्थलको दृश्यावलोकनसहित प्याराग्लाइडिङ गर्न सकिन्छ । नियमित उडान गर्न बागलुङ नगरपालिका१०, ११, १२, १३ र १४ ले संयुक्त प्रयास गरेका थिए । भकुन्डेस्थित मुलाबारीबाट पनि उडान गर्न सकिने गरी परीक्षण भएको वडा नम्बर १० का अध्यक्ष प्रेमबहादुर थापाले बताए । पोखरामा अन्तर्राष्ट्रिय विमानस्थल बनिरहेकाले पर्यटन मन्त्रालयले प्रदेशका पाँच स्थानमा प्याराग्लाइड सेवा विस्तार गर्ने योजना बनाएको थियो । चालु आर्थिक वर्षमा २ करोड बजेटबाट पाँचै स्थानमा प्रारम्भिक पूर्वाधार बनाइने उद्योग, वन, पर्यटन तथा वातावरणमन्त्री विकास लम्सालले बताए ।"
मनकामना मन्दिर र केबलकार खुल्ने,गोरखा (कास) नौ महिनादेखि बन्द मनकामना मन्दिर मंसिर २८ देखि खुल्ने भएको छ । सोही दिनदेखि नै केबलकार सेवा पनि सञ्चालनको तयारी थालिएको छ । मनकामना क्षेत्र विकास समिति बैठकले मंगलबार सर्वसाधारणका लागि मन्दिर खुला गर्ने निर्णय गरेको हो । कोरोना महामारीको जोखिम बढेपछि मनकामना मन्दिर र केबलकार गत चैत दोस्रो साताबाट सर्वसाधारणका लागि बन्द गरिएको थियो । स्वास्थ्य सुरक्षा मापदण्ड अपनाएर मन्दिर खुला गर्ने निर्णय भएको समितिका कार्यकारी निर्देशक लेवेन्द्र गुरुङले जानकारी दिए । मन्दिर प्रवेशमा सर्वसाधारणलाई रोक लगाएसँगै यहाँको व्यापार व्यवसाय ठप्प थियो ।
सिटिजन्सका ग्राहकलाई द फर्न रेसिडेन्सीमा छुट,काठमाडौं (कास) सिटिजन्स बैंक इन्टरनेसनलका ग्राहकले चितवनको भरतपुरस्थित द फर्न रेसिडेन्सी होटलमा छुट पाउने भएका छन् । यसका लागि बैंक र होटलबीच होटलका विभिन्न सेवामा छुट उपलब्ध गराउनेसम्बन्धी सम्झौता भएको छ । सम्झौतापछि बैंकका कार्डवाहक ग्राहकले होटलमा छुट प्राप्त गर्ने बैंकले जानकारी दिएको छ ।
बृज सिमेन्टको 'एक्सपर्ट च्वाइस अफ द डे,काठमाडौं (कास) बृज सिमेन्ट इन्डस्ट्रिजले बृज सिमेन्ट एक्सपर्ट च्वाइस नेपाल स्टार एक्सपर्ट अफ द डे घोषणा गर्ने जनाएको छ । बृजले उक्त घोषणाका प्रतियोगीलाई १० हजार रुपैयाँ पुरस्कार र ट्रफी प्रदान गर्नेछ । नेपाल स्टार एक नेपाली गायन प्रतियोगिता हो । देशभरबाट अडिसन लिई गत वर्ष फागुन २४ देखि नेपाल टेलिभिजनबाट यो कार्यक्रम प्रसारण सुरु भएको हो । नेपाल स्टार यो पहिलो सिजन हो ।
कोरोनाको डरले औल झरेनन् घुन्सावासी,"(ताप्लेजुङ)  फक्ताङलुङ गाउँपालिका७ घुन्साका सोनाम शेर्पाको परिवार यो वर्ष औल नझर्ने भएको छ । जाडो छल्न औल झर्नेको गणना भइरहँदा शेर्पाले आफू र आफ्नो परिवार नझर्ने टुंगोमा पुगेको बताए । खास त आर्थिक मन्दी छ, काठमाडौंमा घर र डेरा हुनेहरू गए, सोनामले भने, खर्च नहुनेहरूले यहीँ बस्नुपर्ने भएको छ । सहरी क्षेत्रमा कोरोनाको जोखिम धेरै भएकाले पनि बेँसी नझर्ने निर्णय गरेको उनले बताए ।पेम्बाफुटी शेर्पाको परिवार पनि यो वर्ष औल झर्ने छैनन् । झन्डै एक वर्षको अवधिमा कुनै आर्थिक कारोबार नभएका कारण औल झर्ने अवस्था नभएको उनले बताइन् । टुरिस्ट आएनन्, याक, चौंरी पनि बिक्री भएन, पेम्बाफुटीले भनिन्, घिउ, छुर्पी पनि चलेन, केका खर्चले औल झर्नु सकिन्छ र । चिसामा आफ्नै गाउँमा आगो तापेर बस्ने उनले सुनाइन् । घुन्साको गुम्बाका प्रमुख लामा पेम्बा छेम्वेल लामा भने काठमाडौं पुगिसकेका छन् । पारिवारिक काम पनि भएकाले उनी चाँडै काठमाडौं गएका हुन । पाँच जनाको उनको परिवारले काठमाडौं बौद्धमा कोठा भाडामा लिएका छन् । मासिक १८ हजार बुझाउने गरी वार्षिक भाडामा लिएको कोठामा तीनचार महिना बस्छन् र बाँकी समय ताला लगाएर राख्छन् । अब माघ अन्तिमतिर फर्किन्छु होला, लामाले भने, यो वर्ष जाडो कस्तो हुन्छ, गाउँमा दाजु मात्रै एक जना हुनुहुन्छ त्यसैले म अलिक चाँडो फर्किनुपर्ने भएको छ । उनका दाजुले भने यो वर्ष गाउँमै बस्ने निधो गरेका छन् ।चार वर्ष अघिसम्म घुन्सा गाउँमा पुस पहिलो सातादेखि पूरै ताला लाग्थ्यो । हुनेखानेहरू काठमाडौं, दार्जिलिङ र ताप्लेजुङ सदरमुकाम फुङलिङमा झरेर बस्थे । कम आयस्रोत भएकाहरू नजिकैको बस्ती फलेमा झर्थे । घुन्सामा रहेको सीमा प्रहरी कार्यालयका प्रहरी कर्मचारी हिउँदमा पनि त्यही चौकीमा बस्न थालेपछि स्थानीयले पनि अभ्यास गर्न थाले ।गत वर्ष पनि १२ परिवार घुन्सामै बसेका थिए । यो वर्ष त्यो संख्या बढेर ३०३२ हुने सम्भावना रहेको कञ्चनजंघा संरक्षण क्षेत्रका कर्मचारी टाँसी शेर्पा बताउँछन् । अहिलेसम्म चारपाँच घर गइसक्यो, अब तीनचार घर जाने तयारीमा छ, उनले भने, कति परिवार रहने हो भन्ने चाहिँ पुसको पहिलो सातामा मात्रै निश्चित हुन्छ तर ७५ प्रतिशत त यही गाउँमै बस्छन् । घुन्सामा ४६ परिवारको बसोबास रहेको टाँसीले बताए । खम्बाछेन, लोनाम, सेलेलेका बासिन्दा भने घुन्सा झरिसकेका छन् । घुन्साको न्यूनतम तापक्रम कति हुन्छ यकिन छैन । तापक्रम नाप्ने उपकरण नभएका कारण स्थानीयले आफू कति चिसोमा बसेको छु भन्ने जानकारी नपाएका हुन् । यो वर्ष भने घुन्सा फाउन्डेसनका अध्यक्ष याङजोम शेर्पाले घुन्सा र ओलाङचुङगोलामा तापक्रम नाप्ने उपकरण पठाइदिएकी छन् । कञ्चनजंघाको आधार शिविर घुन्सा ३१ सय मिटर उचाइमा छ । घुन्सा खोलाको किनारमा रहेको यो बस्ती वरिपरि पहाडले घेरेको छ । उपत्यकाका बीचमा भएकाले बिहान ढिलो घाम उदाउँछ र बेलुका चाँडै अस्ताउँछ । खाल्टामा भएकाले हिउँ पनि प्रशस्तै थुप्रिन्छ । अहिले नै पनि बिहान पानी जम्ने भएकाले बेलुकै भरेर भाँडामा राख्ने र बिहान भाँडो तताएर पानी झार्ने गरेका छन् ।त्यसैले, यहाँको तुलनामा पारिलो र भिरालो क्षेत्रमा रहेको फलेमा यहाँका बासिन्दा झर्ने गरेका थिए । यो सिजनमा त्यहाँ जाडो पनि छल्ने र आलु रोप्न माटो पनि बनाउने गरेका थिए । आलुको उत्पादन राम्रो नभएपछि विगत तीनचार वर्षदेखि नै आलु रोप्न छोडेको सोनामले बताए । फले र घुन्साको उचाइ भने दुई सय मिटर मात्रै अन्तर छ । फले २९ सय मिटर उचाइमा छ । कञ्चनजंघाको पूर्वी र उत्तरी दुवै मोहडा जानका लागि घुन्सा भएरै जानुपर्ने भएकाले यहाँका बासिन्दाको मुख्य आम्दानी पर्यटन व्यवसाय हो । अधिकांशका घर होमस्टे हुन् भने होटल खुल्ने क्रम पनि जारी छ । पर्यटन व्यवसायमा आबद्ध नभएकाहरू चौंरी, याकलगायत पशुपालनमा छन् ।"
सम्पदा मर्मतमा जुटे मुस्ताङी,"नेपाली प्राविधिकको पनि नयाँ उचाइ ः मन्त्री ज्ञवालीकाठमाडौं (कास) परराष्ट्रमन्त्री प्रदीप ज्ञवालीले नेपालको आफ्नो स्रोतसाधन र जनशक्तिबाट मापन गरेर सगरमाथाको नयाँ उचाइ घोषणा गरिएसँगै नेपाली प्राविधिक क्षमताको पनि उचाइ थपिएको बताएका छन् ।आज सगरमाथाको मात्र होइन नेपाली प्राविधिक क्षमताको पनि नयाँ उचाइ घोषणा भएको छ, सगरमाथाको बारेमा आधिकारिक, वैज्ञानिक तथ्यमात्र प्राप्त भएको छैन, त्यो तथ्यसँग आमसहमति पनि भएको छ, उनले भने । नेपालको नापी विभागले उचाइ मापन गरी संकलन गरेको तथ्यांक प्रशोधन गरेपछि आएको नतिजा चिनियाँ अधिकारीहरूले गरेको सर्भे र उनीहरूले निकालेको तथ्यांक मेल खानुले तथ्यहरूमा रहेको दुविधा वा भ्रमको अन्त्य भएको मन्त्री ज्ञवालीको भनाइ थियो ।नेपालको नापी विभागले सुरु गरेर तथ्यांकहरू प्रशोधन गर्दै जुन विन्दुमा ल्याइपुर्याएको थियो, चिनियाँ मित्रहरूको सर्भे र तथ्यांक प्रशोधनमा पनि ठ्याक्कै त्यही नतिजा देखापरेका छन्, अब तथ्यहरूमा कुनै दुविधा, अन्योल र भ्रमहरू बाँकी छैनन्, उनले भने, यसले हाम्रो मापनको वैज्ञानिकता र यसको आधिकारिकता थप पुष्टि गरेको छ । यस अर्थमा आज विशेष दिन, गौरव गर्न लायक र सम्झन लायक दिन हो ।"
एपीएफले एकेडेमी चलाउने,"(काठमाडौं)  नेपालमै पहिलोपल्ट ए डिभिजन क्लबले फुटबल एकेडेमी सञ्चालन गर्ने भएको छ । विभागीय टोली नेपाल एपीएफ क्लबले एकेडेमी सञ्चालन र त्यसका लागि प्राविधिक सहयोग गर्न मंगलबार अखिल नेपाल फुटबल संघ (एन्फा) सँग सम्झौता गरेको छ । एपीएफ मुख्यालय हल्चोकमा आयोजित कार्यक्रममा सशस्त्र प्रहरी महानिरीक्षक शैलेन्द्र खनालको उपस्थितिमा एन्फा अध्यक्ष कर्मा छिरिङ शेर्पा र सशस्त्र प्रहरी खेलकुद विभाग प्रमुख अतिरिक्त महानिरीक्षक पुष्पराम केसीले सम्झौतापत्रमा हस्ताक्षर गरे । सम्झौता ६ वर्षका लागि गरिएको हो । युवालाई शिक्षा र व्यावसायिक फुटबलमा स्थापित गर्ने उद्देश्य रहनेमा दुवै पक्ष सहमत भएका छन् । सम्झौताअनुसार एन्फा र एपीएफले स्कुल फुटबल एकेडेमीमार्फत संयुक्त रूपमा एक वर्षको अन्तरमा १४ वर्षमुनिका २१ खेलाडी छनोट गर्नेछ । त्यसमध्ये एन्फाले, र एपीएफले ७७ खेलाडीको प्रायोजन गर्ने र बाँकी ७ जनाले आफ्नै खर्चमा शिक्षा र फुटबलको प्रशिक्षण हासिल गर्नसक्ने गरी सम्झौता भएको छ । खेलाडी छनोट एन्फाको प्राविधिक समितिको निगरानीमा एपीएफ आफैंले गर्नेछ । त्यसका लागि ७ सदस्यीय समिति बनाइने छ । त्यसमा एन्फाका तीन प्रतिनिधि रहनेछन् । छानिएका खेलाडी १२ कक्षा अध्ययन गर्दासम्म एकेडेमीमै रहनुपर्ने हुन्छ । त्यसपछि खेलाडीलाई स्वतन्त्र गर्ने अधिकार एपीएफसँग निहित हुनेछ । सम्झौतापछि एपीएफका महानिरीक्षक खनालले भने, यो सहकार्यले युवा खेलाडीलाई हाम्रो सिनियर टिम हुँदै राष्ट्रिय टिमसम्मको यात्रालाई स्वर्णिम अवसर सिर्जना गर्नेछ । हाम्रा लागि एकेडेमीबाट फाइदा लिने र अनुभव हासिल गर्ने मौका हुनेछ ।पछिल्लो समय एसियाली फुटबल महासंघ (एएफसी) बाट क्लब लाइसेन्सिङका लागि युवालक्षित कार्यक्रम गर्नुपर्ने न्यूनतम मापदण्ड भएकाले पनि ए डिभिजन क्लबहरू एकेडेमी सञ्चालन गर्ने निष्कर्षमा पुगेका हुन् । यीलगायतका मापदण्ड पूरा नभएका कारण एएफसीले लगातार २ वर्षसम्म क्लब लाइसेन्सिङका लागि नेपाली क्लबहरूको आवेदन खारेज गरिदिएको थियो । एन्फा अध्यक्ष शेर्पाले ए डिभिजन क्लबले एकेडेमी सञ्चालन गर्नुपर्ने अन्तर्राष्ट्रिय मापदण्ड पूरा हुनुका साथै घरेलु फुटबलमा व्यावसायिक फुटबलर उत्पादनलाई पनि यो सम्झौता ऐतिहासिक हुने भनेका छन् ।अन्तर्राष्ट्रिय रूपमै शीर्ष डिभिजनका सबै क्लबले एकेडेमी राख्नुपर्छ भन्ने मापदण्ड छ र त्यसलाई पूरा गर्न हामीले यो सुरुआत गरेका हौं । व्यावसायिक खेलाडी उत्पादन र राष्ट्रिय टिमको बेन्च स्ट्रेन्थ बलियो बनाउने हाम्रो लक्ष्य हो, सम्झौताको उद्देश्यबारे शेर्पाले कान्तिपुरसँग भने । एकेडेमी सञ्चालनका लागि वार्षिक १० लाख रुपैयाँ लाग्ने अनुमान गरिएको छ । फिफाएएफसीबाट बजेट आएको अवस्थामा क्लबका लागि भौतिक पूर्वाधार निर्माणमा पनि एन्फाले सहयोग गर्नसक्ने अध्यक्ष शेर्पाले जानकारी दिए । एकेडेमीमा खेलाडी भर्ना अभियान वैशाखबाट सुरु गरिनेछ ।"
सगरमाथा विजेता,"हेटौंडा (कास) हेटौंडा उपमहानगरपालिका१३ ठूलोथलीमा भएको खुला फुटबल प्रतियोगिताको उपाधि आयोजक सगरमाथा युवा क्लब पदमपोखरीले जितेको छ ।मंगलबार फाइनलमा सगरमाथाले युवा क्लबले लालीगुराँस युवा क्लबलाई पेनाल्टी सुटआउटमा ८७ गोलले पराजित गरेको हो । विजेताले ५० हजारसहित ट्रफी जितेको छ । उपविजेताले ३० हजार रुपैयाँ पायो । खेलमा आयोजकका विके छुमी उत्कृष्ट स्ट्राइकर भए भने सुवास बलले सर्वाधिक गोलकर्ताको पुरस्कार पाएका छन् । उत्कृष्ट गोलरक्षकको पुरस्कार सुरज विष्टले हात पारे । विजेता खेलाडीलाई एन्फाका केन्द्रीय उपाध्यक्ष कृष्ण थापा, मकवानपुर जिल्ला खेलकुद विकास समितिका अध्यक्ष सानु लामा, जिल्ला फुटबल संघ मकवानपुरका अध्यक्ष टीका लामा, हेटौंडा उपमहानगरपालिका १२ का अध्यक्ष ललित घलान र १३ का वडाध्यक्ष मनोज वाइबालगायतले पुरस्कार प्रदान गरे ।वर्ल्ड टेटे डेमा कार्यक्रम हुनेकाठमाडौं (कास) अन्तर्राष्ट्रिय टेबलटेनिस महासंघअन्तर्गत अन्तर्राष्ट्रिय टेबलटेनिस फाउन्डेसन र विराटनगर टेबलटेनिस संघको आयोजनामा वर्ल्ड टेबलटेनिस डे अप्रिल ६ मा विशेष कार्यक्रम गरिने भएको छ । महिला सशक्तीकरण र लैंगिक समानता मूल नारासहित विराटनगरमा हुने कार्यक्रममा मावि, उमावि र महिला पारा टेबलटेनिस खेलाडीलाई प्रशिक्षण दिइनेछ । समूहगत स्पर्धामा पनि प्रतियोगिता हुनेछ ।"
अस्ट्रेलियाको सान्त्वना जित,सिड्नी (रोयटर्स) भारतीय कप्तान विराट कोहलीको उत्कृष्ट प्रदर्शन ओझेलमा पार्दै अस्ट्रेलियाले तेस्रो तथा अन्तिम ट्वान्टी२० क्रिकेटमा मंगलबार भारतलाई १२ रनले हराएको छ । यससँगै अस्ट्रेलियाले शृंखला ह्वाइटवास हुनबाट जोगाएको छ । घरेलु टिमका लागि यो सान्त्वना जित रह्यो । योसँगै तीन खेलको ट्वान्टी२० शृंखला भारतको पक्षमा २१ रह्यो । सिड्नी क्रिकेट मैदानमा भएको खेलमा पहिले ब्याटिङ गरेको अस्ट्रेलियाले २० ओभरमा ५ विकेट गुमाएर १ सय ८६ रन बनायो । म्याथ्यु वेडले सर्वाधिक ८० रन र ग्लेन म्याक्सवेलले ५४ रन जोडे । जवाफमा भारतले २० ओभरमा ७ विकेट गुमाई १ सय ७४ रनमात्र बनाउन सक्यो । भारतीय कप्तान कोहलीले ८५ रन बनाए पनि टिमलाई जितसम्म पुर्याउन सकेनन् । पाहुना टिमका अन्य कोही पनि ब्याट्सम्यानले गतिलो योगदान दिन सकेनन् । दुवै टिमको फिल्डिङ प्रदर्शन भने कमजोर रह्यो । स्मिथले कोहली ७ रनको स्थितिमा रहेका बेला क्याच छाडेका थिए । अस्ट्रेलियाले झन्डै यसको महँगो मूल्य तिर्नुपरेको थियो । अस्ट्रेलियाले कोहलीलाई स्टम्पिङ गर्न पनि चुकेको थियो । लेग स्पिनर मिचेल स्वेप्सनले २३ रन खर्चेर ३ विकेट लिए । उनी नै म्यान अफ द म्याच रहे । उनले आफ्नो अन्तिम ओभरमा सन्जु सामसन र श्रेयस ऐरको विकेट लिएर जिततर्फ अग्रसर भारतलाई रोकेका थिए । अब दुई टिमबीच चार टेस्टको शृंखला सुरु हुनेछ ।
अभिषेकलाई एकल उपाधि,"काठमाडौं (कास) त्रिपुरासुन्दरीका अभिषेक गुरुङले तेस्रो चौतारा साँगाचोकगढी मेयर कप तथा प्रथम तोप२१ ब्याडमिन्टन प्रतियोगिताको पुरुष एकलको जिल्लास्तरीयतर्फको उपाधि जितेका छन् । तोप२१ को आयोजनामा भएको प्रतियोगिताको मंगलबार सम्पन्न फाइनलमा अभिषेकले चौताराका सुरेन्द्र श्रेष्ठलाई २११९, २११५ ले पराजित गर्दै उपाधि जिते । सिन्धुपाल्चोक जिल्लास्तरीय विधातर्फ विजेता अभिषेकले ३० हजार र उपविजेता सुरेन्द्रले २० हजार रुपैयाँ पुरस्कार प्राप्त गरे । मंगलबारै सेमिफाइनलमा अभिषेकले बलेफीका अजय तामाङमाथि रिटायर्ड हर्टको आधारमा जित निकाल्दै फाइनल यात्रा तय गरे । पहिलो सेट २११७ ले पछाडि परेका अजय दोस्रो सेटमा ११७ को अवस्थामा घाइते हुन पुगेपछि खेल छाडेका थिए । अर्को सेमिफाइनलमा चौताराका सुरेन्द्रले छिमेकी रमेश श्रेष्ठमाथि २११६, ११२१, २११४ को जित निकाल्दै फाइनल पक्का गरेका थिए । तेस्रो भएका चौताराका रमेश श्रेष्ठ र बलेफीका अजय तामाङले जनही ५ हजार प्राप्त गर्नेछन् ।पुरुष युगलतर्फ चौताराका प्रकाश श्रेष्ठ र रमेश श्रेष्ठको जोडी तथा त्रिपुरासुन्दरीका अभिषेक गुरुङ र युवराज अधिकारीको जोडी फाइनल पुगेका छन् । प्रकाश र रमेशको जोडीले बलेफीका अजय तामाङ र राजकुमार तामाङको जोडीलाई २०२२, २११०, २१७ ले तथा अभिषेक र युवराजको जोडीले चौताराका सुन्दर श्रेष्ठ र कैलाश घलेको जोडीलाई २०२२, २१११, २१११ ले पराजित गर्दै उपाधि निकट पुगेका हुन् ।चौतारा साँगाचोकगढी नगरपालिकाको मुख्य प्रायोजनमा भएको सर्वाधिक पुरस्कार राशिको यस प्रतियोगिताको राष्ट्रिय स्तरका पुरुष एकल विजेताले १ लाख ११ हजार १ सय ११ रुपैयाँ र उपविजेताले ५५ हजार ५ सय ५५ प्राप्त गर्नेछन् । सेमिफाइनलिस्ट दुईले जनही १० हजार प्राप्त गर्नेछन् ।"
लिफ्टिङ वर्ल्डकपमा श्रुतिलाई स्वर्ण,"सुर्खेत (कास) सुर्खेतकी श्रुति कार्कीले भारतको मुम्बईमा आयोजित २१ औं पावर लिफ्टिङ वर्ल्डकप२०२० मा स्वर्ण जितेकी छन् । उनले ५५ केजी तौल समूहमा भारत, पुणेकी मनिकर्णा रायलाई पछि पार्दै स्वर्ण जितेकी हुन् ।सोमबार साँझ सम्पन्न फाइनलमा कार्कीले ओभरअलमा २५५ केजी तौल उचालेकी थिइन् भने रायले १७६ केजी उचालिन् । श्रुतिको तौल समूहमा ११ जनाबीच प्रतिस्पर्धा भएको थियो । उनले कर्णालीजस्तो पिछडिएको प्रदेशबाट अन्तर्राष्ट्रिय प्रतियोगितामा भाग लिई देशका लागि स्वर्ण पदक जित्दा थप उर्जा मिलेको बताइन् ।बडीविल्डिङ संघबाट छनोट भएर प्रतियोगितामा भाग लिएकी श्रुतिलाई सुर्खेतस्थित मिडवेस्टर्न फिटनेस क्लबले आर्थिक सहयोग गरेर पठाएको थियो । क्लबका सञ्चालक प्रमोद हमालका अनुसार कर्णाली प्रदेशका सामाजिक विकासमन्त्री दल रावलले मंसिर १४ मा उनलाई बिदाइ गर्दै स्वर्ण जितेमा २ लाख रुपैयाँ पुरस्कार दिने घोषणा गरेका थिए । यो घोषणाबाहेक श्रुतिलाई सरकारी सहयोग छैन, राष्ट्रिय खेलकुद परिषद्ले पनि सहयोग गरेको छैन, हमालले भने, देशका लागि स्वर्ण जित्ने खेलाडीलाई अब उचित सम्मान होला भन्ने हामीले विश्वास गरेका छौं । एसियन पावर लिफ्टिङ एसोसिएसनको आयोजनामा मंसिर १९ देखि ४ दिनसम्म चलेको प्रतियोगितामा विश्वका २० देशका खेलाडी सहभागी थिए । नेपाललाई श्रुतिका साथै सिनियरतर्फ हसन गुरुङ र जुनियरतर्फ आशिष आलेमगरले स्वर्ण तथा राजेश सुवालले रजत पदक दिलाएका छन् ।"

शीर्षक,विवरण
शेफोक्सुन्डोका पाटनमा अब डोल्पाली मात्रै,"सबैलाई खुला गर्दा राजस्व बढी संकलन त होला तर विनाश र स्थानीयसँग द्वन्द्व बढ्ने भएकाले जिल्लावासीलाई मात्र संकलन गर्न दिने तयारी भएको हो, पौडेलले भने । जेठदेखि असारसम्म डोल्पाका पाटनमा यार्चा किन्ने व्यापारीको घुइँचो लाग्छ । यार्चा व्यापारीहरू यार्चा किन्न काठमाडौं, पोखरालगायत स्थानबाट हेलिकप्टर नै लिएर पाटनमा पुग्छन् । वर्षौंदेखि हामीले संरक्षण गरेको जडीबुटी भएकाले हाम्रो स्वामित्व हुनुपर्छ भनेर आवाज उठाउँदै आएका हौं, शेफोक्सुन्डो गाउँपालिका८ का नेकपा अध्यक्ष छेवाङ ग्याल्बो लामाले भने, जीवनयापन र आम्दानीको मुख्य स्रोत नै जडीबुटी भएकाले स्थानीयले मात्र संकलन गर्न पाउनुपर्छ । केही दिनअघि निकुञ्जको स्थलगत अध्ययनमा आएको प्रतिनिधिसभाको कृषि, सहकारी तथा प्राकृतिक स्रोत समितिको टोलीसँग पनि स्थानीयले जडीबुटी र अन्य प्राकृतिक स्रोतसाधनको उपयोगमा स्थानीयको अग्राधिकार भएकाले जिल्लाबाहिरका व्यक्तिलाई प्रवेशमा प्रतिबन्ध लगाउनुपर्ने धारणा राखेका थिए । निकुञ्जले मध्यवर्ती क्षेत्रका बासिन्दासँग ५ सय, मध्यवर्ती क्षेत्रबाहेकका निकुञ्ज रहेको जिल्लावासीसँग २ हजार र अन्य जिल्लाका बासिन्दासँग ३ हजार दस्तुर लिएर यार्चा संकलन अनुमति दिँदै आएको थियो । निकुञ्जका अनुसार आर्थिक वर्ष ०७५७६ मा यार्चाबाट ३ करोड ११ लाख १० हजार ५ सय रुपैयाँ राजस्व संकलन भएको थियो भने यार्चा संकलन गर्न १४ हजार ८ सय ८३ जनाले पुर्जी लिएका थिए । माथिल्लो डोल्पाका पाटनमा मुस्ताङको नाका भएर पनि सर्वसाधारण यार्चा संकलन गर्न आउँछन् । आव ०७१७२ मा १४ हजार, ०७२७३ मा ७ हजार, ०७३७४ मा ६ हजार, ०७४७५ मा ८ हजार जनाले पुर्जी (दस्तुर तिरेर) लिएका थिए । निकुञ्ज ठूलो र धेरै जिल्लासँग खुला नाका भएकाले पुर्जीबिना संकलन गर्न आउनेको संख्या बढी हुने गरेको निकुञ्जको भनाइ छ ।"
ओलीले खोजे स्थायी कमिटीको आडभरोसा,"स्थायी कमिटीको भदौ २६ ले तय गरेका निर्णयहरूको व्याख्यामा ओली र इतर पक्षधरको मत नमिलेपछि नेकपाको विवाद फेरि बल्झियो । स्थायी कमिटी सदस्य वर्षमान पुनको बुझाइमा अध्यक्षद्वयको कार्यविभाजनसहित निश्चित सम्झौताहरूले प्लास्टर गरिएको समस्यालाई प्रधानमन्त्री स्वयंले कोट्याएका हुन् । गत असोजलाई फर्किएर हेर्ने हो भने स्थायी कमिटी बैठकको सहमति कार्यान्वयनका निम्ति अध्यक्षद्वयका बीचमा भएका म्याराथन बैठकहरू राजदूत नियुक्ति र मन्त्रिमण्डलको पुनर्गठनपछि सुस्ताउन सुरु भएको देखिन्छ । यद्यपि तत्कालीन एमालेको नवौं महाधिवेशनबाट निर्वाचित, पार्टी एकतापछि पहिलो वरीयता र सरकारको नेतृत्वकर्ता भए तापनि अप्ठ्यारो गौंडोमा अलमलिएका ओलीले फेरि एकपटक औपचारिक रूपमा स्थायी कमिटी सदस्यहरूलाई गुहारेका छन् । अघिल्लोपटक बल्लतल्ल अध्यक्षद्वयलाई मिलाएपछि बिसाइसमेत फेर्न नपाउँदै विवाद सुरु भएपछि नेकपाको अहिलेको प्रतिवेदन र पत्रद्वन्द्व सचिवालय सदस्यमा मात्रै केन्द्रित थियो तर प्रधानमन्त्री ओलीले गत भदौ २६ गते स्थायी कमिटी बैठक स्मरण गर्दै समझदारीका लागि फेरि पहलकदमी लिन स्थायी कमिटी सदस्यहरूलाई आग्रह गरेका छन् । मलाई स्थायी कमिटीका कमरेडहरूको सामूहिक विवेकमाथि विश्वास छ । गत भदौ २६ गते पनि कमरेडहरूले पार्टीलाई यस्तै संकटबाट सकुशल अवतरण गराउनुभएको थियो, ओलीले पत्रको अन्त्यमा भनेका छन्, आशा छ, कमरेडहरूले यसपटक पनि व्यक्तिविशेषका स्वार्थका लागि आन्दोलनकै सिकार हुने गरी सिर्जना भएको वर्तमान संकटपूर्ण अवस्थालाई आफ्नो सक्रिय पहलकदमी, सकारात्मक हस्तक्षेप र विवेकबाट निकास दिनु हुनेछ । स्थायी कमिटी सदस्य शंकर पोखरेलले ओलीको आग्रहलाई थप व्याख्या गर्दै साझा सहमतिका लागि स्थायी कमिटी बैठकमा प्रस्ताव गरेका थिए । पहिले नै दुवै प्रस्ताव फिर्ता लिएर साझा सहमतिसहितको राजनीतिक प्रस्ताव तयार पार्नुपर्ने धारणा नेता पोखरेलको थियो । उनले बैठकको बीचमै अध्यक्ष दाहालसँग भने, यी सबै पत्रहरू सन्दर्भ सामग्री बनाऔं र छलफलबाट नयाँ दिशातिर जाऔं । तर दाहालले पोखरेलको प्रस्तावलाई इन्कार गरे । सचिवालयमा प्रस्तुत भएको राजनीतिक दस्ताबेजको सबै कुरा जनताका मनमनमा पुगेका छन्, दाहालले भने, यो फिर्ता लिन मिल्दैन, कमिटीहरूमै छलफल गरेर सकारात्मक निष्कर्षमा पुर्याएपछि मात्रै यी डकुमेन्टलाई विस्थापित गर्न सकिन्छ । अध्यक्ष ओलीले अर्का अध्यक्ष दाहालको प्रस्ताव खारेज नहुँदासम्म पार्टी बैठकमा सहभागी हुन नसक्ने जानकारी पनि स्थायी कमिटी सदस्यहरूलाई गराएका छन् । अभियोगपत्रसहित यसबीचका सबै पत्राचार र दस्ताबेजहरूलाई सार्वजनिक गरिएको छ, ओलीले स्थायी कमिटी सदस्यहरूलाई सम्बोधन गरेर लेखेको पत्रमा छ, आफूले खारेज गरिसकेको र पार्टीलाई विभाजनको डिलमा पुर्याएको त्यस्तो संगीन आरोपपत्रका बारेमा हुने छलफलमा सहभागी हुन म असमर्थ रहेको व्यहोरा कमरेडहरूलाई अनुरोध गर्दछु । बैठकमा ओलीको यसपालिको अनुपस्थिति यसअघिका विवादहरूमा जस्तो बलियो भने छैन । अघिल्लोपटक साउन १३ गते प्रधानमन्त्री ओली र उनीपक्षीय कोही पनि नेताहरू सहभागी नहुँदा दाहालको नेतृत्वमा बसेको स्थायी कमिटी बैठक कमजोर भएको थियो । त्यही बैठकले ओलीसँग संवाद गरेर सहमतिको वातावरण तयार पार्न दाहाललाई म्यान्डेट दिएको थियो । त्यसपछि ओली र दाहालबीचको संवादमा कार्यदल बनाएर समस्या समाधानको उपाय खोज्ने निधो भएको थियो । यसपालि ओलीले बहुमतले बोलाएको सचिवालय बैठक छल्न सकेनन् भने स्थायी कमिटी बैठकमा पनि पत्र पठाएर उपस्थिति जनाए, उनीनिकटका नेताहरू बैठकमा गए । बहुमतले पेल्दै गइरहेको यो सन्दर्भमा पार्टी राजनीतिमा ओली झन्झन् कमजोर हुँदै गएका छन् । दाहालले भने ओलीको प्रतिउत्तर अन्तरविरोधको कडी हो नेकपा अध्यक्ष पुष्पकमल दाहालले अहिलेको अन्तरविरोधको मुख्य कडी अर्का अध्यक्ष ओली नै भएको दोहोर्याएका छन् । आइतबार स्थायी कमिटी बैठक उद्घाटन गर्दै उनले विवादको फायर ओलीले नै खोलेको बताए । मैले आज त्यति नबोलौं, प्रस्ताव मात्रै वितरण गरौं भन्ने सोचेको थिएँ, दाहालले बैठकमा भने, अब थोरै बोल्न बाध्य भएको छु, बाँकी तपाईंहरूले नै प्रस्तावहरूको अध्ययन गर्नुहोस्, त्यसपछि बल्ल छलफल गरौंला । अध्यक्ष दाहालले गत साउनमै समस्या समाधानका लागि कार्यदल बनाउन ओलीको अरुचि रहेको र बलजफ्ती कार्यदलमार्फत समस्याको समाधान खोज्न तयार भएको बताए ।कार्यदल बनिसकेपछि पनि उहाँले कार्यदलका सिफारिसहरूलाई स्वीकार गर्नुभएन, दाहालले बैठकमा भने, कार्यदलले सहमतिबिना मन्त्रिमण्डल पुनर्गठन र कतिपय नियुक्ति नगर्ने भनेर कार्यदलले प्रस्ताव गरेर स्थायी समितिले स्विकारेको कुरासमेत मान्नुभएन, हत्केलाले चेपेर एकल निर्णय गर्नुभयो । अध्यक्ष दाहालले अघिल्लोपटक स्थायी कमिटी बैठकमा पनि ओली पटक्कै आउन नमानेपछि आफू र महासचिव विष्णु पौडेलले लतार्दै बैठकमा सहभागी गराउनुपरेको जानकारी बैठकलाई गराए । अध्यक्ष दाहालले स्थायी कमिटी सदस्यहरूलाई दिएको जानकारीअनुसार गत भदौ २९ गते सहमतिको निर्णयसहित अन्तरपार्टी निर्देशन जारी गर्न ओली तयार थिएनन् । स्थायी कमिटी बैठकको निर्णय कार्यान्वयन नगर्ने कामको सुरुवात ओलीजीले नै गर्नुभयो, दाहालले बैठकमा भने, त्यो बीचमा उहाँले राजदूत नियुक्त गर्नुभयो, मन्त्रिमण्डल विस्तार गर्नुभयो, कर्णालीमा समस्या आयो, रअका प्रमुख सामन्त गोयलसँग भेट्नुभयो, दाहालले भने, यी विषयमा छलफल गर्न सचिवालय बैठक डाकौं भन्दा बैठक नै नबस्ने अडान लिनुभयो । बरु त्यही बैठक नै फुटको सुरुवाती बैठक हुनेछ भनेर चेतावनी दिनुभयो । बरु प्रवक्ताले दुई दुईपटक बैठकको माग गर्दै लेखेका पत्रहरूको नजरअन्दाज गर्नुभयो । दाहालले ओलीकै सहमतिमा सचिवालयको अनौपचारिक बैठक बसेको र त्यही बैठकले औपचारिक बैठकका लागि सहमति दिन आग्रह गर्दै पत्र लेख्दा सहमतिको सट्टा तोक लगाएर आफूहरूको अपमान गरेको बताए । केपीजीले उक्त पत्रमा प्रतिउत्तरको फायर ओपन गर्नुभएको हो, उक्त घटना नै यो अन्तरविरोधको कडी हो, दाहालले भने, सचिवालय बैठककै छलफलमा भाग लिएपछि यहाँ आउन्न भन्न मिल्दैन । निष्कर्ष निकाल्न योगदान गर्नुपर्छ । दाहालले पार्टीको अहिलेको अन्तरविरोध अध्यक्ष र प्रधानमन्त्री प्राप्तिका लागि नभएको भन्दै गणतन्त्र रक्षा र पार्टी एकतालाई बलियो बनाउन पद त्याग ठूलो कुरा नभएको उल्लेख गरे । स्थायी कमिटी सदस्यहरूलाई सबै प्रस्ताव वितरण गरेपछि आउँदो २८ गतेसम्मका लागि बैठक स्थगित भएको छ । यसबीचमा सहमतिका लागि औपचारिकअनौपचारिक संवाद गर्ने नेताहरूले जनाएका छन् ।"
मध्य भोटेकोसीमा झनै झमेला,"रेकर्ड इडिट भएको हुनुपर्छ ः दोभाषे पौडेल ठेकेदार कम्पनीका दोभाषे पौडेलले आफूले सबै रेकर्ड नसुनेको बताए । त्यो तपाईंको आवाज हो कि होइन भन्ने कान्तिपुरको प्रश्नमा उनले सुरुमा रेकर्ड इडिट गरेको हुन सक्ने बताए । केहीबेरको कुराकानीमा उनले भने, आफूले नसुनेकाले मेरो आवाज होहोइन भन्न सक्दिनँ । जानीजानी आफूले रेकर्ड नगरेको जनाउँदै उनले कम्पनीले दिएको मोबाइलमा रेकर्ड सिस्टम भएको जानकारी आफूलाई थाहा नभएको दाबी गरे । तपाईंको भनाइले त आयोजनाको संरचनाको गुणस्तरमा प्रश्नचिह्न खडा भयो नि भन्ने प्रश्नमा पौडेलले तेस्रो पक्षका प्राविधिक ल्याएर जाँच गराउन सकिने बताए । गुणस्तरमा कुनै सम्झौता नगरिएको दाबी उनले गरे । उनले सिन्धुपाल्चोककी तत्कालीन प्रजिअ गोमादेवी चेम्जोङलाई त्यो केटी भन्दै आफूले आयोजनाको विषयमा गलत सूचना दिएको जानकारी सीईओ काफ्लेलाई गराएका छन् ।"
चालक निदाउँदा जिप दुर्घटना,"(डोटी)  ग्रामीण सडकमा जिप गुडाउने चालकहरूमध्ये कैलाश बम सबैभन्दा होसियार र सिपालु चालकका रूपमा परिचित थिए । दिपायलबोगटान कच्ची रुटमा उनको जिप चढ्न यात्रुहरू जहिल्यै हानथाप गर्थे । सहज र समझदार चालक भएकैले कैलाशकै गाडीमा धेरै यात्रु सुरक्षित महसुस गर्थे । तर, तिनै विश्वासिला मानिएका कैलाशले चलाएकै जिप शनिबार राति १ बजे दुर्घटना हुँदा एकै परिवारका तीनसहित चार जनाको मृत्यु भएको छ । बोगटान फुड्सिल गाउँपालिका७ चवराचौतारामा जिप सडकबाट करिब दुई मिटर तल खसेको हो । दुर्घटनामा सोही वडाका वडासचिव (नायब सुब्बा) रहेकी बैतडीको सूर्नया गाउँपालिका६ की २८ वर्षीया मञ्जु त्रिपाठी, उनकी सासू डम्बरी अवस्थी, दुई वर्षीय छोरा मुकुन्द र ग्रामीण जलस्रोत व्यवस्थापन परियोजनामा कार्यरत केआईसिंह गाउँपालिका४ चन्केसैनका कृषि प्राविधिक हरिनारायण भट्टको मृत्यु भएको जिल्ला प्रहरी कार्यालयका डीएसपी इन्द्रबहादुर मल्लले बताए । बालक मुकुन्दको उपचारका लागि दिपायल ल्याउँदै गर्दा बाटोमा मृत्यु भएको हो । अन्य तीन जनाको घटनास्थलमै मृत्यु भएको प्रहरीले जनाएको छ । घटनामा चालक कैलाशसहित ग्लोबल आईएमई बैंकमा कार्यरत सुरक्षा गार्ड टीकाराम गिरी, उनकी श्रीमती खेमा गिरी र खत्याडी माध्यमिक विद्यालयका शिक्षक हेमन्त भट्ट घाइते भएका छन् । उनीहरूको दिपायलस्थित शैलेश्वरी अस्पतालमा उपचार भइरहेको छ । कच्ची सडकमा रातिको समय गाडी नियन्त्रण गर्न नसकिएर दुर्घटना भएको हुन सक्ने डीएसपी मल्लले बताए । कैलाश धनगढीबाट २ सय १५ किलोमिटर दूरीमा म१च ५५० नम्बरको बोलेरो जिप चलाएर शनिबार बिहानै दिपायल आइपुगेका थिए । दिपायल आइपुग्नेबित्तिकै बोगटान जान यात्रुहरू पर्खेर बसेका थिए । मिजासिलो स्वभावका कैलाशले यात्रुहरूको प्रस्तावलाई सहजै स्विकारेर गन्तव्य पुर्याए । बोगटानको करिब ७० किलोमिटर कच्ची सडकमा गाडी गुडाएर उनी करिब ५ बजे दिपायल फर्के । बोगटान जान अर्को जिपमा चढेका यात्रुहरू कैलाशलाई देखेपछि उत्रे । उनीहरूले कैलाशकै जिपमा जाने अडान लिए । कैलाशले यस पटक भने जान नसक्ने प्रतिक्रिया दिए । उनले दिनभर गाडी चलाउँदा शरीर थाकेको र निद्रा लागिरहेको बताए । तर यात्रुहरूको अगाडि उनको केही लागेन । यात्रा सुरक्षित हुन्छ भनेर सबै करकाप गर्न लागेपछि मेरो केही सीप चलेन, कैलाशले भने, सधैं मेरै गाडीमा चढ्ने यात्रु भएकाले बिस्तारै जाम्ला भन्ने सोचेर लगें । राम्रो सोच्दा सोच्दै अप्रिय घटना भयो । बाटोमा खाना खाएर हिँडेको केही बेरमै अनिँदो र थकित शरीर सुस्तायो । त्यसपछिको घटना मलाई यादै छैन । उनले दाइ नाता पर्ने प्रकाशलाई शनिबार साँझ यात्रुहरूको करकाप भइरहेकाले गाउँतिर जान लागेको खबर गरेका थिए । थाकेको भए नजाऊ, बिहान जानू भनेर सम्झाएको थिएँ, प्रकाशले भने, अर्को जिप छोडेर उसको जिपमा यात्रुहरू जबर्जस्ती बसेर दबाब दिएपछि नाइँ भन्न सकेनछ । राति अप्रिय घटना सुनियो ।पछिल्लो समय डोटीका ग्रामीण सडकमा सवारी दुर्घटना बढेको छ । गत वर्षको जेठमा बोगटान ग्रामीण सडक खण्डमा पर्ने पलाडीमा से१ज ८७७ नम्बरको बोलेरो जिप पल्टँदा तीन जनाको मृत्यु भएको थियो । नौ जना घाइते भएका थिए । गत वर्ष जेठमै साँघुरो सडकमा गुिडरहेको जिप खस्दा शिखर नगरपालिका३ जोरागाउँका तीन जनाको मृत्यु भएको थियो । जिल्ला प्रहरी कार्यालय डोटीका अनुसार आर्थिक वर्ष २०७५७६ र २०७६७७ मा सडक दुर्घटनाबाट ४७ जनाको मृत्यु भएको छ । जसमा अधिकांश दुर्घटना ग्रामीण सडकमै भएका छन् । आर्थिक वर्ष २०७३७४ मा १० को मृत्यु, ७ घाइते र २०७४७५ मा २८ को मृत्यु तथा ६७ जना घाइते भएको प्रहरीले जानकारी दिएको छ ।"
परराष्ट्र नीति पुरानै जोडजाड,"(काठमाडौं)  केही वर्षयता निकै चासोका साथ अपेक्षा गरिएको नेपालको नयाँ परराष्ट्र नीति आइतबार सार्वजनिक भए पनि यसमा रहेभएकै कूटनीतिक प्रबन्ध तथा सरकारले कागजी रूपमा अवलम्बन गर्दै आएका नीतिनियम समेटिएको छ । मुलुकको राजनीतिक प्रणालीलाई बदल्ने हरेक ठूला परिवर्तनसँगै नेपालको परराष्ट्र नीतिमा पनि समयानुकूल परिमार्जन हुँदै आएको भनेर २०५२, २०६३ र २०७४ मा गठन भएका उच्चस्तरीय कार्यदलको अध्ययनलाई परराष्ट्र नीति तय गर्दाको आधार मानिएको भनिए पनि प्रयोगमा ल्याइएका (असफल) नीतिहरू नै यसमा राखिएको छ । भूगोल र क्षेत्रफलले पनि सानो राष्ट्र को सूचीमा पर्न नसक्ने नेपाललाई यही रूपमा सम्बोधन गर्दै २०४६ पछिकै परराष्ट्र नीतिको भाषामा शरणार्थीको घर फर्कन पाउने अधिकारको सुनिश्चितताका लागि पहल गर्ने र स्वेच्छाले स्वदेश फर्कन चाहने शरणार्थीलाई ससम्मान र सुरक्षित रूपमा स्वदेश फिर्ता पठाइने भनिएको छ । परराष्ट्र नीति तर्जुमा गर्न गठित कार्यदलका एक सदस्यका अनुसार शरणार्थीको हकमा नीतिगत कुरा निर्धारण गर्दा प्राथमिकतामा घर फिर्ती भए पनि अरू विकल्प समेट्न सुझाव दिइएको थियो । घर फिर्ती शब्दावलीको प्रयोगले हाम्रो असफल कूटनीतिक प्रयासलाई सम्झाउँछ, यसैले वैकल्पिक उपाय पनि राखिनुपर्छ भनिएको थियो, उनले भने । नीतिभित्रको रणनीति तथा कार्यनीतिको एउटा बुँदामा समृद्ध नेपाल, सुखी नेपाली को राजनीतिक नाराकै वरपर रहेर आर्थिक कूटनीतिलाई व्याख्या गर्ने प्रयास गरिएको छ । आर्थिक कूटनीतिको योजना र कार्यक्रममा विदेशमा रहेका कूटनीतिक नियोगले अहिलेसम्म प्रभावकारी परिणाम देखाउन सकेका छैनन् । कूटनीतिक आचारसंहिताको अनिवार्य पालना र विदेशी नियोगमा रहेका राजदूतसहित कूटनीतिक कर्मचारीको कार्यसम्पादन मूल्यांकन पनि वर्षौंर्देखि सुनिँदै आएका तथा कार्यान्वयनमा असफल शब्दावली हुन् । राजदूतको नियुक्ति, फिर्ता गर्ने प्रक्रिया वा कूटनीतिक कर्मचारीको रोजीछाडी नियुक्तिका आधारमा प्रश्न उठ्दै आए पनि परराष्ट्र नीतिमा भनिएजस्तो कार्यसम्पादन मूल्यांकनको सेवासर्त कहींकतै व्यवहारमा जोडिने गरेको छैन, परराष्ट्रका एक अधिकारीले भने, नेपालले परराष्ट्र क्षेत्रमा लिँदै आएका नीति, राखेका कूटनीतिक दर्शन र सफलअसफल सबै रणनीतिको एकमुष्ट विस्तृत प्रस्तावका रूपमा नीति आएको छ । अब अवलम्बन गर्नुपर्ने सम्पूर्ण नीति भनेर यसलाई मान्न मुस्किल पर्छ ।परराष्ट्रमन्त्री प्रदीप ज्ञवालीले आइतबार सिंहदरबारमा आयोजित पत्रकार सम्मेलनमा असंलग्न परराष्ट्र नीतिलाई यथावत् रूपमा अवलम्बन गरिने बताएका थिए । नीतिमा ऐतिहासिक सन्धि र सम्झौता तथ्यप्रमाणका आधारमा कूटनीतिक माध्यमबाट सीमा समस्या समाधान गर्ने भनिएको छ । छिमेकी भारतसँग पछिल्लो समयमा कूटनीतिक तथा राजनीतिक सम्बन्ध सहज बन्न नसके पनि छिमेकी मुलुकसँग सम्बन्ध राम्रो हुँदै गएको दाबी गरिएको छ । नयाँ नीतिमा ब्रेन गेन सेन्टर को उपादेयतामाथि चर्चा गर्दै कूटनीतिक संयन्त्रलाई सहज तुल्याउन ट्र्याक टू कूटनीति पनि सक्दो उपयोगमा ल्याइने उल्लेख छ । आवश्यकताअनुसार प्रबुद्ध व्यक्ति समूहसमेत गठन गरिने र सार्वजनिक पद धारण गर्नेका हकमा अनिवार्य कूटनीतिक आचारसंहिता लागू गरिने जनाइएको छ ।"
भिजिट भिसा लिन अंग्रेजी जान्नुपर्ने,"काठमाडौं (कास) सरकारले भिजिट भिसासम्बन्धी कडा प्रावधान राखेर अध्यागमन कार्यविधि संशोधन गर्ने भएको छ । भिजिट भिसाका नाममा त्रिभुवन अन्तर्राष्ट्रिय विमानस्थल हुँदै मानव तस्करीमा संलग्न गिरोहले युवालाई विदेश पुर्याउने गरेका घटना बढ्न थालेपछि सरकारले कडाइ गर्न लागेको हो । वैदेशिक रोजगार व्यवसायी र ट्राभल एजेन्सीका साथै श्रम र अध्यागमन कर्मचारीको सेटिङमा विमानस्थलबाट भिजिट भिसाकै आवरणमा मानव तस्करी बढेको सरकारको निष्कर्ष छ ।भिजिट भिसामा विदेश जानेका लागि राहदानी र भिसासहित १ हजार अमेरिकी डलर साथमा राख्नुपर्ने, फिर्ता हुने हवाई टिकटका साथै घुम्न जाने देशमा बस्ने व्यवस्था हुनुपर्ने प्रावधान रहेकामा अब त्यस्ता व्यक्तिले २० लाख रुपैयाँको बिमा र न्यूनतम एसएसलीसरहको शैक्षिक योग्यता वा अंग्रेजी बोल्न जान्नुपर्ने व्यवस्था गर्न लागिएको छ । खाडी मुलुकमा मात्रै भिजिट भिसामा गएर अवैध रूपमा बस्ने ५० हजारभन्दा बढी महिला रहेको अनुमान छ । कार्यविधि संशोधनपछि भिजिट भिसामा गएर अलपत्र परे बिमा रकमबाटै उद्धार, उपचार र अन्य बन्दोबस्तीमा खर्च गर्न सहज हुनेछ । अध्यागमन कार्यविधि संशोधनको मस्यौदा बनाएर छिट्टै गृह मन्त्रालयमा पठाइने महानिर्देशक रमेश केसीले बताए । अहिलेको कार्यविधिअनुसार प्रक्रिया पुर्याएर आएका भिजिट भिसा वाहकलाई किटान गरेरै कारबाही गर्ने भन्ने कुनै प्रावधान छैन । तर यसरी जानेको हकमा अध्यागमन अधिकृतलाई शंका लागे कागजातमाथि छानबिन गरी कारबाही अघि बढाउन सकिन्छ ।भिजिट भिसाका नाममा मानव तस्करले रकम असुलेर नेपाली युवालाई विदेश पठाउने गरेको र त्यसमा सरकारी कर्मचारीकै मिलेमतो रहेको उजुरी परेपछि गृह मन्त्रालयले विमानस्थलस्थित १४ जना अध्यागमन अधिकृतलाई एकै पटक सरुवा गरेर छानबिन थालेको छ ।"
बस्ती नै पहिरोको जोखिममा,"(बागलुङ)  गत वर्षायाममा गाउँको पुछारमा पहिरो खसेको थियो । बागलुङ नगरपालिका१० भकुन्डेस्थित फपरेटाका बासिन्दाले उक्त पहिरो सामान्य ठाने । भीरबाट खसेको पहिरोप्रति चासो पनि थिएन । साउन र भदौमा नजिकको खरबारीमा भित्रभित्रै मूल निस्केर रूखहरू ढल्कन थालेपछि गाउँले डराए । भदौ लाग्दा स्थानीय सुशीला थापा र रुद्रबहादुर थापाको बारी चिरा पर्न थाल्यो । गोलभेडा लगाएको टनेलमा टिप्न जान उनीहरू डराए । केही दिनमा गोठ भत्कियो । गाईभैंसी जोगिए, गोठ ढल्यो । छिमेकीका गोठमा लगेर भैंसी बाँध्नुपरेको सुशीलाले बताइन् । गोठ भत्केको छ, घरछेउमा चिरा परेका छन्, उनले भनिन्, अब हामी कता गएर बस्ने, ठेगान छैन । चिरा पर्ने क्रम बढिरहेकाले आउने वर्षातमा गाउँमा बस्न नसकिने उनले गुनासो गरिन् ।धान गोड्ने बेलासम्म सामान्य रहेकामा अहिले खेतमा दर्जन भ्वाङ परेपछि स्थानीय सञ्जीव थापा चिन्तामा छन् । नयाँ घडेरीको खोजी गर्न बाध्य भएको उनले बताए । गाउँदेखि परको खरबारीमा घडेरी खोज्न लागेको, यही मौका हो भनेर महँगो भन्न थाले, थापाले भने, बजारमा किनेर बस्न सकिँदैन, गाउँमा पनि महँगो पर्ने भयो । जमिन बग्छ वा थेगिन्छ भन्ने यकिन नभएकाले बसाइँ सर्ने कि यत्तिकै बस्ने भन्नेमा अन्योल रहेको उनले बताए । बाटामुनिका घर चिरिएका छन्, माथिल्लो भागमा जमिन मात्रै चिरा परेको छ, स्थानीय जितबहादुर रायमाझीले भने, समयमै तटबन्धन गर्नसके केही घर जोगाउन सकिन्थ्यो । गाउँभरि चिरा परेकाले गोठ र घरमा कोठा थप्न खोजेका पनि यो वर्ष काम रोकेर बसेको उनले बताए । नगरपालिकामा उनीहरूले पटकपटक समस्याबारे बताए पनि चासो कम भएको गुनासो गरेका छन् । पहिराले वडा ९ तित्याङको सिमलपाटादेखि भकुन्डेको दह हुँदै द्वारा जाने सडक पनि भासिएको छ । यहाँको ५ सय मिटर सडक भासिएपछि बर्खायाममै आवतजावत ठप्प भएको थियो । किसानको सुन्तला बारी पनि चिरैचिरा परेको छ । लाखौं लगानी गरेको सुन्तला बगानसमेत बग्ने डरले किसान चिन्तित छन् । अन्य खेती मासेर सुन्तला लगायौं, अहिले चिरा परेको छ, छाडेर हिँड्नुपर्ने खतरा छ, रायमाझीले भने, बस्ती जोगाउन नगरपालिकाको चासो कम भयो । उनका अनुसार अहिले पनि बारीमा चिरा बढिरहेका छन् ।नगरपालिकाले पटकपटक इन्जिनियर पठाएर संरक्षण प्रयास थालेको नगरप्रमुख जनकराज पौडेलले बताए । धेरैपटक इन्जिनियर पठाएको छु तर हाम्रो प्रयास सफल होलाजस्तो देखिएको छैन, उनले भने, भूगर्भ विभागको टिम मगाएर अध्ययन गरेपछि मात्र लगानी गर्ने भन्ने निष्कर्षमा पुग्यौं । उनले आफैं पुगेर पनि यहाँको पहिरो अध्ययन गर्दा जोखिम बढिरहेको भेटेको बताए । इन्जिनियर दीपेन्द्र भण्डारीले सामान्य संरक्षणले सम्भव नहुने बताए । हिउँदभरका लागि सडक सञ्चालन गर्नुपर्ने काम गर्न सकिन्छ तर वर्षातमा झन् खतरा हुन्छ, भण्डारीले भने, लगानीभन्दा धेरै क्षति हुने देखिएको छ । स्थानीयले भकुन्डेको बराहताल संरक्षण क्रममा पानीको सतह बढाएपछि बस्ती र खरबारीमा मूल निस्केको बताए । बस्तीदेखि माथिल्लो स्थानमा बराहताल छ । यो वर्ष पानी अत्यधिक परेकाले तालको पानीले पनि असर गरेको हो, भण्डारीले भने, भिरालो जमिन भएकाले पहिराको जोखिम बढी छ ।"
प्रहरीको पेस्तोल खोसेर गोली प्रहार,बुटवल (कास) एक जनाले प्रहरीको पेस्तोल खोसेर हान्न खोज्दा उनको आफ्नै साथीलाई लागेको छ । खाग तस्कर बसेको शंकामा दुई प्रहरी आइतबार सादा पोसाकमा बुटवलको कलश होटल पुगेका थिए । जाजरकोटका वीरेन्द्रबहादुर सिंहले चलाएको गोली काठमाडौंका राकेश न्यौपानेलाई लागेको रूपन्देहीका डीएसपी सत्यनारायण थापाले बताए । न्यौपानेको भैरहवा मेडिकल कलेजमा उपचार भइरहेको छ । सिंह फरार छन् भने जाजरकोटका कर्णबहादुर राउत र सुर्खेतका भक्तबहादुर थापालाई प्रहरीले नियन्त्रणमा लिएको छ ।
पूर्वाञ्चलले माग्यो रजिस्ट्रारमा दरखास्त,विराटनगर (कास) पूर्वाञ्चल विश्वविद्यालयले रजिस्ट्रार नियुक्तिका लागि दरखास्त आह्वान गरेको छ । रजिस्ट्रार नियुक्तिका लागि उपकुलपतिले कुलपतिलाई सिफारिस गर्नुपर्ने हुन्छ । यसपटक खुला सूचना गरेर राजनीतिक भागबन्डामा टीका लगाई नियुक्ति गर्ने परम्परा हटाउन खोजिएको उपकुलपति प्राडा यादवराज कोइरालाले बताए ।
दुर्व्यवहारपछि गोरखा अस्पतालको सेवा ठप्प,गोरखा (कास) स्वास्थ्यकर्मीमाथि दुर्व्यवहार भएपछि गोरखा अस्पतालमा आइतबारदेखि आकस्मिकबाहेकका सेवा ठप्प भएको छ । बिरामीका आफन्त र स्वास्थ्यकर्मीबीच शनिबार राति विवादमा हात हालाहाल भएको थियो । घटनामा संलग्नलाई कारबाही माग गर्दै स्वास्थ्यकर्मीले सेवा ठप्प पारेका हुन् । घटना छानबिन गर्न अस्पताल प्रशासनमा निवेदन परेको छ । भाइचन्द्र श्रेष्ठको संयोजकत्वमा ५ सदस्यीय छानबिन समित गठन गरिएको अस्पताल व्यवस्थापनले जनाएको छ ।
लैंगिक हिंसाको चिन्ताजनक ग्राफ,"वर्षको एक दिन कुनै दिवस मनाउनु वा निश्चित अवधिमा खास अभियान चलाउनुले मात्रै पनि सम्बन्धित क्षेत्रमा ठूलो सांकेतिक अर्थ राख्छ । खालि, उक्त विषयमा सर्वसाधारणलाई सुशिक्षित गर्न र मुलुकको नेतृत्वपंक्ति तथा नीतिनिर्मातालाई घच्घच्याउन यस्ता अवसरहरूको सदुपयोग हुनुपर्छ । र, यसले वर्षैभरिका लागि खास अठोट सिर्जना गर्न सक्नुपर्छ । अहिले नेपाललगायत विश्वभर महिला हिंसाविरुद्ध १६ दिने अभियान सञ्चालन भइरहेको छ । बर्सेनि महिलाविरुद्धको हिंसा अन्त्यका लागि अन्तर्राष्ट्रिय दिवसका दिन नोभेम्बर २५ मा सुरु भएर डिसेम्बर १० सम्म चल्ने यो अभियानले यसको नाराअनुसारै लैंगिक हिंसा अन्त्यको प्रतिबद्धता ः व्यक्ति, समाज र सबैको ऐक्यबद्धता कायम गर्न खोज्नुपर्छ । मुलुकमा महिलामाथि हिंसाको तथ्यांक भयावह छ । प्रहरीका अनुसार गत आर्थिक वर्षमा दैनिक औसत ६ महिलामाथि बलात्कार भएको उजुरी परेको थियो । दैनिक औसत २ महिलामाथि बलात्कार प्रयास भएका थिए । दैनिक औसत दुईभन्दा बढी बहुविवाह भएका थिए । त्यस्तै, ३४ जनामाथि बोक्सीको आरोप लगाइएको थियो । र, ११ हजार ७ सय ३८ अर्थात् दैनिक औसत ३२ वटा घरेलु हिंसाका घटना भएका थिए । प्रहरीसम्म आइपुगेको संख्या मात्र हो यो । वास्तविक घटना यसभन्दा निकै बढी हुन सक्छ । बलात्कार, बेचबिखन र तेजाब आक्रमणजस्ता जघन्य अपराध मात्र होइन, श्रम शोषण र न्यून ज्यालाजस्ता समाजमा कतिपयले ख्यालै नगरेका विषयमा पनि लैंगिक हिंसा भैरहेको छ । पछिल्लो समय साइबर हिंसा पनि बढ्दो छ । मानसिक हिंसाको त गणनै छैन । आजको आधुनिक समाजमा पनि यति धेरै यस्ता घटना किन भइरहेका छन् ? यसको सरल उत्तर हो महिलाहरू शताब्दीऔंदेखि संरचनात्मक हिंसाको मारमा छन् । त्यही भएरै, समाज आधुनिक हुँदै जाँदासमेत सहरबजार र शिक्षित परिवारमै पनि विभिन्न रूपमा लैंगिक हिंसा कायम छ । यो संरचनागत विभेद कुनै एक व्यक्ति वा समूहको प्रयासले मात्रै सजिलै तोड्न सम्भव छैन । यसका लागि सामूहिक प्रयास चाहिन्छ । घरपरिवारमा जानेरनजानेर लैंगिक हिंसा भैरहेको छ भन्ने स्वीकारोक्ति आवश्यक पर्छ । घरका पुरुष सदस्यहरूले महिलाको ठाउँमा आफूलाई उभ्याएर हेर्न सक्नुपर्छ र लिंगकै आधारमा हुँदै आएको विभेद महसुस गर्न सक्नुपर्छ । अनि, समाजका हरेक सदस्यले उच्चतम विवेक प्रयोग गरेर हिंसाको मात्रा घटाउँदै लैजानुपर्छ । यस्ता दिवस या अभियानले सबैलाई यही चेतनाबोध गराउन सक्नुपर्छ । राज्यको भूमिका त यसै पनि महत्त्वपूर्ण हुन्छ । सर्वप्रथम त राज्यले महिलालाई हेर्ने दृष्टिकोणमा कुनै भेदभाव हुनु हुँदैन । कानुनी रूपमा कहीँकतै पनि यसको आभास हुनु हुँदैन, अनि मात्रै व्यावहारिक रूपमा समानताको बाटोमा अघि बढ्न सम्भव हुन्छ । तर यहाँ त, सन्तानलाई नागरिकता प्रदान गर्ने विषयमै पनि महिलालाई पुरुषजत्तिकै अधिकार दिन स्वयं सांसदहरू तयार देखिएका छैनन् । यही विवादका कारण संसद्मा नागरिकता विधेयक अड्किएको छ । नागरिकता कानुन नै महिलामाथि विभेद हुने गरी ल्याएर लैंगिक हिंसाको समूल अन्त्यको सपना देख्न सकिँदैन । त्यसैले, अञ्जानमा वा नियतवश, राज्यले महिलालाई दोस्रो दर्जाको व्यवहार गरेको देखिने कुनै पनि कानुनी आधारहरू सिर्जना गर्नु हुन्न, भएका पनि मेटिनुपर्छ । दोस्रो, हिंसापीडित महिलालाई न्यायका साथसाथै सम्मानित जीवनको सुनिश्चितताका लागि राज्यका निकाय, समाज र घरपरिवारले उचित भूमिका निर्वाह गर्नुपर्छ । प्रहरी, सरकारी वकिल कार्यालय र अदालतले कानुनको प्रभावकारी कार्यान्वयनमा जोड दिनुपर्छ । तेस्रो, लैंगिक हिंसाका स्रोत रहेका विभिन्न कुप्रथाहरू तोडिनुपर्छ । समाजका कतिपय परम्परा वा प्रथाको मारमा महिला मात्रै परेका छैनन्, यसले सम्बन्धित समाजलाई पनि पछौटे बनाएको छ । छाउपडीदेखि बोक्सी प्रथासम्म र दाइजोदेखि देउकी प्रथासम्म यसकै उदाहरण हुन् । यी गलत प्रचलनका कारण विश्वसामु सम्पूर्ण राष्ट्रकै साख गिरेको छ । तसर्थ, समाजको विवेकी तप्काले संस्कृति र कुरीति, परम्परा र कुप्रथा, विश्वास र अन्धविश्वास, गौरव र लज्जाबीचको भेद पहिल्याउन सक्नुपर्छ । र, सम्पूर्ण समाजलाई यस्ता सारा नकारात्मक प्रवृत्ति र अभ्यासलाई त्याग्न घच्घच्याउनुपर्छ । यसमा राज्यको अग्रसरताको खाँचो पनि उत्तिकै छ । चौथो, सरकारले आफ्नो वर्कतले भ्याएसम्म महिला सशक्तीकरणका लागि कार्यहरू गर्नुपर्छ । महिलाहरू अधिकारसम्पन्न नभई, उनीहरूको जीवनस्तर माथि नउठी मुलुकले कुनै पनि क्षेत्रमा प्रगतिको पाइला चाल्न सक्दैन, यति हेक्का राज्य सञ्चालक तथा नीति निर्मार्ताहरूसित हुनुपर्छ । महिलाहरूको सशक्तीकरण भई विभिन्न नाममा भइरहेका लैंगिक विभेदको अन्त्य हुँदा मात्रै समग्र समाज र राष्ट्रको समुन्नति हुन सक्छ । र पाँचौं, संविधानप्रदत्त समान वंशीय हक पनि अपवादबाहेक महिलाले पाउन सकेका छैनन् । आर्थिक स्रोतमाथिको पहुँचले जोकोहीलाई सबल बनाउँछ । तसर्थ, यो अधिकारको व्यावहारिक कार्यान्वयनका लागि राज्य, अधिकारवादी र सम्पूर्ण समाज लाग्नुपर्छ ।त्यसो त, महिला मुक्तिका सवालमा नेपाल सम्पूर्ण रूपमा पछाडि मात्रै छ भन्ने पनि होइन । मुलुकमा लामो र गर्विलो महिला जागरणको इतिहास छ । त्यही कारण, कतिपय उपलब्धि पनि भएका छन् । खासगरी, लोकतन्त्रपछि कतिपय क्षेत्रमा देखिने प्रगति भएको छ । स्थानीय तहका विभिन्न पदमा गरी ४० प्रतिशतभन्दा बढी महिला जनप्रतिनिधि छन् । प्रदेश र संघका संसद्मा एक तिहाइ महिला प्रतिनिधित्व छ । आरक्षण सुनिश्चित भएपश्चात् निजामती कर्मचारीमा पनि महिलाको संख्या बढ्दै छ । तर यो तथ्यांक जति आशालाग्दो छ, त्यति नै निराशालाग्दो छ मन्त्रिपरिषद् र राजनीतिक दलको नेतृत्वपंक्तिमा महिला सहभागिता । त्यसैले, सबै दल र तहका राजनीतिक नेतृत्व वचनले मात्र होइन, व्यवहारले पनि महिला सहभागिताका पक्षमा देखिनुपर्छ । राज्यका निकाय तथा समाजका विभिन्न तप्कामा महिलाको पहुँच र सहभागिता जति बढ्छ, त्यति नै प्रत्यक्षपरोक्ष रूपमा लैंगिक हिंसा घटाउन मद्दत पुग्छ । यसर्थ, महिलामाथिको हिंसा घटाउन लैंगिक समानताका दृष्टिले हरक्षेत्रमा प्रगतिशील कदम चाल्नुको विकल्प छैन ।"
शिक्षामा जालझेल,"शिक्षा सुधारका लागि उच्चस्तरीय राष्ट्रिय शिक्षा आयोगले तयार पारेको प्रतिवेदन, अध्ययनपछि सार्वजनिक गरिने भनी २०७५ माघ १ मा वाचा गरेका प्रधानमन्त्री र सरकारबाट प्रतिवेदन सार्वजनिक नहुँदा आयोगकै बहुमत सदस्यबाट यसै शुक्रबार संघीय राजधानी काठमाडौंमा प्रतिवेदन सार्वजनिक भएको खबरले सरकारी उदासीनताको हदलाई दर्साएको छ । प्रतिवेदनले पूर्ण निःशुल्क विद्यालय शिक्षा, निःशुल्क स्टेसनरी र पाठ्यपुस्तक, दिवा खाजाको अनिवार्यता, शिक्षकहरूले तहअनुसार आफ्नो योग्यतालाई अपग्रेड गर्नुपर्ने, निजी विद्यालयहरूलाई गैरनाफामूलक बनाउनेजस्ता शिक्षाको गुणस्तर बढाउने विषय सिफारिस गरिएको थियो । प्रतिवेदनले सिफारिस गरेका विषयलाई किन उल्टापुल्टा पारेर शिक्षा नीति जारी गरियो ? प्रतिवेदन दम्पच पारेर राख्न कसको दबाब रह्यो र कसको निहित स्वार्थ पूरा गर्न उक्त प्रतिवेदन सार्वजनिक गरिएन भन्ने प्रश्नको जवाफ सरकारले दिनुपर्छ । महेन्द्रसिंह बम, टीकापुर१, कैलाली"
ॅजनता को अर्थ अस्पष्ट,"प्रकाशचन्द्र लोहनीको लेख विदेशी रिझाउ, स्वदेशी कज्याउ मा विदेशी र देशभित्रको शक्ति सन्तुलनका बारे चर्चा गरिएको छ । जंगबहादुर राणाले शासन टिकाउन त्यस बेलाको विदेशी शक्ति ब्रिटेनलाई रिझाएका थिए भन्ने तर्क लेखमा छ । स्वदेशी शक्ति लेखकले नेपाली जनता भने पनि असलमा उनको आशय राजाको शक्ति नै हो । जंगबहादुरले त्यसैलाई कज्याएर ब्रिटेनलाई रिझाएका थिए । २००७ सालपछि भारतलाई महेन्द्र र बीपी दुवैले कज्याएकै थिए । अमेरिकालाई रिझाउने खेलमा भने महेन्द्रको जित भयो । अन्तिमसम्म पनि भारतलाई रिझाउने खेलमा नलागेका कारण बीपीको अवसान भयो । वीरेन्द्र शाहको अवसान पनि त्यही कारण भयो । राजाले जनतालाई रिझाउने कुरा सफेद झूट हो । इतिहासले भन्छ जनताबाट टाढा रहे मात्र राजा प्रिय हुन्छन् । लोहनीले सीके लालको नेपाल बनाउने खसखस ! लेखकै विषयमा कलम चलाए तर सीके लालले जति प्रस्ट विचार प्रस्तुत गर्न सकेनन् । धेरै आस गर्नेभन्दा जेजति स्रोतसाधन उपलब्ध छ, त्यसैले विकास गर्न सम्भव छ भन्ने उनको तर्क ठीक छ । तर, त्यसभन्दा बढी आवश्यक छ जनताको विकास गर्ने प्रवृति र अठोट । जनतालाई गौण ठान्न मिल्दैन । भारत नजिकको हाँगा हो । त्यसबाट लाभ प्राप्त नगरी टाढाका हाँगा काम लाग्दैन । त्यसका लागि, सीके लालको भाषामा, सार्वभौमिकतालाई थाती राख्ने हिम्मत चाहिन्छ । शिवशंकर यादव, छपकैया, वीरगन्ज"
अब अध्यक्षद्वय मात्र मिलेर हुन्न,"नेकपा यति बेला फुटको संघारमा छ । पार्टी गठनकै बेला अनेक विवाद भए तापनि दुइटा अध्यक्ष राखेपछि काम गर्न सजिलो हुन्छ भन्ने ठानियो । त्यसैअनुसार एउटै पार्टीको दुई अध्यक्ष राख्ने नौलो अभ्यास नेपालमा गरियो । विकासप्रेमी नारालाई विश्वास गरेर जनताले नेकपालाई दुईतिहाइ मत दिए । तर जनचाहनाअनुसार कुनै पनि काम यो सरकारले गर्न सकेन । आन्तरिक विवादमै नेकपा रुमल्लिएर मूल्यमान समय खेर फाल्यो । कम्युनिस्टहरूको बोलीचाली एउटा व्यवहार अर्को देखिएको महसुस जनतालाई भएको छ । सर्वहाराको नेतृत्व गर्ने, राष्ट्रभक्त र जनहितका मुद्दा बोक्ने पार्टी भनेर नेकपालाई जनताले विश्वास गरेकै हुन् । त्यही विश्वासले नेकपालाई सत्तामा पुर्यायो, लगभग दुईतिहाइ मतसहित । यति धेरै विश्वास पाएर पनि नेकपाले इज्जत जोगाउन सकेन । ओली सरकार स्थायी हो र यसले ५ वर्ष आरामले काम गर्ला भन्ने जनचाहना पूरा हुने अवस्था देखिन्न । दुई ठूला कम्युनिस्ट पार्टी मिलेर देशलाई जुरुक्कै उचालेर विकास र समृद्धिको बाटोमा लैजालान् भनेको त देशलाई झनै डुबाउँदै पो छन् । अहिलेको परिस्थति देखेर यस्तो लेख्नुपर्दा लाज लागिरहेको छ तर नेतालाई न कुनै लाज छ, न कुनै चिन्ता । केवल सत्ता र कुर्सीमा मात्र ध्यान छ । यतिबेला पुष्पकमल दाहाल र प्रधानमन्त्री ओली पार्टी फुटाउने कि जुटाउने भन्ने हैसियतमा छन् । लिखित रूपमै औपचारिक ढंगले एक अध्यक्षले अर्को अध्यक्षलाई आरोपप्रत्यारोप गरेर जग हँसाउने काम भइरहेको छ । यी नेताहरूको दादागिरी र स्वेच्छाचारिताले पार्टीलाई त डुबायो नै, देशलाई पनि अघि बढ्न दिएन । कोरोना महामारीको रोकथाममा ध्यान नदिएर प्रधानमन्त्री को बन्ने र सरकार कसले चलाउने भन्नेमा मात्रै नेकपा केन्द्रित छ । नरनाथ पाण्डे, कावासोती८, नवलपुरिििनेकपा अध्यक्ष तथा प्रधानमन्त्री ओलीको रणनीति प्रधानमन्त्रीको पूरा कार्यकाल सकाएर इतिहास रच्ने छ । यसका लागि उनले अर्का प्रभावशाली नेता नेपाललाई फकाउन खोजिरहेका छन् । अध्यक्षद्वयका प्रतिवेदन स्थायी हुँदै केन्द्रीय कमिटीमा लैजाने निर्णयसँगै नेकपाको राजनीति तल्लो तहसम्म पुग्दै छ । दुवै प्रतिवेदनमाथि छलफल गरेर सुझबुझसहित नेकपाका नेताहरूले निर्णय गर्लान् नै । यदि प्रधानमन्त्री ओलीले पार्टी निर्णय मानेनन् भने परिस्थिति कस्तो बन्छ ? प्रविन देवकोटा, भरतपुर८, चितवन"
रूपान्तरणको प्रक्रिया जटिल,"उमेशप्रसाद मैनालीको रूपान्तरणको बाधक को ? लेख पढेपछि विगतदेखिका असफलताका कथाहरूको लेखाजोखा गर्न मन लाग्यो । नेता र कर्मचारीबीचको असमझदारी, दोषारोपण, जनताप्रतिको अनुत्तरदायी स्वभावका कारण समृद्धि ओरालो लागेको भन्ने लेखकको भनाइ केही हदसम्म सही भए पनि सोबाहेकका जटिलता थुप्रै छन् । प्रथमतः नेतृत्व तहमा आत्मनिर्भरता र स्वावलम्बनको अठोट नहुँदासम्म रूपान्तरणका लागि नवीन दृष्टिकोण आउनै सक्दैन । मुलुकका अधिकांश ठाउँमा स्थानीय आवश्यकताभन्दा माथिबाट थोपरिएका कार्यक्रम जबर्जस्ती लाद्ने काम लामो समयदेखि चल्दै आएको छ । जिम्मेवारी बोक्ने अधिकांश पदाधिकारीले अरूले गरेका राम्रा कामलाई निरन्तरता दिएको पाइँदैन । यसबाट उत्पादनमूलक कामहरू लथालिंग बन्ने गरेका छन् । निजी या सरकारीस्तरमा इमानदारीपूर्वक कार्यक्रम सञ्चालन गर्न खोज्दा नेता, कार्यकर्ता, आसेपासे, लाउके, गुण्डाहरूले चन्दा आतंक मच्चाउने संस्कार देशव्यापी बनिसकेको छ ।कार्यक्रमको ठूलो रकम ठेकेदार र दलका नेता, कार्यकर्ताबीचको लुछाचुँडीमै सकिने भएपछि कहाँबाट हुने मुलुकको रूपान्तरण ? यता सरकारले निजामती कर्मचारीलाई विभिन्न संघ, संगठन खोल्न ढोका खोलिदिएपछि उनीहरू विकासको कामभन्दा नेतागिरीमै रमाउने गरेका छन् । अधिकांश स्थानीय तहमा नेता र कर्मचारीबीच तँभन्दा म के कम ? भनेर चुरिँदै आपसमा पाखुरा सुर्कने गरेको कुरा पनि सुनिन्छ । सानोतिनो काम गरेर ठेलीका ठेली प्रतिवेदन बनाउने र फाइदा जति आफैं लिने गैरसरकारी संस्थाहरूको रवैयाले पनि देश अधोगतितर्फ लागेको छ । लेखकले दक्षिण कोरियामा कृषकको संख्या ह्वात्तै घटेकाले विकास सम्भव भएको भनी दिएको अभिव्यक्तिमा पनि पूर्ण सत्यता भेटिँदैन । कृषि र पशुपालनको आडमा अस्ट्रेलिया, न्युजिल्यान्ड, हल्यान्ड, डेन्मार्क, स्वीडेन, चिलीलगायतका देश समुन्नत बनेका होइनन् र ? यथार्थमा मुलुकलाई सुहाउने कुनै पनि कामबाट मुलुकको रूपान्तरण सम्भव देखिन्छ । सिंगापुरका लिक्वान यु, मलेसियाका महाथिर महम्मद, बिहारका नीतीश कुमारलगायतका विख्यात नेतामा झैं बाधक तत्त्वलाई निमिट्यान्न पार्ने एक्लो आँट मुलुकका कार्यकारी प्रमुखमा देखियो भने तीव्र विकासलाई केले छेक्न सक्छ र ? भुवनेश्वर शर्मा, चन्द्रागिरि२, काठमाडौं"
फेङ्हे र शृंगलाको रणनीतिक मिसन,"नेपालका जटिल चुनौतीनेपालसँगको सम्बन्धलाई उच्च प्राथमिकता दिँदै भारतीय तथा चिनियाँ उच्च अधिकारीहरू भ्रमणमा आउनु नेपालका दृष्टिले सकारात्मक विकासक्रम हो । तर नयाँ दिल्ली र बेइजिङबीच घोषितअघोषित प्रतिस्पर्धा भ्रमणमा मात्रै होइन, भूराजनीति, रणनीति तथा सैन्य स्वार्थमा पनि छ । फेङ्हेको मिसन रणनीतिक थियो भने शृंगलाको कूटनीतिक । मिसन जस्तो भए पनि दुवै देशको अघोषित तर समान उद्देश्य हो नेपालमा कूटनीतिक, आर्थिक, सामरिक तथा सैन्य प्रभाव विस्तार गरी एकअर्काको प्रभाव नियन्त्रण वा न्यूनीकरण गर्नु । यस्तो बहुआयामिक भूराजनीतिक परिदृश्यको सापेक्षतामा हेर्दा नेपालका सामु प्रमुख रूपमा दुइटा चुनौती छन् ।पहिलो, भौगोलिक अखण्डता र राष्ट्रिय सुरक्षासँग समेत जोडिएको सीमा विवाद अत्यन्त जटिल, पेचिलो र संवेदनशील मुद्दा हो । नेपालले प्राविधिक तहमा गम्भीर गृहकार्य गरी उच्च राजनीतिक तथा कूटनीतिक तहमा ऐतिहासिक दस्तावेज, तथ्य र प्रमाणका आधारमा कुशलतापूर्वक नेगोसिएसन गर्नुपर्ने आवश्यकता छ । सन् १८१६ मा भएको सुगौली सन्धि, नेपाल र इस्टइन्डिया कम्पनीबीच आदानप्रदान भएका दस्तावेजहरू र अन्तर्राष्ट्रिय कानुनले भारतद्वारा अतिक्रमित भूमि नेपालको भएको प्रमाणित गरिसकेका छन् । नेपालले कुशलतापूर्वक नेगोसिएसन गर्यो भने वास्तविकता स्वीकार गर्न भारत पनि बाध्य हुनेछ । तर सरकारको हचुवा प्रवृत्ति, कूटनीतिक शैली र नेगोसिएसन क्षमताका आधारमा विश्लेषण गर्दा विश्वस्त हुने आधार कमजोर देखिन्छ । त्यसैले भारतसँग सीमा वार्ता राष्ट्रवादी सरकारका लागि अग्निपरीक्षा हो ।दोस्रो, गत वर्षको असोजमा चिनियाँ राष्ट्रपतिको राजकीय भ्रमणका क्रममा नेपालचीनबीच विद्यमान कूटनीतिक सम्बन्धलाई रणनीतिक साझेदारीमा स्तरोन्नति गर्ने सहमति गरिएको थियो । चीन अब द्विपक्षीय सम्बन्धलाई रणनीतिक साझेदारीका आधारमा पुनर्परिभाषित गर्न चाहन्छ । त्यसैले चीनले रणनीतिक साझेदारी र सैन्य सहकार्यलाई विशेष जोड दिँदै आएको छ । नेपालले चीनसँगको रणनीतिक साझेदारी र सैन्य सहकार्यलाई कसरी परिभाषित गर्छ र बीआरआई परियोजनालाई कसरी कार्यान्वयन गर्छ ? चीनसँग सम्बन्धको भविष्य यसैले निर्धारण गर्नेछ ।फेङ्हे र शृंगलाका बहुचर्चित भ्रमणबाट नयाँ दिल्ली र बेइजिङको प्राथमिकता र रणनीति स्पष्ट भएको छ । सेना नेपालको स्थायी शक्तिको स्रोत भएको विश्लेषण गर्दै नयाँ दिल्ली र बेइजिङ दुवैले सेनासँग विशेष सम्बन्ध स्थापित गरी प्रतिरक्षा सहकार्य गर्न चाहेको वास्तविकता घामजत्तिकै छर्लंग छ । त्यसैले नयाँ दिल्ली र बेइजिङको अवाञ्छित प्रतिस्पर्धा नेपालको राष्ट्रहित तथा राष्ट्रिय सुरक्षाका दृष्टिले जोखिमपूर्ण छ । यदि सरकारले नयाँ दिल्ली र बेइजिङबीच रणनीतिक सन्तुलन कायम गर्न सकेन भने नेपाल भूराजनीतिक क्रीडास्थल हुन सक्छ । असंलग्नता विदेशनीतिको मार्गनिर्देशक सिद्धान्त भएको नेपालले रणनीतिक साझेदारी र सैन्य सहकार्य गर्ने कि विकास साझेदारी र आर्थिक सहकार्य ? सरकारले उक्त कठोर वास्तविकतालाई आत्मसात् गरी उपयुक्त नीति तथा रणनीति अख्तियार गर्न सक्ला ?"
सार्वजनिक सम्पत्तिको जगेर्ना,"सरकारी सम्पत्तिको उपयोग र राजनीति१८६२ चैत ३ गते प्रभावशाली काजी, पाटनका पूर्वप्रधान घरानियाँ तथा प्रतापसिंह शाहका ससुराली खलकका त्रिभुवन प्रधानलाई राज्यको ढुकुटीको १८ हजार रुपैयाँको हिसाब देखाउन नसकेको भनेर तत्कालीन नायब रणबहादुर शाहले मृत्युदण्डको आदेश दिए । रणबहादुर शाह आफैंले पनि राज्यको ढुकुटीको खासै माया गरेका थिएनन् र उनको बनारस बसाइका बेलाको ऋण चुक्ता गर्न भारदारहरूबाटै पैसा उठाइएको थियो । अर्कातिर, एउटा लडाइँबाट अर्को लडाइँमा होमिएको तत्कालीन गोरखा साम्राज्यमा पैसाको हिसाबकिताब राख्न सजिलो पनि थिएन । इतिहासकार बाबुराम आचार्यले फेरि यस्तो कहिल्यै नहोस् शीर्षक किताबमा त्यसैले त्रिभुवन प्रधानले हिसाबकिताब देखाउन नसक्नुमा उनको गल्ती थिएन भन्ने पाराले लेखेका छन् । यही हिसाबकिताब देखाउने झगडा बल्झिँदै जाँदा १८६३ वैशाख १५ को मध्यरातिदेखि १६ गतेसम्म नेपालको पहिलो दरबार हत्याकाण्ड भयो जसमा राजपरिवारका क्रिम अफ द क्रिम हरू (नायब रणबहादुर शाह, उनका भाइ शेरबहादुर शाह, शेरबहादुरका मामा त्रिभुवन प्रधानसहित विदुर शाह, शेरबहादुरका नाबालक दुई वर्षभन्दा माथिका वंशजहरू), तत्कालीन गोरखा साम्राज्यको छिमेकी मुलुक पाल्पाका राजा पृथ्वीपाल सेन, उनका भाइ, उनका निर्दोष सत्र अंगरक्षकहरू काटिए ।सरकारी हिसाब देखाउन नसक्दा आफ्नै सम्पत्तिबाट तिर्नुपर्ने, झ्यालखाना जानुपर्नेदेखि लिएर मृत्युदण्ड पाउनेजस्ता सजाय हुने भएकाले पनि होला, त्यसपछि हिसाबकिताब राख्न दक्ष मान्छे नियुक्त गर्ने चलन बसेको देखिन्छ । भीमसेन थापाको कालमा सार्वजनिक वित्त हेर्ने खरिदार धनवन्तलाई तत्कालीन रेजिडेन्ट ब्रायन हड्सनले धेरै दक्ष भनेर प्रशंसा गरेका थिए । सरकारी खर्च धेरै भयो भनेर सन् १८३५ ताका गठन गरिएको रंगनाथ पौडेल आयोगको प्रतिवेदन र त्यसको सुझावको कार्यान्वयन अन्ततोगत्वा भीमसेन थापाको पतनको कारकमध्ये एक बन्यो । राजस्व, सरकारी ढुकुटी र त्यसको दुरुपयोगको आरोपले सत्ता परिवर्तन गराउन सक्छ भन्ने बुझेर होला, जंगबहादुरले यो जिम्मेवारी दक्ष तथा कुशल कर्मचारी सिद्धिमान राजभण्डारीलाई दिएका थिए । भीमबहादुर पाँडे लिखित त्यस बखतको नेपाल का अनुसार, जिन्सी अड्डाजस्ता केन्द्रीकृत खरिद अड्डाहरूले राणाकालभरि खरिदका हिसाबकिताब सफासफी राख्ने गरेका थिए ।राणाकालमा राजस्वको पैसा श्री ३ महाराजले आफूखुसी खर्च गरे पनि तल हिसाबकिताब नराम्रो थिएन भन्ने कुरा राणाकालपछिको सरकारमा सुवर्णशमशेर अर्थमन्त्री हुँदाका रेकर्डले पनि प्रमाणित गर्छन् । जगत नेपालको पुस्तक पहिलो संसद् मा उल्लेख भएअनुसार, २०१६ भदौ १७ गते संसद्मा सांसद लोचनशमशेरले २००७ सालको क्रान्तिमा कति रुपैयाँ जिल्लाको मालअड्डामा अपुग भएको थियो भन्ने प्रश्न गर्दा अर्थमन्त्री सुवर्णशमशेरले कुल भारु २४ लाख ३९ हजार ८ सय ४ र नेरु ४५ लाख ९६ हजार ६ सय २१ रुपैयाँ अपुग भएको भनेर अति डिटेलमा जवाफ दिन्छन् । लोचनशमशेरले नै असोज १ गते संसद्मा नेपालमा राणा शासन अन्त भएपछि मुलुकीखानामा कति रुपैयाँ थियो भन्दा सुवर्णशमशेर कम्पनी रुपैयाँ, भारु नोट आदि कति पैसासम्म थियो भन्ने विस्तारमा भन्छन् । सुवर्णशमशेरले प्रस्तुत गरेको २००८ सालको बजेटमा पनि राणा सरकारले छोडेको भण्डारखाल मूल ढुकुटी र मुलुकीखाना नोट विभागमा भएको कुल मौज्दात ७ करोड ९० लाख ४६ हजार २ सय ५८ रुपैयाँ थियो भन्ने जानकारी थियो ।के देखिन्छ भने, ढिलोचाँडो जनताले यस्ता प्रश्न सोध्छन् र सोध्नु पनि पर्छ । राजा टुप्पामा हुँदा अरूले राजाको डरले हिसाब राखे होलान्, तर यसको अर्थ गणतन्त्रमा यस्ता हिसाब नदेखाउने भन्ने हैन । गणतन्त्रवादीहरूको दायित्व पनि यस्ता विषयमा राजाको कमी हुन नदिने हो । अहिले यसमा कमजोरी छ र महालेखानियन्त्रकजस्ता संस्थाहरूले पनि यो कमजोरी हटाउन गम्भीर भएर काम गर्नुपर्छ । सम्पत्तिबाहेक अहिले सरकारको दायित्वको अभिलेख राख्ने तरिका पनि धेरै आत्मविश्वास जगाउने खालको छैन । २०७७ सालको महालेखापरीक्षकको प्रतिवेदनले भविष्यमा सुधार गर्नुपर्ने कुराहरू औंल्याउँदा सरकार जमानी बसेको ऋणको लेखांकन हुनुपर्ने पनि भनेको थियो । के सरकारसँग यस्ता कुराहरूको पनि रेकर्ड छैन ? कुन प्रयोजनका लागि किन र कहिले के ऋण लिएका थियौं, र अबदेखि हरेक वर्ष कति रुपैयाँ तिर्नुपर्छ भन्ने कुरा सार्वजनिक जानकारीमा हुनुपर्छ ।"
आह्वान सन्त्रस्त आमाहरूको !,"लैङ्गिक हिंसाविरुद्धको अभियानले हाम्रो परिवेश तातिरहँदा, छ वर्षिया बालिकाको बलात्कारपश्चात् हत्याको घटना पनि सेलाउन सकेको छैन । यसैबीच मलाई सम्झना भइरहेको छ केही समयअघि एउटी आमाले काखमा छोरी च्यापेर व्यक्त गरेको लाचारीको पनि, के गर्नु, जहाँ जाँदा पनि यसलाई साथै लिएर हिँड्छु ! अचेल यसलाई आँखाबाट एक पल ओझेल हुन दिएकी छैन, तैपनि यसरी कतिन्जेल जोगाउन सकुँला र मान्छेका गिद्धे नजरबाट यो छोरीलाई ? सपनामा पनि आफ्नी छोरी बलात्कृत भएको देखेर कहिलेकाहीँ त रातभरि निदाउन नसकेको गुनासो गर्ने उनको यस्तो भनाइले थाहा छैन, कति आमाहरूको मुटु कमाउला π बरु गिद्धले जीव नमरेसम्म लुछ्दैन तर यी लोग्नेमान्छेले त जिउँदा आइमाई, अझ नाबालक छोरीमान्छेलाई लुछेर क्षतविक्षत पार्दा रैछन् । आफ्नो छिमेककी दूधे बालिका बलात्कृत भएपछि उनी त्यसरी सन्त्रस्त भएर जहाँ जाँदा पनि नानी च्यापेर हिँड्थिन् । आखिर कतिन्जेल काखको रक्षाकवचभित्र जोगाएर राख्लिन् ती आमाले आफ्नी छोरीलाई ? उनी पनि नारी हुन् र यो समाज अब छोरीका लागि मात्र नभएर, आमा र हजुरआमाका लागि समेत सुरक्षित रहेन ।आज हामी समस्त आमाहरू सन्त्रस्त छौं, आफ्ना छोरीहरूको असुरक्षित भविष्य देखेर । कार्यक्षेत्र गएका छोरीहरू, विद्यालय गएका छोरीहरू, खेल्न गएका या आफन्तकहाँ गएका छोरीहरू सकुशल घर नफर्कंदासम्म हामीलाई चैन हुँदैन । के अब यस संसारमा, हाम्रो समाजमा छोरी सुरक्षित बाँच्ने कुनै स्थान छैन ? अब आमाहरूले आफ्ना छोरीहरूको भविष्य सुरक्षित गर्न अर्कै संसारको परिकल्पना गर्नुपर्ने भो, जहाँको प्रवेशद्वारमा लेखिएको होस् पुरुषनिषेधित क्षेत्र ? त्यहाँबाट बलै भित्र छिर्ने धृष्टता गर्ने पुरुष तत्क्षण भस्म होस् ? हे महाशक्ति कालीमाता, आज मेरो समाजलाई तिम्रो आवश्यकता छ । उहिलेका रक्तबीजहरूजस्तै फैलिरहेछन् अचेल यहाँ बलात्कारीहरू π यिनलाई समूल नाश गर्न तिमीले मात्रै सक्छ्यौ, महाकाली π तर, जति पुकारा गरे पनि कालीमाता न पत्थरको मूर्तिबाट निस्केर आउँछिन् न त भित्ताको तस्बिर चिर्दै निस्कन्छिन् π यस्ती मूकदर्शक देवी अपराधी, हत्यारा, चोरडाका र बलात्कारीहरूबाटै पुजिएर बसेको देख्दा मलाई नारीवादी विचारक सिमोन द बुभायरले द सेकेन्ड सेक्स मा व्यक्त गरेका विचारसँग ऐक्यबद्धता जाहेर गर्न मन लाग्छ । ऐतिहासिक सन्दर्भमा महिला र पुरुषको सम्बन्धबारे व्याख्या गर्ने क्रममा उनले भनेकी छन् पितृसत्ताभित्र पुरुषले नारीलाई आफ्नो स्वार्थअनुकूल कहिले देवी त कहिले दानवीका रूपमा प्रस्तुत गर्दै आएको छ । नारीले पाएको देवत्व पनि पुरुषप्रदत्त नै हुनाले जुन देवीरूपी नारीका सामु पुरुष झुक्छ, त्यसको निर्माता ऊ स्वयम् भएको देखिन्छ । पुरुषले नारीलाई देवी बनाएर पूजा गर्न सक्थ्यो भने देवीलाई अस्तित्वविहीन बनाउने सामर्थ्य पनि उसमा थियो ।समाज, संस्कृति तथा राजनीतिक सत्ता सदा पुरुषको अधीनमा भएको हुनाले आदिकालदेखि किनारिएका नारीहरू अझै किनारैमा छन् । तिनलाई केन्द्रमा राख्नु तथा प्रतिनिधित्व गराउनु त केवल देवी बनाएर फुस्ल्याउँदै स्वार्थसिद्धि गर्ने पितृसत्तात्मक मनोवृत्ति मात्र बनेको देखिन्छ । त्यसैले त जब कलिला नानीहरू संसार भोग्न त के, बुझ्न पनि नपाउँदै हिंस्रक पुरुषको यौनावेगको बलिवेदीमा होमिएर जीवनबाटै विमुख भएका समाचर सुन्छु, तब मलाई चिच्याउन मन लाग्छ हे विधाता π बन्ध्या बनाइदे ती आमाहरूलाई जसले छोरी जन्माउँछन् π प्रत्येक गर्भिणी नारीको कोखमा रहेको नारी भ्रूणलाई यो पापी संसारमा आउनुअघि नै शून्यमा विलीन गराइदे πयौनिक हिंसामयी परिवेशमा यसरी आन्दोलित भइरहेकी म जब कक्षामा नाटककार बालकृष्ण समको स्वास्नीमान्छे नाटक पढाउन थाल्छु, अझ बढी आन्दोलित बन्छु । त्यहाँ युगौंदेखिको पितृसत्तात्मक उत्पीडनबाट प्रताडित स्वास्नीमान्छेहरूले खडा गरेको अनौठो नारीराज्यको परिकल्पना छ । नारी र पुरुषको सम्बन्ध लोग्नेस्वास्नी को नभएर आमाछोरा मा रूपान्तरित गर्ने अनि आमाहरूलाई छोराको यातनाबाट मुक्त गर्ने प्रणका साथ बाह्र वर्षसम्म गुफामा तपस्या गरेका झँक्रिनी र वनझँक्रिनीको अठोट, आफ्नो राज्य प्रमिलापुरीका सबै उच्च पदहरूमा स्वास्नीमान्छेहरूलाई नियुक्त गर्ने महारानी धीराधा, कामक्रोधले उन्मत्त तामसी पुरुषको शल्यक्रिया गरेर सात्त्विक गुण प्रत्यारोपण गर्न सफल योगिनी ऋता र चिकित्सिका कादम्बिनीको उपस्थिति छ त्यहाँ । आहा, कस्तो समुन्नत समाज र संस्कृति π हामीमध्ये कसैले कादम्बिनीले जस्तै पुरुषमा रहेको कामक्रोध आदि झिकेर उसभित्र नारीसुलभ ममता, प्रेम, सद्भाव र मातृत्व भरिदिन सक्ने भए ? हाम्रा नानीहरू पनि सुरक्षित हुँदा हुन् । हाम्रा नानीहरूलाई यौनहिंसाबाट जोगाउने विकल्प अब यस्तै अनुसन्धान हो त ? हो भने आह्वान गर्नुपर्छ अब आमाहरूले संसारका उत्कृष्ट अन्वेषक नारीहरूलाई यस्तै सम्भावनाहरूको खोजीका लागि π पुरुषसत्ताभित्र यस्तो सम्भावना नहोला । अतिशय अत्याचारबाट प्रताडित भएरै त होला, पाश्चात्य जगत्मा नारीवादी आन्दोलन चर्किएको अनि कसैले पुरुषनिषेधित नारी समलिङ्गी समाजको परिकल्पना गरेको त कसैले पुरुषलाई नारीकरण गरिनुपर्दछ भनेको । विगतमा यी विचारहरूलाई उग्र र विध्वंसकारी भनिए पनि अहिले पुनः यसको आवश्यकताबोध भइरहेको छ ।अब बोल्ने पालो बाबु अर्थात् पुरुषको हो । सभ्य समाज निर्माणको दायित्व पुरुषको पनि हो । हरेक पुरुषले आफ्नो अन्तरात्मालाई प्रश्न गर्नुपर्दछ सबै पुरुष क्रूर, हिंस्रक र बलात्कारी हुन् ? होइनन् । तब किन लैङ्गिक हिंसाविरुद्ध समाजमा प्रायः महिला मात्र उत्रिनुपरिरहेछ ? परिवार अनि समाजलाई हिंसामुक्त र लैङ्गिक विभेदरहित गराउनका लागि सडकदेखि सदनसम्म प्रायः महिला मात्रैले आवाज उठाउनुपर्ने किन ? जब शरीरको कुनै अङ्गमा क्यान्सर लाग्छ तब त्यसलाई शरीरबाट अलग्याउन सकिएन भने त्यसले अन्ततः शरीर नै बेकामे बनाइदिन्छ । अहिले हाम्रो समाजमा देखिने यौनहिंसा समस्त पुरुष जातिकै लागि क्यान्सर हो र यसलाई अलग्याएर आफ्नो जातिमाथिको कलङ्क धुन ढिलो भइसकेको छ । अब पनि नजागे कहिले जाग्ने ?राज्य छ, विधिविधान छन्, महिला तथा बालबालिका अधिकार सुनिश्चित गरिएको छ, प्रहरीप्रशासन छ अनि कानुनी सजायको प्रावधान पनि छ तर पनि अपराधी उन्मुक्त भएर हिँड्छन्Ù निरपराध महिला, किशोरी र बालिका यौनहिंसाको सिकार भएर शारीरिक तथा मानसिक उत्पीडन झेल्दै अझ जीवनदेखि नै विमुख हुन बाध्य छन् । आखिर किन ? यस्तो महामारीको विषम परिस्थितिमा पनि सरकार जनउत्तरदायित्वलाई एकातिर पन्छ्याएर आफ्नै दलगत किचलो र स्वार्थमा चुर्लुम्म डुबेको छ । अन्य राजनीतिक दलहरू पनि सरकार ढल्ला र सत्ताको स्वाद चाखौंला भन्दै च्याँखे थापिरहेछन् । कहिल्यै जनउत्तरदायी बन्न नसक्ने हाम्रो राजनीतिक संस्कार नै समस्त सामाजिक विकृतिको जड हो । त्यसैले त यौनहिंसा लगायतका विभिन्न अपराधमा संलग्न व्यक्तिहरू सत्ता, शक्ति र आर्थिक हैसियतका आधारमा उन्मुक्त हुने गर्दछन् । दण्डसजायको व्यवस्था भए पनि जबसम्म दण्डहीन संस्कृतिको अन्त्य हुँदैन तबसम्म अपराधको पनि अन्त्य सम्भव देखिँदैन । यसका साथै मानिसले आफूलाई पशुभन्दा पनि निकृष्ट अवस्थामा पुगेको यथार्थबोध गरेर पुनः आफ्नो मानवीय मूल्यबोध गर्न नसक्दासम्म परिवार तथा समाजमा छोरीहरूलाई निर्बाध बाँच्न पनि सहज हुँदैन । वर्तमानमा बढिरहेका लैङ्गिक तथा यौनिक हिंसाका घटनाले आक्रोशित नारीभित्रको ज्वालामुखी विस्फोट हुने हो भने त्यसबाट निस्कने लाभाको बाफले कस्तो संस्कृति निर्माण गर्ला ? त्यस बेला नारीपुरुषबीचको सहअस्तित्व नै सङ्कटमा नपर्ला ?"
किसानको भारत बन्दप्रति विपक्षीहरूको समर्थन,"नयाँदिल्ली (एजेन्सी) आन्दोलनरत भारतीय किसानहरूले आह्वान गरेको देशव्यापी बन्दप्रति विभिन्न विपक्षी दलहरूले समर्थन जनाएका छन् । कंग्रेस, तेलंगना राष्ट्रिय समिति (टीआरएस), डीएमके र आम आद्मी पार्टी (आप) ले डिसेम्बर ८ का लागि किसानले आह्वान गरेको बन्दमा आफ्नो पूर्ण समर्थन रहेको आइतबार जनाएका हुन् । यसअघि तृणमूल कंग्रेस, राष्ट्रिय जनता दल (आरजेडी) र वामपन्थी दलहरूका साथै केन्द्रीय ट्रेड युनियनहरूले किसानहरूको देशव्यापी बन्दप्रति समर्थन जनाएका थिए । त्यसैगरी, कमल हसनको मक्कल निधि मैयम दलले किसानहरूको प्रदर्शनमा सहभागी हुने निर्णय गरेको भारतीय सञ्चारमाध्यमहरूले जनाएका छन् । उक्त दलले आइतबार एक विज्ञप्ति जारी गर्दै १० सदस्यीय टोली किसानहरूको आन्दोलनमा सरिक हुन चाँडै नयाँदिल्ली पुग्ने जनाएको हो । नेसनलिस्ट कंग्रेस पार्टी (एनसीपी) का प्रमुख तथा पूर्व कृषिमन्त्री शरद पावरले सरकारले तत्काल किसानका माग सम्बोधन नगरे विरोध प्रदर्शन दिल्लीमा मात्र सीमित नरहने चेतावनी दिएका छन् । किसानका मागका विषयमा कुराकानी गर्न उनले डिसेम्बर ९ मा राष्ट्रपति रामनाथ कोभिन्दलाई भेट्न लागेका एनसीपीले जनाएको छ । दुई पक्षबीच शनिबार भएको पाँचौं चरणको वार्तामा वार्ता बिनानिष्कर्ष टुंगिएको थियो । शनिबारको वार्ताका क्रममा किसानले आफ्ना मागहरू पूरा गर्न सकिने वा नसिकनेबारे सरकारसँग स्पष्ट जवाफ माग गरेका थिए । तर सरकारले भने डिसेम्बर ९ मा पुनः वार्तामा बस्न आग्रह गरेका थियो । नरेन्द्र मोदी नेतृत्वको सरकारले भारतमा सेप्टेम्बर तेस्रो साता ल्याएका कृषिसम्बन्धी विभिन्न कानुहरूको विरोधमा किसानहरूले प्रदर्शन चर्काएका हुन् । भारतीय किसानहरूले दिल्लीको सीमाक्षेत्रमा ११ दिनदेखि विरोध प्रदर्शन गर्दै आएका छन् । राज्यसभामा मतदानमार्फत प्रस्तावित कानुनहरू पारित गर्नुपर्ने विपक्षी दलहरूको मागविपरीत कृषि उपज व्यापार तथा वाणिज्य (सम्वर्द्धन एवं सरलीकरण) विधेयक २०२०, कृषक (सशक्तीकरण एवं सरक्षण) मूल्य आश्वासन तथा कृषि सेवा करार विधेयक २०२० लाई ध्वनि मतका आधारमा अनुमोदन गरिएपछि विपक्षीहरूले चर्को विरोध जनाएका थिए । माथिल्लो सदनमा सत्तारूढ गठबन्धनको पक्षमा प्रस्ट बहुमत नभएका कारण लोकसभाबाट पारित भइसकेका ती विधेयकहरूमाथि राज्यसभामा मतदान हुनुपर्ने माग विपक्षीहरूको थियो । २४५ सदस्यीय राज्यसभामा सत्तारूढ बहुमतको पक्षमा १ सय १७ सदस्य छन् । कानुनहरूका विरोधमा गत सेप्टेम्बरमै भारतका विभिन्न राज्यहरूमा विपक्षी पार्टीहरू र किसानहरूले प्रदर्शन जारी राखेका छन् । विधेयप्रति विशेषगरी पन्जाब, हरियाणा, उत्तरप्रदेश, कर्नाटक र पश्चिम बंगाललगायत राज्यमा चर्को विरोध हुँदै आएको छ । विपक्षीले नयाँ कानुन संघीयताको भावनाविरुद्ध भएको समेत दाबी गरेका छन् । कानुनमा भएको कृषि उपजसम्बन्धी नयाँ व्यवस्थाप्रति किसान संगठन र विपक्षीहरूको बढी आपत्ति छ । नयाँ कानुनले दर्ता भएका मन्डीबाहिर पनि कृषकहरूले सामग्री आफूखुसी बेच्न पाउनुपर्ने व्यवस्था गरेको छ । त्यसले राज्यभित्र र राज्यबाहिर पनि किसानको उत्पादन बिक्रीको बाटो खुला गर्नेछ । यसले कृषकहरूका लागि लागत घटाउने र राम्रो मूल्य पाउने सम्भावना रहन्छ । तर, यसको विरोधमा रहेकाहरूले उक्त व्यवस्थाले राज्यहरूको मन्डीमार्फत हुने आम्दानी गुम्ने र अन्ततः किसानहरूले न्यूनतम मूल्य पनि नपाउने जिकिर गरेका छन् । साथै नयाँ व्यवस्थाले ठूला कम्पनीहरूको वर्चस्व स्थापित गर्ने र त्यसले कालान्तरमा साना र गरिब किसानहरूलाई मर्कामाा पार्ने दाबी गरिएको छ । त्यति मात्र होइन, निजी क्षेत्रबाट मन्डीहरू खुल्ने र परम्परागत मन्डीहरू विस्थापित हुन गई किसानहरू कर्पोरेट र ठूला कम्पनीहरूमाथि निर्भर रहनुपर्ने परिस्थिति सिर्जना हुने पनि विरोधीहरूको दाबी छ । जसका कारण राज्यहरूको आम्दानी गुम्ने मात्र नभएर किसानहरूले समेत आफ्ना उत्पादनको न्यूनतम समर्थन मूल्यसमेत नपाउने उनीहरूको भनाइ छ । हरियाणा, पन्जाब, उत्तरप्रदेश, पश्चिम बंगाललगायतका राज्यहरूमा त्यहाँका सरकारलाई कृषि मन्डीहरूबाट राम्रो आम्दानी हुने गरेको छ । नयाँ कानुनले प्रदेशहरूको उक्त आम्दानीको स्रोत बन्द हुनुका साथै किसान र मन्डीबीचको मौलिक र परम्परागत सम्बन्ध तोडिने विपक्षीहरूको आरोप छ । तर, सत्तारूढ भाजपाले भने यसबाट किसानको जीवनमा क्रान्तिकारी परिवर्तन आउने दाबी गरेको छ । तर कानुनमा किसान र उनीहरूको भूमिको संरक्षण गर्ने प्रावधानहरू राखिएको सत्तापक्षको दाबी छ । साथै, उसले किसानहरूले अवरोधरहित हिसाबले आफ्ना उपजहरूलाई बजारमा पुर्याउन सक्ने र उचित मूल्य पाउने दाबी गरेको छ । तर, सत्तारूढ गठबन्धनकै अकाली शिरोमणि दल, बिजु जनता दल र टीआरएसलगायतका दलहरूसमेत कानुनको विपक्षमा छन् ।"
चुनावी नतिजा उल्ट्याउन दबाब,"अट्लान्टा (एजेन्सी) अमेरिकी राष्ट्रपति डोनाल्ड ट्रम्पले नोभेम्बर ३ मा भएको राष्ट्रपतीय चुनावको परिणाम उल्ट्याउन जर्जियाका गभर्नरलाई दबाब दिएका छन् । जर्जिया राज्यमा डेमोक््रयाटिक दलका जो बाइडेन विजयी भएका थिए । एउटा शृंखलाबद्ध ट्वीटमा ट्रम्पले रिपब्लिकन गभर्नर ब्रायन केम्पलाई राज्य संसद्को विशेष सत्र बोलाउन भनेका हुन् । ट्रम्पले जर्जियामा सिनेटको चुनावी अभियान आरम्भ हुनु केही घण्टाअघि यस्तो आह्वान गरेका हुन् । ट्रम्पले राष्ट्रपतीय चुनावमा आफू पराजित भएको अझै स्वीकार गरेका छैनन् । चुनावमा ५ सय ३८ इलेक्टोरल कलेज मतमध्ये बाइडेनले ३ सय ६ र ट्रम्पले २ सय ३२ मत पाएका थिए । अमेरिकी राष्ट्रपतिमा निर्वाचित हुन २७० इलेक्टोरल कलेज मत आवश्यक पर्छ । राष्ट्रपतिमा निर्वाचित बाइडेनले चुनावमा धाँधली गरेको उनको दाबी छ । यद्यपि त्यसबारे उनले हालसम्म कुनै ठोस प्रमाण जुटाउन सकेका छैनन् । चुनावी परिणामविरुद्ध ट्रम्पले विभिन्न राज्यहरूमा कानुनी चुनौती दिएका भए पनि ती सबै लगभग विफल भएका छन् । चुनावमा निकै प्रतिस्पर्धात्मक देखिएको जर्जियामा बाइडेनले झिनो मतान्तरले चुनाव जितेका हुन् । जर्जियामा सन् १९९२ पछि पहिलोपटक डेमोक््रयाट उम्मेदवारले चुनाव जितेका हुन् । अमेरिकी सिनेटमा कब्जा जमाउन दुई दलबीच जर्जियामा चुनावी प्रतिस्पर्धा हुँदै छ । जर्जियामा आगामी जनवरीमा हुने पुनः मतदानमा डेमोक््रयाटिक दल विजयी भएको खण्डमा रिपब्लिकन दलले अमेरिकी माथिल्लो सदनमा सिनेटमा नियन्त्रण गुमाउनेछ । जनवरी ५ मा हुने चुनावमा ७० वर्षीय सिनेटर डेभिड प्रडुसँग ३३ वर्षीय जन ओसोफले प्रतिस्पर्धा गर्दै छन् ।त्यस्तै सिनेटर केली लोयफ्लरलाई डेमाक््रयाटिक दलका राफेल वारनकले चुनौती दिएका छन् । दुर्ईमध्ये एक सिटमा डेमोक््रयाटिक दल विजयी भएको खण्डमा जो बाडेनले आफूअनुकूलका कानुनहरू सहजै पारित गर्न सक्नेछन् । वासिङ्टन पोस्टलाई उद्धृत गर्दै बीबीसीले जनाएअनुसार ट्रम्पले केम्पलाई शनिबार बिहान फोन गरेर मतपत्रहरूको हस्ताक्षरको परीक्षण गर्न माग गर्न भनेका थिए । तर त्यस्तो निर्देशन दिने अधिकार आफूसँग नरहेको भन्दै केम्पले ट्रम्पको अनुरोध अस्वीकार गरिदिएका स्रोत उल्लेख गर्दै पत्रिकाले जनाएको छ । यदि गभर्नर केम्प अथवा विदेशमन्त्रीले हस्ताक्षरको रुजु गर्न दिने हो भने म सजिलै र चाँडै जर्जियामा विजयी हुनेछु । यी दुई रिपब्लिकनले त्यसो गर्न किन अस्वीकार गरिरहेका छन्, ट्वीटरमा ट्रम्पले लेखेका छन् ।"
अझै भएन बेलायतईयू व्यापार सम्झौता,"युरोपेली संघबाट बेलायतको बहिर्गमन (ब्रेक्जिट) को संक्रमणकालीन अवधि डिसेम्बर ३१ आउन अब करिब तीन साता मात्र बाँकी छ तर दुवै पक्षबीच ब्रेक्जिटपछिको भविष्यबारे भने अझै सहमति जुट्न सकेको छैन । खासगरी व्यापार सम्झौतामा दुई पक्षबीच जटिलता देखिएका छन् यद्यपि गतिरोध अन्त्य गरी सहमतिमा आउन दुवै पक्षको प्रयत्न जारी छ । बेलायती प्रधानमन्त्री बोरिस जोन्सन र ईयू (युरोपेली आयोग) का अध्यक्षबीच ब्रेक्जिटपछिको व्यापार वार्ता हुने भएको छ । प्रधानमन्त्री जोन्सन र आयोग अध्यक्ष उर्सला भोन डर लियनबीच सोमबार बेलायत ईयूबाट बाहिरिएपछिको भविष्यका विषयमा सोमबार वार्ता हुने जनाइएको छ । शनिबार उनीहरूबीच भएको टेलिफोन कुराकानीमा उक्त सहमति भएको हो । एक वक्तव्यमा दुई नेताले माछा मार्ने अधिकार, प्रतिस्पर्धा नियम र अन्य सम्झौता कसरी लागू गर्ने भन्ने अझै निश्चित नहुँदा समस्या भइरहेको बताएका छन् । उक्त वार्तामा विभिन्न आर्थिक तथा द्विपक्षीय सवालमा पनि छलफल हुने बताइएको छ । धेरै मतभिन्नता रहे पनि ब्रेक्जिटपछिको व्यापार सम्झौता गर्न ईयू यूके वार्ताको टेबुलमा आउने निर्णय गरेका हुन् । नेताहरूबीच आउँदो बिहीबार ब्रसेल्समा पनि वार्ता तय छ । सन् २०१६ को जुन २३ मा भएको जनमत संग्रहमा ५१ दशमलब ९ प्रतिशत जनताले ईयूबाट अलग्गिने पक्षमा मत हालेका थिए । यूकेले गत जनवरी ३१ मा ईयू छाडेपछि दुई पक्षका नेतालाई पोस्ट ब्रेक्जिट सम्झौता गर्न ११ महिना अवधि दिइएको थियो । यूके र ईयूसँग डिसेम्बर ३१ सम्म व्यापार सम्झौता, माछा मार्ने अधिकारलगायत मुद्दामा सहमित गर्न समय बाँकी छ । यदि बिनासम्झौता बहिर्गमन भए बेलायत र ईयूबीच सामान आयातनिर्यातमा सीमा जाँच र कर निर्धारण हुनेछ । डिल भए पनि वा नभए पनि खुला आवतजावत बन्द, अध्यागमन प्रणाली परिवर्तन हुने घोषणा भइसकेको छ । सम्झौता भए त्यसलाई कानुनी दस्तावेज बनाई सबै ईयू राष्ट्रका भाषामा उल्था गरिनेछ र २७ देशका संसद्ले अनुमोदन गर्नेछन् । ईयू र यूकेका नेताको वार्तापछि बेलायतले आन्तरिक बजार विधेयक फेरि संसद्को तल्लो सदन (हाउस अफ कमन्स) मा लगिने जनाइएको छ । बेलायतले ब्रेक्जिटका लागि ईयूसँग भएको सन्धिविपरीत उक्त विधेयकका केही दफा संशोधन गरेपछि आलोचना भएको थियो । बेलायतको उक्त कदमको ईयू मात्र होइन, बेलायती उपल्लो सदन हाउस अफ लर्डस्ले समेत अस्वीकार गरेको थियो । बेलायतले युरोपेली संघबाट बाहिरिन गत जनवरीमा आफैंले सही गरेको सम्झौता प्रतिकूल हुने गरी नयाँ विधेयक ल्याउने सरकारी कदमको बेलायतका जीवित सबै ५ जना भूतपूर्व प्रधानमन्त्रीले समेत आलोचना गरेका थिए ।"
नेप्से एकै दिन १२३ अंक घट्यो,"सेयर कारोबार मापक नेप्से परिसूचकमा आइतबार भारी गिरावट आएको छ । बजार खुलेदेखि नै ओरोलो लागेको नेप्से दिनभरमा १ सय २३३४ अंक घटेको छ । एकै दिन यति धेरै अंकले नेप्से घटेको यो पहिलो घटना हो । यससँगै नेप्से १ हजार ९ सय ३२११ विन्दुमा ओर्लिएको छ । अघिल्लो कारोबार दिनको तुलनामा आइतबारको परिसूचक ६ प्रतिशत कम हो । २ बजेर १३ मिनेटमा परिसूचक ६ प्रतिशत घटेपछि नेप्सेले सर्किट ब्रेकरमार्फत उक्त दिनका सबै कारोबार बन्द गरेको थियो । अस्वाभाविक कारोबार नियन्त्रणका लागि सर्किट ब्रेकरको व्यवस्था गरिएको छ । जसमध्ये कारोबार सुरु भएको पहिलो घण्टामा नेप्सेमा ४ प्रतिशतको घटबढ भए २० मिनेट, दोस्रो घण्टामा ५ प्रतिशत घटबढ भए ४० मिनेट र त्यसपछि ६ प्रतिशत घटबढ भए सर्किट ब्रेकरमार्फत उक्त दिनको कारोबार बन्द गरिन्छ । लकडाउनपछि खुलेको बजारमा ऋणात्मक सर्किट ब्रेकरमार्फत बजार बन्द भएको यो पहिलोपटक हो । उक्त दिन करिब ६२ हजार कारोबारबाट १ सय ९७ कम्पनीका करिब १ करोड ५५ लाख कित्ता सेयर किनबेच भए । ती किनबेचबाट करिब ७ अर्ब २१ करोड रुपैयाँ बराबरको सेयर कारोबार भयो । नेप्से घटेपछि सेयर बजारको आकार (कुल बजार पुँजीकरण) पनि घटेर २५ खर्ब ८९ अर्ब रुपैयाँमा सीमित भएको छ । करिब सात कारोबार दिन लगातार उच्च अंकले बढेको नेप्से गत बिहीबार साढे १५ अंकले घटेको थियो । यसअघि यही मंसिर ८ मा नेप्से २३८ अंक घटेको थियो । त्यसपछिका सबै कारोबार दिन बढेको नेप्सेमा बिहीबार भने दोहोरो अंकले करेक्सन भएको हो । मंसिर ८ अघि कात्तिक २० मा नेप्से ४४७ अंक घटेको थियो । सेयर बजारमा भएको उच्च वृद्धि स्वाभाविक रूपमा नभई चलखेलका माध्यमबाट भएको नियामक निकाय धितोपत्र बोर्डको अध्ययन प्रतिवेदन बाहिरिएको थियो । जसमा उचित कारणबिनै धेरै कम्पनीका सेयर मूल्य बढेकाले बजारमा जोखिम रहेको उल्लेख छ । त्यसयताका कारोबारमा त्यसको असर पनि परेको जानकारहरू बताउँछन् । २०७७ असारको तुलनामा मंसिर ११ सम्म सूचीकृत कम्पनीको सेयर मूल्य अध्ययन गर्दा २७ कम्पनीको मूल्यमा शतप्रतिशतभन्दा बढी वृद्धि भएको, ५० प्रतिशतदेखि शतप्रतिशत मूल्यवृद्धि हुनेमा ३१ कम्पनी रहेको प्रतिवेदनमा औंल्याइएको छ । यी कम्पनीको मूल्यवृद्धिलाई उचित मान्न सक्ने कुनै कारण नदेखिएकाले त्यस्ता कम्पनीको बजार मूल्य सम्बन्धमा विस्तृत अध्ययन गर्न जरुरी रहेको प्रतिवेदनको सुझाव छ ।धितोपत्र बजारमा सहभागीहरूको सूचना प्रवाहलगायत सुशासनको कमजोर अभ्यास र धितोपत्रको दोस्रो बजार सुपरीवेक्षण पूर्वाधार तथा अभ्याससम्बन्धी कमीकमजोरीका कारण समेतसेयर बजारमा ठूलो उतारचढाव आउने गरेको अध्ययनमा उल्लेख छ । यसमा सुधारका लागि सूचना प्रवाहलगायत सुशासनसम्बन्धी ऐन नियमका व्यवस्था तथा सम्बन्धित निर्देशनको परिपालना गराउन बजार सुपरीवेक्षणको सुदृढ पूर्वाधार तयार गर्नुका साथै कानुन प्रबलीकरण काम प्रभावकारी बनाउनुपर्ने, प्रतिवेदनमा उल्लेख छ । बजारमा भित्री कारोबार मौलाएको नेपाल स्टक एक्सचेन्ज (नेप्से) स्रोतले बताएको छ । धेरै कम्पनीका सेयर मूल्य प्रभावित हुने निर्णय सार्वजनिक गर्नुअघि सेयर मूल्य अत्यधिक बढ्नु र ती निर्णय घोषणापछि सेयरमूल्यको वृद्धि रोकिनुले भित्री कारोबार भएको पुष्टि हुने स्रोतले बताएको छ । नियामक निकाय धितोपत्र बोर्डले प्रभावकारी रूपमा नियमन तथा सुपरीवेक्षण गर्न नसक्दा यस्तो गतिविधि मौलाएको जानकारहरू बताउँछन् ।राष्ट्र बैंकले पनि मौद्रिक नीतिको त्रैमासिक समीक्षामार्फत सेयर कर्जामा कडाइ गर्ने संकेत देखाएको छ । समीक्षामा जोखिमयुक्त मानिएका क्षेत्र व्यक्तिगत अधिविकर्ष कर्जा, सेयरधितो कर्जा तथा रियल इस्टेट कर्जासम्बन्धी विद्यमान व्यवस्थामा परिमार्जन गरिने उल्लेख छ । अर्थतन्त्रका अन्य क्षेत्रमा राम्रो सुधार हुन नसकिरहेको अवस्थामा कर्जा अनुत्पादक क्षेत्रमा प्रवाह नहोस् भन्ने उद्देश्यले राष्ट्र बैंकले यी क्षेत्रमा कडाइ गर्ने तयारी भएको बताइएको छ ।"
कृषिमा २७ बैंकले ५ अर्ब लगानी गर्नैपर्ने,"चालु आर्थिक वर्षका लागि राष्ट्र बैंकले तोकिदिएको निर्देशन पालना गर्नकै लागि पनि २७ वाणिज्य बैंकले कृषि क्षेत्रमा मासिक करिब सवा ५ अर्ब रुपैयाँ कर्जा प्रवाह गर्नुपर्ने भएको छ । २०७८ असारसम्म हरेक वाणिज्य बैंकले आफ्नो कुल कर्जाको न्यूनतम ११ प्रतिशत लगानी कृषिमा लगाउनुपर्ने राष्ट्र बैंकको निर्देशन छ । गत असोजमा बैंकहरूको कुल कर्जाका आधारमा यो ३ खर्ब ३३ करोड रुपैयाँ हो । गत असोजसम्म बैंकहरूको कुल कर्जाको साढे ९ प्रतिशत (२ खर्ब ८८ अर्ब रुपैयाँ) लगानी कृषिमा छ । बाँकी ९ महिनामा वाणिज्य बैंकले थप करिब साढे ४५ अर्ब रुपैयाँ कृषि कर्जा प्रवाह गर्नुपर्ने देखिन्छ । जसअनुसार वाणिज्य बैंकहरूले मासिक करिब सवा ५ अर्ब रुपैयाँ कृषि कर्जा प्रवाह गर्नुपर्छ । गत असोजसम्म वाणिज्य बैंकहरूको कुल लगानी ३० खर्ब ३५ अर्ब रुपैयाँ छ । असोजयता पनि बैंकहरूको कुल लगानी बढेको छ । लगानी बढेअनुसार बैंकको कृषि कर्जामा प्रवाह गर्नुपर्ने रकम पनि बढ्नेछ । राष्ट्र बैंकको निर्देशनअनुसार वाणिज्य बैंकले २०८० असारसम्म कुल कर्जाको न्यूनतम १५ प्रतिशत अनिवार्य रूपमा कृषिमा लगानी गर्नुपर्ने प्रावधान छ । जसमध्ये २०७८ असारसम्म न्यूनतम ११ प्रतिशत र २०७९ असारसम्म १३ प्रतिशत लगानी कृषिमा गर्नुपर्नेछ । मौद्रिक नीतिको त्रैमासिक समीक्षामार्फत राष्ट्र बैंकले कृषि कर्जा प्रवाहका लागि समय सीमा तोकिदिएको हो । यसअघि मौद्रिक नीतिमार्फत २०८० सम्म कृषिमा प्रवाह गनुपर्ने न्यूनतम सीमा मात्र तोकिएको थियो । निर्देशनअनुसार तोकिएको क्षेत्रमा कर्जा प्रवाह नगरे राष्ट्र बैंकले कारबाही गर्ने प्रवधान छ । २०७८ असारसम्म वाणिज्य बैंकहरूले कुल कर्जा न्यूनतम ६ प्रतिशत लगानी ऊर्जा क्षेत्रमा गर्न राष्ट्र बैंकको निर्देशन छ । यसअनुसार २०७९ असारसम्म ७ प्रतिशत, २०८० असारसम्म ९ प्रतिशत र २०८१ असारसम्म १० प्रतिशत रकम ऊर्जा क्षेत्रमा प्रवाह गर्नुपर्नेछ । गत असोजसम्म वाणिज्य बैंकहरूको कुल कर्जाको ५६ प्रतिशत लगानी ऊर्जा क्षेत्रमा छ । यसअघि वाणिज्य बैंकहरूले कुल लगानीको न्यूनतम २५ प्रतिशत प्राथमिकता प्राप्त क्षेत्र (कृषि, ऊर्जा र पर्यटन) मा प्रवाह गर्नुपर्ने व्यवस्था थियो । जसमध्ये कृषिमा १० र ऊर्जा तथा पर्यटनमा १५ प्रतिशत कर्जा प्रवाह गर्नुपर्ने थियो । चालु आर्थिक वर्षको मौद्रिक नीतिमार्फत उक्त व्यवस्था परिमार्जन गरी कृषि र ऊर्जामा गरी न्यूनतम २५ प्रतिशत लगानी कृषिमा गर्नुपर्नेछ । चालु आर्थिक वर्षमा कोभिड१९ बाट अति प्रभावित हवाई उड्डयन व्यवसाय, यातायात, होटल, रेस्टुरेन्टलगायतका पर्यटन क्षेत्रका उद्यमव्यवसाय पुनरुत्थानका लागि चालु पुँजी कर्जा, सहुलियतपूर्ण कर्जा र पुनर्कर्जालाई प्राथमिकता दिइएको राष्ट्र बैंकको दाबी छ । गत असोजसम्म ४१ हजार ६ सय १८ जनालाई सहुलियतपूर्ण कर्जा प्रवाह भएको राष्ट्र बैंकले बताएको छ । जसमध्ये ७२ अर्ब ४७ करोड कर्जा बक्यौता छ । सहुलियत कर्जाअन्तर्गत २६ हजार ३ सय ६९ जनाले ६१ अर्ब २५ करोड रुपैयाँ कृषि तथा पशुपन्छी व्यवसाय कर्जा लिएका छन् । अन्य सहुलियतपूर्ण कर्जाअन्तर्गत १४ हजार २ सय ४९ जनालाई ११ अर्ब २२ करोड रुपैयाँ प्रवाह भएको तथ्यांक छ । सहुलियतपूर्ण कर्जा प्रवाहमा प्रदेशगत सन्तुलन कायम गर्न र यस्तो कर्जामा लक्षित क्षेत्र र वर्गको पहुँच सुनिश्चित गर्न भन्दै कृषि तथा पशुपन्छी कर्जाबाहेक कर्जाका लागि राष्ट्र बैंकले बैंकहरूलाई सीमा तोकिदिएको छ । यसअनुसार २०७८ असारसम्ममा वाणिज्य बैंकले ५ सय वा न्यूनतम प्रतिशाखा १० तथा राष्ट्रियस्तरका विकास बैकले ३ सय वा न्यूनतम प्रतिशाखा ५ मध्ये जुन बढी हुन्छ, सोहीबमोजिमको संख्यामा सहुलियतपूर्ण कर्जा प्रवाह गर्नुपर्नेछ । राष्ट्रियस्तरबाहेकका विकास बैंक न्यूनतम २ सय र वित्त कम्पनीले न्यूनतम १ सय वटा सहुलियतपूर्ण कर्जा प्रवाह गर्नुपर्ने प्रावधान छ ।"
रारामा पर्यटकलाई बास पाउनै मुस्किल,"रारा घुम्न आउने पर्यटकलाई बासको समस्या हुन थालेको छ । ताल किनारका होटलमा बास नपाइएपछि पर्यटक माझघट्ट होमस्टेलगायत आसपासका गाउँमा जानुपर्ने बाध्यता भएको छ । ताल नजिकै सुविधासम्पन्न डाँफे गेस्टहाउस र भिलेज हेरिटेज रिसोर्ट सञ्चालनमा छन् । गत वर्ष भिलेज हेरिटेज रिसोर्टमा आगलागी भएपछि डाँफे गेस्टहाउसमा मात्रै पर्यटक राख्न समस्या भएको हो । रारा घुम्न आएका आन्तरिक पर्यटक ताल नजिकै बस्न खोजे पनि बास नपाउँदा अन्यत्र जान बाध्य छन् । रारामा अहिले दैनिक ५० देखि १ सय आन्तरिक पर्यटक आइरहे पनि बास नपाउँदा समस्या भइरहेको रारा राष्ट्रिय निकुञ्जका रेन्जर सरोज खड्काले बताए । प्रायः पर्यटकले नेपालगन्ज र सुर्खेतबाटै होटल बुक गर्नुपर्ने बाध्यता छ । होटल बुक नगरेका पर्यटक होमस्टे, स्थानीयका घर र टेन्टमा बस्ने गरेका छन् । केही पर्यटक होटल अभावमा बाटामै बस्नुपर्ने बाध्यता भएको खड्काले बताए । बास अभावमा केही पर्यटक मिलिचौरबाटै ताल अवलोकन गरी फर्कन थालेका छन् । एक त होटल नै कम थिए, उनले भने, त्यसमा पनि एउटामा आगलागी हुँदा त्यसको असर सबैमा पर्यो ।रारा आउने पर्यटकका लागि ताल नजिकै कम्तीमा ५ वटा होटल हुनुपर्ने रारा राष्ट्रिय निकुञ्जका अधिकृत बद्रीविनोद दाहालले बताए । भौतिक पूर्वाधारकै अभावमा यहाँ आएका पर्यटक विभिन्न सास्ती भोग्न बाध्य छन्, उनले भने, होटलको मात्र समस्या छैन, विद्युत्, टेलिफोन र इन्टरनेट पनि भरपर्दो नबन्दा पर्यटकको आकर्षण नबढेको हो । गमगढीनाग्मा सडक कालोपत्र नहुँदा पनि पर्याप्त पर्यटक भित्र्याउन नसकिएको उनको भनाइ छ । उनका अनुसार सडक कच्ची ह्ुँदा हिमपात र वर्षाले झन्डै ३ महिना यो पर्यटकीय गन्तव्य बन्द हुने गरेको छ ।निकुञ्जका अनुसार काठमाडौं, बुटवल, विराटनगर, झापा, सर्लाही, नेपालगन्ज, पोखरालगायत ठाउँबाट रारा घुम्न आउने बढेका हुन् । सडक र हवाईमार्गबाट दैनिक आन्तरिक पर्यटक रारा आइरहेको दाहालले जानकारी दिए । असोज र कात्तिकमा मात्रै रारामा झन्डै ३ हजार आन्तरिक पर्यटक भित्रिएको उनले बताए । सहरी क्षेत्रबाट मोटरसाइकल र जिप चढेर आन्तरिक पर्यट रारा आउने गरेका हुन् । आन्तरिक पर्यटक बढेपछि रारा विमानस्थलमा उडान पनि थपिएको छ । अहिले सुर्खेत र नेपालगन्जबाट तारा, सीता र गोमा एयरलाइन्सले दैनिक ५ वटासम्म उडान भरिरहेका छन् ।रारामा आन्तरिक पर्यटक बढेपछि होटल सञ्चालक, घोडा व्यवसायी, ढुंगा चालकलगायत स्थानीय व्यस्त बन्न थालेका छन् । दसैंयता दैनिक ७ हजार रुपैयाँसम्म कमाइ हुन थालेको मुर्माका घोडा व्यवसायी खेमबहादुर रोकायाले बताए । रारा आउने पर्यटकलाई उनले घोडामा मुर्माटप, मिलिचौर, सल्लेरी, लामाचौर, माझघट्टलगायत ठाउँ घुमाउने गरेका छन् ।पर्यटकका कारण रारा विमानस्थलमा पनि पर्यटकको चाप बढेको हुटुस्थित डाँफे गेस्टहाउसका प्रबन्धक बलिराज शाहीले बताए । कोरोना महामारीले ६ महिनासम्म सुनसान बनेका होटलका कोठा भरिएका छन्, उनले भने, एक महिनायता केही पर्यटकलाई टेन्टमा पनि बसाइरहेका छौं । घुम्न आएका आन्तरिक पर्यटक ३ दिनसम्म रारामा बस्ने गरेको उनले जानकारी दिए ।पछिल्लो समय मुर्माटप पनि आन्तरिक पर्यटकको रोजाइमा परेको छ । रारा आएका पर्यटक घोडा चढेर मुर्माटप जान्छन् भने त्यहाँबाट सैपाल हिमाल, छायानाथ तीर्थस्थलसहितको अवलोकन गरेर फर्किन्छन् । रारामा आन्तरिक पर्यटक बढ्न थालेपछि भिजिट कर्णाली टुर एन्ड ट्राभल्स र रारा एडभेन्चरले जहाजबाट रारा घुमाउने प्याकेज ल्याएका छन् । काठमाडौंदेखि रारासम्मको २ रात र ३ दिनको प्याकेजबापत २५ हजार ५ सय रुपैयाँ लिइरहेको एडभेन्चरका प्रबन्धक देवीकृष्ण रोकायाले बताए ।"
प्रधानमन्त्रीलाई पश्चिम सेती प्रभावितका १ लाख चिठी,"प्रधानमन्त्रीज्यू, राज्यले पश्चिम सेतीको सपना देखाउन थालेको शताब्दी पुग्न थालेको छ । पटकपटक पश्चिम सेती निर्माण हुने हल्ला हुन्छ । निर्वाचनका समयमा सुदूरपश्चिम पुग्ने हरेक राजनीतिक दलका नेताले आफ्नै कार्यकालमा पश्चिम सेती बनाउने घोषणा गर्छन् तर निर्वाचनपछि पश्चिम सेतीको कुरा सुन्न फेरि अर्को निर्वाचन पर्खनुपर्छ । पश्चिम सेतीको सपना देख्दादेख्दै तेस्रो पुस्ता बूढो भइरहेको छ, पश्चिम सेती जलविद्युत् आयोजना निर्माणस्थलसँग जोडिएको डडेलधुराको नवदुर्गा गाउँपालिकाका जनप्रतिनिधिले प्रधानमन्त्री केपी शर्मा ओलीलाई लेखेको पत्रको अंश हो यो । नवदुर्गा मात्र होइन, सुदूरपश्चिम प्रदेशका सबै स्थानीय तहका जनप्रतिनिधि तथा अन्य सरोकारवालाले यसरी नै प्रधानमन्त्रीलाई पश्चिम सेती निर्माणका लागि दबाब दिन पत्र लेखेका छन् । पटकपटक पश्चिम सेतीको सपना देखाउने सरकारले यसको निर्माणप्रति चासो नराख्ने गरेको भन्दै सुदूरपश्चिमबाट प्रधानमन्त्रीलाई एक लाख चिठी पठाउने तयारी भइरहेको छ ।प्रदेशका ८८ स्थानीय तहमध्ये प्रायमा नेकपाको नेतृत्व छ । पश्चिम सेती निर्माणका लागि दबाबमूलक अभियान सञ्चालन गरिरहेको बोलन्या थली नामक गैरसरकारी संस्थाले प्रदेशका सबै स्थानीय तहमा पुगेर जनप्रतिनिधिले लेखेका पत्र संकलन गरिरहेको छ । अहिलेसम्म ३७ हजार पत्र संकलन भएका छन्, अभियन्ता यादव जोशीले भने, पहिलो चरणमा प्रभावित चार जिल्लाका जनप्रतिनिधि र सरोकारवालाले पत्र लेखेका छन् ।७५० मेगावाट विद्युत् उत्पादन हुने भनिएको पश्चिम सेती आयोजना प्रभावित जिल्ला डडेलधुरा, बझाङ, डोटी र बैतडीका जनप्रतिनिधिसहित सरोकारवालाको पत्र संकलन भइरहेको हो । दोस्रो चरणमा प्रदेशका अन्य स्थानीय तहका जनप्रतिनिधिले लेखेका पत्र संकलन गरिने जोशीले बताए । पश्चिम सेतीको आश गर्दागर्दै तेस्रो पुस्ता पनि बूढो हुन थालेको छ, उनले भने, आयोजना निर्माणमा राज्य किन उदासीन छ भन्ने कुरा यहाँका जनताले जानकारी पाउनुपर्छ ।पश्चिम सेती निर्माणका लागि राज्य नै अनुदार रहेको निष्कर्ष यस क्षेत्रका जनप्रतिनिधिले निकालेको उनीहरूले प्रधानमन्त्रीलाई लेखेको पत्रमा उल्लेख गरेका छन् । अधिकांश स्थानीय तह र प्रदेश सरकार तथा संघमा नेकपाकै सरकार छ । संघमा त झन्डै दुई तिहाइ नै छ, पत्रमा भनिएको छ, पश्चिम सेती निर्माणका लागि योभन्दा अनुकूल समय अर्को आउन सक्दैन । पुसभित्र एक लाख थान पत्र संकलन गरेर २० वटा डोकामा राखी सिंहदरबार पुगेरै प्रधानमन्त्रीलाई बुझाइने योजना रहेको अभियन्ता जोशीले सुनाए । उनका अनुसार बोलन्या थलीले सोमबार आयोजना निर्माणस्थल ढुंगाडमा ७ सय ५० वटा डोकोसहित प्रभावित क्षेत्रका बासिन्दा भेला हुने कार्यक्रमसमेत गर्दै छ । प्रभावित क्षेत्रका तीन सय जनाभन्दा बढी जनप्रतिनिधि र स्थानीय ढुंगाड पुगिसकेका छन्, उनले भने, ७५० मेगावाट विद्युत् उत्पादन हुने भनिएकाले प्रतीकात्मक रूपमा त्यति नै संख्यामा डोकोसहित सरोकारवाला पुग्ने भएका हुन् ।पञ्चायतकालमा फ्रान्सेली कम्पनी सोग्रेहले पहिलो पटक पश्चिम सेतीको सम्भाव्यता अध्ययन गरेको थियो । अहिलेसम्म करिब दर्जन विदेशी कम्पनीले सर्भे गरिसकेका छन् । पश्चिम सेती आयोजना निर्माण हुने नाममा प्रभावित क्षेत्रमा लामो समयदेखि विकास निर्माणका काम हुन सकेका छैनन् ।"
एभरेस्टले बनायो पशुपतिमा शवदाह गृह,काठमाडौं (कास) एभरेस्ट बैंकले पशुपतिनाथ मन्दिरमा वातावरणमैत्री शवदाह गृह स्थापना गरेको छ । शवदाह गृहबाट उत्पन्न धूवाँ भिजेको स्क्रबर हुँदै निस्कने बैंकले बताएको छ । जसले वातावरणमा पुग्नुअघि नै सबै घातक वायु प्रदूषक र विषाक्त पदार्थ हटाउने बैंकले जानकारी दिएको छ । बैंकका प्रमुख कार्यकारी अधिकृत के नेगीले पशुपति क्षेत्र विकास कोषका सदस्य सचिव प्रदीप ढकाललाई गृहको साँचो हस्तान्तरण गरे ।
एनआरएनएले घोषणा गर्यो १० अर्बको कोष,"काठमाडौं (कास) गैरआवासीय नेपाली संघ (एनआरएनए) ले १० अर्ब रुपैयाँ बराबरको इमर्जिङ नेपाल कोष स्थापना गरेको छ । यसका लागि गैरआवासीय नेपालीको सामूहिक लगानी प्रक्रिया अगाडि बढाइएको एनआरएन ग्लोबल अध्यक्ष कुमार पन्तले जानकारी दिए । यो कार्यलाई छिटो कार्यान्वयनमा ल्याउन कानुनी परामर्शदाता र सल्लाहकारसमेत चयन गरिएको संस्थाले जनाएको छ । कोषले नेपालको वित्तीय क्षेत्र, जलविद्युत् तथा पुनर्निर्माणमा लगानी गर्नेछ । एनआरएनले सन् २०१२ मा सुरु गरेको कलेक्टिभ इन्भेस्टमेन्ट को दोस्रो परियोजनाका रूपमा इमर्जिङ नेपाल कोष घोषणा गरिएको अध्यक्ष पन्तले बताए । यो कोषमा ५ प्रतिशत नेपाल सरकारको सेयर लगानी रहनेछ, पन्तले भने, सर्वप्रथम नेपालमा कम्पनी दर्ता गरी प्रारम्भमा प्रवर्द्धक सेयर लगानीकर्ताबाट १ अर्ब ५० करोड रुपैयाँको प्रतिबद्धता आवश्यक भएकाले लगानी गर्न इच्छुक गैरआवासीय नेपालीलाई पनि एकसाथ आह्वान गर्छौं । सेयर लगानीका लागि पहिलो प्राथमिकता गैरआवासीय नेपालीलाई दिइने भएको छ । हालसम्म गैरआवासीय नेपली संघका संस्थापक अध्यक्ष, पूर्वअध्यक्ष, सल्लाहकार, कार्यसमिति पदाधिकारी तथा सदस्यबाट इमर्जिङ नेपाल कोषमा ६० करोड रुपैयाँको लगानी प्रतिबद्धता आइसकेको पनि पन्तले जानकारी दिए ।"
विभिन्न स्वादमा सेन्टर फ्लिज चुइङगम,"काठमाडौं (कास) पर्फेक्ट फुड्स प्रालिको उत्पादन सेन्टर फ्लिज चुइनगम विभिन्न स्वादमा बजारमा आएको छ । विभिन्न चकलेट क्यान्डी तथा ललीपप उत्पादन गर्दै आएको पर्फेक्टले जर्मन प्रविधिबाट यो चुइङगम उत्पादन गरेको हो । यो भित्री भागमा फलफूलको जेल हालेर बनाइएको लिक्विड चुइङगम रहेको कम्पनीले बताएको छ । अब यो केरा, खरबुजा, स्ट्रबेरी, पुदिना, ब्लुबेरी र मिश्रित फलफूलको स्वादमा उपलब्ध हुने कम्पनीले जानकारी दिएको छ ।"
लेतेमा सेन्चुरीको शाखा,काठमाडौं (कास) सेन्चुरी कमर्सियल बैंकले मुस्ताङको लेतेमा आफ्नो नयाँ शाखा सञ्चालनमा ल्याएको छ । यससँगै बैंकको शाखा संख्या १ सय १५ पुगेको छ । स्थानीय ग्राहकलाई सेवा दिने उद्देश्यले शाखा विस्तार गरिएको बैंकले जनाएको छ ।
एनआईसी एसियाको १९ प्रतिशत बोनस सेयर,काठमाडौं (कास) एनआईसी एसिया बैंकले आफ्ना सेयरधनीलाई १९ प्रतिशत बोनस सेयर वितरण गर्ने भएको छ । बैंकको २३औं वार्षिक साधारणसभाले आर्थिक वर्ष २०७६७७ को मुनाफा तथा सञ्चित मुनाफाबाट १९ प्रतिशत बोनस सेयर र कर प्रयोजनार्थ १ प्रतिशत नगद लाभांश वितरण गर्ने प्रस्ताव स्वीकृत गरेको हो ।
किन घट्यो पीसीआर परीक्षण ?,"कोभिड१९ को पीसीआर परीक्षण केही दिनयता उल्लेख्य रूपमा घटेपछि संक्रमण नियन्त्रण थप चुनौतीपूर्ण भएको छ । सरकारी प्रयोगशालामा केही महिनाअघिसम्म दिनमा १० हजारभन्दा बढी नमुनाको पीसीआर परीक्षण हुने गरेकामा हाल ६ हजार हाराहारी परीक्षण भइरहेको छ । सरकारले परीक्षणमा कमी ल्याउने मनसायले बनाएको टिप्पणी गर्दै विज्ञहरूले न्यून परीक्षणले कुनै पनि बेला संक्रमण ह्वात्तै बढ्न सक्ने चेतावनीसमेत दिएका छन् ।इपिडिमियोलोजी तथा रोग नियन्त्रण महाशाखाका पूर्वनिर्देशक डा बाबुराम मरासिनीले पीसीआर परीक्षण प्रक्रियालाई सरकारले नियोजन गर्न खोजेको बताए । परीक्षण गराउन गएकाहरू स्वास्थ्य संस्थाले तपाईं निःशुल्कको दायरामा पर्नुभएन, शुल्क तिर्नुपर्छ भन्दा त्यत्तिकै फर्कने गरेका छन्, उनले भने । उनले हाल कन्ट्याक्ट ट्रेसिङ नभएर पनि नमुना कम संकलन भइरहेको बताए । वरिष्ठ जनस्वास्थ्यविद् डा राजेन्द्र बीसीले वाग्मती प्रदेशमा ३ दिनयता ६० देखि ७० प्रतिशतसम्म परीक्षण निजी प्रयोगशालामा भइरहेको बताए । कोभिड परीक्षण गर्ने सबैभन्दा बढी निजी प्रयोगशाला वाग्मती प्रदेशमा छन् । डा बीसीले विभिन्न बाध्यताका कारण आमनागरिकले खुलेर परीक्षण गराउन नचाहने गरेको बताए । सरकारले समेत परीक्षण गराउनुस् भनेर प्रोत्साहन गरेको पाइएको छैन, उनले भने । हाल कुनै बाध्यकारी परिस्थितिमा मात्र परीक्षण गराउनेहरू बढी देखिएको डाबीसीको भनाइ छ । मुलुकको केन्द्रीयस्तरको एक मात्र राष्ट्रिय जनस्वास्थ्य प्रयोगशाला (एनपीएचएल) मा पहिले दिनमा हजारौंको पीसीआर परीक्षण गरेको थियो । हाल एकदुई सय नमुनाको मात्र परीक्षण भइरहेको छ । आज (आइतबार) एनपीएचएलले १ सय ८ वटा नमुनाको पीसीआर परीक्षण गर्दा २८ पोजिटिभ देखियो, त्यहाँ हिजो २ सय ५५ र अस्ति ३ सय ६४ नमुनाको परीक्षण भएको थियो, डाबीसीले भने, अहिले सरकारी ४५ र निजी ३३ वटा गरी जम्मा ७८ वटा प्रयोगशाला भए पनि परीक्षण अत्यन्त न्यून छ ।पहिले मुलुकभरिमा सबैभन्दा बढी परीक्षण एनपीएचएलमा हुने गरेको थियो । त्यसताका हामीकहाँ अधिकांश नमुना बाहिरबाटै संकलित हुन्थ्यो । यहाँ हामीले सयभन्दा कमै नमुना संकलन गर्थ्यौं, एनपीएचएलकी निर्देशक डारुना झाले भनिन् । अहिले बाहिरबाट दिनमा २ सयदेखि २ सय ५० नमुना मात्र आइरहेको उनले बताइन् । केही महिनाअघिसम्म दिनमा ५ हजारसम्म नमुना बुझ्ने गरेका थियौं, उनले भनिन् । पहिले विभिन्न पेसागत समूहबाट संकलन गरिने नमुनासमेत धेरै हुन गर्थ्यो । एनपीएचएलकै एक प्राविधिकले सरकारले निःशुल्क परीक्षणको मापदण्ड झन्झटिलो बनाएकाले पनि नमुना घटेको बताए ।"
शर्माको विशेष प्रस्ताव,"स्थायी कमिटीको आइतबारको बैठकमा सदस्य जनार्दन शर्माले सरकार गणतन्त्रविरोधीप्रति नरम रूपमा प्रस्तुत भएको भन्दै आपत्ति जनाएका छन् । उनले संघीय लोकतान्त्रिक गणतन्त्र नेपालको नाम बदलेर नेपाल मात्र राख्ने सरकारको निर्णयबाट गणतन्त्रविरोधीहरू उत्साहित भएको उल्लेख गरेका छन् ।गणतन्त्रविरोधीहरू आज खुलेआम संघीय लोकतान्त्रिक गणतन्त्रविरुद्ध उत्रिएका छन्, शर्माले पार्टी बैठकमा पेस गरेको लिखित प्रस्तावमा छ, नेकपाको सरकार र गृह प्रशासन यस्ता क्रियाकलापको रक्षा गरिरहेको छ भन्ने जनआवाज सुनिन थालेको छ । बरु गणतन्त्र र लोकतन्त्रका पक्षमा लडेका नेताहरूलाई दमन गरेको र गणतन्त्रविरोधीप्रति नरम व्यवहार गरेको भन्ने जनताको आरोप छ । शर्माले संघीयता पक्षधर सबै राजनीतिक पार्टीहरूको बीचमा छलफल आयोजना गरी जनभावनाअनुसार सरकारका कमीकमजोरी सच्याउँदै जनतामा देखिएका असन्तुष्टि सम्बोधन गर्नुपर्ने उल्लेख गरेका छन् ।"
भारतलाई ट्वान्टी२० शृंखला,"दक्षिण अफ्रिकाइंग्ल्यान्डकेपटाउन दक्षिण अफिका र इंग्ल्यान्डबीच आइतबार हुनुपर्ने एकदिवसीय खेल रद्द गरिएको छ । पाहुना टिमका दुई सदस्यको कोभिड१९ को परीक्षणको अपुष्ट पोजिटिभ नतिजा आएपछि खेल हुन नसकेको इंग्ल्यान्ड एन्ड वेल्स क्रिकेट बोर्डले जनाएको छ । परीक्षणको पूर्ण नतिजा आएपछि शृंखलाका अन्तिम दुई खेलको भविष्यबारे निर्णय गरिने जनाइएको छ । न्युजिल्यान्डको इनिङ्स जितवेलिङ्टन (रोयटर्स) न्युजिल्यान्डले वेस्ट इन्डिजमाथि आइतबार पहिलो टेस्टको चौथो दिन कीर्तिमान इनिङ्स र १ सय ३४ रन अन्तरको जित निकालेको छ । लन्चअगाडि नै न्युजिल्यान्डको जित सम्भव भएको हो । न्युजिल्यान्डले जेरेमी ब्ल्याकउड र अलजारी जोसेफको प्रतिरोध तोडेपछि जित सम्भव बनाएको थियो । वेस्ट इन्डिजमाथि यो न्युजिल्यान्डको अहिलेसम्मकै सबैभन्दा ठूलो अन्तरको जित हो । यसअघि सन् १९९९ मा न्युजिल्यान्ड इनिङ्स र १ सय ५ रनले विजयी रहेको थियो । अहिलेको जितसँगै न्युजिल्यान्डले दुई टेस्ट शृंखलामा १० को अग्रता लिएको छ । वेस्ट इन्डिज आफ्नो दोस्रो इनिङ्समा २ सय ४७ रन बनाएर अलआउट भयो । न्युजिल्यान्ड तेस्रो दिनमै जित नजिक पुगेको थियो र वेस्ट इन्डिजसामु एकै दिन दुई इनिङ्स टुंगिने डर उत्पन्न भएको थियो । तर ब्ल्याकउड र जोसेफले ६ विकेट गुमाएर ८९ रनको खराब स्थितिबाट १ सय ५५ रनको साझेदारी गरेर टोलीलाई उकासेका थिए । ब्ल्याकउडले आफ्नो खेलजीवनको दोस्रो शतक पूरा गरे पनि लगत्तै १ सय ४ रनमा आउट भए । जोसेफ भने ८६ रन बनाएर आउट भए । न्युजिल्यान्ड कप्तान केन विलियम्सनले दोस्रो टेस्टमा आफ्नो टिमको प्रदर्शन अझ राम्रो हुने चेतावनी दिए । उनले भने, लामो समयपछि टेस्ट क्रिकेटमा यति धेरै राम्रो प्रदर्शनले हामी सबैलाई खुसी बनाएको छ । यो टेस्टमा सबैको प्रदर्शन राम्रो रह्यो र हामीले दोस्रो टेस्टमा अझ राम्रो गर्नुपर्ने हुन्छ । वेस्ट इन्डिज कप्तान जेसन होल्डरले भने आफ्नो टिमको ब्याटिङ खराब रहेको माने । उनले भने, हाम्रोसामु दोस्रो टेस्टमा कडा मिहिनेत गर्नुबाहेक अर्को विकल्प छैन ।"
बार्सिलोनाको प्रदर्शनमा कोम्यान निराश,इटालीमिलान डिफेन्डिङ च्याम्पियन युभेन्ट्सले शनिबार इटालियन सिरी ए मा छिमेकी टोरिनोमाथि २१ को नाटकीय डर्बी जित आत्मसात् गरेको छ । एक गोलले पछाडि रहेको स्थितिमा युभेन्ट्सले हेडबाट समान खाले दुई गोल गरेपछि जित सम्भव भयो । जितपछि युभेन्ट्सको १० खेलबाट २० अंक भएको छ । टोली तेस्रो स्थानमा रह्यो । दोस्रो स्थानमा उक्लिनका लागि इन्टर मिलानले अचरफ हाकिमीको दुई गोल मद्दतमा बोलोग्नालाई ३१ ले पन्छायो । अर्को खेलमा लाजियोले स्पेजियामाथि २१ ले जित निकाल्यो ।

शीर्षक,विवरण
यसरी बाध्य भए अध्यादेश फिर्ता लिन ओली,"राष्ट्रपति कार्यालयको त्यो ६ घण्टाप्रधानमन्त्री ओलीले ल्याएको संवैधानिक परिषद्सम्बन्धी अध्यादेश स्वेच्छाचारी र संविधानकै पनि विपरीत भएकाले त्यसलाई रोक्नका लागि विशेष अधिवेशन मागसहितको पत्र लिएर स्थायी कमिटी सदस्य रावल र पम्फा भुसाल दिउँसो १२ बजेर ४८ मिनेटमा राष्ट्रपति कार्यालय शीतल निवास पुगेका थिए । पत्रमा प्रतिनिधिसभाका ८३ जना सांसदको हस्ताक्षर थियो । उनीहरूले राष्ट्रपति कार्यालयका सचिव हरि पौडेललाई भेटेर निवेदन दर्ता गरिदिन आग्रह गरे । पौडेलले करिब सवा १ बजेतिर पत्र बुझे र फाइल दर्ता गराउँछु भनेर निस्किए । उहाँले म तपाईंहरूलाई दर्ता नम्बर दिन्छु र जानकारी गराउँछु भनेर जानुभयो, रावलले कान्तिपुरसँग भने, त्यसपछि उहाँको फोन अफ भयो, हामी ६ घण्टासम्म कुरेको कुर्यै भयौं । पौडेलले रावल र भुसालसँग सम्पर्क पनि गरेनन् । बरु बालुवाटारको राजनीतिक घटनाक्रम सहमतिउन्मुख भयो, अध्यादेश र निवेदन दुवै फिर्ता लिन अध्यक्षद्वय सहमत भए । बालुवाटारमा अध्यादेश फिर्ता लिने निर्णय भएछ, त्यसैले हामी ६ घण्टापछि निवेदन दर्ता नगरी फर्कियौं, रावलले भने ।"
खोप भण्डारण स्थलकै अभाव,"चिस्यान क्षमता कति ? विभागको खोप शाखाका अनुसार मुलुकभर २ देखि ८ डिग्रीको खोप १ लाख ९५ हजार लिटर भण्डारण गर्ने क्षमता छ । यसमध्ये टेकुमा ४५ हजार ५ सय लिटर क्षमताको छ । माइनस २० को खोपका लागि देशभरको क्षमता १५ हजार लिटर मात्रै रहेको शाखाले जनाएको छ । अहिले भएको जति क्षमता छ, नियमित खोपका लागि हो, खोप शाखाका प्रमुख डा झलक गौतमले भने, २ देखि ८ डिग्रीको खोप ल्याउँदा अरू खोपलाई केही समय रोक्नुपर्ने हुन्छ । काठमाडौंमा भण्डारणमा रहेको नियमित खोप केही समय प्रदेश पठाएर भए पनि व्यवस्थापन गर्न सकिन्छ । मुलुकभरको चिस्यान भण्डारणको अवस्था र आवश्यकताको विश्लेषण गरी अभाव हुने क्षमताको पत्ता लगाइरहेको गौतम बताउँछन् । २ देखि ८ डिग्रीको भ्याक्सिन राख्ने संरचना आजै आए पनि समस्या पर्दैन । माइनस २० को पनि सीमित छ, गौतमले भने, सरकारी संरचना मात्रै नभई निजी क्षेत्रमा पनि कति राख्न सकिन्छ भनेर तथ्यांक लिइरहेका छौं । माइनस २० को भण्डारण पोलियो खोप राख्न बनाइएको हो । माइनस २० को चाहिँ अहिले भएको संरचना नियमित गर्नका लागि हो । आवश्यक परे यसलाई विस्तार गर्न सकिने गौतमले बताए ।विभागका अनुसार चिस्यानयुक्त भण्डारण प्रदेश १ को विराटनगरमा ९ हजार ७ सय लिटर क्षमताको छ । यसमध्ये ७ हजार १ सय लिटर नियमित खोपले ओगटेको छ । २ हजार ६ सय मात्रै थप राख्न सकिन्छ । एन्टीरेबिजको भ्याक्सिन पनि यही भण्डारमा राख्नुपर्ने भएकाले क्षमता कम हुने विभागले जनाएको छ । सुविधामा आउने पहिलो चरणको ३ प्रतिशत भ्याक्सिन राख्न त समस्या पर्दैन । दोस्रो चरणमा आउने १७ प्रतिशतका लागि उपकरण थप गर्नुपर्ने हुन्छ, विभागका एक कर्मचारीले भने । दोस्रो चरणको १७ प्रतिशत जनतालाई पुग्ने खोप आउँदा गण्डकी, लुम्बिनी, कर्णाली र सुदूरपश्चिम प्रदेशमा भण्डारण क्षमता रहेको विभागको दाबी छ । केन्द्र, प्रदेश १, २ र वाग्मतीमा भने भण्डारण क्षमता बढाउनुपर्ने हुन्छ । कर्णालीमा आफ्नै चिस्यानयुक्त भण्डार छैन तर विगतदेखि नेपालगन्जबाट सप्लाई गरिन्छ । नेपालगन्जमा ७ हजार ५ सय लिटर क्षमता भण्डारण छ । प्रदेश २ मा भण्डारण स्थान नै छैन । सिरहा र सप्तरीमा विराटनगर भण्डारबाट खोप सप्लाई हुन्छ भने अरू ६ वटा जिल्ला हेटौंडाले हेरिरहेको छ । हेटौंडामा २ हजार २ सय ५० लिटर भण्डारण क्षमताको चिस्यान छ । गण्डकी प्रदेशमा ९ हजार ७ सय भण्डारण क्षमता छ । लुम्बिनी प्रदेशको बुटबलमा ११ हजार २ सय लिटर खोप भण्डारण क्षमता छ । बुटबलमा ६ हजार लिटर नियमित नै राखिन्छ । ५ हजार २ सय लिटर मात्रै ठाउँ बाँकी छ । भ्याक्सिनको साइज ठूलो भयो भने दोस्रो चरणमा आउने खोप भण्डारणमा समस्या पर्न सक्ने विभागको आकलन छ । सुदूरपश्चिम प्रदेशको धनगढीमा ९ हजार ७ सय लिटरको भण्डारण क्षमता रहेको विभागले जनाएको छ । यसमध्ये ५ हजार २ सय नियमित खोपले ओगट्छ । ४ हजार ५ लिटर क्षमताले १७ प्रतिशत खोप आउँदा पनि भण्डारण गर्न समस्या नपर्ने विभागले जनाएको छ । पहिलो चरणमा आउने कुल जनसंख्याको ३ प्रतिशतलाई पुग्ने खोप आउने सरकारले आकलन गरेको छ । पहिलो चरणमा आउने खोप स्वास्थ्यकर्मीलाई लगाउने सरकारको योजना छ । दोस्रो चरणमा ५१ लाख ६४ हजार जनसंख्यालाई पुग्ने सहयोगको खोप आउँदैछ । जुन खोप ५५ वर्षभन्दा माथिका सबै ज्येष्ठ नागरिक, ४० देखि ५४ वर्षका दीर्घरोगी र प्रवासी कामदारहरू (दीर्घरोगी) लाई लगाइने सरकारको योजना बनाएको छ । तेस्रो चरणमा ४० देखि ५४ का बाँकी र १५ देखि ३९ वर्ष उमेर समूहका ५२ प्रतिशतलाई खोप लगाउने सरकारको योजना छ । १५ देखि ३९ वर्ष उमेर समूहका कुल जनसंख्याको ४२०७ प्रतिशत अर्थात एक करोड २७ लाख ८० हजार जनसंख्या रहेको सरकारले आकलन गरेको छ । उनीहरूका लागि मात्रै २ करोड २८ लाख ४३ हजार खोपको मात्रा आवश्यक पर्ने सरकारले योजना बनाएको छ । ४२ प्रतिशत जनतालाई आवश्यक पर्ने खोप एकै पटक ल्याएर भण्डारण गर्ने क्षमता हामीसँग छैन, विभाग स्रोतले भन्यो ।"
भिसाबिनै ७ नेपाली हङकङ पुगे,"(काठमाडौं)  लिएर गएका यात्रुको कोरोना जाँचको पीसीआर रिपोर्टका नतिजा फरक परेपछि चार पटकसम्म हङकङ उडानमा प्रतिबन्ध खेपेको नेपाल वायुसेवा निगमलाई अर्को समस्या परेको छ । लकडाउनका बेला त्रिभुवन अन्तर्राष्ट्रिय विमानस्थलबाट हङकङका लागि फरकफरक समयमा भएका तीन चार्टर उडानमार्फत भिसा नै नभएका ७ जना नेपाली यात्रु लगेको भन्दै हङकङको अध्यागमन कार्यालयले निगमलाई स्पष्टीकरण सोधेको छ ।हङकङ अन्तर्राष्ट्रिय विमानस्थलको अध्यागमनले निगमलाई सोधेको स्पष्टीकरणपत्रमा चित्तबुझ्दो जवाफ नभएमा प्रतियात्रु १० हजार हङकङ डलर (१ लाख ५१ हजार रुपैयाँ) का दरले करिब साढे १० लाख रुपैयाँ जरिवाना तिराउने उल्लेख गरेको छ । स्रोतका अनुसार, भिसा नभएका नेपालीलाई विमानस्थलमा रहेको अध्यागमन कार्यालय र निगमको यात्रु सेवा विभागका कर्मचारीको मिलेमतोमा पठाएको प्रारम्भिक अनुसन्धानबाट खुलेको छ । ती यात्रु भदौ र असोज महिनामा भएका उडानबाट हङकङ पुगेका थिए । हङकङको अध्यागमन कार्यालयले निगमको हङकङ स्टेसनलाई ती यात्रुको नामसहितको विवरण पठाउँदै स्पष्टीकरण पत्र पठाएपछि थाहा पाइयो, काठमाडौंस्थित निगम स्रोतले भन्यो, हङकङ स्टेसनले त्यहाँको स्टेसनलाई सोधेको स्पष्टीकरण काठमाडौं मुख्यालयमा सर्कुलर गरेपछि यो विषय बाहिर आएको हो । निगमको हङकङ स्टेसनले उताको सरकारको पत्रसहित यात्रु पठाउँदा नियम कडाइका साथ पालना गरेरमात्रै पठाउन भनेको छ । यस विषयमा सत्यतथ्य छानबिन गरेर प्रतिवेदन बुझाउन निगमका महाप्रबन्धक डिमप्रसाद पौडेलले निर्देशन दिएको विमानस्थलमा रहेको यात्रु सेवा विभागका निर्देशक जनकराज कालाखेतीले बताए । उनले यसबारे अध्ययन भइरहेको बताउँदै चाँडै प्रतिवेदन महाप्रबन्धकलाई बुझाइने बताए ।निगमका एक अर्का अधिकारीका अनुसार, बिनाभिसा नेपालबाट जानेमा ३ पुरुष र ४ महिला छन् । ३ जना १८ वर्षमुनिका पुरुष र ४ जना हङकङ आईडीवाहक नेपालीका पत्नीहरू छन्, ती अधिकारीले भने । उनीहरू सबै हाल हङकङमै छन् । ७ जना सबै आईडीवाहकका आश्रित परिवारजन भएको देखिएको छ । निगमका ती अधिकारीका अनुसार, यात्रुहरू काठमाडौंका ट्राभल एजेन्सीबाट निगमका उडानको एकतर्फी टिकट खरिद गरेर हङकङ पुगेका हुन् ।भिसा नभएका यात्रुलाई कुनै पनि वायुसेवाले बोर्डिङ पास नै जारी गर्न मिल्दैन, स्रोतले भन्यो, यसमा ती यात्रुलाई बोर्डिङ पास दिलाउने निगमका कर्मचारी र त्यस दिन विमानस्थलको अध्यागमन कार्यालयमा पासपोर्टमा छाप लगाउने कर्मचारीहरूको मिलेमतो देखिन्छ । यस विषयमा विमानस्थलमा रहेको अध्यागमन कार्यालयका प्रमुख गौलोचन सैंजूले कुनै जानकारी नभएको प्रतिक्रिया दिए । निगमको हङकङ कार्यालयले चार्टर उडान सुरु नहुँदै काठमाडौंबाट उड्नेसँग त्यहाँको भिसा अनिवार्य हुनुपर्ने, ७२ घण्टाको पीसीआर नेगेटिभ भएको प्रमाणपत्र, १४ दिन होटल क्वारेन्टाइनको बुकिङ र आफू स्वस्थ रहेको स्वघोषणापत्र भरेको हुनुपर्ने नियम भएकाले त्यस्ता यात्रुलाई मात्रै पठाउन परिपत्र गरेको थियो । तर, निगमको विमानस्थलस्थित कार्यालयले उक्त परिपत्रको नियम उल्लंघन गर्दै भिसा नभएका नेपालीलाई पठाएको खुलेको हो । यसैबीच निगमको मंसिर १५ को उडानबाट पीसीआर नेगेटिभ भएको प्रमाणपत्र बोकेर गएका ५ यात्रुमा पुनः हङकङमा जाँच गर्दा पोजिटिभ देखिएपछि निगमको उडान हाल दुई साताका लागि रोक लगाइएको छ । निगमले काठमाडौं हङकङ उडान २२ दिनपछि आगामी सोमबार पुनः सुचारु गर्दै छ ।"
काठमाडौंमा तत्काल स्कुल नखुल्ने,"काठमाडौं (कास) काठमाडौं महानगरपालिका क्षेत्रभित्रका विद्यालय तत्काल नखुल्ने भएका छन् । कोभिड१९ का कारण लामो समयदेखि बन्द रहेका विद्यालय खुल्ने क्रम बढिरहेका बेला महानगरले भने तत्काल नखोल्ने निर्णय गरेको हो ।महानगरपालिका शिक्षा विभागले बुधबार जिल्ला विपद् व्यवस्थापन केन्द्रका पदाधिकारी, विज्ञ र जिल्लाका सुरक्षा निकाय प्रमुखहरूसँग गरेको छलफलपछि यस्तो निष्कर्ष निकालेको हो । छलफलमा सहभागी महानगरका प्रमुख प्रशासकीय अधिकृत राजेश्वर ज्ञवालीले विदेशका धेरै सहरमा पनि कोभिडका कारण विद्यालय बन्द रहेको स्मरण गराउँदै अहिले काठमाडौंमा कोरोना नियन्त्रणमा नआइसकेकाले हतार गर्न नहुनेमा जोड दिए ।काठमाडौंका प्रमुख जिल्ला अधिकारी कालीप्रसाद पराजुलीले पनि अहिले जाडाको मौसमसमेत रहेको भन्दै यस्तो बेलामा अनलाइन कक्षाहरूलाई प्रभावकारी बनाएर केही समयपछि मात्रै खोल्दा राम्रो हुने बताए । अहिले जाडो मौसम छ, यो समयमा बिदा पनि हुन्छ, उनले भने, स्वास्थ्य मन्त्रालयले उपत्यकामा मात्रै पुस महिनाभित्र ५० हजारको एन्टिजेन टेस्ट गर्ने भनेको छ । यो बीचको अवधिमा अनलाइन कक्षालाई प्रभावकारी बनाउनू । बालबालिकाले स्वास्थ्य मापदण्ड आफैं पालना गर्न समस्या हुने भन्दै एउटै मापदण्ड बनाउने, खोलेका विद्यालयको पनि अनुगमन गर्ने र स्वास्थ्य मापदण्ड पूरा नभएको भए बन्द गर्नेसम्मको तयारीमा जानुपर्नेमा उनले जोड दिए ।स्वास्थ्य मन्त्रालयका महानिर्देशक महेन्द्रमान श्रेष्ठले मन्त्रालयले पुसमा एन्टिजेन टेस्ट गर्ने तयारी गरेको भन्दै त्यसको अवस्था हेरेर मात्रै अघि बढ्न सुझाव दिए । महानगरका शिक्षा विभाग प्रमुख नमराज ढकालले सरोकारवाला निकायसँग छलफल गरिरहेको भन्दै समन्वय गरेर मात्रै निर्णयमा पुग्ने बताए । सम्बन्धित निकायसँग भएको छलफलले पनि तत्काल जोखिम नघटेकाले विद्यालय सञ्चालनलाई हतार गर्न नहुने सुझाव दिएको छ, उनले भने, हामी निरन्तर छलफलमा रहन्छौं । तयारी पनि अघि बढाइरहन्छौं । अवस्था हेरेर मात्रै विद्यालय खुला गर्छौं ।"
तलब नपाई फर्किन्छन् नेपाली श्रमिक,"(काठमाडौं)  सिरहाका चतुरनारायण मण्डलले १८ महिनाको तलब लिन नपाई अक्टोबरको पहिलो साता कतार छाडे । उनी १३ वर्षदेखि इम्पेरियल ट्रेडिङ एन्ड कन्स्ट्रक्टिङ कम्पनीमा काम गर्थे । पहिले कम्पनी राम्रै थियो । व्यवस्थापन परिवर्तन भएपछि अवस्था बिग्रियो । हामीले श्रम मात्रै पोख्नुपर्यो, उनले भने, कतारमा बिनातलब बस्नै सकिएन । घरमा पैसै पठाउन नसक्ने भएपछि तनावमा बसेर के अर्थ ?उनीलगायत श्रमिकहरूले गत वर्षको जुलाईदेखि तलब माग गर्दै आन्दोलन गर्नुपरेको थियो । उनले १८ महिनाको १८ हजार रियाल (५ लाख ९४ हजार रुपैयाँ) छोडेर आउनुपर्यो । आफूजस्ता श्रमिकलाई तलब नदिँदा कम्पनीलाई ३ लाख ५७ हजार डलर फाइदा पुगेको उनी बताउँछन् । कतिपय साथीहरू तलब पाइने आसमा अझै सनैया क्याम्पमै बसिरहेका छन्, उनले भने । गन्तव्य देशमा मण्डलले जसरी तलब छोडेर आउने श्रमिकको संख्या निकै छ । यो वर्ष कोरोना महामारीले झन् बढाइदिएको छ । तलब नदिन कम्पनीलाई कोरोना बहाना भइदियो, साउदीमा कार्यरत सप्तरीका वीरेन्द्र साहले भने, कम्पनीले टिकट मात्रै दिँदा पनि हामीले राहत मान्नुपर्ने अवस्था सिर्जना भयो । खाडी तथा मलेसियास्थित नेपाली दूतावासहरूमा दैनिकजसो करिब २ सय जना तलब नपाएको भन्दै उजुरी लिएर जाने गरेका छन् । दूतावासले कम्पनी र श्रमिकसँग समन्वय गरे पनि श्रमिकको हातमा पसिनाको मूल्य पाउन कठिन छ । अवस्था एकैचोटि बिग्रिने होइन रहेछ । सुरुसुरुमा तलब महिनाको मध्यतिर आउँदो रहेछ । त्यसपछि महिना ग्याप हुँदो रहेछ, संयुक्त अरब इमिरेट्स (यूएई) बाट फर्केका लक्ष्मण राईले भने, आउँछ आउँछ भन्दै तीनचार महिना आस गर्दै बित्दो रहेछ । अवस्था बिग्रेर श्रम विभाग वा दूतावासमा पुगिसक्दा निवेदन दिने समय नै गुज्रिसक्दो रहेछ ।अनौपचारिक क्षेत्रमा समेत श्रमिक ठगिएका छन् । इजिप्टमा घरेलु श्रमिकको हैसियतमा कार्यरत सिन्धुपाल्चोककी मनमाया तामाङले ८ महिनाको तलब पाइनन् । नेपाल जाने भन्दा ६ महिनाको तलब दिएन । बरु उसले अर्को साहुले दिन्छ भन्दै पठाइदियो, उनले सुनाइन्, अर्को साहुलाई माग्दा उताको तलब मलाई मतलब छैन भन्यो । दोस्रो साहुले पनि २ महिनाको दिएन । घरेलु श्रमिक झन् पीडित भएको महिला अधिकारकर्मी मञ्जु गुरुङ बताउँछिन् । प्रमुख गन्तव्य मुलुकमा घरेलु श्रमिकका लागि जान अझै प्रतिबन्ध छ । जसले गर्दा उनीहरू वैकल्पिक बाटो प्रयोग गर्न बाध्य भएको उनले बताइन् । वैधानिक रूपमा कुनै दस्ताबेज हुँदैन । वैदेशिक रोजगार विभागमा अभिलेख हुँदैन, उनले भनिन्, प्रमाण अभावले आफ्नो कानुनी अधिकार दाबी गर्नबाट उनीहरू वञ्चित भइरहेका छन् । झन्डै ६ महिनामा वैदेशिक रोजगारीमा गएकामध्ये १ लाख ५२ हजार स्वदेश फर्केका छन् । कोरोना महामारीका बेला गन्तव्य मुलुकका अड्डाअदालत बन्द हुँदा नेपाली श्रमिकले उजुरी दिन पाएनन् । कतिपय श्रमिक हतारमा, उचित तयारी बिना स्वदेश फिर्ता केन्द्रबाट सोझै नेपाल आए । उनीहरूले तलब, सुविधा तथा पेन्सन नपाई फर्किनुपर्यो, श्रमिक अधिकारकर्मी सोम लुइँटेलले भने । चर्को ब्याजमा ऋण लिएर विदेश गएकाले फिर्ती टिकट पनि आफैंले किनी उल्टै ऋण बोकेर फर्किनुपर्यो भने कतिपय महामारीका कारण ६ महिनासम्म काम गर्न नपाउँदा बाध्यताले फर्किए ।गन्तव्य देशमा नेपाली श्रमिकलाई तलब सुविधा दिलाउन सम्भव नभए श्रम सम्झौता अन्तर्गतका समितिहरूको बैठक, द्विपक्षीय वार्ता तथा उच्चस्तरीय भ्रमणको पहल गर्नुपर्ने अधिकारकर्मीहरू बताउँछन् । श्रमिकलाई तलबसुविधा दिलाउन सम्बन्धित दूतावासले कूटनीतिक पहल र कानुनी उपचारको माध्यम अपनाउनुपर्छ, लुइँटेलले भने, यसबाट पनि नभए श्रमिकको तलब चोरीको विषयलाई अन्तर्राष्ट्रिय तथा क्षेत्रीय फोरममा उठाउनुपर्छ । वैदेशिक रोजगार विभागका महानिर्देशक कुमार दाहालले तलब नपाई स्वदेश फर्केका श्रमिकलाई उजुरीका लागि आह्वान गरिएको बताए । जिल्ला प्रशासन वा प्रहरीमार्फत पनि दिन सकिन्छ । उजुरी प्राप्त भएपछि सम्बन्धित देशका दूतावासमार्फत रकम दिलाउन सहजीकरण भइरहेको छ, उनले भने । कतारका लागि नेपाली राजदूत नारदनाथ भारद्वाजले दूतावासले श्रमिकलाई तलब दिलाउन सक्दो सहजीकरण गरेको बताए ।"
क्षत्रीलाई भानु प्रज्ञा पुरस्कार,"काठमाडौं (कास) प्रसिद्ध साहित्यकार लीलबहादुर क्षत्रीलाई भानु प्रज्ञा अन्तरदेशीय नेपाली साहित्य पुरस्कार दिइने भएको छ । नेपाल प्रज्ञा प्रतिष्ठानको प्राज्ञसभाको ३५ औं बैठकले उक्त निर्णय गरेको हो । साहित्यकार क्षत्री भारतको असममा बस्छन् । क्षत्रीको बसाइँ र ब्रह्मपुत्रको छेउछाउ लगायतका उपन्यास चर्चित छन् । सभाले वीरेन्द्रप्रसाद मिश्रलाई प्रज्ञा सामाजिक शास्त्र पुरस्कार र तेजरत्न कंसाकारलाई नेपाल प्रज्ञा भाषा पुरस्कार प्रदान गर्ने निर्णय गरेको छ । प्रज्ञा अनुवाद पुरस्कार कृष्णप्रकाश श्रेष्ठलाई दिइने भएको छ । चारवटै पुरस्कारको राशि जनही दुई लाख रुपैयाँ छ ।तीन हजार अमेरिकी डलर राशिको नेपाल प्रज्ञालंकार सम्मान चीनका प्राध्यापक वाङ हङवेईलाई दिइने भएको छ । साहित्यकार हरिहर खनाल र रविमान लम्जेलले एक लाख रुपैयाँ राशिको प्रज्ञा नेपाली साहित्य पुरस्कार पाउने भएका छन् । हिमाल, पहाड र तराईमा बोलिने मातृभाषा साहित्यतर्फ पूर्ण वैद्य, इन्द्रबहादुर गुरुङ, चतुर्भुजलाल दास केवरत र हंसावती कुर्मी पुरस्कृत हुने भएका छन् । उक्त पुरस्कारको राशि जनही एक लाख रुपैयाँ छ । प्राज्ञसभाले महेशराज पन्त र सूर्यप्रसाद सुवेदीलाई मानार्थ सदस्यता र साहित्यकार आनन्ददेव भट्टलाई आजीवन सदस्यता प्रदान गर्ने निर्णय गरेको प्राज्ञ शशि लुमुम्बुले बताए ।"
अस्पतालमा बिरामीको चाप बढ्दै,"(काठमाडौं)  कोरोना संक्रमण दर घट्दै गएपछि अस्पतालहरूमा अन्य रोगका बिरामीको चाप बढिरहेको छ । यसअघि ओपीडी सेवा खुला भए पनि महामारीका कारण गैरकोरोनाका बिरामी उपचारबाट वञ्चित भइरहेका थिए । चैतमा लकडाउन घोषणा भएपछि अधिकांश अस्पतालले फोनबाटै उपचार गर्ने अभ्यास गरेका थिए । सरकारले देशको केन्द्रीय अस्पताल वीरलाई कोभिड अस्पताल घोषणा गरेपछि अन्य रोगका बिरामीलाई सेवा पाउन मुस्किल थियो । महामारीका बीच आकस्मिक उपचारमात्रै दिइरहेको वीरमा मंसिर २४ देखि कोरोनालगायत अन्य रोगको सामान्य र विशेषज्ञ उपचार सुरु भइसकेको छ । सेवा सञ्चालनसँगै दैनिक बिरामीको चाप बढिरहेको अस्पतालका निर्देशक डाकेदारप्रसाद सेन्चुरीले बताए । कोभिड अस्पतालमा मात्रै सीमित हुँदा अन्य बिरामीले दुःख पाए, अस्पतालको आम्दानी घटेर कर्मचारीलाई तलबभत्ता खुवाउन पनि गाह्रो भइरहेको थियो, उनले भने, त्यसैले स्वास्थ्य मन्त्रालयको स्वीकृतिअनुसारै सबै सेवा खुला गरिएको हो । कोरोना महामारीअघि वीरमा दैनिक २ हजार बिरामी आउँथे । अस्पतालकै स्वास्थ्यकर्मी संक्रमित हुन थालेपछि केही समय ओपीडी बन्द गरियो । पछि ओपीडी खुला भए पनि दैनिक ३ सय हाराहारी मात्रै बिरामी आउने गरेको डा सेन्चुरी बताउँछन् । एक सातायता फेरि सेवा लिनेको संख्या दैनिक सात सय हुने गरेको उनले जानकारी दिए । कोभिड वार्डमा धेरै स्वास्थ्यकर्मी खटाउनुपर्छ, उनीहरूलाई बिदा पनि दिनुपर्छ, उनले भने, त्यसैले कर्मचारी अभाव टार्न भने सकिएको छैन । तैपनि आएजति बिरामीलाई नफर्काउने गरी अस्पताल सञ्चालन गरिरहेका छौं । कोरोना संक्रमणको डरका कारण अन्य रोग पालेर नबसी उपचारका लागि अस्पताल आउन उनले आग्रह गरेका छन् ।दैनिक दुई हजार बिरामीको घुइँचो लाग्ने पाटन अस्पतालमा पनि कोरोना संक्रमणका कारण बिरामी घटेका थिए । नाक, कान, घाँटी, आँखा र दाँत विभागमा बिरामी जाँच्दा संक्रमण सर्ने जोखिम उच्च हुने भन्दै आकस्मिकबाहेक सेवा ठप्प थियो । शल्यक्रिया पनि आकस्मिक मात्रै गरिन्थ्यो । स्वास्थ्यकर्मी संक्रमित हुनबाट बचाउने भनेर अस्पतालको सेवा सामान्य हिसाबले चलेको थिएन । अन्य विभाग खुला भए पनि दैनिक दुई सय हाराहारीमा मात्रै बिरामी आउने गरेको अस्पतालका निर्देशक डारवि शाक्यले बताए ।संक्रमणदर घट्दै गएपछि मंसिर ७ गतेबाट अस्पतालले सम्पूर्ण सेवा सञ्चालन गरेको छ । दिनमा ६७ सय बिरामी आइरहेका छन्, हामीले सावधानी अपनाएर शल्यक्रियासहित सबै उपचार गर्न तयार छौं भनिरहँदा पनि अपेक्षित रूपमा बिरामीको संख्या बढेको छैन, उनले भने, २ हजार बिरामी आए पनि उपचार गर्न तयार छौं । अस्पतालको अधिकांश बेड कोरोना संक्रमितका लागि प्रयोग भइरहेकाले अन्य रोगका धेरै बिरामी भर्ना लिन भने सम्भव नभएको उनले बताए । अस्पतालको ६ सय बेडमध्ये २ सय ५० बेड कोरोना संक्रमितका लागि छुट्याइएकाले बिरामी भर्ना गर्न बेड अभाव हुने उनको भनाइ छ । महामारीअघि कम्तीमा ४ सय बिरामी भर्ना गरेर राख्न सकिन्थ्यो, अब त्यो संख्याको आधा राख्न सकिएला, उनले भने, अधिकांश जनशक्ति कोभिडमा खटिएका छन् । केही समस्या भए पनि नफर्काउने गरी सेवा दिन अस्पताल तयार हुँदै छ । हात धुने, भौतिक दूरी कायम गर्ने र ज्वरोका बिरामी छिर्न नदिने नियम पालना गर्नैपर्ने भएकाले अस्पतालबाटै संक्रमण सर्ने जोखिम कम भएको उनले बताए । दैनिक २ हजार ५ सय बिरामी पुग्ने त्रिवि शिक्षण अस्पतालमा कोरोना महामारीका कारण मुस्किलले तीन सयले सेवा पाउँथे । अस्पतालका निर्देशक डा दिनेश काफ्लेका अनुसार अहिले त्यो संख्या बढेर आठ सय पुगेको छ । स्वास्थ्यकर्मी नै संक्रमित हुँदै गएपछि अस्पतालका वार्डहरू हप्तौंसम्म सिल गरिन्थे । अहिले भने यस्ता समस्या घट्दै गएको र सेवा सामान्य हुँदै गइरहेको उनले बताए ।"
कहिले पाउने भुक्तानी ?,"काठमाडौंको माइतीघर मण्डलमा बुधबार धर्ना बस्दै उखु किसान । सरकारले वार्ताका लागि आह्वान गरे पनि अस्वीकार गर्दै उनीहरू चार दिनदेखि सडकमा छन् । उद्योग मन्त्रालयले गत वर्ष गरेको सहमति पूरा नगरेको र भुक्तानी नपाएको भन्दै उनीहरूले ॅयो पल्ट सडकमै आएर पैसा नदिएसम्म पछि नहट्ने अडान राखेका छन् । सरकारको निर्देशनमा प्रहरीले भुक्तानी नदिने अन्नपूर्ण, इन्दिरा, श्रीराम र लुम्बिनी सुगर मिलका सञ्चालकविरुद्ध पक्राउ पुर्जी जारी गरेको छ । तस्बिर ः कान्तिपुर"
कांग्रेस तत्काल सडकमा नजाने,"(काठमाडौं)  प्रमुख प्रतिपक्षी कांग्रेस संवैधानिक परिषद्को (काम, कर्तव्य र अधिकार) सम्बन्धी अध्यादेशको विरोधमा सडक संघर्षमा जाने निर्णयबाट पछि हटेको छ । सरकार अध्यादेश फिर्ता लिन तयार देखिएकाले तत्काल संघर्षमा नजाने, बरु सदनतिर केन्द्रित हुने कांग्रेसका एक पदाधिकारीले बताए । सभापति शेरबहादुर देउवाको बूढानीलकण्ठस्थित निवासमा बुधबार बसेको वर्तमान र पूर्वपदाधिकारीको बैठकले अध्यादेश फिर्ताका लागि सरकारलाई दबाब दिन तत्काल सडक संघर्षमा जानुपर्ने निष्कर्ष निकालेको थियो । नेकपाभित्रको आन्तरिक घटनाक्रम नियाल्ने र प्रधानमन्त्री केपी शर्मा ओलीले अध्यादेश फिर्ता नलिएमा मंसिर २९ को जस्तै देशभर विरोध प्रदर्शन गर्ने दिशामा हामी थियौं, पार्टीका एक पदाधिकारीले भने, सरकार अध्यादेश फिर्ता लिन तयार भएपछि अब हाम्रो ध्यान संसद्तिर मोडिएको छ ।कांग्रेसले संघीय संसद्को अधिवेशन अविलम्ब बोलाउन माग गरेको छ । संसद् बोलाउने संवैधानिक समयसीमा १५ दिन बाँकी छँदासमेत सरकारले विलम्ब गरिरहेको प्रति कांग्रेसले विरोध जनाएको छ । अध्यादेशका विषयमा संसद्मा छलफल आवश्यक भएको भन्दै सत्तारूढ नेकपाकै ८३ जना सांसदले बुधबार हस्ताक्षरसहित विशेष अधिवेशनका लागि राष्ट्रपतिकामा समावेदन गर्ने प्रयास गरेका थिए । प्रधानमन्त्री ओली अध्यादेश फिर्ता गर्न राजी भएपछि समावेदन रोकिएको थियो तर नियमित अधिवेशन कहिले बोलाउने भन्नेमा सरकार अझै अनिर्णीत छ । कांग्रेसले भने जति विलम्ब गरे पनि समावेदनमार्फत संसद् अधिवेशन बोलाउने बाटो भने नरोज्ने भएको छ । कांग्रेस दसैंअघिसम्म समावेदनमार्फत संसद् अधिवेशन बोलाउन अग्रसर भएको थियो तर नेकपाको आन्तरिक कलहकै कारण कांग्रेस पछि हटेको हो । दुई सातापछि नियमित अधिवेशन बोलाउनैपर्ने बाध्यात्मक स्थितिमा सरकार भएकाले विशेष अधिवेशनको बाटोमा नगएको कांग्रेस प्रवक्ता विश्वप्रकाश शर्माले बताएका छन् ।यतिबेला आएर विशेष अधिवेशन बोलाउँदा सरकारलाई संसद् छल्न उपयुक्त अवसर बन्ने शर्माको भनाइ छ । निश्चित विषयमा छलफल सकेपछि विशेष अधिवेशन अन्त्य हुन्छ, त्यसपछि सरकारलाई अर्को ६ महिना संसद् छल्ने मौका मिल्छ, उनले भने । बैठकबाट कांग्रेसले संवैधानिक परिषद्सम्बन्धी अध्यादेश तत्काल फिर्ता गर्न माग गर्नुको साथै अध्यादेश जारीपछि भएका निर्णय नमान्ने निर्णय लिएको थियो । संसद् अधिवेशन छलेर संविधानको मर्मविपरीत अध्यादेश जारी गरेर वर्तमान सरकारले अलोकतान्त्रिक र सर्वसत्तावादी चरित्र थप उजागर गरेको छ, कांग्रेसले निर्णयमा भनेको छ, संवैधानिक परिषद्को गरिमा समाप्त पारेर जारी अध्यादेशपश्चात् कुनै पनि निर्णय भएको या गरिने दुवै स्थितिमा नेपाली कांग्रेसलाई त्यो मान्य नहुने चेतावनी दिँदै बैठकले अध्यादेश तत्काल फिर्ता गर्न माग गरेको छ ।पदाधिकारी बैठकले उखु किसानको माग सुनुवाइ गरेर बक्यौता अविलम्ब किसानलाई चुक्ता गर्नगराउन बैठकले सरकारसँग माग गरेको छ । कांग्रेसले संवैधानिक परिषद्सम्बन्धी अध्यादेश एवं अन्य समसामयिक राजनीतिक विषयमा छलफल गर्न भन्दै कांग्रेस संसदीय दल कार्यसमितिको बैठक पुस ३ गतेलाई बोलाएको छ ।"
'पुसभित्रै नेपालभारत मन्त्रीस्तरीय संयन्त्र बैठक,"अबको बैठकमा ॅब्रेकथ्रुलामो समयसम्म कूटनीतिक र राजनीतिक संवादहीनता देखिएको नेपालभारत सम्बन्धमा अबको बैठक र संवाद विशेष उपलब्धिमूलक हुनैपर्ने तहको तयारीमा एजेन्डा तय गर्न मन्त्रालय लागिपरेको छ । विशेषगरी ऊर्जा क्षेत्रमा ब्रेकथ्रु होस् भन्ने नेपालले चाहेको छ, ऊर्जा बैंक स्थापनासहितका मुद्दामा परराष्ट्र सचिव तहमा एक महिनाअघि एकसरो कुरा भएको हो । अब माथिल्लो तहको संवाद अपेक्षित हो, मन्त्री ज्ञवालीले भने, पञ्चेश्वर परियोजना पनि अब टुंग्याउनुपर्छ भन्ने हो । पञ्चेश्वरमा नचाहिने कुरामा अनावश्यक जिद्दी गरेर भारततर्फबाट रोकिएको हो, अहिलेसम्म । यो विषय पनि हाम्रो एजेन्डामा रहनेछ ।यसैगरी, केही देखिने गरी स्पष्ट विकास परियोजना अगाडि आऊन् भनेर यस पटकको एजेन्डामा निर्धारण गरिने उनले जानकारी दिए । राजनीतिक कुरामा उच्च प्राथमिकताका साथ सीमा विवादको कुरालाई राखेका छौं, उनले भने । यसैगरी, ऊर्जा बैंक स्थापनामा नेपालभारतबीच नीतिगत व्यवस्था गर्ने सहमति बनिसकेर पनि काम नभइरहेको विषयलाई प्रमुख सरोकारमा राखेर भारतसँग कुराकानी हुने उनले बताए । २०१८ को डिसेम्बरमा नेपालभारत इनर्जी बैंकिङ प्रस्तावनामा दोहोरो सहमति बनेको हो । गत वर्ष बेंग्लोरमा सम्पन्न नेपालभारत ऊर्जा सचिवस्तरीय बैठकमा इनर्जी बैंकिङका लागि आफ्नो अन्तरदेशीय व्यापार निर्देशिका संशोधन गर्ने प्रतिबद्धता भारतले जनाए पनि यसबीच केही काम हुन सकेको छैन । नेपालले भने भारतको प्रसारण प्रणाली प्रयोग गरेर बंगलादेशसम्म ऊर्जा बिक्री गर्न सक्ने प्रस्ताव गरिसकेको छ । भारतले भने आफ्नै कम्पनीमार्फत बंगलादेशमा बिजुली बेच्न चाहेको छ ।भारतमा खुला बजार छ, सेयर एक्सचेन्जमा भएजस्तै बिजुलीको मूल्य हरेक दिन बदलिइरहन्छ । हामीसँग पूरक अवस्थाजस्तै छ । बर्खामा बिजुली बढी हुन्छ, हिउँदमा कम हुन्छ । भारतका हकमा बर्खामा बढी चाहिने देखिएको छ । यसकारण ऊर्जा व्यापारभन्दा पनि खरिदबिक्रीको मूल्यमा समानस्तर मिलाएर बिजुली आदानप्रदान गर्न सकिने ऊर्जा बैंकिङको अवधारणा अघि बढेको हो, मन्त्री ज्ञवालीले भने, अर्कातिर, भारतीय बजारमा नेपाल विद्युत् प्राधिकरणले पहुँच पायो भने उसले उता गएर अनुकूल बजार खोज्न सक्छ भन्ने पनि हो । यसलाई पैसाको साटो ऊर्जा आदानप्रदान गर्ने पद्धतिका रूपमा बुझ्न सकिने ज्ञवालीले बताए ।मन्त्री ज्ञवालीले बुटवलगोरखपुर अन्तरदेशीय ट्रान्समिसन (४०० केभी) लाइनको अपरिहार्यताबारे अबको बैठकमा कुराकानी हुने जानकारी दिए । यो ट्रान्समिसन बनाउनेबारे मोडालिटी तय भए पनि निर्माण कार्य अघि बढ्न सकेको छैन । हाल यूपीविहारकेन्द्रित मुजफ्फरपुरढल्केबर ट्रान्समिसन लाइनमात्रै सञ्चालनमा छ । बुटवलगोरखपुर अन्तरदेशीय ट्रान्समिसन लाइन निर्माणमा अमेरिकी सहयोगको मिलेनियम च्यालेन्ज कर्पोरेसन (एमसीसी) बाट पैसा हालिने भनेर नेपाल सरकारले योजना तर्जुमा गरेको भए पनि अहिले एमसीसी आफैं अड्केको छ । विद्युत् प्रसारण लाइनसबस्टेसन निर्माण र सडक सञ्जाल विस्तार गर्न भनेर एमसीसीले नेपालमा झन्डै ५२ अर्ब रुपैयाँ खर्च गर्ने कागजी प्रतिबद्धता जनाइसकेको छ । एमसीसी के हुन्छ ?विभिन्न अन्तरदेशीयबहुपक्षीय विकास परियोजनामा खर्च हुने गरी एमसीसीमार्फत आउने भनिएको ५५ अर्ब रुपैयाँ अनुदानको सम्पूर्ण प्रक्रिया र प्रस्तावना हाल अवरुद्ध बनेकोबारे पनि मन्त्री ज्ञवालीले सरोकार राख्दै यसमा छिट्टै अन्योल हटेर जाने बताए । एमसीसीको कुरामा सरकारको एजेन्डालाई हाम्रै संसद्ले अगाडि नबढाएको अवस्था छ, यो आश्चर्यलाग्दो देखिन्छ, मन्त्री ज्ञवालीले भने, यो पार्लियामेन्टको बिजनेसको कुरा हो, यसमा संसद्ले समर्थन वा विरोध जे गर्न पनि सक्छ तर एजेन्डा नै संसद्मा टेबल हुन नसक्नु र अगाडि बढ्न नसक्नु भनेको संसदीय पद्धतिसँग मेल खाने कुरा भएन ।अर्कातिर एमसीसी प्रकरण आफ्नै पार्टीभित्रको एजेन्डा बनिरहेको सन्दर्भ उठाउँदै मन्त्री ज्ञवालीले एमसीसीबारे केही स्पष्ट हुनुपर्ने विषय छन् भने सुधारका लागि अमेरिकी सरकारसँग कुराकानी गर्ने भन्ने तहको निर्णय भएको जानकारी दिए । एमसीसी सम्झौताबारे अध्ययन गर्न सत्तारूढ नेकपाका वरिष्ठ नेता एवं पूर्वप्रधानमन्त्री झलनाथ खनालको संयोजकत्वमा परराष्ट्रमन्त्री ज्ञवाली र नेता भीम रावलसहितको कार्यदल बनाइएको थियो । एमसीसी इन्डोप्यासिफिक सैन्य गठबन्धनको अंगका रूपमा आएको र यसभित्र मुख्यबाहेक अरू एक दर्जनभन्दा बढी पूरक गोप्य सम्झौता रहेको सम्बन्धमा स्पष्ट हुन उक्त कार्यदलले सुझाएको थियो । एक वर्षअघि यो कार्यदल बनेपछि र एमसीसी सम्झौतामा अमेरिकी सरकारका तर्फबाट थप स्पष्टता नआए पनि सबै सहयोगका प्रक्रिया अवरुद्ध बनेका छन् ।"
स्थानीय तहमा नियमविपरीत खर्च रोकिएन,"(काठमाडौं)  स्थानीय तहमा नियम मिचेर खर्च गर्ने प्रवृत्ति बढ्दै गएको छ । महालेखापरीक्षकको प्रतिवेदनले स्थानीय तहमा हरेक वर्ष बेरुजु रकम उल्लेख्य मात्रामा बढेको औंल्याउने गरे पनि सुधारका लागि पहलसमेत भएको छैन । कानुनले तोकेको भन्दा बाहिर गएर मनलागी खर्च गर्ने, सेवासुविधा लिने, सभाले पारित गरेकोभन्दा बाहिर खर्च गर्ने स्थानीय तहको परिपाटीप्रति जनस्तरको गुनासो पनि बढ्दै गएको छ । पुरानो कम फर्छ्योट हुने र नयाँ थपिने हुनाले हरेक वर्ष बेरुजु रकम बढ्दै गएको हो । त्यसो त बजेट विनियोजन, स्वीकृति, खर्च, अनुगमन तथा बेरुजु फर्छ्योटसम्बन्धी कामको जिम्मेवारी एकै पदाधिकारीको हुनाले स्थानीय तहलाई वित्तीय अनुशासन कायम राख्न चुनौतीपूर्ण बनेको छ । संघीयता र स्थानीय सरकारका जानकार श्यामकृष्ण भुर्तेलले स्थानीय तहमा चेक एन्ड ब्यालेन्स आवश्यक देखिएको बताए । स्थानीय तहमा बजेट पास नगर्ने, बजेट पारितै नगरी आम्दानीखर्च गर्ने, बेरुजु रकम थुपार्दै जाने, खर्चको नियमितता नराख्ने, दोहारो खर्च गर्ने, पारदर्शिता र जिम्मेवारीपनाको अभाव देखिन थालेको छ, उनले भने, त्यसले समग्रमा आर्थिक अनुशासनमाथि प्रश्न उठाउँदै लगेको छ । राज्य पुनःसंरचनापछि जनप्रतिनिधिले सम्हालेको पहिलो वर्ष ०७३७४ मा स्थानीय तहको बेरुजु १६ अर्ब ५० करोड ८२ लाख ८७ हजार रुपैयाँ रहेको महालेखापरीक्षकको प्रतिवेदनमा उल्लेख छ । आर्थिक वर्ष २०७४७५ मा बेरुजु २३ अर्ब ७७ करोड ५५ लाख २८ हजार रुपैयाँ रहेकामा ०७५७६ मा ३७ अर्ब ४८ करोड १७ लाख ६२ हजार पुग्यो । चुनाव अगाडि गाविस, नगरपालिका र जिविस कायम रहेका बेला ०७२७३ मा स्थानीय निकायमा बेरुजु रकम ११ अर्ब ४७ करोड ६२ लाख ८८ हजार रुपैयाँ थियो । आर्थिक कार्यविधि तथा वित्तीय उत्तरदायित्व ऐनले प्रचलित कानुनबमोजिम पुर्याउनुपर्ने रीत नपुर्याई कारोबार गरेको वा राख्नुपर्ने लेखा नराखेको तथा अनियमितता वा बेमनासिब तरिकाले आर्थिक कारोबार गरेको भनी लेखापरीक्षणमा औंल्याइएका वा ठहर्याइएका कारोबारलाई बेरुजुका रूपमा परिभाषित गरेको छ । संविधान, कानुन, नियम र उपलब्ध कागजातका आधारमा लेखापरीक्षण गरेर आफूहरूले वार्षिक प्रतिवेदनमार्फत अवस्था देखाइदिने गरेको महालेखापरीक्षक टंकमणि शर्माले बताए । लेखापरीपक्षणबाट बेरुजु देखिए त्यसको असुलउपर वा फर्छ्योटको जिम्मेवारी सम्बन्धित निकाय र पदाधिकारीकै हो, उनले भने, उहाँहरूले फर्छ्योट भएको कागजात देखाउनुभयो भने त्यस्ता रकम बेरुजुबाट स्वतः हटाइन्छ । तर, स्थानीय तहका पदाधिकारी तथा प्रमुख प्रशासकीय अधिकृतहरू बेरुजु रकम घटाउनलाई उत्तिसारो प्रयत्नशील देखिँदैनन् । संघीय मामिला तथा सामन्य प्रशासन मन्त्रालयका प्रवक्ता सहसचिव वसन्तराज अधिकारीले बेरुजु रकम बढ्दै जानु चिन्ताको विषय भएको बताए । त्यसले वित्तीय अनुशासन कायम हुन नसकेको सन्देश गएको छ, समग्रमा सुशासनलाई नै त्यसले प्रभावित बनाउँछ, उनले भने, बेरुजु फर्छ्योटलाई प्राथमिकता दिन सबै प्रमुख प्रशासकीय अधिकृतलाई निरन्तर पत्र पठाएका छौं । स्थानीय सरकार सञ्चालन ऐन २०७४ को दफा ८४ मा स्थानीय तहको बेरुजु फर्छ्योट गर्ने, गराउने काम कर्तव्य प्रमुख प्रशासकीय अधिकृतको हुने व्यवस्था छ । स्थानीय तहमा जनप्रतिनिधिको दबाबमा काम गर्नुपर्ने प्रशासकीय अधिकृतहरूले त्यसतर्फ ठोस कार्यक्षमता देखाउन सकेका छैनन् । राजनीतिक रोजाइमा पालिकामा पुग्ने र प्रशासनभन्दा पनि अन्य सेवाका व्यक्तिहरूले निमित्त भएर जिम्मेवारी सम्हाल्ने प्रशासकीय प्रमुखका कारण आर्थिक अनुशासन थप खस्किएको छ । प्रमुख प्रशासकीय अधिकृतको छिटोछिटो सरुवा हुने र निमित्तका भरमा धेरै समय छाड्दा पनि स्थानीय तहमा वित्तीय अराजकता बढ्दै गएको देखिन्छ । स्थानीय सरकारका जानकार पूर्वसचिव पूर्णचन्द्र भट्टराई सामान्य अवलोकनले पनि स्थानीय तहमा विधिको पालनामा कमी देखिन थालेको बताउँछन् । निश्चित विधिबाट निर्वाचित भएर आएका जनप्रतिनिधिहरूले स्थानीय सरकार सञ्चालनका बेला विधि पालनामा कमजोरी देखाइरहेका छन्, उनले भने, त्यसले समस्या बढाउँदै लगेको छ । सुरुको वर्षमा बुझ्दै हुनुहुन्थ्यो भन्ने थियो । तर, अब त्यस्तो सुविधा उहाँहरूलाई छैन । कुल खर्चको २ प्रतिशत बजेट बेरुजु भयो भने जोखिम बढेको र ५ प्रतिशतमाथि गयो भने रेडजोन मा पस्न थालेको मानिन्छ । भट्टराईले बेरुजुको प्रतिशतले स्थानीय तहहरू रेडजोन मा पसिसकेको देखिने बताए । सबै स्थानीय तहलाई एकै ठाउँमा राख्दा अन्याय हुन्छ । तर, बेरुजु रकम ५ प्रतिशत नघाएका स्थानीय तहहरूको वित्तीय सुशासनमा प्रश्न उठिसक्यो, उनले भने, आर्थिक अनुशासनका हिसाबले ती जोखिममा परिसके । तिनले आफ्नो आर्थिक कार्यप्रणाली र आन्तरिक नियन्त्रण प्रणालीलाई प्रभावकारी बनाउन जोड दिनुपर्छ । महालेखा परीक्षकको प्रतिवेदनले आर्थिक वर्ष २०७५७६ मा स्थानीय तहमा भएको कुल खर्चमा बेरुजु प्रतिशत ५ दशमलव १५ प्रतिशत रहेको औंल्याएको छ । त्यस अगाडिको वर्षमा ४ दशमलव २२ प्रतिशत थियो । स्थानीय तहमा कार्यपालिकाको अध्यक्षता नगरप्रमुख वा गाउँपालिका अध्यक्षले गर्छन् । दिनदिनै कार्यसम्पादनको जिम्मेवारी कार्यपालिकाको हो । त्यस्तै स्थानीय तहको संसद् मानिने नगर र गाउँसभाको अध्यक्षता पनि नगरप्रमुख वा अध्यक्षले नै गर्छन् । कार्यपालिकाले गरेको कामकारबाहीको समीक्षा हुने थलो सभाको अध्यक्षता पनि कार्यपालिका प्रमुखले गर्दा चेक एन्ड ब्यालेन्स हुँदैन । स्थानीय सरकार सञ्चालन ऐनअनुसार स्थानीय तहहरूलाई सभाबाट लेखा समिति बनाउने अधिकार छ । तर, धेरैजसोले त्यो गठन नै गरेको छैन । जसका कारण अराजकता नियन्त्रण हुन सकेको छैन । यस्तै अवस्था बढ्दै गए स्थानीय तह अनुशासनहीनता र दण्डहीनतातर्फ बढ्दै जाने चिन्ता भट्टराईले व्यक्त गरे । महालेखा परीक्षक शर्मा कार्यपालिका र व्यवस्थापिका सबैको थलो एउटै भएकाले बेरुजु फर्छ्योटका लागि अर्को संयन्त्र आवश्यक देखिएको बताउँछन् । महालेखापरीक्षकको प्रतिवेदनमा पनि स्थानीय तहको लेखापरीक्षण प्रतिवेदनमा छलफल गर्ने छुट्टै संयन्त्र व्यवस्था गर्न भनिएको छ । संघ सरकार मातहतका कार्यालयको बेरुजु प्रतिशत घट्दै र फर्छ्योट अंक वृद्धि हुँदै गएका बेला स्थानीय तहमा त्यसविपरीत स्थिति छ । बेरुजु थुप्रँदै जाने र फर्छ्योट नहुने अवस्थाप्रति संघीय मामिला मन्त्रालय जानकार भए पनि लाचार छ । मन्त्रालयसँग स्थानीय तहलाई आग्रह गर्नेबाहेकको अधिकार छैन । मन्त्रालयका प्रवक्ता अधिकारीले स्थानीय तहमा बेरुजु फर्छ्योटका लागि कानुनी रूपमा छुट्टै संयन्त्र बनाउने कोणबाट छलफल भइरहेको बताए । उनका अनुसार प्रदेशसभाको लेखा समितिले तोकेको सदस्यलाई संयोजक, जिल्ला समन्वय समिति प्रमुख र महालेखाले तोकेको प्रतिनिधि सदस्य रहने गरी स्थानीय तह बेरुजु फर्छ्योट समिति जिल्ला तहमै गठन गर्ने तयारी मन्त्रालयले गरेको छ । त्यसका लागि अहिलेलाई मन्त्रिपरिषदबाट नीतिगत निर्णय गराएर र पछि कानुनमै व्यवस्था गरेर जाने तयारी छ । नीतिगत निर्णयको प्रस्ताव मन्त्रिपरिषदमा गइसकेको छ, प्रवक्ता अधिकारीले भने । स्थानीय सरकारका जानकार भुर्तेलले खस्किँदो वित्तीय अनुशासनको अवस्थाले स्थानीय तहलाई माथिल्लो सरकारप्रति उत्तरदायी बनाएर लैजानुपर्ने अवस्था निर्माण हुन थालेको बताए । तीन वर्षको अभ्यासले ठूलो शिक्षा दिएको छ, उनले भने, अन्तर सरकारबीच चेक एन्ड ब्यालेन्सका लागि स्पष्ट कानुनी व्यवस्था आवश्यक भइसक्यो । स्थानीय तहलाई आन्तरिकसँगै अन्तर सरकारबीच उत्तरदायी बनाएर लैजानुपर्ने उनले बताए ।"
एक दिन खुलेपछि हिल्सा र लाप्चा फेरि बन्द,"(सुर्खेतहुम्ला)  कोरोना महामारीका कारण करिब १० महिनादेखि बन्द रहेको हुम्लाको हिल्सा र लाप्चा नाका आइतबार एक दिनका लागि खुलेर पुनः बन्द भएको छ । नाम्खा गाउँपालिकाको अनुरोधमा उक्त दिन चीन सरकारले १६ वटा ट्रकमा सामान छोडेको थियो । हिल्सा नाका भएर १२ वटा चिनियाँ ट्रकमा १ हजार ३ सय ७५ क्विन्टल पिठो, १ सय ७५ क्विन्टल चामल, ६ हजार जोर जुत्तासहित दाल, चिनी, कम्बल आएको थियो । यो सामान नाम्खाका ५ वटा वडामा वितरण गरिने गाउँपालिका अध्यक्ष विष्णु लामाले बताए । लिमी उपत्यकामा पर्ने वडा नं ६ को हल्जी, जाङ र तिल गाउँका लागि भने सोही दिन ४ वटा ट्रकमा लाप्चा नाका भएर सामान आएको थियो । दुवै नाकाबाट करिब १ करोड मूल्यको सामान आएको अध्यक्ष लामाको भनाइ छ । चीनबाट सामान नआइदिएको भए अन्य गाउँमा त जेनतेन अभाव टार्न सकिन्थ्यो, लिमीमा भने निकै गाह्रो थियो, उनले भने, ढिलै भए पनि चीन सरकारले हाम्रो कुरा सुनेर नाका खोलिदिँदा राहत मिलेको छ ।समुद्री सतहदेखि करिब ५ हजार मिटर उचाइमा रहेको नारा लेकको कारण हिउँदमा लिमी उपत्यकाको जिल्ला सदरमुकाम सिमकोटसहित अन्य बस्तीसँग सम्बन्ध टुट्छ । त्यसैले लिमीबासी हिउँदका लागि भदौअसोजमै खाद्यान्नको जोहो गरिसक्छन् । यसपटक कोरोनाको कारण दैनिक उपभोग्य सामानको जोहो गर्न नपाउँदा उनीहरू बढी चिन्तित थिए । गाउँपालिकाले एक महिनाअघि मात्र सिमकोटबाट प्रतिकेजी ३५ रुपैयाँ ढुवानी अनुदान व्यहोरेर खाद्य व्यवस्था तथा व्यापार कम्पनीको ५ सय क्विन्टल चामल लिमी पठाएको थियो । लिमीका तीनवटै गाउँमा १ सय ४५ घरधुरीमा करिब ७ सय जना बसोबास गर्छन् । आइतबार चीनबाट र सिमकोटबाट गएको खाद्यान्नले हिउँदमा लिमीवासीलाई ढुक्क भएको गाउँपालिका अध्यक्ष लामाले बताए ।अध्यक्ष लामाका अनुसार गाउँपालिकाले गत असोजमै केही दिनका लागि नाका खोलिदिन काठमाडौंस्थित चिनियाँ दूतावासलाई अनुरोध गरेको थियो । दूतावासले चीन सरकारसँग समन्वय गरी मंसिर अन्तिम साता ३ दिनका लागि नाका खोल्न अनुमति दिएको थियो । यद्यपि ढुवानी गर्नुपर्ने सामान एक दिनमै आयात भएकोले सोही दिन नाका बन्द गरियो । हामीले सामान ढुवानी गर्न बढीमा तीन दिन लाग्ने अनुमान गरेर अनुमति मागेको थियौं, तर एक दिनमै सबै सामान आयो, अध्यक्ष लामाले भने, अब त हिउँ पर्न सुरु गरेकोले नाका खाले खोले पनि उपयोगी हुँदैन ।तिब्बतसँग नाका जोडिएको नाम्खा गाउँपालिकाका करिब ९ सय घरधुरीका ४ हजार ५ सय बासिन्दा चिनियाँ बजारमा निर्भर छन् । उनीहरू हिउँदका लागि तिब्बतको ताक्लाकोट गएर चामल, पिठोलगायत बन्दोबस्तीका सामान ल्याउने गर्छन् । यस वर्ष कोरोनाको कारण फागुनचैतमै नाका सिल भएपछि नाम्खावासी सकसमा परेका थिए । नेपाल सरकारले समेत पर्याप्त खाद्यान्न ढुवानी नगर्दा हिउँदमा भोकमरी हुने अवस्था आउन सक्थ्यो । त्यही अवस्थालाई मध्यनजर गर्दै ताक्लाकोटमा बस्ने नाम्खावासीसँग समन्वय गरी खाद्यान्नलगायत मालवस्तु खरिद गरेर ढुवानी गरिएको अध्यक्ष लामाले बताए । उनका अनुसार ताक्लाकोटमा नाम्खाका १ सय ४० जना व्यापारी बसोबास गर्छन् । गाउँपालिकामा खाद्यान्नलगायत सरसामान खरिदका लागि ६ वडाका ६ जनालाई फोकल पर्सन तोकिएको थियो । गाउँपालिका जमानीमा बसेर उनीहरूले उताबाट सामान पठाए, यता पनि प्रत्येक वडामा एक जनालाई फोकल पर्सन तोकेर वितरणको जिम्मा दिएका छौं, अध्यक्ष लामाले भने, खाद्यान्न र सामान बिक्री भएपछि पैसा उता पठाउँछौं ।चीनबाट आएको चामल र मैदा स्थानीयलाई नेपाली बजारबाट जानेभन्दा निकै सस्तो पर्छ । यसपटक पिठो प्रतिकेजी ७७ रुपैयाँ र चामल प्रतिकेजी ८२ रुपैयाँसम्म पर्छ । सरकारी ढुवानी अनुदानको चामल प्रतिकेजी ५५ रुपैयाँमा पाइने भए पनि बजारबाट खरिद गर्दा भने चामललाई प्रतिकेजी १ सय ५० रुपैयाँसम्म पर्ने गर्छ । त्यसैले सरकारले अनुदान दिनुबाहेक अन्य विकल्प छैन । हिल्सा, लिमीलगायत नाम्खा गाउँपालिकामा यसपटक दुईपटक हिमपात भइसकेको छ । चिसोको कारण स्थानीयवासीलाई घरबाट बाहिर निस्किनै समस्या भइरहेको यारिगाउँका छेपाल लामाले बताए । गाईबस्तु गोठभित्रै थुनिएका छन्, हामी पनि बाहिर निस्किन सक्दैनौं, उनले टेलिफोन सम्पर्कमा भने, चामल पिठो आएपछि भने खानाको चिन्ता भएन, चिसोको चिन्ता त उस्तै छ । हिल्सामा सशस्त्रको पहराबर्सेनि हिउँदमा सुनसान हुने हिल्सा नाकामा यसपटक सामान्य चहलपहल छ । सशस्त्र प्रहरी बलको बोर्डर आउट पोस्ट (बीओपी) रहेको कारण त्यहाँ केही चहलपहल देखिएको छ ।सशस्त्रले करिब ५ महिनाअघि इन्स्पेक्टरको नेतृत्वमा ३५ जनाको टोली खटाएको छ । अहिले हिल्साको तापक्रम माइनस ७ डिग्रीसम्म झरेको छ । तैपनि बीओपी इन्चार्ज सुरज केसीको कमान्डमा सशस्त्रले सीमा सुरक्षा गरिरहेको छ । चीनका सुरक्षाकर्मी पक्की भवनमा बसे पनि नेपालतर्फ पूर्वाधारसहित सञ्चार सेवा, रासन, बाक्लो लुगालगायतको समस्या भने रहेको केसीले बताए । विभिन्न अभावबीच पनि हामीले आफ्नो गतिविधि निरन्तर जारी राखेका छौं, उनले भने, नारा, लिमीकिट र हिल्सा क्षेत्रलाई प्राथमिकता दिएर हिउँ छिचोल्दै नियमित गस्ती गरिरहेका छौं ।सशस्त्र प्रहरी बलका हुम्ला जिल्ला प्रमुख डीएसपी मोहन विष्टका अनुसार हिल्सामा रहेको सशस्त्रको टोलीसँग कहिलेकाहीँ चिनियाँ मोबाइल सिमबाट मात्र सम्पर्क हुन्छ । केही दिनअघि ६७ महिनालाई पुग्ने खाद्यान्नसहित बन्दोबस्तीका सामान पुर्याइएकोले अन्य समस्या भने नरहेको उनले बताए ।"
सीमा खोल्न माग गर्दै सर्लाही बन्द,"(सर्लाही)  कोरोना महामारीका कारण बन्द रहेको नेपालभारत सीमा नाका खुलाउन माग राख्दै सर्वपक्षीय संघर्ष समितिले बुधबार सर्लाही बन्द गराएका छन् । संघर्ष समितिकै आयोजनामा सदरमुकाम मलंगवामा प्रदर्शनसमेत भएको छ । प्रदर्शनमा संघीय सांसद, प्रदेश सांसद, जनप्रतिनिधिलगायत सहभागी थिए । उनीहरूले भारतसँगको मुख्य नाका खुला गर्न र जीर्ण हुलाकी सडक तत्काल बनाउन माग गरे ।समितिले मंसिर २१ देखि मुख्य नाका खोल्नुपर्ने र हुलाकी सडकको स्तरोन्नति माग राख्दै रिले धर्ना दिँदै आएको छ । लगातार १० दिन धर्ना दिँदा पनि सुनुवाइ नभएपछि बुधबार जिल्ला बन्द गराइएको संघर्ष समिति संयोजकसमेत रहेका जिल्ला समन्वय समिति संयोजक मेथुर चौधरीले बताए । जिल्ला बन्दका कारण अत्यावश्यक काममा हिँडेका नागरिकले सास्ती भोग्नुपर्यो । दक्षिणी क्षेत्रका बजार, पसल खुलेनन् भने सार्वजनिक सवारीसाधन पनि ठप्प रहे । बन्दकर्ताले विद्यालय पनि सञ्चालनमा आउन दिएनन् । खोलिएका विद्यालय पनि बन्द गर्न भनिएपछि विद्यार्थीहरू घर फर्केका थिए । जिल्ला बन्दको उत्तरी क्षेत्रमा भने कुनै प्रभाव परेन । समितिले मंगलबार मलंगवा बन्द गराएको थियो । नेपालभारत दुवैतर्फ खेतैखेतको बाटो भएर निर्बाध रूपमा आउजाउ भइरहेकाले मुख्य नाका खोलिनुपर्ने माग उनीहरूको छ । नागरिक दबाबपछि गत सोमबारबाट नेपालतर्फका नाका बिरामी बोक्ने एम्बुलेन्स, शव वाहन र जन्ती गाडीका लागि खोलिए पनि भारतीय पक्षको अवरोध कायमै छ । मुख्य नाका नखुल्दा अत्यावश्यक कामले वारिपारि गर्नेहरू कष्टप्रद ढंगले यात्रा गरिरहेका छन् ।यस्तै, हुलाकी सडकअन्तर्गत सर्लाही खण्ड वर्षौंदेखि धुलाम्मे र हिलाम्मे रहँदै आएको छ । समयमै कालोपत्रे नहुँदा स्थानीय सास्ती भोग्न बाध्य छन् । जिल्लाको पूर्व संग्रमपुरदेखि पश्चिम बलरासम्म ४०२३ किलोमिटर हुलाकी सडकमा कालोपत्र गर्न २०७३ मै ठेक्का लागेको हो । ५ वर्षभित्र तीन प्याकेजमा कालोपत्र गर्न ठेक्का लागे पनि अझै काम सुरु भएको छैन । ठेक्काको म्याद समाप्त हुनै लाग्दासमेत सडकको अवस्थामा सुधार भएको छैन ।"
सुनकोसीमा बेलिब्रिजले यातायात सहज,खोटाङ (कास) सगरमाथा लोकमार्गमा पर्ने दिक्तेलगाईघाट सडक खण्डअन्तर्गत सुनकोसीस्थित फोक्सिङटारमा अस्थायी बेलिब्रिज जडान गरिएपछि सिधा यातायात सुरु भएको छ । खोटेहाङ गाउँपालिका९ लिच्कीराम्चे र उदयपुरको रौतामाई गाउँपालिका५ आँपटारको बीचमा पर्ने फोक्सिङटारमा बेलिब्रिज बनेपछि आइतबारदेखि यातायात सेवा खुलेको हो ।रेग्मी निर्माण सेवा कम्पनीले ८४ लाख बजेटमा जडानको काम सकेको सडक कार्यालायका प्रमुख गोपाल खकुरेलले बताए । उक्त बेलिब्रिज करिब ५० मिटर लम्बाइको छ । हिउँदमा बेलिब्रिज लगाउने र वर्षामा झिक्ने भएकाले बर्सेनि लाखौं खर्च हुने गरेको छ । उक्त स्थानमा निर्माणाधीन सडक पुल बेलामा नबनेपछि राज्यको लाखौं खर्च हुने गरेको हो । सिधा यातायात सुरु भएपछि दैनिक उपभोग्य वस्तुको मूल्य सस्तो हुने नेपाल चेम्बर्स अफ कमर्स खोटाङका अध्यक्ष खुसनारायण सैंजूले बताए । उनका अनुसार प्रतिकेजी पाँच रुपैयाँका दरले मूल्य सस्तो हुनेछ । यसका साथै निर्माण सामग्रीको ढुवानी भाडासमेत घट्नेछ । फोक्सिङटारमा निर्माणाधीन पक्की आर्क ब्रिजको काममा ठेकेदारको लापरबाहीले पाँच वर्षदेखि बेलिब्रिज लगाइँदै आएको छ । उक्त निर्माण कम्पनीलाई छिटो निर्माणका लागि ध्यानाकर्षण गराउने र अटेर गरे सम्बन्धित निकायमा कारबाही प्रक्रियाका लागि पहल थालिने प्रतिनिधिसभा सदस्य विशाल भट्टराईले बताए ।
हिउँ चितुवाबाट पशु जोगाउन आधुनिक गोठ,"(फोक्सुन्डो, डोल्पा)  हिउँ चितुवाले मानवबस्ती छेउमा आएर घरपालुवा पशु खाइदिएर हैरान भएका स्थानीयले आधुनिक सुरक्षित गोठ (प्रिजेटर प्रुफ कोरल) बनाउन थालेका छन् । यस्तो गोठ वरिपरि पर्खाल लगाएर बनाइएको हुन्छ र छाना बलियो तारजाली (नेट) ले छोपिन्छ । चराइसकेपछि चौंरी, याक, भेडा, च्याङ्ग्रालगायतका पशुलाई गोठखोरमा हुलिन्छ । ढोका पनि बलियो बनाइएको हुन्छ । हिउँ चितुवाको मुख्य आहार नाउर, झारल, कस्तूरी मृगलगायत हुन् । मानवबस्ती छेउमै आएर याक, चौंरी र घोडाका बच्चा तथा भेडा, च्याङ्ग्रालाई पनि हिउँ चितुवाले आहार बनाउँछ । उपल्लो डोल्पाका भिजेर, साल्दाङ, फोक्सुन्डो, धो तरापलगायत गाउँका किसान हिउँ चितुवाले चौंरी, याक र भेडाजस्ता घरपालुवा जनावर सखाप पारिदिने समस्याबाट आजित छन् । मुख्य आहार नाउर र झारल भए पनि ३० देखि ४० प्रतिशत आहार गाई, चौंरी, याक, भेडा, च्याङ्ग्रा, फ्याउ मुसालगायत हुन्, त्रिभुवन विश्वविद्यालयबाट हिउँ चितुवा र त्यसका आहार प्रजातिबारे विद्यावारिधि गरिरहेका कमल थापाले कान्तिपुरसित भने, त्यसैले आहारको खोजीमा हिउँ चितुवा मानिसको बस्ती छेउमा आइरहन्छ ।हिउँ चितुवा पाइने सबै क्षेत्रमा झारल र नाउरको उपस्थिति छैन । कहीं झारल मात्र छन् भने कहीं नाउर मात्र । शे फोक्सुन्डो राष्ट्रिय निकुञ्ज फैलिएको डोल्पाको क्षेत्रमा नाउर मात्र छन्, त्यही निकुञ्ज रहेको मुगुतिरको डोल्फु र किम्री क्षेत्रमा भने नाउर र झारल दुवै छन् । शे फोक्सुन्डो हिउँ चितुवाको घनत्व बढी भएको निकुञ्जमा पर्छ । हिउँ चितुवाले मानवबस्ती छेउमा आएर घरपालुवा पशु खाइदिने गरेका छन् । उपल्लो डोल्पामा धेरैजसो स्थानीय बोन धर्मावलम्बी भएकाले वन्यजन्तुको सिकारमा उनीहरू संलग्न हुँदैनन् । स्थानीयको समस्यालाई ख्याल गर्दै निकुञ्जले पशुधन जोगाउन आधुनिक सुरक्षित गोठको अवधारणा ल्याएको हो । हिउँ चितुवाले खोरभित्र पशु देखे पनि जालीबाट भित्र छिर्न सक्दैन, डब्लूडब्लूएफ नेपालमा हिमाली क्षेत्रको कार्यक्रम हेर्ने अधिकृत गौतम पौड्यालले भने, यही प्रविधि प्रयोग गरेर भारतको लद्दाख क्षेत्रमा पशुधन जोगाएको देखेर हामीले यहाँ सुरुवात गरेका हौं । पौडेलका अनुसार लद्दाख क्षेत्रमा हिउँ चितुवाबाट हुने क्षति रोक्न भारत सरकार र डब्लूडब्लूएफ भारतले त्यस्ता गोठखोर प्रवर्द्धन गरिरहेका छन् । पशुपालन उपल्लो डोल्पालीको मुख्य आयस्रोत भएकाले उनीहरूको पशुधन जोगाउन निकुञ्जले पहलकदमी गरेको हो । गोठखोर बनाउन आर्थिक र प्राविधिक सहयोग डब्लूडब्लूएफ नेपालले गरेको छ । पहिलो चरणमा निकुञ्जभित्र पर्ने फोक्सुन्डोको छोलोपु र धो तरापमा यस्तो खोर बनाइएको छ । शे फोक्सुन्डो निकुञ्जमा यो वर्ष सुरु भएको छ, पौड्यालले भने, यसलाई उपल्लो डोल्पाका सबै गाउँसम्म विस्तार गरिनेछ । उपल्लो डोल्पामा एकै परिवारले ५ सयसम्म पशु पाल्ने गरेका छन् । यसअघि ताप्लेजुङको कञ्चनजंघा संरक्षण क्षेत्रमा किसानका पशुधन जोगाउन यस्तै खोर बनाइएको थियो । निकुञ्जको फोक्सुन्डो मध्यवर्ती क्षेत्र व्यवस्थापन समितिका अध्यक्ष फुर्वा तेन्जिङ बुढाले आधुनिक खोर निर्माणपछि हिउँ चितुवाले गर्ने विनाश घटेको सुनाए । हाम्रा बस्तुभाउ जोगाउन यो गोठले निकै सहयोग गरेको पायौं, उनले भने । यस्तो गोठखोरमा १ हजार ५ सयदेखि २ हजार वटा पशु अटाउँछन् । हिउँ चितुवाले गोठभित्र पशु देखे पनि छिरेर खान नपाएको रिसले तारजाली (नेट) मा टाउको बजार्ने गरेको देखिएको बुढाले बताए । हिउँ चितुवाले दिनमा २३ किलो मासु खान्छ । धेरै नखाए पनि उसले पशुको मास किलिङ (सखाप पार्न) रुचाउँछ । पेरीकपुवा हिउँ चितुवा संरक्षण समिति, फोक्सुन्डोका पूर्वसचिव छेबाङ ग्याल्बो लामाले पनि सुरक्षित गोठखोर बनाइएपछि पशुधन जोगिएको बताए । निकुञ्जका निमित्त प्रमुख संरक्षण अधिकृत (वार्डेन) सरोजमणि पौडेलले त्यस्ता गोठहरू स्थानीयस्तरमै उपलब्ध हुने काठ र ढुंगा प्रयोग गरी बनाउन सकिने बताए । तारजाली सुर्खेत वा नेपालगञ्जबाट ढुवानी गर्न अलि बढी खर्च हुन्छ, उनले भने, त्योबाहेक स्थानीय व्यक्तिहरूले नै श्रम गरेर बनाउन सक्छन् । व्यवस्थापन समिति अध्यक्ष बुढाका अनुसार हेलिकप्टरबाट ढुवानी गर्दा महँगो हुने भएकाले फोक्सुन्डोमा प्रयोग गरिएको तारजाली खच्चडबाट ढुवानी गरिएको हो । हिउँ चितुवा र आहार प्रजातिबारे विद्यावारिधि गरिरहेका थापाका अनुसार आहारको खोजीमा हिउँ चितुवा २ हजार ७ सयदेखि ३ हजार मिटर उचाइसम्म झर्ने गरेको देखिन्छ । पशुको बिमा दुर्लभ हिउँ चितुवाबाट जोगाउन निकुञ्जले पशु बिमा कार्यक्रमसमेत अघि ल्याएको छ । निकुञ्जको भित्रिभाग तथा डोल्पा र मुगुमा फैलिएको मध्यवर्ती क्षेत्रमा पर्ने गाउँहरूका पशुको बिमा सुरु गरिएको हो । हिउँ चितुवालगायत दुर्लभ वन्यजन्तुप्रतिको प्रतिशोध घटाउन बिमा कार्यक्रम प्रभावकारी हुने अपेक्षामा डब्लूडब्लूएफ नेपालको सहयोगमा बिमा सुरु गरेको निकुञ्जले जनाएको छ । बिमापछि किसानले पालेका याक, चौंरी, भेडा, च्याङ्ग्रालगायत घरपालुवा जनावरलाई हिउँ चितुवा, ब्वाँसोलगायतका वन्यजन्तुले क्षति पुर्याए राहत दिइनेछ । स्थानीय समुदायको प्रिमियम र डब्लूडब्लूएफ नेपालको कोषबाट प्रदान गरिएको अक्षय कोषको ब्याज रकमबाट पशुधन क्षति भए राहत दिइनेछ, वार्डेन पौडेलले भने । पशुको बिमा गर्ने किसानले बचत तथा प्रिमियम रकमको लगानीमार्फत सस्तो ब्याजमा कर्जासमेत लिन सक्छन् । निकुञ्जले डब्लूडब्लूएफ नेपालको आर्थिक सहयोगमा निकुञ्ज र मध्यवर्ती क्षेत्रभित्र हिउँ चितुवाको अनुसन्धानका साथै त्यसका आहार प्रजाति संरक्षण कार्यक्रम अघि बढाएको छ । हिउँ चितुवाको ओहोरदोहोर, आहारको अवस्था, विचरण गर्ने क्षेत्रलगायत अध्ययन गर्न शे फोक्सुन्डो निकुञ्जको भिजेर क्षेत्रमा गत वर्ष दुईवटा हिउँ चितुवाको घाँटीमा स्याटेलाइट जीपीएस कलर जडान गरिएको थियो । दुईमध्ये जेबोरोङ नाम दिइएको हिउँ चितुवा गत वैशाखमै मरेको थियो भने सामलिङ नाम दिइएको हिउँ चितुवा जेठदेखि हराइरहेको छ । हराएको हिउँ चितुवाबारे निकुञ्जका सहायक वार्डेन गोपाल खनाल नेतृत्वको टोलीले एक महिनादेखि अध्ययन गरिरहेको छ ।"
नेपालमा कहिले आउँछ कोरोनाको खोप ?,"कोभिड१९ महामारी सुरु भएदेखि नै सम्पूर्ण विश्व यसविरुद्ध खोपको प्रतीक्षामा थियोछ । केही खोपको सफल परीक्षणपश्चात् बेलायत, अमेरिका, क्यानडालगायतका मुलुकले यसको प्रयोग पनि थालिसके । कति मुलुकले आफ्ना लागि चाहिने खोपका लागि बैना गरिसकेका छन् । आवश्यक निर्देशिका र संरचनालगायतका तयारी गरेर ती देशहरू निकट भविष्यमै खोप लगाउन तयार छन् । महाव्याधिले आक्रान्त तुल्याएको विश्वलाई यस्तो समाचार स्वयंले उत्साह प्रदान गरिरहेको छ । नेपालमा पनि यो खोप कहिले आइपुग्छ भन्ने आम चासो तथा प्रश्न छ । तर, सरकारको तयारी हेर्दा यसको उत्तरले अझै आकार लिइसकेको देखिँदैन । फेरि, महामारीको सुरुआती दिनमा स्वास्थ्य सामग्री ल्याउने क्रममा जुन ढिलासुस्ती र अनियमितता भयो, त्यही नियति खोपका सन्दर्भमा पनि दोहोरिने हो कि भन्ने आशंका पनि उत्तिकै छ । यी सबै शंकाउपशंकाहरूलाई चिर्दै सरकारले यथासम्भव छिटो मुलुकमा खोप भित्र्याएर योजनाबद्ध ढंगले लगाउन थाल्नुपर्छ ।सरकार अहिलेसम्म कोभ्याक्समार्फत आउने खोपको पर्खाइमा रहेको देखिन्छ । तर, कोभिड१९ खोपमा सबै मुलुकको समतामूलक पहुँचका लागि विश्वव्यापी पहल कोभ्याक्सअन्तर्गत नेपालले सहुलियतमा पाउने भनेको केवल २० प्रतिशत व्यक्तिलाई पुग्ने खोप मात्रै हो । कुनै हानि भएमा मुद्दा हाल्न नपाइने भनिएको यही सहुलियतको खोप पनि पहिलो चरणमा ३ प्रतिशत अर्थात् ९ लाख मानिसलाई पुग्ने गरी आगामी मार्चसम्म र बाँकी १७ प्रतिशत त्यसपछि सन् २०२१ भित्र आउने अनुमान छ । यो अनुमान सही निस्कियो भने पनि मुलुकमा पहिलो खोप आउन आगामी चैतवैशाखसम्म कुर्नुपर्ने देखिन्छ । जबकि, मुलुकमा दुई तिहाइभन्दा बढी नागरिकलाई खोप आवश्यक पर्न सक्ने आकलन छ । सहुलियतको खोप भने करिब ६० लाखका लागि मात्रै पुग्छ । र, यो खोप कोभ्याक्सले स्वास्थ्यकर्मी र उच्च जोखिममा रहेका मानिसलाई दिलाउन उपलब्ध गराउने हो । त्यसैले सरकारले यसकै मात्र भर नपरेर अरू कम्पनीबाट खोप ल्याउने प्रक्रिया पनि अघि बढाउनुपर्छ ।कोभ्याक्सबाटै २० प्रतिशत व्यक्तिबाहेकका हकमा पनि सहुलियत खोप ल्याउन सम्भव हुन्छ भने त्यसको पनि गृहकार्य थाल्नुपर्छ । तर, यसकै लागि अरू विकल्पको ढोका भने थुन्नु हुन्न । कतिपय विशेषज्ञहरूले चीन र भारतले प्रयोग गर्ने खोप नेपालका लागि समेत उपयुक्त हुन सक्ने सुझाव दिएका छन् । सरकारले पनि भारतमा उत्पादन भइरहेको खोप उत्तम हुन सक्ने भन्दै मुलुकभित्र छलफल अघि बढाएको छ । भारत सरकारले आफ्ना ६० प्रतिशत नागरिकका लागि पुग्ने खोपको पूर्व माग गरिसकेको छ । त्यहाँ फाइजर, सिरम इन्स्टिच्युट अफ इन्डिया र भारत बायोटेकले खोप प्रयोगको अनुमतिका लागि निवेदन दिइसकेका छन् । पहिलो चरणमा ३० करोड भारतीयलाई खोप लगाइने योजना छ । उता यो सबै प्रक्रिया अघि बढिसक्दा नेपालमा भने त्यो समाचार सुनेर बस्ने मात्रै परिस्थिति रहनु हुँदैन, सरकारले बुद्धिमतापूर्वक समयमै खोप ल्याउने बाटो तय गर्नुपर्छ ।खोप आयातलाई सहज बनाउन कानुन संशोधन गरिसकेको सरकारले अब अन्य तयारीलाई तीव्र बनाउनुपर्छ । मन्त्रिपरिषदद्वारा गठित अर्थ, स्वास्थ्य र परराष्ट्र मन्त्रालयका सचिव सम्मिलित समिति कुनकुन खोप कहिले र कुन प्रक्रियाबाट ल्याउने भन्ने एउटा टुंगोमा पुग्नुपर्छ । जीटूजी (सरकारसरकार) प्रक्रियाबाट हुन्छ कि वा निजी क्षेत्रलाई खरिद गर्ने जिम्मेवारी दिएर हुन्छ, जुन तरिकाबाट खोप सजिलै र छिटै ल्याउन सकिन्छ, त्यही बाटो रोज्नुपर्छ । यस प्रक्रियामा कुन हिसाबले निजी क्षेत्रलाई सहभागी गराउन सकिन्छ, त्यसबारे पनि सरकार बेलैमा प्रस्ट हुनुपर्छ । तुलनात्मक रूपमा चुस्त व्यवस्थापन भएको मानिने निजी क्षेत्रको संलग्नताबाट नागरिकहरू बेलैमा लाभान्वित हुन सक्छन्, सरकारले यो पाटोमा विचार पुर्याउनुपर्छ । जुनसुकै तवरबाट भए पनि, उत्पादक वा मुख्य विक्रेतासित सोझै सम्पर्क गरेरै यसको खरिद प्रक्रिया अघि बढाउँदा मुलुकमा समयमै खोप भित्रिन सक्छ ।आफ्ना नागरिकलाई खोपबाट वञ्चित नतुल्याउन सम्बन्धित अन्य तयारी पनि बेलैमा गर्नुपर्छ । खोप किन्न स्रोत जुटाउनेदेखि ल्याइसकेपछि भण्डारण तथा वितरण गर्नेसम्मका सबै पक्षमा ध्यान पुर्याउनुपर्छ । यो अभियानलाई देशव्यापी रूपमा प्रभावकारी ढंगले सञ्चालन गर्न मुलुकमा विद्यमान खोप भण्डारण क्षमता बढाउनुपर्छ । आवश्यकताअनुसार निर्धारित तापक्रममा राख्ने उचित व्यवस्था हुन सकेन भने खोपले काम गर्दैन । हाल बालबालिकाको खोपका लागि वार्षिक करिब ५० देखि ६० लाख डोज खोप भण्डारण गरिन्छ । थोरै समयमा धेरै व्यक्तिमा खोप पुर्याउनुपर्ने भएकाले अहिलेको व्यवस्थाले नधान्ने निश्चित छ, त्यसैले यो पक्षमा सुधार ल्याउनु अपरिहार्य छ । साथै, कुन चरणमा कसकसलाई खोप लगाउँदै जाने भन्नेमा पनि स्वास्थ्य मन्त्रालयले स्पष्ट रणनीति बनाउनुपर्छ । जनशक्ति व्यवस्थापन त महत्त्वपूर्ण छँदै छ । तसर्थ, सरकारले कोभिडविरुद्ध जुध्न अहिले आवश्यक पर्ने सम्पूर्ण प्रतिकार्यहरू गर्दै खोपको तयारीलाई पनि तीव्र बनाउनुपर्छ । र, यसक्रममा स्वास्थ्य सामग्री किन्दाको जस्तो दुर्दशा फेरि नहोस् भन्नेतर्फ पनि सतर्क रहनुपर्छ ।"
कृषिप्रधान देशमा किसानको बिचल्ली,"उखु किसानमाथि अति भयो सम्पादकीयलाई समग्र कृषि क्षेत्रको निराशाजनक प्रतिविम्बका रूपमा लिन सकिन्छ । नेपाल कृषिप्रधान देश भएर पनि सबैतिरबाट हेपिने, पेलिने यही क्षेत्र बनेको छ । सरकारले कृषिको संरक्षण, संवर्द्धन, प्रवर्द्धन र पुनरुत्थानमा ध्यान दिएको पाइँदैन । कृषिको उपेक्षा गर्दै सत्ताधारीहरू ऊर्जावान् उमेरका युवालाई विदेशतिरै धकेल्न उद्यत देखिन्छन् । यथार्थमा २०७० सालदेखिको उखु बेचेको वक्यौता रकम नपाएर विक्षिप्त बनेका किसान अत्याचारले सीमा नाघेपछि पटकपटक आन्दोलित हुन बाध्य छन् । सात वटा विभिन्न चिनी उद्योगबाट बीस हजारभन्दा बढी किसानले ८९ करोड रुपैयाँ भुक्तानी पाएका छैनन्, जुन राष्ट्रिय लज्जाको विषय बनेको छ । देशभक्त नागरिकको शिर झुकेको छ, माटोको अपमानले सीमा नाघेको छ । भुक्तानीका लागि व्यापारीसँग अनुनयविनय गर्दा उल्टै तिरस्कृत भएपछि किसानहरूले प्रमुख जिल्ला अधिकारी, दलका नेता, सम्बन्धित मन्त्रीलाई पटकपटक गुहार्नेदेखि राष्ट्रपतिसम्मलाई पुकार्ने काम गर्दा पनि समस्याको समाधान भएन । गत पुस १८ मा उद्योग, वाणिज्य तथा आपूर्ति मन्त्रालयमा माघ ७ भित्रै किसानले उखुको भुक्तानी पाउने सम्झौता भए पनि त्यो कागजी खोस्टामा सीमित हुन पुग्यो । चाडबाडका बेला चिनी उत्पादकको पक्ष लिएर सर्वसाधारणको ढाड भाँचिने गरी चिनीको मूल्य बढाउने सरकारले किसानमाथि सधैं टेढो आँखा लगाउने गरेकै हो । उद्योगी, व्यापारीको इसारामा नाच्न थालेपछि किसानको दुःखपीडाको के मतलब ? धनाढ्य, ठूलाबडाले घोक्रेठ्याक लगाएपछि उखु किसान बेसहारा बनेका हुन्, आफ्नो मिहिनेतको कमाइमाथि लामो समयदेखि उखु मिल मालिकले रजाइँ गरेपछि भिख माग्ने शैलीमा फेरि राजधानी छिरेका हुन् । यति बेला उखु किसान मात्र नभएर सबै कृषकहरू बिचल्लीमा परेका छन् । सिँचाइ, बीउबिजनको समस्या, रासायनिक मलको कथा, सरकारी अनुदान र बजारीकरणको अभाव लगायतका समस्याले पूरै कृषि क्षेत्र कोमा मा पुग्न लागेको महसुस हुँदै छ । भुवनेश्वर शर्मा, चन्द्रागिरि२, काठमाडौंउधारोमा उखु किनेर नगदमा चिनी बेच्ने उद्योगी अर्बपति बन्ने अनि किसानलाई ऋणको दलदलमा फसाएर उठ्नै नसक्ने गरी रोडपति बनाइदिने । किसानले उखुको पैसा पाउन पटकपटक आन्दोलन गर्नुपरिरहेको छ । दुई वर्षदेखि बक्यौता रहेको उखुको मूल्य लिन किसानहरूले निकै सास्ती भोगिरहनुपरेको छ । पछिल्लो वर्ष उखु व्यवसायी र सरकारबीच सम्झौता भएर केही रकम भुक्तानी भएको थियो । तैपनि अझै करोडौं रकम उद्योगीहरूले तिर्न आलटाल गरिरहेका छन् । र, उद्योगै बन्द गरेर किसानको पैसा झ्वाम पार्ने नियत देखाएका छन् । माइतीघरमा आन्दोलन गर्नेहरू वास्तविक पीडित नभएर बिचौलिया हुन् भनेर उद्योगमन्त्रीका मुखबाटै सुनेपछि आन्दोलनको माहोल एकाएक तातेको छ । यस्ता व्यक्ति कसरी मन्त्री हुन पुगे ? त्यो पनि कम्युनिस्ट मन्त्री । भोलि गृहमन्त्रीले माइतीघरका किसानहरूमाथि असुर ग्यास र पानीको फोहोरा फाल्न बेर छैन । किसानसँगै गएर उनीहरूको पिरमर्का बुझ्नु त कहाँ हो कहाँ उल्टै बिचौलिया भनिरहेका छन् । पक्राउ पर्ने डरले पचाइसकेका रकम तिर्न व्यापारीहरू सहजै बाध्य परिएलान् भन्ने स्थिति हाम्रो देशमा छैन । कारबाही गर्ने कमजोरलाई नै हो, बलिया उद्योगीलाई कसैले कारबाही गर्न सक्दैनन् । श्यामसुन्दर कुइँकेल, हाँडीगाउँ, काठमाडौं"
प्रधानमन्त्रीको महत्त्वाकांक्षा,"शक्तिले मान्छेलाई उन्मत्त बनाउने भएकाले शक्तिमा पुगेका मान्छेले नीतिगत भ्रष्टाचार गर्दै स्वेच्छाचारितालाई प्रश्रय दिइरहेका हुन्छन् । यो भनाइ ओली सरकारका उच्चपदस्थ पदाधिकारीहरूले चरितार्थ गरिरहेका छन् । जसरी पनि आफू सत्ता र शक्तिमा रहिरहने र विभिन्न नीतिगत परिवर्तनबाट राजनीतिक बहस अन्यत्र मोडेर आफ्नो सत्ता सुरक्षित गर्ने अभीष्ट बोकेर सरकारले अध्यादेशमार्फत शासन गर्न खोजेको जस्तो देखिएको छ । अहिले प्रधानमन्त्री केपी शर्मा ओलीले ल्याएको संवैधानिक परिषद्सम्बन्धी ऐन संशोधन गर्ने अध्यादेश यो वर्षको दसौं अध्यादेश रहेछ । संसद् बैठक नबोलाउने र आफूअनुकूलको व्यवस्था गर्ने अभिप्रायले ल्याएका यस्ता अध्यादेशहरू, सत्तास्वार्थ लुकेका कानुन हुन् । यसले देशमा विधिको शासनलाई खलबल्याउने निश्चित छ । राजनीतिमा असल विधिको स्थापना नहुँदासम्म असल राजनीतिक संस्कार बस्न सक्दैन । लोकतान्त्रिक संविधानको व्यवस्थालाई राज्यले संरक्षण र परिपालना गर्नुपर्ने हो तर संविधानको मूल मर्म र भावनाविपरीत ऐन, कानुनहरू बन्दै बनाउँदै जाने र सरकार स्वेच्छाचारी भएर अगाडि बढ्ने हो भने देशमा कानुनी शासनको अनुभूति कसरी हुन सक्छ ? सरकारका कामकारबाहीलाई स्वच्छ र पारदर्शी बनाउने, सरकारी स्वेच्छाचारी गतिविधिको निगरानी गर्ने र कार्यपालिकालाई जवाफदेही बनाउने संवैधानिक निकायहरूमा पदाधिकारी नियुक्तिका लागि नै विधिको शासनको उपहास गरिन्छ भने आमजनतालाई सरकारले कस्तो शासन गरिरहेको होला ? निर्वाचित जनप्रतिनिधिहरूको यो व्यवहार जनताका नजरमा सुहाउने खालको भयो र ?अख्तियार दुरुपयोग अनुसन्धान आयोगले पनि छानबिन गर्न नसक्ने गरी मन्त्रिपरिषद्का निर्णयहरू संवैधानिक निगरानीभन्दा माथि राखिएको हुन्छ । तर, मन्त्रिपरिषद्का निर्णयहरू नै विधिको शासनको खिलाफमा भयो भने राज्य स्वेच्छाचारी भएको मानिँदैन र ? फेरि गलत नजिर स्थापित हुने गरी गरिने निर्णयमा प्रधानमन्त्री ओलीलाई साथ दिँदै सर्वोच्च अदालतका प्रधानन्यायाधीश नै संलग्न हुनु, राष्ट्रपतिबाटै गलत मनसायबाट आएका अध्यादेशहरू तत्काल जारी हुनु र केही दिनमा फिर्ता गर्नुजस्तो लज्जाको विषय अरू के हुन सक्ला र ? नेपालको राजनीतिक इतिहासमा यो दुर्भाग्यपूर्ण अवस्था आएन र ? सरकारले तत्कालै संसद् अधिवेशन आह्वान गरेर अहिलेका सबै समस्या जनप्रतिनिधिहरूको थलोमा पुर्याई व्यापक छलफल र बहस गरेर निर्णय गर्नुपर्छ । यो नै अहिलेको एक मात्रै विकल्प हो । चाहे त्यो संसद्को बैठकले अहिलेको सरकारको नेतृत्व नै परिवर्तन किन नगरोस् । लोकतन्त्रमा विधिको शासन स्थापनाका लागि संविधान र कानुनभन्दा माथि कोही हुँदैन भन्ने सन्देश दिन जरुरी छ । नोदनाथ त्रिताल, चौबिसे३, धनकुटाप्रधानमन्त्रीको स्वेच्छाचारिता सम्पादकीय प्रधानमन्त्री ओलीजस्तो सर्वसत्तावादी सोच र उदार सोच बोक्ने दुवै वर्गकाले मनन गर्नुपर्छ । राष्ट्रपतिको भूमिका कस्तो हुनुपर्छ भन्नेबारे पनि सम्पादकीयले सचेत गराएको छ । तर, तानाशाहहरू प्रायः अरूको कुरा सुन्दैनन् । प्रजातान्त्रिक आचरण बुझ्दैनन् र आफूलाई जे मन लाग्छ त्यही गर्छन । मै राज्य हुँ भन्ने भ्रम पाल्छन् । र, अन्तमा सदाका लागि सेलाउँछन् । जसरी ज्ञानेन्द्र शाह र हिटलरहरू सेलाए । ज्ञानेन्द्रले सत्ता हत्याउन जेजस्तो शैली अपनाए, ठीक त्यस्तै शैली यतिखेर प्रधानमन्त्री ओलीले अपनाएका छन्, जुन सर्वनाशको बाटो हो । जब ज्ञानेन्द्रले निर्वाचित प्रधानमन्त्री शेरबहादुरलाई अक्षम भन्दै हटाएर आफैं मन्त्रिपरिषद्को अध्यक्ष बने तबदेखि उनको पतनको यात्रा सुरु भयो । ज्ञानेन्द्रले सत्ता हातमा लिँदै एकैपटक तत्कालीन सात पार्टी र विद्रोहमा रहेको माओवादीमाथि हमला बोले । अन्ततः दुवै शक्ति मिलेर ज्ञानेन्द्रको सत्ता मात्र होइन, राजतन्त्र नै फाले । यो सम्पूर्ण तस्बिर देखेका प्रधानमन्त्री ओलीले किन अहिले मूर्खतापूर्वक त्यही शैली पछ्याइरहेका हुन् ? किन एकैपटक आफ्नै पार्टीका दाहालनेपाल समूह र प्रतिपक्ष कांग्रेससँग जोरी खोजेका ?अध्यादेश प्रकरणले प्रधानमन्त्री ओलीविरुद्ध सम्पूर्ण विपक्षी दल र आफ्नै पार्टीका बहुमत सदस्य एक भएका छन् । अध्यादेश जारी गरेर प्रधानमन्त्री ओलीले आफ्नो खाल्टो आफैं खनेका छन् । शक्ति सन्तुलन र पृथकीकरणको सिद्धान्तअनुरूप बनाइएको संवैधानिक परिषद्को महत्त्व र गरिमालाई घटाएर प्रजातान्त्रिक आचरणमा नभै आफू सर्वसत्तावादमा विश्वास गर्ने तानाशाह नेता रहेको पनि झलक दिएका छन् । प्रधानमन्त्री ओलीको सर्वसत्तावादी सोच र कदमलाई चुनौती दिन पनि अब यथाशीघ्र दाहालनेपाल समूह र कांग्रेस मिल्नुपर्छ । प्रधानमन्त्री ओली सत्ताबाट निस्कने बेलामा अख्तियारसहित ४५ संवैधानिक पदहरूमा आफ्ना आसेपासे, बिचौलिया, दलाल र भष्टहरूलाई नियुक्त गरेर जाऊँ भन्ने सोचमा छन् । अब पनि प्रधानमन्त्री ओलीलाई यसरी नै लगामबिना निर्बाध काम गर्न दिएमा उनले नेपाललाई चाँडै भष्टहरूको स्वर्गलोक बनाइदिनेछन् । भष्टतन्त्र रोक्ने हो भने प्रधानमन्त्री ओलीविरुद्ध सम्पूर्ण शक्ति एक हुनुपर्छ । गोपाल देवकोटा, जोरपाटी, काठमाडौं"
खस्कँदो हिमाली खर्क,"व्यवस्थापनका चुनौतीकेही पहिल्यैदेखि विद्यमान अनि केही नयाँ चाप (प्रेसर) र चालक (ड्राइभर) हरूले खर्कको अवस्थामा परिवर्तन ल्याएपछि त्यसको प्रत्यक्ष असर यसमा आधारित जीविकामा परेको छ । खर्कहरूमा स्रोत कम हुँदै गएपछि कतिपय त्यससम्बन्धी पेसालाई चाहेर पनि अँगाल्न नसक्ने अवस्थामा पुगेका छन् भने कतिपय गाउँहरूबीच संरक्षित क्षेत्र र स्थानीयबीच चरनका रूपमा खर्क प्रयोग गर्ने बेला द्वन्द्वसमेत हुने गरेका छन् । जस्तै दार्चुला जिल्लामा नेपाली सौका र गैरसौका समुदायबीच खर्क र त्यसको स्रोत उपयोगसम्बन्धी द्वन्द्व छ । त्यस्तै द्वन्द्व मनाङमा गर्मी र जाडोयाममा गरिने खर्क प्रयोगसम्बन्धी देखिन्छ । खर्क उपयोगको द्वन्द्व नेपाली गाउँलेहरूबीच मात्रै सीमित छैन, नेपालसँग सिमाना जोडिएका तिब्बतका गाउँ र भारतका गाउँसँग समेत हुने गरेको बेलाबखतमा समाचारमा पढ्न पाइन्छ ।खर्कको खस्कँदो अवस्था सुधार्न र समग्र खर्कको व्यवस्थापनका लागि स्थानीयस्तरमा केही पहल हुन थालेका छन् । उदाहरणका लागि, हिमाली भेगका केही पालिकाहरू (हेलम्बु, सिन्धुपाल्चोक) ले पशुपालनमा कृषकहरूलाई आकर्षित गर्न चौंरीहरूको बिमा कार्यक्रम गरेर पशुपालनका लागि प्रोत्साहन दिन थालेका छन् । केहीले खर्क सुधार कार्यक्रमहरू पनि सञ्चालन गर्न थालेका छन् । तर त्यी प्रयासहरू खर्कको खस्कँदो गतिका तुलनामा अपर्याप्त छन् । त्यसका लागि राष्ट्रियस्तरमै संस्थागत प्रयास जरुरी छ ।खर्क व्यवस्थापनको अभियानका लागि नीतिगत अस्पष्टता र खर्क व्यवस्थापन गर्ने निकायबीचको अन्योल पनि जिम्मेबार छ । उदाहरणका लागि, खर्कसम्बन्धी कार्यक्रमहरू कृषि मन्त्रालय अन्तर्गतको पशु उत्पादन निर्देशनालय मातहतका कार्यालयहरूले गर्छन् । तर खर्कबाट संकलित जडीबुटीको राजस्वको व्यवस्थापन वन मन्त्रालय अन्तर्गतका कार्यालयले गर्छन् । खर्क नीतिले जडीबुटी एवं गैरकाष्ठ वन पैदावारको उपलब्धता अध्ययन गरी कुनै खास खर्क क्षेत्रलाई जडीबुटी क्षेत्र तोक्ने र जडीबुटीको विकास र व्यवस्थापन अनि संरक्षणसम्बन्धी कार्यक्रम सञ्चालन गर्ने लक्ष्य राखेको छ । वन नीतिले पनि जडीबुटी र अन्य गैरकाष्ठ वनपैदावारको संरक्षण र उत्पादन र प्रशोधन लाई नै जोड दिन्छ । दुवै नीतिमा उस्तै कुरा तर कार्यान्वयन गर्ने निकाय फरक हुँदा व्यवस्थापनमा अन्योल थपेको सरकारी प्रतिवेदनहरूमै उल्लेख छ । त्यसै गरी हिमाली भेगमा यार्सागुम्बा संकलन गरिने पाटनहरूमध्ये कतिपयलाई सामुदायिक वनका रूपमा सरकारले स्थानीय समुदायलाई हस्तान्तरण गरेको छ, जहाँ चरीचरन निर्बाध ढंगले चल्छ तर पछिल्लो वन ऐनमा सामुदायिक वनभित्र चरीचरनलाई निषेध गर्ने प्रावधान विद्यमान छ ।यस्ता केही नीतिगत अन्योल र व्यवस्थापकीय कमजोरी चलिरहँदा खर्कहरूको अवस्था भने निरन्तर खस्कँदो छ । एकातिर अनुसन्धानको कमी, अर्कातिर मानवीय क्रियाकलापको चाप र जलवायु परिवर्तनको मारमा रहेका हिमाली खर्कहरूको खस्कँदो अवस्थातिर ध्यान दिन ढिलो भएन र ?"
संवैधानिक 'कू का मतियारहरू,"संसद्को खोजीआखिर प्रधानमन्त्रीले संवैधानिक अंगहरूमा किन एकलौटी चाहेका हुन् ? उनको जिद्दीले मुलुकलाई कुन राजनीतिक मार्गचित्रतर्फ डोर्याउँदै छ ? मुलुक र लोकतन्त्र दलविशेषको अन्तर्द्वन्द्वको भुक्तभोगी कतिन्जेल भइरहने ? आफैंमा उत्तेजनारहित र शीतलता प्रदान गर्ने संस्था मानिएको राष्ट्रिय सभाका प्रमुखबाट कार्यकारीको अन्ध समर्थन हुनुको कारण के हो ? संवैधानिक नियुक्तिहरूमा लामो समय टुंगो नलाग्नुको दोष विपक्षी दलको हिस्सामा कति जान्छ ? अध्यादेशको परिपाटीले निरन्तरता पाउँदै गर्दा त्यसबाट उत्पन्न हुने विकिरणले राज्यका कुनकुन अंगलाई सुस्त र निष्प्रभावी बनाउँछ ? असहमत पक्षलाई दबाउन शासकले अपनाएको प्रतिशोधको रणनीतिले ल्याउने अस्थिरता र विचलनलाई यो नवजात पद्धतिले कति थेग्न सक्छ ? यी सबै प्रश्नबारे लामो मन्थन हुन सक्छ । तर मूल पक्ष हो मतादेशमार्फत प्रकट जनविश्वासका आधारहरू क्रमशः भत्किँदा छन् । ती आधारहरूलाई भत्किन नदिन संघीय लोकतान्त्रिक गणतन्त्रवादीहरू पुनः अघि सर्नुपर्ने भएको छ । पाइलटको असावधानीले गर्दा विमान हल्लिए पनि बिर्सिन नहुने तथ्य के हो भने, लोकतन्त्रको नागरिक जग निकै मजबुत छ । शासकको गतिविधिले यथास्थितिवादीहरू हौसिए पनि यस पद्धतिलाई अब जोगाउने भनेको संसद् र त्यसको प्रभावकारिताले नै हो ।"
लैंगिक हिंसा अन्त्यको अवधारणा,"जब आर्थिक मन्दी, महामारी, युद्ध तथा प्राकृतिक प्रकोपले जीवनशैलीलाई ऋणात्मक बनाउँछ, तब महिलामाथि हिंसा गुणात्मक रूपमा बढ्छ । प्रथम दर्जाको प्राणीको उपभोग्य वस्तु महिला हो भन्ने धारणा समाजमा व्याप्त छ । महिलालाई दोस्रो दर्जाको नागरिक सोच्ने चेतनालाई भ्रूण अवस्थाबाटै कसरी सच्याउन सकिन्छ भन्नेतिर हामीले सोच्नुपर्छ ।मदिराका कारण महिलामाथि कुटपिट, अभद्र व्यवहार भइरहेका छन् । महिला हिंसा, हत्या, आत्महत्याजस्ता अपराध बढ्नुमा मद्यपान मुख्य कारण हो । यो समस्या समाधानका लागि निश्चित ठाउँमा, निश्चित समयमा, निश्चित उमेरकाहरूले मात्र मदिरा किन्न र पिउन पाउने नियम बने पनि कार्यान्वयन पक्ष फितलो छ । मद्यपान गर्ने पुरुषबाट पीडित ग्रामीण महिलाहरू मदिराविरोधी अभियानमा पनि सरिक भए तर त्यो प्रभावकारी हुन सकेन । मदिरा नियन्त्रण र जुवातास निषेध गर्न सरकार र माओवादीको भगिनी संस्था अखिल महिला क्रान्तिकारीबीच सहमति भएपछि करिब बीस वर्षअघि (२०५८ भदौ ९) गृह मन्त्रालयले विज्ञप्ति जारी गरेको थियो । तर, बीसौं वर्षदेखि लडेका ग्रामीण महिला र अन्य संघसंस्थाका महिलाहरूको आवाजले सरकारलाई खासै तताउन सकेन । रक्सी र जुवातासविरोधी अभियानमा लागेका महिलाहरूले घरघरमा कुटाइ खाए, समाजमा उनीहरूमाथि औंला ठड्याइयो । प्रशासनको सहयोग नपाएपछि उनीहरू मुख बन्द गरेर बसे । यो अन्दोलनले राष्ट्रियस्तरका महिला नेत्रीहरूको खासै सहयोग र समन्वय पाउन सकेन र राजनीतिक ध्रुवीकरणको मारमा परेको पर्यै भयो ।पुरुष भनेको दिमाग र महिला भनेको शरीर हो भन्ने सोचले समाजलाई गाँजेको छ । पितृसत्ताले निर्माण गरेको सस्तो आवरणभित्र निसासिएका महिलाहरूले वास्तविक अर्थमा समानता र स्वतन्त्रताको सास फेर्न कुन ब्रान्डको पुरुष जन्माउने भन्ने निर्णय आफैं गर्नुपर्छ । आमाको गर्भदेखि नै सुरु हुन्छ लैंगिक हिंसा । प्रत्येक वर्ष मनाइने लैंगिक हिंसाविरुद्धको अभियानको प्रभावकारिता र उपलब्धिलाई कसरी मूल्यांकन गर्ने भन्नेमा सम्बन्धित निकायको ध्यान जान जरुरी छ । सीमित समयका लागि गरिने यस्ता कामले वैचारिक चेतना र सामाजिक सुधारलाई अंकमाल गर्दै लैजान सके अभियान साँच्चै सारगर्भित बन्नेछ । हिंसाका कारण महिलाहरू चिन्ता, कुण्ठा, त्रास र तनावग्रस्त स्थितिमा बााचिरहेका छन् ।अचेल गर्भपतनबारे निकै चर्चा भइरहेको छ । गर्भपतनसम्बन्धी कानुनी प्रावधानका कारण असुरक्षित गर्भपतनले गर्दा हुने मातृ मृत्युदरमा कमी त आउला, तर स्वास्थ्य सुविधाको पहुँचबाहिर रहेका महिलाका लागि आकाशको फल आँखा तरी मर् जस्तै भएको छ । पहुँचवाला र सम्पन्नका लागि न कानुन चाहियो, न नियम न त अनुशासन नै । यो कानुन आउनुअघि पनि गर्भपतन गराउन सक्थे र अहिले पनि जुनसुकै क्लिनिकमा गएर गर्भ फाल्न सक्छन् । अर्कातिर, अवैध यौन सम्बन्ध भई गर्भ रहेर जन्मेको शिशुको हत्या गरेको आरोपमा प्रायः विपन्न वर्गका महिलाहरू मात्र जेलमा छन् । अवैध गर्भ रहेको सम्बन्धमा प्रेमीले प्रेमिका मार्ने घटनाहरू पनि धेरै भएका छन् । यस्ता घटना केही वर्षअघिका तुलनामा आजभोलि विभिन्न सञ्चारमाध्यमले बढी टिप्न थालेका छन् । र, महिलाका मुद्दाहरूले अलि बढी स्थान पाइरहेका छन् । बोक्सीका नाममा जति पनि हिंसा भए, तिनलाई सञ्चारमाध्यमले नै बाहिर ल्याएका हुन् । अझै पनि वैवाहिक बलात्कारका विषयमा भने समाज नकारात्मक नै छ । महिलाले खुलेर आफ्ना समस्या व्यक्त गर्न सक्ने वातावरण छैन ।कुसंस्कारका कारण विभिन्न किसिमका हिंसा फस्टाएका छन् । छोरी घरबाट भागेमा, गर्भवती भएमा वा प्रेममा परेमा अभिभावकले नै मार्ने र समुदायमा त्यो सजाय जायज मान्नेहरू धेरै छन् । भर्खरै रौतहटमा बाबुआमाले नै छोडपत्रका लागि सहयोग गरेर माइत बसेकी छोरीलाई, अर्को केटासँग प्रेममा रहेको चाल पाएपछि, बाबुले डेढ लाख रुपैयाँ दिएर मार्नै लगाए । आफ्नो इज्जत र प्रतिष्ठा जोगाउने नाममा जघन्य अपराध गरे पनि अपराधीहरूलाई हीनताबोध छैन । यस्ता पुरातनवादी सोच र संस्कारले सामाजिक विभेद मात्र होइन, हत्याजस्तो जघन्य अपराधका लागि पनि उक्साउँछ । केही जातिविशेषमा नवविवाहित युवतीको कौमार्य जाँच्ने प्रथा अझै प्रचलनमा छ । देउकी, बादी र झुमाजस्ता प्रथा पनि परम्परागत कुसंस्कार र विकृतिका नमुना हुन् । खाना समयमा नपाएको, अन्य पुरुषसँग बोलेको जस्ता कारण महिलाहरूको ज्यान गएका थुप्रै उदाहरण हामीसामु छन् । महिलाले आर्थिक उपार्जनमा खुट्टा लम्काउँदा वा वृत्तिविकास गर्न संघसंस्थामा जाँदा पनि पिटाइ खाएका कुराहरू सुनिन्छन् ।आधुनिक जमानाका पढेलेखेका, बौद्धिक र चतुर महिला सामन्तवाद अन्तर्गतको कुसंस्कृतिलाई पूर्वीय संस्कृति र सभ्यताको अनुसरण भन्दै त्यसैको निरन्तरतामा लिप्त छन् । समाजलाई हिंसारहित बनाउन यी दुवै अवधारणाका अगुवाहरू आफ्नै गतिमा रुमलिइरहँदाको फाइदा पितृसत्ताले लिइरहेको छ । महिला हिंसा अन्त्य गर्न अधिकारकर्मीहरू भव्य सेमिनारहरूमा चर्का स्वरमा बोलेर मात्र हुन्न, पीडित र शोषित महिलाका घरआँगनमै पुग्नुपर्छ ।सरकारी स्तरबाट भेदभावपूर्ण कानुनको अन्त्य, पैतृक सम्पत्तिमा छोरीको पनि समान अधिकार, विभिन्न हिंसात्मक घटनाका लागि खास कानुनको व्यवस्था, महिलाप्रतिको नकारात्मक भावना हटाउन चेतना अभिवृद्धि, सम्बन्धित व्यक्तिहरूका लागि सामाजिकआर्थिक कार्यक्रमको व्यवस्था, सामाजीकरणमा सुधार ल्याउन शैक्षिक सामग्री बनाउँदा सम्बन्धित संस्था र व्यक्तिहरूको सुझाव, आश्रय र परामर्श केन्द्रजस्ता सहयोग सञ्चालन गर्ने काम भए हिंसामा कमी आउन सक्छ । फिल्म सेन्सर बोर्ड, टीभी र छापामाध्यम तथा युट्युब च्यानलहरूमा महिलाको मर्यादा संरक्षण गर्न उपयुक्त व्यक्तिहरूको चयन र प्रतिनिधित्व हुनुपर्छ । महिला हकहितका लागि भेदभावपूर्ण कानुन निर्मूल पार्न र वैकल्पिक कानुन तयार गरी सरकारलाई लागू गर्न सुझाव र दबाब दिने काम गर्नुपर्छ । महिलाहरूको सामाजिक मर्यादास्तर वृद्धिका लागि अन्यायपूर्ण विकासका शैलीहरूलाई सुधार्नुपर्छ ।"
टिम्मुरबोटे युद्धमा बलिदानको मूल्य,"जुन दिन राजा महेन्द्रले प्रजातान्त्रिक अधिकारको जफत गरेका थिए, १४ वर्षपछि सोही दिन नेपाली कांग्रेसले सत्तासँग पहिलोपटक आमनेसामने सशस्त्र युद्ध लडेको थियो । २०३१ पुस १ त हो त्यो दिन ! यो घटना नेपालको इतिहासमा टिम्मुरबोटे काण्डका रूपमा परिचित छ । यसभन्दा अगाडि नेपाली कांग्रेसले गुरिल्ला आन्दोलन मात्र गरेकाले टिम्मुरबोटेलाई पहिलो आमनेसामने युद्ध मानिएको हो ।तर, यति ठूलो परिघटना यस आन्दोलनको रचयिता नेपाली कांग्रेसकै कारण इतिहासको गर्भर्बाट हराउन लागेको छ । प्रजातन्त्र अपहरण भएको २०१७ साल पुस १ को छायामा परिरहेको छ टिम्मुरबोटे काण्ड । राजाबाट प्रजातन्त्र अपहरित भएको घटनाका रूपमा यो दिनलाई धेरैले सम्झिरहँदा टिम्मुरबोटे काण्डको पूर्वार्द्ध र उत्तरार्द्धमा ४७ जनाले सहादत पाएको कालो दिन भने भुलिरहेका छौं । टिम्मुरबोटे ओडारमा सेल्टर लिएर बसेका योद्धाहरूमाथि शाही सेनाद्वारा हमला भएपछिको दोहोरो भिडन्तमा १३ जना मारिएका थिए, बाँकीचाहिँ त्यो युद्धको तयारीका क्रममा र घटनापछि राज्यद्वारा गरिएको दमनमा ।नेपाली कांग्रेसले सञ्चालन गरेको सशस्त्र आन्दोलनको इतिहासमै टिम्मुरबोटे युद्ध सबैभन्दा पछिल्लो सशस्त्र संघर्ष हुन पुग्यो । त्यसपछि त २०३३ साल पुस १६ गते राष्ट्रिय एकता र मेलमिलापको नीतिअनुसार बीपी कोइराला र गणेशमान सिंह हतियार बिसाई भारतबाट फर्किए । यद्यपि नेपाली कांग्रेसको यो नीतिलाई राजाले नजरअन्दाज गरे र प्रजातन्त्रका लागि थप शान्तिपूर्ण आन्दोलनहरू गर्नुपर्यो ।सोलुखुम्बुको टिम्मुरबोटेमा भएको त्यो काण्डमा म पनि सहभागी थिएँ । ओडारमा सेल्टर लिएर बसेका रामप्रसाद उपाध्याय, लक्ष्मणप्रसाद उपाध्याय, नेत्रबहादुर कार्की, मानबहादुर बख्खिम लिम्बू, कृष्णबहादुर लिम्बू, प्रजालाल राई, पदमप्रसाद पुरी, श्याम गुरुङ, महेशकुमार कोइराला, माइला राई (पूर्णबहादुर), होमप्रसाद राई, मानबहादुर मगर, लालबहादुर थापाजस्ता मेरा सहयात्रीहरूले वीरगति प्राप्त गरे ।घटनास्थलबाट उम्कन सफल भएर हिँड्दै गर्दा ओखलढुंगाको ठाडेमा अगममणि राई, शिवकुमार राई, मानबहादुर तामाङ प्रहरीको गोलीको सिकार भए । उनीहरूसँगै गएका लोकबहादुर गुरुङ र घटनास्थलबाट जोगिएर फरक बाटो गएका जसधन राई अझै जीवितै छन् । घटनास्थलबाट घाइते अवस्थामा पक्राउ परेका रामप्रसाद राईलाई सदरमुकाम सल्लेरी ल्याई आबाडाँडामुनि सेनाले गोली हान्यो ।मसहित साथीहरू बलबहादुर राई, दत्तसिंह कार्की, अमृतबहादुर कार्की, सीताराम कार्की, लक्ष्मण कार्की, ज्वालाप्रसाद भट्टराई, जहरबहादुर मगर, भगिवन्त राई, एक्कबहादुर गुरुङ, चन्द्रकान्त दाहाल, बमबहादुर राई, अडिमर्दन थापामगर, भैरव राई, भीमबहादुर अधिकारी, परशुराम अधिकारीलाई घटना हुनुभन्दा केही दिनको अघिपछिमा पक्राउ गरिएको थियो । कस्तो अचम्म, हुतराज बस्नेत र गडुलध्वज थापालाई पक्राउ गर्न नसकेपछि क्रमशः उनीहरूका वृद्ध बुबा देवीबहादुर बस्नेत र बमबहादुर थापालाई गिरफ्तार गरियो ! पछि हुतराज र गडुलध्वजलाई सुनसरीको चतराबाट पक्रिएपछि मात्र यी दुई वृद्धलाई छोडियो ।हामीलाई कठोर यातना दिई सोलुखुम्बु कारागारमा राखिएको थियो । आज पनि म त्यस बेला ठोकेका नेलको चोटको निसाना शरीरमा बोकेर बाँचिरहेको छु ।हामीसँगै सोलु कारागारमा रहेका अम्मरबहादुर खड्का, शमशेरबहादुर कार्की, हर्कबहादुर कार्की, भीमबहादुर कटुवाल, रामकुमार सुनुवार र ओखलढुंगा जेलमा रहेका अगमशेर राई, होमशेर राई, टीकाराम राईसहित आठ जनालाई अञ्चल कारागार, राजविराज लैजाने बहानामा ओखलढुंगाको मानेभन्ज्याङस्थित लगलगे भन्ने ठाउँमा पुर्याई गोली दागियो ।विष्णुदल गुल्मका जमदार कर्णबहादुर बस्नेत र अमलदार भवेन्द्रबहादुर बस्नेतलाई कांग्रेससँग मिलेको आरोपमा कोर्ट मार्सल गरी मृत्युदण्डको सजाय दिइयो । सेनाले उनीहरूलाई काठमाडौंको थानकोट रेन्जपोस्टमा गोली हान्यो ।बाँकी हामी जेलमा रहेकालाई पनि राजविराजमै सार्ने खबर सुनिएको थियो । जेल सरुवाका नाममा मार्ने भयो भनेर हामीले ज्यान माया मारिसकेका थियौं । तर यहीबीच न्यायाधीश ऋद्घिमानन्द बज्राचार्यको विशेष अदालत गठन भएछ । बज्राचार्यको इजलासले मुद्दा चलाएर ठहरेअनुसार दण्डसजाय हुने आदेश दिएपछि राजविराज लैजाने चालबाजी रोकियो । कठोर जेल सजाय भने भोग्नुपर्यो ।टिम्मुरबोटे युद्धका फौजी कमान्डर क्याप्टेन यज्ञबहादुर थापालाई पनि पक्राउ गरेर मुद्दा चलाइएको थियो । विशेष अदालतबाट मृत्युदण्डको फैसला भएपछि उनलाई मृत्यु कुराएर काठमाडौंको केन्द्रीय कारागारमा राखिएको थियो । उनलाई २०३५ माघ २६ गते कमलामाई जंगलमा लगी गोली हानियो ।प्रजातन्त्र स्वर्ग हो भन्ने परिकल्पना गरी जीवन उत्सर्ग गर्ने कसम खाएर हामी संघर्षमा होमिएका थियौं । स्वर्गमा न कसैले अन्याय गर्छ, न कोही अन्यायमा पर्नुपर्छ भन्ने सोचले आन्दोलनमा धकेलिएका थियौं । हाम्रो मानसपटलमा यस्तो चेतनाको भ्रूण घुसाइदिने बीपी कोइराला, गणेशमान सिंह, कृष्णप्रसाद भट्टराई, गिरिजाप्रसाद कोइरालाजस्ता अग्रज आज हामीमाझ छैनन् । अहिले जो नेतृत्वमा छन्, तिनले त्यो सोच र सहिदको बलिदानको हेक्का राख्न छोडिसकेका छन् । त्यही बलिदानका कारण आफूहरू नेतृत्व तहमा पुगेको सत्य नेपाली कांग्रेसका नेताहरूले नै भुलिसकेका छन् । सहिदका परिवार तथा वर्षौं जेल जीवन गुजारेका प्रजातन्त्रका सेनानीहरू कहाँ कुन अवस्थामा छन् भनी नेताहरूमा चिन्ता र चासो छैन । बरु टिम्मुरबोटे काण्डमाथि नै निम्न दर्जाको राजनीतीकरण गरिरहेका छन् ।वीरहरूको रगतले सिञ्चित टिम्मुरबोटेको पुण्य भूमिलाई सहिदहरूको सम्मानस्वरूप पर्यटकीय क्षेत्र बनाउने उद्देश्य राखी २०५१५२ सालतिर सहिद स्मृति पार्क प्रतिष्ठान गठन भएको थियो । तत्कालीन प्रधानमन्त्री गिरिजाप्रसाद कोइराला संरक्षक र बलबहादुर केसी अध्यक्ष रहेको यो प्रतिष्ठान आज अस्तित्वको संकटमा छ । काठमाडौंको कोटेश्वरमा रहेको प्रतिष्ठानको कार्यालय खाली गराइदिन घरधनीले ताकेता गरिरहे पनि कसैले सुनेको छैन । स्थापनाको डेढ दशक बित्दासम्म प्रतिष्ठानको गुरुयोजना र प्रारम्भिक अभिलेख लेख्ने काम मात्र भएको छ । हुँदाहुँदा टिम्मुरबोटे घटनाबारेका तथ्य नै तोडमोड गर्ने काम भयो । सोलुखुम्बुमा पर्ने घटनास्थल टिम्मुरबोटेलाई ओखलढुंगाको भनी पुरुषोत्तम दाहालले प्रतिष्ठानका लागि तयार पारेको प्रारम्भिक अभिलेखमा लेखे । यो घटनामा ओखलढुंगेलीको सहभागिता पक्कै कसैले बिर्सन सक्दैन । यसमा सहिद हुनेहरू ओखलढुंगावासी नै बढी छन् । तर घटनास्थल नै परिवर्तन गर्दा न इतिहास सत्य रहन्छ, न सहिदको सम्मान नै हुन्छ ।हुन त अहिले इतिहासको जिम्मेवारी र भावना सम्झिएर कर्तव्य निर्वाह गर्ने राजनीतिक प्रवृत्ति लगभग मरिसकेको छ । प्रजातन्त्रका लागि बलिदानपूर्ण इतिहास बोकेको नेपाली कांग्रेस गुटउपगुटमा विभाजित भएर राजनीतिक हिसाबकिताब खोजिरहेछ । नेपाली कांग्रेस गुटगत आकार र गच्छेअनुसार भागबन्डा गर्नमै सीमित हुन पुगेको छ । लाभहानिको हिसाब गर्दै बिहानबेलुका गुटगत नेताका घरदैलोमा उपस्थित हुनेहरूलाई धनमान कमाउने स्थानमा पुर्याउनमै बेफुर्सदी छ । समानुपातिक सांसदहरूको क्रयविक्रयमा नेपाली कांग्रेस असाध्य व्यस्त छ । समानुपातिक कोटाबाट सांसद हुन माफिया लाई योग्यताको मापदण्ड बनाइएको छ । प्रत्यक्षतर्फका उम्मेदवारको आधार पनि जिल्लाजिल्लामा बसेर संगठन मजबुत बनाउनुलाई होइन कि काठमाडौंमा नेताहरूका कोठाचोटामा साँझबिहान नित्य धाउनुलाई बनाइएको छ ।इतिहासको जिम्मेवारीबाट नेपाली कांग्रेसको आत्मा पूरै भड्किसकेको छ भनी पुष्टि गर्ने यस्ता आधार बग्रेल्ती छन् । अंशियार त सन्ततिबीच पैतृक सम्पत्तिमा मात्र हुन्छ । के नेपाली कांग्रेस अहिलेको नेतृत्व वर्गको पैतृक सम्पत्ति हो ? पार्टीलाई नेतृत्वको निजी सम्पत्तिका रूपमा सञ्चालन गर्नलाई नै सहिदहरूले जीवन उत्सर्ग गरेका थिए ? पार्टी कसैको पैतृक सम्पत्ति किमार्थ बन्न हुँदैन ।यी हरफ लेखिरहँदा मेरा आँखाअगाडि सहादतप्राप्त सहयात्रीहरूका अनुहार नाचिरहेका छन् । हामीलाई मृत्युमा होमिन त्यस बेलाको नेपाली कांग्रेस नेतृत्वले दिएको लामो प्रवचन र वर्तमान कांग्रेसको कार्यशैलीबीचको यो कस्तो विरोधाभास ! इतिहासको जिम्मेवारी पूरा गर्ने क्षमता त नेपाली कांग्रेसले देखाउन सकेन नै, उल्टो इतिहासको मूल्यांकन पनि गर्न छोड्यो । हेक्का रहोस् इतिहास युगको जग हो र जगबिनाको घर बलियो हुँदैन ।बस्नेत सोलुखुम्बु नेपाली कांग्रेसका पूर्वजिल्ला सभापति हुन् ।"
झन् बढ्दै अस्ट्रेलियाचीन तनाव,"विगत लामो समयदेखि चीनले अस्ट्रेलियासँगको व्यापारमा सिर्जना गरिरहेको समस्यालाई लिएर अस्ट्रेलियाले विश्व व्यापार संगठनमा उजुरी दायर गरेको छ । अस्ट्रेलियाको पछिल्लो निर्णयसँगै चीन र अस्ट्रेलियाको द्विदेशीय सम्बन्धमा झन् तनाव बढ्ने देखिएको छ ।अस्ट्रेलियाका व्यापारमन्त्री साइमन बर्मिङ्घमले अस्ट्रेलियाले चीनले पछिल्लो समयमा सिर्जना गरिरहेको समस्याबारे विश्व व्यापार संगठनमा उजुरी गरिएको पुष्टि गरेका छन् । चीनले अस्ट्रेलियाबाट आयात गरिरहेको जौ, वाइन, मासु, दुग्ध पदार्थलगायत उत्पादनमा क्रमिक रूपमा बन्देज लगाउँदै आइरहेको छ । अस्ट्रेलियाको निर्यात व्यापारमा करिब ४० प्रतिशत स्थान ओगट्ने चीनले अस्ट्रेलियासँगको व्यापारमा समस्या सिर्जना गरिरहेपछि आफू विश्व व्यापार संगठनमा जान बाध्य हुने अस्ट्रेलियाले बताउँदै आएको थियो । अर्कोतिर चीनले भने अस्ट्रेलियाले आफूप्रति विरोधीको व्यवहार गरेको आरोप लगाउँदै आएको छ ।अस्ट्रेलियाले कोरोना भाइरसको उत्पत्ति भएको विषय सत्यतथ्य छानबिन हुनुपर्ने माग कडा रूपमा उठाएसँगै चीनसँगको सम्बन्धमा तनाव सुरु भएको थियो । त्यसलगत्तै अस्ट्रेलियाबाट निर्यात हुँदै आएको मासु, दुग्ध पदार्थ, जौ, वाइनलगायत खाद्य पदार्थमा चीनले कडाइ गर्दै आएको थियो । व्यापारिक रूपमा बिग्रँदै गएको सम्बन्ध पछिल्लो समयमा कूटनीतिक र राजनीतिक तहमा समेत पुगेको छ । अस्ट्रेलियाका प्रधानमन्त्रीका साथै अन्य उच्च नेताले समेत आफूले चीनका समकक्षीसँग गरेको वार्ता प्रयासलाई चीनले बेवास्ता गरेको बताइसकेका छन् । त्यतिमात्र नभएर केही साताअघि चीनको विदेश मन्त्रालयका प्रवक्ताले अस्ट्रेलियाली सेनाले अफगानी बालकको घाँटीमा छुरा राखेको झूटो तस्बिरसहितको फोटो ट्वीट गरेपछि सम्बन्धमा झन् तनाव सिर्जना भएको हो । अस्ट्रेलियाले विश्व व्यापार संगठनमा उजुरी दर्ता गरे पनि व्यापारमन्त्री बर्मिङ्घमले दुवै पक्ष सहमतिमा आउन स्वीकार भए समस्याको समाधान बाहिरैबाट समेत समाधान हुने बताएको बीबीसीले जनाएको छ । अस्ट्रेलियाका अर्थशास्त्री तथा करिब डेढ दशक अस्ट्रेलियाली सरकारको आर्थिक सल्लाहकारका रूपमा काम गरिसकेका डा कृष्ण हमालले अस्ट्रेलिया र चीनको व्यावसायिक तथा कूटनीतिक सम्बन्ध यो स्तरमा आउनुमा चीनमात्र नभएर अस्ट्रेलियाको समेत केही मात्रामा कमजोरी रहेको सुनाउँछन् । द्विदेशीय सम्बन्ध यो अवस्थामा आउने कसैले पनि कल्पना गरेको नभए पनि अब चीनसँग सम्झौता गर्नुको खासै विकल्प पनि देखिँदैन, उनले भने । हमाल अमेरिकाका नवनिर्वाचित रास्ट्रपति जो बाइडनले चीनप्रति लिने नीतिले समेत अस्ट्रेलिया र चीनको सम्बन्धमा असर पर्ने दाबी गर्छन् । अहिले देखिएको व्यापारिक तनावले अस्ट्रेलिया मात्र नभई चीनलाई समेत उत्तिकै असर परिरहेकाले कुनै विन्दुमा आएर सहमति गर्नुको विकल्प छैन र दुवैले सहमति गर्नेमा आशावादी हुन सकिन्छ, हमालको भनाइ छ । विज्ञले चीनले आफू सुपरपावर भएको प्रभुत्व जमाउनसमेत अस्ट्रेलियालाई दबाबमा राख्न चाहेको बताएका छन् । अर्थशास्त्री हमाल कोभिडका कारण अर्बौं डलर बराबरको आर्थिक सहायता जनतालाई वितरण गरिसकेका दुवै देशका अर्थतन्त्र धान्नका लागि समेत दुवै देशले सहमति गर्नुको विकल्प नभएको उनको विश्लेषण छ । अर्थशास्त्रमा विद्यावारिधि गरेका डा किरण श्रेष्ठ पछिल्लो समयमा देखिएको तनाव व्यावसायिकभन्दा पनि भूराजनीतिक विषयसँग सम्बन्धित रहेको दाबी गर्छन् । उनी पछिल्लो समयमा चीनले प्रशान्त क्षेत्रमा बढाइरहेको प्रभावका कारण अस्ट्रेलियाले असुरक्षित महसुस गरेकाले समेत यो समस्याको सिर्जना भएको बताउँछन् । अहिले देखिएको यो समस्या मुख्य गरेर प्रशान्त क्षेत्रमा देखिएको भूराजनीतिक प्रभाव र समस्या नै हो, डा थापा भन्छन, यो दुई देशको आफ्नै किसिमको शक्ति प्रदर्शन मात्र भएकाले कुनै न कुनै विन्दुमा गएर सहमतिमा टुंगिने देखिन्छ । उनी पछिल्लो समयमा चीन र अस्ट्रेलियाबीचमा बढिरहेको समस्याले आर्थिक तथा वैकल्पिक बजारका सन्दर्भमा भने परिवर्तन आउन सक्ने दाबी गर्छन् । अस्ट्रेलियाले चीनसँग मात्र व्यापारका लागि निर्भर रहनुको साटो अन्य देशसँगको बजार समेत खोज्नुपर्छ भन्ने शिक्षा पाएकाले समेत अस्ट्रेलियाली निर्यात व्यापारमा परिवर्तन आउन सक्छ, थापाले भने । उनी दुई देश व्यावसायिक रूपमा एकआपसमा धेरै हदसम्म निर्भर रहेकाले समेत यो समस्या चाँडै समाधान हुने विश्वास व्यक्त गर्छन् ।"
रिपब्लिकन नेताले दिए बाइडेनलाई बधाई,"एटलान्टा (एएफपी) अमेरिकाको माथिल्लो सदन सिनेटमा रिपब्लिकन दलका नेता मिच म्याककोनेलले नवनिर्वाचित राष्ट्रपति जो बाइडेनलाई बधाई दिएका छन् । रिपब्लिकन पार्टीको बहुमत रहेको सिनेटका नेता म्याककोनेलले राष्ट्रपति निर्वाचनको परिणाम स्वीकार गरेलगत्तै बाइडेन सिनेटमा डेमोक्रेटिक पार्टीको बहुमत जुटाउने अभियानमा लागेका छन् । सिनेटका दुई सदस्यका लागि जर्जिया राज्यमा जनवरी ५ मा चुनाव हुँदै छ । चुनावमा डेमोक्रेटिक पार्टीका एकमात्र उम्मेदवार विजयी भएको खण्डमा सिनेटमा रिपब्लिकन र डेमोक्रेटिक पार्टी दुवैको समान ५०५० सिट हुनेछ । राष्ट्रपति चुनावमा जर्जिया राज्यमा बाइडेन विजयी भए पनि सिनेटका लागि उम्मेदवार रहेका डेमोक्रेटिक पार्टीका उम्मेदवारहरूले ५० प्रतिशत मत प्राप्त गर्न नसकेका कारण दोस्रो चरणको मतदान हुन लागेको हो ।नवनिर्वाचित राष्ट्रपति बाइडेन चुनावी प्रचार र सभाहरूका लागि जर्जिया पुगिसकेका छन् । जर्जियामा डेमोक्रेटिक पार्टीका तर्फबाट जन ओस्सोफ र राफेल वार्नोक उम्मेदवार छन् । यसअघि जर्जियाका दुवै स्थानमा रिपब्लिकन पार्टीका उम्मेदवार विजयी भएका थिए ।जर्जियाका दुई उम्मेदवार हामीलाई दिनुहोस्, हामी सिनेटमा नियन्त्रण गर्न सक्षम हुनेछौं, बाइडनेले भनेका छन् । इलेक्टोरल कलेजले बाइडेन राष्ट्रपतिमा विजयी भएको घोषणा गरेलगत्तै सिनेटका लागि रिपब्लिकन र डेमोक्रेटिक पार्टीबीच तानातान सुरु भएको छ । चुनावमा धाँधली भएको आरोप लगाउँदै आएका अमेरिकी राष्ट्रपति डोनाल्ड ट्रम्पले आफ्नो हार अझै स्वीकार गरेका छैनन् । तर सिनेटमा रिपब्लिकनका नेता मिच म्याककोनेलले राष्ट्रपति ट्रम्पलाई एक सन्देश पठाई अब चुनावी दौड समाप्त भएको बताएका जनाइएको छ ।"
क्रिसमस मनाउँदा मास्क लगाउन आग्रह,"जेनेभा (एजेन्सी) विश्व स्वास्थ्य संगठन (डब्लूएचओ) ले क्रिसमस मनाउने क्रममा हुने भीडभाडका बेला अनिवार्य मास्क लगाउन सबैलाई आह्वान गरेको छ । क्रिसमस मनाउनेको संख्या युरोपमा धेरै भएकाले संगठनको युरोप कार्यालयले विशेष गरेर उक्त क्षेत्रमा रहेकाहरूलाई मास्क लगाउन आह्वान गरेको हो । संगठनले बुधबार जारी गरेको अपिलमा भविष्यको पुनरुत्थानलाई ध्यान दिँदै नयाँ वर्ष २०२१ मा कोरोना महामारीको न्यूनीकरण हुने वातावरण बनाउन पनि आग्रह गरिएको छ । विगतमा खुलारूपमा क्रिसमस मनाउन पाइएको भए पनि यस वर्षको क्रिसमस भने मास्क लगाएर मनाउन संगठनले विशेष जोड गरेको छ । क्रिसमस मनाउने क्रममा हेलचक्र्याइँ गरेको खण्डमा युरोपभरि नै भाइरसको महामारी फेरि अझ बढ्ने खतरा भएको तर्फ चिन्ता व्यक्त गरिएको छ । संयुक्त राष्ट्रसंघअन्तर्गतको स्वास्थ्यसम्बन्धी यस निकायले नयाँ वर्ष सन् २०२१ को पहिलो हप्ता र पहिलो महिना कोरोना महामारीको दृष्टिकोणले उच्च जोखिमको समय हुन सक्ने उल्लेख गरेको छ । उच्च जोखिमको बेलामा उच्च सतर्कता अपनाउनुपर्ने र सँगसँगै काम गर्नुपर्नेतर्फ पनि संगठनले सबैको ध्यानाकर्षण गराएको छ । हामीले महामारी थप नफैलिँदै ख्याल गरियो र उच्च सावधानी अपनाइयो भने त्यसलाई व्यवस्थापन गर्न सकिन्छ, नत्र ठूलो क्षति हुने र व्यवस्थापन गर्न गाह्रो हुने खतरा हुन्छ, संगठनद्वारा जारी वक्तव्यमा उल्लेख छ । हरेक व्यक्ति व्यक्तिको सतर्कताले समुदायलाई सुरक्षित बनाउन सकिने भएकाले हरेकले सावधानी अपनाउनुपर्नेमा संगठनले जोड दिएको छ । बिदा वा चाडपर्व मनाउन सामान्य होसियार भए मात्रै पनि ठूलो समस्या र ठूलो क्षतिबाट मुक्त भइने भएकाले संवेदनशील हुन पनि विश्व स्वास्थ्य संगठनले सबैलाई अनुरोध गरेको छ । सकेसम्म परिवार मात्रै सहभागी हुने गरी आफ्नै घरमा मनाउन र बाहिर जानै परेमा मास्कको अनिवार्य प्रयोग गर्न संगठनले पटकपटक अनुरोध गरेको छ ।"
ऋणको अग्रिम भुक्तानी र स्वाप शुल्क बढ्यो,"ओभरड्राफ्टमा कडाइराष्ट्र बैंकले ओभरड्राफ्ट कर्जामा कडाइ गरेको छ । यो शीर्षकमा प्रवाह भएको कर्जा जोखिमयुक्त क्षेत्रमा प्रवाह भएको निष्कर्षका आधारमा कडाइ गरिएको हो । नयाँ व्यवस्थाअनुसार अब ग्राहकले सबै बैंक तथा वित्तीय संस्थाबाट गरी बढीमा ५० लाख रुपैयाँसम्म मात्र ओभरड्राफ्ट कर्जा लिन पाउँछन् । यसअघि भने हरेक बैंक तथा वित्तीय संस्थाबाट बढीमा ५०५० लाख रुपैयाँसम्म यस्तो कर्जा लिन पाइन्थ्यो ।विभिन्न बैंक तथा वित्तीय संस्थाबाट प्रयोजन नखुलेका कुल व्यक्तिगत अधिविकर्ष कर्जा अधिकतम प्रतिव्यक्ति ५० लाख रुपैयाँसम्म मात्र प्रवाह गर्न सकिनेछ, निर्देशनमा भनिएको छ । कर्जा प्रवाह गर्ने बैंक तथा वित्तीय संस्थाले कर्जा प्रवाह गर्दाका बखत उक्त सीमा ननाघेको यकिन गरेर मात्र कर्जा प्रवाह गर्नुपर्नेछ । यसअघि बहुबैंकिङ कारोबार गरी उक्त सीमाभन्दा बढी कर्जा लिएका ऋणीहरूले २०७८ असार मसान्तसम्म कुल व्यक्तिगत अधिविकर्ष कर्जा ५० लाखसम्म कायम गर्नुपर्नेछ । तोकिएको सीमा नाघी कर्जा प्रवाह गरे बैंक तथा वित्तीय संस्थाले उक्त कर्जामा शतप्रतिशत कर्जा नोक्सानी व्यवस्था कायम गर्नुपर्ने प्रावधान छ । बैक तथा वित्तीय संस्थाले चालु पुँजी प्रकृतिका कर्जा प्रवाह गरेपछि सो कर्जा सम्बन्धित प्रयोजनमा उपयोग भए नभएको यकिन गर्नुपर्नेछ, निर्देशनमा उल्लेख छ ।"
स्याटेलाइट सञ्चालन र नियमन मोडालिटी तय गर्न नयाँ प्रस्ताव आह्वान,"यसअघि मागिएको आशयपत्र अध्ययन समितिमा रहेका प्राधिकरणका एक जना निर्देशकका अनुसार आशयपत्र पेस गर्ने भारत र चीनका कम्पनीले आफ्नै लगानीमा स्याटलाइट निर्माण गरिदिने अनि नेपालले पछि पैसा तिरे हुने खालको प्रस्ताव गरेका थिए । अन्य देशका केही कम्पनीले भने सरकारी तवरबाट सहुलियतपूर्ण ऋणका लागि पहल गरिदिने प्रस्ताव पेस गरेका थिए ।त्यो बेला स्याटेलाइट निर्माणका लागि नभई हामीले स्याटेलाइट राख्यौं भने कुनकुन देशका कुनकुन कम्पनीको चासो होला भन्ने जान्नका लागि आशयपत्र माग गरिएको थियो, ती अधिकारी भन्छन्, धेरै देशबाट प्रस्ताव परेपछि स्याटेलाइट राख्दा धेरै विकल्प पाइने आशा पलाएको थियो । अन्तर्राष्ट्रिय टेलिकम युनियनले नेपालका लागि उपलब्ध गराएको स्लट १२३३ पूर्वी देशान्तरमा नेपालले स्याटलाइट राख्ने तयारी गरेको हो । प्राधिकरणले स्याटेलाइट स्थापनाका लागि माग गरेको आशयपत्रको प्रक्रिया नटुंगिँदै तत्कालीन सञ्चार तथा सूचनाप्रविधिमन्त्री गोकुल बाँस्कोटाले फ्रान्स भ्रमणका क्रममा दुई वर्षअघि त्यहाँको कम्पनी थ्यालस एलेनियासँग स्याटेलाइट स्थापनाका लागि समझदारीपत्रमा हस्ताक्षर गराएका थिए । नेपालका तर्फबाट कम्पनीसँग प्राधिकरणका अध्यक्ष पुरुषोत्तम खनालले हस्ताक्षर गरेका थिए । तीन महिनाभित्र सम्झौतामा हस्ताक्षर गर्ने गरी समझदारी भए पनि खरिद प्रक्रिया विवादित बनेपछि प्रक्रिया रोकिएको थियो । टेलिकम सेवा प्रदायक, टीभी, डाइरेक्ट टु होम प्रविधि गरी नेपालमा हाल करिब ६ सय मेगाहर्ज स्याटलाइट ब्यान्डविथ खपत भइरहेको छ । यो ब्यान्डविथको माग आगामी १५ वर्षमा बढेर १२४० मेगाहर्ज पुग्न सक्ने आकलन छ ।"
चार सुगर मिल सञ्चालकलाई पक्राउ पुर्जी,"काठमाडौं (कास) उखु किसानको बक्यौता रकम भुक्तानी नदिने चार सुगर मिलका सञ्चालकविरुद्ध प्रहरीेले पक्राउ पुर्जी जारी गरेको छ । अन्नपूर्ण सुगर एन्ड जनरल इन्डस्ट्रिज प्रालि सर्लाही र इन्दिरा सुगर मिल एन्ड एग्रो प्रालि नवलपरासीका सञ्चालक राकेश अग्रवाल, रौतहटस्थित श्रीराम सुगर मिलका सञ्चालकद्वय हितेश गोल्छा र विशाल अग्रवाल तथा पश्चिम नवलपरासीस्थित लुम्बिनी सुगर मिलका सञ्चालक श्रेया अग्रवालविरुद्ध पक्राउ पुर्जी जारी भएको हो । उनीहरूविरुद्ध ठगीमा मुद्दा चलाउन पुर्जी जारी गरिएको प्रहरी प्रधान कार्यालय स्रोतले बतायो । स्रोतका अनुसार जिल्ला प्रहरी कार्यालय सर्लाही, रौतहट र पश्चिम नवलपरासीले आरोपितको खोजी गर्न महानगरीय अपराध महाशाखालाई पनि पत्र पठाएका छन् । जिल्लाबाट पत्र आएपछि बुधबार दिनभर पक्राउ पुर्जी जारी गरिएका व्यापारीको खोजीमा काठमाडौंमा प्रहरी जुटे पनि कतै फेला पार्न सकेन ।मुलुकी अपराध संहिता२०७४ को दफा १४९ मा कसैले कसैलाई कुनै कुराको विश्वास दिलाएकामा सोबमोजिम नगरी वा फकाई, झुक्याई वा अन्य कुनै किसिमले धोका दिई कुनै काम गरी वा गर्नबाट रोकी त्यस्तो व्यक्ति वा अन्य कसैलाई बेइमानीपूर्वक कुनै किसिमको हानिनोक्सानी वा क्षति पुर्याएमा वा आफ्नो वा अरू कसैका लागि कुनै लाभ प्राप्त गरेमा निजले ठगी गरेको मानिने छ भनिएको छ ।यस्तो ठगीबाट पीडित व्यक्तिले ठगी गर्ने व्यक्तिबाट कुनै कागज गराएको रहेछ भने लिखतबमोजिम नै ठगी गर्नेले सोहीबमोजिमको रकम तिर्नुपर्नेछ भने संहिताअनुसार सात वर्षसम्म कैद र ७० हजार रुपैयाँ जरिवाना हुने व्यवस्था छ । गृहमन्त्री रामबहादुर थापा, उद्योग, वाणिज्य तथा आपूर्तिमन्त्री लेखराज भट्ट, कृषि तथा पशुपन्छी विकासमन्त्री घनश्याम भुसाल र संघीय मामिला तथा सामान्य प्रशासनमन्त्री हृदयेश त्रिपाठी, प्रहरी अतिरिक्त महानिरीक्षक निरजबहादुर शाही तथा सम्बन्धित मन्त्रालयका सचिव सम्मिलित बैठकले मंगलबार किसानको बक्यौताबापतको रकम भुक्तानी नदिने सुगर मिल सञ्चालकलाई ठगीमा कारबाही गर्न प्रहरी र सुगर मिल रहेका जिल्लास्थित प्रशासन कार्यालयहरूलाई निर्देशन दिएको थियो ।"
यातायात व्यवसायीले शुक्रबारबाट जोरबिजोर नमान्ने,"यातायात व्यवसायीले शुक्रबारबाट उपत्यकामा जोरबिजोर प्रणाली नमान्ने निर्णय गरेका छन् । उपत्यकामा मात्र असोज १ बाट लागू भएको जोरबिजोर प्रणाली यात्रुको चाप बढ्दा पनि कायमै रहेको भन्दै व्यवसायी सबै सवारी सञ्चालन गर्ने निर्णयमा पुगेका हुन् । सबै क्षेत्र खुल्दै गएपछि सवारी साधनमा यात्रुको चाप बढ्दो छ । तर जोरबिजोर प्रणालीले गर्दा सवारीको संख्या भने कम छ । नेपाल यातायात व्यवसायी राष्ट्रिय महासंघसहित नेपाल यातायात मजदुर संघ, अखिल नेपाल यातायात मजदुर संघ र नेपाल यातायात स्वतन्त्र मजदुर संगठनले मंगलबार संयुक्त रूपमा अपिल जारी गर्दै जोरबिजोर प्रणाली नमान्ने निर्णय गरिएको हो । जोरबिजोर प्रणालीमा सवारी सञ्चालन हुँदा सवारी संख्यामा कमी भएको र यात्रुको चाप बढी देखिएपछि कोरोनाको संक्रमण जोखिम बढ्न सक्ने भएकाले जोरबिजोर हटाउनुको विकल्प नभएको व्यवसायीको भनाइ छ । जोरबिजोरका रूपमा सवारी चलाउने कामले थप संकट निम्त्याएको नेपाल यातायात स्वतन्त्र मजदुर संगठनका अध्यक्ष भीमज्वाला राईले बताए । उपत्यकाको रिङरोडबाट बाहिर जाने मात्र २९ वटा रुट छन्, सहरभित्र जोरबिजोर प्रणालीले ठूलो असर नगर्ला । तर बिहान सहर आएर बेलुका फर्किने रुट छन्, उनले भने, तिनलाई ठूलो समस्या परेको छ । यात्रुको चाप हुने रत्नपार्कबाट चापागाउँ, कीर्तिपुर, दक्षिणकाली, साँखु क्षेत्रमा जाने सवारीलाई सबैभन्दा ठूलो असर पुगेको उनको भनाइ छ । अहिले यात्रुको चाप बढेको छ । थोरै सवारी हुँदा यात्रुको चाप बढेको छ । कोरोना संक्रमण नियन्त्रण गर्न लागू गरिएको जोरबिजोरले सवारी साधनमा यात्रु खाँदाखाँद हुँदा झन् कोरोनाको जोखिम बढ्ने खतरा बढ्यो, उनले भने, जसले गर्दा यात्रुलाई पनि कष्ट सहनुपर्यो । यातायात श्रमिक मारमा परेको व्यवसायीको भनाइ छ । १५ दिन काम गरेर परिवार पाल्नुपर्ने बाध्यता रहेको उनको भनाइ छ । त्यति मात्र होइन, मजदुरहरूको आम्दानी पनि घटेको छ, १५ दिनको आम्दानीले महिना दिनसम्म सास अल्झाउन गाह्रो पर्यो, उनले भने, सबैलाई अप्ठ्यारो परेको समयमा सरकारले अव्यावहारिक नीति किन कार्यान्वयन गरिरहन्छ ? यस विषयमा पटकपटक सरकारको ध्यानाकर्षण गराएको उनको भनाइ छ । तर सरकारले यसमा कुनै चासो दिएन, उनले भने, हाम्रो अनुरोध शुक्रबारभन्दा अघि नै स्विकारेर सरकारले जोरबिजोर हटाउने निर्णय गरोस्, होइन भने सबै सवारी चल्छन् ।नेपाल यातायात व्यवसायी राष्ट्रिय महासंघका महासचिव सरोज सिटौलाले पनि सबै सवारी चलाउने निर्णयमा पुगिएको बताए । सवारी साधन चलाएर कोरोना हुँदैन, भीडले हुन्छ, उनले भने, त्यसैले स्वास्थ्य सावधानी अपनाएर गाडी चलाउँछौं । चैत ११ देखि बन्द रहेका फिल्म हल पनि सरकारले अहिलेसम्म खोल्न दिएको छैन । पटकपटक सरकारको ध्यानाकर्षण गराउँदा पनि वास्ता नगरेको भन्दै नेपाल चलचित्र संघले पुस १० बाट देशभरका फिल्म हल सञ्चालन गर्ने निर्णय गरेको छ । सरकारलाई धेरै पटक फिल्म हल खोल्न माग गर्दै ज्ञापन बुझायौं तर सुनुवाइ भएन, संघका उपमहासचिव गोपालकाजी कायस्थले भने, सबै क्षेत्र खुलिसके, हाम्रो क्षेत्रलाई मात्र किन बन्द गरेर राखिराख्नुपर्ने ? अब स्वास्थ्य मापदण्ड अपनाएर फिल्म हल खोल्छौं । हल बन्द भए पनि विद्युत् महसुल, कर र जरिवाना तिरिरहेकाले ती शुल्क मिनाहा गर्नुपर्ने माग पनि आफूहरूको रहेको उनले बताए । फिल्म छायांकनका लागि बाटो खुला भइसकेको चलचित्र विकास बोर्डका अध्यक्ष दयाराम दाहालले बताए । फिल्म हल खोल्ने बारेको प्रस्ताव मन्त्रिपरिषद्मा गइसकेकाले केही दिनमै निर्णय हुनेछ, उनले भने, अब धेरै समय नलाग्ला । यसबारे सञ्चार तथा सूचना प्रविधिमन्त्री पार्वत गुरुङ सकारात्मक रहेको उनको दाबी छ । सरकारले निर्णय नगरे पनि पार्टी प्यालेस र जिम हल भने प्रायः खुलिसकेका छन् । बुधबारबाट सबै मठमन्दिर खुला भएकाले पार्टी प्यालेस पनि खुल्ने नेपाल राष्ट्रिय पार्टी प्यालेस तथा क्याटरिङ व्यवसायी महासंघका अध्यक्ष लीलाबहादुर जीसीले बताए । सरकारले औपचारिक रूपमा निर्णय गरेको छैन, उनले भने, तर हामी अब ब्याक हुँदैनौं, स्वास्थ्य सावधानी अपनाएर सबै पार्टी प्यालेस खोल्ने निर्णयमा पुगेका छौं ।"
स्वदेशी कपडाको खपत बढ्यो,"कोभिड१९ का कारण नेपालका सीमा नाका बन्द भएपछि बाहिरबाट तयारी कपडा आयात हुन सकेको छैन । नाका बन्दले तयारी कपडा आयात हुन नसक्दा यति बेला स्वदेशी कपडाको खपत भने बढेको छ । चालु आर्थिक वर्षका चार महिनामा ३६ प्रतिशत आयात घटेकाले स्वदेशी उद्योगबाट उत्पादित कपडाको प्रयोग बढेको नेपाल तयारी पोसाक उद्योग संघका अध्यक्ष चण्डीप्रसाद अर्यालले जानकारी दिए । यहाँ चीन, भारत र अन्य मुलुकबाट तयारी कपडा भित्रिन्थे । कोभिड१९ का कारण आयात हुन सकेको छैन, उनले भने, हामीले कपडादेखि खाद्यान्न सबै वस्तु आयात गर्नुपर्छ । अहिले आयात हुन नसकेका कारण यहाँकै उद्योगको उत्पादनमा भर पर्नुपरेको छ । अहिले उपलब्ध क्षमताअनुसार यहाँका उद्योग सञ्चालनमा छन् । कोभिड१९ महामारीको संक्रमणबाट सरकारले गत चैतदेखि नेपालको भारतसँग जोडिएका खुला सीमा नाका सिल गरेको छ । पहिला जस्तै नेपालभारतको सिमाना खुला रूपमा आउजाउ गर्न बन्देज छ । त्यसैले भन्सार छली गरी ल्याइने तयारी कपडासमेत आउन सकेको छैन । यसले स्वदेशी उद्योग व्यवसायलाई भने राहत मिलेको व्यवसायी सुनाउँछन् । सीमा बन्द भएकाले स्वदेशी उद्योग व्यवसायलाई फाइदा भएको छ, अध्यक्ष अर्याल सुनाउँछन्, आयात गरिएका वस्तुमा मात्र भर पर्ने हामी नेपाली अहिले आफ्नै उत्पादनको प्रयोगतर्फ अघि बढेका छौं । यो समयमा स्वदेशी तयारी कपडाको निर्यात पनि ११ प्रतिशत घटेको उनले जानकारी दिए । स्वदेशमै तयार हुने कपडाका लागि चाहिने कच्चा पदार्थ ७०७५ प्रतिशत बाहिरबाट ल्याउनुपर्छ । बाहिरबाट आयात हुने कच्चा पदार्थ प्रशोधन गरी यहाँका स्थानीय उद्योगले सामान तयार गर्ने उनले बताए । आयात नभएपछि क्षमताअनुसार आफ्नै उद्योग चलिरहनु राम्रो हो, उनले भने । सरकारले स्वदेशी उत्पादनको प्रयोग बढाउन आयातमा कडाइ गर्नुपर्ने उनले सुझाए । हामीसँग तयारी पोसाक तयार गर्ने उत्पादनकर्ताको लिखित तथ्यांक छैन, अर्यालले भने, तर आज जेजति कपडा उद्योग स्थापना भएका छन्, तिनीहरू आफ्नै क्षमतामा चलिरहेका छन् । कामदारको अभावबाहेक अन्य कारणले उद्योगहरू नरोकिएको उनी सुनाउँछन् । फलानो लुगाका सञ्चालक सरोज केसीले पनि पहिलेको भन्दा स्वदेशी कपडाको खपत बढेको बताए । उनको कारखानाले दैनिक पाँच सय थान तयारी टिसर्ट बनाउँछ । यसको मूल्य न्यूनतम ३ सयदेखि १३ सय रुपैयाँसम्म रहेको उनले जानकारी दिए । हरिसिद्धिमा हाम्रो कारखाना छ, उनले भने, कपडाका लागि चाहिने कच्चा पदार्थ बाहिरबाट ल्याए पनि बाँकी काम यहीँ गर्छौं । कोभिड१९ का कारण पुलचोक, सुन्धारा र हरिसिद्धिमा रहेका आउटलेट करिब ६७ महिना बन्द थिए । असोज पहिलो सातादेखि मात्र सञ्चालनमा आएको केसीले बताए ।"
आर्थिक पुनरुत्थानमा दलहरूले सघाउनुपर्छ,"काठमाडौं (कास) नेपाल उद्योग वाणिज्य महासंघका अध्यक्ष शेखर गोल्छाले नयाँ नेतृत्व कोरोना संकटको अवस्थामा मुलुकको अर्थतन्त्रलाई सकुशल माथि उठाउन निजी क्षेत्रको सुझावसहितको भिजन पेपरको तयारीमा लागिपरेको बताएका छन् । सरोकारवाला निकाय एवं विज्ञहरूको सल्लाह, परामर्शमा रिसर्च र तथ्यमा आधारित भिजन पेपर तयार गरी सरकार तथा राजनीतिक दलहरूलाई बुझाउने उनको भनाइ छ । निजी क्षेत्रले सरकार तथा राजनीतिक दलबाट मुलुकको आर्थिक पुनरुत्थानका लागि उत्तिकै सहयोगको अपेक्षा गरेको उनले बताए । नवनिर्वाचित पदाधिकारीले कांग्रेस सभापति एवं पूर्वप्रधानमन्त्री शेरबहादुर देउवा र नेकपाका वरिष्ठ नेता एवं पूर्वप्रधानमन्त्री माधवकुमार नेपालसँगको भेटमा यसबारे चर्चा गरेका छन् ।"
पृथ्वीको दोहन नरोकिए संकट,घकाठमाडौं (कास) मानिसले पृथ्वीको दोहन गर्न नछाडेसम्म कोभिड१९ जस्ता महामारी सिर्जित संकट समाधान नहुने संयुक्त राष्ट्रसंघीय विकास कार्यक्रम (यूएनडीपी) को एक नयाँ प्रतिवेदनले औंल्याएको छ । यूएनडीपीले बुधबार सार्वजनिक गरेको विश्वव्यापी मानव विकास प्रतिवेदन २०२० ले वातावरण र प्रकृतिमाथि परेको अत्यधिक चाप न्यूनीकरण गर्न कडा कदम नचाले मानवीय समृद्धि रोकिने भन्दै विश्व नेतृत्वलाई सचेत गराएको छ । नेपालमा यो प्रतिवेदनलाई परराष्ट्रमन्त्री प्रदीपकुमार ज्ञवालीले सार्वजनिक गरे । मानवले पृथ्वीमाथि यसअघि कहिल्यै नगरेको दोहन गरेको छ ।
एमभी अगस्टाका चार नयाँ मोडल,"काठमाडौं (कास) भेलोसिटी प्रालिले एमभी अगस्टाका चार नयाँ मोडल नेपाली बजारमा भित्र्याएको छ । ब्रुटेल ८०० आरआर, ड्रग्स्टर ८०० आरआर पाइरेल्ली, टुरिसमो भेलभ ८०० र ड्रग्स्टर ८०० आरआर अमेरिका गरी चार मोडल नेपाली बजारमा प्रवेश गरेका छन् । ८ सय सीसी इन्जिन क्षमता रहेको ब्रुटेल ८०० आरआर, ड्रग्स्टर ८०० आरआर पाइरेल्ली र ड्रग्स्टर ८०० आरआर अमेरिकामा १४० बीएचपीको पावर तथा ८७ एनएमको टर्क छ ।"
नोकियाको नोकिया सी १ प्लस,"काठमाडौं (कास) एचएमडी ग्लोबलले बुधबार नोकियाको नोकिया सी १ प्लस स्मार्टफोन बजारमा ल्याएको घोषणा गरेको छ । नयाँ नोकिया सी १ प्लस थ्रीजी र फोरजी नोकिया स्मार्टफोन हो । कम्पनीले सीसिरिजको सफलतापछि बजारमा यो स्मार्टफोन सार्वजनिक गरेको जानकारी दिएको छ । नोकिया सी १ प्लसमा २५ सय एमएएच ब्याट्री, एन्ड्रोइड १० र ५४५ इञ्चको एचडी प्लस आईपीएस क्लियारिटी डिस्प्ले जस्ता विशेषता रहेको छ ।"
एनसेलले ल्यायो एनसेल जबसप,काठमाडौं (कास) एनसेल आजियाटाले नयाँ सेवा एनसेल जबसप सुरु गरेको छ । यो सेवाले रोजगारी खोज्ने र प्रदान गर्ने दुवै पक्षलाई एकै भर्चुअल प्लेटफर्ममा भेटाउने काम गर्छ । एनसेलको सञ्चालनमा रहेको अभियान अनपज अन्तर्गत यो सेवा सञ्चालनमा ल्याएको हो । अभियानले हालको कोभिड१९ महामारीको अवस्थामा पुनर्विचार गर्दै अघि बढ्न अभिप्रेरित गर्ने उद्देश्य लिएको एनसेलले जानकारी दिएको छ ।
सिटिजन्सका ग्राहकलाई करिअर स्टेसनमा छुट,काठमाडौं (कास) सिटिजन्स बैंक इन्टरनेसनल र करिअर स्टेसन प्रालिबीच बैंकका ग्राहकलाई छुट दिनेसम्बन्धी सम्झौता भएको छ । सम्झौताअनुसार करिअर स्टेसनले लिने तयारी कक्षामा छुट उपलब्ध गराउने छ । बैंकका डेबिट तथा क्रेडिट र प्रिभिलेज कार्डवाहकले करिअरका सेवामा छुट पाउनेछन् ।
सोनममा ७० प्रतिशतसम्म छुट,काठमाडौं (कास) सोनमले वार्षिक विन्टर सेल अफर सार्वजनिक गरेको छ । यो योजनाअनुसार ग्राहकले कम्पनीले छनोट गरेका सामानमा ७० प्रतिशतसम्म छुट प्राप्त गर्नेछन् । साथै सोनमका नयाँ सामानमा ग्राहकले १० प्रतिशतसम्म छुट प्राप्त गर्ने कम्पनीले जानकारी दिएको छ । यो योजना पुस २१ सम्म लागू हुने जानकारी दिएको छ ।
प्रधानन्यायाधीश परिषद् बैठकमा जानै नमिल्ने,"अध्यादेशविरुद्ध सर्वोच्चमा तीन रिटसंवैधानिक परिषद्बारे सरकारले जारी गरेको अध्यादेश गैरसंवैधानिक भएको दाबी गर्दै सर्वोच्च अदालतमा बुधबार तीनवटा रिट दर्ता भएका छन् । प्रधानमन्त्री केपी शर्मा ओली, प्रधानमन्त्री तथा मन्त्रिपरिषद् कार्यालय, राष्ट्रपतिको कार्यालय, संवैधानिक परिषद्को अध्यक्ष, परिषद्को सचिवालय, परिषद्को सदस्य रहने प्रधानन्यायाधीश, सभामुख, राष्ट्रिय सभाका अध्यक्ष, प्रतिपक्षी दलका नेतासमेतलाई विपक्षी बनाएर दायर छुट्टाछुट्टै रिट निवेदनको सुनुवाइ शुक्रबार बस्ने संवैधानिक इजलासमा हुने भएको छ । वरिष्ठ अधिवक्ता दिनेश त्रिपाठी, अधिवक्ताहरू ओमप्रकाश अर्याल र कञ्चनकृष्ण न्यौपानेले छुट्टाछुट्टै निवेदन दर्ता गराएका हुन् । संविधानमाथिकै जालसाजी भन्दै निवेदकहरूले संवैधानिक परिषद्को बैठक बोलाउने काम, बैठकमा उपस्थित हुने सदस्यहरूको कामसमेत असंवैधानिक भनी दाबी गर्दै त्यसको बदरको माग गरेका छन् ।"
"कतारले जित्यो, साउदीले पनि हारेन","कतारको विश्व खेलकुदमा प्रगति देखेर साउदीले पनि त्यस्तै बाटो अपनाएको थियो । अब साउदीसामु १४ वर्षपछि एसियाली खेलकुदको सबैभन्दा ठूलो खेल महोत्सव आयोजना गर्ने अवसर हुनेछ । यसको अर्थ एसियाली खेलकुदका दुई संस्करण मध्यपूर्वमा हुने पक्का भएको छ । यस्तोमा अब सन् २०२२ को संस्करण चीनको होङछोउ तथा सन् २०२६ को संस्करण जापानको आइचीनोगायामा भएयता प्रतियोगिता मध्यपूर्वतर्फ मोडिने छ । कुवेती राजपरिवारको कतार र साउदी दुवै राजपरिवारको पारिवारिक सम्बन्ध रहेको छ । त्यसैले त्यही देशका शेख अहमदले दुवै खुसी हुने, दुवै निराश पनि हुनु नपर्ने सूत्र निकालेको मानिन्छ । तर मतदान आफैं भने उत्तिकै नाटकीय रह्यो । यसक्रममा अन्योलता र अविश्वासको वातावरण पनि बन्यो । अघिल्लो दिन नै साउदीले ओसीएसामु चुनाव रोक्न अनुरोध गरेको थियो । साउदीको तर्क थियो, कतारले यसमा धाँधली गर्नेछ । ओसीएले यो अनुरोधलाई त मानेन नै, तर अन्त्यमा विद्युतीय मतदान हुने कार्यक्रम पनि पूर्णतः लागू भएन । मस्कटको जेडब्लू म्यारोट होटलमा भएको साधारणसभामा भौतिक रूपमा २६ देशका प्रतिनिधि उपस्थित थिए, तिनले भौतिक रूपमै मतदान गरे । बाँकी १९ देशले पनि विद्युतीय मतदान गरे । यस विद्युतीय मतदानमा पनि ह्याकिङ भएको भनेर विवाद भएको थियो । एक अवसरमा मिडियालाई मतदान स्थलमा प्रवेशको अवसर दिइयो भने अर्को अवसरमा मिडियालाई बाहिर पनि राखिएको थियो । जतिबेला शेख अहमदले दुवै प्रत्याशी सहरमध्ये एकले सन् २०३० र अर्कोले २०३४ को संस्करण आयोजना गर्ने घोषणा गरे, त्यसको सबैले ताली बजाएर स्वागत गरे । शेख अहमदको दाबी थियो, ओसीए जहिले पनि एकता र हातेमालोमा विश्वास राख्छ, त्यसैले यो दोहाको जित हो अनि रियादको पनि ।"
कीर्तिपुर नपालाई कभर्डहल हस्तान्तरण,"काठमाडौं (कास) राष्ट्रिय खेलकुद परिषद् (राखेप) ले १३ औं दक्षिण एसियाली खेलकुद (साग) लक्षित गरी कीर्तिपुर नयाँबजारमा निर्माण गरेको कभर्डहल कीर्तिपुर नगरपालिकालाई भोगचलनका लागि बुधबार हस्तान्तरण गरेको छ । राखेप सदस्यसचिव रमेशकुमार सिलवाल र कीर्तिपुर नगरपालिकाका मेयर रमेश महर्जनले सम्झौतापत्रमा हस्ताक्षर गर्दै हस्तान्तरण गरिएको हो ।राखेपले राज्यको लगानीमा निर्माण गरेको कभर्डहल नगरपालिकालाई सञ्चालन तथा व्यवस्थापन गर्न दिने, राखेपले राष्ट्रिय तथा अन्तर्राष्ट्रिय खेलकुद प्रतियोगिता, प्रशिक्षण, सेमिनार गोष्ठी गर्नुपर्ने भएमा नगरपालिकालाई पूर्वजानकारी गराउनुपर्ने र नगरपालिकाले स्वीकृति दिनुपर्ने सम्झौता भएको छ । कभर्डहलमा प्रयोग हुने टेलिफोन, खानेपानी, सुरक्षा व्यवस्था तथा त्यसको महसुल खर्चलगायत अन्य आवश्यक मर्मतसम्भारको खर्च नगरपालिकाले बेहोर्नुपर्नेछ । नगरपालिकाले मागअनुसार खेलकुद प्रतियोगिता, प्रशिक्षण र खेल गतिविधि सञ्चालन गर्नसक्ने, कभर्डहल सञ्चालन तथा व्यवस्थापन गर्ने क्रममा कुनै विवाद भए आपसी सहमतिमा मिलाउने तथा विवाद मिलाउन असफल भएमा प्रचलित कानुनबमोजिम हुने सम्झौतामा उल्लेख छ ।२०७५ साल भदौ १ देखि निर्माण सुरु भएको कभर्डहल ३ करोड २ लाख ३० हजार १ सय २२ रुपैयाँ लागतमा बनेको हो । २०७६ साल कात्तिक ३० गते निर्माण सम्पन्न भएको कभर्डहल ५ सय दर्शक क्षमताको छ । कभर्डहलमा बास्केटबल, भलिबल, टेबलटेनिस, मार्सल आर्ट्स, जुडोलगायत इन्डोर खेल खेल्न सकिने छ । १३ औं सागमा यस कभर्डहलमा फेन्सिङ र खोखो भएको थियो । सदस्यसचिव सिलवालले कभर्डहलले स्थानीय खेलाडीलाई आफ्नो प्रतिभालाई तिखार्न महत्त्वपूर्ण अवसर दिने विश्वास व्यक्त गरे । मेयर महर्जनले कीर्तिपुरलाई खेलकुदको केन्द्र बनाउन सक्दो प्रयास गर्ने प्रतिबद्धता जनाए ।"
अफ्रिकी खेलाडीको उद्धार,"कोरोना भाइरसको महामारीले समस्यामा परेका एक अफ्रिकी खेलाडीलाई बेलायतमा रहेका नेपालीहरूको सहयोगमा उद्धार गरिएको छ । नेपालीहरूद्वारा स्थापित तोङ्बा फुटबल क्लबले मनाङ मर्स्याङ्दी क्लबका डिफेन्डर आइभोरीकोस्टका फ्लोरेन्ट कोआरालाई उद्धार गरी पठाइएको छ । युट्युबका भिडियो र समाचारहरूमा आठ महिनाको घरभाडासमेत तिर्न नसक्ने र खानाबस्नलाई पनि समस्या भएको अवस्थामा हामीले रकम संकलन गरेर उनलाई उद्धार गरी अफ्रिका पठाएका छौं, एफसी तोङ्बाका संस्थापक सदस्य संघर्ष राईले जानकारी गराए । एफसी तोङ्बाले ९२७ पाउन्ड (१,४३,६८५ रुपैयाँ) संकलन गरी फ्लोरेन्टलाई घर फर्किने व्यवस्था गरेको हो । उनले सहिद स्मारक ए डिभिजन लिग २०७६ मा मनाङबाट खेलेका थिए ।फ्लोरेन्टको परिवार आइभोरीकोस्टको छिमेकी देश बुर्किनाफासोमा बसोबास गर्छन् । काठमाडौंबाट सोमबार उडेका उनी बुधबार बुर्किनाफासो पुग्ने राईले बताए । सन् २००८ मा स्थापित एफसी तोङ्बा बेलायतमा रहेका नेपालीहरूको लोकप्रिय क्लब हो । तोङ्बाले नेपाली समुदायको चर्चित प्रतियोगिता गोर्खा कपको उपाधि गत वर्ष जितेको थियो ।"
इंग्ल्यान्ड,"लन्डन इंग्लिस प्रिमियर लिगमा उल्भसले मंगलबार पछाडि रहेको स्थिति उल्टाएर चेल्सीलाई २१ ले हराएको छ । पेड्रो नेटोले दोस्रो हाफको इन्ज्युरी समयको पाँचौं मिनेटमा निर्णायक विजयी गोल गरे । अर्को खेलमा म्यानचेस्टर सिटी भने वेस्ट ब्रुमको हातबाट ११ को बराबरीमा रोकियो । यो नतिजाले यसपल्टको लिग उपाधि होड खुला रहेको फेरि सिद्ध गरेको छ । चेल्सीलाई ओलिभर जिरुडले अग्रता दिलाएका थिए । लगत्तै उल्भसबाट डानियल पोडेन्सले बराबरी गोल फर्काएका थिए । सिटीले इल्कयी गुन्डोगनको गोलले अग्रता लिएयता रुबेन डायसले आत्मघाती गोल गरेपछि वेस्ट ब्रुम हारबाट जोगियो । सिटीका व्यवस्थापक पेप ग्वार्डिओलाले बराबरीमा निराशा पोख्दै लिग तालिकाको पुछारतिरका टिमविरुद्ध जित अनिवार्य जस्तै रहेको बताए । उनले भने, यस्तो नतिजा आउँदै जाने हो भने उपाधि होडमा रहन गाह्रो हुन्छ । हामीले खेलमाथि नियन्त्रण त गर्न सकिरहेका छौं, तर त्यसैअनुसार जित भने निकाल्न सकेका छैनौं । चेल्सी २२ अंकसहित पाँचौं स्थानमा छ । सिटी २० अंकसाथ छैटौं स्थानमा छ । उल्भसको भने २० अंक भएको छ । टोली दसौं स्थानमा उक्लन सफल भयो । वेस्ट ब्रुमको ७ अंक छ । पुछारबाट दोस्रो स्थानमा कायम छ ।"
राष्ट्रिय कराते सुरु,"कोभिड१९ को संक्रमणका कारण रोकिएको उपमेयर कप राष्ट्रिय महिला कराते प्रतियोगिता सुरु भएको छ । चन्द्रपुर४ स्थित तुल्सीलाल अमात्य स्मृति खेल मैदानमा प्रतियोगिता भएको हो । प्रतियोगितामा देशका विभिन्न जिल्लाका १८ नगरपालिकाका महिला खेलाडीको सहभागिता छ । अहिले विभिन्न तौल समूहका महिला खेलाडीहरू पदकका लागि भिडिरहेका छन् । राष्ट्रिय खेलकुद परिषद्का सदस्य पुरेन्द्रविक्रम लाखेले निर्णायक सिर्जना अधिकारी र खेलाडी विविका श्रेष्ठलाई खेल सामग्री हस्तान्तरण गरी खेल सुरु गरे । कोभिड१९ को संक्रमणका कारण ठप्प रहेको खेलकुद गतिविधिलाई यस प्रतियोगिताले गति दिने नेपाल सितोरियो कराते संघ रौतहटका अध्यक्ष अशोक पहाडीले बताए । खेलकुदले मानिसलाई स्वस्थ्य र अनुशासित राख्न मदत गर्छ, उनले भने, प्रतियोगिताले महिला खेलाडीको विकासमा मदत पुग्ने विश्वास छ । प्रतियोगितामा चन्द्रपुरको अलवा झापा, कञ्चनपुर, बाँके, बाग्लुङ, सिन्धुली, मकवानपुर, बारा, पर्सा ,लमजुङलगायतका जिल्लाबाट २ सय ५० बढी खेलाडी सहभागी छन् । प्रतियोगितामा २५, ३०, ३५, ४०, ४५, ५०, ५५, ६० र ६५ केजी तौल समूहमा प्रतिस्पर्धा गर्नेछन् । टिम काता र एकल कातामा पनि प्रतिस्पर्धा हुने प्रतियोगिता हरेक समूहका पहिलो, दोस्रो र तेस्रो हुने खेलाडीले नगद पुरस्कार पाउनेछन् ।"

शीर्षक,विवरण
भुक्तानी माग्दै ३४ पटक काठमाडौं,"मिल सञ्चालकका कारण यहाँका उखु किसान निकै पीडित भएको शिवराज नगरपालिका७ बेउवाका रामलाल कलवारले बताए । ऋण गर्जो गरेर उखु लगायौं, उनले भने, सपना हावाले उडाइदियो ।अहिले कपिलवस्तुका किसान उखु बेचेको रकम भुक्तानी पाउनुपर्ने माग गर्दै काठमाडौंमा धर्ना दिन पुगेका छन् । कपिलवस्तु किसान संघमा आबद्ध १२ किसानले माइतीघरमा सोमबारदेखि धर्ना दिइरहेका छन् । उनीहरूका अनुसार उद्योगीबाट ७ करोड भुक्तानी पाउन बाँकी छ । महालक्ष्मी सुगर्स मिलका सञ्चालक वीरेन्द्रकुमार कनौडियाले भुक्तानी नदिई आलटाल गरिरहेको किसानको आरोप छ । कनौडिया लुम्बिनी प्रदेश कांग्रेस संसदीय दलका नेता पनि हुन् । यहाँका किसानले उखु बिक्री, अनुदान र सरकारले तोकेभन्दा कम मूल्यमा किनेबापत करिब ७ करोड भुक्तानी पाउन बाँकी रहेको कपिलवस्तु किसान संघका अध्यक्ष अनुपकुमार चौधरीले बताए ।२०७१७२ को उखु बिक्री गरेको २ करोड ५० लाख बक्यौता र सरकारले २०७१७२ मा प्रतिक्विन्टल २५ रूपैयाँ उखु किसानलाई दिएको अनुदान तिर्न बाँकी रहेको संघले जनाएको छ । २०७२७३ मा सरकारले उखुको मूल्य ५ सय ३१ रुपैयाँ २० पैसा कायम गरेको थियो । कनौडियाले ४ सय ९२ रुपैयाँमा किसानबाट खरिद गरेका थिए । ५ लाख क्विन्टलको १ करोड ९६ लाख रकम पाउन बाँकी छ । ८ हजार कृषकको ९ लाख ९२ हजार क्विन्टल उखुको अनुदान पाउन बाँकी रहेको अध्यक्ष चौधरीले बताए । प्रतिक्विन्टल २५ रुपैयाँका दरले २ करोड ४८ लाख अनुदानको रकम पनि किसानले पाएका छैनन् । कांग्रेसले प्रदेश सांसद कनौडियालाई गत वर्ष पुस २५ गतेभित्र किसानको रकम तिरेर केन्द्रीय कार्यालयमा जानकारी गराउन निर्देशन दिएको थियो । गत वर्ष राजधानीमा आन्दोलन गर्न पुगेका किसान र सरकारबीच ५ बुँदे समझदारी भयो । माघ ७ भित्र सबै रकम दिलाउन सरकारले सहयोग गर्ने विषयमा हस्ताक्षर भयो । तर, त्यसयता एक सुको पनि पाउन नसकेको किसान रामलाल कलवारले बताए । बक्यौता रकम नपाएपछि गत वर्ष पुसयता चार पटक हामी काठमाडौं गयौं, उनले भने, उल्टै हाम्रो ५० हजारभन्दा बढी खर्च भयो । सरकारसँग भएको सम्झौता कार्यान्वयन नहुँदा दुःखी छौं । सरकारसँग भएको सम्झौता पालना नभएपछि कात्तिक २ गते यहाँका किसानले गृह मन्त्रालयमा निवेदन दिएका थिए । सोहीअनुसार गृहले कपिलवस्तु प्रशासनलाई पत्राचार गर्यो । तर, उद्योग यहाँबाट सर्लाही स्थानान्तरण भएकाले प्रशासनले केही गर्न नसकिने बतायो । त्यसपछि किसान पुनः गृह मन्त्रालयमा गएर सर्लाही प्रशासनलाई पत्राचार गराए । तर, त्यहाँका प्रमुख जिल्ला अधिकारीले वास्ता नगरेको गुनासो अध्यक्ष चौधरीको छ । मिल सञ्चालक कनौडियाले भने कृषकलाई बाँकी बक्यौता तिर्न नभएको दाबी गरे । यति बुझ्नुस्, मैले पैसा दिन बाँकी छैन, उनले भने । उनले बक्यौता दिन बाँकी रहेको सबै प्रमाण आफूसँग सुरक्षित रहेको अध्यक्ष चौधरीले बताए । शिवराज नगरपालिका७ जवाभारीमा रहेको महालक्ष्मी सुगर्स मिल पाँच वर्षअघि सर्लाहीमा सारिएको थियो । सरकारले २०७१७२ मा प्रतिक्विन्टल २५ रुपैयाँ उखु किसानलाई अनुदान दिएकामा ९ मध्ये ७ जिल्लाका किसानले पाइसके । अर्थ मन्त्रालयले अनुदानको रकम महालक्ष्मी सुगर्स मिललाई भ्याटमा पाउने रकमबाट समायोजन गरी दिइसकिएको भन्दै पत्राचार गरेको छ । तर, मिल सञ्चालक कनौडियाले आफूले सरकारबाट भ्याट छुटको रकम प्राप्त गरेको र कृषक अनुदान रकम नपाएको दाबी गरे ।"
श्रमिकको थाप्लामा बर्सेनि १० अर्बको भार,"वैदेशिक रोजगार विभागका महानिर्देशक कुमार दाहालका अनुसार नीति र अभ्यासबीच ठूलो खाडल भएको बताउँछन् । खाडी तथा मलेसिया जाने श्रमिकले १ देखि ७ लाख रुपैयाँसम्म तिर्नुपरेको विवरण हामीसँग छ, युरोप जानेको अझ त्योभन्दा बढी छ, आईएलओसँगको सहकार्यमा श्रम रोजगार पत्रकार समूहद्वारा बिहीबार आयोजित बैठकमा दाहालले भने, शून्य लागत र १० हजार सेवा शुल्कको नीतिलाई म्यानपावर कम्पनीहरूले ९९ प्रतिशत कार्यान्वयन गरेका छैनन् । विभागका अनुसार विदेश उड्नुअघि श्रमिकले भर्ना शुल्क तिरेनतिरेको विषयमा तीन तहसम्म जाँच गरिएको हुन्छ । श्रमस्वीकृति दिनुअघि कार्यालय, म्यानपावरको अनुगमन र विमानस्थलको श्रमडेस्कमा सोधिन्छ, दाहालले भने, तर नउडेसम्म भन्दैनन् ।विभागको बुझाइमा श्रमिकहरू डर, त्रास वा बाध्यतामा परेर म्यानपावरले भनेबमोजिम रकम बुझाइरहेका छन् । यहाँबाट विदेशमा गएर जति प्रताडित छन्, त्योभन्दा बढी विमानस्थलको गेटसम्म पुग्नका लागि छ । व्यक्ति स्वयं सचेत हुनुपर्छ । उहाँहरू बाध्यतामा हुनुहुन्छ होला, म्यानपावरले धम्कीहरू देलान्, ती धम्कीहरू कृत्रिम हुन्, उनले भने, रकम बुझाउनुअघि विभागलाई सूचना दिएमा कारबाही हुन्छ । हामीले त्यस्ता ६० वटा म्यानपावरको कारोबार नै रोकेका छौं ।आईएलओ नेपाल कार्यालयकी कार्यक्रम संयोजक नेहा चौधरीका अनुसार एउटा म्यानपावर कम्पनीको चाहनाले मात्रै न्यायोचित भर्ना प्रक्रिया सफल हुँदैन । रोजगारदाताबाट माग भएमा मात्रै न्यायोचित भर्ना गर्न सकिन्छ । यो नीति अपनाउँदा आर्थिक घाटा लाग्छ भन्ने बुझाइ गलत छ । कतारस्थित एउटा निर्माण कम्पनीमाथि गरेको अध्ययनले कम्पनीको पूरा अप्रेसन खर्चको एक प्रतिशत मात्रै श्रमिकको लागत खर्च व्यहोरेको देखिन्छ, उनले भनिन् । उनले रोजगारदाता देशले नै श्रमिकको लागत खर्च व्यहोर्न तयार भएपछि मात्रै श्रमिक पठाउने नीति राज्यले लिएको बताए । म्यानपावर व्यवसायीको रोजगारदाता कम्पनीसँग सिधै सम्पर्क कम भयो । बिचौलियासँग कोटा किनेर ल्याउने अवस्था भयो, दाहालले भने, म्यानपावर व्यवसायीले प्रलोभन देखाउने होइन कि मार्केटिङको क्षमता बढाउनुपर्छ ।नेपाल वैदेशिक रोजगार व्यवसायी संघ (नाफिया) ले शून्य लागत र १० हजार रुपैयाँको सेवा शुल्कको नीतिबारे आफ्नो पुरानो अडानलाई कायम नै राखेको छ । हामी निजी क्षेत्रका व्यवसायी हौं । हाम्रो लगानी हुन्छ । ठूलो बैंक धरौटी छ । ब्याज तिर्नुपर्छ, हामी सामाजिक सेवा मात्रै दिन बसेको होइन । केही नाफा सिर्जना हुन्छ भनेर काम गरेका हौं, नाफियाका महासचिव सुजितकुमार श्रेष्ठले भने, एक जना श्रमिकको मागपत्र ल्याउन २६ हजार रुपैयाँ खर्च हुन्छ । जबसम्म एक महिनाको तलबबराबर र श्रमिक आफैं टिकट काटेर जाने अवस्था हुँदैन, तबसम्म न्यायोचित भर्ना सम्भव छैन ।उनले खाडी र मलेसियाले नेपालबाट मात्रै श्रमिक आपूर्ति नगर्नेतर्फ सबैले ध्यान पुर्याउनुपर्ने बताए । श्रमिक लैजाने नेपाल मात्रै एउटा देश होइन, हामीसँग प्रतिस्पर्धा गर्ने अरू देश पनि छन् । हामीले उनीहरूको नीतिनियमलाई पनि अध्ययन गर्नुपर्छ । जबसम्म ती विषय अध्ययन हुँदैनन्, तबसम्म न्याय हुँदैन, उनले भने, फ्रि भिसा, फ्रि टिकट एकोहोरो रूपमा आए । जबसम्म व्यवसायीले मागेको कुरा हुँदैन, तबसम्म न्यायोचित भर्ना चुनौतीपूर्ण छ । उनले श्रमिकको सबै लागत खर्च रोजगारदाताले नै व्यहोर्ने भनेर मलेसियाको सम्झौता पनि कार्यान्वयनमा नआएको दाबी गरे । मलेसियाले नेपालका लागि भनेर कोटा छुट्याइदिएको भए मात्रै सम्झौता कार्यान्वयन हुन्थ्यो । श्रमिकमाथि आर्थिक भार पर्ने थिएन । तोकिएको कोटाअनुसार नेपाली लैजान बाध्य हुन्थ्यो, उनले भने, श्रमिक कहाँबाट ल्याउने भन्नेमा रोजगारदातासँग धेरै विकल्प छ । मलेसियाका लागि नेपाली राजदूत उदयराज पाण्डेले श्रम सम्झौतापछि दूतावासमा ६३ हजार नेपाली श्रमिकको मागपत्र प्रमाणीकरण भएको बताए । मलेसियासँगको श्रम सम्झौता भएपछि स्थिति नै फरक भइसकेको थियो । रोजगारदाता पे मोडलमा काम सुरु भइसकेको थियो, व्यवसायीबीचकै प्रतिस्पर्धाले बरु वातावरण बिगार्ने काम भयो, उनले भने, कम्पनीले टिकट दिन्छु भन्दा व्यवसायीबाटै पर्दैन भन्ने चलन पनि देखियो ।उनले नेपालीले बनाएको पहिचानलाई अन्यले खोस्न नसक्ने दाबी गरे । मलेसियामा सुरक्षाको काममा आउने नेपाली मात्रै हो । अरूलाई अनुमति नै छैन । अन्य क्षेत्रमा जहाँ नेपालीले काम गरिरहेका छन्, त्यहाँ एउटा पहिचान बनाएका छन् । नेपालको ठाउँ त्यति सजिलै अरू देशले खोस्न सक्दैन, उनले भने, हामी दूतावासमा पनि रोजगारदाताकै प्रतिनिधिबाट पेस भएको मागपत्र मात्रै दर्ता गर्छौं । त्यतिखेर सेवा शुल्क दिए मात्रै मागपत्र प्रमाणीकरण गर्छौं । उनले मलेसियामा ग्लोब्स कम्पनीहरूले श्रमिकहरूको लागत खर्च फिर्ता दिन थालेको बताए ।"
शिक्षकलाई संक्रमण,"(कञ्चनपुर)  कोरोना संक्रमण तीव्र गतिमा बढेको भन्दै कञ्चनपुरको दोधाराचाँदनी नगरपालिकामा एक साताका लागि लकडाउन घोषणा गरिएको छ । बुधबार शिक्षकदेखि जनप्रतिनिधि र स्वास्थ्यकर्मीमा संक्रमण देखिएपछि बिहीबार रातिदेखि एक साताका लागि लकडाउन गरिएको हो ।नगरपालिकाका प्रवक्ता दिलबहादुर सिंजालीका अनुसार बुधबार दुई वडाध्यक्ष, एक शिक्षक, दुई स्वास्थ्यकर्मी र दुई सर्वसाधारणमा संक्रमण देखिएको हो । आज रातिदेखि अत्यावश्यकबाहेकका सबै सेवा बन्द गरिएका छन्, उनले भने, नगर क्षेत्रका सबै विद्यालय पनि अनिश्चितकालका लागि बन्द गरिएका छन् । दोधाराचाँदनीमा हालसम्म ८३ जनामा संक्रमण पुष्टि भएको छ । अहिले सक्रिय संक्रमितको संख्या आठ जना छ । दोधाराचाँदनी नगरपालिकामा मंसिर २८ देखि विद्यालय सुचारु भएका थिए । बुधबार शिक्षक र स्वास्थ्यकर्मीमा समेत संक्रमण देखिएपछि विद्यालय बन्द गरिएको प्रवक्ता सिंजालीले बताए । भीमदत्त नगरपालिकामा पनि बुधबार दुई शिक्षकसहित थप १४ जनामा कोरोना संक्रमण पुष्टि भएको छ । भीमदत्त नगरपालिका७ को एक माध्यमिक विद्यालयका शिक्षकमा संक्रमण पुष्टि भएपछि विद्यालय बन्द गरिएको छ । अर्को एक विद्यालय पनि बन्द गर्ने तयारी छ, वडा नं ७ का अध्यक्ष शंकर कुँवरले भने, सुरुमा एक शिक्षकमा संक्रमण देखिएको थियो, कन्ट्याक्ट ट्रेसिङ गर्दा अर्का शिक्षकमा पनि संक्रमण पुष्टि भएको हो । उनका अनुसार शिक्षकमा संक्रमण देखिएपछि समुदायमा समेत त्रास सिर्जना भएको छ । भीमदत्त नगरपालिकामा पनि संक्रमितको संख्या दिन प्रतिदिन बढ्दै गएको छ । हालसम्म ३ सय ६६ जनामा संक्रमण पुष्टि भएको छ । अहिले पनि ३९ जना सक्रिय संक्रमित रहेको नगरपालिकाका स्वास्थ्य शाखा प्रमुख नरेन्द्रराज जोशीले बताए । अहिले जताततै संक्रमित छन्, परीक्षण कम भएर मात्रै कम देखिएको हो, उनले भने, हामीले अलि बढी परीक्षण गर्दा संक्रमण बढी देखिएको हो ।कोरोना संक्रमण समुदायमा बढ्दै गएको भन्दै शुक्लाफाँटा नरगपालिकाको वडा नं ५ सिल गरिएको छ । दुई साताअघि एक जनाको कोरोनाका कारण मृत्यु भएपश्चात् कन्ट्याक्ट ट्रेसिङ गर्दा थप ६ जनामा संक्रमण देखिएको नगरपालिकाका स्वास्थ्य शाखा प्रमुख परमानन्द भट्टले बताए । समुदायमा संक्रमण बढ्दै गएको छ, त्यही भएर वडा कार्यालयले नै सिल गर्ने निर्णय गरेको हो, उनले भने, विद्यालयहरू पनि १० दिनका लागि बन्द गरेका छौं ।समुदायमा संक्रमण बढ्न थालेपछि स्थानीय पनि त्रसित भएका छन् । संक्रमितसँग सम्पर्कमा आएका र परीक्षणका लागि स्वाब दिएकाहरूसमेत निर्बाध रूपमा घुमिरहेका कारण स्थानीय बढी डराएका छन् । घरमा संक्रमित मान्छे छन्, त्यही घरका बालबालिकादेखि सबै स्कुलदेखि बजारमा समेत डुलिरहेका छन्, महेन्द्रनगरका स्थानीय बिसनदेव जोशीले भने, न कन्ट्याक्ट ट्रेसिङ छ न त क्वारेन्टाइनमा बसेका छन्, यसले समेत समुदायमा संक्रमण बढेको हो ।जिल्ला स्वास्थ्य कार्यालयका अनुसार कञ्चनपुरमा हालसम्म १४ सय ४५ जनामा कोरोना संक्रमण पुष्टि भएको छ । जसमध्ये ११ जनाको मृत्यु भएको छ । अहिले पनि जिल्लामा १ सय ७९ जना सक्रिय संक्रमित छन् । बिहीबार मात्रै थप ११ जनामा संक्रमण पुष्टि भएको छ । बुधबार ३२ जनामा संक्रमण पुष्टि भएको थियो । जसमध्ये तीन जना शिक्षक छन् । पछिल्लो समय लक्षणसहितका संक्रमित बढेका छन्, जिल्ला स्वास्थ्य कार्यालयका कोरोना फोकल पर्सन सिद्धराज भट्टले भने, कतिपय लक्षण नभएकालाई परीक्षण गर्दा पनि संक्रमण देखिएको छ । उनका अनुसार पछिल्लो एक सातायताको रिपोर्टका आधारमा संक्रमण समुदायमा समेत बढेकाले सतर्क हुनुपर्ने बताए ।"
अक्सफोर्ड र मोडर्नाको खोप खरिदमा चासो,"(काठमाडौं)  अमेरिका, बेलायत, बहराइन, यूएई, क्यानाडालगायतका मुलुकमा कोभिड१९ विरुद्घ प्रयोग गरिएको फाइजरबायोएनटेक कम्पनीको खोप कोल्ड चेन र ढुवानी संरचनाको पूर्वाधार नबनाएसम्म नेपालमा व्यापक प्रयोगमा ल्याउन असम्भवजस्तै देखिएको छ । सरकारी अधिकारीहरू कोभाक्स सुविधाअन्तर्गत ल्याइने र आफैं खरिद गरिने खोपका लागि पूर्वाधार बनाउने गृहकार्यमा लागेका छन् । तर उनीहरूले मुलुकको खोपको भण्डारण, ढुवानीलगायतका प्राविधिक क्षमता र आर्थिक स्थितिलाई ध्यान दिएर २ देखि ८ डिग्री सेल्सियस वा माइनस २० डिग्री सेल्सियस तापक्रममा भण्डारण गर्न सकिने अक्सफोर्ड र मोडर्नाको खोप ल्याउन बढी चासो दिएका छन् । हाल फाइजर, अस्ट्राजेनिका, मोडर्नामध्ये फाइजरको खोपले आकस्मिक प्रयोग मान्यता पाए पनि यो खोप माइनस ७० डिग्री सेल्सियसमा भण्डारण गर्नुपर्ने भएकाले हाम्रा लागि गाह्रो छ, राष्ट्रिय खोप सल्लाहकार समितिका अध्यक्ष डारमेशकान्त अधिकारीले भने ।अमेरिकी कम्पनी फाइजर र जर्मनी कम्पनी बायोएनटेकले संयुक्त रूपमा विकास गरेको कोभिड खोप बीएनटी १६२ बी२ तेस्रो चरणको परीक्षणमा ९५ प्रतिशत प्रभावकारी देखिएको छ । बेलायतले यो खोपलाई २ डिसेम्बरमा र अमेरिकाले ११ डिसेम्बरमा इमर्जेन्सी प्रयोगका लागि अनुमति दिएका छन् । क्यानाडा र बहराइनले समेत अनुमति दिएका छन् । फाइजरले भारतमा समेत आकस्मिक प्रयोगका लागि अनुमति मागेको छ । बेलायतमा भने फाइजरको खोपले केही व्यक्तिमा एलर्जीको समस्या देखिएको छ । डा अधिकारीका अनुसार २ डिग्री सेल्सियसदेखि ८ डिग्री सेल्सियस वा धेरै अप्ठ्यारो भए माइनस २० डिग्री सेल्सियससम्ममा भण्डारण गर्न सकिने खोप नेपालका लागि उपयुक्त मानिएको छ । मुलुकमा बालबालिकाको खोपका लागि पहिलेदेखि नै २ देखि ८ डिग्री सेल्सियस र माइनस २० डिग्री सेल्सियसमा भण्डारण र ढुवानी गर्ने संरचना छ । त्यो संरचना फाइजर खोपका लागि भने काम लाग्दैन । खोपका लागि कोल्ड चेनको अत्याधुनिक पूर्वाधार नहुनु सरकारका लागि टाउको दुखाइ भएको छ । सरकारको खोपको द्रुत कार्य योजनाअन्तर्गत पूर्वाधार एसेसमेन्ट गर्ने समूहका एक पदाधिकारीले भने, सरकारी क्षेत्रमा कोल्ड चेनअन्तर्गत २ देखि ८ डिग्री सेल्सियस र माइनस २० डिग्री सेल्सियसमा भण्डारण गर्ने क्षमता कति छ भनेर खोजबिन गर्दा स्थिति धेरै अप्ठ्यारो पायौं । कोभाक्स सुविधाअन्तर्गत पहिले ३ प्रतिशत र त्यसपछि १७ प्रतिशत जनसंख्याका लागि आउने भनिएको खोप अहिले रहेको कोल्ड चेन संरचनाअन्तर्गत भण्डारण गर्न सहज नहुने उनको भनाइ छ । हामीकहाँ भएको र आवश्यक पर्न सक्ने कोल्ड चेनमा धेरै अन्तर छ । भएकै कोल्ड चेनको पूर्वाधारलाई अद्यावधिक गर्न आवश्यक छ, उनले भने । उनले माइनस ७० डिग्री सेल्सियसको तापक्रम चाहिने खोपका लागि कोल्ड चेनको नयाँ सेटअप चाहिने बताए । त्यसका लागि हामीले शून्यबाटै संरचना बनाउनुपर्छ । यहाँ सुपर कोल्ड स्टोरेज आवश्यक भएका खोपलाई भण्डारण र ढुवानीमा समस्या आउन सक्ने देखिएको इपिडिमियोलोजी तथा रोग नियन्त्रण महाशाखाका पूर्वनिर्देशक एवं कोरोना खोप व्यवस्थापन समितिका सदस्य डाजीडी ठाकुरले बताए । कोभाक्सले समेत गरिब मुलुकको कोल्ड चेनको अवस्था हेरेरै उपयुक्त हुन सक्ने खोप दिनेछ । आफैं किन्ने भनेको खोपसमेत मुलुकको कोल्ड चेनको संरचनाअनुकूल हुनुपर्छ, डा ठाकुरले भने । राष्ट्रिय खोप सल्लाहकार समितिका अध्यक्ष डा अधिकारीले नेपालका लागि सबभन्दा सजिलो अक्सफोर्ड र अस्ट्राजेनेकाको खोप हुने बताए । उक्त खोप भारतको सिरम इन्स्टिच्युटले पनि उत्पादन गरिरहेको छ जसको मूल्य पनि कम हुने देखिएको छ । अक्सफोर्डको खोपको भण्डारण तापक्रम मुलुकमा भएको संरचनासँग मिल्दो अर्थात् २ देखि ८ डिग्री सेल्सियस छ । मोडर्ना खोपलाई समेत २ देखि ८ डिग्री सेल्सियस तापक्रममा ३० दिनसम्म भण्डारण गर्न सकिन्छ । यो भन्दा बढी समयका लागि भण्डारण गर्नुपर्दा माइनस ४ देखि २० डिग्री सेल्सियस तापक्रम चाहिन्छ । डा अधिकारीले यहाँ उपयुक्त हुने खोपलाई विभिन्न प्रक्रियाबाट ल्याउने तयारी सरकारको प्राविधिक समितिले गरिरहेको जानकारी दिए ।"
मैनहवा हत्याकाण्डका अभियुक्तलाई जन्मकैद,"रूपन्देही (कास) मैनहवामा एकै ठाउँमा पाँच जनाको हत्याको घटनाका अभियुक्तलाई अदालतले जन्मकैदको फैसला सुनाएको छ । सुर्खेतको लेकबेंसी३ घर भइ बुटवलमा बस्दै आएका ३१ वर्षीय झसेन्द्र सिँजाली मगरलाई जिल्ला अदालत रूपन्देहीका न्यायाधीश मातृकाप्रसाद मरासिनीको इजलासले बुधबार सजाय फैसला गरेको हो । २०७७ जेठ २ मा तिलोत्तमा१० को गंगादेवी पशु फार्ममा काम गर्ने सैनामैना५ का ४० वर्षीय माधव मुसहर, उनकी श्रीमती ३७ वर्षीया जानकी, १६ वर्षका पोषराज मुसहर, १५ वर्षका करण चौधरी र १६ वर्षका आशिष चौधरीको हत्या भएको थियो । फर्ममै काम गर्ने सिँजालीलाई प्रहरीले हत्या अभियोगमा पक्राउ गरेको थियो । अफवाह फैलाएर चरित्र हत्या गरेको रिसको झोकमा पाँच जनाको हत्या गरेको सिँजालीले बयानमा बताएका थिए। पोस्टमार्टम रिपोर्ट, प्रहरीको अनुसन्धान र अभियुक्तको बयानमा घटना नियोजित रूपले गरेको दसी प्रमाणले देखाएकाले जन्मकैदको फैसला भएको अदालतले जनाएको छ । सिँजालीले पाँचै जनालाई राति सुतेको बेला गाईगोठमै फरुवाले टाउकोमा प्रहार गरेर हत्या गरेका थिए ।"
कांग्रेस महाधिवेशन जेठ कि भदौमा ?,"काठमाडौं (कास) आगामी फागुनमा महाधिवेशन नहुने निश्चित भइसक्दा पनि कांग्रेसले अर्को तालिका ल्याएको छैन । वरिष्ठ नेता रामचन्द्र पौडेल पक्षले मंसिरभित्र क्रियाशील सदस्यताको टुंगो लगाउन सके फागुनमै महाधिवेशन गर्न सकिने अडान राख्दै आएको थियो तर पुस लागिसक्दा पनि सदस्यता वितरण र नवीकरण सकिएको छैन । क्रियाशील सदस्यतामै ढिलाइ हुँदा महाधिवेशनको तालिका प्रभावित भएको हो ।संस्थापन पक्षमा रहेका अधिकांश नेता यसअघि तय भएको फागुन ७१० सम्मको तालिकालाई आगामी भदौमा पुर्याउन चाहन्छन् । तर वरिष्ठ नेता पौडेल भदौमा पुर्याउँदा जोखिम हुने तर्क गर्छन् । पौडेल पक्षीय नेताहरू महाधिवेशन जेठसम्म सार्न भने तयार हुने भएका छन् । कात्तिक २८ गतेको केन्द्रीय कार्यसमिति बैठकमा पूर्वमहामन्त्री कृष्णप्रसाद सिटौलाले जेठमा केन्द्रीय महाधिवेशन गर्ने गरी तालिका संशोधन गर्न प्रस्ताव राखेका थिए । त्यसलाई वरिष्ठ नेता पौडेल र उनको पक्षमा रहेका अधिकांश केन्द्रीय सदस्यले असहमति राखेपछि संशोधन भएन । पार्टीको विधानअनुसार आगामी फागुनभित्र महाधिवेशन सम्पन्न गर्नुपर्छ । चार वर्षभित्र नियमित महाधिवेशन गर्न नसकेपछि कांग्रेसले विधानअनुसार थप एक वर्ष म्याद बढाइसकेको छ । बढाइएको समय फागुनमै सकिन्छ । त्यसपछि महाधिवेशनका लागि संविधानले प्रदान गरेको थप ६ महिनाको व्यवस्था आकर्षित हुन्छ । त्यसो गर्दा भदौभित्र महाधिवेशन गरिसक्नुपर्छ । वरिष्ठ नेता पौडेल महाधिवेशनका लागि भदौलाई तोकेर त्यतिबेला पनि गर्न नसके पार्टी नै दुर्घटनामा पर्न सक्ने बताउँछन् । स्थानीय तहको निर्वाचन नजिक आएकाले पनि पार्टीको महाधिवेशन जतिसक्दो चाँडो गर्नुपर्ने अडान पौडेल पक्षको छ । नेता अर्जुननरसिंह केसीले जेठभन्दा उता महाधिवेशनको तालिका पुर्याउन नहुने बताए । उनले आगामी निर्वाचनको तयारीका लागि पार्टीभित्र बृहत् एकता गर्न विशेष महाधिवेशनको प्रस्ताव नै राखेका छन् । उनले बुधबार सभापति शेरबहादुर देउवाले बोलाएको बैठकमा पुरानै प्रतिनिधिबाट महाधिवेशन गर्ने प्रस्ताव गरेका थिए । जसलाई सभापति देउवाले अस्वीकार गरे । भदौसम्म त पुर्याउनै हुन्न, आगामी जेठसम्म गर्न सकिन्छ, केसीले भने, यस विषयमा अबको केन्द्रीय कार्यसमितिको बैठकले निर्णय गर्छ ।पौडेल पक्षले केन्द्रीय कार्यसमितिमा दर्ता गराएको १६ बुँदे असहमतिपत्रका विषयमा समझदारी भइनसकेकाले पनि महाधिवेशनका अन्य तयारीमा ढिलाइ भएको छ । विधि, विधान र प्रक्रियाविपरीतका सबै निर्णय र कदम सच्याउन आग्रह गर्दै पौडेल समूहले असहमतिपत्र दर्ता गराएको थियो । महाधिवेशनलाई प्रभावित पार्नका लागि समायोजनका नाममा विधि र प्रक्रियाविपरीत मनलाग्दी सदस्यता दिइएको आरोप पौडेल पक्षले लगाउँदै आएको छ । त्यसलाई मिलाउन बिहीबार पनि उपसभापति विमलेन्द्र निधिले पौडेल पक्षसँग छलफल गरेका थिए । निधि समायोजन समितिका संयोजकसमेत हुन् । नेता केसीका अनुसार समायोजनको विषय पनि सहमति निकट पुगेको छ । यसअघि वितरित क्रियाशील सदस्यतालाई जिल्ला, क्षेत्र, पालिका हुँदै वडाबाटै वितरण गर्न संस्थापनपक्ष तयार भएको उनले बताए । संस्थापन पक्षीय नेता ज्ञानेन्द्रबहादुर कार्कीले भने पटकपटक सारिराख्नुभन्दा भदौमा महाधिवेशन गर्ने गरी कार्यतालिका ल्याउनुपर्ने बताए । मंसिर मसान्तसम्म क्रियाशील सदस्यता टुंगो लगाएर जिल्लाहरूले सूची केन्द्रमा पठाउने निर्णय गरिएको थियो । तर तीन जिल्लाले मात्रै सकेको रिपोर्ट आएको छ, उनले भने, केन्द्रमा सबै सदस्यताको सूची आएपछि पनि विवाद मिलाउनै समय लाग्छ । त्यसो गर्दा आगामी भदौमा पनि महाधिवेशन गर्न कठिनाइ छ । पार्टी केन्द्रीय कार्यालयका मुख्य सचिव कृष्णप्रसाद पौडेलले केन्द्रले जिल्लाहरूलाई क्रियाशील सदस्यताको सूची पठाउन रोकेको बताए ।"
'सरुवाबढुवा र नीतिगत काममा हस्तक्षेप',"(काठमाडौं)  प्रहरी प्रधान कार्यालयले २०७७ असार २४ गते आयोजना गरेको बिदाइ कार्यक्रममा सेवाबाट अवकाश हुँदै गरेका तत्कालीन प्रहरी महानिरीक्षक (आईजीपी) ठाकुरप्रसाद ज्ञवालीले भनेका थिए, आन्तरिक र बाह्य स्वार्थको संयोजन गर्ने निहुँमा विगतका गलत नजिरलाई पछ्याउँदा नेपाल प्रहरी सांगठनिक मर्यादा जोगाउने अनेक अवसरबाट वञ्चित हुन पुगेको छ । प्रहरीको वृत्तिविकासमा गृह मन्त्रालयबाटै असहयोग हुने गरेको असन्तुष्टि पोख्दै उनले भनेका थिए, हाम्रो अभिभावकत्व गर्नुपर्ने संस्था (गृह मन्त्रालय) ले आफ्नो भूमिका बिर्सिदिनाले प्रहरीलाई स्वार्थ समूहले कमजोर बनाउने प्रयास जारी राखेका हुन्छन् । सरुवाबढुवा र अन्य नीतिगत काममा हस्तक्षेप भएको उनको भनाइ थियो । कार्यक्रमको संयोजन ज्ञवालीका उत्तराधिकारी एआईजी शैलेश थापा क्षत्रीले गरेका थिए ।थापाले पेसागत मर्यादा र वृत्तिविकासलाई मजबुत बनाएर अघि बढ्ने प्रतिबद्धतासहित प्रहरी संगठनको नेतृत्व सम्हालेको ५ महिना बितिसकेको छ । उनको कार्यकाल २०७९ वैशाखसम्म छ । थापाले पनि आफ्नो कार्ययोजनामा प्रहरी संगठनको आधुनिकीकरण, क्षमता अभिवृद्धि, सरुवाबढुवावृत्तिविकास, दण्डजरिवानापुरस्कारलगायतमा संगठनको आवश्यकता र हितअनुसार अघि बढ्नुपर्ने उल्लेख गरेका छन् । सरुवाबढुवा तथा वृत्तिविकासमा हुने हस्तक्षेप र दबाबलाई संकेत गर्दै उनले संगठनको आवश्यकताअनुसार अघि बढे मात्रै उपलब्धि हासिल हुने जनाएका छन् ।आईजीपी थापाले सरकारबाट हुने गरेका दबाब र हस्तक्षेपलाई स्पष्ट रूपमा किटान नगरे पनि आफ्नो कार्यकालका लागि अघि सारेका १४ बुँदा र त्यसको थप व्याख्यासहितको योजना पुस्तिका नेपाल प्रहरी कार्ययोजना२०७७ मा मन्त्रालय र अन्य निकायबाट कतिपय काममा सहयोग नहुँदा तोकिएका जिम्मेवारी पूरा गर्न नसकिने उल्लेख गरेका छन् । कार्ययोजनालाई प्रहरी प्रधान कार्यालयले आन्तरिक डकुमेन्ट भन्दै सार्वजनिक गरेको छैन ।ज्ञवाली आईजीपी रहेका बेला प्रहरी प्रधान कार्यालय र गृह मन्त्रालयबीचको सम्बन्ध पनि तिक्ततापूर्ण बनेको थियो । अहिले भने चिसिएको र बिग्रिएको सम्बन्ध क्रमशः सुध्रिँदै गएको बताइन्छ । ज्ञवाली आईजीपी भएपछि डीआईजी दरबन्दी कटौती भएकामा पछिल्लो पटक १ एआईजी र ५ डीआईजी पद थपिएको छ । उनकै पालामा सरकारले उपत्यकाका तीन जिल्लाको शान्तिसुरक्षा जिम्मा प्रदेश प्रहरीबाट नेपाल प्रहरीमा ल्याएको छ । तर आईजीपी थापाले कार्ययोजनामै सरकारबाट नीतिगत, आर्थिक र अन्य विषयमा आवश्यकताअनुसार निर्णय नहुँदा समस्या भएको उल्लेख गरेका छन् ।कार्ययोजनामा राष्ट्रिय र क्षेत्रीय सुरक्षा रणनीतिमा प्रहरीको सक्रियता बढाउनुपर्ने विषय पनि कार्ययोजनामा उल्लेख छ । सरुवाबढुवा संगठनको आवश्यकताअनुसार गर्न नपाएकामा असन्तुष्टि जनाइएको छ । संगठनको आवश्यकताअनुसार नीतिनिर्देशन र मापदण्ड बनाउन पहल गर्ने भनिएको छ । आईजीपी थापाले संगठनलाई प्रभावकारी र चुनौती सामना गर्ने गरी अघि बढाउन प्रहरी प्रधान कार्यालय सरकारसँग समन्वय गरेर अघि बढेको र त्यहीअनुसार आन्तरिक कार्ययोजनारणनीति बनेको बताए तर कार्ययोजनाबारे उनी थप बोल्न मानेनन् । कार्ययोजनामा अपराध अनुसन्धानको संस्थागत सुदृढीकरण गर्न नेपाल प्रहरी र प्रदेश प्रहरीको कार्य प्रवाह मन्त्रालयबाट स्वीकृत नभएको उल्लेख छ । प्रहरी कार्यालयको भौतिक पूर्वाधार निर्माण व्यवस्थित बनाउन पर्याप्त बजेट विनियोजन नभएकामा पनि असन्तुष्टि जनाइएको छ । खरिद प्रक्रिया समयमा नहुँदा कामकारबाही प्रभावित हुने गरेको उल्लेख छ ।केन्द्रीय अनुसन्धान ब्युरो, लागूऔषध नियन्त्रण ब्युरो, साइबर ब्युरोलगायत विशिष्टीकृत अपराध अनुसन्धान इकाइको क्षमता विकास गर्न पर्याप्त बजेटको व्यवस्था नभएको कार्ययोजनामा उल्लेख छ । कार्ययोजनामा ब्युरो संरचनालाई प्रदेश र जिल्ला तहमै विस्तार गर्न त्यहीअनुसार जनशक्ति र बजेटको आवश्यकता औंल्याइएको छ । सरुवालाई संगठनको आवश्यकता र समान अवसरको अभीष्टअनुरूप कार्यान्वयन गर्न र कार्यसम्पादनमा आधारित पुरस्कार र सजाय प्रणालीलाई सुदृढ गर्न गृहबाट सोहीअनुसार सहयोग र समन्वय हुनुपर्ने भनिएको छ । यसका लागि कार्यविधि बनाई चरणबद्ध रूपमा लागू गर्न पहल गर्ने पनि कार्ययोजनामा उल्लेख छ । ऐनमै व्यवस्था गरेर कार्यसम्पादनमा आधारित बढुवा प्रणालीलाई थप परिष्कार गर्नुपर्नेमा जोड दिइएको छ । नियमावलीका प्रावधान सरकारको स्वार्थअनुसार लागू हुँदा सरुवाबढुवा र वृत्तिविकासलाई ऐनमै समेट्नुपर्ने माग पहिलेबाटै उठ्दै आएको छ । प्रहरी प्रधान कार्यालयले नेपालीको प्रमुख रोजगार गन्तव्य रहेका खाडीसहित विभिन्न मुलुकमा मानव तस्करी, वैदेशिक रोजगार ठगी, हुन्डी, सुन तस्करीलगायतका अपराध अनुसन्धान तथा नियन्त्रण गर्न प्रहरी सहचरी राख्न १० वर्षअघि नै प्रस्ताव गरे पनि गृह मन्त्रालयले फाइल अघि बढाएको छैन । थापाले जोखिममा रहेका नागरिकको संरक्षण गर्न मातहत प्रहरी युनिटहरूबाटै पहल नभएको पनि औंल्याएका छन् । कतिपय कार्ययोजना प्रदेश प्रहरीबाट समन्वय र सहयोग नहुँदा अलमलमा परेको उल्लेख छ । आईजीपी थापाले प्रहरी सुदृढीकरण, अपराध अनुसन्धान तथा नियन्त्रण, समायोजनपछिको प्रहरी संरचना व्यवस्थापनलाई पनि कार्ययोजनामा समेटेका छन् । खरिद प्रणाली विश्वसनीय र पारदर्शी बनाउन अनुगमनलाई प्रभावकारी बनाइने भनिएको छ । प्रहरी समायोजनपछि प्रदेश प्रहरीको अनुगमन तथा निरीक्षणका लागि प्रहरी महानिरीक्षककै मातहत रहने गरी निरीक्षणालयको संरचना निर्माण गर्ने उल्लेख छ । २०७८ असारभित्र यसको प्रदेशगत संरचना निर्माण गरिसक्ने उल्लेख छ । अन्वेषण योजना तथा विकास निर्देशनालयले यससम्बन्धी खाका बनाउँदै छ । राष्ट्रिय राजमार्गको प्रदेशगत प्रवेश र प्रस्थान बिन्दु तथा सुरक्षाका महत्त्वपूर्ण बिन्दुहरूमा डिजिटल निगरानीसहितको चेकप्वाइन्ट स्थापना २०७८ माघभित्र गरिसक्ने योजना बनाइएको छ । यस्तै उपत्यकामा भेहिकल ट्र्याकिङ सिस्टम प्रयोगमा ल्याउने र राष्ट्रिय राजमार्गहरूमा हाइवे पेट्रोल पोस्ट विस्तार गर्ने भनिएको छ ।"
'सरुवाबढुवा र नीतिगत काममा हस्तक्षेप',"(काठमाडौं)  प्रहरी प्रधान कार्यालयले २०७७ असार २४ गते आयोजना गरेको बिदाइ कार्यक्रममा सेवाबाट अवकाश हुँदै गरेका तत्कालीन प्रहरी महानिरीक्षक (आईजीपी) ठाकुरप्रसाद ज्ञवालीले भनेका थिए, आन्तरिक र बाह्य स्वार्थको संयोजन गर्ने निहुँमा विगतका गलत नजिरलाई पछ्याउँदा नेपाल प्रहरी सांगठनिक मर्यादा जोगाउने अनेक अवसरबाट वञ्चित हुन पुगेको छ । प्रहरीको वृत्तिविकासमा गृह मन्त्रालयबाटै असहयोग हुने गरेको असन्तुष्टि पोख्दै उनले भनेका थिए, हाम्रो अभिभावकत्व गर्नुपर्ने संस्था (गृह मन्त्रालय) ले आफ्नो भूमिका बिर्सिदिनाले प्रहरीलाई स्वार्थ समूहले कमजोर बनाउने प्रयास जारी राखेका हुन्छन् । सरुवाबढुवा र अन्य नीतिगत काममा हस्तक्षेप भएको उनको भनाइ थियो । कार्यक्रमको संयोजन ज्ञवालीका उत्तराधिकारी एआईजी शैलेश थापा क्षत्रीले गरेका थिए ।थापाले पेसागत मर्यादा र वृत्तिविकासलाई मजबुत बनाएर अघि बढ्ने प्रतिबद्धतासहित प्रहरी संगठनको नेतृत्व सम्हालेको ५ महिना बितिसकेको छ । उनको कार्यकाल २०७९ वैशाखसम्म छ । थापाले पनि आफ्नो कार्ययोजनामा प्रहरी संगठनको आधुनिकीकरण, क्षमता अभिवृद्धि, सरुवाबढुवावृत्तिविकास, दण्डजरिवानापुरस्कारलगायतमा संगठनको आवश्यकता र हितअनुसार अघि बढ्नुपर्ने उल्लेख गरेका छन् । सरुवाबढुवा तथा वृत्तिविकासमा हुने हस्तक्षेप र दबाबलाई संकेत गर्दै उनले संगठनको आवश्यकताअनुसार अघि बढे मात्रै उपलब्धि हासिल हुने जनाएका छन् ।आईजीपी थापाले सरकारबाट हुने गरेका दबाब र हस्तक्षेपलाई स्पष्ट रूपमा किटान नगरे पनि आफ्नो कार्यकालका लागि अघि सारेका १४ बुँदा र त्यसको थप व्याख्यासहितको योजना पुस्तिका नेपाल प्रहरी कार्ययोजना२०७७ मा मन्त्रालय र अन्य निकायबाट कतिपय काममा सहयोग नहुँदा तोकिएका जिम्मेवारी पूरा गर्न नसकिने उल्लेख गरेका छन् । कार्ययोजनालाई प्रहरी प्रधान कार्यालयले आन्तरिक डकुमेन्ट भन्दै सार्वजनिक गरेको छैन ।ज्ञवाली आईजीपी रहेका बेला प्रहरी प्रधान कार्यालय र गृह मन्त्रालयबीचको सम्बन्ध पनि तिक्ततापूर्ण बनेको थियो । अहिले भने चिसिएको र बिग्रिएको सम्बन्ध क्रमशः सुध्रिँदै गएको बताइन्छ । ज्ञवाली आईजीपी भएपछि डीआईजी दरबन्दी कटौती भएकामा पछिल्लो पटक १ एआईजी र ५ डीआईजी पद थपिएको छ । उनकै पालामा सरकारले उपत्यकाका तीन जिल्लाको शान्तिसुरक्षा जिम्मा प्रदेश प्रहरीबाट नेपाल प्रहरीमा ल्याएको छ । तर आईजीपी थापाले कार्ययोजनामै सरकारबाट नीतिगत, आर्थिक र अन्य विषयमा आवश्यकताअनुसार निर्णय नहुँदा समस्या भएको उल्लेख गरेका छन् ।कार्ययोजनामा राष्ट्रिय र क्षेत्रीय सुरक्षा रणनीतिमा प्रहरीको सक्रियता बढाउनुपर्ने विषय पनि कार्ययोजनामा उल्लेख छ । सरुवाबढुवा संगठनको आवश्यकताअनुसार गर्न नपाएकामा असन्तुष्टि जनाइएको छ । संगठनको आवश्यकताअनुसार नीतिनिर्देशन र मापदण्ड बनाउन पहल गर्ने भनिएको छ । आईजीपी थापाले संगठनलाई प्रभावकारी र चुनौती सामना गर्ने गरी अघि बढाउन प्रहरी प्रधान कार्यालय सरकारसँग समन्वय गरेर अघि बढेको र त्यहीअनुसार आन्तरिक कार्ययोजनारणनीति बनेको बताए तर कार्ययोजनाबारे उनी थप बोल्न मानेनन् । कार्ययोजनामा अपराध अनुसन्धानको संस्थागत सुदृढीकरण गर्न नेपाल प्रहरी र प्रदेश प्रहरीको कार्य प्रवाह मन्त्रालयबाट स्वीकृत नभएको उल्लेख छ । प्रहरी कार्यालयको भौतिक पूर्वाधार निर्माण व्यवस्थित बनाउन पर्याप्त बजेट विनियोजन नभएकामा पनि असन्तुष्टि जनाइएको छ । खरिद प्रक्रिया समयमा नहुँदा कामकारबाही प्रभावित हुने गरेको उल्लेख छ ।केन्द्रीय अनुसन्धान ब्युरो, लागूऔषध नियन्त्रण ब्युरो, साइबर ब्युरोलगायत विशिष्टीकृत अपराध अनुसन्धान इकाइको क्षमता विकास गर्न पर्याप्त बजेटको व्यवस्था नभएको कार्ययोजनामा उल्लेख छ । कार्ययोजनामा ब्युरो संरचनालाई प्रदेश र जिल्ला तहमै विस्तार गर्न त्यहीअनुसार जनशक्ति र बजेटको आवश्यकता औंल्याइएको छ । सरुवालाई संगठनको आवश्यकता र समान अवसरको अभीष्टअनुरूप कार्यान्वयन गर्न र कार्यसम्पादनमा आधारित पुरस्कार र सजाय प्रणालीलाई सुदृढ गर्न गृहबाट सोहीअनुसार सहयोग र समन्वय हुनुपर्ने भनिएको छ । यसका लागि कार्यविधि बनाई चरणबद्ध रूपमा लागू गर्न पहल गर्ने पनि कार्ययोजनामा उल्लेख छ । ऐनमै व्यवस्था गरेर कार्यसम्पादनमा आधारित बढुवा प्रणालीलाई थप परिष्कार गर्नुपर्नेमा जोड दिइएको छ । नियमावलीका प्रावधान सरकारको स्वार्थअनुसार लागू हुँदा सरुवाबढुवा र वृत्तिविकासलाई ऐनमै समेट्नुपर्ने माग पहिलेबाटै उठ्दै आएको छ । प्रहरी प्रधान कार्यालयले नेपालीको प्रमुख रोजगार गन्तव्य रहेका खाडीसहित विभिन्न मुलुकमा मानव तस्करी, वैदेशिक रोजगार ठगी, हुन्डी, सुन तस्करीलगायतका अपराध अनुसन्धान तथा नियन्त्रण गर्न प्रहरी सहचरी राख्न १० वर्षअघि नै प्रस्ताव गरे पनि गृह मन्त्रालयले फाइल अघि बढाएको छैन । थापाले जोखिममा रहेका नागरिकको संरक्षण गर्न मातहत प्रहरी युनिटहरूबाटै पहल नभएको पनि औंल्याएका छन् । कतिपय कार्ययोजना प्रदेश प्रहरीबाट समन्वय र सहयोग नहुँदा अलमलमा परेको उल्लेख छ । आईजीपी थापाले प्रहरी सुदृढीकरण, अपराध अनुसन्धान तथा नियन्त्रण, समायोजनपछिको प्रहरी संरचना व्यवस्थापनलाई पनि कार्ययोजनामा समेटेका छन् । खरिद प्रणाली विश्वसनीय र पारदर्शी बनाउन अनुगमनलाई प्रभावकारी बनाइने भनिएको छ । प्रहरी समायोजनपछि प्रदेश प्रहरीको अनुगमन तथा निरीक्षणका लागि प्रहरी महानिरीक्षककै मातहत रहने गरी निरीक्षणालयको संरचना निर्माण गर्ने उल्लेख छ । २०७८ असारभित्र यसको प्रदेशगत संरचना निर्माण गरिसक्ने उल्लेख छ । अन्वेषण योजना तथा विकास निर्देशनालयले यससम्बन्धी खाका बनाउँदै छ । राष्ट्रिय राजमार्गको प्रदेशगत प्रवेश र प्रस्थान बिन्दु तथा सुरक्षाका महत्त्वपूर्ण बिन्दुहरूमा डिजिटल निगरानीसहितको चेकप्वाइन्ट स्थापना २०७८ माघभित्र गरिसक्ने योजना बनाइएको छ । यस्तै उपत्यकामा भेहिकल ट्र्याकिङ सिस्टम प्रयोगमा ल्याउने र राष्ट्रिय राजमार्गहरूमा हाइवे पेट्रोल पोस्ट विस्तार गर्ने भनिएको छ ।"
अध्यादेश फिर्ता लिन आलटाल,"काठमाडौं (कास) प्रधानमन्त्री केपी शर्मा ओलीले संवैधानिक परिषद्सम्बन्धी विवादित अध्यादेश फिर्ता गर्न आलटाल गरेका छन् । अध्यादेश फिर्ता गर्ने नेकपा स्थायी कमिटी बैठकको बुधबारको निर्णय कार्यान्वयन गर्न ओलीले ढिलाइ गरेका हुन् । प्रधानमन्त्री ओलीले स्थायी कमिटी बैठकमा पनि अध्यादेश फिर्ता गर्ने विषयमा केही बोलेका थिएनन् । बरु बिहीबार उनले अध्यादेशअनुसारै परिषद्को बैठक बोलाएपछि नेकपा वृत्तमा दिउँसो केहीबेर हल्लाखल्ला भएको थियो । त्यसपछि अध्यक्ष पुष्पकमल दाहालले प्रधानमन्त्री ओलीलाई भेटेर परिषद्को बैठक तत्काल स्थगित गर्न आग्रह गरेका थिए ।प्रचण्ड कमरेडले परिषद् बैठक तत्काल स्थगित गर्नुस् या त त्यसले निम्त्याउने परिणाम भोग्न तयार रहनुस् भनेपछि प्रधानमन्त्री बैठक स्थगित गर्न तयार हुनुभयो, दाहालनिकट स्रोतले भन्यो । स्रोतका अनुसार प्रधानन्यायाधीश चोलेन्द्रशमशेर जबरा उपस्थित नहुने भएपछि बैठक स्थगित गरिएको हो । बैठक स्थगनको जानकारी राष्ट्रिय सभा अध्यक्ष गणेशप्रसाद तिमल्सिनालाई अपराह्न गराइएको थियो । सभामुख अग्नि सापकोटा र विपक्षी दलका नेता शेरबहादुर देउवा यसअघिकै बैठकमा अनुपस्थित थिए । प्रधानन्यायाधीश पनि उपस्थित नभए गणपूरक संख्या पुग्दैनथ्यो । अध्यादेशअनुसार पनि बैठक बस्न अध्यक्षसहित ३ जना उपस्थित हुनुपर्छ ।दाहालले ओलीसँग बुधबारको पार्टी निर्णयअनुसार अध्यादेश फिर्ताको निर्णय गर्न आग्रह गरेका थिए । ओलीले बिहीबारको मन्त्रिपरिषद् बैठकबाट त्यो निर्णय नहुने र आफूले राष्ट्रपतिसँग परामर्श गरेपछि केही दिनमा अध्यादेश फिर्ता गर्ने बताएका थिए । त्यसैले बिहीबार साँझ बसेको मन्त्रिपरिषद् बैठकमा पनि अध्यादेश फिर्तासम्बन्धी विषय एजेन्डा बनेन । अध्यादेश फिर्ता गर्न मन्त्रिपरिषद्ले राष्ट्रपतिलाई आग्रह गरेपछि राष्ट्रपति कार्यालयले अध्यादेश खारेज गरेर पुरानै ऐन ब्युँताउनुपर्ने कानुनी प्रावधान छ ।"
पर्साका मालपोत प्रमुखसहित ५ थुनामा,"वीरगन्ज (कास) संगठित रूपमा किर्ते तथा ठगी गरेको मुद्दामा भूमिसुधार तथा मालपोत कार्यालय पर्साका प्रमुखसहित पाँच जना पुर्पक्षका लागि कारागार चलान गरिएको छ । वीरगन्ज५ मुख्य सडकसँग जोडिएको मकालु होटलको पूर्वपट्टिको कमलदेवी भण्डारीको ५ कट्ठा १५ धुरमा बनेको घरसहितको जग्गा किर्ते गरी नामसारी गरेको आरोपमा मालपोत प्रमुख सुमन झा, कम्प्युटर अपरेटर श्रीनारायण प्रसाद, लेखापढी व्यवसायी प्रमेश प्रसाद, मुकेश राजभण्डारी भनिने केवलप्रताप जबरा र जग्गा कारोबारी विश्वास तिवारी पक्राउ परेका थिए । उनीहरूलाई बुधबार पर्सा जिल्ला अदालतका न्यायाधीश हरिकृष्ण श्रेष्ठको इजलासले पुर्पक्षका लागि थुनामा राख्न आदेश गरेपछि प्रहरीले कारागार चलान गरेको अदालतका स्रेस्तेदार कृष्णप्रसाद अधिकारीले बताए । अर्का लेखनदास अमर साह कानुलाई एक लाख रुपैयाँ धरौटी लिएर तारेखमा राखिएको छ ।स्व भण्डारीको नाममा दर्ता रहेको जग्गा केवलप्रतापले कमलादेवीका जेठो छोरा बनी मुकेशराज भण्डारीको नामको किर्ते नागरिकता बनाई २०७६ फागुन १९ मा मालपोत कार्यालय पर्साबाट आफ्नो नाममा नामसारी गराएका थिए । वीरगन्ज४ का गिरधारीलाल अग्रवाललाई बिक्री गर्नका लागि केवलप्रताप र उनको समूहले ५० लाख रुपैयाँ बैनासमेत लिएका थिए ।उक्त जग्गा धितो राखेर बैंकबाट कर्जा लिने प्रयास गर्दा जग्गाधनी कमलादेवीका कान्छो छोरा राजीवराज भण्डारीले थाहा पाएपछि किर्ते प्रकरण बाहिर आएको थियो । संगठित रूपमै जग्गा किर्ते गरी नामसारी गरिएको उजुरी परेपछि प्रहरीको केन्द्रीय अनुसन्धान ब्युरोको टोलीले गत असोज २५ मा केवलप्रतापलाई काठमाडौंबाट पक्राउ गरी जिल्ला प्रहरी कार्यालय पर्सा पठाएको थियो । प्रहरीले अनुसन्धानका क्रममा ५० लाख रुपैयाँ बैना गर्ने गिरधारीलाल अग्रवाल, मालपोत प्रमुख झा, कम्प्युटर अपरेटर श्रीनारायण प्रसाद, जग्गा कारोबारी तिवारी, लेखनदास प्रमेशलाई नियन्त्रणमा लिएको थियो ।"
हतियारसहित पक्राउ,"खोटाङ (कास) नेत्रविक्रम चन्द समूहका कार्यकर्ता सोलुखुम्बुको सोताङ४ का केबी तामाङ पक्राउ परेका छन् । साकेला१ को सेखुवा खलेबारी जंगलबाट उनलाई हतियारसहित पक्राउ गरिएको डीएसपी नारायणप्रसाद चिमरियाले बताए । तामाङको साथबाट एक नाल भरुवा बन्दुक, पेस्तोल, ७३ वटा गोली र भरुवा बन्दुकको छर्रा बरामद भएको प्रहरीले जनाएको छ ।"
'कारबाही नगर्न नेताबाटै दबाब आयो,"उद्योग वाणिज्य तथा आपूर्तिमन्त्री लेखराज भट्टले उखु किसानको भुक्तानी नदिने उद्योगीलाई कारबाही नगर्न नेताहरूबाटै दबाब आइरहेको बताएका छन् । प्रतिनिधिसभाको उद्योग तथा वाणिज्य र श्रम तथा उपभोक्ता हित समितिको बिहीबारको बैठकमा उनले सामाजिक सञ्जाल ट्वीटरमा किसानको बक्यौता भुक्तानी गरी न्याय दिनुपर्छ भनेर लेख्ने नेताले नै उद्योगीलाई पक्राउ नगर्न भन्दै आफूलाई फोन गरिरहेको बताए । यहाँ द्वैध चरित्रले अलि समस्या हुन्छ जस्तो लाग्यो । न्यायको कुरा गर्ने, उद्योगीलाई ठेगान लगाउनुपर्छ पनि भन्ने अनि ठेगान लगाउन थाल्दा तिनैले फोन गरेर त्यसलाई त रोक्नुपर्यो, उद्योगीले तिर्छु भनेका छन्, चार दिन रोकिदिनुपर्यो भन्छन्, उनले भने । उनले यसरी दबाब दिने नेताहरूको नाम भने उल्लेख गरेनन् ।"
काठमाडौंदिल्ली उडान सुरु,"काठमाडौं (कास) नेपाल वायुसेवा निगमले झन्डै नौ महिनापछि बिहीबार काठमाडौंदिल्लीकाठमाडौं उडान गरेको छ । पहिलो उडानमा काठमाडौंबाट १ सय ४१ यात्रु दिल्ली गए भने उताबाट १ सय २ यात्रु काठमाडौं आएका छन् । निगमले पहिलो उडानमा न्यारोबडी विमान प्रयोग गरेको छ । भारतले नेपालबाट जाने यात्रुलाई कोभिड संक्रमण नभएको खुल्ने ७२ घण्टासम्मको पीसीआर प्रमाणपत्र अनिवार्य हुनुपर्ने र १४ दिन बास बस्ने ठेगाना समेटिएको एक्जमसम फारम भर्नुपर्ने नियम बनाएको छ । यता नेपाल सरकारले ७२ घण्टाको पीसीआर नेगेटिभ प्रमाणपत्र मात्रै अनिवार्य गरेको छ । पहिलो दिनको उडानमा निगमले १० जना यात्रुलाई विमानस्थलबाट फिर्ता गरेको छ । जसमा ५ जना पीसीआर प्रमाणपत्र नभएका र अन्य ५ जना कागजात नमिलेका थिए । उडान सुरु भएपछि कोरोनाबाहेक अरू रोगको उपचारका लागि दिल्ली जाने बिरामीलाई सहज भएको छ ।बढ्न थालेको कोरोना संक्रमण रोकथामका लागि गत चैत १० देखि रोकिएको नियमित उडान यस पटक भारतले प्रस्ताव गरेको एयरबबल अवधारणाअनुसार सुरु भएको हो । यो अवधारणाअनुसार नेपाली र भारतीयबाहेक तेस्रो मुलुकका नागरिकले उड्न पाउने छैनन् । तर कूटनीतिक नियोग तथा विकास साझेदार संस्थाका प्रतिनिधि तथा तिनका परिवारजनले भने काठमाडौंदिल्ली आउजाउ गर्न सक्नेछन् । हाललाई नेपाल एयरलाइन्स र एयर इन्डियाले मात्रै दैनिक एक उडानमात्रै गर्न पाउने छन् । यात्रु अभावका कारण निगमले अर्को उडान आइतबारमात्रै राखेको छ । भारतीय वायुसेवा एयर इन्डियाको उडान आउने बिहीबारदेखि सुरु हुने जनाइएको छ । नेपालबाट हुने उडानमध्ये थाइल्यान्ड, बंगलादेश, भुटान र सिंगापुरका लागि भने अझै सुरु भइसकेको छैन । नेपालमा १६ वटा मुलुकका २६ वटा वायुसेवाले २१ वटा गन्तव्यबाट काठमाडौंका लागि व्यावसायिक उडान अनुमति लिएका छन् । नेपालसँग अन्तर्राष्ट्रिय उडान जापान, दक्षिण कोरिया, चीन, हङकङ, थाइल्यान्ड, सिंगापुर, मलेसिया, भुटान, थाइल्यान्ड र बंगलादेशबाट हुन्छ । त्यस्तै पश्चिममा भारतसहित मध्यपूर्वी मुलुकहरू कतार, कुवेत, मस्कट, यूएई र टर्की छन् । अन्तर्राष्ट्रिय उडानमा नेपालका चार वायुसेवाहरू नेवानि, हिमालय, बुद्ध र श्री एयरलाइन्सले अनुमति पाएका छन् ।"
वैज्ञानिक वन व्यवस्थापनका नाममा अनियमितता,"(काठमाडौं)  प्रतिनिधिसभाको सार्वजनिक लेखा समितिले वैज्ञानिक व्यवस्थापनको नाममा जथाभावी वन फँडानी गरेर अधिकारको दुरुपयोग गरेको निष्कर्ष निकाल्दै सम्बन्धित कर्मचारीमाथि कारबाही गर्न निर्देशन दिएको छ । समितिको बिहीबार बसेको बैठकले वन फँडानी गर्न अख्तियार दुरुपयोग अनुसन्धान आयोगलाई लेखिपठाउने निर्णय गरेको छ । समितिले २०७१ सालदेखि लागू गरिएको वैज्ञानिक वन व्यवस्थापन कार्यविधि खारेज गरेर वन ऐन र वन नीतिअनुसार राष्ट्रिय मापदण्ड लागू गर्न सरकारलाई निर्देशन दिएको छ । समितिले व्यवस्थापनको नाममा अधिकार क्षेत्रबाहिर गएर जंगल फँडानी गरेर संकलन गरेको झन्डै ६० लाख क्विफिट काठ ईटेन्डरमार्फत खुला प्रतिस्पर्धाबाट लिलाम गर्न भनेको छ । समितिको बैठकले चुरे र संरक्षित वन क्षेत्रमा वैज्ञानिक व्यवस्थापना लागू गर्न नहुने निष्कर्ष निकालेको छ । समितिका सचिव रोजनाथ पाण्डेका अनुसार चुरेक्षेत्रमा वैज्ञानिक व्यवस्थापनबाट भएको हानिनोक्सानीको अनुगमन गर्न चुरे विकास समितिलाई निर्देशन दिइएको छ । वैज्ञानिक वन व्यवस्थापन कार्यविधि लागू गर्ने क्रममा उद्देश्यअनुसार काम नगरी अनियमितता भएको भन्दै महालेखा परीक्षकको कार्यालयले आफ्नो ५६औं प्रतिवेदनमा बेरुजु देखाएको थियो । महालेखाको प्रतिवेदन र समितिमा परेको उजुरीका आधारमा लेखा समितिले सांसद प्रदीप यादवको संयोजकत्वमा गत असारमा तीन सदस्यीय अध्ययन उपसमिति गठन गरेको थियो । सोही उपसमितिले गत असोजमा बुझाएको १७ पृष्ठको प्रतिवेदनका आधारमा समितिले उक्त निर्देशन दिने निर्णय गरेको हो । उपसमितिले व्यवस्थापना लागू भएका ५८ जिल्लामध्ये सालका रूखहरू बढी कटान भएका १० जिल्लाको अध्ययन एवं छानबिन गरी निकालिएको निष्कर्षबमोजिम दोषीमाथि सम्बन्धित नियकाले थप छानबिन गरी कारबाही गर्नुपर्ने सिफारिस गरेको थियो । सामुदायिक र साझेदारी वनलाई वैज्ञानिक व्यवस्थापन गरेर व्यापारिक प्रयोजनका लागि काठ कटान गरी व्यवसायीकरण गर्ने उद्देश्यले यो कार्यविधि लागू गरिँदै आएको छ । सरकारले यस्तो व्यवस्थापनबाट करिब १३ लाखलाई रोजगारीको अवसर सिर्जना हुने र वार्षिक करिब १ खर्ब राजस्व संकलन हुने लक्ष्य राखेको थियो । तर कार्यान्वयन क्रममा अनियमितता भएको भन्दै समितिमा उजुरी परेको थियो । वन ऐन २०७६ र वन नीति लागू भएको अवस्थामा त्यसका आधारमा नियमावली र कार्यविधि बनाउनुपर्ने सुझाव समितिले दिएको छ । वन फँडानी र उपयोगको नाममा काठ व्यवसायी, जनप्रतिनिधि, बहावलावा कर्मचारी तथा शिक्षकहरू उपभोक्ता समितिमा बसेर नेतृत्व गरेको, नक्कली उपभोक्ता समिति बनाएको, परामर्शदाताको बहानामा जथाभावी रकम खर्च गरेको, बिचौलिया र काठ व्यवसायीसँग मिलेमतो गरेको, गलत कार्ययोजना तयार पारेको, जैविक विविधता, जलाधार र सिमसार क्षेत्रको विनाश गरेको, संरक्षित क्षेत्रको वन विनाश गरेको, चुरे गुरुयोजनाको उल्लंघन गरेको, चराचुरुंगीको प्रजनन र विचरणमा नकारात्मक प्रभाव परेको, वन्यजन्तुको बासस्थानको विनाश गराएको, वन तथा वातावरणसँग सम्बन्धित ऐन, कार्यविधि, निर्देशिकाहरू उल्लंघन गरेको निष्कर्ष उपसमितिले निकालेको थियो । छानबिनका क्रममा उपसमितिले ३४ वटा उपभोक्ता उपसमितिले कुनै न कुनै रूपमा अनियमितता गरेको निष्कर्ष निकालेको थियो । महालेखाको प्रतिवेदनअनुसार कैलालीको काठ उत्पादन वार्षिक लक्ष्य १ लाख ५१ हजार घनफिट छ । तर आव २०७४२०७५ मा ४ लाख ४१ हजार घनफिट उत्पादन गरिएको छ । यो उत्पादित लक्ष्यको २ सय ९२ बढी हो । सोही वर्ष बाँकेको लक्ष्य ६५ हजार रहेकोमा १ लाख ५० हजार घनफिट उत्पादन गरिएको छ । महालेखा प्रतिवेदनमा भनिएजस्तै संसदीय उपसमितिले गरेको स्थलगत अध्ययनका क्रममा उपभोक्ता समितिहरूले कार्यविधिलाई बेवास्ता गरेर रूख कटान गरेको भेटिएको हो । यस्तो अनगिन्ती उदाहरण रहेको उपसमितिका संयोजक यादवले बताए । उनले भने, अख्तियारले थप छानबिन गरेर दोषी कर्मचारीमाथि कारबाही गर्नुपर्छ । सचिव पाण्डेका अनुसार उपसमितको प्रतिवेदनकै आधारमा सांसदहरूबीच भएको छलफलको निष्कर्षका आधारमा समितिले वन व्यवस्थापनसँग सम्बन्धित २१ वटा निर्णय गरेको छ । निर्देशन मात्र होइन सुझाव पनि दिएका छौं, उनले भने, सरोकारवाला सवै निकायमा शुक्रबार पत्राचार गर्दै छौं । उपसमितिको प्रतिवेदनअनुसार सुदूरपश्चिम प्रदेशका वन निर्देशक हेमराज विष्टसहित कञ्चनपुर, कैलाली, धनगढी, नवलपुर, कपिलवस्तु, र सिन्धुलीका वन अधिकृतहरूले अख्तियारको दुरुपयोग गरेर वन फँडानीको स्वीकृति दिएर अनियमितताका संलग्न भएको उल्लेख गरिएको छ । धनगढीका डिभिजन वन अधिकृत रामचन्द्र कँडेल र महलमानपुर कैलालीका डिभिजन वन अधिकृत कृष्णदत्त भट्टले काठ व्यवसायीसँग मिलेमतो गरी अवैधसम्पत्ति आर्जन गरेर उच्चस्तरी जीवनशैली अपनाएको प्रतिवेदनमा उल्लेख छ । चालु वर्षको वन मन्त्रालयको बजेट शीर्षकमा प्रतिनिधिसभामा भएको छलफलमा सांसदले वैज्ञानिक व्यवस्थापनको बाहनामा व्यापक रूपमा वन फँडानी भएको भन्दै छानबिनको माग गरेका थिए । सांसदले सोधेका प्रश्नको उत्तर दिँदै वनमन्त्री शक्तिबहादुर बस्नेतले व्यवस्थापनमा भएको नीतिगत विषयमा छलफल गर्न सकिने बताएका थिए । प्रतिनिधिसभामा बोल्दै उनले भनेका थिए, अनियमितता भए आफू छानबिन र कारबाही गर्न तयार छु ।संसद् र सरकारका छुट्टाछुट्टै छानबिन संघीय संसद्, विषयगत समिति, महालेखा परीक्षकको कार्यालय र उपभोक्ताहरूको चासो एवं दबाबका कारण वैज्ञानिक वन व्यवस्थापन कार्यक्रम कार्यान्वयनका क्रममा भएको त्रुटि र लापरबाहीको दोहोरो अध्ययन र छानबिन गरिए पनि सुझाव र निर्देशन कार्यान्वयनमा कठिनाइ उत्पन्न भएको छ । सरकारले गत जेठमा नेत्र तिमिल्सिना संयोजनमा गठित पाँच सदस्यीय छानबिन समितिले बुझाएको प्रतिवेदमा उल्लेखित सुझाव कार्यान्वयन भएको छैन । उक्त प्रतिवेदन गत भदौ अन्तिम साता प्रधानमन्त्री केपी ओलीलाई बुझाइएको थियो । सुझावमा वैज्ञानिक वन व्यवस्थापन कार्यविधि खारेज गर्न भनिएको छ । वैज्ञानिक वन व्यवस्थापनका नाममा रूख कटानी बढेको र त्यस क्रममा व्यापक अनियमितता भएको आवाज उठेपछि मन्त्रिपरिषद्ले सबै प्रकारका वन फँडानी छानबिन गर्न समिति गठन गरेको हो । सरकारी छानबिन समितिले कर्मचारी र उपभोक्ता समितिका पदाधिकारीलाई कारबाहीको सिफारिस गरिएको छैन । कार्यविधिका आधारमा कटान गरेकाले नीतिगत त्रुटि भएको निष्कर्षसहितको प्रतिवेदन ओलीलाई बुझाएका थिए । प्रतिवेदनमा मन्त्रालयले बनाएको वैज्ञानिक वन व्यवस्थापन कार्यविधिमा त्रुटि देखाइएको छ । समितिका एक सदस्यका अनुसार मन्त्रिपरिषद्को गत असोज ११ गतेको बैठकले प्रतिवेदनको सुझाव कार्यान्वयन गर्न निर्देशन दिए पनि वन मन्त्रालयले अग्रसरता देखाएको छैन । मन्त्रालयले तिमिल्सिना समितिको प्रतिवेदन कार्यान्वयन गर्न भन्दै फेरि सहसचिव तथा मन्त्रालयका प्रवक्ता प्रकाश लम्सालको संयोजनमा अर्को समिति बनाएको छ ।"
विपद्पछिको जीवन,"मुलुकको संघीय राजधानीमा सत्तारूढ दलभित्र गरमागरम शक्तिसंघर्ष चलिरहँदा सुदूरपश्चिमका पहिरोपीडितहरू साह्रै दुःखका साथ यो पुसको जाडोसित जुध्दै छन् । र, झन्झन् चिसिँदै जाने रात काट्ने उपाय खोज्दै छन् । वर्षौंदेखिको बक्यौता उठाउन काठमाडौं आएका उखु किसानहरूले जस्तै यी विपद्पीडितहरूले पनि यतिबेला देशमा सरकार छ भन्ने न्यानो आभास पाउन सकेका छैनन् । संघीय सरकार मात्र होइन, प्रदेश र स्थानीय सरकारकै पनि आडभरोसा नपाउँदा बासको खोजीमा कैलालीको चुरेका पहिरोपीडित तराई झर्न बाध्य बनेका हुन् । अभरमा परेका यी नागरिकहरूलाई हेर्नु र पुनर्बासको मेसो मिलाउनु तीनै तहका सरकारको दायित्व हो । यसका लागि संघ र प्रदेशको आवश्यक सहयोग लिएर स्थानीय सरकारले उचित पहल लिनुपर्छ ।छ महिनासम्म पुनर्बासको व्यवस्था नगरेको भन्दै चुरे ४, ५ र ६ का सयभन्दा बढी पहिरोपीडित परिवार शुक्रबार गौरीगंगा१ पशुपति सामुदायिक वनको छेउमा त्रिपाल टाँगेर बसेका छन् । यो हिउँदमा घाम लागेन भने दिउँसै त सकस हुन्छ, त्रिपालमुनिको रातबारै भन्नै पर्दैन । त्यसमाथि उनीहरूसित न गतिलो लुगा छ न ओढ्नेओछ्याउने नै । चिसो छल्नकै लागि उनीहरू मुढा बालेर रात काटिरहेका छन् । यही कारण, बालबच्चा, बूढापाका, गर्भवती तथा सुत्केरीको चिसोले बिचल्ली भएको छ । उनीहरूलाई यही अवस्थामा त्यसै छाड्नु आफ्ना नागरिकप्रति सरकार गैरजिम्मेवार बन्नु हो । त्यसैले, सरकारले उनीहरूका लागि दिगो पुनर्बासको व्यवस्था मिलाउनुपर्छ । र, त्यतिन्जेलसम्मका निम्ति अल्पकालीन बसोबासको उचित प्रबन्धको व्यवस्था गर्न सघाउनुपर्छ । नत्र अहिले बिचल्लीमा परिसकेकाहरूको अवस्था अझ नाजुक हुनेछ ।त्यसै बुझ्न सकिन्छ, यी पहिरोपीडितहरू रहरले जंगलछेउमा बस्न आएका होइनन् । आफ्नो सबथोक हुँदाहुँदै सरकारी जग्गा पनि ओगटिराखूँ न भन्ने ध्येय उनीहरूको देखिँदैन । उनीहरू त केवल आफ्नो बासमा पहिरो पसेकाले र पुनर्बासको व्यवस्था नभएकाले परिवारको मुन्टो लुकाउने ठाउँ खोज्दै हिँडेका हुन् । यसकै लागि सरकारसित गुहार माग्दै छन् । तर यही जंगलछेउमा त्रिपालकै भरमा, मुढा बालेर मात्रै बस्न खोज्दा पनि उनीहरूलाई सुख छैन । जंगल अतिक्रमण गर्न आएको भन्दै स्थानीयवासीले उनीहरूलाई पानी भर्नसमेत दिएनन् । नदीको फोहोर पानी खानुपरेको उनीहरूको गुनासो छ । यति मात्र होइन, सामुदायिक वन समूहका पदाधिकारी र वन कर्मचारीले समेत लखेट्ने धम्की दिइसकेका छन् ।यसको मतलब, अल्पकालीन दृष्टिले आफ्नै हिसाबले बस्छु भन्दा पनि उनीहरूलाई सुख छैन । उनीहरू आफैं अन्य विकल्पको व्यवस्था गर्न सक्ने थिए भने सम्भवतः यस्तो ठाउँमा बस्न रोज्ने नै थिएनन् । आफूहरूको उद्देश्य जंगल कब्जा गर्नु नभएर सुरक्षित बासका लागि सरकारको ध्यान खिच्नु मात्रै रहेको उनीहरूको भनाइ छ । उनीहरूले संघर्ष समिति नै बनाएर सरकारसित आफ्ना माग राखिराखेका छन् । सम्बन्धित निकायले उनीहरूको अपेक्षाअनुसारै मागको सुनुवाइ गर्नुपर्छ ।गत साउन १४ देखि २५ गतेसम्मको अविरल वर्षाका कारण पहिरोले पूर्ण तथा आंशिक घर भत्केका परिवारहरू यसअघि सामुदायिक विद्यालय र आफन्तकोमा बसेका थिए । केही आधा भत्केकै घर र केही परिवार भीमदत्त राजमार्गको खानीडाँडा खण्डमा त्रिपाल टाँगेर बस्दै आएका थिए । अहिले भौतिक रूपमै पठनपाठन सुचारु भैसकेकाले पनि विद्यालय भवनमा बस्दै आएका कति परिवार तराई हिँड्नुपरेको हो । त्यतिबेला २ सय जति परिवार पहिरोबाट प्रभावित भएकोमा अरू भने चुरैमा छन् । अचम्म के भने, पहिरोबाट विस्थापित भएपछि उनीहरू दुःख बुझ्न कोही पनि सरकारी प्रतिनिधि गाउँमा पुगेका रहेनछन् । त्यसैले पनि, सरकारलाई आफ्नो पीडा देखाउन तराई झरेर जंगलछेउमा यस्तो हालतमा बस्नुपरेको उनीहरूको दुखेसो छ ।अहिले सतहमा आएको पो कैलालीको घटना हो, यस्तो समस्या मुलुकमा अन्यत्र पनि छ । तसर्थ, सम्बन्धित सरकारी निकायहरू प्रस्ट हुनुपर्छ आपत्ति आइपरेका बेला सानोतिनो राहतको पोको थमाउनु मात्रै विपद् व्यवस्थापन होइन । विपद्को पूर्वरोकथाम र राहत तथा उद्धार कार्य गर्नु जति महत्त्वपूर्ण छ, पीडितहरूको पुनर्बासको प्रबन्ध मिलाउनु पनि त्यत्ति नै आवश्यक छ । प्रकोपका कारण जसको बास नै उजाडिएको छ, उनीहरूको अवस्थाप्रति पनि सरकारको दृष्टि रहनुपर्छ । सबै नागरिक आफ्नो वैकल्पिक व्यवस्था आफैं गर्न सक्षम हुँदैनन् । कमजोर वर्गका लागि राज्य सदैव टेको भइदिनुपर्छ । संघमा विपद् जोखिम न्यूनीकरण तथा व्यवस्थापन प्राधिकरण बनिसकेको र स्थानीय तह, जिल्ला र प्रदेशमा पनि विपद् व्यवस्थापन समितिहरू क्रियाशील रहेको अवस्थामा विपद्पछिको पीडितको गाँसबासको विषयलाई पनि गम्भीरतापूर्वक लिनुपर्छ । र, ६६ महिनादेखि राज्यको बेवास्तामा परिरहेका पीडितहरूको समस्या समाधान गर्नेतर्फ अविलम्ब पाइला चाल्नुपर्छ ।"
शिक्षण संस्था खुल्नु सकारात्मक,"कोरोना महामारीका कारण गत चैतदेखि विश्वविद्यालय र विद्यालयतहका पठनपाठन भौतिक उपस्थितिमा हुन सकेन । सरकारी अनुदानमा सञ्चालित शिक्षण संस्थाहरूमा अनलाइन शिक्षण पद्धतिले अपेक्षित सफलता प्राप्त गर्न सकेन । निजी तथा सहकारीबाट चलेका शिक्षण संस्थाहरूले हरेक उपाय तथा स्रोतसाधनको प्रयोग गरी वैकल्पिक उपायहरूको अत्यधिक प्रयोग गरे । खासगरी प्राविधिक, चिकित्सा तथा इन्जिनियरिङसँग आबद्ध विद्यार्थीहरूले यस चुनौतीलाई अवसरमा बदल्न सफल भए । भौतिक कक्षा तथा वैकल्पिक पद्धतिका कक्षाहरूमा धेरै भिन्नता हुन्छ । दुवै पद्धतिलाई आगामी दिनमा सँगसँगै लान सकिए नेपालको शिक्षामा गुणात्मक परिवर्तन आउन सक्छ । पछिल्लो समय काठमाडौंबाहेकका जिल्लाहरूमा स्थानीय निकायको परामर्शमा स्वास्थ्य मापदण्डका विधिहरू अपनाई पठनपाठन हुन थालेको छ । यसलाई सकारात्मक रूपमा लिनुपर्छ । अहिले काठमाडौंमा पनि शिक्षण संस्थाहरू भैतिक रूपमा सञ्चालन गर्न स्थानीय तहपिच्छे फरकफरक अभ्यास भैरहेको छ ।काठमाडौंका स्थानीय तहले केही विद्यालयलाई सञ्चालन गर्ने अनुमति दिएका छन् भने केही आन्तरिक तयारीमा व्यस्त छन् । तर जनस्वास्थ्यविज्ञहरूले काठमाडौंमा जाडो बढेकाले अझै एकाध महिना संक्रमण दर उच्च रहने भन्दै पर्याप्त सतर्कता अपनाई अगाडि बढ्नुपर्ने सल्लाह दिएका छन् । संक्रमण फैलन सक्ने सम्भावनालाई पनि नजरअन्दाज गर्न मिल्दैन । अब हिजोको परिस्थितिमै रुमलिरहनु पनि त्यति सान्दर्भिक देखिँदैन । स्वास्थ्य मापदण्ड अपनाई क्रमिक रूपमा पठनपाठन सुचारु गर्ने तयारी सबै शिक्षण संस्थाले गर्नुपर्छ । यसका लागि सम्बन्धित मन्त्रालयले यो वर्षको शैक्षिक सत्र खेर जान नदिने गरी भैरहेको पाठयक्रममा केही कटौती गरी समयमै परीक्षा सञ्चालन गर्न निर्देशन दिनुपर्छ । प्राविधिक तथा व्यावसायिक तालिम परिषद् र विश्वविद्यालयहरूले आफ्ना मातहतका संस्थाहरूलाई स्वास्थ्य मापदण्डलाई ख्याल गरी संस्था चलाउनू भनिसकेका छन् । संस्थाहरूले पनि हिजोको जस्तो विद्यार्थीको भीड नगराई सानो संख्यामा भौतिक दूरी कायम गरी कक्षा सञ्चालन गर्नुपर्छ । पछिल्लो समय राष्ट्र्रिय परीक्षा बोर्ड र त्रिभुवन विश्वविद्यालय चिकित्साशास्त्र अध्ययन संस्थानलगायतका निकायहरूले सञ्चालन गरेको कक्षा १२ र स्नातकोत्तर तहका परीक्षामा विद्यार्थीको सहभागिता हेर्दा सकारात्मक नै देखिन्छ । संक्रमणको हटस्पट काठमाडौं भएकाले पनि उच्च सतर्कता अपनाउनुपर्ने बाध्यता यहाँका पालिकाहरूलाई छ । सरकारी र निजी विद्यालयहरूमा सामाजिक उत्तरदायित्व ठानी भाइरसप्रतिरोधी सामग्रीहरू सम्बन्धित निकायहरूले निःशुल्क उपलब्ध गराउनु जरुरी छ । जीवनप्रकाश शर्मा, टोखा, काठमाडौं"
खोपको तारतम्यमा ढिलाइ,"स्वास्थ्यमन्त्री भानुभक्त ढकालसँगको कुराकानी खोप ल्याउँदा स्वास्थ्य सामग्रीजस्तो हुँदैन र नेपालमा कहिले आउँछ कोरोनाको खोप ? सम्पादकीय पढ्दा दुई फरक धारणा थाहा पाइयो । स्वास्थ्य तथा जनसंख्यामन्त्रीले कुराकानीमा नेपालमा कोरोना महामारीविरुद्ध खोपको निःशुल्क र समयमै व्यवस्थापन गर्ने प्रतिबद्धता जनाएका छन् । स्वास्थ्यमन्त्रीले सहज तरिकाले खोप ल्याउने सिलसिलामा औषधि आयात र प्रयोग गर्दा आउन सक्ने कानुनी बाधा नआउने गरी अध्यादेश जारी गरेको, खोप निर्माण तथा उत्पादन गरिएका भारत, चीन, अमेरिकालगायतका राष्ट्रहरूसँग नेपालका ७२ प्रतिशत नागरिकलाई खोप माग गर्ने कार्ययोजना बनाएको र त्यसका लागि सचिवस्तरीय खोप समिति गठन गरेको, खोपसम्बन्धी सहयोगी निकाय कोभ्याक्स र गाभीमार्फत २० प्रतिशत खोप अनुदानमा ल्याउने तयारी भइरहेको र बाँकी ५२ प्रतिशत नागरिकलाई आवश्यक खोप सरकारले जोहो गरेरै भए पनि निःशुल्क वितरण गरिने बताएका छन् । उनको कुरालाई सकारात्मक मान्नैपर्छ । देशका विद्यमान स्वास्थ्य पूर्वाधारसँग मिल्ने तर गुणस्तर कायम रहने, २ डिग्रीदेखि ८ डिग्री सेल्सियस तापक्रममा भण्डारण गर्न मिल्ने, सहजै वितरण गर्न सकिने र सस्तो एवम् गुणस्तरीय खोप नै सरकारको प्राथमिकता रहेको जानकारी स्वास्थ्यमन्त्रीले दिएका छन् । तर, विश्व स्वास्थ्य संगठनले हाम्रो पूर्वाधारलाई कठिन पर्ने खोप प्रमाणित गरेमा भने सबै तयारी काम लाग्दैन ।अहिले विश्वभरका धनी र गरिब सबै मुलुकलाई खोपको आवश्यकता भएकाले सरकारले जीटूजी प्रक्रियाबाट किन्ने भनेर अन्य देशका सरकारलाई चिठी पठाउँदैमा र हात फैलाउँदैमा आवश्यक खोप अनुदानमा पाइँदैन । यदि पाइहाले पनि ढिलै पाइन्छ । अर्कोतिर यसअघि कोरोना महामारी रोकथाम तथा नियन्त्रण गर्न स्वास्थ्य सामग्री खरिदको सिलसिलामा भएको व्यापक अनियमितता अहिले खोप खरिदमा समेत नदोहारिएला भन्न सकिन्न । उता बेलायत, अमेरिकालगायतका देशमा कोरोनाविरुद्ध खोप लगाउन सुरु गरिसक्दा र स्वदेशी विज्ञहरूले छिटोछरितो योजना बनाई खोप आयात गर्ने सुझाव दिँदासमेत सरकारको ढिलासुस्ती अचम्मको छ । मुलुकमा केन्द्रदेखि जिल्लासम्मका भण्डारण क्षमता नियमित खोपका लागि मात्र पुग्छ, कोरोना खोपका लागि युद्धस्तरमा निर्माण गर्नुपर्नेछ । हालसम्म टहरा, चौतारामा रहेका खोप केन्द्रको सुधार, जनशक्तिको तालिम, कोल्डचेनको व्यवस्था, स्वास्थ्य शिक्षा तथा सञ्चारसम्बन्धी तयारीको खाँचो टड्कारो छ ।यी सबैतिरको तयारी पूरा गरी कोरोनाविरुद्धको खोप ल्याएर लक्षित समूहलाई निःशुल्क लगाउने वचन स्वास्थ्यमन्त्रीले दिए पनि त्यसतर्फ सरकारको त्यत्ति चासो देखिएको छैन । कोरोना खोपसम्बन्धी निकाय कोभ्याक्स, गाभी तथा अन्य मुलुकबाट सित्तैमा र समयमै खोप उपलब्ध हुने आशामा चिठीको झटारो फालेर जवाफ कुर्दै बसेको छ सरकार । सीसीएमसीलगायतका विभिन्न समिति, उपसमिति गठन गर्दै आफ्ना भरौटेलाई सुविधा, सांसदलाई अनावश्यक बजेट, भ्युटावर निर्माणजस्ता फाल्तु काममा ठूलो बजेट खर्चनुको साटो यस्तो संवेदनशील काममा खर्च गर्नुपर्ने हो । चीन र भारतबाट ४२ अर्ब रुपैयाँ जोगिने गरी खोप किन्ने प्रक्रियामा किन ढिलाइ भइरहेको छ ? समयमै दरिलो योजना नबनाउने अनि खोप खरिद प्रक्रिया ढिलो भएकाले हतारमा गर्दा महँगो पर्यो भनी स्वास्थ्य सामग्री खरिदमा जस्तो अनियमितता यसमा पनि नहोला भन्ने यकिन गर्ने कसरी ? गंगाराज अर्याल, पाणिनि८, अर्घाखाँची"
किसानको आँसु र मन्त्रीको वचन,"सर्लाहीका किसान माइतीघरमा आन्दोलनरत छन् । सञ्चारमाध्यमहरूले आँसु झर्दै गरेको उनीहरूको मलिनो अनुहार देखाइरहेका छन् । अघिल्लो सालको हिउँदमा पनि उनीहरू चिसो मन लिएर माइतीघर आइपुगे । त्यस बेला पैसा फिर्ता हुन्छ भनेर आश्वासन दिएर पठाइयो । तर अझै फिर्ता भएन । ती किसानले खेतमा उखु लगाए । त्यो उखु उद्योगीहरूले लगे, प्रशोधन गरे र बेची पनि सके । उधारोमा किनेर उखु मिल सञ्चालकले नगदमा बेचे । तर, किसानले पैसा पाएनन् । पैसा नपाएपछि छाक टार्न पनि धौधौ भइरहेको छ । त्यस्ता किसानलाई पनि ठग्ने व्यापारीको अनुहार कस्तो होला ? उनीहरूका अनुहार पनि सञ्चारमाध्यमले किसानकै झैं गरी देखाइदेओस् । पुराणमा व्याख्या गरिएको राक्षसजस्तै लाग्न थालेका छन्, उखु व्यापारीहरू । त्यस्ता व्यापारीको तीनपुस्ते काम, तिनका परिवारका बारे मिडियामा आए, सामाजिक बहिष्कारको सजाय पाउँथे कि ! आफ्नो उत्पादनको पैसा लिन किसानहरू काठमाडौं आएर रुनुपर्ने कस्तो विडम्बना यो ?माइतीघर नआए काठमाडौंको ध्यान खिच्न सकिन्न । सञ्चारमाध्यममा किसान माइतीघर आइपुगेको खबर प्रकाशित भएपछि बल्ल सरकारले किसानको बारे थाहा पाउँछ । पोहोर साल किसानको मागलाई टालटुल पारेर सरकारले पठायो । यसपालि त सरकारलाई पनि झर्को लागेर होला, उद्योगमन्त्री लेखराज भट्टले माइतीघरमा आन्दोलन गरिरहेका किसानहरूलाई बिचौलिया हुन् भने । मन्त्रीले यसो भने भन्ने किसानले थाहा पाए भने, ती पैसा नदिने व्यापारीहरूभन्दा पनि गएगुज्रेको रहेछ मन्त्री भन्दा हुन् । पैसा पाउने झिनो आशा पनि मर्दो हो । सार्वजनिक रूपमै मन्त्रीजस्तो जिम्मेवार व्यक्तिले यसरी बोल्नु हुन्छ ? जाथाभावी बोल्दा पनि मन्त्रीले माफी माग्नुपरेको छैन । न त उनी कारबाहीमै पर्छन् । कृषिलाई अधुनिक बनाउने ठूला नारा लगाएर अघिल्लो चुनावमा नेकपाले निकै भोट बटुल्यो । तर, किसानले आफ्नो फसलको पैसा माग्दासमेत यस्तो नमिठो वचन खानुपर्यो । कृषि क्षेत्रको दर्दनाक चित्र हेर्न माइतीघर पुग्नुपर्छ । किसानको यस्तो अवस्था हुँदा पनि सरकारले तत्काल ती व्यापारीलाई किन कारबाही गर्न सक्दैन ? तिनका बैंक खाता रोक्ने, तिनका सम्पत्ति रोक्का गर्ने, उस्तै परे घरखेत नै लिलाम गरेर पैसा असुल्न सरकारलाई कुन कानुनले रोकेको छ ? विराट रावत, कीर्तिपुर, काठमाडौं"
नेकपा र संसदीय मार्क्सवाद,"पार्टीको समाजवादयहाँनेर एउटा तर्क गर्न सकिन्छ । एउटा व्यक्तिको स्वार्थ वा सनक र उसको त्यस्तो रबैयालाई सर्वोपरि मान्ने समूहले संसद् तथा सरकारलाई बेकामे बनाएकैले अहिले नेकपामा रडाको मच्चिएको हो । असमाजवादी एवं अमार्क्सवादी काम गरेकैले पार्टीभित्र प्रश्न उठेका हुन्, यी सबै तरिका सच्याउन र पार्टीलाई विधिपूर्वक सञ्चालन गर्न नै केही नेताले हिम्मत गरेर प्रश्न उठाएका हुन् भनेर तर्क गर्न सकिन्छ । लोकतान्त्रिक चरित्र वरण गरेको पार्टी भएकै कारण यति हिम्मत जुटाउने र नेतृत्वलाई काबुमा राख्ने प्रयत्न भएको हो भन्ने दलिल पेस गर्न मिल्छ । तर, के विधि र पद्धतिको सवाल नै अहिलेको रस्साकस्सीको केन्द्रमा छ त ? वा, यहाँ पनि व्यक्तिनेता निजी स्वार्थ र गुटका संकीर्ण स्वार्थ विधिको आवरणमा अभिव्यक्त भएका हुन् ? होली वाइनजस्ता बदनाम काण्डमा विधि, सिद्धान्त र पद्धतिको सवाल उठाउनेहरूको स्वर साह्रै मलिन थियो ।अर्को तर्क गर्न सकिन्छ नेतृत्वमा भएका अधिकांश मान्छेले आफ्नो दस्तावेजमा अंकित सिद्धान्तलाई अनदेखा गरेकाले नै सारा समस्या भएको हो । साँचो अर्थमा मार्क्सवादी बन्न नसक्दा र उनीहरू दलाल पुँजीवादको दुश्चक्रमा फसेकाले संसदीय पद्धतिले पनि दलाल पुँजीवादकै संवर्द्धन गरेको हो भन्न सकिएला । मार्क्सवादका आधारभूत गुण नभुलेका र समाजवादी सपना नबिर्सेका असल मान्छेको नेतृत्व भए संसदीय पद्धतिबाटै समतामूलक र समुन्नत समाजको निर्माण सम्भव हुनेछ भन्ने तर्क अघि सर्ला ।यी तर्क उत्तरभन्दा ज्यादा आफैंमा प्रश्न हुन् । त्यस्ता असल व्यक्तिको निर्माण कसरी र कहिले होला ? संसदीय पद्धतिको अभ्यास यसरी नै चलिरहँदा भविष्यको कुन विन्दुदेखि धमिलो पानी सङ्लो बन्दै जाला ? वा प्रश्न गर्ने र सोच्ने आधारभूत तवरमै बदलाव चाहिएला ?"
"खरिद, भण्डारण, ढुवानी र वितरण","कोरोना भाइरसको महामारीयता विश्वमा यसको उपचार र खोपमा व्यापक अध्ययन र अनुसन्धान सुरु भएको छ । फलस्वरूप खोपमा केही सफलता हात लागेका छन् । अहिलेसम्म ५९ खोप विभिन्न चरणमा अध्ययनका क्रममा छन् ।पछिल्लोपटक चर्चामा रहेको फाइजर खोपलाई बेलायत, अमेरिका, कुवेत र मेक्सिकोले आपत्कालीन प्रयोग अनि बहाराइन, क्यानडा र साउदी अरेबियाले सबैमा प्रयोग गर्न मिल्ने गरी अनुमति दिएका छन् । यो खोप तीन हप्ताको फरकमा दुई डोज सुईमार्फत छालाभित्रको मासुमा दिनुपर्छ । यो खोपको भण्डारण माइनस ७० डिग्री सेल्सियसमा गर्नुपर्छ । त्यस्तै, अर्को चर्चामा रहेको मोडर्नाको खोपलाई चार हप्ताको फरकमा दुई डोज नै लगाउनुपर्छ । यसको भण्डारण माइनस २० डिग्री सेल्सियसमा छ महिनासम्म गर्न सकिन्छ । यी दुवै खोपले कति समयसम्म काम गर्छन् भन्ने अझै अध्ययनकै विषय भए पनि धेरै देशले अग्रिम खरिद गरिसकेका छन् ।छिमेकी मुलुक भारतले अक्सफोर्ड र अस्ट्राजिन्का भन्ने कम्पनीको ५० करोड डोज अग्रिम बुकिङ गरेको छ । नेपालमा पनि यी खोपको उपलब्धता, पहुँच र वितरणबारे बहस सुरु भएको छ । सरकारले समिति नै बनाएर काम थालेको छ । जनस्वास्थ्यमा मुख्य भूमिका खेल्ने खोपको प्रभावकारिताका लागि बहुआयामिक दृष्टिकोणबाट विश्लेषण गरिनुपर्छ ।सन् १७९६ मा बेलायतका एडवार्ड जेनरले बिफरविरुद्ध पत्ता लगाएको खोप नेपालमा सन् १८१६ देखि दिन सुरु भए पनि देशव्यापी रूपमा यसको प्रयोग धेरैपछि मात्र सुरु भयो । सन् १९६२ मा बिफरविरुद्धको खोपको अभियान काठमाडौंबाट सुरु गरेर सन् १९६७ मा देशैभरि विस्तार गरियो । फलस्वरूप नेपालमा बिफरको बिरामी सन् १९६२ यता भेटिएको छैन । विक्रम संवत् २०३४ (सन् १९७७) को नेपाली नयाँ वर्षको अवसर पारेर नेपालमा बिफर उन्मूलन भएको घोषणा गरिएको थियो ।त्यसको केही वर्षपछि नेपालमा विस्तारित खोप कार्यक्रमअन्तर्गत तीनवटा भ्याक्सिनबाट सुरु भएको कार्यक्रम अहिले ११ वटा एन्टिजिनमार्फत दादुरा, भ्यागुते रोग, लहरेखोकी, धनुष्टंकार, हेपाटाइटिस बी, हेमोफिलस इन्फ्लुएन्जा, रुबेला, जापानिज इन्सेफ्लाइटिस, पोलियो, क्षयरोग लगायतका रोगविरुद्ध निःशुल्क रूपमा सरकारले दिने गर्छ । त्यसयता नेपालले खोपको कभरेजमा राम्रो प्रगति गरेको छ । तर कोरोना भाइरसका सन्दर्भमा त्यही सफलता दोहोर्याउन सक्छौं कि सक्दैनौं, यो हाम्रा रणनीतिहरूले निर्धारण गर्छन् । खोपको खरिद, भण्डारण, ढुवानी र वितरण कसरी अगाडि बढ्छ भन्ने कुरा महत्त्वपूर्ण हुन्छन् ।नेपालजस्ता गरिब देशहरूले भ्याक्सिन आउनेबित्तिकै खरिद गर्ने चुनौती अवश्य छ । पहिलो कुरा, कोरोना भाइरसको महामारी विश्वभर नै फैलिएकाले माग र आपूर्तिमा केही समय सन्तुलन नहुने देखिन्छ । धेरै देशले उत्पादन क्षमताभन्दा धेरै मात्रा बुक गरिसकेका छन् । ठूलो जनसंख्यालाई लगाउनुपर्ने भएकाले यसमा सरकारले ठूलै लगानी गर्नुपर्ने देखिन्छ । नेपालमा अहिलेसम्म खोप खरिदमा खासै सन्तोषजनक प्रगति देखिँदैन । नेपालको नियमित खोप कार्यक्रममा समावेश खोपहरू प्रायः अनुदानमा आउने भएकाले पनि खोपको खरिदमा हाम्रो खासै अनुभव नहुनु अस्वाभाविक होइन । अहिले पनि नेपालका ६०७० प्रतिशत खोपहरू अनुदानमै आउने गर्छन् ।कम विकसित देशहरूमा खोपको आपूर्तिका लागि काम गर्ने संस्था गाभीले विश्व स्वास्थ्य संगठन लगायतसँग मिलेर स्थापना गरेको कोभ्याक्समार्फत केही मात्रामा भ्याक्सिन आउने सम्भावना भए पनि तुरुन्तै उनीहरूले नेपालमा खोप पठाइहाल्छन् जस्तो देखिन्न । पठाए पनि त्यो निकै कम मात्रामा आउनेछ । हामीले सीमित मात्रामा खोप ल्याउन सक्ने भएकाले कसले, कसरी र कहाँ खोप पाउने भन्ने स्पष्ट निर्देशिका बनाउन जरुरी छ ।भ्याक्सिन खरिदजत्तिकै ध्यान यसको भण्डारण र ढुवानीमा पनि पुर्याउनुपर्ने देखिन्छ । अहिलेसम्म सरकारले प्रदान गर्ने खोपहरू सामान्य बरफका प्याकेटहरू राखेर ढुवानी गर्न सकिने भए पनि अहिले बजारमा आएका कोरोनाका लागि लगाउने खोपहरू अति नै चिसो तापक्रममा भण्डारण र ढुवानी गर्नुपर्छ, जुन हामीसँग उपलब्ध कोल्ड चेनबाट सम्भव हुँदैन । यसका लागि आवश्यक पूर्वाधार तयार गर्नुपर्छ ।खोपको खरिद, भण्डारण र ढुवानीको व्यवस्थापनले मात्र सबैले खोप लगाउन पाउँछन् भन्ने पनि हुँदैन । बच्चाहरूमा लगाइने खोपको अवस्था नेपालमा सन्तोषजनक भए पनि वयस्क व्यक्तिहरूमा लगाइने खोपको अवस्था भने ठ्याक्कै त्यस्तो छैन । उदाहरणका लागि, जम्मा ६६५ गर्भवती महिलाले कम्तीमा दुईपटक टिटानसको सुई लगाउने गरेका छन् । निमोनिया, फ्लु खोपलगायत त सरकारको नियमित खोप सेवामा समावेश पनि छैनन् । त्यसैले नेपालमा खोप आउनेबित्तिकै सबैले लगाउँछन् भन्ने हुँदैन । अझ कोरोनाको सन्दर्भमा खास गरी बूढाबूढी र दीर्घरोगीहरूलाई प्राथमिकतामा राखेर खोप दिनु चुनौतीपूर्ण छ । एकभन्दा बढी पटक लगाउनुपर्ने भएकाले चुनौती अझ बढी थपिन्छ । समुदायस्तर (वा घर) मै पुगेर कोरोनाको खोप दिन सकिएन भने कभरेज निकै कम हुने सम्भावना छ । हर्ड इम्युनिटी कै लागि पनि कम्तीमा ६० देखि ७० प्रतिशत जनसंख्यालाई खोप लगाउनु जरुरी हुन्छ, जुन सजिलो छैन । यसका लागि गाउँगाउँसम्म व्यापक तयारी गरिनुपर्छ ।नेपालमा समुदायस्तरसम्म फैलिएका प्राथमिक चौकी, स्वास्थ्य चौकी, खोप क्लिनिक र महिला स्वास्थ्य स्वयंसेविकाहरूलाई आजैदेखि राम्रोसँग परिचालन गर्न योजनाहरू बनाइनुपर्छ । प्रदेश सरकारहरूको क्षमता अभिवृद्धि, आवश्यक पूर्वाधार र जनशक्तिको उचित व्यवस्थापन गर्नु जरुरी छ ।नेपालमा कोरोनाविरुद्धको खोप ढिलोचाँडो अवश्य आउँछ । तर अरूकै मुख ताकेर जहिले अनुदानमा दिन्छन् तहिले लगाउने कि आफ्नै पहलमा तुरुन्तै लगाउन सुरु गर्ने ? बिफरको खोप लगाउन वर्षौंवर्ष कुर्नुपरे पनि नेपालमा अनुदानकै खोप आउन केही वर्षभन्दा बढी कुर्नु नपर्ने देखिन्छ । जति नै प्रयास गरे पनि तुरुन्तै सबैले कोरोनाको भ्याक्सिन पाउने वा यसले सबैलाई बचाउने भन्ने हुन्न । त्यसैले जनस्वास्थ्यका मापदण्डहरू पालना गरिरहनुपर्छ । परीक्षण, कन्ट्याक्ट ट्रेसिङ र आइसोलेसनलाई पनि सँगसँगै लानुपर्छ । हामीले नचाहे पनि कोरोना भाइरस हाम्रा बीचमा केही समय रहिरहने निश्चितै छ ।"
न लैंगिक समानता न समावेशीकरण,"गत आर्थिक वर्ष लुम्बिनी प्रदेशमा लैंगिक हिंसाविरुद्धका ६२३ उजुरी प्रहरी हुँदै अदालतमा दर्ता भए । घरेलु हिंसाका १,८४४ उजुरी प्रहरीमै थामथुम पारिए । चालु आर्थिक वर्षको पहिलो चौमासिकमा मात्रै लैंगिक हिंसाका २८५ उजुरी प्रहरीमार्फत अदालत पुगेका छन् । घरेलु हिंसाका ८२३ उजुरी प्रहरीमै छन् । लैंगिक हिंसाविरुद्धका घटना सार्वजनिक हुने र प्रहरीमा पुग्ने क्रम बढेको छ । तर, प्रदेश सरकारले अहिलेसम्म लैंगिक हिंसाविरुद्ध अभियान चलाउने र त्यसलाई रोक्ने कुनै काम गरेको छैन । स्थानीय तहको समेत त्यसमा ध्यान छैन । यसले गर्दा लैंगिक हिंसामा कमी ल्याउन र पीडितलाई पुनःस्थापित गर्न समस्या परेको छ । लैंगिक हिंसा केवल महिलाको समस्या रहेको र समावेशीकरण कुनै जातिसमुदायको मात्रै फाइदा हुने विषय भएको बुझाइले गर्दा पनि यसतर्फ कसैको ध्यान नगएको हो ।सबैभन्दा महत्त्वपूर्ण नीति हो । सातै प्रदेशले अहिलेसम्म न लैंगिक नीति बनाएका छन्, न त सामाजिक समावेशीकरणसम्बन्धी नीति । यसले गर्दा लैंगिक समानता र सामाजिक समावेशीकरणका आधारमा कस्ता कानुन बनाउने र कस्ता कार्यक्रम ल्याउने भन्नेबारे दिशानिर्देश हुन सकेको छैन । नागरिकका समस्या समाधानका लागि भन्दा प्रशासन चलाउन आफूअनुकूलका नीति, कानुन र कार्यक्रम बनाएर प्रदेश सरकारहरूले तीन वर्ष बिताएका छन् । अधिकांशमा विषयगत मन्त्रालयले संघीय सरकारका ऐन हेरेर मस्यौदा बनाएका छन् । त्यसमा मन्त्रिपरिषद्ले हतारहतार निर्णय गरेर प्रदेशसभामा पठाएका छन् । प्रदेशसभाहरूले फास्ट ट्र्याकमा भन्दै धेरै कानुनलाई छलफलबिनै पास गर्ने गरेका छन् । त्यस्ता विधेयकहरूबारे प्रदेशसभाका विषयगत समितिमा एकदमै कम छलफल भएको छ । बाहिरी सरोकारवालासँग त अझ न्यून । त्यसैले ऐनको व्यावहारिक कार्यान्वयन पनि फितलो छ ।लुम्बिनी प्रदेशकै कुरा गरौं । ५८ विधेयकले अहिलेसम्म ऐनको रूप पाइसकेका छन् । तीमध्ये ३२ ऐन प्रशासनिक अर्थात् प्रदेश सरकार र त्यसमातहतका निकाय सञ्चालनका लागि बनाइएका हुन् । बाँकीमा पनि लैंगिक एवं सामाजिक हिंसालाई सम्बोधन गर्ने, सशक्तीकरण र पीडितको पुनःस्थापना गर्ने खालका विषय छैनन् । अधिकारका सवालमा पनि ऐन बनेका छैनन् । बालबालिकाको हकअधिकार संरक्षण सम्बन्धमा व्यवस्था गर्न एउटा ऐन बनेको त छ तर त्यसको पालना भएको छैन । लैंगिक हिंसा रोक्ने र पीडितलाई राहत दिने खालका ऐन बनाउनेबारे प्रदेशसभामा कुरा उठिरहन्छ, सरोकारवालाले पनि सुझाव दिइरहन्छन्, तर सरकारको प्राथमिकतामा पर्न सकेको छैन ।संविधानको अनुसूची ७ को बुँदा ५ मा पारिवारिक मामिलासम्बन्धी कानुन र बुँदा ११ मा सामाजिक सुरक्षासम्बन्धी कानुन संघ र प्रदेशको साझा अधिकारभित्र पर्ने प्रावधान छ । त्यस्तो कानुन अझै बनेको छैन । लैंगिक हिंसामा परेकाको पुनःस्थापनाका लागि भन्दै सेवा केन्द्र तथा पुनःस्थापना केन्द्रको स्थापना तथा सञ्चालन र सेवा तथा पुनःस्थापना कोष सम्बन्धमा व्यवस्था गर्न बनेको विधेयक प्रदेशसभामा गएको छ । त्यसले घरेलु हिंसा र मानव बेचबिखनमा परेकालाई समेटेको छ । तर, सात महिनाअघि प्रदेशसभामा दर्ता भएको त्यो विधेयक अझै पारित भएको छैन, सामाजिक समितिमा छलफलकै क्रममा छ ।सबै ऐनलाई लैंगिकमैत्री र सामाजिक समावेशीकरणयुक्त बनाउनुपर्ने संविधानको मर्म हो । त्यसमा पनि कमजोरी भएका छन् । जस्तो कि, भवन निर्माण कार्यलाई व्यवस्थित एवं नियमित गर्न अनि औद्योगिक व्यवसाय र वातावरण संरक्षण सम्बन्धमा व्यवस्था गर्न बनेका ऐनहरूमा लैंगिक र सामाजिक समावेशी मैत्री संहिता नै छैन । सरकारले हतारमा मस्यौदा ल्याउने र प्रदेशसभाले समितिमा छलफल नगरी पारित गर्ने गर्दा यस्तो भएको हो । समितिमा छलफल हुँदा पनि लैंगिक र सामाजिक समावेशीकरणलाई प्राथमिकता दिइँदैन ।हरेक ऐनले कार्यान्वयनका लागि संरक्षण समिति वा व्यवस्थापन समिति बनाउने प्रावधान गरेको हुन्छ । उक्त समिति पनि लैंगिक र सामाजिक समावेशीकरणमैत्री छैन । धेरै पदमा मन्त्रालयका सचिव नै पदेन सदस्य राखिएका छन्, जो पुरुष हुन् । समितिमा कम्तीमा एक महिला छुटाउन त खोजिँदैन तर सामाजिक समावेशीकरणका लागि अन्य जाति, वर्ग, समुदायसम्बन्धी मापदण्ड कार्यान्वयन नै हुँदैन । प्रशासनिकबाहेकका व्यक्ति पनि विज्ञ हुन सक्छन् वा कानुन कार्यान्वयनमा योगदान गर्न सक्छन् भन्ने यथार्थलाई बेवास्ता गरिन्छ ।संविधानले संघीय सरकारलाई अधिकारमुखी संवैधानिक आयोग बनाउने जिम्मा दिएको छ । अर्थात्, राष्ट्रिय मानव अधिकार आयोगबाहेक संविधानमा अधिकारमुखी अन्य सात आयोगको व्यवस्था छ, जुन हुन् राष्ट्रिय महिला आयोग, राष्ट्रिय दलित आयोग, राष्ट्रिय समावेशी आयोग, आदिवासी जनजाति आयोग, मधेसी आयोग, थारू आयोग र मुस्लिम आयोग । त्यस्ता कानुनी आयोग प्रदेश सरकारले पनि बनाउन सक्छन्, तर कसैले बनाएको छैन ।संविधानले दिएका हक कार्यान्वयन गर्न प्रदेशहरूले संघीय कानुन नबाझिने गरी नीति, कार्यविधि एवं निर्देशिका बनाउन सक्छन्, आर्थिक र सामाजिक विकासका कार्यक्रम पनि सामाजिक समावेशीकरणयुक्त बनाउन सक्छन् । यो पाटोलाई पनि प्रदेश सरकारहरूले बिर्सिएका छन् ।जन्म, धर्म, वर्ण, जात, जाति, लिंग, आर्थिक अवस्था, भाषा, क्षेत्र, वैचारिक आस्था वा यस्तै कुनै आधारमा भोग्दै आएको असमान शक्ति सम्बन्धलाई सम्बोधन गर्ने अवधारणा लैंगिक समानता तथा सामाजिक समावेशीकरण हो । तर, कुनै पनि प्रदेशमा यी विषय सम्बोधन गर्ने छुट्टै संरचना छैन । सात मन्त्रालय रहेको प्रदेशमा सामाजिक विकास मन्त्रालयलाई शिक्षा, स्वास्थ्य, खेलकुदसँगै लैंगिक समानता र सामाजिक समावेशीकरणका विषय हेर्ने जिम्मा दिइएको छ । त्यसले लैंगिक समानता र सामाजिक समावेशीकरणका विषयलाई प्राथमिकतामा राखेको पाइँदैन । प्रदेश संरचना बनाउँदा यिनको आवश्यकता, मूल्यांकन र भूमिका बिर्सिइएको छ । संघीयता कार्यान्वयनसँगै जिल्ला तहमा रहेका महिला, बालबालिका एवं ज्येष्ठ नागरिक कार्यालयसमेत हटेका छन् । यसले सामाजिक विकास, अधिकार र हिंसाविरुद्धका अभियानलाई कमजोर बनाएको छ । हिंसा प्रभावितको संरक्षण र वकालतका काम रोकिएका छन् । यस्तोमा प्रदेशले लैंगिक समानता र सामाजिक समावेशीकरणसम्बन्धी नीति र ऐन बनाउन आवश्यक छ । संघीय सरकारले बनाएका ऐनमा टेकेर कार्यविधि र निर्देशिकामार्फत भए पनि लैंगिक, सामाजिक र सांस्कृतिक दृष्टिले पिछडिएका समुदायलाई उकास्ने काम थाल्न जरुरी छ ।"
जोन्सनलाई नेपाल निम्त्याउन पहल,लन्डन (कास) बेलायती प्रधानमन्त्री बोरिस जोन्सनले आगामी महिना भारत भ्रमण गर्ने निश्चित भएसँगै उनलाई नेपाल निम्त्याउन बेलायतस्थित नेपाली समुदायले पहल गरेको छ । बेलायतनेपाल द्विपक्षीय सम्बन्धको २०४ वर्ष पुग्दा पनि बेलायती प्रधानमन्त्री कसैले हालसम्म नेपाल भ्रमण गरेका छैनन् । बेलायत आउने हरेक नेपाली राजदूतले बेलायती प्रधानमन्त्रीको नेपाल भ्रमण गराउनु प्रमुख एजेन्डा बताए पनि मूर्तरूप लिएको छैन ।
मल किन्न बंगलादेशसँग बल्ल सम्झौता,"(काठमाडौं)  बंगलादेशबाट मल ल्याउने भनिएको साढे तीन महिनापछि बल्ल सम्झौता भएको छ । कृषि तथा पशुपन्छी विकास मन्त्रालयले बंगलादेशबाट जीटूजीमार्फत ५० हजार टन मल ल्याउन सम्झौता गरेको हो । मन्त्रालयका तर्फबाट कृषि सामग्री कम्पनी लिमिटेडका प्रबन्ध सञ्चालक नेत्रबहादुर भण्डारी र बंगलादेश केमिकल इन्ड्रस्ट्रिज कर्पोरेसनका अध्यक्ष महम्मद एमिन उल अहसनले बंगलादेशको ढाकामा बिहीबार सम्झौतापत्रमा हस्ताक्षर गरे । युरिया मलको अन्तर्राष्ट्रिय फर्मुला मूल्यअनुसार प्रतिटन २५९१९५ अमेरिकी डलरमा खरिद सम्झौता भएको मन्त्रालयका प्रवक्ता हरिबहादुर केसीले जानकारी दिए । यो मल अन्तर्राष्ट्रिय बोलपत्र मूल्यभन्दा प्रतिटन १८५२ अमेरिकी डलरले सस्तो रहेको उनको भनाइ छ । नेपाल सरकारले अनुदानमा प्रदान गर्ने युरिया मलको पछिल्लो अन्तर्राष्ट्रिय बोलपत्रको मूल्यभन्दा प्रतिटन १८५२ अमेरिकी डलरले न्यून हो, प्रवक्ता केसीले भने । धानबालीकै मुखमा मल अभाव भएपछि कृषि मन्त्रालयले बंगदेशबाट पैंचोमा ल्याउने जनाएको थियो । यस विषयमा दुई देशका प्रधामन्त्रीबीच भदौ दोस्रो साता मौखिक सहमति भएको थियो । दुई महिना ढिलो गरी बंगलादेश पैंचोमा दिने मौखिक सहमतिबाट पछि हटेपछि जीटूजीमार्फत खरिद गर्न लागिएको हो । कात्तिक २४ मा बसेको मन्त्रिपरिषद् बैठकले जीटूजीमार्फत मल ल्याउने निर्णय गरेको थियो । सोहीअनुसार मन्त्रालयलाई निर्देशन दिइयो । तर मन्त्रिपरिषद्को निर्णयमा पुनः अन्योल देखियो । त्यसपछि जीटूजीबाट पनि सम्भावना टर्दै गएको थियो । मसिर १८ मा बसेको मन्त्रिपरिषद् बैठकले पुनः जीटूजीमार्फत मल खरिद गर्ने निर्णय गरेपछि प्रक्रिया फेरि अघि बढेको हो । कृषि सामग्री कम्पनी लिमिटेडले एलसी खोलेको १० दिनपछि मल लोडिङ सुरु हुने सम्झौतामा उल्लेख छ । ५० हजार टन मल दुई महिनाभित्र बंगलादेशले उपलब्ध गराइसक्ने जनाइएको छ । मन्त्रालयका अनुसार बंगलादेशको चट्टोग्रामबाट मल मंगला जलमार्गमार्फत जेस्वर वा खुल्ना, रोहनपुरसिंहबाद हुँदै रेलमार्गमार्फत कृषि सामग्री कम्पनीको विराटनगर, वीरगन्ज र भैरहवाका गोदामसम्म आपूर्ति हुनेछ । केही मात्रामा मल चट्टोग्रामबाट भारतको कोलकाता वा हल्दिया हुँदै पनि नेपाल ल्याइने प्रवक्ता केसीले बताए । बंगलादेशको मल आयात गर्नकै लागि कृषि सामग्री कम्पनीले टेन्डर प्रक्रिया टुंग्याइसकेको छ । कम्पनीले मल ढुवानी गर्न संयुक्त अरब इमिरेट्स (यूएई) को कम्पनी जेन्ट्रेड एफजेडएफलालाई यसको जिम्मा दिएको छ । कृषि सामग्रीले गत असोज ३ मा ग्लोबल टेन्डर आह्वान गरेको गरेको थियो । पाँच वटा कम्पनीको टेन्डर आवेदन परेकामा जेन्ट्रेडले सबैभन्दा कम मूल्यमा ढुवानी गर्ने प्रस्ताव गरेको थियो । अब मल अभाव हुन नदिने कृषि सचिव योगेन्द्र कार्कीले दाबी गरे । अहिले पनि अभाव छैन । मकै, गहुँलगायतका बालीलाई मल पर्याप्त नै छ, उनले भने, बंगलदेशको मल दुई महिनाभित्र आउँछ, त्यसपछि झन् सहज हुन्छ । मन्त्रालयले मल अभावको समस्या हटाउन अल्प र दीर्घकालीन रूपमा काम गरिरहेको उनले जानकारी दिए । अल्पकालीनका लागि बंगलादेशबाट ल्याउन लागिएको हो । अन्य दुई लटमा पनि टेन्डर गरिरहेका छौं । ५० प्रतिशत जीटूजी र ५० प्रतिशत टेन्डर गर्छौं, उनले भने, अब मलको समस्या सदाका लागि अन्त्य हुन्छ । सम्भवतः पाँचसात वर्षमा नेपालमै कारखाना खुल्छ ।"
यातायातको जोरबिजोर हट्यो,"काठमाडौं (कास) उपत्यकामा शुक्रबारबाट जोरबिजोर प्रणाली हटेको छ । गत असोज १ देखि जोरबिजोर प्रणाली लागू भएको थियो । यात्रुको चाप बढेको भन्दै व्यवसायीले लामो समयदेखि जोरबिजोर प्रणाली हटाउनुपर्ने माग राख्दै आएका थिए । सरकारले निर्णय नगरे शुक्रबारबाट सबै सवारी चलाउने भन्दै व्यवसायीले मंगलबार सार्वजनिक अपिल जारी गरेका थिए । नेपाल यातायात व्यवसायी राष्ट्रिय महासंघसहित नेपाल यातायात मजदुर संघ, अखिल नेपाल यातायात मजदुर संघ र नेपाल यातायात स्वतन्त्र मजदुर संगठनले उपत्यकासँग जोडिएका ग्रामीण भेगमा चल्ने सवारी संख्या थोरै हुँदा यात्रुको चाप बढी भएको भन्दै सबै सवारी चलाउने निर्णय गरेका थिए । जिल्ला प्रशासन कार्यालय काठमाडौंमा भएको सर्वपक्षीय छलफलबाट बिहीबार जोरबिजोर प्रणाली हटाउने निर्णय भएको सहायक प्रमुख जिल्ला अधिकारी जीवनप्रसाद दुलालले जारी गरेको सूचनामा उल्लेख छ । विभिन्न व्यावसायिक प्रतिष्ठान, उद्योग कारखानाहरूले जोरबिजोर प्रणालीमा सवारी सञ्चालन गर्दा आर्थिक गतिविधिमा असर पुगेको भन्ने गुनासो प्राप्त हुँदा जोरबिजोर प्रणाली हटाउन सबै क्षेत्र सहमत भएको सूचनामा उल्लेख छ ।सार्वजनिक यातायात सञ्चालन गर्दा सार्वजनिक सवारी साधनको संख्या कम भई यात्रुको चाप दैनिक बढ्दै गएकाले यात्रुकै सुविधाका लागि बढी संख्यामा सवारी चलाउँदा कोरोना संक्रमणको जोखिमसमेत कम हुने सूचनामा भनिएको छ । सार्वजनिक यातायात सञ्चालन निर्देशिका, २०७७ पालना गर्ने गरी जोरबिजोर प्रणाली हटाइएको पनि बताइएको छ । स्वास्थ्य सावधानी अपनाएर मात्र सवारी चलाउन पाइनेछ । मापदण्ड पालना नगरी सवारी साधन सञ्चालन गरे अनुगमन गरी संक्रामक रोग ऐन, २०२० बमोजिम कारबाही गरिने पनि सूचनामा उल्लेख छ ।"
डिजिटल अर्थतन्त्र प्रवर्द्धन गर्न नेपालअमेरिका सहमत,"काठमाडौं (कास) नेपालसंयुक्त राज्य अमेरिका व्यापार र लगानी फ्रेमवर्क सम्झौता (टिफा) अन्तर्गतको व्यापार र लगानीसम्बन्धी काउन्सिलको पाँचौं बैठकले आर्थिक वृद्धिलाई बढावा दिन डिजिटल व्यापारको भूमिकालाई महत्त्व दिनुपर्नेमा जोड दिएको छ । नेपाल र अमेरिका दुवै देश डिजिटिल अर्थतन्त्र प्रवर्द्धनमा सहकार्य गर्न सहमत भएका छन् । बैठकमा भएका प्रतिबद्धता कार्यान्वयनका लागि आगामी दिनमा द्विपक्षीय बैठक बस्ने र टिफा काउन्सिलको छैटौं बैठक नेपालमा आयोजना गर्नेमा पनि दुवै सरकारबीच सहमति भएको छ । मंगलबार भर्चुअल माध्यमबाट भएको बैठकको सहअध्यक्षता नेपालका तर्फबाट उद्योग, वाणिज्य तथा आपूर्ति मन्त्रालयका सचिव वैकुण्ठ अर्याल र दक्षिण तथा मध्य एसियाका लागि संयुक्त राज्य अमेरिकाका सहायक प्रतिनिधि क्रिस्टोफर विल्सनले गरेका थिए । दुवै सरकारका प्रतिनिधिमण्डलमा व्यापार, वित्त, श्रम र अन्य निकायका अधिकारी सम्मिलित थिए । बैठकमा भन्सार र व्यापार सुविधा, बौद्धिक सम्पत्ति, डिजिटल ट्रेड र ईकमर्स, श्रम, वित्तीय सेवा, लगानी प्रवर्द्धन, कृषि उत्पादनको व्यापार अमेरिकाले नेपाललाई उपलब्ध गराएको व्यापार सहुलियतलगायतका द्विपक्षीय व्यापार तथा लगानीसम्बन्धी विविध विषयमा छलफल भएको बिहीबार जारी संयुक्त वक्तव्यमा उल्लेख छ ।दुवै देश एकअर्काका वस्तुको बजार पहुँचका आपसी चासोका विषयमा भइरहेका सहकार्यलाई निरन्तरता दिन सहमत भएका छन् । अमेरिकाको ट्रेड फेसिलिएसन एन्ड ट्रेड इन्फोर्समेन्ट एक्ट अफ २०१५ बमोजिम सन् २०२५ डिसेम्बर ३१ सम्म नेपालले ७७ वटा वस्तुमा पाएको अमेरिका व्यापार सहुलियत लाभलाई पूर्ण रूपमा उपयोग गर्न नेपाली उत्पादकहरूको क्षमता वृद्धिका लागि प्राविधिक सहयोग उपलब्ध गराउन अमेरिका सहमत भएको वक्तव्यमा उल्लेख छ ।"
नेप्सेमा २३ अंकको गिरावट,"काठमाडौं (कास) बिहीबार सेयर कारोबार मापक नेप्से परिसूचक करिब २३ अंकले घटेको छ । यो गिरावटसँगै समग्र नेप्से परिसूचक २ हजार ३२ विन्दुमा ओर्लेको छ । अघिल्लो दिनको तुलनामा बिहीबारको परिसूचक ११० प्रतिशत कम हो । कारोबारमा आएकामध्ये लघुवित्तबाहेक सबै समूहको परिसूचक घटेपछि समग्र नेप्से २२७० अंक घटेको हो ।राष्ट्र बैंकले बुधबार सेयर धितो कर्जामा कडाइ गरेको छ । बैंक तथा वित्तीय संस्थाले सेयर धितोमा प्रवाह गर्ने कर्जामा केही कडाइ गरिएको छ, जसमा सिधै कर्जा प्रवाहको सीमा घटाइएको छैन । तर धितोमा रहने सूचीकृत कम्पनीको अवस्था हरेर मात्र कर्जा प्रवाह गर्न बैंक तथा वित्तीय संस्थालाई निर्देशन दिएको छ । सोही निर्देशनअनुसार अब बैंक तथा वित्तीय संस्थाले निम्न अवस्थामा सेयर धितोमा कर्जा प्रवाह गर्न अब बैंक तथा वित्तीय संस्थाले तीन वर्ष लगातार नोक्सानीमा रहेका, व्यावसायिक रूपमा सञ्चालनमा आएको एक वर्ष व्यतित नभएका, विगत तीन वर्षदेखि साधारणसभा नगरेका र कम्तीमा २ सय ५० दिनको कारोबार मूल्य नभएका संस्था धितोमा कर्जा दिन पाउने छैनन् । यसअघि समस्याग्रस्त घोषणा भएका वा निर्देशनबमोजिम पुँजी कोष अनुपात कायम नगरेका बैंक तथा वित्तीय संस्था, नेटवर्थ ऋणात्मक भएका संस्था, नेप्सेको सूचीकरणबाट हटाइएका, आर्थिक वर्ष समाप्त भएको एक वर्ष अवधि पूरा हुँदासमेत अन्तिम लेखा परीक्षण नगर्ने संस्थाको सेयर धितोमा मात्र कर्जा प्रवाह गर्न नपाउने व्यवस्था थियो । हाल सेयर धितो कर्जामा बैंकले सेयरको मूल्यको ७० प्रतिशतसम्म कर्जा दिन पाउँछन् । उल्लिखित व्यवस्थाको सामान्य असर सेयर बजारमा पनि परेको रूपमा विश्लेषण गरिएको छ ।बिहीबार करिब साढे ६१ हजार कारोबारबाट १ सय ९५ कम्पनीका १ करोड ४१ लाख १४ हजार कित्ता सेयर किनबेच भए । ती किनबेचमा ६ अर्ब ७६ करोड ९८ लाख रुपैयाँ बराबरको सेयर कारोबार भएको छ । योसँगै कुल बजार पुँजीकरण पनि घटेर २७ खर्ब ३२ अर्ब रुपैयाँमा सीमित भएको छ ।"
अपर राहुघाट निर्माण सुरु,म्याग्दी (कास) म्याग्दीमा अर्को एक जलविद्युत् आयोजना निर्माण सुरु भएको छ । रघुगंगा गाउँपालिका७ चिमखोला र ८ मंगलेमा टुन्डीपावर कम्पनीले ३५५ मेगावाट क्षमताको आयोजना निर्माण थालेको हो । मंगलेस्थित बन्दीघाँटीमा निर्माण हुने बाँधको गाउँपालिका अध्यक्ष भवबहादुर भण्डारीले सोमबार शिलान्यास गरे । निर्माता टुन्डीपावर कम्पनीका इन्जिनियर प्रकाश तिमिल्सिनाका अनुसार चिमखोलाको मालाङमा पावरहाउस रहनेछ । बाँधबाट पाँच किलोमिटर लामो टनेलबाट ल्याइएको पानी १ सय ५० मिटरहेडबाट पावरहाउसम्म पुग्नेछ । आयोजनाको बाँध तथा पावरहाउसको काम शेर्पा कन्स्ट्रक्सन र टनेलको काम भने साउथ एसियन इन्फ्रास्ट्रक्चरले गर्ने भएका छन् । साढे ५ अर्ब रुपैयाँ लागत अनुमान गरिएको अपर राहुघाट जलविद्युत् आयोजना ४० महिनाभित्र निर्माण सम्पन्न गर्ने लक्ष्य छ ।
ब्रोकरले एउटै कम्पनीबाट टीएमएस किन्न नपाउने,"(काठमाडौं)  अनलाइन सेयर कारोबारमा लगानीकर्ताको खरिदबिक्री आदेश नेप्सेको मुख्य कारोबार प्रणालीमा जोड्ने ट्रेड म्यानेजमेन्ट सिस्टम (टीएमएस) सबै ब्रोकरले एउटै कम्पनीबाट किन्न नपाउने व्यवस्था हुन लागेको छ । टीएमएस व्यवस्थापन ब्रोकरलाई दिने तयारी गरेको नेप्सेले सिस्टम खरिदमा भने यस्तो व्यवस्था गर्न लागेको हो । ब्रोकरले सञ्चालन गर्ने टीएमएस प्रणालीमा उच्च गुणस्तर कायम होस् र सिस्टम आपूर्तिमा एउटै कम्पनीको एकाधिकार नहोस् भनेर यस्तो व्यवस्था गर्न लागिएको नेप्सेले जनाएको छ । अन्तर्राष्ट्रिय अभ्यासअनुसार टीएमएस व्यवस्थापन व्यक्तिगत ब्रोकरलाई दिन लागिएको र त्यसको तयारी अन्तिम चरण रहेको नेप्सेका प्रमुख कार्यकारी अधिकृत चन्द्रसिंह साउदले बताए । ब्रोकरको सेवा प्रवाहलाई प्रतिस्पर्धी र गुणस्तरीय बनाउन लागिएको हो, उनले भने, तोकिएको मापदण्डअनुसार ब्रोकरले सफ्टवेयर खरिद गरी टीएमएस सञ्चालन गर्न दिइनेछ । बजारमा चर्चा भए जस्तो टीएमएस व्यवस्थापनका लागि नेप्सेले कुनै एक कम्पनीलाई जिम्मा नदिने उनले प्रस्ट्याए । ब्रोकरले छुट्टाछुट्टै एपीआई अनुसार टीएमएस व्यवस्थापन गर्नुपर्नेछ, उनले भने, सिस्टम आपूर्तिमा एउटै कम्पनीको एकाधिकार नहोस् भन्नेमा सचेत छौं । ब्रोकरले खरिद गर्ने टीएमएस सिस्टम अन्तर्राष्ट्रिय रूपमा परीक्षण भएको हुनुपर्ने उनले बताए ।नेप्सेले तयार पारेको सूचनाप्रविधिसम्बन्धी नीति (आईटी पोलिसी)मा यस्तो व्यवस्था छ । लकडाउनपछि मात्र नेप्सेको टीएसएसमा पटकपटक समस्या देखिएको थियो । सोही कारण नेप्सेले टीएमएस सञ्चालन र व्यवस्थापनको जिम्मा ब्रोकरलाई नै दिने गरी नीतिगत व्यवस्था गरेको हो । नीति तयार भए पनि लागू भइसकेको छैन । स्थापनाको करिब साढे दुई दशकपछि नेप्सेले पहिलो पटक सूचनाप्रविधि नीति बनाएको हो । टीएमएस व्यवस्थापन ब्रोकरलाई दिन नेप्सेले कार्यविधि (एप्लिकेसन प्रोगामिङ इन्टरफेसएपीआई) तयार पारेको छ । जसमा हरेक ब्रोकरले छुट्टाछुट्टै एपीआई पाउनेछन् । सोही व्यवस्थाअनुसार ब्रोकरले टीएमएस व्यवस्थापन गर्नुपर्नेछ ।नेप्सेले तयार पारेको एपीआईमा एउटा कम्पनीले कुल ब्रोकरको बढीमा २५ प्रतिशतलाई मात्र टीएमएस आपूर्ति गर्नुपर्ने, सिस्टम आपूर्ति गर्ने कम्पनीले अन्य राष्ट्रमा कम्तीमा दुई वटा धितोपत्र ब्रोकरलाई सेवा दिइसकेको हुनुपर्नेलगायत व्यवस्था छ । उता ब्रोकरहरूले भने टीएमएस सञ्चालनकै कम्पनी स्थापना गरिसकेका छन् । २५ करोड अधिकृत पुँजी रहेको उक्त कम्पनीको चुक्ता पुँजी १० करोड रहेको बताइएको छ । क्यापटेक नेपाल प्रालि नाम रहेको सो कम्पनीमा ४८ वटा ब्रोकर र सफ्टवेयर निर्माण गर्ने एक स्थानीय कम्पनीले संयुक्त रूपमा स्थापना गरेका हुन् । कम्पनीमा ब्रोकरहरूको ५५ प्रतिशत, सिटिटेकको २० प्रतिशत, क्लियरिङ बैंकलाई २० प्रतिशत र ५ प्रतिशत सेयर व्यावसायिक विज्ञहरूका लागि छुट्याइएको छ ।हाललाई टीएमएस व्यवस्थापन गर्ने भनिए पनि डाटा सेन्टरलगायत पुँजी बजारमा आवश्यक सबै प्रविधिजन्य काम गर्ने हो, स्टक ब्रोकर्स एसोसिएसनका पूर्वअध्यक्ष भरत रानाभाटले भने । मौखिक रूपमा नेप्से र धितोपत्र बोर्डको सहमतिमा कम्पनी स्थापना गरिएकाले टीएमएस व्यवस्थापनलगायत काम गर्न समस्या नहुने उनको भनाइ छ । लगानीकर्ताका महत्त्वपूर्ण सूचना सुरक्षणका लागि आफूहरू संवेदनशील रहेको उनको भनाइ छ । दैनिकजसो कारोबार बढिरहेकाले अहिलेको सिस्टममा जोखिम व्यवस्थापन असहज भएको स्टक ब्रोकर्स एसोसिएसनका अध्यक्ष सन्तोष मैनालीले बताए । टीएमएस व्यवस्थापन ब्रोकरलाई दिने व्यवस्था अझै लागू भएको छैन, उनले भने, सो व्यवस्था कार्यान्वयनमा आएपछि सोहीअनुसार काम गर्न सजिलो हुने थियो । टीएमएस ब्रोकरको कारोबार प्रणाली हो । यो प्रणालीले सेयर खरिदबिक्रीका लागि लगानीकर्ताबाट आएका आदेश नेप्सेको मुख्य कारोबार प्रणालीसम्म पुर्याउने, क्रम मिलाउने, तिनको रेकर्ड राख्नेलगायत काम गर्छ । हाल यसको व्यवस्थापन नेप्सेले नै गरिदिएको छ । अब भने ब्रोकर आफैंले सञ्चालन तथा व्यवस्थापन गर्न पाउनेछन् । ब्रोकरले टीएमएस व्यवस्थापन गर्दा नेप्सेले तय गरेको टीएमएसको सञ्चालन विधि र मापदण्ड भने पालना गरेको हुनुपर्नेछ ।अब ब्रोकरले रिस्क म्यानेजमेन्ट सिस्टम (आरएमएस) पनि सञ्चालन गर्ने नेप्सेले बताएको छ । हाल सिस्टममा आरएमएस छैन । आरएमएसको काम सीडीएससी, ग्राहक र ब्रोकरबीच समन्वय गर्नु हो । अन्तर्राष्ट्रिय अभ्यासअनुसार ब्रोकरलाई टीएमएस व्यवस्थापन दिइने बताइए पनि नेप्से आफू जिम्मेवारीबाट पन्छिएको जानकारहरूको भनाइ छ । आफूले व्यवस्थापन गर्न नसकेपछि नेप्सेले ब्रोकरलाई जिम्मा दिन लागेको छ, एक जानकारले भने, ब्रोकरहरू अझै पनि व्यावसायिक र पारदर्शी छैनन् । अब उनीहरूबाट कसरी उत्कृष्ट व्यवस्थापनको अपेक्षा गर्ने ? ब्रोकरले लगानी गरेको कम्पनीले टीएमएस व्यवस्थापनसँगै डाटा सेन्टरको काम गर्दा स्वार्थ बाझिने भएकाले लगानीकर्ताको महत्त्वपूर्ण सूचना चुहावटको सम्भावना रहने जानकारहरू बताउँछन् ।"
किन गइरहेको छ बिजुली ?,"काठमाडौं (कास) लोडसेडिङ अन्त्यको घोषणा भएको तीन वर्ष बितिसक्दा पनि उपभोक्ताले बेलाबेलामा विद्युत् अवरुद्ध हुने समस्या भोग्न छाडेका छैनन् । राजधानीमै यो समस्या कायमै छ । लोडसेडिङ अन्त्यको जस पाएका प्राधिकरणका पूर्वकार्यकारी निर्देशक कुलमान घिसिङको कार्यकाल गत भदौ अन्तिममा सकिएपछि उपभोक्ताहरू बत्ती गएपिच्छे फेरि लोडसेडिङ सुरु हुन लागेको भन्दै सशंकित हुन थालेका छन् । उपभोक्ताको यो आशंका कहिले सामाजिक सञ्जालमा पोखिन्छ भने कहिले प्राधिकरणको नो लाइटमा ।बिनाकारण विद्युत् अवरुद्ध भएर उपभोक्ता मात्रै हैरान भएका छैनन्, फेरि लोडसेडिङ हुन थालेको हल्लाले प्राधिकरण व्यवस्थापन पनि आजित छ । प्राधिकरणका प्रवक्ता मदन तिम्सिना भन्छन्, बेलाबेला विद्युत् अवरुद्ध हुँदा फेरि लोडसेडिङ हुन थालेको आशंका गर्नु मनोवैज्ञानिक त्रास मात्रै हो । नयाँ व्यवस्थापन आएपछि चलेको यो आशंकामा कुनै सत्यता नभएको उनी बताउँछन् । बेलाबेला विद्युत् अवरुद्ध हुने समस्या पहिला पनि थियो, अहिले पनि छ, उनले भने, प्राधिकरणले पूर्वसूचना दिएरै मर्मतसम्भारका लागि विद्युत् अवरुद्ध गर्ने गरेको छ, यस्तो सूचना वेबसाइट र एपमा पनि राख्ने गरिएको छ । ठाउँठाउँमा पोल सार्नुपर्ने, ट्रान्सफर्मर सार्नुपर्ने र मर्मत गर्नुपर्ने भएकाले पूर्वसूचना दिएर निश्चित स्थानमा विद्युत् काट्ने गरिएको तिम्सिनाको दाबी छ । उपत्यकामा विद्युत् अवरुद्ध हुनुअघि वेबसाइट र एपमा सूचना दिए झैँ उपत्यकाबाहिर भने स्थानीय एफएम र पत्रपत्रिकामार्फत सूचना दिने गरिएको उनको भनाइ छ । कहिले बिग्रिएर मर्मत गर्नुपर्ने हुन्छ, कहिले नियमित तालिकाअनुसार मर्मत गर्नुपर्ने हुन्छ, उनी भन्छन्, यस्तो अवस्थामा पूर्वसूचना दिने गरिएको भए पनि एक्कासि बिग्रिएको छ भने पूर्वसूचना दिन सम्भव हुन्न । विद्युत् गृहबाट प्रसारण लाइन हुँदै उपभोक्ताको घरसम्म पुग्दा धेरै भौतिक र प्राविधिक पक्ष पूरा गर्नुपर्ने भएकाले बेलाबेलामा विद्युत् अवरुद्ध हुने तिम्सिनाको दाबी छ । हाम्रो विद्युत् प्रणाली पुरानो भएकाले पनि बढी मर्मत गर्नुपर्ने अवस्था छ, उनले भने । विद्युत् तार पोलको साटो भूमिगत भएपछि यस्तो समस्या नगण्य हुने उनी बताउँछन् । उपत्यकासहित देशैभर विद्युत् तार भूमिगत गर्ने प्राधिकरणको योजना छ । यसको पहिलो चरण काठमाडौंमा सुरु भएको छ, उनी भन्छन्, तार भूमिगत भएपछि यस्तो अवस्था आउँदैन । प्राधिकरणले अहिले तार भूमिगत गर्ने पहिलो चरणअन्तर्गत महाराजगन्ज र रत्नपार्क वितरण केन्द्रअन्तर्गत तार भूमिगत गर्ने परियोजना सञ्चालन गरिरहेको छ । एसियाली विकास बैंकको सहयोगमा सञ्चालित परियोजना गत वर्षदेखि सुरु भएको हो । तीन वर्षमा सक्ने लक्ष्य लिइएको भए पनि कोभिड१९ का कारण यो क्षेत्रमा तार भूमिगत गर्ने काम केही पर धकेलिने प्राधिकरणको विश्लेषण छ । दोस्रो चरणमा काठमाडौं र भक्तपुरमा तार भूमिगत गर्ने कामका लागि टेन्डरको प्रक्रिया सुरु भइसकेको तिम्सिनाले जानकारी दिए । तेस्रो चरणमा भने भरतपुर र पोखरामा तार भूमिगत गर्ने प्राधिकरणको तयारी छ । उपत्यकाको वितरण प्रणाली पुरानो भए पनि प्राविधिक रूपमा जाडो महिनामा पनि पिक डिमान्ड धान्न सक्ने अवस्थामा रहेको तिम्सिना बताउँछन् । गत वर्ष मध्य पुसमा उपत्यकामा पिक डिमान्ड सबैभन्दा बढी ४ सय १६ मेगावाट पुगेको थियो । यो वर्ष सोमबार उपत्यकाको पिक डिमान्ड ३ सय २५ मेगावाट र आइतबार ३ सय १७ मेगावाट थियो, उनले भने, यो वर्ष पनि मध्य पुसमा पिक डिमान्ड गत वर्षकै हाराहारीमा पुग्ने अनुमान छ । उपत्यकामा यो पिक डिमान्ड धान्न सक्ने क्षमता रहेको उनको दाबी छ ।"
'उमेर अंक मात्र हो,"म्यानेजरद्वयमा मल्ल र दासक्यानले प्रशिक्षकबाहेक जनरल म्यानेजर (जीएम), क्रिकेट म्यानेजर (सीएम) र चिफ फाइनान्स अफिसर (सीएफओ) पनि नियुक्त गरेको छ । जीएममा रौनकबहादुर मल्ल, सीएममा विनोद दास र सीएफओमा रमेशकुमार न्यौपानेलाई चयन गरेको छ । राष्ट्रिय स्तरका खेलाडी मल्ल दुई वर्षअघि पोखरा प्रिमियर लिग (पीपीएल) मा लजिस्टिक म्यानेजर थिए । नेपाली राष्ट्रिय टोलीका पूर्वकप्तान दासले विगतमा एभरेस्ट प्रिमियर लिग र धनगढी प्रिमियर लिगमा निर्देशकको भूमिका निभाइसकेका छन् ।"
लिभरपुल उक्लियो शीर्षमा,"बार्सिलोना विजयीबार्सिलोना बार्सिलोनाले एक गोलले पछाडि रहेको स्थिति उल्टाएर बुधबार स्पेनी ला लिगामा रियल सोसिडाडलाई २१ ले हरायो । खराब लयबाट गुज्रिरहेको बार्सिलोनाले अंकतालिकाको शीर्षस्थानमा रहेको टिमलाई हराएर आफू अझै बलियो रहेको प्रमाणित गरेको छ । ब्राजिली स्ट्राइकर विलियन सोजले पाहुना टिमलाई २७ औं मिनेटमा अग्रता दिलाएयता बार्सिलोनाका लागि जोर्डी अल्बाले बराबरी गोल फर्काएका थिए । बार्सिलोनाको निर्णायक गोल भने फ्रान्क डी जोङको नाममा रह्यो । लिगमा लगातार दोस्रो जितपछि बार्सिलोना १२ खेलबाट २० अंकमा पाँचौं स्थानमा उक्लन सफल रह्यो । हारबाट सोसिडाडले भने शीर्षस्थान गुमाएको छ । टोली दोस्रोमा झरेको छ । सोसिडाडसँग २६ अंक छ । समान २६ अंक रहेको एटलेटिको म्याड्रिड गोल अन्तरमा पहिलो स्थान पुगेको छ । बार्सिलोनाको जितमा प्रशिक्षक प्रशिक्षक रोनाल्ड कोम्यान खुसी देखिए । आफ्ना खेलाडीको प्रशंसा गर्दै उनले भने, रियल सोसिडाड उत्कृष्ट टिम हो, तर हामीले उनीहरूविरुद्ध राम्रो खेल्यौं र दबाबमा राख्यौं । हामी यो खेलमा जितको पूर्णतः हकदार रह्यौं । मैले प्रशिक्षक भएर बार्सिलोनाबाट अपेक्षा गरेको खेल भनेको यस्तै हो, आज प्रत्येक खेलाडीले आफ्नो भूमिका निभाए । हामीले यो विजयी सोच कायम राख्न सक्नुपर्छ ।"
मनहरिमा रंगशाला निर्माण सुरु,"(मकवानपुर)  मकवानपुरको पश्चिमी क्षेत्रस्थित व्यापारिक केन्द्र मनहरि गाउँपालिकामा रंगशाला निर्माण सुरु भएको छ । रंगशालाको हालै वाग्मती प्रदेशका मुख्यमन्त्री डोरमणि पौडेलले शिलान्यास गरेका हुन् । रंगशालाको शिलान्यास गर्दै मुख्यमन्त्री पौडेलले रंगशाला निर्माणका लागि बजेटको अभाव हुन नदिने आश्वासन दिए । जिल्लामै पहिलो पटक रंगशाला बनाउने स्थानीय तह मनहरिले अन्तर्राष्ट्रियस्तरको रंगशाला निर्माण गर्न लागेको हो । मकवानपुर जिल्लामा विभिन्न खेलका राष्ट्रिय तथा अन्तर्राष्ट्रियस्तरका खेलाडी तथा प्रशिक्षक उत्पादन हुँदै आएको भए पनि रंगशाला तथा व्यवस्थित खेल मैदानको भने अभाव रहेको छ । मनहरि७ रमौलीमा करिब ३० हजार दर्शक क्षमताको रंगशाला निर्माण गर्न लागिएको गाउँपालिका अध्यक्ष एकराज उप्रेतीले जानकारी दिए । राष्ट्रिय तथा अन्तर्राष्ट्रिय स्तरको प्रतियोगिता सञ्चालन गर्न र खेलाडीलाई दैनिक प्रशिक्षणका लागि व्यवस्थित स्थान बनाउन लागेका हौं, गाउँपालिका अध्यक्ष उप्रेतीले भने । रंगशाला निर्माणलाई गौरवको योजनामा राखेर बजेट विनियोजन गरिएको उनले बताए । चालु आर्थिक वर्ष २०७७०७८ भित्र रंगशालाको कम्पाउन्ड वाल निर्माण गरिसक्ने र अन्य भौतिक पूर्वाधार निर्माणका लागि टेन्डर आह्वान गरिने अध्यक्ष उप्रेतीले जानकारी दिए । मुख्यमन्त्री पौडेलका अनुसार रंगशाला निर्माणका लागि वाग्मती प्रदेशसरकारले ४० लाख रुपैयाँ बजेट विनियोजित गरेको छ । कम्पाउन्ड वाल लगाउनेसँगै प्यारापिटसहित खेल मैदान बनाउने काम पहिलो चरणमा गर्नेछौं, उनले रंगशाला निर्माण र विभिन्न प्रतियोगिता एकैसाथ सञ्चालन भइरहने बताए । रंगशाला निर्माणका लागि विस्तृत अध्ययन प्रतिवेदन (डीपीआर) यसअघि नै तयार भइसकेको खेलकुद विकास समिति मनहरिका अध्यक्ष नवीन सुवेदीले जानकारी दिए । ३० बिघा क्षेत्रफलमा निर्माण हुन लागेको रंगशालाका लागि ५६ करोडको अनुमानित लागत छ । फुटबल, क्रिकेट, भलिबललगायतका खेलकुद प्रतियोगिता आयोजना गर्ने गरी बहुउपयोगी रंगशाला निर्माण गर्न लागिएको हो । हेटौंडाबाट मनहरि ३५ किलोमिटर टाढा छ । स्थानीय तहले दुई वर्षदेखि रंगशालाको चौरलाई सम्याउने, दुबो रोप्ने काम गरिरहेको छ । चौरमा ट्रस्टसहितको केही कंक्रिट संरचना पनि निर्माण गरिएको छ । रंगशाला निर्माणलाई प्रदेश सरकारले पनि प्राथमिकतामा राखेको छ । प्रदेश र संघीय सरकारको सहयोगमा हेटौंडा६ मा निर्माणाधीन गौरीटार रंगशालाको विकल्पमा हामीले रंगशाला निर्माण गर्न लागेका हौं गाउँपालिका अध्यक्ष उप्रेतीले भने ।"
"पूर्वघोषणा सुनको पदक, अहिले नगद सम्मान","(पोखरा)  १३ औं दक्षिण एसियाली खेलकुद (साग) मा बक्सिङतर्फ स्वर्ण जितेका खेलाडीलाई मदन भण्डारी स्पोर्ट्स एकेडेमीको गण्डकी प्रदेश समितिले नगदसहित बिहीबार सम्मान गरेको छ । एकेडेमीले स्वर्ण विजेता नेपाल पुलिसका भूपेन्द्र थापा मगर, आर्मीकी मीनु गुरुङ र सनिल शाहीलाई जनही ५१ हजार ५ सय रुपैयाँसहित सम्मान गरेको हो । राष्ट्रिय खेलकुद परिषद् (राखेप) का बोर्ड सदस्य एवं एकेडेमीका प्रदेश अध्यक्ष राजेशकुमार गुरुङले सागअघि नै बक्सिङमा स्वर्ण ल्याउने खेलाडीलाई सुनको पदकसहित सम्मान गर्ने घोषणा गरेका थिए । उक्त घोषणाबमोजिम उनले खेलाडीलाई सुन बराबरको रकम प्रदान गरेका हुन् । एकेडेमीले हालै भारतमा भएको वर्ल्ड पावर लिफ्टिङ च्याम्पियनसिपमा पदक जित्ने खेलाडीलाई पनि सम्मान गरेको छ । प्रतियोगितामा स्वर्ण पदक जित्ने हसन गुरुङ, आशिष आले र श्रुति कार्की तथा रजत विजेता राजेश सुवाल सम्मानित भएका हुन् । एकेडेमीले पोखरामा भएका सागअन्तर्गत ८ प्रतियोगितालाई सफल बनाउन भूमिका खेल्ने संघ, विषयगत समिति, खेलपत्रकारलाई पनि सम्मान गर्यो । हालै निधन भएका प्याराग्लाइडिङ पाइलट एवं बडी बिल्डिङ र कराते खेलाडी राजु गैरे नेपालीको परिवारलाई एकेडेमीले १ लाख १ हजार १ सय ११ रुपैयाँ प्रदान गरेको छ । पोखरामा रहेर महिला भलिबल खेलाडी उत्पादनमा भूमिका खेल्ने भलिबल खेलाडी तथा प्रशिक्षक जीवन चौधरीलाई एकेडेमीले ७० हजार ७ सय ७० रुपैयाँ सहयोग गरेको छ । नवलपुरका उनी हाल बिरामी भएर उपचाररत छन् । गत वर्ष सम्पन्न ढोरपाटन महिला राष्ट्रिय भलिबल प्रतियोगितामा खेल्ने क्रममा घाइते भएकी राष्ट्रिय महिला भलिबल खेलाडी लक्ष्मी कुमाललाई एकेडेमीले सहयोगस्वरूप २१ हजार १ सय ११ रुपैयाँ प्रदान गर्यो । पोखरामा भएको क्लबस्तरीय क्रिकेट प्रतियोगितामा फिल्डिङ गर्ने क्रममा घाइते भएका सन्तोष न्यौपानेलाई एकेडेमीले ३० हजार ३ सय ३० रुपैयाँ सहयोग हस्तान्तरण गरेको छ । फेवातालमा डुबेर निधन भएका टेनिसका खेलाडी सुरज नगरकोटीको परिवारलाई एकेडेमीले ५० हजार ५ सय ५० रुपैयाँ प्रदान गरेको छ । जिल्ला तथा क्षेत्रीय खेलकुद विकास समितिका कर्मचारी श्याम विश्वकर्मा, विभा विश्वकर्मा र शुकबहादुर गुरुङलाई ५५ हजारसहित सम्मान गरिएको छ । नेपाल पत्रकार महासंघ गण्डकी प्रदेश, कास्की जिल्ला समिति र खेलकुद पत्रकार मञ्च गण्डकीलाई समेत एकेडेमीले २१२१ हजारसहित सम्मान गरियो । खेलाडीलाई राखेपका सदस्यसचिव रमेशकुमार सिलवाल, एकेडेमीका केन्द्रीय अध्यक्ष विनोद श्रेष्ठ, प्रदेश अध्यक्ष एवं राखेप बोर्ड सदस्य राजेशकुमार गुरुङले सम्मान गरे । सदस्यसचिवले ०७८ भित्रै नवौं खेलकुद सञ्चालन गरेर गण्डकी प्रदेश हरेक किसिमको खेलकुद आयोजना गर्न सक्षम छ भन्ने सन्देश दिन चाहेको बताए । पूर्वघोषित मिति फागुन २० देखि भने गण्डकीमा नवौं राष्ट्रिय खेलकुद सम्भव नभएको उनले जनाए । कम्तीमा एक महिनाको तयारीपछि जिल्लामा खेलाडी छनोट हुन्छ । अर्को एक महिना प्रदेशमा छनोट गर्न समय लाग्छ । ती खेलाडीले थप एक महिना प्रशिक्षण लिनुपर्छ, उनले भने, त्यसो गर्न सकियो भने मात्रै राम्रो प्रतिभा छनोट गर्न सकिन्छ । खेलकुदको विकास गर्न लगानी जरुरी रहेको बताउँदै उनले भने, केन्द्र सरकारको प्रयासले मात्रै पुग्दैन, प्रदेश सरकार र स्थानीय तहले पनि पहलकदमी लिनुपर्छ । एकेडेमीका प्रदेश अध्यक्ष गुरुङले कोभिड१९ का कारण खेलाडी सम्मान ढिलो गरी भएको बताए । झन्डै ९ महिना ठप्प रहेको खेलकुद अघि बढाउन र खेलाडीको मनोबल उच्च बनाउन एकेडेमीले सम्मान गरेको उनको भनाइ छ । खेलेर के पाइन्छ र भन्ने खेलाडीको मनोभावना तोड्न हामीले समयसमयमा सम्मान कार्यक्रम गर्दै आएका छौं, उनले भने, आर्थिक रूपमा पनि यसले केही भरथेग गर्छ ।"
रोनाल्डो पेनाल्टीमा चुके,मिलान (एपी) क्रिस्टियानो रोनाल्डो पेनाल्टीबाट गोल गर्न चुकेपछि इटालीको सिरी ए मा युभेन्ट्स बुधबार एटलान्टासँग रोमाञ्चक ११ को बराबरीमा रोकिएको छ । युभेन्ट्सले फेडरिको सिसाको गोलमा अग्रता लिएको थियो । दोस्रो हाफमा एटलान्टाका रेमो फ्लुलरले बराबरी गोल गरे । रोनाल्डो भने ६१ औं मिनेटमा पेनाल्टीलाई गोलमा परिणत गर्न असफल रहे । शीर्षस्थानमा रहेको एसी मिलानले पनि जिनुवासँग २२ को बराबरी खेल्यो । छिमेकी इन्टर मिलानले रोमेलु लुकाकुको गोलमा नेपोलीलाई १० ले हरायो ।

शीर्षक,विवरण
७ चिनी उद्योगले किसानलाई ८९ करोड तिर्न बाँकी,"मन्त्रालयका अनुसार गत वर्ष माघसम्ममा चिनी मिलहरूले किसानको १ अर्ब ४० करोड बाँकी थियो । यो अवधिमा केही उद्योगहरूले किसानको रकम तिरे पनि सबैभन्दा धेरै अन्नपूर्ण सुगर मिल्सले १७ करोड, श्रीराम सुगरले २६ करोड, लुम्बिनी सुगर मिल्सले ८ करोड ४१ लाख र इन्दिरा सुगर मिल्सले ४ करोड ७० लाख तिर्न बाँकी छ ।आइतबार नै सर्लाहीको अन्नपूर्ण सुगर एन्ड जनरल इन्डस्ट्रिज प्रालिका सञ्चालक राकेश अग्रवालले किसानको नाममा केही बिचौलियाहरूले केही मान्छे बोकेर आन्दोलनको नाटक रच्ने र आफ्नो स्वार्थ पूरा भएपछि सहमति गर्ने प्रवृत्तिप्रति गम्भीर असहमति रहेको भन्नै विज्ञप्ति जारी गरेका छन् । विज्ञप्तिमा भनिएको छ, आन्दोलनको धम्की दिएर हामीसँग नाजायज फाइदा लिनेको सूची लामै रहेको कुरामा हामी जानकार छौं । कम्पनीले यसअघि किसानलाई १८ करोड तिरिसकेको, सर्लाही र नवलपरासीका प्रमुख जिल्ला अधिकारीहरूसँग समन्वय गरेर बिक्री गर्न नसकेको चिनी र मोलासिस बेचेर ३० दिनभित्र बाँकी ८५ करोड किसानलाई तिर्न सहमत रहेको पनि विज्ञप्तिमा उल्लेख छ । नेकपाको किसान विभाग हेर्ने भ्रातृ संगठन अखिल नेपाल किसान महासंघका संयोजक हरि पराजुलीले गत वर्ष उखु किसानको भुक्तानी गराउने जिम्मा उद्योग मन्त्रालयले लिएर पनि किसानले भुक्तानी नपाउनु दुःखको कुरा भएको बताए । उनले भने, यो त किसानहरूलाई झुक्याउने र ठग्ने काम सरकारबाटै भयो । चिनी मिलका मालिकहरू किसानबाट उखु किनेर चिनी बनाईवरी बेच्ने र त्यसको पैसा अन्त लगानी गरेर धनी बन्दै जाने प्रवृत्ति रहेको बताए । किसानहरू अपहेलित हुने र उत्पादनको मूल्य नपाउने कुरा पनि कहीं हुन्छ भन्दै उनले प्रश्न गरे । उद्योग वाणिज्य तथा आपूर्ति मन्त्रालयका सहप्रवक्ता उर्मिला केसीले गत वर्ष चिनी मिलहरूले उखु क्रसिङ नगरेको बताउँदै अन्नपूर्ण सुगर मिल्सले गत वर्ष आफ्नो उत्पादनको चिनी नबिकेसम्म भुक्तानी गर्न नसक्ने बताएको सुनाइन् । उनले भनिन्, चिनी बिक्री गर्न मन्त्रालयले पहलकदमी गरिरहेको छ । चिनी खरिदकर्ताले उद्योगीमार्फत नभई जिल्ला प्रशासन कार्यालय सर्लाहीमार्फत चिनी खरिदका लागि गर्ने व्यवस्था मिलाउन र चिनी बिक्री भएलगत्तै सोझै किसानकै खातामा रकम जम्मा हुने व्यवस्था मिलाउन पहल गरिरहेको उनले बताइन् । रकम तिर्न नसकेको श्रीराम सुगर मिल्सको भने १० बिघा जग्गा बिक्री गर्ने र १५ बिघा सट्टापट्टा गरेर किसानको पैसा उठाउन पहल भइरहेको छ, उनले भनिन् ।उद्योग वाणिज्य तथा आपूर्ति राज्यमन्त्री मोतीलाल दुगडले किसानको पैसा रोकिनु दुर्भाग्यपुर्ण भएको बताए । पैसा तिर्न बाँकी रहेका ४ उद्योगीमध्ये श्रीराम सुगर मिल्स अहिले बन्द छ । अर्को चिनी मिलले चिनी बेचेर पैसा चुक्ता गर्न प्रयास गरिरहेको छ, उनले भने, अब पनि तिरेनन् भने कारबाहीको विकल्प छैन । पैसा नतिर्नुमा उद्योगीहरूकै दोष रहेको बताउँदै उनले एक साताभित्र परिणाम आउने गरी काम गर्ने प्रतिबद्धता जनाए । सम्झौताको भाखा नाघेको ११ महिनामा तेस्रो पटक काठमाडौं धाएका रामस्वार्थ दिनभर माइतीघरमा आन्दोलन गरेर साँझतिर मात्रै गौशालाको धर्मशालामा बस्न पुगे । उनले भने, हामीलाई बारम्बार झुक्याउने काम मात्रै भयो । यसपाला हामी खाली हात फर्कंदैनौं ।"
उपलब्धि उल्टिने जोखिम,"प्रतिवेदनका तथ्यांक र निष्कर्षले स्तरोन्नतिका लागि दुई मापदण्ड पूरा भइसकेको र स्तरोन्नतिमा जान सकिने देखाउँछन् । तर कोभिड१९ ले निम्त्याएको असर र अध्ययन प्रतिवेदनले समेट्न नसकेका क्षेत्रहरूको जोखिमका कारण स्तरोन्नतिका विषयमा निकै विमर्श गरेर मात्रै निर्णय लिन उपयुक्त हुन्छ, उनले भने । संयुक्त राष्ट्रसंघले विभिन्न सूचक तथा मापदण्डका आधारमा मुलुकको स्तरोन्नति गर्छ । नेपालले सन् २०२२ बाट स्तरोन्नतिको प्रक्रिया थाल्ने निर्णय गरी राष्ट्रसंघलाई जानकारी पठाइसकेको छ । स्तरोन्नतिका लागि मुख्यगरी प्रतिव्यक्ति आय, मानव सम्पत्ति र आर्थिक जोखिमको सूचक हेरेर निर्णय हुन्छ । विकासशील राष्ट्रमा स्तरोन्नति हुन १ हजार २ सय ३० अमेरिकी डलरभन्दा बढी प्रतिव्यक्ति आय हुनुपर्छ । मानव सम्पत्ति सूचकांकमा ६६ भन्दा बढी अंक ल्याउनुपर्छ । आर्थिक जोखिमको सूचकांकमा भने ३२ भन्दा कम हुनुपर्छ । यी तीनमध्ये दुई सूचक पूरा गरे स्तरोन्नति हुन सक्छ । नेपालको मानव सम्पत्ति र आर्थिक जोखिमको सूचकांक तोकिएभन्दा माथि नै छ । तर सन् २०१९ को प्रतिव्यक्ति आय भने तोकिएभन्दा कम अर्थात् ६ सय ८० अमेरिकी डलर मात्रै रहेको प्रतिवेदनले औंल्याएको छ । यूएनडीपीकै अर्को प्रतिवेदनअनुसार सन् २०२० मा नेपालीको प्रतिव्यक्ति आय ९ सय ११ अमेरिकी डलर पुगेको छ । नेपालको केन्द्रीय तथ्यांक विभागले १ हजार ८५ अमेरिकी डलर प्रतिव्यक्ति आय पुगिसकेको देखाउँछ । तर संयुक्त राष्ट्रसंघले मुख्यगरी मानव विकास सूचकांक प्रतिवेदनकै अंकलाई आधार मान्ने हुँदा नेपाल थ्रेसहोल्डभन्दा तल नै छ । कोरोनाका कारण आर्थिक उपलब्धि र मानवीय सम्पत्तिमा प्राप्त गरेका अंक उल्टिने जोखिम कायमै रहेको अर्थशास्त्री खनालले बताए । स्तरोन्नतिपछि विश्व समुदायले हामीलाई गरिरहेको व्यवहार र सहयोग नीतिमा परिवर्तन गर्ने हुनाले थप अध्ययनपछि मात्रै स्तरोन्नतिबारे निर्णय लिनुपर्छ, उनले भने । स्तरोन्नति हुँदा नेपालले प्राप्त गर्दै आएको सहुलियतपूर्ण ऋण र विश्व बजारमा नेपाली सामग्रीले पाइरहेका भन्सार, कर छुट तथा अन्य सुविधा बन्द हुन सक्छन् । औद्योगिकीकरणको प्रतिस्थापनमा समेत जोखिम रहेको प्रतिवेदनको निष्कर्ष छ । स्तरोन्नति भए विश्व समुदायमा नेपाल विकासशील राष्ट्र भन्दै प्रतिष्ठा प्राप्त हुने र त्यसका आधारमा प्रत्यक्ष वैदेशिक लगानी बढ्ने मुख्य फाइदा हुन् । अहिलेकै अवस्थामा फाइदाभन्दा बढी बेफाइदा रहेको भन्दै स्तरोन्नति हुन संशय पैदा भएको देखिन्छ । प्रतिव्यक्ति आयमा सुधार नभएको र वैदेशिक व्यापार र सहायतामा प्रभाव पर्ने भन्दै संयुक्त राष्ट्रसंघलाई अनुरोध गरेर नेपालले स्तरोन्नतिको समय पर सारेको थियो । सन् २०१८ मै स्तरोन्नति हुने तयारी भए पनि नेपालको अनुरोधपछि २०२२ बाट स्तरोन्नतिको प्रक्रिया थाल्ने समय तय भएको थियो । यसबारे जानकार अधिकारीहरूका अनुसार नेपालले स्तरोन्नति हुने समय पर सारिदिनका लागि अनुरोध गर्न अझै पाउँछ ।कोभिड१९ ले निम्त्याएको असर न्यूनीकरण र जोखिमका क्षेत्रहरू विस्तारै कम गरेर स्तरोन्नति गर्नुपर्ने धारणा अर्थशास्त्रीहरूको छ । स्तरोन्नति गर्दा मानव विकास सूचकांक हेरिन्छ । कोरोना महामारीले मानव विकासमै धेरै अवरोध पुर्याएको छ । मानव विकास सूचकांक अध्ययन प्रतिवेदनमा मुख्यगरी आम सर्वसाधारणको स्वास्थ्य, उनीहरूले प्राप्त गर्ने शिक्षा, ज्ञान तथा सूचना र प्रतिव्यक्तिसहित आर्थिकस्तरको विषयको विश्लेषण गर्ने गरिएको छ । मुलुकको स्तरोन्नति पनि यिनै विषयसित सम्बन्धित छ । अपर्याप्त स्वास्थ्य पूर्वाधार, मेडिकल सामग्री आपूर्तिमा अवरोध र अन्य रोगहरूबाट प्रताडित व्यक्तिहरूमा थप जोखिम आएको छ । गरिब घरपरिवारका बालबालिका शारीरिक तथा मानसिक विकासको मामिलामा उच्च जोखिममा रहेका छन्, प्रतिवेदनले औंल्याएको विषयमा जानकारी गराउँदै योजना आयोगका सदस्य कृष्णप्रसाद ओलीले भने, देशव्यापी रूपमा विद्यालय बन्द हुँदा लाखौं विद्यार्थी प्रभावित भएका छन् । त्यसकारण कोभिड१९ ले मानवीय सम्पत्ति र आर्थिक उपलब्धि उल्टिन सक्ने जोखिम छ । असर न्यूनीकरण गर्न छोटो, मध्यम र दीर्घकालीन राहत, आर्थिक पुनरुत्थान र उत्पादनशील रूपान्तरणका कार्यक्रम आवश्यक उनले बताए ।नेपालले अब आपूर्ति र माग दुवै पक्षमा रणनीतिक परिवर्तन गर्नुपर्ने सुझाव प्रतिवेदनले दिएको छ । उच्च उत्पादन र उत्पादकत्व बढाउन ध्यान दिनुपर्ने, लैंगिक समानतासहित उद्यमशीलतामा क्षमता र उत्पादन सम्बन्धसहित संस्थागत क्षमता सुदृढ गर्नुपर्ने र उत्पादन क्षमतासँग जोडेर लगानी संरचनामै परिवर्तन ल्याउनुपर्ने सुझाव पनि प्रतिवेदनले दिएको छ । रोजगारी, ज्याला र वितरण प्रणालीबाट क्रयशक्ति बढाउने, उत्पादन सम्बन्धका साथै बजार सञ्जाललाई प्राथमिकता दिने, संस्थागत शासन प्रणालीमा सुधार गर्ने, रूपान्तरणका काममा प्रदेश र स्थानीय तहलाई संलग्न गराउने, निजी क्षेत्रको क्षमता बढाउने वातावरण सिर्जना गर्ने काम गर्नुपर्छ, प्रतिवेदनको सुझावमा भनिएको छ, कृषि उत्पादन, ऊर्जा र पर्यटनको सम्भाव्यता र प्रतिस्पर्धात्मक क्षमता उपयोग गर्न उपयुक्त रणनीति अवलम्बन गर्नुपर्छ ।प्रतिवेदन सार्वजनिक कार्यक्रममा अर्थमन्त्री पौडेलले केही चुनौती थपिइरहेको सन्दर्भमा यो प्रतिवेदनले अबको बाटो देखाइदिएको बताए । हाम्रो राष्ट्रिय प्राथमिकता, मार्ग र रणनीति तय गर्न यो प्रतिवेदनले सहयोग गर्नेछ, उनले भने, मुख्यगरी मानवीय सम्पत्ति र आर्थिक जोखिम उल्टिन सक्ने सर्वाधिक चुनौतीको विषय हो । उपलब्धि कसरी जोगाउने भन्ने विषयमा अर्थ मन्त्रालय र नेपाल सरकारका तर्फबाट यथेष्ट पहल हुनेछ । आयोगका उपाध्यक्ष कँडेलले मानव विकासका पक्षमा संवैधानिक व्यवस्थाबमोजिमका काम गर्न यो प्रतिवेदन महत्त्वपूर्ण हुने बताए । प्रतिवेदनका निष्कर्षहरूले मुलुकको स्तरोन्नति, दिगो विकास लक्ष्यको कार्यान्वयन र गरिबी निवारणको विषयमा सहयोगी भूमिका निर्वाह गर्न सक्छ, उनले भने ।यूएनडीपी नेपालकी आवासीय प्रतिनिधि आइसाइने मेन्डागन्डोडाले प्रतिवेदन नेपालको अहिलेको अवस्था बुझ्न महत्त्वपूर्ण दस्ताबेज हुने बताइन् । आयोगका सचिव केवल भण्डारीले यो प्रतिवेदन नेपालका लागि पाँचौं संस्करण रहेको जानकारी दिए । प्रतिवेदनअनुसार नेपालले मानव विकासको पक्षमा विगतमा गरेका प्रयासबाट सूचकमा सकारात्मक प्रवृत्ति देखिएको छ । यसलाई अझै निरन्तरता दिन ठूलो प्रयासको खाँचो छ, उनले भने ।"
तीन विद्यालयका २३ शिक्षकमा कोरोना,"स्वास्थ्य मापदण्डबिनै खुले विद्यालयपर्वतका विद्यालय पनि केही दिनयता धमाधम खुल्न थालेका छन् । स्थानीय तहको अनुमतिमा विद्यालय सञ्चालनमा आउन थालेका हुन् । स्वास्थ्य सुरक्षाका मापदण्ड, भौतिक दूरी, स्वास्थ्य परीक्षणलगायत प्रक्रिया पुर्याउनुपर्ने भनिए पनि गत चैतअघि जसरी नै सामुदायिक विद्यालय सामान्य अवस्थामै खुलेको पाइएका छन् ।पर्वतका सातवटै स्थानीय तहका सामुदायिक तथा निजी विद्यालय सञ्चालनमा आएका हुन् । कतिपय विद्यालयले पूर्ववत् रूपमा १० देखि ४ बजेसम्म नै कक्षा सञ्चालन गरेका छन् । पूर्ण रूपमा खुलेका कतिपय विद्यालयले भने अहिलेसम्म विद्यार्थीलाई आलोपालो गर्दै सामाजिक दूरी कायम गरेर कक्षा सञ्चालन गरेको बताएका छन् । कतिपय विद्यालयले भने अब वार्षिक परीक्षाको मिति नजिकिएको र शैक्षिक सत्र गाभ्न नमिल्ने भएपछि कोर्ष सर्क्नकै लागि सबै विद्यार्थी बोलाउनुपरेको बताएका छन् ।कोभिडका बिरामी समुदायस्तरमै देखिइरहेको अवस्थामा विद्यालय खुल्नाले जोखिम अझै बढ्ने भन्दै अगुवाले चिन्ता व्यक्त गरेका छन् । स्वास्थ्यकर्मी र कुश्माकै समुदायका व्यक्तिमा संक्रमण देखिन छाडेको छैन, पर्वत अस्पताल विकास समितिका अध्यक्ष गोविन्द पहाडीले भने, तिनै समुदायका विद्यार्थी विद्यालयमा जाँदा संक्रमणको जोखिम अझै बढ्छ । विद्यालय खोल्न हतार नगरेको भए हुन्थ्यो । स्वास्थ्य मापदण्डको ख्याल नगरी विद्यालय खोल्न नहुने पर्वत अस्पतालका मेडिकल सुपरिन्टेन्डेन्ट डा शिशिर देवकोटाले बताए । शिक्षा मन्त्रालयले कोरोना संक्रमणको अवस्था मूल्यांकन गरेर आआफ्नो क्षेत्रभित्रका विद्यालय सञ्चालनको निर्णय लिन स्थानीय तहलाई जिम्मेवारी सारेपछि शैक्षिक संस्थाहरू क्रमिक खुलेका हुन् । शिक्षकहरूले अब नियमित कक्षा सञ्चालन गर्नुको विकल्प नभएको बताएका छन् ।"
कोभिड निको भएका बालबालिकामा 'एमआईएससी,"(काठमाडौं)  कोभिड१९ संक्रमित बालबालिकामा मिल्टसिस्टम इन्फ्लामेट्री सिन्ड्रोम (एमआईएससी) भएको पाइएको छ । यो रोगले ज्यानै लिन सक्ने भएकाले सावधान रहन अभिभावक र चिकित्सकलाई बालरोग विशेषज्ञले सुझाव दिएका छन् । उनीहरूले बालबालिकालाई कोभिड संक्रमण हुन नदिनका लागि जनस्वास्थ्यका उपाय अपनाउन र संक्रमण भइहाले स्वास्थ्य संस्थामा तत्काल लगेर उपचार गराउन जोड दिएका छन् । विशेषज्ञका अनुसार एमआईएससी भएका बालबालिकाको शरीरमा विषाक्त तत्त्व उत्पन्न हुन थाल्छ र शरीरभरि फैलिन्छ । यसको असर अरू महत्त्वपूर्ण अंगहरूमा पर्छ । एकै साथ थुप्रै अंगको काम बन्द हुने र बच्चाको ज्यान जाने जोखिम हुन्छ । अन्य कारणले समेत हुन सक्ने भए पनि हाल यो रोग मुख्य रूपमा कोभिड भाइरससँग प्रभावित वा निको भइसकेका बालबालिकालाई देखिएको छ । हालसम्म नेपालमा ३ देखि १४ वर्षसम्मका ५ बालबालिकालाई कोभिडका कारण एमआईएससी भएको पाइएको छ । तर विज्ञहरूले रोगको पहिचान नभएका वा पहिचान भए पनि रिपोर्ट हुन नसकेका यस्ता समस्या भोग्ने बालबालिकाको संख्या योभन्दा बढी रहेको आकलन छ । यो रोगको संक्रमण भएका तीन वर्षका एक बालिका र ५ वर्षका एक बालक कान्ति बाल अस्पतालमा उपचाररत छन् । तीन महिनाअघिसमेत एक ५ वर्षीय बालकले एमआईएससीको उपचार गरेको कान्ति बाल अस्पतालका निर्देशक डा कृष्णप्रसाद पौडेलले बताए । ती बालकको मुटुमा रगत आपूर्ति गर्ने धमनी साँघुरो भएको थियो । कान्ति बाल अस्पतालमा देखिएका तीनवटै एमर्आइएससी केसमा एन्टिबडी परीक्षण गर्दा उनीहरूलाई पहिले नै कोभिड रहेको पाइएको थियो । बीपी कोइराला स्वास्थ्य विज्ञान प्रतिष्ठान, धरानमा समेत करिब तीन महिनाअघि कोभिड वार्डको भेन्टिलेटरमा समेत उपचार गराएका १४ वर्षे बालकलाई एमआईएससी जस्तै लक्षण देखिएको थियो । प्रतिष्ठानका बालरोग विभागका प्रमुख डा प्रकाश पौडेलका अनुसार एमआईएससीले उनको शरीरको प्रणाली प्रभावित भएको थियो । गत साता त्रिवि शिक्षण अस्पतालमा उपचार गराएर घर फर्किएका ७ वर्षीय बालकमा समेत यो समस्या देखिएको थियो । उच्च ज्वरो, पेट दुख्ने, बान्ता, सास फेर्न गाह्रो हुनेलगायत लक्षण देखिएका ती बालक चितवनमा ९ दिनसम्म उपचार गराए पनि निको नभएपछि शिक्षण अस्पताल आएका थिए । हामीकहाँ आइपुग्दा बालकको हार्ट फेलियरको अवस्था थियो, शिक्षण अस्पतालकी बालरोग विशेषज्ञ डा सिर्जना बस्नेतले भनिन्, तीनचार दिन त कुन समस्या हो थाहा पाउनै अलमलियौं । ती बालकको पीसीआर परीक्षण गर्दा रिपोर्ट नेगेटिभ आएको थियो । बालकलाई कहिल्यै पनि कोभिडको लक्षण देखिएको थिएन । तर उनको एन्टिबडी पोजिटिभ आउँदा एसिम्प्टोम्याटिक (लक्षण नभएको) कोभिड भइसकेको आकलन गरियो, डा बस्नेतले भनिन्, बच्चाका अभिभावकले दसैंमा परिवारका अन्य सदस्यलाई रुघाखोकी आएको बताएका थिए ।जर्नल इक्लिनिकल मेडिसिन का अनुसार एमआईएससीले बच्चाको मुटु यसरी क्षतिग्रस्त गर्न सक्छ कि उनीहरूले लामो जीवनकालसम्म चिकित्सकको निगरानीमा गुज्रिनुपर्ने हुन सक्छ । विश्व स्वास्थ्य संगठन (डब्लूएचओ) ले यो नयाँ सिन्ड्रोमबारे जानकारी जुटाउन करिब ७ महिनाअघि नै विश्वका वैज्ञानिकहरूलाई आह्वान गरेको थियो । अमेरिका र युरोपेली मुलुकका करिब ३ सय बालबालिका प्रभावित भइसकेपछि इटलीका अनुसन्धानकर्ताले कोभिड भाइरस र यो रोगबीच सम्बन्ध खोजेका थिए । रिपोर्टमा बच्चाका लागि कोिभडपछि यो रोगको बढी खतरा हुने उल्लेख छ । नेपालमा समेत कोभिडबाट बढी प्रभावित काठमाडौं उपत्यका, वीरगन्ज, विराटनगरलगायत ठाउँका बालबालिकामा एमआईएससीको समस्या देखिएको हुन सक्ने डा पौडेलले बताए । यो धेरै खतरनाक हो । यसले बालबालिकालाई हार्ट अट्याक, हार्ट फेलियर लगायतका स्वास्थ्य समस्या गराउन सक्छ । सरकारी तथ्यांकअनुसार मुलुकमा हालसम्म २० वर्षसम्म उमेरका २२ हजार ३ सय ११ जना कोभिड संक्रमित भइसकेका छन् । हालसम्म १० वर्षसम्म उमेरका ६ हजार ३३ जना संक्रमित भएका छन् । ११ देखि २० वर्ष उमेर समूहका १६ हजार २ सय ७८ जना छन् । एमआईएससीमा ज्वरो, पेट दुख्नु, बान्ता, पखाला, घाँटी दुखाइ, बिमिरा, आँखा रातो हुनु, अतिरिक्त थकाइ अनुभव हुनु जस्ता लक्षण देखिन्छ ।"
खोप ल्याउँदा स्वास्थ्य सामग्रीमा जस्तो हुँदैन,"सरकारले कोभिडका लागि सामग्री तथा औषधि खरिद गर्दा जेजस्तो आलोचना बेहोर्नुपर्यो, त्यो खोपमा दोहोरिँदैन त ?पहिलो लटको सामान खरिद गर्दा केही विवाद भएको हो । त्यो बेला समय पनि त्यस्तै विषम थियो । हामीले त्यो ठेकेदारलाई पैसा दिएका छैनौं र उसले राखेको धरौटी पनि जफत गरेर कालोसूचीमा राखेका छौं । त्यस्तै सुरुमा २ प्रतिशत मानिसको पीसीआर गर्ने कुरालाई निकै ठूलो लक्ष्य मानेका थियौं, अहिले लाखौंको पीसीआर गरिएको छ । त्यसैले केही विषयलाई राजनीतिक रङ दिएर धेरै उचालियो भन्ने लाग्छ तर हामीले त्यसबाट ठूलो पाठ सिकेका छौं, के गर्ने र कसरी गर्ने भनेर । कोभिड१९ भनेको के रहेछ भनेर सबैले बुझिसकेको अवस्था छ । त्यसैले पहिलाको जस्तो अवस्था आउँदैन ।"
संसद् बैठकका लागि यस्तो छ तयारी,फेरियो सभामुखको कार्यकक्ष संसद् भवन बानेश्वरमा सभामुखको कार्यकक्षमा सहजै हावा पास नहुने भएपछि कार्यकक्ष नै परिवर्तन भएको छ । झ्याल र भेन्टिलेसन खोल्न मिल्ने सानो शंकर हलमा सभामुखको कार्यकक्ष बनाइएको हो । नयाँ कार्यकक्षमा भेट्न आउनेलाई राख्ने कोठाको समेत व्यवस्था गरिएको छ । छलफल गर्नुपरे शंकर हल प्रयोग गर्न लागिएको हो । पुरानो कार्यकक्षमा एसी चलाउनुपर्थ्यो ।
एसईई कहिले ?,"(काठमाडौं)  यो वर्षको एसईई कहिले र कसरी सञ्चालन गर्ने टुंगो नलाग्दा विद्यार्थी, शिक्षक र अभिभावक अलमलमा छन् । कोरोना महामारीका कारण गत वर्षको एसईईमा विद्यालयले गरेको आन्तरिक मूल्यांकनका आधारमा परीक्षा नियन्त्रण कार्यालय कक्षा १० ले नतिजा प्रकाशन गरेको थियो । यस पटक मंसिर अन्तिम सातासम्म विद्यार्थीबाट परीक्षा आवेदन फारामसमेत संकलन गरिएको छैन । शिक्षामन्त्री गिरिराजमणि पोखरेलले कोरोना जोखिमका कारण २०७६ को एसईई आन्तरिक मूल्यांकनका आधारमा गर्ने र आगामी वर्षदेखि परीक्षाबारे शिक्षा ऐनले टुंगो गर्ने बताएका थिए । संसद्को हिउँदे अधिवेशनमा ऐन जारी गर्ने सुरसार छैन । विगतको जस्तै परीक्षा गर्न भदौअसोजभित्र विद्यार्थीबाट परीक्षा आवेदन फाराम भराएर तथ्यांक पनि संकलन गरिएको छैन । सामान्य अवस्थामा चैतमा परीक्षा सञ्चालन हुँदै आएको थियो । त्यसका लागि मंसिरदेखि नै प्रश्नपत्र छपाइलगायत तयारीको काम हुन्थ्यो । यसपालि परीक्षा नियन्त्रण कार्यालयमा तयारीसम्बन्धी कुनै गतिविधि छैन ।राष्ट्रिय परीक्षा बोर्डले यसपालिको परीक्षा कसरी र कहिले सञ्चालन गर्ने भनेर शिक्षा मन्त्रालयसँग जवाफ मागेको छ । मन्त्रालयलाई एसईईका विषयमा एक महिनाअघि नै पत्राचार गरिएको बोर्डका अध्यक्ष चन्द्रमणि पौडेलले जानकारी दिए । मौजुदा कानुनले केन्द्रले नै परीक्षा सञ्चालन गर्नु भन्छ, शिक्षा नीतिले प्रदेशले एसईई लिने भनेको छ, उनले भने, यही अन्योल हटाउन मन्त्रालयलाई पत्राचार गरेका छौं, कुनै जवाफ आएको छैन । केन्द्र वा प्रदेश जसले परीक्षा सञ्चालन गरे पनि परीक्षार्थीको संख्या यकिन गरेर तयारी थाल्नुपर्ने बोर्डका कर्मचारी बताउँछन् । अध्यक्ष पौडेलले यस पटक वैशाखदेखि विद्यालय सञ्चालन नभएकाले चैतमा परीक्षा हुन नसक्ने जनाए । शिक्षा मन्त्रालयले परीक्षा सञ्चालनका विषयमा सरोकारवाला पक्षसँग छलफल गरेर रायसुझाव लिइरहेको जनाएको छ । विद्यालय शिक्षा महाशाखाका सहसचिव दीपक शर्माले एसईई सञ्चालनका लागि चार विकल्पमा छलफल भइरहेको जानकारी दिए । उनका अनुसार विगतमा जस्तै केन्द्रले नै परीक्षा लिने, प्रदेशस्तरबाट परीक्षा गर्ने, कक्षा ८ जस्तै स्थानीय तहबाट परीक्षा गराउने र कक्षा ९ र ११ मा जस्तै विद्यालयबाटै एसईई परीक्षा लिने विकल्पमा छलफल भइरहेको छ । शिक्षाविद्, संघीय निकाय, प्रदेश सरकार र सामाजिक मन्त्रालय, स्थानीय तह, जनप्रतिनिधि र शिक्षकसँग छलफल गर्दा यी विकल्प आएका हुन् । यी विकल्पका सबल र कमजोर पक्ष केलाइरहेका छौं, शर्माले भने, छलफल अन्तिम चरणमा पुगिसकेको छ, कहिले र कसरी एसईई सञ्चालन गर्ने टुंगो केही दिनमै लाग्छ ।"
सरकारविरुद्ध किन उत्रियो कांग्रेस ?,"(काठमाडौं)  प्रमुख प्रतिपक्ष कांग्रेसले सडकबाट सरकारको अलोकप्रियता देखाउन सोमबारको देशव्यापी विरोधलाई शक्ति प्रदर्शनका रूपमा लिएको छ । पार्टी सभापति शेरबहादुर देउवाले कांग्रेसका सदस्य, समर्थक, शुभचिन्तक र सबै लोकतन्त्रवादीलाई सडकमा आउन अपिल गरेका छन् ।वरिष्ठ नेता रामचन्द्र पौडेलसहित केन्द्रीय तहका सबैजसो नेताहरूले सामाजिक सञ्जालमार्फत र पार्टी प्रवक्ता विश्वप्रकाश शर्माले भिडियो सन्देश जारी गरेरै आमनागरिकलाई सडकमा बोलाएका छन् । पदाधिकारी र पूर्वपदाधिकारीहरू सभालाई सम्बोधन गर्न जिल्लाजिल्ला खटिएका छन् । अन्य केन्द्रीय सदस्यहरू पनि आइतबारबाटै जिल्ला सदरमुकाममा पुगेका छन् । नेताहरूले केपी ओली नेतृत्वको सरकारको अलोकप्रियता जाँच्नका लागि पनि कांग्रेसले व्यापक जनसहभागिता देखाएर शक्ति प्रदर्शन गर्न चाहेको बताए । कांग्रेसलाई यो अवस्थामा ल्याइपुर्याउन भने मंसिर १७ गते तनहुँमा भएको घटना मुख्य कारण बनेको छ । पुल उद्घाटनका लागि दमौली पुगेका वरिष्ठ नेता पौडेललाई स्थानीय प्रशासनले लछारपछार गर्दै गिरफ्तार गरेपछि कांग्रेस एकाएक ब्युँझिएको थियो । त्यसपछि नै पार्टीका पदाधिकारी बसेर मंसिर २९ गते देशव्यापी विरोधको कार्यक्रम तय गरेका हुन् ।सरकारविरुद्ध मात्रै लक्षित गरेर कांग्रेस सडकमा आएको भने यो नै पहिलो पटक हो । यसअघि दुई पटकसम्म सडकमा उत्रिए पनि ती पार्टीको संगठन सुधारसँग बढी केन्द्रित थिए । कोरोना महामारी सुरु हुनुअघि पार्टीको जागरण अभियानक्रममा कांग्रेसले प्रदर्शन गरेको थियो । तनहुँमा भएको घटनासँगै राजावादीहरूले परिवर्तन उल्टाउन सडकमा प्रदर्शन गर्न थालेपछि प्रतिपक्षी भूमिकामा रहेको कांग्रेस सडकमा आउन बाध्य भएको हो । विश्लेषक पुरञ्जन आचार्य सभापति देउवाको चाहनाभन्दा पनि बाध्यताले कांग्रेसलाई सडकमा ल्याइपुर्याएको बताउँछन् । उनले पौडेलमाथि भएको दमन, सडकमा राजावादीहरूको प्रदर्शन र आसन्न पार्टी महाधिवेशनले पनि नेतृत्वलाई सडकमा ल्याएको बताए । प्रधानमन्त्रीले आयोजना गरेको सर्वदलीय बैठकमा नबोली निस्कनु, संवैधानिक निकायमा भागबन्डा खोज्नु, संसद् अधिवेशन बोलाउन सरकारलाई दबाब नदिनु, सोमबारको विरोध प्रदर्शनपछि के गर्ने भन्ने प्रस्ट नगराउनुले नेतृत्वको भूमिकामाथि अझै शंका रहेको उनको ठम्याइ छ । एक दिन सडक प्रदर्शन गरेपछि थप के गर्ने भन्ने योजना र कार्यक्रम कांग्रेससँग छैन, सभापति देउवाको चरित्र नै सत्ताको अंशियारको जस्तो छ । त्यसैले उनको इतिहास पनि ओझेलमा पर्दै आएको छ । अहिले चाहनाले भन्दा पनि बाध्यताले उनी डोरिएका हुन्, न्यूनतम इज्जत जोगाउन सडकमा आएका हुन्, आचार्यले भने, सरकारका बेथितिविरुद्ध पार्टीलाई थप आन्दोलनमा लैजाने कुनै तयारी छैन । संसद् बोलाउने बाटो पनि उनले लिन नचाहेको देखिन्छ, यसले भोलिका दिनमा के हुन्छ भन्न सकिने स्थिति छैन ।अर्का विश्लेषक गेजा शर्मा वाग्ले भने सरकारविरुद्ध लक्षित प्रदर्शनले सरकार र प्रतिपक्षबीचको दूरी बढ्ने बताउँछन् । सरकारविरुद्ध पार्टीको ठूलो पंक्ति सडकमा आइसकेपछि नेतृत्वसमेत दबाबमा पर्ने उनको भनाइ छ ।यो विरोधको ठूलो अर्थ छ । प्रतिपक्ष भए पनि कांग्रेसलाई सत्ताको सहयात्री र साझेदार भएजस्तो देखिएको थियो । तनहुँ घटनालगायत सरकारी दमन, अधिनायकवादी प्रवृत्ति, कुशासन र भ्रष्टाचारविरुद्ध कांग्रेसले सडकमा जाने जुन निर्णय लियो, यसले कार्यकर्तामा सकारात्मक र मनोवैज्ञानिक छाप पारेको छ । सरकारसँगको प्रतिपक्षको दूरी पनि अब बढ्छ, उनले भने, विगतको सम्झौतावादी प्रवृत्तिबाट संघर्षमुखी बाटो लिने नेतृत्व पनि बाध्य हुनेछ ।नेकपाभित्रै सरकारविरुद्ध कडा विरोध भइराख्दासमेत प्रमुख प्रतिपक्ष चुप लागेर बसेको थियो । संवैधानिक निकायको भागबन्डा र नेकपाभित्र सम्भावित दुर्घटना भएमा हुन सक्ने समीकरणलाई लिएर नेतृत्व मौन बस्दै आएको आरोप पार्टीभित्रै चर्को थियो । सरकारका एकपछि अर्को काण्डमा समेत कांग्रेस सामान्य सार्वजनिक खपतका लागि निकाल्ने विज्ञप्तिमा सीमित थियो । सरकारका अनियमितता, कुशासन र बेथितिविरुद्ध सडकमा आउन यसअघि कोराना महामारीलाई उसले कारण ठान्दै आएको थियो । जनताको वितृष्णालाई क्यास गर्दै कोरोना महामारीबीच राजवादीहरू सडकमा उत्रिएकै बेला तनहुँमा घटना भएपछि कांग्रेस सडकमा आउन बाध्य बनेको हो ।वरिष्ठ नेता पौडेलले केही दिनअघि सडकमा राजावादीको प्रदर्शन बढ्नुमा कांग्रेस सशक्त नभएको परिणाम भनेर प्रतिक्रिया दिएका थिए । प्रतिपक्षको धार कमजोर बनाएर राष्ट्रिय राजनीतिमै कांग्रेसको भूमिकालाई खुम्च्याउने काम भएको आरोप पनि देउवामाथि पार्टीभित्रैबाट लाग्दै आएको छ । प्रधानमन्त्री ओलीको सर्वसत्तावादी कदम, अनियमितता, भ्रष्टाचार, कुशासन र दमनविरुद्ध थप सशक्त विरोधमा उत्रनुपर्ने माग पौडेलको छ । देउवाले आइतबार जारी गरेको विज्ञप्तिमा भने सडक आन्दोलनका थप कार्यक्रम गर्ने संकेत गरेका छैनन् । उनले भोलि (सोमबार) को सांकेतिक प्रदर्शनबाट थप शक्ति हासिल गर्दै आगामी संसद्मा नेपाली कांग्रेस थप प्रभावकारी ढंगले प्रस्तुत हुनेछ, भनी उल्लेख गरेका छन् । नेताकार्यकर्ताको दबाब र पार्टीको आसन्न महाधिवेशनका कारण पनि देउवालाई सडकमा जान दबाब बढेको देउवापक्षीय एक नेताले बताए । कांग्रेसको ठूलो पंक्तिमा सरकारविरुद्ध आन्दोलनमा जानुपर्छ भन्ने भावना जागृत छ । भागबन्डा खोजेर सरकारसँग मिलेको भनेर बारम्बार आइरहेका आरोप पखाल्न पनि सभापतिजीले अब सरकारसँग धेरै निकट सम्बन्ध बढाउन हुन्न भन्ने हाम्रो पनि भावना हो, ती नेताले भने, पार्टी महाधिवेशनको मुखमा त झनै विचार पुर्याउनुपर्ने अवस्था छ ।यसैवीच, सभापति देउवाले शालीन प्रतिपक्षको भूमिकालाई सरकारले कमजोरीका रूपमा लिएको बताएका छन् । प्रतिपक्षका रूपमा नेपाली कांग्रेसले निरन्तर शालीन, संवादमैत्री र जिम्मेवार भूमिका निभाउँदै आयो तर वर्तमान सरकारले एकातर्फ त्यसलाई कमजोरीका रूपमा बुझ्ने धृष्टता गर्यो भने अर्कातर्फ भ्रष्टाचार, कुशासन र अधिनायकवादी आकांक्षामा आफूलाई केन्द्रित गर्दै लग्यो, देउवाले जारी गरेको विज्ञप्तिमा उल्लेख गरेका छन्, यस्तो प्रवृत्तिको परिणाममा नेपाली जनतामा सरकारप्रति व्यापक वितृष्णा फैलिएको छ । यो मूलतः अहिलेको अवस्थाप्रतिको वितृष्णा हो ।देउवाले विरोध प्रदर्शनलाई भव्य, व्यवस्थित र शान्तिपूर्ण बनाउन अपिल गर्दै सहभागीलाई भौतिक दूरी कायम गरी मास्क प्रयोग गर्न पनि आह्वान गरेका छन् ।"
पूर्वमन्त्री आलमका भाइ जेल चलान,"(रौतहट)  राजपुर बमकाण्डका आरोपित महताब आलम आइतबार पुर्पक्षका लागि कारागार चलान भएका छन् । उनी कांग्रेस नेता तथा पूर्वमन्त्री आफताब आलमका भाइ हुन् । बम विस्फोटका घाइतेलाई जिउँदै इँटाभट्टाको चिम्नीमा हालेर मारेको आरोपमा पूर्वमन्त्री आफताब, महताबसहित ११ जनामाथि कर्तव्य ज्यान, ज्यान मार्ने उद्योग र विस्फोटक पदार्थको कसुरमा जन्मकैद सजायको मागसहितको अभियोगपत्र जिल्ला अदालतमा दर्ता भएको थियो । संविधानसभाको पहिलो निर्वाचनको अघिल्लो दिन २०६४ चैत २७ मा राजपुरस्थित तत्कालीन मन्त्री शेख इद्रिसको घरगोठमा भएको बम विस्फोटमा परी घाइते त्रिलोकप्रताप सिंह र ओशी अख्तरलगायतलाई इँटाभट्टामा जिउँदै जलाएको आरोप लागेका महताबलाई जिल्ला न्यायाधीश मणिराम न्यौपानेको एकल इजलासले थुनामा पठाउने आदेश गरेको हो । तत्काल प्राप्त प्रमाणका आधारमा महताब बेकसुर हुन् भन्ने नदेखिएकोले मुलुकी फौजदारी कार्यविधि संहिताको दफा ६७ बमोजिम पुर्पक्षका लागि कारागार पठाउन आदेश भएको अदालतले जनाएको छ । अदालतको आदेशपछि महताबलाई आइतबार गौरस्थित जिल्ला कारागार चलान गरिएको छ । घटनाको १२ वर्षपछि २०७६ असोज २६ मा नेता आफताब पक्राउ परेपछि राजनीतिक आवरणमा गुमनाम उक्त घटनाको अनुसन्धानले सार्थकता पाएको थियो । उनलाई जिल्ला अदालतले गत वर्षकै कात्तिक २९ मा पुर्पक्षका लागि कारागार चलान गरेको थियो । दाजु आफताब पक्राउ परेलगत्तै महताब फरार थिए । महताबलाई गत मंसिर २० को राति भारतको मोतिहारीबाट प्रहरीले पक्रेको थियो । यस घटनाका ६ जना आरोपित अझै फरार छन् । पछिल्लोपटक घटनामा संलग्न पाँच जना पक्राउ परेकामा आफताब, महताबसहित ३ जना कारागारमा र २ जना धरौटीमा छुटेका प्रहरीले जनाएको छ । प्रहरीले घटनाको मुख्य योजनाकारमा नेता आफताब र उनका भाइ महताबलाई राखेको छ । आफताब रौतहट क्षेत्र नम्बर २ का सांसदसमेत हुन् । संविधानसभा निर्वाचन आफ्नो पक्षमा पार्न आफताबले धाँधलीका लागि बम भण्डारण गरेको प्रहरीको आरोप छ ।घटनापछि २०६५ वैशाख ९ मा मृतक त्रिलोकका बुबा श्रीनारायण र ओशीकी आमा रुक्साना खातुनले नेता आफताबलगायत ४ जनाविरुद्ध किटानी जाहेरी दिएका थिए । असार १ र ९ मा गरी आफताब, महताबसहित चारै जना पक्राउ परेका थिए । सत्ता र शक्तिको आडमा सबैको म्याद थप गरी एकै दिनमा अनुसन्धान सकेर सोही दिन सरकारी वकिलको कार्यालय गौरमा मिसिल पेस गर्दै साँझपख प्रमाण नपुगेको भन्दै तत्कालीन जिल्ला सरकारी वकिल कार्यालय प्रमुख ध्रुवमणि ज्ञवालीले जिम्मा जमानीमा छाडेका थिए । आरोपितहरू छुटेपछि २०७१ मसिर २० मा पीडितका तर्फबाट छानबिन गरिपाऊँ भनी प्रधानमन्त्री तथा मन्त्रिपरिषद्को कार्यालयमा निवेदन दिइएको थियो । न्याय नपाएको भन्दै पीडितले सर्वोच्च अदालतमा रिट दायर गरेपछि गम्भीर प्रकृतिको घटनाको पुनः छानबिन गर्न आदेश भएको थियो । त्यसपछि तत्कालीन एसपी भूपेन्द्र खड्काले नेता आफताबलाई घरबाट विवाहमा जाँदै गर्दा बाटोबाट पक्राउ गरेका थिए । उनीविरुद्ध अनुसन्धानको क्रममा ७ सय पृष्ठ लामो मिसिल तयार पारिएको थियो ।"
फेवातालमा रातारात बनाइएका संरचना हटाइयो,"(गण्डकी)  फेवातालको मापदण्ड मिचेर बनाइएका संरचना पोखरा महानगरले डोजर लगाएर हटाएको छ । शुक्रबार बनाइएका संरचना महानगरले शनिबार दिउँसो हटाएपछि स्थानीयले राति पुनः निर्माण गरेका थिए । ताल वरिपरिको जमिनमा नीलो पर्दा लगाएर घेरा बनाई संरचना बनाइएको थियो । आइतबार महानगरले ती संरचनामा पुनः डोजर लगाएको हो ।फेवातालको पश्चिम उत्तरतर्फ पर्ने पोखरा१८ खपौदीस्थित स्थानीय खगराज आचार्यको जग्गा भाडामा लिएर व्यवसायी दिपेश श्रेष्ठले संरचना निर्माण गरेका थिए । मापदण्डविपरीत निर्माण गरेको भन्दै वडाध्यक्ष रणबहादुर थापाले महानगरमा जानकारी दिई संरचना भत्काएको बताए । संरचना पनि पानीको भित्री सतहदेखि नै निर्माण गरिएको छ थापाले भने, हामीले शनिबार संरचना भत्काएर छाड्यौं । रातारात फेरि बनाइएछ । फेवाताल हाम्रो पहिचान भएकाले संरचना हटाउनुपरेको हो ।महानगर प्रहरी, स्थानीय, नेपाल प्रहरी र महानगरको प्रतिनिधित्वमा डोजर लगाइएको थापाले जानकारी दिए । हाल प्याराग्लाइडिङ ल्यान्डिङ गरिने उक्त जग्गामा रेस्टुरेन्ट बनाउन दुई पक्षबीच सम्झौता भएको वडाध्यक्ष थापाले बताए । जग्गाधनी आचार्यले प्याराग्लाइडिङ ल्यान्डिङ गरेबापत विभिन्न प्याराग्लाइडिङ कम्पनीबाट भाडा लिने गरेका थिए । फेवाताल संरक्षणका लागि सर्वोच्च अदालतले दिएको आदेश दुई वर्ष पुग्दासमेत कार्यान्वयनमा ढिलाइ भएपछि ताल किनारमा अवैध संरचना बनाउने क्रम पनि बढेको छ । फेवातालमा ६५ मिटर मापदण्ड लागू गरिएको छ । तर फेवातालभित्रैबाट संरचना बनाएपछि विरोध भएको हो । आचार्यको भन्दा करिब ४० मिटर पश्चिमतर्फ १ महिनायता २ वटा र ६ महिनायता १० वटा अवैध संरचना बनेको वडाध्यक्ष थापाले बताए । उनका अनुसार पछिल्लो समय यस क्षेत्रमा मापदण्ड मिचेर अवैध संचरना निर्माण गर्ने होडबाजी नै चलेको छ ।सोही ठाउँका भूपालसिंह ढकालले ताल वरिपरि बगैंचा बनाउने ठाउँ रहेको बताउँदै सडक निर्माण पनि ताल मिचेर नै गरिएको बताए । सरकारले जनतालाई मुआब्जा दिएर भए पनि अतिक्रमण भएको जग्गा संरक्षण गर्नुपर्ने हो उनले भने, सरकारले आफ्नो जिम्मेवारी पूरा गर्नै खोजेको छैन । यसभन्दा अघि प्याराग्लाइडिङ ल्याएर रोक्थे । उनीहरूलाई पनि जोखिम छ, कहाँ ठोकिने हो भनेर । जति ताल सुक्दै जान्छ त्यति नै संरचना निर्माण हुँदै गएको उनले बताए । तालको पानी खाएर हुर्किएको बताउँदै अर्का स्थानीय मायालाल जलारीले अहिले ताल जाने बाटो नै नपाएको जनाए । वडाध्यक्ष थापाले अब फेवातालमा कुनै पनि अवैध संरचना बन्न नदिने दृढता व्यक्त गरे । ताल किनारको जग्गा व्यक्तिको नाममा भएकाले बारम्बार समस्या हुने गरेको उनको भनाइ छ । सर्वोच्च अदालतले संघ, प्रदेश र स्थानीय तहलाई ताल संरक्षणको जिम्मा दिएको भन्दै उनले यस विषयमा सरकारले छिटो निकास दिनुपर्ने बताए । महानगरले संरचना भत्काएसँगै निर्माणाधीन सामग्री पनि उठाएको छ ।"
चेपाङलाई चिउरीका रूखको पुर्जा !,"(हेटौंडा)  अधिकांश चेपाङ परिवारसँग पुस्तौंदेखि बसेको जग्गाको लालपुर्जा पाउने टुंगो छैन । तर उनीहरूले चिउरीका रूखको भने पुर्जा पाउने भएका छन् । वाग्मती प्रदेश उद्योग, पर्यटन, वन तथा वातावरण मन्त्रालयले चेपाङ समुदायलाई चिउरीका रूखको पुर्जा दिने भएको हो । २०४६ सालअघि पनि चेपाङहरूलाई जिल्ला वन कार्यालयले चिउरीका रूखको प्रमाणपत्र दिएको थियो । चेपाङ समुदायको संस्कृति र जीवनशैलीसँग जोडिएको चिउरीका रूखको स्थानीय सामुदायिक वनसँग समन्वय गरेर प्रमाणपत्र दिने तयारी गरेका छौं, मन्त्रालयका सचिव सिन्धुप्रसाद ढुंगानाले भने । मन्त्रालयले चेपाङ समुदायको आयआर्जनमा वृद्धि गराउन धादिङ र मकवानपुरमा चिउरीको गेडा प्रशोधन गर्न मेसिन हस्तान्तरण र चितवनमा उद्योग स्थापना गर्ने तयारी पनि गरेको छ । वातावरण संरक्षण र भूक्षय नियन्त्रण गर्ने उद्देश्यले मन्त्रालयले चिउरीको वृक्षरोपण गर्न नर्सरी पनि राख्न लागेको जनाएको छ । मन्त्रालयका अनुसार मकवानपुर, चितवन र धादिङमा ६ लाखभन्दा बढी चिउरीका रूख छन् । मन्त्रालयको तथ्यांकअनुसार मकवानपुरमा ३ लाख ७१ हजार, चितवनमा २ लाख १८ हजार र धादिङमा १ लाख ११ हजार चिउरीका रूख छन् । मकवानपुरको राक्सिराङ र कैलाश गाउँपालिकामा चिउरीका जंगल छन् भने चितवनको इच्छाकामना गाउँपालिका, कालिका र राप्ती नगरपालिकामा चिउरीका बोट छन् । यसैगरी धादिङको रोराङ गाउँपालिकामा चिउरीको जंगल छ । प्रदेश सरकारले चिउरी उद्योग स्थापना, प्रशोधन मेसिन हस्तान्तरण र चिउरीको संरक्षण गर्न चालु आवमा १ करोड ६० लाख रुपैयाँ विनियोजन गरेको मन्त्रालयका उपसचिव नवराज पुडासैनीले बताए । वन संरक्षण र जनजीविकामा सकारात्मक प्रभाव देखिएकाले चिउरीका रूखको प्रमाणपत्र वितरण गर्न लागिएको पुडासैनीले बताए । घरजग्गाको जग्गाधनी पुर्जा नपाए पनि चिउरीका रूखको पुर्जा पाउने खबरले चेपाङहरू खुसी छन् । मन्त्रालयले धादिङको धुसामा शुक्रबार भएको भेलाबाट चिउरीको संरक्षण, उद्योग स्थापना र लालपुर्जा वितरणका लागि सहजीकरण गर्न खुसीलाल चेपाङको संयोजकत्वमा पाँच सदस्यीय समिति गठन गरेको छ । मकवानपुरको पश्चिमी क्षेत्रमा पर्ने साविकका काँकडा, राक्सिराङ, भार्ता र कालिकाटार गाविसका चेपाङहरूसँग चिउरीका रूखको प्रमाणपत्र छ । त्यही प्रमाणपत्रको आधारमा चिउरीको रूखबाट हुने आयआर्जन लिने र रूख किनबेच पनि हुने गरेको छ । भान्जा, भान्जीलाई दक्षिणा र छोरीलाई दाइजोका रूपमा त्यही पुर्जाको रूख दिने गरेको छ । स्थानीय जंगलमा रहेका चिउरीको रूखको संख्या तोकेर वन कार्यालयले चेपाङहरूलाई संरक्षणका लागि प्रमाणपत्र दिएको हो । प्रमाणपत्रमा तोकिएका रूखको उत्पादन सम्बन्धित व्यक्तिले लिँदै आएका छन् । उक्त रूखको संरक्षण पनि उसैले गर्नुपर्ने नीति रहेको थियो । तत्कालीन चेपाङ विकास कार्यक्रमका प्रमुख तुल्सी थापाका अनुसार चिउरीको रूखको संरक्षण र चेपाङको आयआर्जनमा योगदान पुर्याउने उद्देश्यले जिल्ला वन कार्यालयमार्फत रूखको प्रमाणपत्र दिने गरिएको थियो । २०४६ सालपछि यो क्रम रोकियो थियो, यसलाई निरन्तरता दिन लागेकामा उनले खुसी व्यक्त गरे । चेपाङ समुदायको जीवनशैलीसँग जोडिएको चिउरीका रूखको जिम्मा चेपाङहरूलाई दिएपछि उनीहरूको आयआर्जनमा वृद्धिसँगै चिउरीको पनि संरक्षण भएको संविधानसभा सदस्य गोविन्दराम चेपाङको ठम्याइ छ । अहिले चिउरीको संरक्षणका साथै लालपुर्जा वितरण गर्ने नीति प्रशंसनीय भएको उनले बताए । तत्कालीन जिल्ला वन कार्यालयले २०४६ असार १० गते साविकको काँकडा गाविस१ जुनकिरी (प्रजा) चेपाङको नाममा सिलिङे जंगलका २० वटा चिउरीका रूखको प्रमाणपत्र उपलब्ध गराएको थियो । ३१ वर्षदेखि उनले त्यही रूखबाट मात्र चिउरीको गेडा लिने गरेकी छन् । त्यही गेडा पिसेर घिउ उत्पादन गरेर खर्चर् चलाउँदै आएकी छन् । उनको प्रमाणपत्रमा उल्लेखित २० वटा रूख अजंगका भएका छन् । जुनकिरी चेपाङको मात्र होइन, मेतेलाल चेपाङको नाममा २५ वटा चिउरीका रूखको प्रमाणपत्र छ । उनले पनि ती रूखहरूको संरक्षण गर्नुका साथै त्यसको आम्दानी लिने गरेका छन् । उनीहरूले पसिना बगाउँदै आएको जग्गा र ओत लाग्ने छाप्रो भएको जग्गाको आफ्नो नाममा लालपुर्जा छैन । काँकडा सिलिङे निवासी पूर्वसभासद गोविन्द चेपाङका पनि १ सय २५ चिउरीका रूख छन् । उनलाई मामाले दसैंमा टीका लगाएर ७५ रूख दिएका थिए । चिउरी रूखको लालपुर्जा दिने क्रम रोकिएकाले जंगलमा आफैं उम्रेर ठूला भएका चिउरीका रूख जसले हडप्न सक्यो उसले नै आम्दानी लिने गरेका छन् । अहिले बलिया र जमातवाला चेपाङहरूले चिउरीका रूख हडप्ने गरेका छन् ।मकवानपुरको पश्चिमी भेगमा अहिले चिउरीको जंगल फस्टाएको छ । चिउरीको गेडा र त्यसबाट उत्पादन भएको घिउको पनि माग भएकाले चिउरीको रूखको संरक्षणका साथै जंगलका रूख नियन्त्रणमा लिन चेपाङबीच अस्वस्थ प्रतिस्पर्धा पनि छ । चिउरीको रूखको लालपुर्जाले जंगल र चेपाङ संस्कृतिको संरक्षण गर्नुका साथै उनीहरूको जीवनयापनमा पनि सहज बनाएको उनीहरूको ठम्याइ छ ।"
सीईओलाई दोष थुपारेर छानबिनमा आलटाल,"(काठमाडौं)  चिनियाँ ठेकेदार कम्पनीले राखेको दुई करोड घूस प्रस्तावको अडियो रेकर्डका आधारमा सिन्धुपाल्चोकमा निर्माणाधीन १ सय २ मेगावाटको मध्यभोटेकोसी जलविद्युत् कम्पनीको सञ्चालक समितिले प्रमुख कार्यकारी अधिकृत (सीईओ) मणिकुमार काफ्लेलाई निष्कासन गरे पनि छानबिनमा बेवास्ता गरेको छ । अन्य व्यक्ति तानिने भयले घटना सार्वजनिक भएको दुई साता बित्दा पनि सञ्चालक समिति मौन बसेको आयोजनाकै अधिकारीहरू बताउँछन् । ठेकेदार कम्पनी ग्वान्सिङ हाइड्रो इलेक्ट्रिक कन्स्ट्रक्सन ब्युरोका प्रतिनिधि गोविन्द पौडेलले सीईओ काफ्लेलाई आफूले भनेअनुसार काम गरे २ करोड रुपैयाँसम्म दिन सक्ने प्रस्ताव गरेको अडियो सार्वजनिक भएपछि आयोजनाको गुणस्तरमाथि प्रश्न उठिरहेको छ । स्थानीय सरोकार समितिले आयोजना प्रमुख सुनीलकुमार लामाको उपस्थितिमा दुई साताअघि आयोजना स्थल बाह्रबिसेमा अडियो सार्वजनिक गरेको थियो । मुख्यतः आयोजनामा सञ्चालक (क्लाइन्ट), परामर्शदाता र ठेकेदार कम्पनी हुन्छन् । क्लाइन्टले ठेकेदारसँग प्रत्यक्ष कुराकानी गर्न मिल्दैन । सामान्यतः क्लाइन्टले आयोजनाका विषयमा आफूले नियुक्ति गरेको परामर्शदातामार्फत कुराकानी गर्नुपर्छ । आयोजनाको डिजाइन, मूल्यांकन, अनुगमनजस्ता विषय परामर्शदाताले नै गर्नुपर्छ तर रेकर्डअनुसार परामर्शदाता टिमकै इन्जिनियर मुकेश शर्मालाई नै आयोजनाबाट निकाल्न ठेकेदार र सीईओको मिलेमतो रहेको देखिएको छ । त्यसैले बिलको भुक्तानीलगायत विषयमा काफ्ले र पौडेलबीच भएको कुराकानीले थुप्रै शंका उब्जाएको छ । आयोजनाका एक प्राविधिकले भने, ठेकेदार र क्लाइन्टबीचको कुराले मिलेमतो गरेको देखिन्छ । सीईओ काफ्लेले रकम मागेकै हो भने पनि उनी एक्लैले यो आँट गर्न सक्दैनन् । आयोजनाका एक कर्मचारीले पनि ठेकेदारको दोभासे (पौडेल) ले आयोजनाको सीईओसँग त्यस्तो प्रस्ताव राख्नुले शंका गर्ने ठाउँ रहेको बताए । भित्र केही न केही लेनदेन नभएसम्म कसैले पनि यसरी कुरा गर्न सक्दैन, उनले भने । अडियो सार्वजनिक भएपछि आयोजना प्रमुख सुनीलकुमार लामालाई भोटेकोसीकै काठमाडौं मुख्य कार्यालयमा बोलाइएको छ । समितिले लामाको स्थानमा भोटेकोसीमै कार्यरत निर्माण महाशाखा प्रमुख सूर्यनाथ भुर्त्याललाई निमित्त प्रमुखको जिम्मेवारी दिएको छ । उनी विद्युत् प्राधिकरणका दसौं तहका कर्मचारी हुन् । आयोजना प्रमुख लामा र स्थानीय सरोकार समितिका संयोजक एवं बाह्रबिसे नगरपालिकाका मेयर निमाफुन्जो शेर्पा सञ्चालक समितिले छानबिन गर्न आलटाल गरेको बताउँछन् । हामीले अडियो सार्वजिनक गर्यौं । अब वास्तविकता पत्ता लगाउने काम आयोजनाको हो, शेर्पाले भने, रकम लेनदेनमा को को संलग्न छन्, छानबिन हुनुपर्छ । विद्युत् प्राधिकरणका उपकार्यकारी निर्देशक तथा भोटेकोसी सञ्चालक समितिका अध्यक्ष हरराज न्यौपानेले टेप रेकर्डकै आधारमा कसैलाई दोषी भनिहाल्न नसकिने बताए । दोषी प्रमाणित नभई काफ्लेलाई हटाउने निर्णय सञ्चालक समितिले कसरी गर्यो भन्ने प्रश्नको उत्तर भने उनले दिएनन् । अध्यक्ष न्यौपानेले काफ्लेले पहिले नै छाड्न चाहेको तर्क गरेका छन् तर सञ्चालक समितिको अनुरोधमा पनि राजीनामा नदिएपछि काफ्लेलाई निष्कासन गरिएको हो । उनको स्थानमा चिलिमे जलविद्युत् कम्पनीका सुभाष मिश्रलाई सीईओ नियुक्त गरिएको छ । घटना सार्वजनिक भएपछि काफ्लेले आफूले गल्ती नगरेको जिकिर गर्दै राजीनामा दिन अस्वीकार गरेका थिए । कम्पनीसँग भएको सम्झौताको म्याद नसकिँदै उनलाई सीईओबाट हटाइएको हो । अर्बौं लगानीको आयोजना सात वर्षसम्म अलपत्रजस्तै छ । ठेकेदार कम्पनीले गुणस्तर घटाएबापत घूस प्रस्ताव गर्नुले सीईओ काफ्लेलाई मात्रै दोष थुपारेर छानबिनमा बेवास्ता गर्न नमिल्ने भनाइ सरोकारवालाको छ । अडियोमा चिनियाँ ठेकेदार कम्पनीका प्रतिनिधि पौडेलले सीईओ काफ्ले र परामर्शदाता कम्पनीका इन्जिनियर दिनेश भण्डारीलाई आयोजानको संरचना निर्माणको गुणस्तर घटाउने र त्यसबापत निश्चित रकम उपलब्ध गराउने प्रस्ताव छ । प्रस्तावमा काफ्ले बोलेका छैनन् । भण्डारीलाई भने पौडेलले रकम बैंकमा राखेको जानकारी दिएका छन् । उनले भण्डारीलाई म्यासेज हेर्न भनेका छन् । इन्जिनियर भण्डारी परामर्शदाता कम्पनी ट्र्याक्टेबल इन्जिनियरिङ जीएमबीएचका तर्फबाट आयोजनाको गुणस्तर जाँच गर्ने प्राविधिक हुन् । सीईओ काफ्लेले घूस लिएनलिएको खुलेको छैन । भण्डारीसँग गरेको कुराकानीमा सुरुङको गुणस्तर एकै महिनामा परीक्षण गरेर सक्नुपर्ने प्रस्ताव गरिएको छ । रेकर्डअनुसार सुरुङको गुणस्तर जाँच एकै दिनमा सक्ने ठेकेदारको प्रस्ताव पारित गराउन आफू लाग्ने जानकारी भण्डारीले दिएका छन् । पौडेलले कुराकानीका क्रममा भण्डारीलाई चाइनिज पैसा भए पनि हुन्छ भनेर सोधेका छन् । पौडेलले क्यास निकालिराख्छु भनेका छन् । अडियोमा सुरुङको रकबोल्ट हरेक महिना डेढ सय गराउने भण्डारीको प्रस्तावलाई पौडेलले एकै दिनमा सबै पूरा गर्नुपर्ने भनेका छन् । जब कि सुरुङको गुणस्तरमा प्रश्न उठेपछि ठेकेदारको करोडौं रुपैयाँ भुक्तानी दिइएको छैन । गुणस्तरको प्रश्न जस्ताको तस्तै छ । आयोजनामा धेरै विषय उजागर हुन थालेपछि इन्जिनियर भण्डारी राजीनामा दिएर बाहिरिएका छन् । उनी सम्पर्कमा आउन चाहेका छैनन् । टेप प्रकरणले आयोजनाको आन्तरिक संरचनामा हलचल ल्याए पनि अरू तथ्य बाहिर आउन नसकेको स्थानीय बताउँछन् । पौडेलले आफूले लामो समयसम्म कुराकानी गरेको विषय सबै रेकर्ड भएको कान्तिपुरसँग बताएका छन् । मेरो घरायसी कुरासमेत रेकर्ड भएको छ, उनले भने, जानीजानी रेकर्ड गरेको होइन । मेयर शेर्पाका अनुसार रेकर्ड चारपाँच महिनाअगाडि नै सञ्चालक समितिका केही सदस्यलाई जानकारी गराइएको थियो । समितिले छानबिनमा बेवास्ता गरेपछि बाध्य भएर रेकर्ड सार्वजनिक गरेको शेर्पाको दाबी छ । पौडेलसँग अरूले समेत कुराकानी गरेको अनुमान गरिएको छ । सञ्चालक समितिका सदस्य माधव सापकोटा तत्काल छानबिनभन्दा पनि आयोजना कसरी अघि बढाउने भन्ने विषयले प्राथमिकता पाएको बताउँछन् । छानबिन त गर्नैपर्छ, उनले भने, यसमा सञ्चालक समितिले आनकानी गर्ने कुरै आउँदैन ।सुरु गरेको साढे ३ वर्षमा पूरा गर्ने लक्ष्य राखिएको आयोजनाको काम सात वर्षमा ६० प्रतिशत सकिएको छ । निर्माण अवधि बढ्दै गएकाले लागत करिब १३ अर्बबाट १५ अर्ब रुपैयाँ भएको छ । करिब ८ अर्ब खर्च भइसकेको छ । ७ किमि सुरुङमध्ये साढे ६ किमि पूरा भएको छ । बाँध र पावरहाउसको काम बाँकी छ । हाल काम गरिरहेको ठेकेदार कम्पनीले आयोजना पूरा गर्नुपर्ने म्याद आगामी पुस १५ मा सकिँदै छ । कोरोना, बाढीपहिरोलगयतका कारण म्याद थप्नैपर्ने बाध्यता रहेको अध्यक्ष न्यौपानेले बताए । यसअघि दुईपटक म्याद थप भइसकेको छ ।"
गुमनाम सम्पदाको खोजीनिती,"आज पनि सम्पदैसम्पदाले भरिएको लाग्ने काठमाडौं उपत्यकाको इतिहास झनै वैभवपूर्ण थियो । तर, उचित रेखदेख अभावमा समयक्रममा कति सम्पदाहरू चोरिएर अन्यत्रै पुगे । यही दुःखान्तलाई विश्वमाझ प्रकाश पारिदिएको थियो, सन् १९८९ मा प्रकाशित लैनसिंह बाङ्देलको कृति स्टोलन इमेजेज अफ नेपाल ले । लिच्छविकालीन युगका अमूल्य सृजना मानिने कति सम्पदाहरू एकपछि अर्को गर्दै हराएका र चोरिएका छन् । र, यदाकदा यस्ता मूर्तिसम्पदाहरू अमेरिकायुरोपका कुनै संग्रहालयमा फेला परेको खबर पनि सुनिन्छन् । यही सूचीमा काठमाडौं उपत्यकाबाट हराएको छैटौं शताब्दीमा निर्मित भनिएको चतुर्मुखी शिवलिंग पछिल्लोपटक अमेरिकाको सिकागो म्युजियममा भेटिएको छ । शताब्दियौं पुरानो स्वदेशी सम्पदा सात समुद्रपारि विदेशको संग्रहालयमा यसरी भेटिनु आफैंमा उत्साहपूर्ण खबर त हो, तर यसले सम्पदा इतिहासको संरक्षणदेखि अभिलेखीकरणसम्ममा मुलुकको दुरवस्था भने फेरि झल्काएको छ ।सम्पदा निर्माण वा पुनर्निर्माणका सवालमा प्रत्यक्ष देखिने वा ठूला आकारका संरचनामाथि मात्रै अक्सर बहस हुने गरेको छ । भूकम्पपछिको विशृंखल स्थितिमा रानीपोखरी निर्माण भैसकेको वा धरहरा उभिँदै गरेको खुराक मात्रै राज्य पद्धतिले सार्वजनिक खपतका लागि बिकाउ र राजनीतिक अर्थमा सार्थक मानेको जस्तो देखिन्छ । तर, लिच्छविकालीन एउटा सम्पदा हराएको ३६ वर्षपछि अमेरिकाको कुनै म्युजियममा भेटिएको खबर पनि उक्त मूर्ति संकलकको निधनपछि मात्रै र संकलकको इच्छापत्रअनुसार मात्रै थाहा हुन सकेको स्थिति छ । हाम्रो संरक्षण पद्धति र सूचना संयन्त्रमा यसभन्दा ठूलो कमजोरी अरू के होला ? स्थिति कतिसम्म छ भने हामीसँग केकति सम्पदा र पुरातात्त्विक सामग्री छन् भन्ने अभिलेखसमेत कहीँकतै छैन । लिच्छविकालीन सभ्यताको झल्को दिने सभ्यताको मुहानका पुरातात्त्विक सामग्री, मूर्ति र अभिलेखको सूचीकरणसमेत गरिएको छैन । कतिसम्म भने, पशुपति क्षेत्रभित्र केकति लिच्छविकालीन सम्पदा छन् भन्ने सूची न पशुपति विकास कोषसँग छ, न गुठी संस्थानसँग । ऐतिहासिक र पुरातात्त्विक महत्त्वका अरू थातथलो पनि ऐतिहासिक अभिलेखका अर्थमा कागले कान छामेकै अवस्थामा छन् ।अमेरिकाकै डल्लास म्युजियममा भेटिएको वासुदेवकमलाजा मूर्ति होस् अथवा, सिकागो म्युजियममा पाइएको चतुर्मुखी शिवलिंग यी दुवै सम्पदा भेटिएको महिनौंसम्म पनि हकदाबी गर्न नसकेकै अवस्थामा बाहिरै बसिरहेका छन् । सन् १९७० को युनेस्कोको अभिसन्धिअनुसार, यस्ता हराएका वा चोरिएका सम्पदा कतै भेटिएको अवस्थामा उत्पत्तिको मुलुक (कन्ट्री अफ ओरिजिन) लाई फिर्ता गर्नैपर्ने प्रावधान छ । तर, विडम्बना वासुदेवकमलाजा होस् वा चतुर्मुखी शिवलिंग कहीँकतै यी सामग्रीको अवस्थिति र हराएकोचोरिएकोबारे अभिलेखीकरण छँदै छैन । यी पुरातात्त्विक सम्पदाहरू विगतमा पनि गुमनाम थिए, अहिले पनि गुमनाम नै छन् ।हामीलाई पुरातत्त्वको मतलब नै नभएको प्रमाण त पशुपति क्षेत्रभित्रकै सम्पूर्ण अभिलेख दुरुस्त नहुनु नै हो । उक्त क्षेत्रका हरेक ढुंगाढुंगामा पुरातात्त्विक इतिहास, लिपि वा पहिचानको अर्थमा विशिष्टीकृत महत्त्व लुकेको भेटिन्छ । तर, यसबारे न गुठीलाई सरोकार छ, न पशुपति क्षेत्र विकास कोषलाई । परैबाट देखिने सम्पदामा रंगरोगन गरेपछि राजनीतिक अर्थमा रिबन काट्न मात्रै मन्त्री वा वरिष्ठ पदाधिकारी यस्ता क्षेत्रमा पुगिरहेका हुन्छन् । जबकि, आफ्नै छेउको शिलालेखबारे भने उनीहरू बेखबर हुन्छन् ।आज पनि लन्डन वा न्युयोर्कको क्रिस्टिज अक्सन मा यस्ता थुप्रै सम्पदा खरिदबिक्रीमा भेटिने गरेका छन्, जसमा नेपालको पुरातत्त्व र सम्पदाजन्य वैभवको इतिहास जोडिएको छ । तर, कुनै कला संकलकको मृत्युपछि सार्वजनिक हुने इच्छापत्रकै आधारमा मात्रै नेपालको सम्पदा पहिचान हुने र फिर्ता गरिने प्रक्रियामा जाने हो भने हाम्रो पद्धतिको के अर्थ ? अमेरिका, बेलायत वा फ्रान्समा रहने नेपाली दूतावासहरूको के भूमिका ? यसरी कसैले भनिदिएर मात्रै आफ्नो इतिहास र वैभव पत्तो पाउने स्थितिबाट अघि बढेर र सधैं बाङ्देलको कृति स्टोलन इमेजेज अफ नेपाल को पाना मात्रै पल्टाएर आफ्नोपना कायम राखिराख्न मुस्किल छ । सधैंसधैं यही स्थितिमा मात्रै रहनु भनेको आफैंमा लाजमर्दो स्थिति हो । त्यसैले, हामीसँग केकस्ता सम्पदा छन्, तिनको पुरातात्त्विक महत्त्व र अभिलेख कहाँके छ भन्ने सूची निकाल्नमा गुठी संस्थान, राष्ट्रिय अभिलेखालय, पुरातत्त्व विभागहरू लागिपर्न जरुरी छ ।"
सौरभको भूतवाणी,"सौरभको नेपाली राजनीतिका पाँचौं बिटल्स लेख सधैंको झैं वितर्कले भरिएको छ । सबैले भविष्यवाणी गर्छन् तर सौरभले भूतवाणी गर्छन् । यम्बुबाट जम्बु बनेको र जम्बुद्वीप भारतलाई भनिएको कुरा नेपालबाट चोरिएको हो । समुद्रबाट हिमालय बनेको र समुद्र नेपालको हो, भारतले समुद्रलाई चोरेको हो । विन्ध्यवासिनी मन्दिर पर्साको केहुनयामा छ । अतः विन्ध्य पर्वतलाई भारतले चोरेको हो । चितवनमा अयोध्यापुरी छ भने अयोध्यालाई भारतले चोरेको त हाम्रा प्रधानमन्त्री केपी शर्मा ओलीले नै भनिसके । सौरभको लेखमा यस्तै तर्कसिवाय केही हुँदैन । उनी तर्कले पौडी खेल्न चाहन्छन् । बुझ्नुपर्ने कुरा के हो भने, पौडी तर्कले खेल्न सकिँदैन ।भारतले जुन कारण मधेसीलाई सेनामा लिँदैन, त्यही कारण नेपालले पनि लिँदैन भन्ने तर्क सौरभ गर्छन् । सानोभन्दा सानो विषयमा बुझेर पनि उनी बुझ पचाउँछन् । भारत अर्को देश हो । उसले नेपालबाट उम्दा माल नै खोज्छ । बेलायतले भारतबाट अलफान्सो आँप नै खोज्छ । तर, भारतका मानिस मालदह र बम्बइया पनि खान्छन् नै । के मधेसीका लागि नेपाल विदेश नै हो त ? हो भने ठीकै छ । होइन भने, सेनाले मधेसीको कम असल माल पनि त खानैपर्छ । परन्तु मधेसी कम असल माल होइनन् । उताका हाम्रा मामा, भान्जाहरू गलवानका अब्बल लडाकुमा दरिएका छन् । थालमा हालेको घिउ भात, दाल वा तिउनमै पर्छ, जता परे पनि जाने त पेटमै हो । जुठा पत्तल खाने डुमहरूलाई झन् केको पिर ? यदि शासन घिउ हो भने त्यो कहिले महेन्द्र शाहको भातमा पर्छ, कहिले बीपीको दालमा, त कहिले कम्युनिस्टको तिउनमा । जुठो पत्तल खाने मधेसीहरूलाई यसको केही मतलब छैन । बीपी टेढीमा जन्मेर भारतको पक्ष लिन्थे । महेन्द्रले नलिएर ठीक गरे भन्ने तर्क गरेर लेखक स्वयं भूतनगरका भ्यागुता बनेका छन् । र, दोषजति सबै अरूलाई थुपारेका छन् । शिवशंकर यादव, छपकैया, वीरगन्जराजावादीहरूको बासी मुद्दाचिहानमा पुगिसकेको राजसंस्थालाई पुनःस्थापित गरेर नेपाललाई हिन्दु राज्य बनाउने मागसहित देशैभरि राजावादीले प्रदर्शन गरिरहेका छन् । यतिखेर युवा पुस्ता निकै सचेत हुनुपर्छ । नेपालमा दशकौंको प्रयासपछि शान्तिपूर्ण तवरले गणतन्त्रको स्थापना भयो । गणतन्त्र पक्षधरहरूले बाटो बिराउँदा, यस उपलब्धिलाई नरुचाउनेहरू सल्बलाउन थालेका छन् । हिन्दु राज्य, संघीयता खारेजी र राजासहितको प्रजातन्त्रका बासी मुद्दा ओडेर अब कसैले आमजनतालाई झुक्याउन सक्दैन । यस्ता उग्र राष्ट्रवादीहरू इतिहास भइसके । नेपाल बनाएकै राजसंस्थाले हो र यस संस्थाको संरक्षण गर्नुपर्छ भन्ने मानसिकता बोक्नेहरूको गतिविधिप्रति चनाखो नभए जीवनभरको संघर्षबाट प्राप्त उपलब्धि गुम्न बेर लाग्दैन । जनताको अथक मिहिनेतबाट प्राप्त उपलब्धिहरूको संरक्षण गर्नुको सट्टा हाम्रै असावधानीका कारण गुम्न पुग्यो भने आफ्ना सन्ततिलाई के मुख देखाउने ? हामी उज्यालोबाट अँध्यारोतिर जाने हो र ? समाज सुल्टो बाटो मात्रै हिँड्छ । गणतन्त्रको स्वतन्त्रता उपभोग गरिरहेका हामीले यस व्यवस्थालाई झनै सुधार्दै लैजानुपर्छ । नेकपा सधैंभरि सत्तामा रहँदैन । कुनै पनि दल निश्चत अवधिपछि जनमतका लागि जनताकोमा पुग्नैपर्छ । जनताको मन जित्ने गरी काम गरे निरन्तर सरकारमा रहिरहन्छन् । नगरे, स्वतः बाहिरिन्छन् । र, प्रतिपक्षले मौका पाउँछ । लोकतन्त्रमा जनताले रोजेर आफ्ना शासक छान्ने वा हटाउने अधिकार राख्छन्, जुन संसारको सबैभन्दा सुन्दर अभ्यास हो । र, यसको विकल्प निरंकुश राजतन्त्र हुनै सक्दैन । राजावादीहरूको अहिलेको माग अस्वाभाविक र असम्भव छ । नेपाललाई हिन्दु राष्ट्र बनाउन संसारका जुनसुकै शक्ति आए पनि सम्भव छैन, न त राजा नै फर्काउन सम्भव छ । नरनाथ पाण्डे, कावासोती८, नवलपुर"
मध्यपहाडी राजमार्ग र समृद्धि,"कतै अवरोध, कतै चिल्ला सडक समाचारमा १ हजार ७ सय ७६ किलोमिटर लामो मध्यपहाडी राजमार्ग निर्माणका क्रममा देखिएका बाधाव्यवधान, कठिनाइको बेलिविस्तार छ । राष्ट्रिय गौरवको आयोजना भनी निर्माण थालिएको उक्त सडक आर्थिक वर्ष २०७४७५ मा सम्पन्न गर्ने लक्ष्य राखिएको थियो । पूर्वी पाँचथरको चिवा भन्ज्याङबाट पश्चिम बैतडीको झुलाघाट छिचोल्ने नयाँ राजमार्गले पहाडका २४ जिल्ला पार गर्ने हुँदा यसबाट धेरै बस्तीमा यातायातको सुविधा पुग्ने देखिन्छ । तर एक दशकमा ५० प्रतिशत मात्र काम सम्पन्न भएको र कतिपय ठाउँमा बनिसकेका सडक पनि खण्डहरमा परिणत भएको विषयले धेरैमा निराशा पनि थपेको छ । प्रदेश ५ को कुरा गर्दा त्यहाँको साढे ३ सय किलोमिटर राजमार्गको केही खण्डमा कालोपत्रे भए पनि धेरै ठाउँमा डीपीआर र रेखांकन भएको छैन । उता कास्कीका महत्त्वपूर्ण पर्यटकीय गन्तव्यहरूमा विरोध हुनु र बूढीगण्डकी जलविद्युत् आयोजनास्थलभित्रको पहिलेको रेखांकनमा अवरोध पुग्नुले थप अन्योल सिर्जना भएको छ । त्योभन्दा पनि चिन्ताको विषय वातावरणीय विनाशसँग जोडिएको छ । समाचारसँगै छापिएका जुन मरुभूमीकरणका तस्बिर छन्, त्यसबाट निर्माणाधीन सडकलाई वातावरणमैत्री भन्न सकिँदैन । हामीलाई थाहा छ, पूर्वपश्चिम राजमार्ग तयार भएपछि त्यता बसाइँ सरेकाहरूले चुरेको जंगल सखाप बनाए जसलाई पुनःस्थापना गर्न प्रायः असम्भव देखिन्छ । योजनाकारको दृष्टि जैविक, पर्यटकीय, वातावरणमैत्री सडकको अपरिहार्यतामाथि नपर्दा मध्यपहाडी क्षेत्रमा पनि विध्वंस नमच्चिएला भनेर कसरी भन्ने ? मुलुकको पहिचान बनेका जैविक विविधताको अस्तित्व नमेटिएला भनि कसरी विश्वास गर्ने ? प्राकृतिक संरचनामा धक्का नपुग्ने गरी, डोजरको प्रयोग नगरीकनै सडक निर्माण गर्ने सोच कहिले आउला ? झन्डै १५० वर्षअघि पहाडी मुलुक स्विट्जरल्यान्डले देशभित्रको एकएक इन्च जमिनको संरक्षण, संवर्द्धन र प्रवर्द्धनलाई समृद्धिको महत्त्वपूर्ण खुड्किला बनाएको थियो । नेपालका शासकमा त्यस्तो दृष्टिकोण कहिले देख्न पाइएला ? भुवनेश्वर शर्मा, चन्द्रागिरि२, काठमाडौं"
समाजवादउन्मुख संविधान र शिक्षा प्रतिवेदन,"२०७५ असार २४ मा शिक्षा, विज्ञान तथा प्रविधिमन्त्रीको अध्यक्षतामा सरकारले नयाँ संविधान जारी भएको सन्दर्भमा अबको शिक्षा नीतिको अवधारणा र उपयुक्त सुझावसहितको प्रतिवेदन पेस गर्न उच्चस्तरीय शिक्षा आयोग गठन गर्यो । आयोगले २०७५ पुस २२ मै प्रतिवेदन सरकारलाई बुझायो । सञ्चारमाध्यमहरूले त्यतिखेरै प्रतिवेदन सार्वजनिक गरे । शिक्षा मन्त्रालयले सार्वजनिक गर्नुपर्ने उक्त प्रतिवेदन केही दिनअघि आयोगका केही सदस्यले सार्वजनिक गरे । नेकपाको आन्तरिक द्वन्द्व उत्कर्षमा पुगेको बेला आयोगका केही सदस्यले प्रतिवेदन सार्वजनिक गर्नु संयोग मात्र हो कि नियोजित ? जस्तो उद्देश्यका साथ प्रतिवेदन सार्वजनिक भयो यसले थप शंका पैदा गरेको छ । तर्कवितर्क गर्ने अनेक ठाउँ छन् । तर, कुनै पनि प्रतिवेदन पेस भएपछि कार्यान्वयन गर्ने निकायले नै प्रतिवेदन सार्वजनिक गर्ने अभ्यास विश्वव्यापी हो । राज्यले प्रतिवेदन ग्रहण गर्दा मात्र त्यसले सार्थकता प्राप्त गर्छ । सरकारलाई प्रतिवेदन बुझाएपछि आयोग स्वतः निष्क्रिय हुन्छ । निकै मिहिनेत गरेर तयार पारेको प्रतिवेदन सरकारले त्यतिखेरै आधिकारिक रूपमा सार्वजनिक गर्नुपर्थ्यो । यसमा सम्बन्धित मन्त्रालय चुकेकै हो । प्रतिवेदनले दिएका सुझावहरू मन्त्रालयले प्राथमिकता र औचित्यका आधारमा क्रमशः कार्यान्वयन गर्दै जाने विश्वव्यापी प्रचलन छ । प्रतिवेदनबाट सरकार हतोत्साहित हुनुपर्ने कुनै कारण छैन । यस्ता प्रतिवेदनहरू राज्यले ग्रहण गर्दा मात्र सुझावहरू कार्यान्वयन हुने प्रबल सम्भावना रहन्छ । प्रतिवेदन सार्वजनिक हुनुभन्दा दिइएका सुझावहरू कार्यान्वयन हुनु महत्त्वपूर्ण पक्ष हो ।हाम्रो मुलुकमा कुनै समस्याबाट केही समयका लागि मुक्ति पाउन आयोग गठन गर्ने प्रचलन छ । यस्तो प्रवृत्तिबाट देश गुज्रिएको धेरै भयो । लोकतान्त्रिक व्यवस्थामा पनि यसमा कुनै सुधारका संकेतहरू देखिएनन् । अर्कातर्फ उच्चस्तरीय शिक्षा आयोगका सदस्यहरू नै सत्तापक्ष र प्रतिपक्षमा विभाजित भै प्रतिपक्षजस्तो देखिने गरी उच्चस्तरीय शिक्षा आयोगको प्रतिवेदन सार्वजनिक हुनु त्यति व्यावहारिक होइन । प्रतिवेदनले औंल्याएका सुझावहरूलाई सरोकारवालाहरूसँग थप छलफल गर्दै सरकारले क्रमशः कार्यान्वयन गर्नु नै उत्तम विकल्प हो । संविधानप्रदत्त सूचनाको हकबाट जनतालाई अलग गर्न सकिँदैन । संविधानले निदिष्ट गरेको अर्थतन्त्रका तीन आधार र संविधानले परिकल्पना गरेको समाजवादउन्मुख राज्य व्यवस्थामा हुनुपर्ने शिक्षा नीतिका आधारस्तम्भहरू खडा गर्ने कार्यमा शिक्षा मन्त्रालयले नेतृत्व लिनु नै अहिलेलाई सान्दर्भिक देखिन्छ । जीवनप्रकाश शर्मा, उपाध्यक्ष, हिसान"
शिक्षामा 'राष्ट्रिय गाईजात्रा,"सर्वत्र गाईजात्राअहिलेको आयोगको प्रतिवेदन, मन्त्रालयको आपत्ति र त्यसपछिका वक्तव्यबाजी आवरणमा एउटा घटनाजस्तो मात्र देखिए पनि यसले नेपालको शिक्षामा क्यान्सर बनेर रहेका कैयौं विकृतिलाई संकेत गर्छÙ कोर्स करेक्सन का लागि किमार्थ तयार नहुने सरकारको अपारदर्शी र हैकमी मानसिकता एवं वैचारिक अस्पष्टता देखाउँछ । यो प्रतिवेदनका नाममा लेखिएको पाँच सय पृष्ठ लामो निबन्ध कुनै तथ्यांक विश्लेषणमा आधारित छैन । प्रतिलब्धि प्रक्षेपण, स्रोत व्यवस्थापनको प्रभावकारिता र दिगोपन, पहुँचमा न्याय र गुणस्तर अभिवृद्धिका लागि कुनै प्रस्ट मार्गचित्र यसले पनि प्रस्तुत गर्न सकेको छैन । जे सुझाव छन्, ती प्रमाणमा आधारित छैनन् । यसको अर्थ, समस्या र अन्योल तथाकथित शिक्षा क्षेत्रका विज्ञ भनिनेहरूमा पनि उत्तिकै छ । आधुनिक र प्रामाणिक चेत वा सीप हुनेहरू त प्रतिवेदन लेखनसम्ममा पनि समेटिन सक्दैनन् ।सरकारको अयोग्यता कोभिड१९ को समयमा शैक्षिक सत्र खेर जान नदिन गर्नुपर्ने न्यूनतम जिम्मेवारी पूरा नगरेकामा पनि उदांगियो । समयमै वैकल्पिक अध्ययनअध्यापनलाई मान्यता दिने, सार्वजनिक निःशुल्क इन्टरनेट लगायतका सुविधा व्यवस्था गर्ने र स्थानीय सरकारसँगको सहकार्यलाई परिणाममुखी बनाउने कुनै कसरत भएन । अनलाइन पढाएर पैसा लिन पाइँदैन भन्नेदेखि अहिले सत्तरी प्रतिशत पाठ्यक्रम पढाएर कक्षा चढाउन पाउने निर्देशन जारी गर्दासम्म सरकारको भनाइ कम्तीमा एक दर्जनपटक फेरिएको छ । चुनौतीहरू निश्चय नै नयाँ थिए, तर सहज विवेकका र स्वस्फूर्त आरम्भ भएका सकारात्मक प्रयासलाई पनि आत्मसात् र प्रोत्साहन गर्ने दृष्टि सरकारमा नहुनु विडम्बनापूर्ण हो । उच्च शिक्षाका हकमा त कुनै नीति र निर्देशन ल्याउन नै सरकार असफल भयो । केही विश्वविद्यालयले आफ्नै पहलमा शैक्षिक सत्र जोगाउन सकेको प्रयास गरे । बाँकी लाखौं विद्यार्थीको एक वर्ष त्यसै खेर गयो ।संघीय स्वरूपमा तीनै तहका सरकार बनेको तीन वर्ष भयो । संविधानले तीनै तहका सरकारहरूलाई शैक्षिक व्यवस्थापनको जिम्मेवारी दिएको छ । खास गरी स्थानीय तहलाई विद्यालय शिक्षा र प्रादेशिक एवम् संघीय सरकारलाई विश्वविद्यालय शिक्षाको जिम्मा दिइएको छ । यी तीन वर्षमा सरकारले शैक्षिक व्यवस्थापनको सामान्य मार्गचित्र पनि बनाउन सकेन । सरकारले २०७४ चैतमै देशभरका जिल्ला शिक्षा कार्यालयहरू खारेज गरेर विद्यालय शिक्षाको जिम्मेवारी स्थानीय सरकारलाई दिएको घोषणा गर्यो, तर त्यो जिम्मेवारी हस्तान्तरण बिनातयारी र अधकल्चो थियो । शिक्षक दरबन्दी र बजेटको निर्भरता संघीय सरकारमै कायम राखेर, स्थानीय तहको व्यवस्थापकीय क्षमता विकास नगरी गरिएको यो निर्णयले अझै परिणाम दिएको छैन । यस क्रममा देखिएका समस्या समाधानको पहलसमेत भएको छैन ।उच्च शिक्षाका लागि विश्वविद्यालयको छाता ऐन ल्याउन संघीय सरकार असफल भएको छ । जस्तो प्रकृतिको मस्यौदा भएको छ, त्यही कानुन पारित हुने हो भने त्यो झन् प्रतिगामी हुनेछ । त्यसमा भएका प्रावधानहरू प्राज्ञिक स्वतन्त्राता प्रवर्द्धन गर्ने होइन, विश्वविद्यालयका विभागहरूसम्म सरकारले सोझै राजनीतिक हस्तक्षेप गर्ने उद्देश्यले राखेको छ । प्रादेशिक विश्वविद्यालय स्थापना र सञ्चालनको संवैधानिक अधिकार प्रदेशहरूलाई भए पनि एकाध अपवाद छोडेर यसतर्फ प्रदेश सरकारहरूले खास पहल गरेका छैनन् । स्थापनाका लागि मात्रै यी विश्वविद्यालयहरू स्थापित भए भने तिनले गुणस्तरमा कसरी फड्को मार्न सक्लान् भन्ने अहम् प्रश्न ज्युँदै छ ।नेपालको सार्वजनिक शिक्षा प्रणालीले उत्पादन गरेको जनशक्तिले श्रम बजारमा औपचारिक योग्यताअनुरूपको सीपमा प्रतिस्पर्धा गर्न सकिरहेको छैन । प्रत्येक वर्ष हजारौं नेपाली विद्यार्थी अध्ययनका लागि बिदेसिन्छन् । त्यसका लागि वार्षिक डेढ खर्ब रुपैयाँको विदेशी विनिमय पलायन हुन्छ । तीमध्ये सामान्यतः कोही पनि नेपाल फर्केर आउँदैनन् । नेपालको शैक्षिक अव्यवस्था र जडवत् भएको नीतिगत अन्योलका कारण मुलुक यसरी निरन्तर बहुआयामिक मारमा परिरहेको छ । एउटा शिक्षित पुस्ता तयार हुन बीस वर्ष लगानी गर्नुपर्छ । कुर्नुपर्छ । अब पनि उही तदर्थवाद कायम राख्ने हो भने मुलुकको भविष्य नै बलात्कृत हुन्छ । विकासको वर्तमान आवश्यकता र भविष्यको आधार नै आधुनिक शिक्षा हो भन्ने बुझ्दाबुझ्दै सरकार र राजनीतिक नेतृत्वको यस्तो लापरबाही र दृष्टिकोणशून्यताले मुलुकलाई भयावह अन्धकारतर्फ धकेलिरहेको छ । यही प्रतिवेदनको समीक्षा सार्थक शिक्षाका लागि नयाँ बहसको प्रस्थान विन्दु हुन सक्छ ।"
सम्पदा बस्तीको पुनर्निर्माणमा 'हाउस पुलिङ,"फाइदाहरूयो विधिबाट स्थानीयवासीलाई निम्न फाइदा हुनेछ१ रैथाने समुदाय विस्थापित हुन नपर्ने । नयाँ पुस्ताको बसोबास बढ्ने ।२ आधुनिक सेवासुविधा उपलब्ध हुने । भूकम्पप्रतिरोधी र परम्परागत वास्तुकलायुक्त भवन निर्माण हुने भएकाले पर्यटकीय क्रियाकलापमा वृद्धि भई स्थानीय बासिन्दाको जीवनस्तरमा सुधार हुने ।३ पुरानो सहरी क्षेत्र बस्नलायक हुने । नयाँ पुस्तालाई परम्परागत जात्रा, चाडपर्व आदिमा संलग्न गराउन प्रोत्साहन हुने ।४ चोक, बहाल, सत्तल, मठमन्दिर आदिले ओगटेको जग्गाको संरक्षण हुने । ती सम्पदाहरूको मर्मतसम्भार, पुनर्निर्माण भई सार्वजनिक सम्पत्तिको जगेर्ना हुने ।उपर्युक्त उपायबाट त्यो क्षेत्रमा बसोबास गरिरहेका रैथाने बासिन्दाहरूको जीवनस्तरमा सुधार आउनुका साथै विभिन्न असुविधाका कारण आफ्नो थातथलो छोड्न बाध्य भएका परिवारहरू पनि पुर्ख्यौली थलोमा फर्केर आउने अवस्था उत्पन्न हुन्छ । अहिले पनि उक्त क्षेत्रमा पर्यटकीय र व्यापारिक गतिविधि एवं विभिन्न जात्रा, चाडपर्व पनि जेनतेन चलिरहेका छन् अनि ती समारोहमा स्थानीय बासिन्दा र बसाइँ सरेर अन्यत्र गएका गुठियारहरू सहभागी हुने गर्छन् । मूर्त र अमूर्त सम्पदाहरूको संरक्षण हुँदै गएपछि त्यस क्षेत्रमा पर्यटकीय गतिविधि बढी स्थानीयवासीको आयवृद्धि हुनेछ र जीवनस्तरमा सुधार हुनेछ । काठमाडौंको पुरानो सहरी क्षेत्र सुन्दर, बस्नलायक र जीवन्त संग्रहालयजस्तो हुनेछ ।थापा नेपाल सरकारका पूर्वसचिव हुन् ।"
"जे गर्यौं, त्यसैमा चुक्यौं","अब के त ?यी दृष्टान्त आफैंमा पूर्ण छैनन् । कुनै पनि मुलुकको विकास किन हुन सकेन भन्नेमा फरकफरक दृष्टिकोणबाट अनेकौं व्याख्या हुन सक्छन् । तर कुनै मुलुकको विकास हुनका लागि धेरै दृष्टिकोण र व्याख्याको जरुरी पर्दैन । जरुरी छ त आम मानिसको जीविका सहज बनाउन लागिपर्ने इमानदार राजनीतिक नेतृत्वको । विकासका विभिन्न बाटा छन् तर जुन बाटो हिँडे पनि इमानदारीका साथ खुरुखुरु हिँड्ने गोरुको खाँचो हामीलाई छ । कस्तो राजनीतिक तथा सामाजिक व्यवस्थामा रहेर काम गर्ने भन्ने कुरा जनताले छिनोफानो गर्छन् । त्यसका लागि हामीसँग संवैधानिक बाटो खुला छ ।भारतका पूर्वगभर्नर रघुराम राजनले देङका अगाडि चुनौतीका पहाड रहेको र त्यसमाथि कठिन निर्णयहरू लिनुपर्ने बाध्यता रहेको उल्लेख गर्दै भनेका छन् चीनका उदारवादी नेता देङले सबै पक्षलाई समेटेर सामान्यतः चीनको विकासमा हरेक नागरिकको सहभागितालाई जोड दिएका थिए । त्यो भनेको आम नागरिक र समुदायको प्रक्रियामा सहभागिता र स्रोतमा पहुँच हो । यसका लागि राज्यले नै भूमिका खेल्नुपर्छ ।हाम्रो मुलुकमा अहिले धेरै कुरा सहज छन् । संघीय गणतन्त्र नेपालको जग बसेको छ, युवा उमेर समूहको उत्साही जनसंख्या छ, प्रतिस्पर्धामा रहेका दुई ठूला छिमेकी छन् । अहिलेको राजनीतिक नेतृत्वलाई जति सुखद अवसर विगतकालाई उपलब्ध थिएन । यो अवसरको सदुपयोग नगर्दा आउने पुस्ताले प्रश्न गर्नेछ । त्यसको जवाफ प्रतिवेदन जति लामो भए पनि अर्थहीन हुनेछ ।"
ट्रम्प समर्थकको जुलुसमा हिंसा,"वासिङ्टन (एजेन्सी) अमेरिकी राष्ट्रपति डोनाल्ड ट्रम्पको समर्थनमा शनिबार निस्केको जुलुसमा हिंसात्मक घटना भएका छन् । ट्रम्पको समर्थनमा निकालिएका जुलुसका क्रममा शनिबार गोली चल्नुका साथै छुरा प्रहार गरिएको अमेरिकी सञ्चारमाध्यमले जनाएका छन् । नोभेम्बर ३ मा भएको राष्ट्रपतीय चुनावमा धाँधली भएको भन्दै राष्ट्रपति ट्रम्पका समर्थकहरूले विभिन्न सहरमा प्रदर्शन जारी राखेका छन् । राष्ट्रपति ट्रम्पले पनि चुनावी नतिजाबारे निरन्तर आक्रोश व्यक्त गर्दै आएका छन् । उक्त चुनावमा डेमोक्र्याटिक दलका उम्मेदवार जो बाइडेन विजयी भएका छन् । तर राष्ट्रपति ट्रम्पले अझै पनि हार स्वीकार गरिसकेका छैनन् । अमेरिकी सञ्चारमाध्यमहरूले राष्ट्रपतिको समर्थनमा प्रदर्शन जारी रहेका जनाएका छन् । राष्ट्रपति ट्रम्पको विरोधमा पनि प्रदर्शन भएका छन् । वासिङ्टन राज्यको प्रहरीले ट्वीट गर्दै राज्यको राजधानी ओलम्पियानजिक भएको पक्ष र विपक्षबीचको जुलुसमा गोली चलेको जनाएको छ । प्रहरीले एक जना शंकास्पद व्यक्तिलाई गिरफ्तार गरेको जनाएको छ । अमेरिकाको राजधानी वासिङ्टन डीसीमा चार जना व्यक्तिमाथि छुरा प्रहार गरिएपछि उनीहरूलाई अस्पताल भर्ना गरिएको छ । घाइते चारै जनाको स्वास्थ्य अवस्था गम्भीर छ । अमेरिकी अखबार न्युयोर्क टाइम्सले उक्त घटनामा संलग्न रहेको आशंकामा २३ जनालाई पक्राउ गरिएको जनाएको छ । राष्ट्रपति ट्रम्पको पक्षमा ओलम्पिया, एटलान्टा र मिनेसोटाको सेन्ट पल, नेब्रास्का, अलाबामालगायत देशका अन्य स्थानमा प्रदर्शनहरू भएका छन् । राजधानी वासिङ्टन डीसीमा भेला भएका प्रदर्शनकारीहरूले आफूहरू राष्ट्रपति ट्रम्पको पक्षमा निरन्तर जुलुसमा सहभागी हुने बताएका समाचार संस्था एएफपीले जनाएको छ । प्रदर्शनमा सहभागी एक जना प्रदर्शनकारी ल्युक विल्सनले आफूहरू कुनै पनि हालतमा पछि नहट्ने बताए । राष्ट्रपतीय चुनावमा विजयी भएका जो बाइडेनले ३ सय ६ इलेक्टोरल मत प्राप्त गरेका छन् । राष्ट्रपति ट्रम्पले २ सय ३२ मत ल्याएका छन् । राष्ट्रपति ट्रम्पले व्यापक धाँधली भएको भन्दै चुनावी नतिजाविरुद्ध सर्वोच्च अदालत गुहारेका थिए । तर अदालतले ट्रम्पको दाबीलाई अस्वीकार गरिसकेको छ ।राष्ट्रपति ट्रम्पका तर्फबाट टेक्सासका महान्यायाधिवक्ताले चारवटा राज्यको मतगणना खारेज गर्न दिएको निवेदन अदालतले खारेज गरिदिएको छ । अमेरिकाका सबै ५० वटा राज्य एवं डिस्ट्रिक्ट अफ कोलम्बियाले मतपरिणामलाई प्रमाणित गरिसकेका छन् । मतपरिणाम प्रमाणित भएसँगै राष्ट्रपति चयनका लागि आवश्यक पर्ने इलेक्टोरल कलेजका सदस्यहरू पनि स्वतः मनोनयन भइसकेका छन् । इलेक्टोरल कलेजले सोमबार राष्ट्रपतिका उम्मेदवार जो बाइडेनलाई औपचारिक रूपमा निर्वाचित भएको घोषणा गर्दै छन् । अमेरिकामा निर्वाचन परिणाम प्रमाणित गर्ने हरेक राज्यका आआफ्नै तरिका र प्रक्रिया छन् । इलेक्टोरल कलेज प्रक्रियाको अर्को प्रमुख कदम भनेको निर्वाचनको बैठक हो । डिसेम्बर १४ मा बस्ने इलेक्टोरल कलेजको बैठकले प्रदान गर्ने मतलाई अमेरिकी कंग्रेसलाई हस्तान्तरण गरिन्छ ।"
ब्रेक्जिट वार्तामा जुटेन सहमति,"युरोपेली संघबाट बेलायतको बहिर्गमन (ब्रेक्जिट) पछि दुई पक्षबीच हुने व्यापार सम्झौतालगायत विषयमा सहमति खोज्ने प्रयास विफल भएको छ ।बेलायती प्रधानमन्त्री बोरिस जोन्सन र युरोपियन आयोगका अध्यक्ष उर्सुला भोन डर लियनबीच भएको वार्ता निष्कर्षमा पुग्न नसकेको हो । दुई नेताबीच आइतबार बिहान टेलिफोन संवादमार्फत जटिल विषयमा थप छलफल गर्नुपर्नेमा सहमति जनाएपछि वार्ता अरू लम्बिने भएको हो । युरोपियन आयेगका अध्यक्ष लियनले लियनले वार्ता उपलब्धिमूलक रहेकाले सम्झौताका लागि अझ धेरै अगाडि जानुपर्ने अवस्था आएको बताइन् । उनले दुवै पक्षबीच वार्ता जारी राख्न सहमति भएको समेत जनाएकी छन् । बेलायती प्रधानमन्त्री जोन्सनले आफ्नो मन्त्रिपरिषद्का सदस्यहरूलाई प्रमुख विषयमा धेरै मतभिन्नता रहेको उल्लेख गर्दै सम्झौता नहुने बढी सम्भावना इंगित गरेका बीबीसीले जनाएको छ । जहाँ जीवन छ, त्यहाँ आशा छ, जोन्सनले भनेका छन्, बेलायत वार्ताबाट भाग्ने छैन । तर, हामी विश्व व्यापार संगठनको नियमावलीमा रहेर अगाडि बढ्न तयार रहनुपर्छ । विश्व व्यापार संगठन (डब्लूटीओ) मा रहेका १६० भन्दा बढी सदस्य देशले एक अर्कालाई नियमानुसार कर लगाउने गर्छन् । बेलायतले ईयूबाट आयातित सामानमा त्यस्तो कर र कोटा लगाउनेछ भने ईयूले पनि त्यही गर्नेछ । डब्लूटीओ नियममा चुके बेलायत र ईयूबीच व्यापारमा वार्षिक करिब ६ सय ५० बिलियन पाउन्डको असर पर्न सक्छ ।यसअघि बेलायती विदेशमन्त्री डोमिनिक राबले व्यापार वार्ता सन्तुलित अवस्थामा रहेको बताएका थिए । दुई पक्षबीच माछा मार्ने अधिकार, उद्योगका लागि सरकारी सहयोग र सम्झौता कसरी कार्यान्वयन कसरी गर्ने भन्ने प्रमुख तीन जटिलता छन् । बेलायत ईयू नेता र मध्यस्तकर्ताहरूबीच गत मार्चदेखि कयौंपटक वार्ता भए पनि गतिरोध लम्बिइरहेको छ । बेलायत गतवर्षको जनवरी ३१ मा ईयूबाट अलग्गिइसके पनि डिसेम्बर ३१ सम्म संक्रमणकालिन अवधिमा पुरानै नियम कानुन लागू हुने व्यवस्था छ । डिसेम्बर ३१ पछि बेलायतले ईयूको एकल बजार र कस्टम युनियन (भन्सार संघ) छोड्नेछ । बिनाव्यापार सम्झौता बाहिरिनुपरे सीमा जाँच र दुवै पक्षबीच सामान किनबेचमा महसुल लाग्नेछ भने कतिपय सामानको मूल्यवृद्धि हुन सक्छ । नर्थह्याम्पटन विश्वविद्यालयमा अन्तर्राष्ट्रिय व्यापारका सहप्राध्यापक डा बुद्धि पाठक ब्रेक्जिट वार्तामा दुवै पक्षले घुर्की र बार्गेनिङ गरिरहेका बताउँछन् । ब्रेक्जिटपछिको अर्थतन्त्र, नीतिनियम, सुशासन र विवाद समाधान मुख्य समस्या र माछा मार्ने अधिकार राजनीतिक मुद्दा भएको डा पाठकको बुझाइ छ ।बिनासम्झौता यूके बाहिरिए उसलाई धेरै घाटा हुनेछ, पाठकले भने, युरोपबाट आउने सामानको मुल्य बढ्छ । यूके निर्यात घट्ने र आयात महँगो हुनेछ । अनि ब्रिटिस पाउन्ड कमजोर हुनेछ । त्यसकारण सहमतिमा आउनु नै उत्तम विकल्प छ ।"
खोप अभियान सुरु गर्दै अमेरिका,"वासिङ्टन (एजेन्सी) कोभिड१९ को संक्रमणका कारण सबैभन्दा बढी प्रभावित मुलुक अमेरिकाले आजदेखि खोप अभियान सुरु गर्दै छ । अमेरिकी अधिकारीहरूले खोप लगाउनका लागि आवश्यक पर्ने सामग्रीको आइतबारदेखि ढुवानीको काम सुरु भएको जनाएका छन् । आपत्कालीन अवस्थामा मात्रै प्रयोग गर्न अनुमति दिइएको फाइजरबायोएनटेक खोप अमेरिकामा पनि सर्वसाधारणलाई लगाइने भएको हो । अमेरिकी नियामक निकायले उक्त खोप प्रयोगका लागि शनिबार अनुमित दिएको थियो । यो खोप लगाउन सबैभन्दा पहिला बेलायतमा अनुमति दिइएको थियो । त्यसपछि बहराइन, क्यानाडा, साउदी अरबलगायतका देशले पनि प्रचलनमा ल्याउने निर्णय गरेका थिए । विश्वभरि महामारीको रूपमा फैलिएको कोभिड१९ का कारण हालसम्म १६ लाख मानिसको मृत्यु भइसकेको छ । तीमध्ये सबैभन्दा बढी अमेरिकाका छन् ।उक्त खोप ७० डिग्री सेल्सियसको तापक्रमसहितको विषेश अवस्थामा मात्रै राख्न सकिने स्वास्थ्यकर्मीहरूले बताएका छन् । अत्यावश्यक परेका सबैलाई हामीले खोप राम्रोसँग उपलब्ध गराउन सक्छौं भन्ने हामीलाई विश्वास छ, त्यहीअनुसार काम भइरहेको छ, खोप वितरण तथा व्यवस्थापन कार्यमा खटिएका एक अमेरिकी अधिकारीले भने । उनीहरूका अनुसार सुरुमा यो सप्ताहन्तसम्ममा ३ करोड मात्रा खोप सबै राज्यहरूमा पठाउने कार्य भइरहेको छ । दैनिक मृतकहरूको संख्या उच्च हुँदै गएपछि अमेरिकाले खोप प्रयोगमा हतार गरेको हो । अमेरिकामा शनिबार मात्रै एकै दिन ३ हजार ३ सय ९ जनाको कोभिड१९ का कारण मृत्यु भएको थियो । यो विश्वका कुनै पनि देशमा एकै दिन भाइरसका कारण ज्यान गुमाएकारुको सबैभन्दा ठूलो संख्या हो । अमेरिकामा कोभिड१९ बाट संक्रमित हुने तथा ज्यान गुमाउने संख्या पछिल्ला दिनहरूमा अत्यधिक रूपमा वृद्धि भएको छ ।खोप प्रयोग गर्ने पहिलो दिन सोमबार १ सय ४५ स्थानमा खोप प्राप्त हुनेछ भने मंगलबार ४ सय २५ स्थानमा र बुधबार ६६ स्थानमा प्राप्त हुने अधिकारीहरूले जनाएका छन् । पहिलो चरणको खोप वितरण सकिएपछि केही दिनमै दोस्रो चरणको वितरण पनि सुरु गरिने र यसले धेरैको ज्यान जोगाउने उनीहरूको विश्वास छ । अधिकारीहरूका अनुसार पहिलो चरणमा स्वास्थ्यकर्मी र जोखिममा रहेका समूहका नागरिकलाई खोप दिइनेछ । यसअघि चिकित्सकहरूको २३ सदस्यीय कार्यदलले फाइजरबायोएनटेकको खोप आपत्कालीन प्रयोगका लागि अनुमति दिन एफडीएलाई सुझाव दिएका थिए । चिकित्सकीय परीक्षणमा फाइजरको खोप कोभिड१९ विरुद्ध ९५ प्रतिशत प्रभावकारी रहेको पाइएको थियो । यो खोप लिएको तीन सातामा दोस्रो डोज दिनुपर्छ । तर माइनस ७० डिग्री तापक्रममा राख्नुपर्ने भएकाले फाइजरको खोप ओसारपसार र व्यवस्थापनमा चुनौती रहेको स्वास्थ्यविद्हरूको भनाइ छ ।"
कृषिबाहेकका सहुलियत कर्जा लिने १४ हजार मात्र,"धेरै नागरिकलाई कृषिबाहेकका सहुलियत कर्जा सुविधा प्रदान गर्ने राष्ट्र बैंकको उद्देश्य रहे पनि गत असोजसम्म करिब १४ हजार २ सय जनाले मात्र यस्तो सुविधा पाएका छन् । यो संख्या सो अवधिमा प्रवाह भएको कुल सहुलियत कर्जाको करिब साढे १५ प्रतिशत मात्र हो । ग्राहकलाई सहुलियत कर्जाबारे पर्याप्त जानकारी छैन । साथै कर्जा प्रवाहमा बैंक तथा वित्तीय संस्थाले चासो नदिँदा अपेक्षित रूपमा कर्जा प्रवाह नभएको हो ।राष्ट्र बैंकका अनुसार गत असोजसम्म ४१ हजार ६ सय जनाले कुल ७२ अर्ब ४६ करोड रुपैयाँ बराबरको सहुलियत कर्जा सुविधा पाएका छन् । जसमध्ये कृषिबाहेकका सहुलियत कर्जा सुविधा पाउने १४ हजार २ सय ४ं९ जना छन् । ती ग्राहकले ब्याज अनुदानमा ११ अर्ब २२ करोड रुपैयाँ कर्जा लिएका छन् । कृषिबाहेकका शीर्षकमा प्रवाह भएको कर्जामा पनि करिब ९० प्रतिशत (करिब १२ हजार ९ सय जना) ले महिला उद्यमशीलता कर्जा लिएका छन् । बाँकी आठ प्रकारको कर्जा लिने ग्राहकको संख्या १ हजार ३ सय ५६ जना मात्र छन् । सीटीईभीटीबाट तालिम प्राप्त र युवा स्वरोजगारका शीर्षकमा एउटा कर्जा पनि प्रवाह भएको छैन । लक्ष्यअनुसार सहुलियत कर्जा प्रवाह नभएपछि राष्ट्र बैंकले बैंक तथा वित्तीय संस्थालाई कृषिबाहेकका कर्जाको सीमा तोकेको छ । बाध्यात्मक व्यवस्था भए पनि कोभिड१९ का कारण अपेक्षित रूपमा प्रवाह हुन नसकेको राष्ट्र बैंक नियमन विभाग प्रमुख देवकुमार ढकालले बताए । धेरैभन्दा धेरैले सुविधा पाऊन् भन्ने उद्देश्यले बैंक तथा वित्तीय संस्थालाई संख्या तोकिएको हो, उनले भने, तर कोभिडले सिर्जना भएको असहज परिस्थितिका कारण कर्जा प्रवाह नभएको हो । अरू कर्जा प्रवाह नभइरहेको अवस्थामा जसरी भए पनि सहुलियत कर्जा प्रवाह गर भनेर बैंक तथा वित्तीय संस्थालाई बाध्य पार्न नसकिएको उनको भनाइ छ । राष्ट्र बैंकले तोकिदिएको निर्देशन २०७८ असारसम्म पुर्याउनुपर्ने व्यवस्था छ, उनले भने, अवस्था सहज हुँदै गएकाले बैंकहरूले तोकिएको निर्देशन पालना गर्ने देखिन्छ । २०७७ असारसम्म वाणिज्य बैंकले न्यूनतम ५ सय, विकास बैंकले न्यूनतम २ सय र वित्त कम्पनीले १ सय वटा कर्जा प्रवाह गर्नुपर्ने राष्ट्र बैंकको निर्देशन थियो । कोभिडकै कारण उक्त निर्देशन बैंक तथा वित्तीय संस्थाले पालना गर्न नसकेको कार्यकारी निर्देशक ढकालले बताए ।चालु आर्थिक वर्षको बजेटमा पनि वाणिज्य बैंकका हरेक शाखाले १० वटा र विकास बैंकको शाखाले ५ वटा सहुलियत दरको कर्जा प्रवाह गर्नुपर्ने व्यवस्था घोषणा भयो । सोही व्यवस्थालाई समेटेर राष्ट्र बैंकले मौद्रिक नीतिमार्फत वाणिज्य बैंकले कम्तीमा पाँच सय वा न्यूनतम प्रतिशाखा १० र राष्ट्रियस्तरका विकास बैकले कम्तीमा तीन वा न्यूनतम प्रतिशाखा पाँचमध्ये जुन बढी हुन्छ, सोही संख्यामा कर्जा प्रवाह गर्नुपर्ने व्यवस्था ल्यायो । तोकिएको संख्या २०७८ असारसम्म बैंक तथा वित्तीय संस्थाले पूरा गर्नुपर्नेछ ।सहुलियतपूर्ण कर्जा प्रवाहमा प्रदेशगत सन्तुलन कायम गर्न र यस्तो कर्जामा लक्षित क्षेत्र अनि वर्गको पहुँच सुनिश्चित गर्न कृषि तथा पशुपन्छी कर्जाबाहेक तोकिएको संख्यामा अन्य नौ प्रकारका कर्जा प्रवाह गर्नुपर्ने व्यवस्था कार्यविधिमा छ । गत आर्थिक वर्षमा ब्याज अनुदानको सहुलियत कर्जा करिब साढे ८१ प्रतिशत बढेको छ । यो कर्जाबारे प्रचारप्रसार बढ्नुका साथै बैंक तथा वित्तीय संस्थाले अनिवार्य रूपमा प्रवाह गर्नुपर्ने नीतिगत व्यवस्था भएकाले सहुलियत कर्जाको वृद्धिदर उच्च भएको हो । तर अझै पनि प्रभावकारी हुन नसकेको जानकारहरू बताउँछन् । राष्ट्र बैंकको निर्देशनअनुसार सहुलियत दरको कर्जा प्रवाह गर्न बैंकहरू तयार भए पनि कोभिडका कारण तोकिएको संख्या पुर्याउन अप्ठ्यारो भएको बैंकर्स संघले बताएको छ । सरकारले कृषि तथा पशुपन्छी, शिक्षित युवा स्वरोजगार, विदेशबाट फर्केका युवा परियोजना, महिला उद्यमशील, दलित समुदाय व्यवसाय विकास, उच्च र प्राविधिक तथा व्यावसायिक शिक्षा र भूकम्पपीडितको निजी आवास निर्माण कर्जासहित सात प्रकारका कर्जाका लागि ५ देखि ६ प्रतिशतसम्म ब्याज अनुदान दिँदै आएको थियो । पछि कार्यविधि संशोधन गरी कपडा उद्योग र सीटीईभीटीलाई पनि जोडेर नौ प्रकारको कर्जा कार्यक्रम बनाइयो । पछि फेरि युवा स्वरोजगार शीर्षक पनि थपेर सहुलियत ब्याजदरको कर्जा १० प्रकारको बनाइएको छ ।सरकारको निर्देशनअनुसार राष्ट्र बैंकले ०७५ कात्तिक २० मा सहुलियतपूर्ण कर्जासम्बन्धी कार्यविधि जारी गरेको थियो । जसमध्ये व्यावसायिक कृषि तथा पशुपन्छी कर्जा पुरानै हो । व्यावसायिक कृषि कर्जामा ब्याज अनुदान दिने कार्यक्रम २०७३ मै आएको हो । पछि यो कर्जालाई पनि सरकारले सहुलियत ब्याजदरको कार्यविधिअनुसार समेटेर एकीकृत कार्यक्रम बनाएको हो । सहुलियत दरको कर्जामा बैंक तथा वित्तीय संस्थाले आधार दरमा अधिकतम २ प्रतिशतसम्म मात्र प्रिमियम (ब्याजदर) थप गर्न पाउँछन् ।"
ठेकेदारका कारण हुलाकी सडकमा रोकियो काम,"कञ्चनपुरको पुनर्वास नगरपालिका१० डोकेबजारदेखि वेदकोट नगरपालिकाको दैजीसम्म ६२ किलोमिटर हुलाकी सडक निर्माणको काम सुरु भएको चार वर्ष पूरा भयो । अढाई वर्षमै काम सक्ने गरी ठेक्का सम्झौता भएको उक्त सडकको पटकपटक म्याद थप्दा पनि काम भने सकिएको छैन । निर्माण कम्पनीको लापरबाहीका कारण हुलाकी सडक निर्माणले गति लिन नसकेको हो । कञ्चनपुरमा हुलाकी सडक निर्माणका लागि २०७३ मा तीन खण्डमा ठेक्का सम्झौता भएको थियो । २०७६ असारसाउनमा काम सक्ने समयावधि तोकिएको थियो । तीनवटै चरणको समयावधि पटकपटक थप मात्रै भइरहेको छ । चार वर्षसम्म ७० प्रतिशत मात्रै प्रगति भएको छ, हुलाकी सडक आयोजना धनगढीका इन्जिनियर पदम मडैले भने, अहिले पनि जुन गतिमा काम हुनुपर्थ्यो त्यो अनुसार भइरहेको छैन । उनका अनुसार हालसम्म १५ किलोमिटर मात्रै कालोपत्र भएको छ । डोकेबजारदेखि बेलौरी नगरपालिकाको बुटाबारीसम्म २० किलोमिटर पहिलो खण्ड र बेलडाडीदेखि दैजीसम्मको २२ किलोमिटर तेस्रो खण्डको सडक निर्माणका लागि २०७३ साउनमा शर्मा राजेन्द्र जेभीसँग ठेक्का सम्झौता भएको थियो । पहिलो खण्डको ३५ करोड र तेस्रो खण्डको ४० करोडमा सम्झौता भएको हो । पहिलो र तेस्रो खण्डको सडक निर्माणका लागि तीन पटक थप गरिएको म्याद पनि सकिएको छ । अहिले पर्खाल निर्माण र माटो भरानको काम चलिरहेको छ । यसैगरी बुटाबारीदेखि बेलडाडीसम्मको २० किलोमिटर सडक निर्माणका लागि २०७३ पुसमा बाबा हंससिद्धि शाही जेभीसँग ४१ करोड रुपैयाँमा ठेक्का सम्झौता भएको थियो । उक्त खण्डको म्याद २०७६ असारमै सकिएको हो । दुई पटक थप गरेको समय पनि सकिएको छ । अहिले त काम पनि भइरहेको छैन, इन्जिनियर मडैले भने, वाल बनाउने र कल्भर्ट निर्माणको सबै काम सकिएको छ, तर कालोपत्र हुन सकेको छैन । निर्माण कम्पनीहरूको क्षमता कम हुने तथा ठूल्ठूला ठेक्काहरू ओगटेर बस्ने प्रवृत्तिका कारण हुलाकी सडकले गति लिन नसकेको उनले बताए । पहिलो र तेस्रो खण्डमा भौतिक प्रगति बढी भए पनि दोस्रो खण्डमा एकडेढ वर्षदेखि काम रोकिएको छ । ठेकेदार दीपेन्द्र शाही सम्पर्कमा छैनन् । पटकपटक लिखित पत्र काट्दा पनि सम्पर्कमा नआएको दोस्रो र तेस्रो खण्ड हेरिरहेका इन्जिनियर मोहनचन्द्र हमालले बताए । पछिल्लो पटक बैंक ग्यारेन्टी तान्ने प्रक्रियामा गइसकेका छौं, उनले भने, ज्वाइन्ट भेन्चरमा भारतीय निर्माण कम्पनी पनि भएकाले उसलाई पनि हामीले ताकेता गरिसकेका छौं । बाबा हंस भारतीय कम्पनी हो । उनका अनुसार बाबा हंससिद्धि शाहीले कामदारको ज्याला र निर्माण सामग्रीको भुक्तानीसमेत नदिएको खुलेको छ । निर्माण कार्यमा प्रयोग भइरहेका साधनहरू प्रहरी चौकीमा राखिएको छ ।"
बाँझो जमिनमा खेती गरेकालाई प्रतिरोपनी २ हजार,"बाँझो जमिनमा खेती गरेका किसानलाई फलेबास नगरपालिकाले प्रोत्साहन रकम वितरण गरेको छ । कोरोना भाइरसका कारण गरिएको लकडाउनमा घरमै बसेका किसानलाई जागरुक बनाई उत्पादन बढाउन गत जेठमा घोषणा गरेको अभियानमा सहभागीलाई अनुदान रकम दिइएको हो ।प्रतिरोपनी २ हजार रुपैयाँका दरले सबै वडामा पुगेर अनुदान दिइएको नगरप्रमुख पदमपाणि शर्माले बताए । स्थानीय सरकारले किसानलाई सम्मान गरेको हो, शर्माले भने, सानो प्रोत्साहनकै कारण यो वर्ष नगरमा खाद्यान्न आयात घट्ने विश्वास छ । नगरभित्रका ९७ किसानले बाँझो जमिनमा खेती गरेको उनले जानकारी दिए । नगरपालिकाले ५ सय २५५ रोपनी जग्गामा विस्तार भएको खेतीबापत १० लाख ५१ हजार रुपैयाँ वितरण गरेको हो ।११ वडामा दुई वर्षभन्दा धेरै समय बाँझो रहेको ५२५ रोपनी जमिनमा धान तथा कोदो खेती विस्तार भएको नगरपालिकाका कृषि अधिकृत सन्तोष सुवेदीले जानकारी दिए । यसबाट ८५ टन धान र पाँच टन कोदो उत्पादन भएको उनले बताए । नगरमा यो वर्ष धान उत्पादन १२ प्रतिशत बढेको छ । गत वर्ष ५ हजार ४ सय ३३ टन धान उत्पादन भएकामा यो वर्ष ६ हजार ९६ पुगेको उनले जानकारी दिए । वडा नम्बर ३ को शंकरपोखरीमा सबैभन्दा बढी २ सय ५० रोपनी बाँझो जमिनमा उत्पादन बढेको छ । घरघरै पुगेर किसानलाई उत्साहित गराएकाले वडाबासी उत्साहित भएर खेती विस्तार भएको वडाध्यक्ष अर्जुन कार्कीले बताए । किसानलाई अब उक्त जग्गामा हिउँदे खेतीसमेत विस्तार गर्न नगरप्रमुख शर्माले सुझाए । नगरपालिकाले बाँझिएको जमिन र बेरोजगार युवालाई रोजगारी सिर्जना गर्न अझै उत्पादनमुखी कार्यक्रम ल्याउने उनले बताए । नगरपालिकाले पशु फर्म सञ्चालन गरेका किसानलाई दूध बिक्रीबापत प्रतिलिटर २ रुपैयाँका दरले अनुदान वितरण गरिसकिएको पशु प्राविधिक प्रताप पौडेलको भनाइ छ ।"
प्रदेश र स्थानीय सरकारको सहयोगमा वाइन उद्योग,"आठबीसकोट नगरपालिका१२ स्थापना भएको कर्णाली वेभरेज इन्डस्ट्रिज प्रालिले प्रदेश र स्थानीय सरकारको सहयोगमा डिमुरको वाइन उत्पादन गर्न थालेको छ । डिमुर र डिमोर गरी दुई ब्रान्डबाट वाइन बजारमा आउन थालेको हो । उद्योगमा ब्राजिलबाट ल्याइएको रासायनिक पदार्थबाट डिमुरको वाइन तयार पारिएको छ । अहिलेसम्म करिब ९ करोड रुपैयाँ लगानी भएको उद्योगमा नगरपालिका र प्रदेश सरकारले २ करोड ४६ लाख रुपैयाँ लगानी गरेका छन् । ४३ जना सेयर सदस्यले पनि लगानी गरेको कम्पनीले जनाएको छ । दुई वर्षअघि उद्योग स्थापना गरी स्थानीय सामुदायिक वनमा खेर गइरहेको डिमुरको वाइन बनाउने तयारी थालिएको थियो । कम्पनीले वाइनका साथै विभिन्न जुस पनि उत्पादन गर्ने तयारी गरेको छ । कम्पनीको यो पहिलो उत्पादन हो । गत वर्ष कम्पनीले साढे २६ लाख रुपैयाँको डिमुर खरिद गरेको थियो । आठबीसकोट नगरपालिकाको साथै बाँफीकोट गाउँपालिका, छिमेकी जिल्ला जाजरकोट र डोल्पाबाट समेत डिमुर खरिद गरी ल्याइएको कम्पनीका अध्यक्ष दलबहादुर शाहले बताए । उनका अनुसार ७ सय ५० एमएलका बोतलमा वाइन बजार पठाइँदै छ । तत्काल ५ सय ७५ रुपैयाँ प्रतिबोतलका दरले वाइन बिक्री हुने उनले जानकारी दिए । दाङ, नेपालगन्ज, सुर्खेत र काठमाडौंमा डिलर नियुक्त गरी बिक्रीको व्यवस्था मिलाइएको छ, उनले भने, अर्गानिक वाइन भएकाले धेरै ठाउँबाट माग आइरहेको छ । पहिलोपटक ५० हजार बोतल वाइन बजार पठाउने तयारी कम्पनीको छ । पहिलो उत्पादन बजारमा पुर्याएपछि मेलको वाइन पनि तयार पारिनेछ । त्यसका लागि कम्पनीले जंगलमै पाइने मेल किनेको छ । यो वर्ष झन्डै १७ लाख रुपैयाँको मेल संकलन गरिएको छ । मेल र डिमुरको मिक्स वाइन तयार पार्ने योजनासमेत रहेको अध्यक्ष शाहले बताए । कम्पनी सञ्चालनमा आएपछि नगरपालिकाका विभिन्न ठाउँमा फलफूल खेती गरिएको छ । विशेषगरी कम्पनीलाई लक्ष्य गरी किबी उत्पादन सुरु भएको हो । वाइन तथा जुस उत्पादनका लागि नगरपालिकाले सबै वडामा किबीका बेर्ना वितरण गरेको नगरप्रमुख गोर्खबहादुर केसीले जानकारी दिए ।"
सानिमाएनसेल निःशुल्क इन्टरनेट सम्झौता,"काठमाडौं (कास) सानिमा बैंक र एनसेल आजियाटाबीच बैंकको मोबाइल एप प्रयोगकर्ताका लागि निःशुल्क सिम कार्ड र एप प्रयोग गर्न निःशुल्क इन्टरनेट प्याकेज दिनेसम्बन्धी सम्झौता भएको छ । बैंकको सानिमा सजिलो ईबैंकिङ एप प्रयोगकर्ताले एनसेलको सिमकार्ड र इन्टरनेट प्याकेज निःशुल्क पाउने भएका हुन् । बैंकका प्रमुख निक्षेप अधिकृत सरोज गुरागाईं र एनसेलका प्रमुख कानुन, नियामक तथा संस्थागत सेवा अधिकृत रमेश घिमिरेले सम्झौतापत्रमा हस्ताक्षर गरे । सम्झौतापछि एप प्रयोगकर्तालाई एनसेलले ३ सय रुपैयाँ बराबरको डाटा तथा भ्वाइस सेवासहितको निःशुल्क सिम कार्ड प्रदान गर्नेछ । बैंकका ग्राहकले मोबाइल एप प्रयोग गर्न प्रत्येक महिना थप २५० एमबी निःशुल्क इन्टरनेट प्राप्त गर्नेछन् ।"
ईसेवाको सहकार्यमा कोजेन्ट हेल्थको सेवा,काठमाडौं (कास) कोजेन्ट हेल्थले ईसेवासँगको सहकार्यमा अनलाइनमार्फत अपोइनमेन्ट लिन सकिने सेवा सुरु गरेको छ । कोजेन्ट हेल्थले सुरु गरेको ईअपोइन्टमेन्ट्समार्फत सेवाग्राहीले ईसेवाको एपबाट स्वास्थ्य संस्थाका कुनै पनि डाक्टरसँग ओपीडी परामर्शका लागि अपोइन्मेन्ट बुक र शुल्क भुक्तानी गर्न सक्छन् । कोजेन्ट हेल्थ प्रालि स्वास्थ्य सूचना प्रविधि क्षेत्रको नवप्रवर्तन कम्पनी हो । यसले इलेक्ट्रोनिक मेडिकल रेकर्ड (ईएमआर) मा आधारित अस्पताल तथा स्वास्थ्य संस्थाका व्यवस्थापनलाई डिजिटलाइज गर्न प्रविधि निर्माण गर्ने जानकारी दिएको छ ।
बजारमा हिमालय मोटोराडको निमजी,काठमाडौं (कास) हिमालय अर्गनाइजेसनअन्तर्गत हिमालय मोटोराड कम्पनीले नेपाली बजारमा निमजी इलेक्ट्रिक अटो ल्याएको छ । कम्पनीले केरेला अटोमोबाइल्स लिमिटेडद्वारा भारतमा निर्मित निमजी इलेक्ट्रिक अटो नेपाली बजारमा ल्याएको हो । यो एक पटकको फुल चार्जबाट १३० किलोमिटर गुड्न सक्छ ।यसको सञ्चालन खर्च प्रतिकिलोमिटर ७५ पैसा लाग्ने कम्पनीले जनाएको छ ।यसको ब्याट्रीमा तीन वर्ष वा १ हजार ५ सय लाइफ साइकलको वारेन्टी छ । निमजीलाई ३ घण्टा ५५ मिनेटमा चार्ज गर्न सकिन्छ । यसको नेपाली बजारमा सुरुवाती मूल्य ८ लाख ४९ हजार रुपैयाँ रहेको कम्पनीले जनाएको छ ।
वाणिज्य बैंकबेलबारी नगर कर्जा सम्झौता,काठमाडौं (कास) राष्ट्रिय वाणिज्य बैंक लिमिटेड र मोरङको बेलबारी नगरपालिकाबीच सहुलियतपूर्ण कर्जामा सहकार्य गर्ने सम्बन्धमा काठमाडौंमा आइतबार सम्झौता भएको छ । बैंकका प्रमुख कार्यकारी अधिकृत किरणकुमार श्रेष्ठ र बेलबारी नगरपालिका प्रमुख ज्ञानेन्द्र सुवेदीले सम्झौतापत्रमा हस्ताक्षर गरे । सम्झौताअनुसार नगरपालिकाले सिफारिस गरेका उद्यमीलाई बैंकले नियमअनुसार प्रत्येक समूहलाई अधिकतम ५ लाख रुपैयाँसम्म सहुलियत कर्जा लगानी गर्ने जनाएको छ ।
मुक्तिनाथ विकास बैंकको मुक्तिभाइ,"काठमाडौं (कास) मुक्तिनाथ विकास बैंकले आइतबार बैंकको लोगोको प्रतीक मुक्तिभाइ नामक नयाँ ब्रान्ड मस्कट सार्वजनिक गरेको छ । आगामी दिनमा बैंकले सोही मस्कटलाई ब्रान्ड बनाएर आफ्ना विभिन्न सेवा, सुविधा र उत्पादनको प्रचार गर्ने जनाएको छ । बैंकका अध्यक्ष भरतराज ढकाल र प्रमुख कार्यकारी अधिकृत प्रद्युम्न पोखरेलले संयुक्त रूपमा बैंकको मस्कट सर्वजनिक गरे ।"
टाटा मोटर्सको सर्भिस क्याम्प,काठमाडौं (कास) नेपालका लागि टाटा मोटर्सको आधिकारिक बिक्रेता सिप्रदी ट्रेडिङ प्रालिले आइतबारदेखि ग्लोबल सर्भिस क्याम्प २०२० सुरु गरेको छ । यो क्याम्प पुस ८ सम्म सञ्चालन हुने सिप्रदीले जनाएको छ । सिप्रदीको आधिकारिक फेसबुक पेजमार्फत यो क्याम्पको उद्घाटन गरिएको थियो । १० दिनसम्म चल्ने क्याम्पमा ग्राहकले प्रिबुकिङ गर्न सक्छन् ।
नेपाल बंगलादेश बैंकको कर्पोरेट पे सुरु,काठमाडौं (कास) नेपाल बंगलादेश बैंकले ग्राहकका लागि कर्पोरेट पे प्रणाली सुरु गरेको छ । बैंक खाताबाटै डिजिटल भुक्तानी गर्न सकिने गरी यो प्रणालीको सुरुवात गरिएको हो । यसका लागि बैंकले नेपाल क्लियरिङ हाउस लिमिटेडसँग सम्झौता गरेको जानकारी दिएको छ । बैंकका सिनियर म्यानेजर प्रदीप नेपाल र नेपाल क्लियरिङ हाउसका प्रमुख कार्यकारी अधिकृत नीलेशमान सिंह प्रधानले सम्झौतापत्रमा हस्ताक्षर गरे ।
फोन पे र सेल पेबीच भुक्तानी सहकार्य,काठमाडौं (कास) फोन पे पेमेन्ट सर्भिस लिमिटेड र सेल पेबीच क्युआर भुक्तानीसम्बन्धी सम्झौता भएको छ । सम्झौताअनुसार ग्राहकले सेल पेको मोबाइल एप्लिकेसनबाट क्यूआरमार्फत भुक्तानी गर्न सक्छन् । फोन पेका तर्फबाट एफवान सफ्ट ग्रुपका अध्यक्ष विश्वास ढकाल र सेल पेका तर्फबाट प्रबन्ध निर्देशक पवन प्रधानले सम्झौतापत्रमा हस्ताक्षर गरे । सम्झौतापछि सेल पेका ग्राहकले फोनपेका १ लाख ६० हजारभन्दा धेरै मर्चेन्टमा क्यूआरमार्फत रकम भुक्तानी गर्न सक्ने जानकारी दिएको छ ।
डुबेर तीन बालिकाको मृत्यु,"तेह्रथुम (कास) छथर गाउँपालिका६ सुदापमा तीन बालिकाको प्लास्टिक पोखरीमा डुबेर मृत्यु भएको छ । च्यात्लुङ प्रगति कृषक समूहले सिँचाइका लागि बनाएको पोखरीमा शनिबार इन्द्रबहादुर लिम्बूका छोरीहरू ७ वर्षीया रन्जना, ६ वर्षीया रोजनी र देवेन्द्र लिम्बूकी ८ वर्षीया छोरी सुहानाको मृत्यु भएको प्रहरीले जनाएको छ ।"
निर्माणाधीन रंगशालामा राष्ट्रिय खेलाडीको जमघट,"अघिल्लो वर्षको मंसिरमा बनाउन लागेको नमुना मैदान तयार भएपछि स्थानीय क्लबहरूले क्रिकेट प्रतियोगिता गर्न थालेका थिए । राष्ट्रिय खेलाडीहरू नै आएर यसरी म्याच नै खेलेको यो पहिलो अवसर हो । देशविदेशमा रहेका नेपालीबाट थोरै धेरै पैसा उठाएर हामीले रंगशाला बनाउँदै छौं । नमुना मैदान तयार भयो । खेलकुद नै हुन थाल्यो । मुख्य क्षेत्रमा धमाधम काम भइरहेको छ । यसले सहयोगीहरूलाई आशावादी बनाउने छ, कट्टेलले भने ।उनका अनुसार अन्तर्राष्ट्रिय रंगशालाको मैदान बनाउने काम ८० प्रतिशतभन्दा धेरै पूरा भएको छ । ३० हजार दर्शक बस्न बनाइने प्यारापिटको २८६ वटा पिलर हुन्छन् । सबै पिलर ढलान भइसकेका छन् । कोरोना कालमा केही समय काम बन्द भए पनि महिना दिनपछि बिस्तारै सुरु गरेर अहिले लगभग तीन सयजना कामदार निर्माण क्षेत्रमा खट्न थालेको उनले बताए । तीन अर्ब रुपैयाँमा बन्ने रंगशालाका लागि अहिलेसम्म ३६ करोड ५० लाख ८६ हजार रुपैयाँ खर्च भएको छ । आम्दानी २८ करोड ३० लाख १८ हजारमात्रै भएको फाउन्डेसनको आर्थिक विभागले जनाएको छ । दिन्छु भनेर घोषणा भएको करोडौं सहयोग रकम उठ्न सकेको छैन ।"
अविनाश भए प्लेयर अफ द म्याच,राप्ती र वाग्मतीबीचको खेलमा आइतबार अविनाश बोहरा प्लेयर अफ द म्याच भएका छन् । बलर अविनाशले वाग्मतीविरुद्ध ४ ओभर बलिङ गरेका थिए । उनले दुई विकेट लिएर १२ रनमात्र दिए ।वाग्मतीविरुद्धको ब्याटिङमा उनले नटआउट रहँदै ५ बलमा एक छक्कासहित ७ रन बनाएका थिए । राप्तिले पूरा २० ओभर खेलेर १ सय २९ रन बनाएको थियो । १ सय ३० रनको लक्ष्य पाएको वाग्मतीले १९४ ओभरमा सबै विकेट गुमाएर ११८ रनमात्रै बनायो । सोमबार नारायणी र राप्तीबीच खेल हुनेछ ।
प्यालेस र टोटेनहमको बराबरी,"लन्डन (रोयटर्स) क्रिस्टल प्यालेसले आइतबार इंग्लिस प्रिमियर लिग फुटबलमा टोटेनहमलाई ११ को बराबरीमा रोकेको छ । टोटेनहमले ह्यारी केनको गोल मदतमा २३ औं मिनेटमा अग्रता लिएको थियो ।खेल सकिन ९ मिनेटअगाडि जेफरी स्क्लिपले प्यालेसका लागि बराबरी गोल फर्काएका थिए । यो नतिजापछि जोसे मोउरिन्होको टोटेनहमको १२ खेलबाट २५ अंक भयो । प्यालेसको भने १७ अंक भएको छ ।यसअघि साउथह्याम्पटनले पुछारमा रहेको सेफिल्ड युनाइटेडलाई ३० ले हराएको थयो । त्यसमा चे एडम्स, स्टुवार्ट आम्सट्रङ र नथान रेडमन्डले गोल गरेका थिए । लयमा रहेको साउथह्याम्पटनको २३ अंक भएको छ । सेफिल्ड एक अंकमै सीमित छ । त्यस्तै चेल्सी भने एभरटनसँग १० ले पराजित भएको छ । समान १२ खेल खेलेको चेल्सीसँग २२ अंक भएको छ भने एभरटनको खातामा २० अंक छ । एभरटनको जितमा गिल्फी सिगुर्डसनले २२ औं मिनेटा पेनाल्टीमा गोल गरेका थिए ।"
सांग्रिलामाछापुच्छ्रे भिड्ने,"सांग्रिला क्रिकेट क्लब र माछापुच्छ्रे क्रिकेट क्लब पोखरामा जारी क्लबस्तरीय छनोट प्रतियोगिताको फाइनल पुगेका छन् । दुवै टिम २२ खेलमा जित हात पार्दै अंकका आधारमा फाइनल पुगेका हुन् । पोखरा रंगशाला क्रिकेट मैदानमा सोमबार फाइनल हुनेछ ।प्रदेशस्तरीय एकदिवसीय क्रिकेटका लागि जिल्लाको टिम बनाउन कास्की क्रिकेट संघले छनोट प्रतियोगिता गरेको हो । प्रतियोगितामा सांग्रिला र माछापुच्छ्रेसहित कास्की क्रिकेट क्लब, पोखरा क्रिकेट क्लब, राइजिङ पोखरा क्रिकेट क्लब र अरण्यज्योति क्रिकेट क्लब गरी ६ टिम प्रतिस्पर्धी थिए । प्रतियोगिताबाट खेलाडी छनोट गरी बनेको कास्की टिमले प्रदेशस्तरमा प्रतिस्पर्धा गर्ने छ । पुस २ बाट पोखरामै प्रदेशस्तरीय छनोट प्रतियोगिता हुनेछ । उक्त प्रतियोगिताबाट छनोट भएको टिमले काठमाडौंमा हुने प्रधानमन्त्री कपमा प्रदेशबाट प्रतिनिधित्व गर्नेछ ।आइतबार भने क्लबस्तरीय छनोट प्रतियोगिताको लिग चरणअन्तर्गत अन्तिम खेल कास्की क्रिकेट क्लब र राइजिङ पोखरा क्रिकेट क्लबबीच भएको हो । नितेश गिरी र विश्वास कार्कीको उत्कृष्ट बलिङ तथा रमेश बस्नेतको अविजित ५४ रनको योगदानमा कास्की क्रिकेट क्लबले राइजिङलाई ७ विकेटले पराजित गर्यो । राइजिङले दिएको ७५ रनको लक्ष्य कास्की क्रिकेट क्लबले १४१ ओभरमा ७७ रन बनाउँदै तीन विकेटको क्षतिमा पूरा गर्यो । कास्की क्रिकेट क्लबको इनिङ्समा बस्नेतको प्रदर्शन उत्कृष्ट रह्यो । उनले ४३ बल खेल्दै ८ चौका र दुई छक्का प्रहार गर्दै ५४ रनमा अविजित रहे । उनले सिधा अगाडि छक्का हान्दै जित दिलाए ।ओपनर बस्नेतले यू१६ का राष्ट्रिय खेलाडी अर्जुन कुमालसँगको गतिलो साझेदारी गरे । अर्जुनले १४ रन बनाए । धैर्यपूर्ण ब्याटिङ गरेका उनलाई एमरिन पौडेलले क्याचआउट गरे । ४०४ को स्थितिको खराब लयमा रहेको राइजिङले एक रन जोड्दा अर्को विकेट गुमायो । दुई रन जोड्ने क्रममा तीन विकेट गुमायो । राइजिङ ४२७ को दयनीय अवस्था रह्यो । कप्तान निर्मल पौडेलले २१ बलमा १४ रन जोडे । विशाल विकले पनि १३ रन जोड्न सफल भए । क्लबले ३२१ ओभर खेल्दै सबै विकेट गुमाएको थियो । अन्य ब्याट्सम्यान दोहोरो अंकको रन छुनबाट वञ्चित हुँदै पेभेलियन फर्किए ।कास्की क्रिकेट क्लबका बलर नितेश गिरीले १० ओभर बलिङ गर्दै २ मेडन राखे । २७ रन खर्चिए । ४ विकेट आफ्नो नाममा लेखाए । विश्वास कार्कीले ७१ ओभरमा तीन मेडन राखे । केवल १० रन खर्चिएर ३ विकेट लिए ।"
पल्सर स्पोर्ट्स अवार्ड सेमि भर्चुअलमा हुने,"नेपाल खेलकुद पत्रकार मञ्चले हरेक वर्ष आयोजना गर्दै आएको एनएसजेएफपल्सर स्पोर्ट्स अवार्डको १७ औं संस्करण पुस २८ मा हुने भएको छ । आयोजक मञ्चले आइतबार पत्रकार सम्मेलन गरी अवार्डको मिति घोषणासँगै मुख्य प्रायोजक हंसराज हुलासचन्द एन्ड कम्पनी प्रालिसँगको सम्झौता नवीकरण गरेको छ । विश्व खेलकुद पत्रकार दिवसको अवसरमा जुलाई २ मा हुँदै आएकोमा यो वर्ष कोरोना महामारीका कारण पछि धकेलिएको हो । २०७६ सालमा भएका राष्ट्रिय तथा अन्तर्राष्ट्रिय प्रतियोगितामा गरेको प्रदर्शनका आधारमा अवार्ड प्रदान गरिनेछ । कोरोनाका कारण यसपालि स्पोर्ट्स अवार्ड सेमि भर्चुअल हुनेछ । सरकारले जारी गरेको नागरिक स्वास्थ्य सुरक्षा मापदण्डअनुसार अत्यावश्यकबाहेक अन्यको प्रवेश नहुने गरी अवार्ड गर्न लागिएको मञ्चका अध्यक्ष दुर्गानाथ सुवेदीले जानकारी गराए ।पल्सर स्पोर्ट्स अवार्डमा १० विधा समेटिएको छ । वर्षका उत्कृष्ट पुरुष र महिला खेलाडी, वर्षका उत्कृष्ट युवा खेलाडी, उत्कृष्ट प्रशिक्षक, पिपल्स च्वाइस अवार्ड, उत्कृष्ट पारा एथलिट, स्पेसल अवार्ड, लाइफटाइम एचिभमेन्ट अवार्ड र टिम अफ द इयर गरी ९ विधा हुनेछन् । त्यसबाहेक गत वर्षदेखि सुरु इन्टरनेसनल एसियन स्पोर्ट्स जर्नालिस्ट अवार्डलाई निरन्तरता दिइनेछ । वर्ष खेलाडी महिला, पुरुष, युवा, वर्ष प्रशिक्षक र पिपल्स च्वाइस अवार्डका लागि मनोनयनमा पर्नेको नाम छिट्टै सार्वजनिक गरिनेछ भने लाइफटाइम एचिभमेन्ट, स्पेसल, टिम अफ दी इयर, पारा एथलिटको घोषणा कार्यक्रमकै दिन गरिनेछ । विगतमा जस्तै यसपालि पनि वर्ष पुरुष, महिला, युवा र प्रशिक्षक विधाका विजेताले पल्सर मोटरसाइकल पुरस्कार पाउनेछन् । अन्य विधाका विजेताले ५० हजार रुपैयाँ र अन्य उपहारहरू पाउनेछन् । आइतबारकै प्रायोजन सम्झौता नवीकरणका लागि मञ्चका अध्यक्ष दुर्गानाथ सुवेदी र हंसराज हुलासचन्दका निर्देशक अभिमन्यू गोल्छाले हस्ताक्षर गरेका छन् । गोल्छासँग मञ्चको सहकार्य एक दशकभन्दा बढी भइसकेको छ । पछिल्लोपल्ट २०७२ सालमा भएको ५ वर्षको एकीकृत सम्झौताअनुरूप यो चौथो वर्ष भएको मञ्चले जनाएको छ । हंसराज हुलासचन्दले अवार्डका लागि नगद र जिन्सी गरी ३० लाख रुपैयाँबराबर प्रदान गर्नेछ । कम्पनीका निर्देशक अभिमन्यू गोल्छाले कोरोना महामारीबीच अवार्ड कार्यक्रम हुन लागेकामा खुसी व्यक्त गरे । यो वर्ष कोरोना महामारीका कारण हामी सबैलाई निकै अप्ठ्यारो भयो । तर यो प्रतिष्ठित स्पोर्ट्स अवार्डका लागि हामी फेरि एकै ठाउँमा उभिन पाएका छौं । यो खुसीको कुरा हो, उनले थपे, यो वर्ष अवार्ड सेमि भर्चुअल हुँदै छ र यो नेपालमै पहिलो प्रयोग हो । यसका लागि हामी थप उत्साही छौं ।सन् २०२० सबैका लागि कठिन वर्ष रहेको बताउँदै गोल्छाले धेरै समयमा लकडाउनमा बिताउन परेको र त्यो समय खेलकुद प्रत्यक्ष प्रसारणहरू नपाउनु पीडादायी भएको सुनाए । उनले थपे, खेलकुदमात्र त्यस्तो क्षेत्र हो, जसले सबैलाई एक ठाउँमा ल्याउँछ । कोभिडका कारण निराश बनेको नेपाली खेलकुदलाई यस अवार्डले खुसी दिनेमा हामी विश्वस्त छौं ।मञ्चका अध्यक्ष सुवेदीले महामारीबीच अवार्ड आयोजना गर्नुपर्ने बाध्यकारी अवस्था नभए पनि लामो समयको इतिहास बोकेको प्रतिष्ठित अवार्डले खेलाडीको सम्मान र खेलकुदको जिम्मेवारी पूरा गर्न सेमि भर्चुअलमा गर्न लागिएको बताए । उनले विषम परिस्थितिमा अवार्ड आयोजना गर्न उत्साहित गर्ने खेलकर्मीसहित मुख्य प्रायोजक र अन्य प्रायोजकप्रति धन्यवाद दिए ।"
विश्वकप छनोटको तयारी सुरु,"नेपाली राष्ट्रिय टिमको विश्वकप२०२२ छनोटको घरेलु मैदानमा हुने तीन खेलका लागि सातदोबाटोस्थित एन्फा कम्प्लेक्समा आइतबारदेखि तयारी सुरु भएको छ ।पहिलो चरणमा बोलाइएका ५८ जनामध्ये ५४ खेलाडी पहिलो दिनको अभ्यासमा सहभागी भए । उनीहरूलाई २८ र २६ जनाको दुई समूह बनाएर ट्रेनिङ गराइएको थियो । मुख्य प्रशिक्षक योहान कालिनले राजीनामा गरेपछि कार्यवाहक प्रमुखको रूपमा बालगोपाल महर्जनसँगै किरण श्रेष्ठ र गोलकिपर प्रशिक्षक विकास मल्लले टिम सम्हालेका छन् । कोरोना महामारीको कारण स्विडिस प्रशिक्षक कालिन उतै रहेपछि महर्जनले गत महिना बंगलादेशविरुद्ध भएका दुई मैत्रीपूर्ण खेलमा पनि टिम सम्हाल्ने अवसर पाएका थिए । ढाकामा नेपालले एक हार र एक बराबरी खेलेको थियो ।एसियन कप २०२३ छानेटको रूपमा पनि रहेको विश्वकप छनोटमा नेपाली टिमले घरेलु मैदानमा चाइनिज ताइपेईविरुद्ध मार्च २५, अस्ट्रेलियाविरुद्ध मार्च ३० र जोर्डनविरुद्ध जुन ७ मा प्रतिस्पर्धा गर्दै छ । दशरथ रंगशाला तयार नभएकाले कुवेतविरुद्धको घरेलु खेल भने नेपालले थिम्पूमा खेल्नुपरेको थियो । त्यसमा नेपाली टिम १० ले हारेको थियो । छनोटको समूह बी मा नेपाल ३ अंकसहित चौथो स्थानमा रहेको छ ।"
द रियल र वाईजीएफटीले अंक बाँडे,विराटनगर (कास) टेन्सबर्ग पथरी शनिश्चरे प्रिमियर लिग फुटबलमा आइतबार द रियल ब्रदर्स र वाईजीएफटी फुटबल क्लबले बराबरी खेल्दै अंक बाँडेका छन् ।खेलको ११ औं मिनेटमा अग्रता लिएको द रियलले दोस्रो हाफमा अग्रता जोगाउन नसक्दा अंक बाँड्न बाध्य भएको हो । सुजन खत्रीको गोलबाट पहिलो हाफमा अग्रता लिएको थियो । दोस्रो हाफको अतिरिक्त समयमा वाईजीएफटीले पेनाल्टीबाट गोल गर्दै टिमको नाममा एक अंक जोड्यो । टोलीका निमल लिम्बुको पेनाल्टी प्रहारले जाली चुमेपछि टिम पराजयबाट जोगिएको थियो । खेलमा वाईजीएफटीका सञ्जय लिम्बु म्यान अफ द म्याच भए ।

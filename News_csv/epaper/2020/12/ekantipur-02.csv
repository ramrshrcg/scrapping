शीर्षक,विवरण
"झ्यालढोका फाल्दै, नयाँ हाल्दै","पुनर्निर्माण नसकिँदैको बस्ती हस्तान्तरणका लागि एनआरएनका प्रतिनिधिलाई भने हतारो गरेको स्थानीयको गुनासो छ । शौचालय र तलामा काठ छाप्ने बाँकी काम पूरा गरेर छाड्न स्थानीयले माग गर्दै आएका छन् । डेढ सय शौचालय निर्माणको काम पूरा भएको छैन । भूकम्पपीडितका लागि २०७३ माघबाट गुप्सीपाखामा एनआरएनएले बस्ती निर्माण थालेको थियो । बस्ती पुनर्निर्माण सुरु गर्दा ८ महिनाभित्रै सकेर हस्तान्तरण गर्ने लक्ष्य राखिएको थियो । तर भूकम्प गएको ५ वर्ष बित्दासम्म नयाँ घरमा सर्न पाएका छैनन् । गुप्सीपाखाको घर निर्माणमा ढिलाइ हँॅदा जोखिम बस्तीमै धेरैजसो पीडितले पक्की र अस्थायी प्रकृतिका घर बनाएका छन् । स्वास्थ्यचौकी, विद्यालय गुम्सीपाखा नजिकै सरिसकेका छन् । लाप्राकका पुरानो गाउँबाट दुई घण्टा पैदल हिँडेर विद्यार्थी अध्ययनका लागि आउनुपर्ने बाध्यता छन् । यसकारण पनि नयाँ घरमा सर्नै पर्ने लाप्राकीलाई बाध्यता छ । गुप्सीपाखामा ५ सय ७३ घर ठडिइसकेका छन् । तर अधिकांश घरको भित्री फिनिसिङको काम बाँकी छ । हालसम्म जम्मा १६ घरपरिवार मात्र सरेका छन् । भौगोलिक विकटता, मौसमको अवस्थालगायत कारणले बस्ती निर्माणमा केही ढिलाइ भएको धार्चे गाउँपालिका४ का अध्यक्ष राज गुरुङले बताए । बस्तीभित्र ढल र नालीलगायत व्यवस्थापनको काम पनि बाँकी नै छ । एक घरबाट अर्को घर जाने बाटो केहीको छैन, नाली र ढल पनि बनाउनुपर्ने छ, यसमा छलफल गरिरहेका छौं, गुरुङले भने । बस्ती निर्माण ढिलाइ हुनुमा स्थानीय तह, पुनर्निर्माण प्राधिकरण र एनआरएनए सबै दोषी रहेको र तीनै निकायबीच समन्वय नभएको उनले बताए । भौगोलिक विकटता, मौसम र सडकको अवस्थाका कारण पुनर्निर्माणमा केही ढिला भएको एनआरएनले बताउँदै आएको छ । झ्यालढोका कमसल भएको बारेमा स्थानीयको गुनासो आएको गैरआवासीय नेपाली संघका कार्यकारी निर्देशक नरेश रानाले बताए । अघिल्लो म्यानेजमेन्टले गरेको कुरो हो, उनले भने, हामीले यो विषयमा बुझ्दै छौं । बस्तीको बाँकी काम अबको एक डेढ महिनामा सक्ने उनले बताए ।"
कान्तिपुरविरुद्धको मुद्दामा 'दाबी नपुग्ने फैसला,"काठमाडौं (कास) कान्तिपुर दैनिकविरुद्ध दायर गरिएको गालीबेइज्जतीसम्बन्धी मुद्दामा जिल्ला अदालत काठमाडौंले दाबी नपुग्ने फैसला गरेको छ । न्यायाधीश नारायणप्रसाद सुवेदीको इजलासले आइतबार यस्तो फैसला गरेको हो ।अजेयराज सुमार्गीले कान्तिपुर पब्लिकेसन्स, अध्यक्ष एवं प्रबन्ध निर्देशक कैलाश सिरोहिया, निर्देशक स्वस्तिका सिरोहिया र कान्तिपुर दैनिकका प्रधान सम्पादक सुधीर शर्माविरुद्ध २५ करोड रुपैयाँ मागदाबी गरेका थिए । कान्तिपुर दैनिकमा प्रकाशित स्रोत नखुलेको सम्पत्तिसम्बन्धी समाचारले आफूविरुद्ध गालीबेइज्जती भएको भन्दै सुमार्गीले जिल्ला अदालत काठमाडौंमा मुद्दा दायर गरेका थिए ।आफ्नोविरुद्ध आधारहीन समाचार प्रकाशित गरी आपराधिक कार्य गरेको उनको आरोप थियो । कान्तिपुरमा प्रकाशित समाचारका कारणले वैदेशिक लगानीमा सञ्चालित आफ्ना उद्योगले ठूलो आर्थिक नोक्सानी व्यहोर्नुपरेको भन्दै उनले क्षतिपूर्ति माग गरेका थिए । उनले आफूले गरेका लगानी निर्विवाद रहेको र आफूसमेत सम्मानित छविको व्यक्ति भएको दाबी गरेका थिए । जिल्ला अदालतले वेबसाइटमा दाबी नपुग्ने भनी जनाए पनि फैसलाको पूर्णपाठ सार्वजनिक गरिसकेको छैन ।"
उत्तरी सीमा बन्दको सकस,"(ताप्लेजुङसंखुवासभा)  ताप्लेजुङको उत्तरी भेगका बासिन्दा परम्परादेखि नै चीनको तिब्बतबाट ल्याएको भोटेनुन पशुलाई खुवाउँदै आएका थिए । अहिले स्टक सकिएपछि उनीहरू आत्तिएका छन् । गत वर्ष पुसमा चीनले र चैतदेखि नेपालले नाका सिल गरेपछि वैध रूपले हुने सबै कारोबार ठप्प भएको छ ।ताप्लेजुङ सदरमुकामबाट अरू सामान ढुवानी गर्न थालेपछि पशुपालकले सातआठ वर्षअघि नेपालकै नुन लगेर खुवाउने प्रयास गरेका थिए । तर चौरीको रौं झर्ने, गर्भवती चौंरीको गर्भपतन हुने, पोषण नलाग्ने जस्ता समस्या देखिएपछि नेपाली नुन खुवाउन छाडे । भोटे नुनको तुलनामा नेपालको ढिके नुन चर्को हुने र यहाँका चौंरीयाकले नपचाउने भएपछि उनीहरूले नेपाली नुन प्रयोगमै ल्याएनन् । अहिले स्टक गरिएको सबै भोटे नुन सकिएपछि ओलाङचुङगोला, याङमा, घुन्सा र पापुङका पशुपालक चिन्तामा छन् ।ओलाङचुङगोलाका व्यापारी टासी शेर्पा पहिला चाइनिजसँग नेपाली र अहिले नेपालीसँग चाइनिज डराएर सिमाना बन्द भएको बताउँछन् । सुरक्षा मापदण्ड अपनाएर कम्तीमा महिनामा पाँचसात दिनमात्रै खुले पनि हुने थियो, उनले भने, वर्ष दिनसम्म लगातार बन्द हुँदा निकै सकस हुँदो रहेछ । वैध रूपमा पुसदेखि नाका बन्द भए पनि गत वर्ष मंसिरदेखि नै आउजाउ बन्द भएको उनले बताए । गत वर्ष मंसिरदेखि हिउँ पर्न थाल्यो, त्यसपछि आउजाउ ठप्प भयो, उनले भने । यो वर्ष अहिलेसम्म हिउँ नपरेका कारण सीमावर्ती क्षेत्रका बासिन्दाले अझै आशा मारेका छैनन् । खाद्यान्नको समस्या ताप्लेजुङलाई भन्दा बढी संखुवासभालाई भएको छ । संखुवासभाको भोटखोला गाउँपालिकाका बासिन्दा यतिबेला ताप्लेजुङको मिक्वाखोला गाउँपालिकाको साँवाबाट चामल ओसारिरहेका छन् । ताप्लेजुङ सदरमुकाम फुङलिङबाट साँवा फुङफुङे झरनाको फेदीसम्म गाडीमा लान्छन् । त्यहाँबाट खच्चडमा बोकाएर थुदाम पुर्याउँछन् । थुदामबाट गाउँपालिकाको केन्द्र हटियासम्म खच्चड र मान्छेले बोकेर लैजान्छन् । थुदाम पुर्याउँदा मनसुली चामल ५० किलोको बोराको ८ हजार ७ सय रुपैयाँ पुग्छ । एक किलो चामललाई १ सय ७४ रुपैयाँ पर्छ । व्यापारीले आफूले नाफा राखेर बिक्री गर्दा उपभोक्ताले दुई सय रुपैयाँमा बल्ल पाउँछन् । साँवाबाट थुदाम पुर्याउन खच्चडलाई तीन दिन लाग्छ । पहिलो दिन पापुङको दुङ्गीनमा बस्छन् । दोस्रो दिन तोक्पेगोला पुग्छन् । तेस्रो दिन बेलुका बल्ल थुदाममा सामान झार्छन् । रित्तै फर्किंदा भने दुई दिनमा पापुङ पुगिने खच्चड खेदाउनेहरू बताउँछन् । सीमा बन्द हुँदा ओलाङचुङगोला र याङमामा करिब सात सय गलैंचा थन्किएको छ । स्थानी महिलाले बुनेका गलैंचा बिक्री गर्ने ठाउँ नपाएपछि घरका कोठाभरि गलैंचा खात लगाएर राखिएको छ । अहिले गलैंचा बन्ने कच्चा पदार्थको पनि अभाव हुन थालेको छ । उत्पादित सामग्री बिक्री नहुँदा दैनिक खर्च चलाउन समस्या भएको भने स्थानीय महिला बेरोजगार हुन थालेका छन् । चौंरी याकको राम्रो बजार तिब्बतको रिउ हो । एउटै याक ८० हजारदेखि एक लाख रुपैयाँसम्म बिक्री हुन्छ । तिब्बतीहरू नेपालतिर गोठसम्मै आएर खरिद गछन् । नेपालमा उत्पादन हुने चिराइतो, जटामसी, कुट्की, बिख्मा जस्ता जडीबुटीको बजार पनि तिब्बत नै हो । ताप्लेजुङको ओलाङचुङगोला र संखुवासभाको किमाथांका नाकाबाट यी जडीबुटी निर्यात हुन्छ । भन्सार कार्यालय नेपाली बस्तीमा राखिएको छ । सिमानासम्म मान्छ र खच्चडलाई बोकाएर लैजान्छन् । भोटखोला गाउँपालिकाका प्रमुख प्रशासकीय अधिकृत फुर्बु भोटेका अनुसार सबैभन्दा ठूलो चुनौती खाद्यान्नमा भएको छ । ताप्लेजुङबाट गइरहेको अहिलेको बाटो पनि बन्द भए झनै समस्या हुने उनले सुनाए । उक्त बाटो पनि हिउँ परेपछि बन्द हुन्छ । पापुङका वडाध्यक्ष डन्डु शेर्पाका अनुसार हिउँ पर्न थालेपछि यो बाटोमा खच्चड चल्न सक्दैन । ३२ सय मिटर उचाइमा रहेको तोक्पेगोलाबाटै क्रस हुन सक्दैन, उनले भने, ठ्याक्कै उचाइ त थाहा छैन, त्योभन्दा माथि अर्को डाँडा छ, त्यो त झन् पार हुनै सक्दैन । आयात गर्न सहज र नजिक भएकाले भोटखोलाका सबैले चीनबाट खाद्यान्नलगायत सामान ल्याउने गरेका थिए । लकडाउनपछि चीनले सीमावर्ती क्षेत्रका बासिन्दालाई खाद्यान्न र मान्छेले खाने नुन सहयोग गरेको थियो । हरेक कुरामा समस्या हुँदो रहेछ, ओलाङचुङगोलाका छेतेन वालुङले थपे, सहयोगभन्दा पनि किनेरै खाने हो, तर तीन महिनामा एक हप्ताका लागि मात्रै भए पनि आउजाउ खुले सहज हुन्थ्यो । दुवै पक्षले विशेष सुरक्षा सावधानी अपनाएर आयातनिर्यात गर्न सकिने उनले बताए । हामी कुनै तरिकाले पैसा पठाइदिन्छौं, १० हजार किलो नुन सिमानामा लडाइदेऊ भनेको त्यो पनि मान्दैनन्, उनले सुनाए । खच्चडका दुःखताप्लेजुङको मिक्वाखोला गाउँपालिका५ पापुङका नुपु शेर्पा खच्चड चलाउँछन् । आफ्नै गाउँपालिकामा र जिल्लाभित्र मात्रै चलाउने उनले यो वर्ष छिमेकी जिल्ला संखुवासभाको थुदामसम्म पनि पुर्याए । पहिलो पटक असोज पहिलो साता १३ वटा खच्चड लिएर गएका उनलाई चार दिन लाग्यो । दोस्रो पटकदेखि तीन दिनमा पुग्न थालेका छन् । तर, बिहान उज्यालो भएदेखि बेलुका साँझसम्मै खच्चड धपाउनुपर्छ । चार पटक गएका उनले अहिलेसम्म त्यहाँ चामल मात्रै ओसारिरहेका छन् । उनका अनुसार ५० किलोको एक बोरा चामल पुर्याउँदा एउटा खच्चडले ६ हजार रुपैयाँ कमाउँछ । एक किलोको १ सय २० रुपैयाँ भाडादर छ । खच्चडले बोक्ने चाहिँ मिक्वाखोला गाउँपालिका४ फुङफुङे झरना छेउदेखि हो । त्यहाँसम्म गाडीले लैजान्छ । सदरमुकाम फुङलिङबाट गाडीमा त्यहाँसम्म सामान लैजान सात घण्टासम्म लाग्छ । लेकाली क्षेत्रमा पातलो बस्ती र बस्ने ठाउँको समस्या हुने भएकाले तोकिएको गन्तव्यमा पुग्नेगरी यात्रा तय गर्नुपर्छ । बाटोमा खच्चड बिरामी भए वा बस्नैपर्ने अवस्था आए त्यसका लागि गोठालोलाई ओढ्ने सामान्य खालको धुसा र खानेकुरा बोक्ने गरेको उनले बताए । बिरामी खच्चड फर्किंदा बस्तीमा पुर्याएर छोड्नुपर्छ वा हिँडाउन सके लिएर फर्कनुपर्छ । ताप्लेजुङबाट सोना मनसुली चामल लैजाने गरिएको छ । यो चामल सदरमुकाम फुङलिङमा ५० किलोको २३ सय रुपैयाँ पर्छ । बिर्तामोडताप्लेजुङको ढुवानी भाडा घटबढ भइरहँदा बोरामा ५०१०० रुपैयाँको घटबढ हुने उद्योग वाणिज्य संघका उपाध्यक्ष नारायण थापाले बताए । फुङलिङबाट मिक्वाखोलाको साँवा पुर्याउँदा प्रतिकिलो चार रुपैयाँ भाडा गाडीमा लाग्छ । लोडअनलोड गर्नेलाई समेत दिँदा २७ सय रुपैयाँ साँवामा पर्छ ।भोटखोला गाउँपालिकाका प्रमुख प्रशासकीय अधिकृत फुर्बु भोटे चीनसँगको किमाथांका नाका बन्द भएपछि ताप्लेजुङबाट सामान आउन थालेको बताउँछन् । पहिला चीनसँगको नाका हुँदा उतैबाट ल्याएर खाने गरेको रहेछ, गत वर्षको माघदेखि नाका पूरै बन्द छ, भोटेले भने, संखुवासभाको खाँदबारीबाट भन्दा ताप्लेजुङबाट छिटो आउने भएकाले अहिले त्यताको चामल आउन थालेको छ । थुदाम मात्रै नभएर भोटखोला गाउँपालिकाको केन्द्र हटियामा पनि चामल पुग्न थालेको उनले सुनाए । खाँदबारीबाट यी ठाउँमा पुग्न खच्चड लगायतका ढुवानीका साधनलाई सात दिनसम्म लाग्छ । थुदामबाट हटिया, चेपुवा पुग्न थप दुई दिन लाग्छ । अहिलेसम्मको खरिदबिक्री व्यापारीले गरिरहेको गाउँपालिकाले जनाएको छ ।"
सरकारी जग्गा हस्तान्तरणमा रोक,"काठमाडौं (कास) संघीय मामिला तथा सामान्य प्रशासन मन्त्रालयले सरकारी, सामुदायिक वा सार्वजनिक जग्गा स्थानीय तहको निर्णयका आधारमा संघ, संस्था वा व्यक्तिलाई दिन रोक लगाएको छ । मन्त्रालयले मंगलबार सबै जिल्ला समन्वय समिति, गाउँपालिका र नगरपालिकालाई परिपत्र गरेर पालिका तहबाट गरिने सरकारी सम्पत्तिको हक हस्तान्तरण, बेचबिखन, वितरण र उपयोगमा दिनेजस्ता निर्णय प्रचलित कानुनविपरीत हुने ध्यानाकर्षण गराएको छ ।आफ्नो क्षेत्रमा रहेको सरकारी, सार्वजनिक जग्गालाई पालिकाले निर्णय गरेर विभिन्न संघसंस्थालाई उपयोगका लागि दिने गरेका छन् । कतिपयले व्यक्तिलाई समेत लिजमा दिने गरेका थिए । मन्त्रालयका प्रवक्ता वसन्त अधिकारीले सरकारी, सार्वजनिक जग्गाका विषयमा निर्णय लिने अधिकार संघ सरकारलाई मात्रै रहेकाले त्यस्ता जग्गा पालिकाको निर्णयका आधारमा कसैलाई उपयोगका लागि दिनु वा हक हस्तान्तरण गरिनु गलत भएको बताए । त्यस्ता काम तत्काल रोक्न, पालिकाबाट गरिएका निर्णय कार्यान्वयन नगर्न भनेका छौं, उनले भने सरकारी सम्पत्ति संरक्षणको जिम्मेवारी स्थानीय तहको हो तर त्यसलाई हस्तान्तरण गर्न मिल्दैन ।"
अरूको जग्गा सांसदको नाममा !,"(सर्लाही)  अंशबन्डाको मुद्दामा जिल्ला अदालत सर्लाहीले आनै निर्णय सच्याउन पहल थालेको छ । निर्णय गलत भएको निवेदन परेपछि अदालतले झुक्किएर निर्णय गरिएको भन्दै सच्याउन तयारी थालेको हो । विपक्षीले भने सर्लाहीका प्रदेश सांसद सञ्जय यादवले अदालतलाई प्रभावमा पारेर अरूको अंश लाग्ने जग्गा आफ्नो नाममा ल्याएको आरोप लगाएका छन् । अदालतले गत असोज १३ गते चलन पुर्जी जारी गर्दै बोधार्थमा जिल्ला मालपोत कार्यालयलाई कविलासी नगरपालिका१० का राजकली देवी यादव, राजनारायण राय यादव र सञ्जयकुमार यादवका नाममा संयुक्त दाखिला खारेज गर्न आदेश दिएको थियो । पीडित पक्षले निर्णय गलत भएको निवेदन दिएपछि जिल्ला अदालतले मंसिर १२ गते मालपोत कार्यालयलाई दाखिला खारेज दर्ताको चलन पुर्जीअनुसारको जग्गा यथास्थितिमा राखी सोको जानकारी अदालतमा पठाउन आदेश गरेको छ ।साविकको सलेमपुर गाविस५ हालको कविलासी नगरपालिका१० का मूल पुरुष रामगोपाल राय र उनकी श्रीमती फूलकुमारीको नाममा जिउनीका लागि राखिएको ४० बिघा जग्गा उनका छोराद्वय माझी राय र रामअश्रेय रायबीच बाँडिएन । अन्य जग्गा भने २०२० भदौ ९ गते नै अंशबन्डा गरियो । जिउनीका लागि राखिएको ४३ वटा कित्ताको ४० बिघा जग्गा उनीहरूले संगोलमै भोगचलन गर्दै आए तर २०५५ सालमा रामआश्रेयका छोरा गजेन्द्र रायले हजुरबुबा रामगोपाल र हजुरआमा फूलकुमारीका नाममा रहेको जिउनीको जग्गामध्ये चार भागको एक भाग माग गर्दै अंश मुद्दा दिए ।२०५६ फागुन २२ गते अदालतले मूल पुरुष रामगोपाल र फूलकुमारीको नाममा रहेको जग्गामा माझी र रामआश्रेयको नाममा दुई भाग पारी माझीका दुई छोरा महेन्द्र राय र उपेन्द्र राय तथा रामआश्रेयका दुई छोरा गजेन्द्र र नवलकिशोर रायलाई पनि दुईदुई भाग गरी हक पाउने ठहर गर्दै चारमध्ये एक भाग वादी गजेन्द्रको नाममा फैसला गरेको थियो । जसलाई पुनरावेदन अदालत जनकपुरले २०६३ भदौ १९ मा सदर गरेको छ । गजेन्द्रले एक भाग पाए पनि बाँकीको तीन भाग नवलकिशोरका श्रीमती र दुई छोरा राजनारायण र सञ्जयकुमारको नाममा अदालतले गत असोज १३ गते चलन पुर्जी जारी गरिदियो । सर्लाही अदालतका स्रेस्तेदार शिवहरि पौडेलले अदालतको त्यो निर्णय झुक्किएर भएको भन्दै तीन जनाको नाममा मालपोतबाट दाखिला खारेज भएको जग्गा रोक्काको निर्णय गरेको जानकारी दिए । अंश नपाएका महेन्द्रका छोरा राजकिशोर तथा उपेन्द्रका छोराद्वय अशोक यादव र अजय यादवले अदालतमा जालसाजी गरेर सञ्जय र राजकिशोरले सम्पूर्ण जग्गा आना नाममा गराएको भन्दै निवेदन दिए । प्रदेश सांसद रहेको बलमा सञ्जय यादवले अदालतलाई नै प्रभावमा पारेर निर्णय गर्न लगाएको राजकिशोरको आरोप छ । प्रदेश सांसद सञ्जयले जिल्ला तथा पुनरावेदन अदालतले निर्णय गरी भोगअधिकार दिएपछि जग्गा पास भएको बताए । मेरो छवि धमिल्याउने प्रयास हुँदै छ, मैले जे गरेको छु अदालतको निर्णयअनुसार नै गरेको छु, उनले भने ।"
वडैपिच्छे हेलिप्याड,"हेटौंडा (कास) मकवानपुरको राक्सिराङ गाउँपालिकाले सबै वडामा हेलिप्याड निर्माण गरेको छ । विपद्मा परेकालाई तत्काल उद्धार र राहत प्रदान गर्ने उद्देश्यले पालिकाका नौवटै वडामा हेलिप्याड निर्माण गरिएको गाउँपालिका अध्यक्ष राजकुमार मल्लले बताए । विपद्मा परेका, सुत्केरी व्यथा लागेका र आकस्मिक बिरामीलाई छिटो उद्धार गर्न हेलिप्याडको व्यवस्था गरेको हो, उनले भने ।वडा१ को डुङ्ख, २ को गोठरी, ३ को पलासे र ४ को भीमलटारमा, वडा५ को बोटबारी, ६ को खरखन्डे, ७ को गर्लिङ, ८ को देवीटार र ९ को डन्टटारमा हेलिप्याड बनाइएको छ । जनश्रमदानबाहेक हेलिप्याड निर्माण गर्न गाउँपालिकाको ५ लाख रुपैयाँ खर्च भएको छ ।"
मानव तस्करी आरोपमा लुंगा समातिए,"काठमाडौं (कास) मानव तस्करीको आरोपमा प्रहरीको खोजी सूचीमा रहेका गणेश लुंगा पक्राउ परेका छन् । प्रहरीको मानव बेचबिखन अनुसन्धान ब्युरो स्रोतका अनुसार कहिले भारत त कहिले बैंककमा लुक्दै आएका लुंगा काठमाडौं आएको सूचना पाएपछि माछापोखरी क्षेत्रबाट पक्राउ गरिएको हो । झूटो आश्वासन दिएर अफ्रिकाका विभिन्न देशमा दर्जनौं व्यक्तिलाई तस्करी गरेको, अलपत्र पारेको र ठगी गरेको उनीमाथि आरोप छ । स्रोतका अनुसार दुई वर्षअघि झन्डै एक दर्जन पीडितले लुंगाविरुद्ध केन्द्रीय अनुसन्धान ब्युरो (सीआईबी) मा पनि उजुरी दिएका थिए ।"
जोखिमकै बीच विद्यालय खुल्दै,"छैन भौतिक दूरी पालनाअछामका निजी तथा सामुदायिक विद्यालयहरू पनि गत सातादेखि खुल्न थालेका छन् । करिब १३ सय विद्यार्थी रहेको शोडषा माविमा दुई सत्रमा कक्षा सञ्चालन गरिएको छ । विद्यार्थी संख्या धेरै भएकाले एकैसाथ पढाउन नसकिएको प्रधानाध्यापक देवेन्द्र दुब्बेले बताए ।स्कुलमा आउँदा सबै विद्यार्थीलाई अनिवार्य मास्क लगाएर आउन भनेका छौं, उनले भने, ९ कक्षादेखि १२ कक्षासम्म बिहान पढाउँछौं । १ कक्षादेखि ८ कक्षासम्म दिउँसो पढाउँछौं । तर विद्यार्थी धेरै भएकाले भौतिक दूरी कायम गर्न भने सकेका छैनौं । स्वास्थ्य मापदण्डअनुसार भौतिक दूरी कायम गर्दा एउटा कक्षाको पढ्ने पालो सातामा एक दिन मात्र आउने उनले बताए । जिल्लामा कोरोना संक्रमणको जोखिम अझै रहेकाले विद्यार्थी र शिक्षक दुवैमा संक्रमण हुने खतरा रहेकामा उनले चिन्ता जनाए । मनकामना मावि घोडासैनीका शिक्षक नैनसिंह साउद लकडाउनका बेला धेरै बालबालिकाले पढाएको कुरासमेत बिर्सिएको बताउँछन् । रेडियोको पहुँच नै नभएको गाउँमा अनलाइन कक्षा र टेलिभिजन कक्षा त सपना जस्तै हुन् । अहिले सकेसम्म स्वास्थ्य मापदण्ड अपनाएर पढाउन सुरु गरिएको छ । तर यसले धेरै जोखिम निम्त्याउने देखिन्छ, उनले भने ।दार्चुलाका ९ वटै स्थानीय तहमा विद्यालय खुलेका छन् । सरकारले कोभिड१९ को प्रभाव नभएको ठाउँमा विद्यालय खोल्न सम्बन्धित स्थानीय तहलाई जिम्मा दिएपछि जिल्लाभरिका सबै विद्यालयमा पठनपाठन सुरु भएको शिक्षा विकास तथा समन्वय इकाइ दार्चुलाका प्रमुख जयराज पन्तले बताए । जिल्लाका ३३७ सामुदायिक र १९ वटा संस्थागत विद्यालयमा पढाउन थालिएको हो । दुर्गम क्षेत्रका अधिकांश विद्यार्थीहरू वैकल्पिक शिक्षाको पहुँच बाहिर रहेकाले भौतिक उपस्थितिमै कक्षा सञ्चालन गरिएको दुहु गाउँपालिकाका शिक्षा शाखा प्रमुख हेमराज जोशीले बताए । सुदूरपश्चिमका अन्य जिल्लामा पनि विद्यालय खुलिसकेका छन् । भवानी भट्ट (कञ्चनपुर), अर्जुन शाह (धनगढी), मेनुका ढुंगाना (अछाम) र मनोज बडू (दार्चुला)"
कक्षा १२ को नतिजा १५ पुसभित्र,"(काठमाडौं)  राष्ट्रिय परीक्षा बोर्डले कक्षा १२ को नतिजा महिना दिनभित्रै सार्वजनिक गर्न तयारी गरेको छ । कोरोनाका कारण रोकिएर ढिला गरी लिइएको परीक्षा मंगलबार सकिएको छ । उत्तरपुस्तिका परीक्षण, सम्परीक्षण र नतिजा तयारीका लागि एक महिनाको समय लाग्ने अनुमान गरिएको बोर्डका अध्यक्ष चन्द्रमणि पौडेलले बताए । उत्तरपुस्तिका परीक्षणको काम सुरु भइसकेको छ । शिक्षकहरूले उत्तरपुस्तिका परीक्षण गरेर मंसिर २२ सम्म बोर्डको सम्बन्धित कार्यालयमा पठाइसक्नुपर्नेछ । बोर्डको प्रदेश र शाखा कार्यालयहरूमा ती उत्तरपुस्तिकाको सम्परीक्षण गरेर केन्द्रमा पठाइनेछ । केन्द्रमा अंक प्राप्त भएपछि कक्षा ११ को प्राप्तांक, आन्तरिक र प्रयोगात्मक परीक्षाको अंक जोडेर नतिजा सार्वजनिकको तयारी गरिने पौडेलले बताए । कुनै बाधा अवरोध नभए एक महिनाभित्र नतिजा प्रकाशन गर्न सक्ने लक्ष्य लिएका छौं, उनले भने, १५ पुससम्म नतिजा प्रकाशित हुने आशा गरौं ।कोरोना महामारीका कारण वैशाखमा हुनुपर्ने परीक्षा स्थगित भएको थियो । बोर्डले मन्त्रिपरिषद्को स्वीकृतिमा कार्यविधि जारी गरेर ४० पूर्णांकको संक्षिप्त परीक्षा सञ्चालन गरेको हो । परीक्षा मर्यादित रूपमा सकिएको बोर्डले दाबी गरेको छ । विद्यार्थीले आफूले अध्ययन गरेकै विद्यालय (होम सेन्टर) मा परीक्षा दिन पाउने व्यवस्था गरिएको थियो । उत्तरपुस्तिका पनि विद्यालयकै विषयशिक्षकले परीक्षण गरेर बोर्डको प्रदेश कार्यालय र शाखा कार्यालयमा बुझाउनुपर्ने व्यवस्था गरिएको छ ।करिब १७ हजार विद्यार्थीले भने आफूलाई घरपायक पर्ने जिल्लाको केन्द्रबाट परीक्षा दिएका थिए । उनीहरूको उत्तरपुस्तिका भने बोर्डको प्रदेश कार्यालयमा परीक्षण गर्ने व्यवस्था मिलाइएको छ । होम सेन्टरमा परीक्षा दिने विद्यार्थीको उत्तरपुस्तिका बोर्डले सम्परीक्षण गर्छ, अध्यक्ष पौडेलले भने, घरपायक केन्द्र रोजेर परीक्षा दिएका परीक्षार्थीको कपी पनि त्यहीँ परीक्षण गरिन्छ । अन्य विद्यालयबाट परीक्षा दिएका विद्यार्थीको उत्तरपुस्तिका परीक्षण नगरी बोर्डमा पठाउनुपर्नेछ भने आफ्ना विद्यार्थीको उत्तरपुस्तिका परीक्षण गरेर अंकसहित बुझाउनुपर्ने व्यवस्था गरिएको हो ।कोरोना कहरबीच स्वास्थ्यसम्बन्धी मापदण्ड पालना गर्दै मंसिर ९ बाट ४ हजार १ सय ५ वटा केन्द्रमा परीक्षा सञ्चालन भएको थियो । ४ लाख ३२ हजार ५ सय परीक्षार्थी परीक्षामा सहभागी भएका थिए । प्रदेश कार्यालयले विद्यार्थीको प्राप्तांक पठाएपछि केन्द्रीय सर्वरमा नम्बर इन्ट्रीको काम थालिने बोर्डले जनाएको छ । परीक्षार्थीको ४० प्रतिशत पूर्णांक कक्षा ११ को आधारमा मूल्यांकन गरिँदै छ । २० प्रतिशत अंक विद्यालयको आन्तरिक मूल्यांकनका आधारमा दिइनेछ । आन्तरिक मूल्यांकन र प्रयोगात्मक परीक्षाको अंक विद्यालयहरूले बोर्डमा पठाइसकेका छन् । सैद्धान्तिकतर्फको संक्षिप्त परीक्षाको अंक, कक्षा ११ को प्राप्तांक र आन्तरिक मूल्यांकनको अंक एकमुष्ट जोडेर विगतमा जस्तै ग्रेडिङ पद्धतिमा कक्षा १२ को यस वर्षको नतिजा प्रकाशन हुनेछ । विद्यार्थीलाई बोर्डले नै ग्रेडसिटलगायतको प्रमाणपत्र दिनेछ ।कक्षा १२ को परीक्षा सञ्चालनले नौ महिनादेखि बन्द रहेको शैक्षिक गतिविधिमा चहलपहल बढाएको शिक्षा मन्त्रालय र बोर्डका अधिकारीहरूले बताएका छन् । कोरोनाले प्रभावित बनेका विश्वविद्यालय, कक्षा ११ को परीक्षालगायत अन्य परीक्षा र पठनपाठन पनि सञ्चालन गर्न सकिने बोर्डका अध्यक्ष पौडेलले बताए । शिक्षा क्षेत्र ठप्प बनेको थियो, परीक्षाले गति दिएको छ, उनले भने । चैतमा हुनुपर्ने यस वर्षको एसईई परीक्षा पनि कोरोना कहर कायममै रहे पनि यस्तै तरिकाबाट सञ्चालन गर्न सकिने बहस सुरु भएको छ ।केही हिमाली जिल्लाबाहेक अधिकांश विद्यालयमा अनलाइनबाट प्रश्नपत्र पठाएर परीक्षा सञ्चालन गरिएको हो । यसबाट प्रश्नपत्र छपाइ गर्नुपर्ने, ढुवानी गरेर परीक्षा केन्द्रसम्म लैजाने र प्रश्नपत्रको गोपनीयता कायम राख्ने झन्झटबाट मुक्ति मिलेको बोर्डका अधिकारीहरू बताउँछन् । यद्यपि कक्षा १२ को परीक्षामा विज्ञान संकायतर्फका केही विषयमा प्रश्नपत्र परीक्षाअगावै बाहिरिएको चर्चा चलेको थियो । बोर्डले प्रश्नपत्र आउट नभएको दाबी गर्दै आएको छ । परीक्षा हलमा मोबाइललगायत डिजिटल सामग्री लैजाने प्रतिबन्ध लगाइएको थियो । परीक्षा अवधिमै सामाजिक सञ्जालमा परीक्षा हलभित्र विद्यार्थीले मोबाइल हेर्दै उत्तर लेखेको भिडियो सार्वजनिक भएको थियो । यस विषयमा भने बोर्डले अनुसन्धान भइरहेको जनाएको छ । परीक्षा हलभित्रै यस्तो गतिविधि भएनभएको कुनै यकिन छैन, प्राप्त भिडियोका आधारमा खोजी हुँदै छ, कुनै पनि परीक्षा केन्द्रमा चोरीलगायत अमर्यादित गतिविधि गरिएको पुष्टि भए परीक्षा रद्द गर्छौं, अध्यक्ष पौडेलले भने ।"
रोनाल्डोको रोमान्स ले थपियो छावा,"(चितवन)  रोनाल्डोको रोमान्स ले चितवन राष्ट्रिय निकुञ्जमा खुसी थप्ने गर्छ । यो रोनाल्डो चर्चित फुटबल खेलाडी भने होइन, चितवन निकुञ्जको रनवन डुल्ने जंगली भाले हात्तीको नाम हो । निकुञ्ज डुल्दै गर्दा यो सौराहा नजिक रहेको खोरसोरका पोथी हात्तीसँग नजिकिन्छ, यसै क्रममा सहवास भएपछि पोथी हात्तीहरू सन्तान लाभ गर्छन् । सोमबार मध्याह्न खोरसोरस्थित हात्ती प्रजनन तथा तालिम केन्द्रमा गणेशकलीको कोखबाट छावा (बच्चा) जन्मियो । जसको पिता रोनाल्डो हो ।३१ वर्षीय गणेशकलीले पोथी बच्चा जन्माएको छ । छावा स्वस्थ र तन्दुरुस्त छ, निकुञ्जका सहायक संरक्षण अधिकृत तथा सूचना अधिकारी लोकेन्द्र अधिकारीले भने । उनका अनुसार साढे २० महिनाको गर्भकालपछि गणेशकलीले बच्चा जन्माएको हो । यसको यौनसम्पर्क रोनाल्डोसँग भएको थियो, उनले भने । भालेसँग यौनसम्पर्क भएको १८ देखि २२ महिनामा हात्तीले बच्चा जन्माउँछ । गणेशकली निकुञ्जकै हात्ती रूपकलीको सन्तान हो ।खोरसोरमा २०४२ मा हात्ती प्रजनन केन्द्र स्थापना भएको हो । त्यसयता यहाँ जन्मेका छावाको संख्या ५० नाघेको छ । प्रजनन केन्द्रमा घरेलु भाले हात्ती नहुने हैनन् तर पोथीसँग संसर्ग गर्न जंगली मत्ता (भाले हात्ती) नै माहिर छन् । प्रजनन केन्द्रमा पहिला वीरेन्द्रप्रसाद नामको घरपालुवा भाले हात्ती थियो । उसको संसर्गबाट केन्द्रमा दुइटा मात्रै छावा जन्मेको निकुञ्जका अधिकारी बताउँछन् । यसले जंगली मत्ताबिना प्रजनन केन्द्र अधुरो रहेको देखाउँछ । घरेलु ढोई (पोथी हात्ती) खोज्दै डुल्ने जंगली मत्ता रोनाल्डोबाहेक अरू पनि छन् । प्रजनन केन्द्रका भरपर्दा भाले रोमियो, नानापाटेकर, रोनाल्डो र ध्रुबे हुन् । यी तगडा जंगली मत्तामध्ये रोमियो र नानापाटेकर मरिसके । ढोईसँग नजिक हुन रोनाल्डो र ध्रुबेको प्रतिस्पर्धा चल्छ । पछिल्ला वर्षमा यी दुई जंगली मत्ता नै घरेलु ढोईका उपयुक्त प्रेमी बनेका छन् ।रोनाल्डो सक्रिय हुन थालेको २०६२ पछि हो । ध्रुबे २०६६ यता सक्रिय छ । अर्को जंगली मत्ता गोविन्दे पनि यी दुईको सत्ता खोस्न संघर्षरत छ । अहिले प्रजनन क्रियामा सक्रिय भएका जंगली मत्ता रोनाल्डो र ध्रुबे हुन् । गोविन्दे पनि सक्रिय त देखिन्छ तर उसबाट अझै बच्चा जन्मेका छैनन्, सहायक संरक्षण अधिकृत अधिकारीले भने । जंगलभित्र यस्ता भाले हात्तीहरू देखा परेको समयमा जंगल बाहिरको संसारमा चर्चामा रहेका व्यक्तिको नामबाट निकुञ्जका कर्मचारीले ती हात्तीलाई चिनाउँछन् । जस्तो ः हिन्दी सिनेमाका कलाकार नानापाटेकर चर्चामा रहँदा देखिएको जंगली मत्ताले त्यही नाम पायो । फुटबलमा रोनाल्डो चम्केका बेला भेटिएको मत्तालाई चिन्न अरू परिचय आवश्यक परेन ।त्यसो त सबै घरेलु हात्तीको नामकरण हुने गर्छ । पहिला राजदरबारबाटै नाम राख्ने चलन थियो । २०६३ पछि यो हट्यो । घरेलु छावा जन्मिएको एकदुई वर्षपछि तालिम दिने क्रममा हिन्दु परम्परा अनुसार नामकरण हुने गरेको सहायक संरक्षण अधिकृत अधिकारीले बताए ।"
भगरैयामा बाघको खोजी,"बर्दिया (कास) नरभक्षी बाघ नियन्त्रणमा लिन बर्दिया राष्ट्रिय निकुञ्जले मधुवन नगरपालिका३ स्थित खाता जैविक मार्गमा ५ वटा हात्ती परिचालन गरेको छ । लगातार मानिसलाई आक्रमण गरी मार्न थालेपछि बाघलाई नियन्त्रणमा लिन हात्तीसहितको प्राविधिक टोली परिचालन गरिएको हो ।गत कात्तिक ५ मा मधुवन३ भगरैया गाउँ नजिक रहेको जंगलमा बाघले आक्रमण गर्दा घाँस काट्न गएकी २६ वर्षीया गंगा खत्रीको मृत्यु भएको थियो । त्यसको ६ दिनपछि सोही वडाको धनौरा बस्ने २८ वर्षीय दिनेश चौधरी र रमेश थारूलाई बाघले मारेको थियो । बर्दिया निकुञ्जसँग जोडिएको गेरुवा४ राजीपुरमा कात्तिक १५ मा बस्तुभाउ चराउन गएका ६८ वर्षीय लहानु थारूलाई पनि बाघले मारेको थियो । लहानुलाई मारेको बाघलाई दुई साताअघि निकुञ्जले नियन्त्रणमा लिइसकेको छ ।भगरैया जंगलमै गत असारमा मधुवन३ का विशाल वली र सीमावर्ती भारतीय गाउँ आमा बरदियाका सत्तार खानलाई बाघले मारेको थियो । पछिल्लो पाँच महिनामा उक्त जंगलमा मात्रै बाघको आक्रमणबाट ५ जनाको मृत्यु भएको छ । हाल उक्त जंगलका विभिन्न स्थानमा क्यामरा पनि जडान गरिएको छ । लहानुलाई बाघले मारेको ठाउँमा ५ वटा ट्रयापिङ क्यामरासहित निकुञ्ज र राष्ट्रिय प्रकृति संरक्षण कोषले प्राविधिक टोली खटिएको छ । बाघको पहिचानपछि यहाँ आइतबारदेखि हात्ती परिचालन गरिएको हो । धरापस्वरूप जंगलमा राँगा बाँधेर राखिएको छ । बाघ समात्न निकुञ्ज र संरक्षण कोषका प्राविधिक, चिकित्सक, जिल्ला वनका कर्मचारी, नेपाल प्रहरी र सशस्त्र प्रहरी परिचालन गरिएको छ । डेढ वर्षयता बर्दियाका १२ र बाँकेका २ गरी १४ जनाको बाघको आक्रमणबाट मृत्यु भएको छ ।"
नयाँ अस्पताल सञ्चालनका चुनौती,"सार्वजनिक स्वास्थ्य सेवामा आम नागरिकको पहुँच दुरूह भएको बेला सोमबार एकै दिन देशभर ३ सयभन्दा बढी अस्पतालको शिलान्यास हुनु आफैंमा सकारात्मक कदम हो । कोभिड१९ महामारीले हाम्रो स्वास्थ्य पूर्वाधारमा कमी औंल्याएको यो समयमा सरकारले स्थानीय तहहरूमा आधारभूत अस्पताल खोल्ने योजनालाई कार्यान्वयनतर्फ लैजानु अर्थपूर्ण छ । यसले भोलिका दिनमा दूरदराजका नागरिकहरू न्यूनतम स्वास्थ्य सेवाबाट वञ्चित हुनु पर्दैन कि भन्ने आशा जगाएको छ । तर, यो आशा त्यत्तिकै यथार्थमा बदलिँदैन । भएकै अस्पतालहरूलाई जनशक्ति र भौतिक पूर्वाधारले पूर्ण बनाएर गुणस्तरीय सेवा दिनेगरी सञ्चालन गर्नु नै चुनौतीपूर्ण रहेको अवस्थामा थप अस्पतालहरू खोल्न लागिएकाले सम्बन्धित सबै पक्ष गम्भीर भएर अघि बढ्नुपर्छ । नयाँ अस्पतालका लागि समयमै भवन निर्माण भएर मात्रै पुग्दैन, जनशक्तिलगायतका अन्य स्वास्थ्य पूर्वाधारहरूको व्यवस्थापनमा समेत आजैबाट गृहकार्य थाल्नुपर्छ ।नयाँ अस्पतालहरू समयमै निर्माण सम्पन्न भई सञ्चालनमा आएर नागरिकहरूलाई सुविधा दिन थाल्नेसम्म बनाउन धेरै काम गर्नुपर्ने हुन्छ । यथोचित समयमै यो व्यवस्था मिलाउन असम्भव त छैन, तर त्यसका लागि दृढ शासकीय इच्छाशक्ति चाहिन्छ । निरन्तर प्रगति अनुगमन गरिरहनुपर्छ । कहीँकतै कार्यप्रगति रोकिएमा तुरुन्त त्यसमा परेको गाँठो फुकाएर अघि बढ्ने तत्परता चाहिन्छ । यो सबै चिन्ता किन गर्नुपरेको हो भने, मुलुकमा वर्षौंअघि शिलान्यास भएका पुल अझै बनेका छैनन्, सडक निर्माण र मर्मतको हाल पनि त्यही छ । राजधानी सहरमै भत्काइएका सडक बनाउन वर्षौं लगाइन्छ । फेरि, यस कार्यमा त अस्पताल भवन बनेर मात्र पुग्दैन, जनशक्ति, स्वास्थ्य उपकरणलगायतका अन्य तयारी पनि पूरा गर्नुपर्छ ।देशभरका सबै स्थानीय तहमा आधारभूत स्वास्थ्य सेवा पुर्याउने अभियानअन्तर्गत सोमबार ३०९ पालिकामा अस्पताल भवन शिलान्यास गरिएका हुन् । यी अस्पतालहरू ५ देखि १५ शय्यासम्मका हुनेछन् । सरकारले राम्ररी तयारी गरेर आवश्यक संपूर्ण व्यवस्थापन गर्न सकेमा शंकै छैन, यी अस्पतालहरूले मुलुकको दुर्गम भेगका नागरिकको औषधिउपचारमा ठूलो टेवा पुर्याउनेछन् । तर, यो काम सजिलै सम्भव छ त ? मुलुकको वर्तमान कार्यशैली र दुरवस्थाका कारण नै यी अस्पतालहरू समयमै र प्रभावकारी ढंगले सञ्चालन हुनेनहुनेमा आशंका गर्नुपरेको हो । अहिले सञ्चालनमा रहेका प्रायः अस्पतालमा जनशक्ति, भौतिक संरचना र उपकरण अभाव रहेका बेला नयाँ बन्ने अस्पतालमा यी सुविधा कसरी पूरा गरिन्छन् भन्ने प्रश्न आफैंमा नाजायज होइन । तसर्थ, सम्बन्धित निकायले बेलैबाट यी प्रश्नको उपयुक्त हल खोज्नुपर्छ । ताकि, भोलि कुनै पनि समस्याका कारण अस्पताल सञ्चालनमा विलम्ब नहोस् ।यो तथ्य हो कि, दरबन्दीअनुसार स्वास्थ्यकर्मी र पर्याप्त उपकरण अभावमा मुलुकमा विद्यमान सरकारी अस्पताल, प्राथमिक स्वास्थ्य केन्द्र, स्वास्थ्य चौकीले नै स्तरीय सेवा पुर्याउन सकिरहेका छैनन् । कतिपय अस्पताल र स्वास्थ्य केन्द्रमा दरबन्दीअनुसार चिकित्सकहरू जान मानिरहेका छैनन् । सरकारले यसको उपयुक्त कारण पहिल्याएर निदान खोज्नुपर्छ । आखिर मुलुकको स्वास्थ्य कहिलेसम्म यस्तै तदर्थवादमा चलिरहन्छ भन्नेमा सरकार चिन्तित हुनुपर्छ । भोलि पनि अहिलेजस्तै अस्पताल हुने, स्वास्थ्य पूर्वाधार र चिकित्सक नहुने अवस्था आउन दिनु हुँदैन ।राजधानीबाहिर साना सहरमै दरबन्दीबमोजिम चिकित्सक भेट्न मुस्किल छ । पहाडी जिल्ला र दुर्गम भेगमा त यो समस्या सदावहारजस्तै छ । उदाहरणका लागि, कर्णाली प्रदेशमा १ सय ६१ चिकित्सकको दरबन्दी रहेकामा २८ जना मात्र कार्यरत छन् भने ८ सय स्वास्थ्यकर्मीको दरबन्दी रहेकोमा २ सय ९६ जनाले सेवा दिइरहेका छन् । अहिले २० अस्पताल रहेको कर्णालीमा ४२ वटा नयाँ अस्पताल थपिँदै छन् । यसबाट पनि अनुमान गर्न सकिन्छ, अबको बाटो त्यति सहज छैन । यस्तो अवस्थामा सरकारले हरेक अस्पताललाई चाहिने न्यूनतम आवश्यकताहरू अध्ययन गरेर बेलैमा त्यसको बन्दोबस्त मिलाउने प्रबन्ध मिलाउनुपर्छ ।अहिले कताकता एकै दिन धेरै अस्पताल शिलान्यास गर्ने हतारो देखिएको पनि पाइन्छ । कति स्थानीय तहले भवन निर्माणका लागि बोलपत्र आह्वान गर्नसमेत नभ्याउनु यसैको दृष्टान्त हो । त्यसैले सरकारले अस्पताल बनाउन जति आतुरी देखाएको छ, भोलिका दिनमा यिनलाई प्रभावकारी ढंगले सञ्चालन गर्न पनि त्यत्तिकै अग्रसरता लिनुपर्छ । अहिले भैरहेका र अब बन्ने सबै अस्पताललाई मध्यनजर गरी समग्र स्वास्थ्य सेवा वितरणको कामयावी योजना बनाउनुपर्छ । र, नयाँ अस्पताल भवन निर्माण भैसक्दासम्म सञ्चालनका लागि आवश्यक पर्ने सबै तयारी सकिसक्नुपर्छ ।"
नेकपालाई युवा सोचको खाँचो,"जनताले गत आमनिर्वाचनमा राजनीतिक स्थायित्व र आर्थिक उन्नतिका लागि नेकपालाई दुईतिहाइ मत दिए । र, नेपाली कांगेसलाई प्रतिपक्षमा थन्क्याए । ५ वर्ष शासन चलाउने जिम्मा पाएको नेकपा सरकार केही महिनादेखि आन्तरिक संघर्ष र द्वन्द्वबाट गुज्रिरहेको छ । नेपालका राजनीतिक दलबाट जनताले धेरै अपेक्षा गरेका छैनन् । लोकतान्त्रिक व्यवस्थाको स्थायित्व, निरन्तरता र प्रगति मात्रै चाहेका हुन् । संसद् दलहरूको जुहारी खेल्ने ठाउँ होइन । जनताका आवाज मुखरित हुने सर्वोच्च स्थान हो । हाम्रोमा प्रतिपक्ष सरकारी नियुक्तिमा आफ्नो अस्तित्व खोज्छ । भूमिका र जम्मिेवारी बिर्सन्छ । सधैं आन्तरिक कलहमा अल्मलिन्छ । विज्ञप्ति निकालेर आफ्नो कर्तव्य पूरा भएको ठान्छ । दुर्भाग्य नै भन्नुपर्छ २००७ सालदेखि थाती रहेको संविधानसभाको मुद्दाको टुंगो लाग्दा पनि हामी अल्मलिइरहेका छौं । सत्तापक्ष र प्रतिपक्ष किन आआफ्नो भूमिकाबाट पन्छिन खोज्दै छन् ? दुईतिहाइ नजिकको मत पाएको सरकारले समाजवादउन्मुख राज्यव्यवस्थाको आधार खडा गरेर जनताको विश्वास जित्नुपर्यो । पार्टीका निर्णयहरू कार्यान्वयन गर्नुपर्यो । सरकारलाई रफ्तारमा काम गर्न दिनुपर्यो । त्रैमासिक रूपमा सरकारको कामको समीक्षा गरी सुझाव दिने प्रणालीको सुरुआत गर्न आवश्यक छ । पार्टीको काममा सरकार प्रमुखले हस्तक्षेप गर्नुहुन्न । एकीकरणका बाँकी कामहरू अविलम्ब टुंगाउनतर्फ पार्टीका शीर्षनेता लाग्नुपर्छ ।बैठकले दिएको जिम्मेवारी इमानदारीपूर्वक कार्यान्वयन गर्न जरुरी छ । काम गर्दा समस्या र चुनौती आउँछन् नै । चुनौतीलाई अवसरमा बदल्ने नेतृत्वले हो । नेकपा सचिवालय उच्चस्तरीय संयन्त्र हो, र यसैले हरेक समस्याको समाधान खोज्नुपर्छ । यदि यही संरचना समस्याको अखडामा रूपान्तरण भयो भने विकल्पको खोजी गर्नुपर्छ । दुइटा अध्यक्षका दुइटा प्रतिवेदन बैठकमा पेस भैसकेको सन्दर्भमा सम्भव भएसम्म सचिवालय बैठकहरूमा हार्दिकतापूर्वक छलफल गरी निकालिएको निष्कर्ष तल्ला कमिटीहरूमा पठाउनु सार्न्दभिक हुन्छ । दुइटा पाइलटले जेट चलाउँदा कहिलेकाहीं आपत्कालीन अवतरणमा विवाद हुन सक्छ । यसलाई सहज रूपमा लिनुपर्छ । तर यही कारण पार्टी विभाजित भयो भने कार्यकर्ताले छोड्नेवाला छैनन् । विधि र प्रकियाको पालना सबैले गर्नुपर्छ । मिल्न सक्ने बुँदामा सहमति गरेर अघि बढ्ने र नमिलेका विषयवस्तुहरूलाई आगामी महाधिवेशनमा लगेर टुंग्याउनु नै नेकपाका लागि उत्तम विकल्प हो । गत भदौ २६ का निर्णयहरू इमानदारीपूर्वक पालना गर्नुपर्छ । युवापुस्ताभन्दा युवा सोच र समयसापेक्ष रूपान्तरण अहिलेको आवश्यकता हो । जनजीविकाका सवालमा अब सरकारले रफ्तारमा काम गरेन भने आगामी चुनावमा दह्रो थप्पड पाउनेछ । अतः परिस्थिति काबुबाहिर नजाँदै नेतृत्वले सोच्नुपर्छ । जीवन प्रकाश शर्मा, टोखा६, काठमाडौंिििपार्टीभित्रको कलहका कारण यति बेला नेपालको सबैभन्दा ठूलो दल नेकपा वार कि पारको अवस्थामा पुगेको छ । २०७५ सालमा दुई पार्टी एक भएको भनिए पनि व्यवहारतः एकताको महसुस भएकै थिएन । निर्वाचनको मुखमा दुई ठूला कम्युनिस्ट पार्टीबीच गठबन्धन बन्यो । निर्वाचन सम्पन्न भएको केही समयपछि त्यसले एकताको आकार ग्रहण गर्यो । तर, त्यो आकारले वास्तविक रूप ग्रहण गर्न नपाउँदै पार्टी फुटको अवस्थामा पुगिसकेको छ । गत कात्तिक २८ मा पुष्पकमल दाहालले ओली सरकारका असफलता औंल्याउँदै सचिवालयमा प्रतिवेदन पेस गरे । आफूलाई मात्रै नभएर गिरिजाप्रसाद कोइरालादेखि माधवकुमार नेपाल र झलनाथ खनालसम्मलाई बारम्बार धोका दिएको भनेर प्रधानमन्त्री केपी शर्मा ओलीले दाहाललाई जवाफ फर्काए । उनको यो जवाफ शतप्रतिशत सत्य हो । किनकि दाहालले बारम्बार धोका दिँदै आइरहेको दृष्टान्त हाम्रैसामु छर्लंग छ । त्यसै गरी प्रधानमन्त्री ओलीले दाहालले लगाएको भ्रष्टाचारको आरोप पूर्वाग्राही मात्र हो भन्नुचाहिँ गलत छ । किनकि भ्रष्टाचारका काण्डमा देशको कार्यकारी पदमा रहेका व्यक्तिको नाम पटकपटक जोडिएको छ । त्यसमा पनि ७० करोडको लेनदेन गर्दै गर्दाको गोकुल बाँस्कोटाको अडियो सार्वजनिक भएपछि उनको बचाउमा सार्वजनिक रूपमै प्रधानमन्त्री ओली उत्रिएका थिए । यस कार्यले प्रधानमन्त्री ओली भ्रष्टाचारीको संरक्षक रहेछन् भन्ने जनतालाई लाग्यो । त्यसैगरी जनयुद्धका घाइतेलाई कहिल्यै वास्ता नगरेको भनेर प्रधानमन्त्री ओलीले दाहाललाई लगाएको आरोप सराहनीय नै छ । किनकि शान्ति प्रक्रियामा आएपछि दाहालले पदलाई मात्रै प्राथमिकतामा राखेर राजनीति गरिरहेका छन् । प्रधानमन्त्री ओलीको युवालाई अवसर दिनुपर्छ भन्ने भनाइ सकारात्मक छ । यदि उनले साँच्चिकै नेतृत्व पुस्तान्तरण गर्नै चाहेका हुन् भने त्यसलाई दाहालनेपाल समूहले स्वागत गर्नुपर्छ । अध्यक्षद्वयको पत्रयुद्ध नै पद र नेतृत्वका लागि हो । शान्ति प्रक्रिया अड्काउनुमा पनि प्रधानमन्त्री ओलीभन्दा दाहालकै हात बढी थियो, छ । दुईपटक प्रधानमन्त्री हुँदा पनि लिपुलेक र लिम्पियाधुराको बारेमा किन नबोलेको भनी प्रधानमन्त्री ओलीले दाहालमाथि तेर्स्याएको प्रश्न चोटिलो छ । दोस्रो तहका नेताहरूले प्रयास गर्दागर्दै पनि निकास निस्कन सकिरहेको छैन । यस्ता सवालजवाफ निरन्तर चल्न सक्छन् तर यसको रेफ्री कोही नहुँदा नेकपाको अबको बाटो फुट कि जुट भन्ने अन्योल कायमै छ । सुजन देवकोटा, पालुङटार४, गोरखा"
अध्ययनबिनै प्राविधिक शिक्षामा लगानी,"सरकारले विद्यालय तहमा प्राविधिकतर्फ सिभिल र इलेक्ट्रिकल इन्जिनियरिङ, कृषितर्फ जेटीए, बाली विज्ञानलगायत थुप्रै विषय अध्ययन गर्न चाहने विद्यार्थीका लागि भनी अर्बौं रकम विनियोजन गरेको छ । साथै कतिपय विद्यालयमा भवन बनाएर पठनपाठनसमेत सुरु गरिएका छन् । कतिपय शैक्षिक संस्था प्राविधिक शिक्षा अगाडि बढाउन सक्ने अवस्थामा छैनन् । निश्चित संख्यामा विद्यार्थी भर्ना हुनैपर्ने भनी तोकिएको मापदण्डअनुसार विद्यार्थी भर्ना नहुँदासमेत उक्त संस्थाहरूको नियमन नगरी खुरुखुरु लगानी गर्नु विडम्बनापूर्ण छ । ४८ जना विद्यार्थीका लागि निर्धारण गरिएको कोटामा १०२० जना विद्यार्थी मात्रै मुस्किलले भर्ना भएका विद्यालयहरूमा समेत जनशक्ति पूरापूर वितरण गरिएको छ । यसले राज्यको अर्बौं रुपैयाँ बालुवामा पानी हालेझैं भएको छ । अनुत्पादक काममा सरकारी रकम खेर गइरहेको छ । इन्जिनियरिङमा कक्षा ९ देखि १२ सम्म कम्तीमा ९ जना जनशक्तिको व्यवस्था, भौतिक निर्माणलगायतका अन्य शीर्षकको रकम जोड्दा वार्षिक करिब ७ करोड लगानी गरिएको हुन्छ । सम्भाव्यता अध्ययन नै नगरी कसैलाई जागिर खुवाउनकै लागि लगानी गर्नु उचित होइन । कक्षा १२ सम्म पुग्दा ५ जना विद्यार्थी पनि बाँकी रहँदैनन् । ग्रामीण क्षेत्रका कक्षा ११ र १२ को विज्ञान विषयमा पनि हालत उस्तै छ ।राज्यले तोकेको मापदण्ड र विद्यार्थी संख्या नपुगेमा स्वतः अनुमति खारेज गरी अन्यत्र लगिनुपर्छ । नियमनकारी निकायले यसतर्फ किन ध्यान दिएको छैन ? नवलपरासी पूर्वको एउटा विद्यालयलाई पूर्वमाओवादी लडाकु शिविर रहुन्जेलका लागि भनेर तोकेरै खुला विद्यालय सञ्चालनको अनुमति दिइयो । ती लडाकुहरू सेनामा समायोजन भएको पनि थुप्रै वर्ष भयो । न अनुगमन छ, न त नयाँ अनुमति नै । अहिले पनि त्यही लडाकु शिविर रहुन्जेलसम्मका लागि अनुमति दिइएको छ भन्ने पत्रकै आधारमा विद्यार्थीर् भर्ना गरिएको छ । यस्तै विभिन्न विश्वविद्यालयबाट सम्बन्धन लिएर ७८ किमिको दूरीमा रहेका स्नातक तथा स्नातकोत्तरका कलेज धराशायी भएर चलेका छन् । ती कलेजमा अधिकांश सरकारी स्कुलका शिक्षकहरूले अध्यापन गर्दै आएका छन् । यसरी अन्धाधुन्ध दिइएका अनुमति खारेज गर्नुपर्छ । साथै विद्यार्थीर् संख्या नपुर्याउने संस्थाहरूलाई पनि खारेजीको प्रक्रियामा लैजानुपर्छ । बेलैमा सरोकारवालाको ध्यान जाओस् । कुसुम न्यौपाने, मध्यबिन्दु११, नवलपरासी (पूर्व)"
नेपाल बनाउने खसखस !,"आकाशको फलकार्तिक पूर्णिमाका दिन कलंकीस्थानको छेउछाउ एक जना ज्येष्ठ नागरिक आफ्नो हातमा ढोग्नेलाई आसिक दिँदै थिए, चिरञ्जीवी भएस् ! अमेरिकाको डीभी परोस् ! अस्ट्रेलियाको भिसा लागोस् ! नेपाल नबन्नुको दोषभागी खोज्न अन्त कतै जानुपर्दैन, ऐना हेरे पुग्छ । पाकिस्तानी शायर जफर अली खाँको प्रसिद्ध शेर छ, खुदा ने आज तक उस कौम की हालत नहीं बदली, न हो जिसको खयाल अपनी हालत के बदलने का । उर्दूमा कौम शब्द राष्ट्र एवं समुदाय दुवैका लागि प्रयोग हुन्छ । त्यसबाहेक उल्लिखित शेरलाई अनुवाद गरिराख्नुपर्ने आवश्यकता छैन । कसैले आएर देश बनाइदिने होइन । नेपाल नबनेको किन हो भने, नेपालीहरूमा देश बनाउने अठोटको अभाव छ । दोषारोपणको दुष्वृत्त त्यहीँ पूरा हुन्छ । राजनीतिकर्मी, बुद्धिकर्मी, प्रशासक, व्यापारी एवं पुरेतपुजारीजति जम्मैलाई स्वीकार्यता दिने अन्ततः सामान्यजनले नै हो । सन्त कबीरले ठीकै त ठम्याएका रहेछन्, बुरा जो देखन मैं चला, बुरा न मिलिया कोयÙ जो दिल खोजा आपना, मुझ से बुरा न कोय ।विदेशीले आएर नेपालको विकास गरिदिन्छन् भन्ने चाहनालाई शीतयुद्धको तीव्रताले मलजल गरेको हुनुपर्छ । अन्तर्राष्ट्रिय सम्बन्धको सिद्धान्त हो द्विध्रुवीय दुनियाँमा कुनै पनि देशसँग सीमान्तीकृतको व्यवहार गर्न सकिँदैन । छिमेकीहरूका तुलनामा आकार सानो भए पनि अमेरिकी वा तत्कालीन सोभियतहरूको नेपालमा रुचि प्रभावक्षेत्र विस्तारको आकांक्षाले गर्दा द्वितीय विश्वयुद्धपछि नै गहिरिँदै गएको हो । सन् १९५१ पछि अमेरिकालाई खुसी पार्न राजा महेन्द्र एवं नेपाली कांग्रेसका नेता बीपी कोइरालाबीचको प्रतिस्पर्धामा जित तत्कालीन शाही सेनाका परमाधिपतिको भयो र संसद्मा दुईतिहाइ मतको दम्भमा रहेका प्रधानमन्त्री जेलमा कोचिँदा उनका वैदेशिक समाजवादी वा प्रजातान्त्रिक मित्रहरूमध्ये कसैले केही गर्न सकेनन् । अमेरिकालाई रिझाउन भारतलाई चिढ्याएको मोल बीपीले आजीवन चुकाइरहे पनि उनलाई जवाहरलाल नेहरूदेखि इन्दिरा गान्धीसम्मका प्रधानमन्त्रीले माफ गरेनन् । गणेशमानजीको निवासबाट सन् १९९० को आन्दोलन प्रक्षेपण हुन लाग्दा मात्र राजीव गान्धीले चन्द्रशेखरमार्फत खबर पठाए मेरी आमाले कोइरालाहरूसँग अन्याय गरेकी हुन् । त्यो गल्ती सच्याउन म तयार छु । त्यति बेलासम्म धेरै ढिलो भइसकेको थियो । झन्डै चार दशक लगाएर अमेरिकीहरूले नेपालमा आफ्नो वर्चस्व सुदृढ गरिसकेका थिए ।त्यसअघि नेपालमा सांकेतिक मात्र रहने गरेको चीनको चासो सन् १९५९ मा परम पवित्र दलाई लामाको ह्लासाबाट पलायनपछि बेपत्ता बढ्दै गए पनि बेइजिङले काठमाडौंमा आफ्नो संलग्नता उकास्ने अवसर सन् १९७१ पछिको अमेरिकीचिनियाँ मेलमिलापपछि मात्रै पाएको हो । भूराजनीतिमा निक्सनमाओ मेलजोलको लाभ भने सामान्य नेपालीलाई खासै भएन । सस्तो जुत्ता, किन्न सकिने छाता एवं केही बाटाघाटा बने एवं आधुनिकीकरणले गर्दा चीनमा त्याज्य हुँदै गएको प्रविधिमा आधारित केही कलकारखाना पनि लगाइएÙ सामान्यजनको रोजगारी, आय वा जीवनस्तरमा भने कुनै परिवर्तन देखिएन । सन् १९८४ पछि भारत र अमेरिकाबीच बढ्दै गएको समझदारीको लाभसमेत सत्ताधारीहरूलाई मात्र प्राप्त भयो । नेपालका दुवै सम्भाव्य दाताले आफ्नो कूटनीति विश्व बैंकको जिम्मा लगाएपछि आर्थिक वृद्धिको सबै लाभ स्वभावतः पुँजीपतिको पोल्टामा जाने नै भयो । सन् १९९० पछि अमेरिकाको प्रभुत्व अविवादित रहेका बेला चीन र भारतका बीच काठमाडौंमा प्रभावक्षेत्र विस्तार गर्ने प्रतिस्पर्धा गहिरिँदै गएको हुनुपर्छ । चीन अब त्यहाँबाट निकै अगाडि बढिसकेको छ, एवं दक्षिण एसियामा अमेरिकालाई विस्थापित गरेर यस क्षेत्रको पनि प्रमुख शक्ति बन्न प्रयत्नशील छ । कुरा विवादित एमसीसी वा बहुप्रतीक्षित बीआरआई परियोजनाको नभएर नेपालको योजना कार्यान्वयन क्षमताको हो । त्यस्ता दुवै विशाल परियोजना एकसाथ लागू भए पनि भारतको सहर्ष सहयोगबेगर नेपालमा कुनै पनि आर्थिक विकासको गतिविधिले अपेक्षित सफलता प्राप्त गर्न सक्दैन । सार्वभौमिकता खिइने डरले काठमाडौंका कुनै पनि शासकले नयाँ दिल्लीसँग सहकार्य गर्ने आँट देखाउन सक्दैनन् । अन्ततः भिसा कुर्ने वा गड्डाचौकीमा बाहिरिन लाम लाग्ने नै हो । नेपालीहरूमा ऐना हेर्ने बानी व्यापक रूपमा नबढेसम्म नेपाल बन्नेवाला छैन ।"
भ्रष्टाचारको प्रवृत्ति र हाम्रो सन्दर्भ,"निष्कर्षभ्रष्टाचार आर्थिक विकासको बाधक, सामाजिक गतिशीलताको अवरोधक, न्यायिक असमानताको द्योतक, विकृति र विसंगतिको पक्षपोषक एवं सन्तुलित, समावेशी र न्यायिक विकासको चुनौती भएकाले यसको अन्त्यका लागि मनोगत, व्यावहारिक र कार्यविधिगत पुनःसंरचना हुनु जरुरी छ । नीतिगत तहमा हुने भ्रष्टाचारको अन्त्य, सदाचार नीति तर्जुमा र कार्यान्वयन, निरोधात्मक र उपचारात्मक अनि प्रवर्द्धनात्मक रणनीतिको प्रयोग, सुशासन र सार्वजनिक जवाफदेही प्रवर्द्धन गरी भ्रष्टाचारलाई सामाजिक विकासविरुद्घको अपराधका रूपमा स्थापित गर्दै नीतिगत, संस्थागत एवं कार्यगत स्पष्टता र समन्वयात्मक प्रयासबाट यसविरुद्घको अभियान सफल पार्न सकिन्छ ।वस्ती संघीय संसद् सचिवालयकी सहसचिव हुन् ।"
अस्ट्रेलियाचीन सम्बन्धमा बढ्दो तनाव,"अस्ट्रेलिया र चीनबीचको द्विदेशीय सम्बन्धमा जारी तनाव थप चर्केको छ । एक अस्ट्रेलियाली सैनिकले आफगान बालकलाई हत्या गरेको दाबीसहिको फोटो चिनियाँ विदेश मन्त्रालयका प्रवक्ताले दुई दिनअघि ट्वीट गरेपछि सम्बन्धमा तनाव थपिएको हो ।चिनियाँ विदेश मन्त्रालयका प्रवक्ता चाओ लिझाङले सोमबार उक्त फोटो ट्वीट गर्दै डराउनु पर्दैन, हामी शान्ति कायम गर्न आउँदैछौं, भन्ने क्याप्सन लेखेका थिए । त्यसलगत्तै अस्ट्रेलियाले उक्त फोटो नक्कली भएको र यसले गलत सन्देश दिन खोजिएको भन्दै आक्रोश व्यक्त गरेको थियो । अस्ट्रेलियाली प्रधानमन्त्री स्कट मरिसनले नक्कली फोटो ट्वीट गरेर गलत सूचना प्रवाह गरिएको र अवहेलना गरेको भन्दै माफी माग्न सोमबार चीनलाई आग्रह गरेका थिए । तर उनको आग्रहलाई चीनले ठाडै अस्वीकार गरिदिएको थियो । त्यति मात्र नभई अस्ट्रेलियास्थित चिनियाँ दूतावासले अस्ट्रेलियाली सरकारले आवश्यकताभन्दा बढी प्रतिक्रिया दिएको र गलत व्याख्या गरेको बताएको छ । केही सातापहिले सार्वजनिक गरिएको एक रिपोर्टमा अस्ट्रेलियाली सैनिकले अफगानिस्तानमा ३९ जना सर्वसाधारण र कैदीको हत्या गरेको उल्लेख थियो । उक्त रिपोर्टलाई आधार बनाएर चिनियाँ विदेश मन्त्रालयका प्रवक्ताले ट्वीट गरेको जनाइएको छ । ट्वीट सार्वजनिक भएलगत्तै त्यसबारेमा अस्ट्रेलियाको संसद्मा समेत चिनियाँ कदमको कडा प्रतिक्रिया जनाइएको थियो । प्रधानमन्त्री स्कट मरिसनले चीनको आधिकारिक व्यक्तिले गलत र अफवाह फैलाउने सन्देश दिएको कडा प्रतिक्रिया जनाउँदै माफी माग्नुपर्ने बताएका थिए । तर त्यसलगत्तै चिनियाँ विदेश मन्त्रालयकी प्रवक्ता हुवा छुनयिङले अस्ट्रेलियाले अफगानिस्तानका नागरिकलाई गरेको हत्या जायज हुने तर त्यसको खण्डन नाजायज हुने अभिव्यक्ति मान्न नसकिने प्रतिक्रिया दिएको बीबीसीले जनाएको छ । प्रधानमन्त्री मरिसनले ट्वीटरबाट उक्त गलत र अफवाह फैलाउने फोटो निकाल्नसमेत आग्रह गरेका थिए । जसअनुसार सोमबारै ट्वीटरले उक्त फोटो हटाएको स्थानीय समाचार संस्था एसबीएसले जनाएको छ ।बीबीसीका अनुसार अस्ट्रेलियाले चीनको लगानीलाई पछिल्लो समयमा कडाइ गर्दै आएको छ भने चिनियाँ कम्पनी हुवावेको ५ जी नेटवर्कलाई प्रतिबन्ध गरिसकेको छ । महिनौंदेखि बिग्रँदै गएको सम्बन्ध सुधार्न अस्ट्रेलियाली नेता तथा अधिकारीले वार्ता तथा भेटघाटका लागि गरेको आग्रहसमेत चीनले अस्वीकार गर्दै आएको समाचार सार्वजनिक भएका छन् । सोमबारै प्रधानमन्त्री मरिसनले अस्ट्रेलियाले वार्ताका लागि गरेको आग्रह चीनले अस्वीकार गरेको एक वरिष्ठ चिनियाँ मन्त्रीले जनाएका छन् । प्रधानमन्त्री मरिसनले यस ट्वीटका बाबजुद दुई देशबीचको सम्बन्धमा रहेका समस्या वार्तामार्फत समाधान गर्न चीनलाई आग्रह गरेका छन् । ग्रिफिथ युनिभर्सिटीबाट अन्तर्राष्ट्रिय सम्बन्धमा विद्यावारिधि गरिरहेका विक्रम तिमिल्सिना अहिले देखिएको यो मुद्दा मुख्य गरेर राजनीतिसँग सम्बन्धित भएको जिकिर गर्छन् । यो वास्तवमा चीनले अस्ट्रेलियालार्ई अमेरिकाको पछि लागेर नहिँड्न र आफ्नै चीन नीति बनाएर अघि बढ्न दिएको कडा कूटनीतिक दबाब हो, उनले भने । पछिल्लो समय अस्ट्रेलियाले चिनियाँ चासो सम्बोधन गरोस् र अमेरिकी नीतिअनुरूप कार्य नगरोस् भन्ने चीनले चाहेको तिमिल्सिनाको विश्लेषण छ । लामो समयदेखि दुई देशबीचका समस्या बढ्दै गइरहेका भए पनि समाधानका लागि भने कुनै पनि पक्षबाट पहल नभएका तिमिल्सिनाको भनाइ छ । अहिले जे भए पनि चीन र अस्ट्रेलिया व्यापारिक सम्बन्धमा एकअर्काका परिपूरक भएकाले समेत दुई देशबीचको सम्बन्ध ढिलोचाँडो सहज हुन्छ भन्ने आशा गर्न सकिन्छ । तर अहिले जे भइरहेको छ त्यसले सम्बन्धलाई अझ बिगार्नेतर्फ केन्द्रित भएको देखिन्छ, उनले भने । अस्ट्रेलियाले कोभिड१९ को उत्पतिको विषयमा स्वतन्त्र छानबिन हुनुपर्ने माग उठाएसँगै सुरु भएको द्विदेशीय मतभेदले पछिल्लो समय कूटनीतिक र व्यापारिक सम्बन्धमा समेत नकारात्मक असर पारेको छ । अस्ट्रेलियामा उत्पादित जौ, वाइन, मासुलगायत वस्तुको मुख्य आयातकर्ता चीनले कडाइ गरेपछि अर्बौं डलरको व्यवसायलाई प्रत्यक्ष असर परेको छ । त्यसका साथै केही दिनपहिले चीनले अस्ट्रेलियाबाट निर्यात हुने वाइनमा एक सय ७ देखि २ सय प्रतिशतसम्म कर लगाउने घोषणा गरेपछि व्यापारिक सम्बन्धमा थप समस्या सिर्जना भएको छ । अस्ट्रेलियाका व्यापारमन्त्री साइमन बर्मिङ्गमले यसबारेमा विश्व व्यापार संगठनमा उजुरी गर्न सकिने संकेतसमेत गरिसकेका छन् ।"
किमले चिनियाँ खोप लगाएको दाबी,"वासिङ्टन (एजेन्सी) उत्तर कोरियाली सर्वोच्च नेता किम जोङउनले कोभिड१९ विरुद्ध चीनले निर्माण गरेको खोप लगाएको एक अमेरिकी सुरक्षा विज्ञले दाबी गरेका छन् । जापानी जासुसी स्रोतलाई उद्धृत गर्दै ती विज्ञले किमलाई हालै उक्त खोप दिइएको बताएका हुन् । ह्यारी काजियानियासले एक लेख लेख्दै उत्तर कोरियाली नेता किम, वरिष्ठ सरकारी अधिकारीहरू र उनका परिवारका सदस्यहरूले चीनमा निर्माण गरिएको खोप हालै लगाएका दाबी गरेका हुन् । काजियानियास हाल वासिङ्टनस्थित सेन्टर फर नेसनल इन्ट्रेस्ट संस्थाको कोरिया अध्ययन केन्द्रका वरिष्ठ निर्देशक हुन् । लेखमा उनले दुई जना जापानीलाई गोप्य स्रोतका रूपमा उल्लेख गरेका छन् । तर चीनमा परीक्षणकै क्रममा रहेका केही खोपमध्ये कुन खोप किम र उनका परिवारका सदस्यले लगाएका हुन् भन्ने खुलाइएको छैन । चीनमा हाल कोभिडविरुद्धका कम्तीमा तीन खोप परीक्षणका क्रममा छन् । तीमध्ये एउटा खोप चीनभित्रै करिब १० लाख व्यक्तिलाई लगाइएको छ । तर खोपको नतिजा सार्वजनिक नगरिएकाले यसको प्रभावकारिता र सुरक्षाका विषयमा निर्क्यौल हुन सकेको छैन । उत्तर कोरियामा हालसम्म कोभिड१९ को संक्रमणका विषयमा केही जानकारी सार्वजनिक गरिएको छैन । तर उत्तर कोरियाले गत जनवरीदेखि आफ्नो देशका सीमामा सुरक्षा व्यवस्था निकै कडा पारेको छ ।"
कोभिड१९ का कारण महिलाविरुद्धको हिंसा बढ्यो,"न्युयोर्क (एजेन्सी) विश्वव्यापी महामारीका रूपमा फैलिएको कोभिड१९ को संक्रमणका कारण विश्वमा महिलाविरुद्धको लैंगिक हिंसा वृद्धि भएको संयुक्त राष्ट्रसंघले जनाएको छ ।कोभिड१९ का कारण विश्वका सबै स्थानमा महिला तथा बालबालिकाविरुद्धको हिंसामा वृद्धि भएको राष्ट्रसंघीय लागूऔषध तथा अपराधबारे अनुसन्धान गर्ने राष्ट्रसंघीय कार्यालय (यूएनओडीसी) को अध्ययनले देखाएको संस्थाका कार्यकारी निर्देशक घाडा वालाईले बताए ।संस्थाको प्रत्यक्ष भिडियो सम्मेलनमार्फत महिला र बालबालिकाविरुद्धको प्रतिबद्धता नामक कार्यक्रममा उनले भने, महामारीका कारण आपराधिक मुद्दाविरुद्धका गतिविधि अवरुद्ध बनेको र पीडितलाई हुने सहयोगमा कमी भएको कारण महिला तथा बालबालिकाविरुद्धको लैंगिक हिंसाका घटना बढेको पाइएको छ ।महामारी पहिले पनि महिला तथा बालिकाविरुद्ध विभिन्न खालका हिंसा हुनुपरेको स्मरण गर्दै उनले महामारीपछि यसमा ६० प्रतिशतभन्दा बढीले वृद्धि भएको बताए । कोभिड१९ महामारीका समय लकडाउन र अन्य उपायहरूका कारण लैंगिक हिंसामा प्रचुर मात्रामा प्रभाव परेको यूएनओडीसीले जनाएको छ । राष्ट्रसंघीय महिला कार्यकारी निर्देशक फुम्जिले एमलाम्बोएनगुकाले संक्रमणमा परी जीवन जोगाउन सफल अधिकांश (करिब ८० प्रतिशत) महिलाले यौनहिंसाको सिकार बन्नुपरेको बताए । सामाजिक तथा आर्थिक अवस्थाका कारण पनि उनीहरूले ती अपराधको सामना गर्नुपरेको तर महामारीको समयमा उनीहरूमा सामाजिक तथा आर्थिक असर अझ जटिल बनेको एमलाम्बोएनगुकाले भनाइ छ । कोभिड१९ का कारण थप ७० लाख महिला तथा किशोरीहरूमा जटिल खालको गरिबीतर्फ धकेलेको र महिला तथा बालबालिका बेचबिखन मौलाएको उनको दाबी छ । अप्रिलमा संयुक्त राष्ट्रसंघका महासचिव एन्टिनियो गुटेर्रेसले विश्वव्यापी घरेलु हिंसा रोक्न महिलाको सुरक्षालाई प्राथमिकता दिन अग्रह गरेका थिए । हालसम्म करिब एक सय ५० देशले महासचिव गुटेर्रेसको आग्रहलाई सम्मान गर्दै संक्रमित महिला तथा बालबालिकालाई प्राथमिकतामा राखेको जनाएका छन् । यूएनओडीसी, राष्ट्रसंघीय महिला एकाइ र अन्य सहयोगीले पनि पालना गरेको बताइएको छ ।"
रासायनिक हतियार नष्ट गर्न राष्ट्रसंघ प्रमुखको आग्रह,"न्युयोर्क (एजेन्सी) संयुक्त राष्ट्रसंघका महासचिव एन्टोनियो गुटेर्रेसले रासायनिक हतियारको अन्त्य गर्न अन्तर्राष्ट्रिय समुदायलाई आग्रह गरेका छन् । विश्वलाई नै रासायनिक हतियारविहीन बनाउन आवश्यक भएको उनको भनाइ छ । रासायनिक हतियारपीडितहरूको स्मृति दिवसका अवसरमा सन्देश प्रकाशित गर्दै गुटेर्रेसले यसको प्रयोग कहिल्यै, कहीं, कुनै पनि बाहनामा वा कुनै पनि अवस्थामा ठीक नभएको बताए । रासायनिक हतियारको प्रयोगले अन्तर्राष्ट्रिय कानुनको उल्लंघन हुने पनि उनले स्मरण गराए । कुनै पनि तरिकाले रासायनिक हतियारको प्रयोगलाई सही सावित गर्न सकिँदैन, हामीले यसलाई निरुत्साहित गर्नुपर्छ, प्रयोग नगर्न चेतावनी दिनुपर्छ, सन्देशमा उनले लेखेका छन् । गुटेर्रेसले रासायनिक हतियारको प्रयोगलाई कहिल्यै पनि सहज र स्वाभाविक रूपमा लिन नहुनेमा पनि जोड दिए । राष्ट्रसंघीय प्रमुख गुटेर्रेसले रासायनिक हतियारको प्रयोग स्वीकार्य हुन नसक्ने स्पष्ट पारे । रासायनिक हतियारपीडितलाई सहयोग गर्ने नैतिक जिम्मेवारी विश्व समुदायको रहेको बताउँदै उनले पीडितहरूप्रति सहानुभूति व्यक्त गरेका जनाइएको छ ।"
जापानमा तीन वर्षयताकै उच्च बेरोजगारी,टोकियो (एजेन्सी) जापानको बेरोजगार दर अक्टोबरमा तीन वर्षयताकै उच्च बिन्दुमा पुगेको सरकारी तथ्यांकले देखाएको छ ।बेरोजगार दर वृद्धि हुनुलाई कोभिड१९ को महामारीका कारण व्यावसायिक गतिविधिमा नकारात्मक असर परेकाले रोजगारीका क्षेत्र प्रभावित भएको जनाइएको छ । आन्तरिक मामिला तथा सञ्चार मन्त्रालयका अनुसार अक्टोबरमा मात्रै ८० हजार जनाले रोजगारी गुमाएका छन् । योसँगै बेरोजगारहरूको संख्या २१ लाख ४० हजार पुगेको छ । जापानमा सेप्टेम्बरको तुलनामा अक्टोबरमा पुरुषतर्फको बेरोजगारी ०२ प्रतिशतले वृद्धि भएको हो । तर महिलातर्फको बेरोजगारी दरमा भने कुनै परिवर्तन नदेखिएको तथ्यांकमा उल्लेख छ । त्यसैगरी रोजगारी उपलब्धता दर सेप्टेम्बरमा १०३ रहेकोमा अक्टोबरमा १०४ मा पुगेको अर्थात् हरेक १०० व्यक्तिका लागि १०४ पद खाली रहेको र यो सन् २०१९ को अप्रिलपछि पहिलो पटक सुधार भएको बताइएको छ ।
अनुगमन संयन्त्र धेरै भए पनि सुध्रिएन उपभोक्ता बजार,"खाद्य प्रविधि तथा गुण नियन्त्रण विभागले चालु आर्थिक वर्षको पहिलो चार महिनामा विभिन्न खाद्यवस्तुका ११ सय ८९ नमुना संकलन गर्यो । तिनमा ७० नमुना मापदण्डविपरीत भेटिए । ७० नमुनामध्ये सबैभन्दा बढी ३० प्रतिशत प्रशोधित पिउने पानी, २३ प्रतिशत दाना, २० प्रतिशत तेल तथा घिउजन्य पदार्थ र १४ प्रतिशत खाद्यान्न मापदण्डविपरीतका थिए । वाणिज्य आपूर्ति तथा उपभोक्ता हित संरक्षण विभागले ११ सय ७१ वटा व्यावसायिक फर्ममा अनुगमन गर्यो । तीमध्ये ६२ फर्म मात्रै सामान्य अवस्थामा सञ्चालनमा थिए । बाँकीमा कुनै न कुनै कैफियत भेटिएको थियो । काठमाडौं महानगरपालिकाअन्तर्गत रहेको कृषि विभागले पनि केही व्यावसायिक फर्म, सरकारी स्वामित्वको दुग्ध विकास संस्थान (डीडीसी) र खाद्य व्यवस्था तथा व्यापार कम्पनी लिमिटेडमा चाडबाडलक्षित अनुगमन गर्यो । त्यस क्रममा पनि लेबल नभएका र म्याद नाघेका खाद्यवस्तु प्रशस्त भेटिए । सोही कैफियतमा व्यावसायिक फर्मलाई कारबाही गरेको सरकारले सरकारी संस्थानलाई भने उन्मुक्ति दियो ।उल्लिखित केही घटना उदाहरण मात्रै हुन् । खाद्यवस्तुमा हुने कैफियत, मूल्य वृद्धि नियन्त्रण र बजार हस्तक्षेपका लागि आधा दर्जन निकाय कार्यरत छन् । तिनले दैनिक अनुगमन गरिरहेको दाबी गरेका छन् । तर पनि बजारमा सधैं एउटै प्रकृतिका कैफियत भेटिने गरेका छन् । पछिल्लो समय संघीय संरचनासँगै स्थानीय तहनिकायलाई पनि बजार हस्तक्षेपअनुगमनको अधिकार दिइएको छ । तर ती निकायले प्रभावकारी काम गर्न सकेका छैनन् । एउटा उदाहरण हो, काठमाडौं महानगरपालिका । चाडबाडका बेला यो महानगर सक्रिय देखिए पनि त्यसपछि अनुगमन ठप्प हुने गरेको छ । अनुगमनमा कैफियत भेटिए पनि कारबाही हुने गरेको छैन । यसले महानगरपालिकाको अनुगमन स्वार्थमा हुने गरेको पुष्टि हुने उपभोक्ताकर्मीहरूको दाबी छ । अनुगमन गरे जस्तो गरेर कैफियत देखिँदा पनि आँखा चिम्लिने प्रवृत्तिले बजार कहिल्यै सुधार देखिएन, राष्ट्रिय उपभोक्ता मञ्चका अध्यक्ष प्रेमलाल महर्जनले भने, वाणिज्य र खाद्य जस्तै नगरपालिकाको अनुगमन देखावटी, भत्ता पकाउने र अरूलाई तुजुक देखाउने देखियो । लेबलिङका सन्दर्भमा खाद्य कम्पनी र दुग्ध विकास संस्थान चुके पनि तिनलाई कारबाही गर्न नसक्नु शंकास्पद रहेको उनको भनाइ छ । लेबलिङको हकमा पदाधिकारीलाई कालोबजारी ऐन, खाद्य ऐन र उपभोक्ता संरक्षण ऐन आकर्षित सकिन्छ । तर चाडबाड सकिएलगत्तै अनुगमन र कारबाही प्रक्रिया नै बन्द हुनुमा अनुगमन स्वार्थप्रेरित रहेको पुष्टि हुने महर्जनको दाबी छ । दूध, घिउ, तेललगायत वस्तु चाँडै बिग्रिने हुँदा बर्सेनि समस्या देखिएको खाद्य प्रविधि तथा गुण नियन्त्रण विभागका प्रवक्ता मोहनकृष्ण महर्जनले जानकारी दिए । यद्यपि विगत ५ वर्षको अवधिमा धेरै सुधार भएको उनको भनाइ छ । प्रशोधित पिउने पानी, दुग्ध पदार्थ र प्रशोधित मासुको निर्देशिका जारी गरेपछि केही सुधार भएको देखिन्छ, महर्जनले भने, ५ वर्षको अवस्था हेर्दा दूधमा ६० प्रतिशत र पानीमा ५० प्रतिशत समस्या हुन्थ्यो । अहिले केही कम देखिएको छ । खाद्य ऐन तथा नियमअनुसार न्यून स्तर, दूषित उत्पादन तथा बिक्रीवितरण गरेको कसुरमा २६ वटा मुद्दा जिल्ला प्रशासन कार्यालय तथा जिल्ला अदालतमा दायर गरिएको खाद्यको पहिलो चौमासिक प्रतिवेदनमा उल्लेख छ । तिनमा सबैभन्दा बढी प्रशोधित पिउने पानीका ५, खाने तेलका ३, बेकरीका ३, दानाका २, चाउचाउका २, मिठाईका २ लगायत छन् । यस अवधिमा राजमार्गका होटललगायतमा गरी जम्मा १८ सय ७३ पटक निरीक्षणअनुगमन गरिएको प्रवक्ता महर्जनले जानकारी दिए । खाद्य ऐन २०२३, खाद्य नियमावली २०२७ तथा निर्देशिकाबमोजिम उत्पादन नगरेको कसुरमा ३४ वटा उद्योग र खाद्य व्यवसायीको उत्पादन रोक्कासिलबन्दी गरेका छौं, उनले भने । बजार सुधार हुन नसक्नुको मुख्य कारण मुख्यतः जनशक्तिको अभाव रहेको खाद्य प्रविधि तथा गुण नियन्त्रण विभागका महानिर्देशक उपेन्द्र राय बताउँछन् । पर्याप्त मात्रामा कर्मचारी नहुँदा प्रभावकारी काम गर्न नसकिएको उनले गुनासो गरे । दूषित र गुणस्तरहीन खाद्यवस्तु बेच्नेलाई कानुनी दायरामा ल्याइने उनको दाबी छ । खाद्यले संकलन गरेका नमुनामध्ये सबैभन्दा बढी पानीमा समस्या देखिएको उनले बताए । उपभोक्तालाई दूषित एवं गुणस्तरहीन खाद्यवस्तु बेच्ने व्यवसायीलाई उन्मुक्ति नदिइने उनको भनाइ छ । पानीसँगै घिउ र दानामा पनि समस्या देखिएको छ । खाद्य ऐन उल्लंघन गर्नेलाई जिल्ला प्रशासन कार्यालयमा मुद्दा चलाइन्छ, उनले भने, पहिलो चौमासिकमा ७० वटा मुद्दा दायर गरेका छौं । खाद्यबाहेक वाणिज्य आपूर्ति तथा उपभोक्ता हित संरक्षण विभागले पनि अनुगमन गर्दै आएको छ । वाणिज्यको मुख्य दायित्व बजार मूल्य हस्तक्षेप हो । वाणिज्यले पहिलो चौमासिकमा ११ सय ७१ व्यावसायिक फर्ममा अनुगमन गरेको छ । तर पनि बजारमा मूल्य नियन्त्रण हुन सकेको छैन । खाद्यवस्तुको भाउ बढेको बढ्यै छ । व्यवसायीले सामान्य विषय बिलबीजक जारी नगर्ने, कम्पनी दर्ता गरेर नवीकरण नगर्ने, सरसफाइमा ध्यान नदिने, म्याद नाघेका सामान राख्ने समस्या देखिएको वाणिज्य विभागका प्रवक्ता शिवराज सेढाईंले बताए । सबैभन्दा बढी म्याद नाघेका सामान देखिएका छन् । ३ करोड रुपैयाँभन्दा बढीका म्याद नाघेका सामान नष्ट गरेका छौं, उनले भने, बजार सुधारमा वाणिज्यको एकल प्रयासले मात्रै सम्भव हुँदैन । उपभोक्तामा पनि सचेतना हुनुपर्छ । विगतको तुलनामा बजारमा केही सुधार भएको उनको दाबी छ । विगतमा भन्दा संख्यात्मक अनुगमन पनि बढी छ । अनुगमनको प्रभाव बिस्तारै देखिन्छ, उनले भने । पहिलो चौमासिकमा वाणिज्यले ३ सय १५ व्यावसायिक फर्मलाई जरिवाना र २८ फर्मको कारोबार रोक्का गरेको जनाएको छ ।"
निक्षेपको ब्याजमा राष्ट्र बैंकको चासो,"एटीएम कारोबारबाट शुल्क उठाउन नपाउने भएपछि त्यसको व्यवस्थापन कम प्राथमिकतामा परेको स्वयम् बैंकरहरू बताउँछन् । यस्तै, बैंक तथा वित्तीय संस्थाको ध्यान सेयर कर्जामा जान थालेको विषयमा पनि राष्ट्र बैंकमा राम्रो छलफल भएको छ । उक्त विषय पनि मौद्रिक नीतिको समीक्षामा समेटिने सम्भावना कम रहेको बताइएको छ । ओभरड्राफ्टलगायत अन्य शीर्षकमा प्रवाह भएको कर्जा पनि सेयरमा लगानी भएको गुनासो आएको छ, स्रोतले भन्यो, यसबारे सम्बन्धित विभागले नै अध्ययन गर्नेछ ।सेयर बजार उकालो लाग्न थालेपछि ऋण लिएर लगानी गर्ने बढेका छन् । पछिल्ला महिनामा बैंक तथा वित्तीय संस्थाबाट प्रवाह भएको सेयर धितोमा कर्जा (मार्जिन प्रकृतिको) बढ्नुले पनि यो पुष्टि हुन्छ । लकडाउन खुकुलो भएपछि सेयर बजार निरन्तर उकालो लागेको छ । अधिक तरलताका कारण ब्याजदर निकै तल ओर्लेको छ । यही मौकामा लगानीकर्ताले सस्तो ब्याजदरमा कर्जा लिएर सेयरमा लगानी गरेका छन् भने बैंक तथा वित्तीय संस्थाले पनि सेयर धितोमा कर्जा बढाएका छन् । गत असोजसम्म बैंक तथा वित्तीय संस्थाले ५९ अर्ब ४० करोड रुपैयाँ सेयर धितोमा प्रवाह गरेका छन् । गत आर्थिक वर्षको सोही अवधिको तुलनामा चालु आर्थिक वर्षको सोही अवधिमा यस्तो कर्जा करिब ३१ प्रतिशत बढेको हो । २०७६ असोजमा बैंक तथा वित्तीय संस्थाले ४५ अर्ब ३१ करोड रुपैयाँ सेयर धितोमा कर्जा प्रवाह गरेका थिए । चालु आर्थिक वर्षको तीन महिना (साउन, भदौ र असोज) मा पनि यस्तो कर्जा करिब १८ प्रतिशत बढेको देखिन्छ । गत आर्थिक वर्षको सोही अवधिमा यस्तो कर्जा ०२१ प्रतिशत घटेको थियो ।"
४ महिनामा आयो ४१ करोडको सेनिटाइजर,"चालु आर्थिक वर्षको पहिलो चार महिनामा ४० करोड ९१ लाख ६२ हजार रुपैयाँ बराबरको सेनिटाइजर नेपाल भित्रिएको छ । साउनकात्तिकसम्म ११ लाख ५४ हजार ६ सय ९१ लिटर सेनिटाइजर आयात भएको भन्सार विभागको तथ्यांक छ । सोही अवधिमा १५ करोड ६२ लाख ४९ हजार रुपैयाँ बराबरको ३ लाख ७१ हजार ५ सय ७४ लिटर अन्य डिसइन्फेक्टेड नेपाल भित्रिएको तथ्यांक छ । साउनमा १२ करोड २४ लाख १७ हजार रुपैयाँ बराबरको २ लाख ८८ हजार ९ सय ३३ लिटर, भदौमा १४ करोड २४ लाख ७ हजार रुपैयाँ बराबरको ४ लाख १२ हजार ४ सय ४८ लिटर, असोजमा ८ करोड १२ लाख ७७ हजार रुपैयाँ बराबरको २ लाख ३३ हजार २ सय ८२ लिटर र कात्तिकमा ६ करोड ३० लाख ५९ हजार रुपैयाँ बराबरको २ लाख २० हजार २७ लिटर सेनिटाइजर आयात भएको विभागको तथ्यांक छ । यसबाट ७ करोड ७७ लाख ५८ हजार रुपैयाँ भन्सार महसुल संकलन भएको छ । साउनमा ५ करोड ६६ हजार रुपैयाँ बराबरको १ लाख १५ हजार ७ सय ७२ लिटर, भदौमा ३ करोड ५५ लाख २ हजार रुपैयाँ बराबरको १ लाख १ हजार १ सय २० लिटर, असोजमा ३ करोड ४७ लाख ६२ हजार रुपैयाँ बराबरको ६३ हजार ९५ लिटर र कात्तिकमा ३ करोड ५९ लाख १७ हजार रुपैयाँ बराबरको ९१ हजार ५ सय ८६ लिटर अन्य डिसइन्फेक्टेड आयात भएको तथ्यांकमा उल्लेख छ । अन्य डिसइन्फेक्टेडबाट २ करोड ९३ लाख ७२ हजार रुपैयाँ बराबरको भन्सार महसुल संकलन भएको छ । सेनिटाइजर अन्य डिसइन्फेक्टेड चीन, भारत, जापान, इटाली, बंगलादेश, अफगानिस्तान, थाइल्यान्ड, हङकङ, जर्मनी, फ्रान्स, इन्डोनेसिया, मलेसियालगायत मुलुकबाट आयात गरिएको हो । नेपालमा रहेका उद्योगले पूर्ण क्षमतामा उत्पादन गरेर बजारमा नल्याएका कारण बाहिरबाट आयात भइरहेको नेपाल औषधि उत्पादक संघका अध्यक्ष नारायणबहादुर क्षेत्री बताउँछन् । औषधि उद्योग मूल्य अभिवृद्धि कर (भ्याट) मा दर्ता नहुने भएकाले सेनिटाइजर उत्पादन गरी बिक्री गर्न समस्या भइरहेको उनको भनाइ छ । संघका औषधि उद्योगी साथीहरूमा सेनिटाइजर उत्पादन गर्ने चासो छैन, उनले भने, अत्यावश्यक वस्तु उत्पादन गर्ने औषधि उद्योग भएकाले सरकारले तिनलाई भ्याटमा दर्ता गरेको छैन । भ्याटमा दर्ता नहुँदा औषधि उद्योगलाई भने समस्या छ । ५० लाख रुपैयाँभन्दा बढी कारोबार भयो भने सरकारलाई भ्याट बुझाउनुपर्छ । भ्याटमा नभएपछि औषधि उद्योगले कहाँ लगेर तिर्ने भन्ने चुनौती रहेको उनले बताए । सेनिटाइजरको आवश्यक कच्चा पदार्थ यहीँ पाइन्छ, उनले भने, १३ प्रतिशतको ठाउँमा ७८ प्रतिशत भ्याट लगाउने हो भने सरकारलाई पनि राजस्व आउँछ । स्वदेशी उद्योगले उत्पादन गर्ने सेनिटाइजर आयातितभन्दा महँगो हुने भएकाले सरकारले यसको कच्चा पदार्थमा लाग्ने अन्तःशुल्कमा छुट दिनुपर्ने उनको भनाइ छ ।कोभिड१९ को महामारीमा सेनिटाइजरको माग बढेपछि आफ्नो उद्योगले उत्पादन थालेको लोमस फर्मास्युटिकल्सका सञ्चालक प्रबलजंग पाण्डेले जानकारी दिए । महिनामा एक सय मिलिलिटरका ३० देखि ४० हजार बोतल उत्पादन गरिरहेको उनी सुनाउँछन् । सेनिटाइजरका लागि चाहिने इथानोल अल्कोहल र अन्य गरी ९० प्रतिशत कच्चा पदार्थ स्यानीय उद्योगबाट लिएर प्रयोग गरिरहेका छौं, उनले भने, औषधि व्यवस्था विभागले तोकेको गुणस्तरअनुसार नै सेनिटाइजर उत्पादन गरी बिक्री गरिरहेका छौं । सरकारले औषधि उद्योगलाई भ्याटमा दर्ता गरे सेनिटाइजरको लागत घट्छ ।"
लिगलिगकोटको काखमा होमस्टे,"छ दशक गृहिणी भएरै बित्यो, मेलापात र घरको कामबाहेक अन्य इलम छैन । बुढ्यौली लाग्दै गरेकी ६५ वर्षीया प्रेमकुमारी थापाको भने यतिखेर जोसजाँगर बढेको छ । घरायसी कामका अलावा आर्थिक उपार्जनको बाटो रोज्दै थापाले होमस्टे सुरु गरेकी छिन् ।नेपाल राज्य स्थापनाको उद्गम थलोका रूपमा परिचित लिगलिगकोट आएका पाहुना राख्न पालुङटार नगरपालिका२ खोल्ली गाउँका आमाहरू संगठिन भएर होमस्टे सेवा सुरु गरेका हुन् । शनिबार औपचारिक उद्घाटनसँगै सेवा सुरु भयो । चार सय वर्षअघि शाहवंशीय राजाका संस्थापक द्रव्य शाहले दौड जितेर यही लिगलिगकोटमा सबैभन्दा पहिले राजकाज सुरु गरेका थिए । नेपाल राज्य स्थापनाको इतिहास बुझ्न र अध्ययन गर्न पछिल्लो समय लिगलिगकोट आउने पर्यटकको संख्या बढेको छ । होटल तथा बस्ने ठाउँ अभावमा यहाँ आएका पर्यटकलाई एक रात काट्न पनि मुस्किल पर्ने भएपछि उनीहरूलाई सुविधा दिन लिगलिगकोटको काखमा रहेको खोल्ली गाउँमा होमस्टे सेवा सुरु गरिएको थापाले बताइन् । यसका लागि छुट्टाछुट्टै सात वटा खोपी (घर) बनाइएको पुनम ठकुरीले जानकारी दिइन् । घर निर्माणका लागि सिमपानी घर भई हाल अमेरिकामा रहेका बालकृष्ण शर्माले २१ लाख रुपैयाँ उठाएर पठाएका थिए । सँगसँगै नेपाल र सँगसँगै अमेरिका ले स्थानीय बौद्ध हिमाली युवा क्लबमार्फत ५ हजार डलर बराबरका फर्निचर सामग्री होमस्टे सञ्चालनमा सहयोग गरेका छन् । आवश्यक पूर्वाधार तयार भएपछि व्यवस्थित तवरले होमस्टे सुरु भएको उनले बताइन् । घरायसी काममै समय बिताएका महिला आर्थिक उपार्जनको बाटो पहिल्याएको भन्दै हौसिएका छन् । हामी महिलाको खेतबारी, घरभान्छा भन्दैमा दिन बितेको छ, होमस्टे भएपछि भुल्ने बाटो पनि भयो, दुईचार पैसा आम्दानी पनि हुन्छ, यो एउटा रोजगारी नै हो, ठकुरीले भनिन्, नुनतेल किन्ने पैसा गाउँमै कमाइन्छ भने किन दुःख नगर्ने ? सात घरधुरीमा सञ्चालित होमस्टेमा २१ जनासम्म पाहुना राख्न सकिन्छ । छुट्टाछुट्टै नयाँ घर होमस्टेकै लागि बनाएका छौँ, निकै व्यवस्थित तवरले सेवा सुरु गरेका छौँ, ठकुरीले भनिन्, पाहुना नआउने कुरै छैन, लिगलिकोट आएका कति मान्छे बस्ने ठाउँ नपाएर भौंतारिरहनुहुन्छ, सुत्नबस्न राम्रो ठाउँ भनेर परिचित गराउन सकेको दुःख गर्छौं । अहिले लिगलिकोट आएका पर्यटक बस्ने ठाउँ अभावले टेन्ट टाँगेर रात बिताउने गरेका छन् । पाहुना भुलाउन मौलिक झ्याउरे गीत सुनाउने आमाहरूको योजना छ । कोदोको ढिँडो, भुटेको मकैभटमास, गाउँमै उत्पादित तरकारी पाहुनालाई खुवाउने उनले बताइन् । मगर र ठकुरी समुदायको बस्ती रहेको खोल्ली गाउँमा ८० भन्दा बढी घर छन् । तत्काल सात घरमा सुरु गरिएको होमस्टे सेवा २० घरमा पुर्याउने योजना रहेको स्थानीय चन्द्रवती राना बताउँछिन् । लिगलिकोटको काखमा रहेको गाउँमा होमस्टे सेवा सुरु भएसँगै आर्थिक उपार्जनको बाटो खुलेको पालुङटार नगरपालिकाका मेयर दीपकबाबु कँडेलको भनाइ छ ।"
कालो बादलमा चाँदीको घेरा,"भर्खर डोली उठेको आँगनजस्तै विरक्तलाग्दो लेकसाइडलाई दसैंको छेकोमा सास आयो । बिदाको सदुपयोग गर्ने आन्तरिक पर्यटकको चहलपहल बढ्यो । होटल रेस्टुरेन्टले आँगनमा उम्रिएको झार उखेले । लेउ सफा गरे । कपडा र ट्रेकिङ इक्विपमेन्ट पसलले धूलो टक्टक्याए । पसललाई पहिले जस्तै चिरिच्याट्ट पारे । डुंगामा नयाँ रङ पोतियो ।दसैंको भोलिपल्टबाट नसोचेको आन्तरिक पर्यटक पोखरा भित्रिए । ती पर्यटकको पहिलो रोजाइ नै लेकसाइड बन्यो । त्यति नै बेला प्याराग्लाइडिङ कम्पनीले पहिलेभन्दा आधा मूल्यमै यात्रु उडाउन थालेपछि आन्तरिक पर्यटकको चाप झन् बढ्यो । लकडाउनको सुरुवातताका बन्द भएका होटल रेस्टुरेन्ट खुल्न थाले ।दसैंपछि आन्तरिक पर्यटकको आगमन सन्तोषजनक रहेको पश्चिमाञ्चल होटल संघका अध्यक्ष विकल तुलाचन बताउँछन् । उनका अनुसार पोखरा बाहिरबाट आफ्नै सवारी साधन र हवाईजहाज चढेर घुम्न आउने धेरै छन् । त्यसमा प्रायः २० देखि ४० वर्ष उमेर समूहका छन् । स्वास्थ्य मापदण्ड पूरा गर्दै लेकसाइडका ६० प्रतिशत होटल आधा क्षमतामा चलेको उनले जानकारी दिए । संक्रमण बढ्दै जाँदा पनि लेकसाइड यत्तिको चलायमान हुनुलाई कालो बादलमा चाँदीको घेराका रूपमा लिनुपर्छ, उनले भने, सावधानी अपनाउँदै यसरी नै पर्यटक बढ्ने आशा पलाएको छ । उनका अनुसार मध्यमस्तरका होटलमा हाल २० देखि २५ प्रतिशत अकुपेन्सी छ ।आन्तरिक पर्यटकको आगमनले तत्काल सञ्चालन खर्चसम्म धानिएको रेस्टुरेन्ट एन्ड बार एसोसियसन अफ नेपाल (रेबान) पोखराका अध्यक्ष लक्ष्मण बराल बताउँछन् । उनका अनुसार ६० प्रतिशत जति नै रेस्टुरेन्ट खुलेका छन् । यद्यपि रेस्टुरेन्टमा खानाका परिकार र मूल्य कम गराइएको छ । पहिलेको तुलनामा आधा कामदार छन् । पूर्ण क्षमतामा व्यवसाय नगरे पनि अहिले आन्तरिक पर्यटकको आगमनले केही राहत मिलेको छ, उनले भने, अहिले नाफा कमाउनेभन्दा पनि सञ्चालन खर्च धान्ने रणनीतिमा रेस्टुरेन्ट खोलेका छौं । आन्तरिक पर्यटकलाई आकर्षित गर्न निजी क्षेत्रले प्याकेजको व्यवस्था गरे व्यवसायीसमेत पलायन नहुने अवस्था आउने उनले थपे । तत्काल बाह्य पर्यटक आउने आशा छैन । अबको ६७ महिना आन्तरिक पर्यटकमै भर पर्नुपर्छ, उनले भने, घरमा बस्दाबस्दा दिक्क भएकालाई सावधानीपूर्वक घुम्न प्रेरित गर्नुपर्छ । पोखरालाई आधार बनाएर चल्ने ट्रेकिङ रुट नखुलिसकेकाले ट्रेकिङ इक्विपमेन्ट पसल चल्न सकेका छैनन् । सामान नबिग्रियोस् भनेर पसल भने खोल्ने गरेको ट्रेकिङ इक्विपमेन्ट सप एसोसियसन (टेसा) पोखराका अध्यक्ष रामचन्द्र गिरीले बताए । विशुद्ध ट्रेकर्सबाटै पसल चल्ने भएकाले ट्रेकिङ रुट नै नखुल्दा व्यवसाय ठप्प भएको उनको भनाइ छ । ९० प्रतिशत व्यापार ट्रेकिङ जानेबाटै हुने हो, १० प्रतिशत स्थानीयबाट हुन्छ, उनले भने, ट्रेकिङ रुट खुल्ने हो भने धेरै राहत हुने थियो । लेकसाइडमा झन्डै एक सय वटा ट्रेकिङ इक्विपमेन्ट पसल छन् । तीमध्ये ९० प्रतिशत खुला छन् । यस क्षेत्रमा खुला भएको मर्दी हिमाल ट्रेकिङ रुट मात्रै हो । उक्त रुटम दसैं र तिहारको बीचबाट भने अनिवार्य पीसीआर नेगेटिभ रिपोर्ट चाहिने बनाइएको छ । अन्नपूर्ण आधार शिविर, पुनहिलघोडेपानी, घान्द्रुकलगायतका आकर्षक गन्तव्य अझै बन्द छन् । स्थानीय व्यवसायीले नै कोरोना महामारीमा ट्रेकिङ रुटका होटल रेस्टुरेन्ट खोलेका छैनन् ।प्याराग्लाइडिङसँगै बन्जी जम्प, जिप फ्लायर, अल्ट्रालाइट, घलेलको क्यानोनिङलगायत साहसिक गतिविधिमा भारी छुट भएकाले आन्तरिक पर्यटक आकर्षित छन् । अन्तर्राष्ट्रिय पर्वतीय संग्रहालय यही साताबाट खुलेको छ । पोखराका तालबाराही, विन्ध्यवासिनी मन्दिर, महेन्द्र गुफा, गुप्तेश्वर गुफा, डेभिड फललगायत गन्तव्य भने अझैं खुलेका छैनन् । पोखरामा आन्तरिक पर्यटक आए पनि पर्यटकीय स्थल नखुल्नु चिन्ताको विषय भएको पोखरा पर्यटन परिषद्का अध्यक्ष चिरञ्जीवी पोख्रेल बताउँछन् । निजी क्षेत्रबाट गर्नुपर्ने कर्तव्य पूरा गर्दै आयौं । प्रोटोकलहरू पालना गर्दै सेवा दिन तयार भयौं, उनले भने, ती गन्तव्य खोल्न स्थानीय तह र प्रदेश सरकारसँग छलफल पनि चलाइयो तर पर्यटनको मर्मलाई बुझाउन सकिएन ।कोभिड भ्याक्सिन उपलब्ध हुने आशाले व्यवसायीलाई हर्षित बनाएको उनको भनाइ छ । अन्तर्राष्ट्रिय बजारमा उपलब्ध हुनेबित्तिकै खरिद गर्न नेपाल सरकार चुस्त रूपमा तयार हुनुपर्ने उनको सुझाव छ । त्यसपछि मात्रै पर्यटक पनि घरबाहिर निस्कने परिवेश बन्छ । व्यवसायी पनि सहजताका साथ सेवा प्रवाह गर्न तयार हुन्छौं, उनले भने, तत्काललाई बन्द भएका गन्तव्य खोल्न सरकारका संयत्रले पहल गर्नुपर्यो ।"
टुबोर्गको ३३० मिली स्लिक क्यान,काठमाडौं (कास) गोर्खा ब्रुअरीले नयाँ ३३० मिलिलिटरको स्लिक क्यान बजारमा ल्याएको छ । कम्पनीले ग्राहकको आवश्यकतालाई ध्यानमा राख्दै यो नयाँ स्लिक क्यान बजारमा ल्याएको जनाएको छ । टुबोर्ग गोल्ड बियरको नयाँ ३३० मिलीको स्लिक क्यानको १ सय ७५ रुपैयाँ पर्छ । यसमा टुबोर्ग गोल्डको स्वाद आकर्षक प्याकेजिङमा उपलब्ध रहेको कम्पनीको भनाइ छ ।
प्रोटोनको सोरुम अब काठमाडौंमा,"काठमाडौं (कास) मलेसियन कम्पनी प्रोटोनका गाडीको सोरुम काठमाडौंको नक्सालस्थित गैरीधारामा सुरु हुने भएको छ । शंकर ग्रुपअन्तर्गतको जगदम्बा मोटर्स प्रोटोनका गाडीको आधिकारिक वितरक नियुक्त भएको छ । जगदम्बा मोटर्सले प्रोटोनको सेल्स, सर्भिस र स्पेयर पार्टस उपलब्ध गराउनेछ । नेपाली बजारमा प्रोटोनको सागा सेडान उपलब्ध हुने कम्पनीको भनाइ छ । त्यसपछि अन्य मोडलका सवारीसाधन उपलब्ध हुने कम्पनीले जानकारी दिएको छ ।"
लक्ष्मी हुन्डार्ईको क्लिक टु बाई,काठमाडौं (कास) हुन्डाई मोटर्सको आधिकारिक बिक्रेता लक्ष्मी इन्टरकन्टिनेन्टलले क्लिक टु बाई सेवाको सुरुवात गरेको छ । हालको कोभिड१९ महामारीलाई सहज बनाउन सानो प्रयासस्वरूप लक्ष्मीले यो योजना ल्याएको हो । यसमार्फत ग्राहकले सम्पर्कविहीन वा सीमित सम्पर्कमा अनलाइनबाट आफूलाई चाहिएको हुन्डाई गाडीे खरिद गर्न सक्छन् । यसका लागि हुन्डाईले आफ्नो आधिकारिक वेबसाइटबाट क्लि टु बाई सेवाको सुरुवात गरेको हो । यसमार्फत ग्राहकले आफूलाई चाहिएको गाडीबारे जानकारी लिई खरिद गर्न सक्ने कम्पनीले जनाएको छ ।
दरबारमार्गमा टोनी एन्ड गाईको सैलुन,काठमाडौं (कास) काठमाडौंको दरबारमार्ग टोनी एन्ड गाईको सैलुन सञ्चालनमा आएको छ । अभिनेत्री प्रियंका कार्कीले मंगलबार सैलुनको उद्घाटन गरिन् । टोनी एन्ड गाई विश्वभर प्रतिष्ठित हेयर ड्रेसिङ ब्रान्ड हो । विश्वभर यसका ४ सय ५० शाखा छन् ।
ज्योतिको स्क्यान एन्ड विन सेवा सुरु,काठमाडौं (कास) ज्योति विकास बैंकले स्क्यान एन्ड विन सेवा सञ्चालनमा ल्याएको छ । यसअन्तर्गत ज्योति स्मार्ट एपमार्फत बैंकको काउन्टरमा रहेको क्यूआर कोड स्क्यान गरी आफ्नो खाताबाट सजिलै रकम सक्छन् । यो सेवामार्फत ग्राहकले चेकको प्रयोगबिना खाताबाट रकम झिक्न सक्ने बैंकले जानकारी दिएको छ ।
कुमारी बैंकको ग्राहकलाई होटल सांग्रिलामा छुट,काठमाडौं (कास) कुमारी बैंकका ग्राहकले काठमाडौंको लाजिम्पाटस्थित होटल सांग्रिलामा १५ प्रतिशत छुट पाउने भएका छन् । यसका लागि बैंक र होटलबीच सम्झौता भएको छ । बैंकका मार्केटिङ प्रमुख नवीनमुनि बज्राचार्य र होटल सांग्रिलाका सेल्स तथा मार्केटिङ निर्देशक सांगे तेन्जिङ लामाले सम्झौतापत्रमा हस्ताक्षर गरे ।
चक्रीय अन्नपूर्ण पदमार्गमा आउन थाले पर्यटक,"लकडाउनयता सुनसान रहेको चक्रीय अन्नपूर्ण पदमार्गमा छिटफुट विदेशी पर्यटक देखिन थालेका छन् । कात्तिक १ देखि सरकारले विदेशी पर्यटकलाई नेपाल आउन खुला गरेपछि पदमार्गमा पर्यटक आउन थालेका हुन् ।माथिल्लो मनाङस्थित होटल व्यवसायी छिरिङलोप्साङ गुरुङका अनुसार केही दिनअघि १२ जना पर्यटक देखिए । उक्त ठाउँमा एउटा मात्रै होटल खुला गरिएको छ । करिब ७ महिनापछि १२ जना विदेशी पर्यटक देख्दा नौलो लाग्यो । स्वदेशी भने आउने गरेका छन्, उनले भने । लमजुङको मर्स्याङ्दी गाउँपालिका४ च्याम्चेस्थित व्यवसायी पञ्चबहादुर गुरुङका अनुसार चक्रीय अन्नपूर्ण पदमार्गमा पर्यटक घुम्न आउन थालेपछि कोरोना र लकडाउनले व्यवसायबाट पलायन हुन लागेका व्यवसायीलाई आशा जगाएको बताए ।अन्नपूर्ण संरक्षण क्षेत्र आयोजना (एक्याप) मनाङका पर्यटक सहायक क्षेत्र गुरुङका अनुसार पदमार्गमा १० जना पर्यटक आएका छन् । यीमध्ये ४ जना पर्यटकले हिमलुङ हिमाल चढेका छन् । उनीहरूसँग ९ जना नेपाली थिए । विदेशी पर्यटकले काठमाडौं, पोखरामा पर्मिट काटेर आएमा प्रतिव्यक्ति ३ हजार रुपैयाँ तिर्नुपर्छ । मनाङ आएर काटेमा दोब्बर शुल्क लाग्छ । पदमार्गमा आएका पर्यटकमध्ये ५ जनाले चामेस्थित एक्याप कार्यालयमा पर्मिट काटेका थिए । अरूले काठमाडौं, पोखरा, बेंसीसहरमा काटेर आएका थिए । उनका अनुसार मनास्लु पदमार्ग हुँदै लार्केबाट १ जना जर्मनी पर्यटक आइतबार फर्किएका छन् । यस वर्ष जनवरीमा २ सय ५५, फेब्रुअरीमा ५ सय १२ र मार्च २३ सम्म १ हजार १ सय ८२ पर्यटक भित्रिएका छन् । मार्च १४ देखि पर्यटक आगमन थिएन । लकडाउनपछि पहिलोपटक नोभेम्बर ४ मा विदेशी पर्यटक आएका हुन् । बरु लकडाउनका कारण पदमार्गमा फसेका डेढ सय पर्यटकलाई उद्धार गरेर मनाङ प्रहरी र प्रशासनले काठमाडौं र पोखरा पठाएको थियो । पछिल्लो समय जोर्डन, इटली, यूएई, बेलायतबाट पर्यटक आएको पर्यटन सहायक गुरुङले बताए । उनका अनुसार विदेशी पर्यटक नआएपछि बन्द रहेको धारापानी चेकपोस्ट कात्तिक १० देखि खुलाइएको हो । सरकारले विदेशी पर्यटकलाई नेपाल घुम्न खुला गरे पनि चक्रीय अन्नपूर्ण पदमार्गको प्रमुख गन्तव्य मनाङमा भने ७२ घण्टाभित्रको पीसीआर नेगेटिभ रिपोर्ट भएमा मात्रै आगमन खुला गरिएको छ । चक्रीय अन्नपूर्ण पदमार्गअन्तर्गत विश्वकै अग्लोमध्येको एक तिलिचो (४,९१९ मि) तालका लागि मात्रै खुला गरिएको हो । अन्य ठाउँ घुमफिरका लागि भने खुलाइएको छैन । पर्यटन व्यवसायी मनाङका अध्यक्ष विनोद गुरुङले स्वदेशी तथा विदेशी पर्यटकका हकमा ७२ घण्टा पीसीआर रिपोर्ट नेगेटिभ अनिवार्य भएको बताए । कोरोना संक्रमण जोखिम कायम छ । तत्काल सबै पर्यटकलाई पीसीआर रिपोर्टबिना स्वागत गर्न सम्भव छैन, उनले भने ।मनाङ ङिस्याङ गाउँपालिका अध्यक्ष कान्छा घलेले चक्रीय अन्नपूर्ण पदमार्ग भएर सिधै तिलिचो जाने पदमार्ग मात्रै खुलेको बताए । मनाङबाट याकखर्क, थोराङ्ला हुँदै मुक्तिनाथ मुस्ताङको बाटो खुलेको छैन । पीसीआर रिपोर्ट नेगेटिभ लिएर आए पनि पर्यटकले आफ्नो बसाइ र खानपानका लागि आफैं व्यवस्था गर्नुपर्ने उनले बताए ।"
अपांगता भएका विद्यार्थी सम्पर्कबाहिर,"राजधानीस्थित गोकर्णेश्वर नगरपालिका४ गोकर्णमा रहेको अपांग पुनःस्थापना केन्द्रमा अपांगता भएका ५५ विद्यार्थी बस्थे । उनीहरू जोरपाटीस्थित खगेन्द्र नवजीवन विशेष शिक्षा माध्यमिक विद्यालयमा पढ्थे । कोरोना महामारीयता अधिकांश गाउँघर फर्किए भने कतिपय आफन्तका डेरामा बस्दै आएका छन् । अहिले आफन्त नभएका सात जना मात्र केन्द्रमा छन् । उपत्यकामा रहेकाहरूलाई रासन र कलम, कापी दिँदै छौं तर धेरैजसो दुर्गम गाउँतिर छन्, केन्द्रका अध्यक्ष उदयबहादुर लिम्बूले भने, यतै रहेकालाई विद्यालयको अनलाइन कक्षामा जोडेका छौं । बाहिरका कतिपय फोन सम्पर्क हुन सकेको छैन । फोन र इन्टरनेटको पहुँच नभएकाहरूका अवस्थाबारे अनभिज्ञ छौं । अपांगता भएका बालबालिकाको रोग प्रतिरोधात्मक क्षमता कमजोर हुने भएकाले केन्द्रमा बोलाएर उनीहरूको स्वास्थ्यलाई जोखिममा पार्न नहुने लिम्बूले बताए । खगेन्द्र नवजीवन माविका प्रधानाध्यापक राघव दवाडी विद्यालयमा पढ्ने ७६ जना अपांगता भएका विद्यार्थीमध्ये २५ जनामात्र अनलाइन कक्षामा जोडिन सकेको बताए । अपांगता भएका विद्यार्थी बस्ने होस्टल सञ्चालनमा छैनन्, उनले भने, दुर्गम गाउँघर फर्किएका विद्यार्थी सम्पर्कमा रहेकाहरू स्थानीय विद्यालयमा भर्ना हुन भन्यौं तर भौतिक पूर्वाधार र शिक्षण जनशक्ति नभएको भन्दै भर्ना लिन मानेनन् । अपांग गृहलाई सुचारु राख्न अनुरोध गर्यौं । तर उहाँहरू कोरोना भाइरसको जोखिम मोल्न चाहनु भएन । सुस्तश्रवणलाई सांकेतिक भाषा शिक्षण, दृष्टिविहीनलाई ब्रेल पुस्तक, शारीरिक अपांगतालाई भौतिक संरचना महत्त्वपूर्ण हुने उनको भनाइ छ ।ललितपुरको बुङमतीस्थित अपांग सेवा संघमा ७१ जना अपांगता भएका विद्यार्थी बस्थे । अहिले ६ जना मात्र रहेको संघका अध्यक्ष दयाराम महर्जनले बताए । संघमा बस्ने ती विद्यार्थी नजिकैको आदर्श सौल माविमा पढ्थे । नक्सालस्थित बहिरा माविमा पढ्दै आएका विद्यार्थीमध्ये ५० प्रतिशत अनलाइन कक्षामा जोडिएका छन् । गत वर्षको रेकर्डअनुसार ६१ जिल्लाका करिब चार सय विद्यार्थी पढ्छन्, प्रधानाध्यापक उपेन्द्र पराजुली भन्छन्, तीमध्ये १ सय ८० जना जतिलाई अनलाइन कक्षामा जोड्न सफल भएका छौं । कतिपय सम्पर्कमा भए पनि इन्टरनेटको समस्याले गर्दा शिक्षण व्यवस्था हुन सकेको छैन । देशभरिमा सांकेतिक भाषामा पढाउने २२ विद्यालय छन् भने १ सय ७२ वटा स्रोत कक्षा छन् । कीर्तिपुरस्थित ल्याबोरेटरी माविमा पढ्ने ५० दृष्टिविहीन विद्यार्थीमध्ये ४२ जना सम्पर्कमा छन् ।"
पोखरामा वाइल्डलाइफ एम्बुलेन्स,"गण्डकी (कास) घाइते र अलपत्र वन्यजन्तुको उद्धारका लागि पोखरामा वाइल्डलाइफ एम्बुलेन्स सेवा सञ्चालन गरिने भएको छ । गण्डकी सरकारले बजेट व्यवस्थापन गरेर खरिद गरिएको डबल क्याब पिकप भ्यानलाई एम्बुलेन्स बनाइएको हो । उद्योग, पर्यटन, वन तथा वातावरण मन्त्रालयका सचिव डा महेश्वर ढकालका अनुसार एम्बुलेन्समा वन्यजन्तुलाई सुरक्षित राख्न ट्रली पनि उपलब्ध छ । एम्बुलेन्स खरिदका लागि मन्त्रालयले ४१ लाख रुपैयाँ विनियोजन गरेको थियो । घाइते जंगली जनावरको उद्धार, उपचार र झुक्किएर वा भागेर बस्ती पसेकालाई नियन्त्रणमा लिएर सुरक्षित स्थानमा छाड्न एम्बुलेन्स प्रयोग गरिनेछ । एम्बुलेन्समा खटिने प्राविधिक जनशक्तिको व्यवस्थापन भने भइसकेको छैन ।"
पोखरामा वाइल्डलाइफ एम्बुलेन्स,"गण्डकी (कास) घाइते र अलपत्र वन्यजन्तुको उद्धारका लागि पोखरामा वाइल्डलाइफ एम्बुलेन्स सेवा सञ्चालन गरिने भएको छ । गण्डकी सरकारले बजेट व्यवस्थापन गरेर खरिद गरिएको डबल क्याब पिकप भ्यानलाई एम्बुलेन्स बनाइएको हो । उद्योग, पर्यटन, वन तथा वातावरण मन्त्रालयका सचिव डा महेश्वर ढकालका अनुसार एम्बुलेन्समा वन्यजन्तुलाई सुरक्षित राख्न ट्रली पनि उपलब्ध छ । एम्बुलेन्स खरिदका लागि मन्त्रालयले ४१ लाख रुपैयाँ विनियोजन गरेको थियो । घाइते जंगली जनावरको उद्धार, उपचार र झुक्किएर वा भागेर बस्ती पसेकालाई नियन्त्रणमा लिएर सुरक्षित स्थानमा छाड्न एम्बुलेन्स प्रयोग गरिनेछ । एम्बुलेन्समा खटिने प्राविधिक जनशक्तिको व्यवस्थापन भने भइसकेको छैन ।"
प्रशिक्षकखेलाडीको जोडी,"अनुपमा मगरले १३ औं सागमा स्वर्ण जित्दा। त्रिपुरासुन्दरी४, धादिङका मल्ल भन्छन्, माओवादीको सातै सिविरमा अतिथिका रूपमा खेलाडी छनोट गर्न पुगेको थिएँ । सिन्धुलीमा पहिलोपल्ट देख्दै अनुपमा मिहिनेती लाग्यो, राम्रै खेलाडी बन्छ भन्ने लाग्यो । र, छनोट गरी काठमाडौं ल्याएँ । नतिजा पनि राम्रै आयो । उनले सिन्धुली सिविरबाट अनुपमा, मीरा राईसहित ५ खेलाडीलाई छनोट गरी पीएलए क्लबमा काठमाडौं ल्याएका थिए । उनै मीरा अहिलेकी चर्चित अल्ट्रा धाविका हुन् । मीरा र अनुपमा नजिकका साथी दोस्त हुन् ।पीएलए क्लबमा केही समय प्रशिक्षण गरेपछि अनुपमा, मीरासहित केही खेलाडीलाई काठमाडौंमा बस्ने, खाने र खेलको अभ्यास गर्ने व्यवस्था मल्लले नै गरेका थिए । मीरा र अनुपमा बालाजु कराते डोजोको होस्टेलमा बसेको सात वर्ष भइसकेको छ । १३औं सागमा कांस्य पदक जितेकी एस्तर राईसहित केही खेलाडी उनीहरूसँगै बस्छन् ।गुरुले पहिलाबाट नै मलाई सपोर्ट गर्नुहुन्थ्यो, अनुपमाले कान्तिपुरसँग भनिन्, उहाँले मलाई पीएलए क्लबमा सिकाउनुभयो । बाहिर स्वतन्त्र हुन्छ भनेर पछि उहाँकै एकेडेमी (बालाजु कराते डो) मा गएँ । केही समय परिवारसँग बसें, त्यसपछि गुरुकै होस्टेलमा । उहाँले गर्दा नै यहाँसम्म आइपुगेकी हुँ । प्रशिक्षक मल्ल भन्छन्, मैले जानेको सीप सिकाएँ, सकेको सहयोग गरें । मैले गरेको त्यही हो । अनुपमा ब्ल्याकबेल्ट तेस्रो डानकी हुन् भने मल्ल छैटौं डान ।ठीक एक वर्षअघि सातदोबाटोस्थित कराते एकेडेमीको हलमा अनुपमाले एसियाली खेलकुद २०१८ की कांस्य विजेता पाकिस्तानी हमिदुल्लाह नर्गिसलाई ६३ ले हराएर १३औं सागमा ६८ केजीमाथिको स्वर्ण कब्जा गरेकी थिइन् । उक्त प्रतिस्पर्धामा चार जज मध्येका एक हुन् मल्ल । अनुपमाले पीएलए क्लबबाट खेल्दै छैटौं राष्ट्रिय खेलकुदमा कांस्य हात पारेकी थिइन् । त्यसपछि दुई संस्करण पुलिसबाट खेलिन्, सातौंमा रजत र आठौंमा स्वर्ण चुमिन् । पाँचौं दक्षिण एसियाली कराते च्याम्पियनसिपमा रजत जितेकी उनले एसियाली खेलकुद २०१४ मा पनि प्रतिस्पर्धा गरेकी थिइन् ।अबको योजनाबारे अनुपमा भन्छिन्, १३ औं सागमा स्वर्ण जितेकाले खेललाई निरन्तरता दिनुपर्छ भन्ने हो । तर, अहिले कोरोना महामारीका कारण प्रतियोगिताहरू भइरहेका छैनन् । त्यसैले अब खेल्ने वा संन्यास लिने भन्नेबारे निश्चित गरेकी छैन । गेम खेलिनँ भने पनि सिकाउने काम सधैंभरि गर्नेछु । बालाजु कराते डोमा मल्लको अनुपस्थितिमा झन्डै ५ वर्षयता अनुपमाले नै ट्रेनिङ गराउँदै आएकी छन् । उनी बिहान २ घण्टा आफैं अभ्यास गर्छिन् । उनले सात वर्षयता बेलुकी २ घन्टा सिद्धार्थ वनस्थलीमा सिकाइरहेकी छन् । धनभन्दा मन ठूलोरंगरोगन भइरहेकाले बालाजु डो मंगलबारसम्म बन्द गरिएको छ । यही बेला हिन्दु संस्कारअनुसार बुधबार बालाजुस्थित घर (होस्टेल) मा विवाह गर्न लागेका मल्ल र अनुपमाले एकअर्कालाई राम्रोसँग चिनेको बताउँछन् । मल्ल भन्छन्, उनको बानी, बोली राम्रो छ । व्यावहारिक छे । सबै राम्रो छ ।मल्लबारे अनुपमा भन्छिन्, आफूसँग केही नहुँदा पनि गुरुले अरूलाई सहयोग गर्नुहुन्छ । त्यो सबभन्दा ठूलो हो । मान्छेले सबैभन्दा ठूलो पैसालाई भन्छन् तर मन हो जस्तो लाग्छ मलाई । त्यो चाहिँ गुरुमा भेट्टाएँ । उहाँ सबैलाई बराबर, एउटै नजरले हेर्नुहुन्छ, आफूसँग नभईनभई मागेरै भए पनि सहयोग गर्नुहुन्छ । उहाँको यही मन सबैभन्दा राम्रो लाग्छ । मल्ल बिहानदेखि बेलुकीसम्मै कराते सिकाउन व्यस्त हुन्छन् । उनको यही व्यस्तता अनुपमालाई राम्रो लाग्छ ।राजनीतिक आस्थाका कारण अनुपमासँग नजिक हुने मौका मिले पनि मल्ललाई पछिल्लोपल्ट राजनीतिदेखि दिक्क लागेको छ । पछिल्लो आमनिर्वाचनदेखि राजनीतिबाट टाढै छु, पार्टीको सदस्यता पनि नवीकरण गरेको छैन, उनले प्रस्ट्याए, सबै नेताहरूले प्रयोगमात्रै गर्छन् । उनी अहिले पूर्णतः खेलमै केन्द्रित छन् । त्यसकै परिणाम मान्नुपर्छ, १३औं सागमा पदक जितेका १२ खेलाडीले कुनै न कुनै समय उनकै एकेडेमीमा ट्रेनिङ गरेका थिए ।अनुपमासहित स्वर्ण विजेताहरू अनु अधिकारी, नवीन रसाइली, सुनीता महर्जन बालाजु डोका पुराना खेलाडी हुन् भने यहाँ लक्ष्मण तामाङ र विप्लव श्रेष्ठले पनि प्रशिक्षण लिएका थिए । रजत जितेका अनु गुरुङ, दिवस श्रेष्ठ र ट्रायथलनकी हुमी बुढामगरले पनि यहीं प्रशिक्षण गरेका थिए । कांस्य हात पारेका एस्तर राई, राजकुमार रसाइली, राजीव पुडासैनी पनि बालाजु डोकै उत्पादन हुन् । ११ औं साग २०१० को स्वर्ण विजेता सुनील लामा र एसियाली खेलकुद २०१४ मा नेपाललाई एकमात्र पदक (कांस्य) दिलाएकी बिमला तामाङ पनि यहींबाट उदाएका हुन् । आउने वैवाहिक जीवनबारे मल्लले भने, करातेकरातेको सम्बन्ध राम्रै लाग्छ, हामी खेल क्षेत्रकै मान्छे हौं । प्रशिक्षकको रूपमा उनको एकल प्रयासमै एकेडेमीले उत्कृष्ट खेलाडी उत्पादन गरेको थियो । यसलाई अब ध्रुवअनुपमाको जोडीले थप उचाइ दिनसक्छ ।"
रेनुकाले गरिन् बिहे,"काठमाडौं (कास) राष्ट्रिय महिला फुटबल टिमकी मिडफिल्डर रेनुका नगरकोटेले सोमबार अभिषेक लामासँग विवाह गरेकी छन् । चन्द्रपुर (रौतहट) की रेनुका र चिसापानी (धनुषा) का अभिषेकले सात वर्षयताको प्रेम सम्बन्धलाई विवाहमा परिणत गरेका हुन् ।एपीएफ क्लबकी महत्वपूर्ण खेलाडी २५ वर्षीया रेनुकाले कक्सबजार (बंगलादेश) मा सन् २०१० मा भएको पहिलो साफ महिला च्याम्प्यिनसिपमार्फत् राष्ट्रिय टिममा डेब्यू गरेकी थिइन् । उनले चौथो साफ महिला च्याम्पियनसिप २०१६ मा राष्ट्रिय टिमको कप्तानी गरेकी थिइन् । उनको उत्कृष्ट प्रदर्शनको सहयोगमा नेपाली टिम हिरो वुमेन्स गोल्डकप, नाडेज्दा कप र १३ औं दक्षिण एसियाली खेलकुद (साग) को उपविजेता भएको थियो । यी तीनै प्रतियोगिता सन् २०१९ मा भएका थिए । अभिषेक काठमाडौंमा आफ्नै व्यवसाय गर्छन् ।"
स्टार्कको समर्थनमा फिन्च,"बुमराहको संघर्षभारतीय टिमका लागि सुरुआती दुई एकदिवसीयमा आफ्ना तीव्र गतिका बलर जसप्रित बुमराह लयमा नदेखिनु चिन्ताकाृ विषय बनेको छ । अर्को महिना सुरु हुने टेस्ट सिरिजका लागि उनी उत्कृष्ट प्रदर्शनमा फर्कनु भारतलाई अत्यावश्यक रहने छ । अस्ट्रेलियाले निर्णायक अग्रता लिइसकेको शृंखलामा बुमराहले राम्रो गर्न सकेका छैनन् । पहिलो एकदिवसीयमा एक विकेटमा ७३ दिएका बुमराहले दोस्रो एकदिवसीयमा एकै विकेटका लागि ७९ रन खर्चेका थिए । विश्व एकदिवसीय वरीयताको दोस्रो स्थानमा रहेका बुमराहको बलिङमा अस्ट्रेलियाली ब्याट्सम्यानले बिनादबाब सजिलै रन बनाएका छन् । यस्तोमा उनको समर्थनमा उत्रने काम गरेका छन् भारतीय टिमका उपकप्तान केएल राहुल । उनले भनेका छन्, बुमराह भारतीय टिमका लागि महत्त्वपूर्ण खेलाडी हुन् । उनी जत्तिको च्याम्पियन खेलाडी लयमा फर्कन गाह्रो हुने छैन । उनी चाँडै लयमा फर्कने छन् र हामीलाई विकेट दिलाउने छन् । बुमराहसँगै मोहम्मद सामीको प्रारम्भिक बलिङ जोडीविरुद्ध अस्ट्रेलियाले दुवै एकदिवसीयमा आक्रामक सुरुआत लिएको छ । त्यसको फाइदा लिएर मध्यक्रममा अस्ट्रेलियाका पूर्व कप्तान स्टिभ स्मिथले पनि खुलेर रन बनाएका छन् । तर राहुलले यसमा अस्ट्रेलियामा रहेको पिचले पनि ठोस कारण खेलेको दाबी गरे । उनले भने, न्युजिल्यान्ड र अस्ट्रेलियामा पिचले ब्याट्सम्यानलाई मदत गरिरहेको हुन्छ । त्यसैले हाम्रामात्र होइनन्, अस्ट्रेलियाली बलर पनि संघर्षरत छन् ।"
माथि चढ्दै वेस्ट ह्याम,इटालीमिलान राम्रो प्रदर्शनलाई संघर्षरत दुई क्लबबीच इटालीको सिरी ए को खेलमा पार्माले जिनुवालाई २१ ले हराएको छ । जिनुवाका लागि दुवै गोल अनुभवी आइभोरीकोस्ट खेलाडी जेर्भिन्होले गरे । आर्सनल र रोमाका ३३ वर्षीय पूर्व खेलाडी पार्माबाट निर्णायक प्रदर्शन गर्न सफल भएका हुन् । जिनुवाका लागि एल्डोर सोमुरोडोभले एक गोल फर्काए । पार्माको यो सिजनको दोस्रो लिग जितमात्र हो । यससँगै ९ अंकसहित टोली १६औं स्थानमा पुगेको छ । जिनुवा भने ५ अंक लिएर पुछारबाट दोस्रो स्थानमा छ । अर्को खेलमा टुरिनो र साम्पडोरियाले २२ को बराबरी खेले । साम्पाडोरिया ११ अंक लिएर सातौं स्थानमा छ भने टुरिनोको ६ अंक छ । टुरिनो १८औं स्थानमा छ ।
नेपालको समर्थन खोज्दै कतार,काठमाडौं (कास) सन् २०३० मा हुने एसियाली खेलकुदको आयोजना दाबेदारी पेस गर्न लागेको कतारले त्यसका लागि नेपालको सहयोग र समर्थन खोजेको छ । त्यसकै लागि भनेर कतारी ओलम्पिक कमिटीको प्रतिनिधिमण्डल बुधबार नेपाल आउने भएको छ । त्यसको नेतृत्व कतारी ओलम्पिक कमिटीका महासचिव जसिम रसिद जेए अबलुनैनले गर्दैछन् । नेपाल भ्रमणकाक्रममा कतारी प्रतिनिधिमण्डलले नेपाल ओलम्पिक कमिटीका पदाधिकारीसँग भेट्नेछन् र औपचारिक रूपमा आफूहरूलाई सहयोगका लागि अनुरोध गर्नेछन् । सन् २०३० को एसियाली खेलकुद आयोजनाको अधिकार पाउन कतार र साउदी अरेबियाबीच कडा प्रतिस्पर्धा चल्ने भएको छ । साउदी अरेबियाले पनि त्यस संस्करणको एसियाली खेलकुद आयोजनाका लागि आफ्नो दाबेदारी प्रस्तुत गर्ने बताइसकेको छ ।
रंगशालामा छैन खेल गतिविधिको रौनक,"फुटबल मैदान ८५ प्रतिशतसम्झौताअनुरुप काम भएको भए पोखरा रंगशालामा फुटबल मैदान ०७६ असारभित्रै सकिनुपर्थ्यो । ०७५ पुसमा सम्झौता भएर फागुनमा शिलान्यास गरिए पनि समयमै सकिएन । सागमा अधकल्चो मैदानमै महिला फुटबल सञ्चालन भएको थियो । हालसम्म चारपल्ट म्याद थप हुँदा समेत फुटबल रंगशालाको काम हालसम्म ८५ प्रतिशत मात्रै सकिएको छ । नेपालकै ठूलो अन्तर्राष्ट्रिय रंगशालामा सम्झौताअनुरुप १६ हजार ५ सय सिट जडान भइसकेका छन् । पछिल्लोपल्ट म्याद थपिएपछि यहीं मंसिरभित्र काम सम्पन्न गरेर फुटबल रंगशाला हस्तान्तरण गर्नुपर्ने थियो । तर, अझै दुईतीन महिना लाग्नसक्ने राष्ट्रिय खेलकुद परिषद्का इन्जिनियर प्रनिश ताम्राकार बताउँछन् । उनका अनुसार प्रिइन्जिनियरिङ बिल्डिङको फ्रेम संरचना बनेको छ । इन्टेरियर डेकोरेसनको काम बाँकी छ । त्यसका लागि भारतबाट प्राविधिक आउनुपर्छ । कोरोनाकै कारण ती प्राविधिक कहिले आउने हो भन्ने टुंगो छैन, उनले भने । थप ३ हजार ५ सय सिट थपेर प्यारापिट २० हजार दर्शक क्षमताको बनाउने तयारी रहेको पनि उनले सुनाए । फुटबल रंगशाला निर्माणको जिम्मा पाएको भारतको ग्रेट स्पोर्ट्स इन्फ्रा (जीएसआई) र नेपाली कम्पनी एमए कन्स्ट्रक्सनको ज्वाइन्ट भेन्चरले राखेपमा सिट थप्न प्रस्ताव पठाइसकेको छ । ३ हजार ५ सय सिट थप्न झन्डै २० करोड रुपैयाँ लाग्ने कम्पनीको अनुमान छ । सम्झौताअनुसार स्टेडियम निर्माणको लागत भने १ अर्ब २८ करोड रुपैयाँ हो । ग्रान्डस्ट्यान्ड प्रविधिमा बनेको स्टेडियममा फिफा मापदण्डअनुसार १ सय २ मिटर लम्बाइ र ६४ मिटर चौडाइको फुटबल मैदान छ । एथलेटिक्सका लागि सिन्थेटिक ट्र्याक बनाइएको छ । ४०० मिटर लम्बाइको आठ लेनको सिन्थेटिक ट्र्याक बनिसकेको छ । स्टिल मोडुलर प्रविधिको स्टेडियम नेपालमै पहिलो भएको दाबी कम्पनीको छ । सिन्थेटिक ट्र्याक जर्मनी र स्टिल स्ट्रक्चर भने फ्रान्सबाट आएको हो । अन्तर्राष्ट्रिय मापदण्डको स्टेडियममा ट्र्याक एन्ड फिल्ड, शौचालय, खेलाडी आराम कक्ष, मिडिया कक्ष, स्टोर रूम, कन्फ्रेन्स कक्षलगायत रहनेछन् । स्टेडियममा आधुनिक फ्लडलाइटसहित स्कोर बोर्ड, डिस्प्ले बोर्डसमेत हुनेछन् ।"

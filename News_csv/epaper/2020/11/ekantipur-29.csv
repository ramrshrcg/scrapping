शीर्षक,विवरण
दाहालले भने अझै अहंकार र दम्भ हटेन,"प्रधानमन्त्री केपी शर्मा ओलीले सचिवालय बैठकमा आफ्नो दस्ताबेज पेस गरेपछि अध्यक्ष दाहालले ओलीमा अझै अहंकार र दम्भ कायम रहेको बताएका छन् । उनले बैठकमै ओलीलाई पार्टी विभाजनको नाइकेका रूपमा चित्रित गरे । ओलीले दाहाल नै पार्टी विखण्डनको दिशातर्फ उन्मुख भएको निचोडसहितको प्रस्ताव पेस गरेपछि दाहालले आफूले अहिलेसम्म त्याग गर्दै आएको र ओलीले पार्टी विभाजनका लागि विभिन्न हर्कत गरेर जनतालाई धोका दिएको आक्षेप लगाए ।तपाईंमा गल्ती सच्याउने तत्परता छैन, यो दस्ताबेजमा पनि अहंकार र दम्भ छ, दाहालले बैठकमा भने, मिल्न खोजेजस्तो छैन । दाहालले गत वर्ष केन्द्रीय कमिटी बैठकपछि राजधानीको पशुपति भिजन कम्प्लेक्समा ओली पक्षका व्यक्तिहरू बसेर एमाले ब्युँत्याउने प्रयास गरेको र त्यही पृष्ठभूमिका आधारमा दल विभाजन गर्ने अध्यादेश ल्याएको आरोप लगाए । ओलीले दाहालको प्रस्तावमाथि जवाफी प्रस्ताव पेस गरेपछि अब यी दुवै प्रस्तावबारे आउँदो सचिवालय बैठकमा नेताहरूबीच छलफल हुने भएको छ । नेकपा सचिवालयको बैठक आउँदो १६ गतेका लागि बोलाइएको छ । उक्त बैठकपछि दुवैका दस्ताबेजलाई कसरी अघि बढाइन्छ, त्यसैमा नेकपाको भविष्य निर्धारण हुनेछ । धेरै नेताहरूले दुवै अध्यक्षका दस्ताबेजलाई मिलाएर दुवै सच्चिने गरी पार्टी एकतालाई जोगाइराख्नुपर्ने दबाब दिएका छन् ।"
चिनियाँ रक्षामन्त्री आज आउँदै,"परियोजनाहरूको कार्यान्वयन सुस्त पटकपटक छिमेकी उच्च अधिकारीहरू नेपाल भ्रमणमा आउँदा वा नेपाली उच्च अधिकारीहरू ती मुलुकमा जाँदा धेरै प्रकारमा सहमति र सम्झौता हुने गरेका छन् । तर यस्ता सम्झौताहरू कार्यान्वयनमा सधैं कमजोरी देखिन्छ । यस्तो कमजोरी नेपाल र चीन बीचमा भएको सम्झौता भएका परियोजनाहरूको कार्यान्वयनमा पनि छ । चिनियाँ पक्षले सम्झौता भएका परियोजनाहरूमा ढिलासुस्ती हुनुमा नेपाली पक्षको कमजोरी रहेको उल्लेख गर्दै आइरहेको छ । परियोजनाका सम्झौता भए पनि नेपाली पक्षबाट ठोस प्रस्ताव आउन नसक्दा काम अघि बढ्न नसकेको चिनियाँ पक्षको भनाइ हो । चिनियाँ राष्ट्रपति सीले अघि सारेको वेल्ट एन्ड रोड इनिसिएटिभ (बीआरआई) अन्तर्गतका परियोजना हुन् या गत वर्ष उनले नेपाल भ्रमण गर्दा दुई मुलुकबीच भएका सम्झौताहरू अघि बढ्न सकेका छैनन् । नेपालले हालसम्म बीआरआई परियोजनाको पहिचानसमेत गर्न सकेको छैन । प्रधानमन्त्री केपी शर्मा ओली सरकारले सुरुआतमा चीनलाई ३५ वटा बीआरआई परियोजनाको सूची बुझाएको थियो तर चीनले एक अंकमा समेट्ने गरी परियोजना ल्याउन नेपाल सरकारलाई आग्रह गर्यो । त्यसपछि नेपालले फेरि नौवटा परियोजना अघि बढायो तर तीमध्ये कुनलाई नेपालले प्राथमिकता दियो र पहिचान गर्यो भन्ने कुरा हालसम्म थाहा हुन सकेको छैन, कूटनीतिक विज्ञ भट्टराई भन्छन्, यसरी कसरी परियोजना अघि बढ्छन् ? परियोजनाहरूमा सम्झौता भए पनि सोचेअनुसार काम अघि बढ्न नसकेको चीन मामिलाका विज्ञसमेत रहेका सापकोटाले बताए । यो भ्रमणलाई हामीले उपयोग गरेर रोकिएका सम्पूर्ण कामलाई अघि बढाएर लान सक्नुपर्छ किनकि चीनले पछिल्लो समय नेपालसँग आर्थिक सहकार्य गरेर अघि बढ्न खोजेको देखिन्छ, उनले भने । गत वर्षको अक्टोबरमा नेपाल भ्रमण गर्दा सीले राष्ट्रपति कार्यालयमा नेपाललाई ५६ अर्ब रुपैयाँ बराबरको आर्थिक सहायता घोषणा गरेका थिए तर उक्त रकम नेपाली पक्षले कसरी लिने र कहाँ उपयोग गर्ने भन्ने योजना हालसम्म बाहिर ल्याएको छैन । सीकै भ्रमणको दौरानमा नेपाल र चीनबीच संयुक्त रूपमा १४ बुँदे संयुक्त विज्ञप्ति जारी भएको थियो । त्यसमा नेपालचीन फौजदारी विषयमा पारस्परिक कानुनी सहायतासम्बन्धी सन्धि र नेपालचीन सीमा व्यवस्थापन प्रणालीसम्बन्धी सम्झौता गरिएको थियो । उक्त सन्धि र सम्झौतालाई सरकारले २०७६ माघ ३ गते संसद् सचिवालयमा दर्ता गराए पनि हालसम्म संसद्ले अनुमोदन गरेको छैन ।सीकै भ्रमणका दौरान काठमाडौंकेरुङ रेलमार्ग सर्वेक्षणका बारेमा कुरा उठेको थियो । चिनियाँ पक्षले आफ्नोतर्फबाट काम गरिरहेको जानकारी दिए पनि नेपाली पक्षले कोभिड१९ का कारण काम रोकिएको जनाएको छ । नेपाल र चीनले उक्त रेलमार्ग कुन मोडलमा निर्माण गर्ने भन्ने मोडालिटी तय गरिसकेका छैनन् । दुई मुलुकबीच भएका सम्झौतालाई कार्यान्वयन गर्नका लागि परराष्ट्र सचिव र नेपालस्थित चिनियाँ राजदूतको नेतृत्वमा एक संयन्त्र छ तर त्यसले प्रभावकारी रूपमा काम गर्न सकेको देखिन्न । सापकोटा यो भ्रमणलाई दुई मुलुकबीच भएका सम्झौताहरूलाई कार्यान्वयनको तहमा लाने बाटोका रूपमा सदुपयोग गर्नुपर्ने सुझाव दिन्छन् । भ्रमणको समय छोटो छ तर उच्च नेतृत्व तहको भ्रमण भएकाले यसले दुई मुलुकबीचका द्विपक्षीय काममा धेरै महत्त्व राख्छ, उनले भने ।"
कोभाक्स सुविधाबाट खोप ल्याउन विवरण पठाइँदै,"(काठमाडौं)  नेपालले कोभाक्स सुविधाअन्तर्गत सहुलियत दरमा समयमै कोभिड१९ को खोप पाउन सम्बन्धित निकायमा प्राविधिक विवरण पठाउने तयारी गरेको छ । कोभाक्सले आफूसँग आबद्घ १८६ मुलुकलाई खोपसँग सम्बन्धित प्राविधिक जानकारी पठाउन भनेपछि सरकारले तयारी थालेको हो । मुलुकमा खोपका लागि भएको कोल्ड चेनको अवस्था र सञ्चारलगायतका जानकारी अनलाइनबाट छिटो पठाउन भनिएकाले प्राविधिक जानकारी दिने अन्तिम तयारीमा पुगेको स्वास्थ्य मन्त्रालयका एक उच्च अधिकारीले बताए ।विश्व स्वास्थ्य संगठन (डब्लूएचओ) ले सजिलै कोभिड खोप पाउनका लागि विभिन्न मुलुकको समूह तयार पारेको छ । डब्लूएचओले यो समूहलाई कोभाक्स अर्थात् ग्लोबल भ्याक्सिन फेसिलिटी नाम दिएको छ । सन् २०२१ सम्म प्रभावकारी कोभिड खोपको दुई अर्ब मात्रा वितरण गर्ने कोभाक्सको लक्ष्य छ । कोभाक्समा थुप्रै गरिब र धनी देश जुटेका छन् । यसको समग्र उद्देश्य कोभिड महामारी रोक्न खोप, उपचार, परीक्षण र अन्य स्रोत बृहत् रूपमा उपलब्ध गराउनु हो । हाल कोभाक्समा सहभागी १८६ मुलुकमध्ये ९२ न्यून र मध्यम आय भएका राष्ट्र छन् । नेपाललाई न्यून आय भएको मुलुकमा राखिएको छ । युनिसेफका अनुसार कोभाक्स सुविधाअन्तर्गत न्यूनतम २ अर्ब खोप आपूर्तिका लागि खोप विकासकर्ताहरूसँग बोलपत्र आह्वान गरेर प्रस्ताव मागिएको छ । ग्लोबल एलायन्स फर भ्याक्सिन एन्ड इम्युनाइजेसन (गाभी) को व्यवस्थापनमा कोभाक्स सुविधाअन्तर्गत खोप आपूर्ति गर्ने योजना बनाइएको हो । हाल विश्वमा कोभिडविरुद्घ १५४ वटा खोप प्रिक्लिनिकल अर्थात् जनावर र प्रयोगशालासम्बन्धी प्रयोगको चरणमा रहेको गाभीले जनाएको छ । यस्तै, २१ वटा खोप पहिलो चरणको ट्रायलअन्तर्गत स्वस्थ युवामा र १३ वटा खोप दोस्रो चरणअन्तर्गत मानिसको ठूलो समूहमा परीक्षण भइरहेको छ । १० वटा खोपको प्रभाव हेर्न अन्तिम अर्थात् तेस्रो चरणको बृहत् अन्तर्राष्ट्रिय परीक्षण भइरहेको छ । हालसम्म कुनै पनि खोपले सामान्य उपयोगका लागि स्वीकृत र लाइसेन्स भने पाएको छैन । कोभाक्सबाट मुलुकको जनसंख्याको २० प्रतिशतका लागि सहुलियत दरमा खोप आउनेछ, स्वास्थ्य मन्त्रालयको खोपसम्बन्धी आधिकारिक निकाय बाल स्वास्थ्य तथा खोप शाखाका प्रमुख डा झलक शर्मा गौतमले भने, खोपको एक मात्राको १६ देखि २ डलर लाग्न सक्ने भनिएको छ । समूहमा आबद्घ मुलुकको जनसंख्याको २० प्रतिशतबाहेकका लागि समेत कोभाक्स सुविधाकै मूल्यमा खोप दिन सकिनेबारे समेत छलफल थालिएको डा गौतमले बताए । मन्त्रालयका एक पदाधिकारीका अनुसार एक मात्राको १६ देखि २ डलरसमेत तिर्न नसक्ने मुलुकका लागि के गर्ने भन्ने विषयमा समेत छलफल सुरु भएको छ ।"
नेपालभारत उडान खुला,"काठमाडौं (कास) आठ महिनादेखि बन्द नेपालभारत उडान खुलाउने निर्णय सरकारले गरेको छ । नेपाली ध्वजावाहक वायुसेवाले एउटा र भारतीय वायुसेवाले एउटा गरी दिनमा दुईवटासम्म उडान गर्ने निर्णय बुधबारको मन्त्रिपरिषद् बैठकले गरेको संस्कृति, पर्यटन तथा नागरिक उड्डयन मन्त्रालयका सचिव यादवप्रसाद कोइरालाले बताए । नेपालले कोरोना संक्रमण रोकथामका लागि गत चैतदेखि नियमित अन्तर्राष्ट्रिय उडान बन्द गरेको थियो । सरकारले गत भदौ १६ मा त्रिभुवन अन्तर्राष्ट्रिय विमानस्थल खुला गरे पनि भारत र चीनले अझै पनि निःसर्त नियमित अन्तर्राष्ट्रिय उडान खुला गरिसकेका छैनन् । भारतले दुई देशका नागरिकलाई मात्रै सेवा दिलाउने सर्तमा एयरबबल अवधारणामा उडान खुलाउन नेपाललाई एक महिनाअघि प्रस्ताव गरेको थियो । यसै प्रस्तावका आधारमा नेपालले दिनमा दुइटासम्म नेपालभारत उडान गर्ने तयारी गरेको मन्त्रालयले जनाएको छ । मन्त्रिपरिषद्को निर्णय मकहाँ प्रमाणित भएर आइसकेको छैन, सचिव कोइरालाले कान्तिपुरसँग भने, पहिलोचोटि एउटा उडान हुनसक्छ । एयरबबल भनेको दुवै देशका वायुसेवाले आफ्ना नागरिकलाई मात्रै सर्तसहित सेवा दिने अवधारणा हो । मन्त्रालयका एक अर्का अधिकारीका अनुसार मन्त्रिपरिषद्को निर्णय आइतबार पर्यटन मन्त्रालयमा आउने भनिएको छ । बैठकको निर्णय अन्तिममा प्रधानमन्त्रीज्यूबाट हेरफेर हुन सक्छ । कस्तो आउँछ त्यसैअनुसार मन्त्रालयले उडान सञ्चालनका लागि तयारी गराउने छ, ती अधिकारीले भने । त्रिभुवन अन्तर्राष्ट्रिय विमानस्थलका निमित्त महाप्रबन्धक देवचन्द्र लाल कर्णका अनुसार अन्तर्राष्ट्रियतर्फ दिनमा १०१२ वटा उडान भइरहेका छन् । यो आउने र जाने गरी दिनमा २५ वटा अन्तर्राष्ट्रिय उडान हो । सामान्य अवस्थामा यो संख्या औसत ९० सम्म पुग्थ्यो ।निमित्त महाप्रबन्धक कर्णका अनुसार अहिले जति अन्तर्राष्ट्रिय उडान भइरहेका छन्, ती उडानमा ७० प्रतिशत हाराहारीसम्म यात्रु हुने गरेका छन् ।"
'रक्षामन्त्रीको भ्रमण अस्वाभाविक र आकस्मिक होइन,"चिनियाँ रक्षामन्त्री वेई फेङ्हेको एकदिने नेपाल भ्रमणको सन्दर्भ र एजेन्डाबारे राजदूतको तहमा कत्तिको जानकारी गराइएको छ ? यो नियमित तवरमा हुन लागेको भ्रमण हो । कुनै विशेष एजेन्डा वा कार्यक्रम लिएर रक्षामन्त्री वेई नेपाल जान लाग्नुभएको होइन । नेपालपछि अरू केही दक्षिण एसियाली मुलुकमा पनि रक्षामन्त्री भ्रमणमा जाने सूचना पाएको छु । यसकारण यो अप्रत्याशित वा अस्वाभाविक होइन । हाम्रा प्रधानसेनापति पूर्णचन्द्र थापाको निम्तोमा र नेपालचीन सम्बन्धको ६५ औं वर्षगाँठका अवसरमा रक्षामन्त्री वेईको भ्रमण हुन लागेको हो । यसमा अरू खोतल्नुपर्ने विषय छ जस्तो मलाई लाग्दैन । भारतीय विदेश सचिवको नेपाल भ्रमणलगत्तै चीन सरकारको उच्च तहबाट हुन लागेको भ्रमणबारे स्वभावतः सरोकार त उब्जिहाल्छ नि ?यो सरोकारलाई तपाईं स्वाभाविक भन्नुहुन्छ, म भने अस्वाभाविक भन्छु । नेपालमा के छ भने दक्षिणबाट कोही आयो भने उत्तरतिर फर्केर संशय गरिन्छ, उत्तरबाट कोही आयो भने दक्षिणतिर फर्केर अनेक खालको आशंका गर्न सुरु भइहाल्छ । उत्तरबाट गए पनि, दक्षिणबाट गए पनि हाम्रो सम्बन्ध र सहयोगको दायरा त यथावतै हो । कामकारबाही नियमित भएकै हुन्छन् । तर दुईतिरका भ्रमण र सम्बन्धलाई जुधाएर वा मिलाएर आफूअनुकूलको व्याख्या निकाल्ने काम हामीकहाँ भइरहेकै हुन्छ । यो नेपालीको आफ्नै बानी व्यवहार हो । यस्ता भ्रमणताका रहे, भएका आआफ्नै एजेन्डामा छलफल हुन्छ । उत्तर र दक्षिणका हाम्रा दुवै छिमेकीमा हामी पनि आउने, जाने गरिरहेकै हुन्छौं । यसलाई विशेष दृष्टिले हेर्नुपर्छ भन्ने मलाई लाग्दैन । बरु यस्तो भ्रमणमा सौहार्द्रता विकास गर्ने र आपसमा केही समस्या छन् भने त्यसलाई सम्बोधन गर्नेतर्फ लाग्नुपर्छ । तपार्इं आफूले २ महिनाअघि बेइजिङमा बसेर दिल्लीतिर लक्ष्य गर्दै ॅकेही भारतीय मिडियाले नेपालचीन सम्बन्धलाई बिगार्न चाहेको भावको धारणा राख्नुभएको थियो । यो पनि उपल्लो कूटनीति तहमा बसेर गरिएको सम्बन्धको अपव्याख्या थियो नि ?त्यसबेला नेपालभारत दुई देशबीचमा सहज संवाद भएको थिएन । मैले त्यही सन्दर्भमा मिडियासामु भनेको थिएँ हामीले संवादका लागि धेरै प्रयत्न गरेका हौं तर संवाद हुन सकेन । अब संवाद होला, अनि सकारात्मकता विकास होला । तर चलन कस्तो भैइदियो भने भनेको सकारात्मक कुरा लाई हाइलाइट नगरिदिने अनि विग्रह मात्रै रुचाउने । अस्ति मैले कतै सुनेको थिएँ, प्रधानमन्त्रीका प्रेस सल्लाहकार सूर्य थापाले भनिरहेका थिए मैले कसैलाई तपाईंले एकपाखे कुरा गर्नुभयो भनेको थिएँ, मलाई त मैले पाखे कुरा गरेको भन्दै खेदो गरियो । यसरी धेरैजसो अर्थको अनर्थ पनि हुने गरेको छ ।आपसी सम्बन्ध र सहयोगको सहजीकरणको कुरा गर्दा कुनै प्रकारको देखिने बाधाअवरोध नभए पनि नेपालसँग जोडिएका चिनियाँ नाकाहरू तातोपानी तथा केरुङबाट निर्बाध सामान ल्याउन सकिएको छैन । महिनौंदेखि व्यापारिक प्रयोजनका कन्टेनर रोकिएका छन् । यसबारे चिनियाँ अधिकारीसामु तपाईंले सरोकार उठाउनुभएको छैन ? त्यसो होइन । सरोकार र दोहोरो संवाद निरन्तर छ । तर केही कोभिड संक्रमण, केही नेपालतर्फको सडकको अवस्था र केही हामीकहाँ रहेको भण्डारण क्षमताको कठिनाइले पनि यो समस्या देखिएको हो । रसुवा (केरुङ) नाकाका हकमा चिनियाँ पक्षले बताएअनुसार सामान लगेर राख्ने तथा भण्डारण गर्ने ठाउँको निकै कठिनाइ देखिएको छ । विशेषतः तातोपानी नाकामा पुगेर लामो समयसम्म सामग्री अड्किएकोबारे तत्काल द्वितर्फी सहजीकरण गर्ने भनेर काम सुरु भइसकेको छ । अर्को सन्दर्भमा, नेपालमा सत्तारूढ पार्टीभित्रको शक्तिसंघर्ष र पार्टीगत असहज अवस्थाका माझ प्रधानमन्त्री, पार्टी अध्यक्षदेखि राष्ट्रपति तहसम्मको भेटवार्तामा चिनियाँ राजदूत होउ यान्छीको सक्रियता देख्नुभएकै छ । आफू पनि राजदूत भएर हेर्दा घरभित्रको यो दृश्य कस्तो लाग्छ ? त्यो पनि यो मामलालाई कसरी हेरिन्छ, यसैमा भर पर्छ । म पनि यहाँ विभिन्न प्रान्तमा गएर त्यहाँका उच्च पदस्थहरूसँग भेट गरिरहेको हुन्छु । यो कुरालाई केके न गर्न यसले यस्तो सक्रियता बढायो भन्दै हेरियोबुझियो भने के होला र ? हरेक खालका अर्थ लगाउनेका पछाडि हिँडेर कहाँ सकिन्छ र ? अब यो पटक चिनियाँ सरकारकै उपल्लो तहका वरिष्ठ मन्त्री एवं स्टेट काउन्सिलर नेपाल भ्रमणमा आउन लागेका बेला काठमाडौंमा राजदूत तहको ब्रिफिङ होला, सूचना सम्प्रेषणका कुरा होलान् । यो त स्वाभाविक प्रक्रिया हो नि । एउटा राजदूतले जहाँ बसेर जति गर्नुपर्ने हो, त्योभन्दा बढी केही गर्नै सक्दैन । हामी कस्तो भइदियौं भने आफ्नो ठाउँको महत्त्वपूर्ण कामलाई पनि नजरअन्दाज गरिरहेका हुन्छौं तर बाहिरबाट कसैले आँखा झिम्क्यायो भने पनि गोली पड्किएजस्तो व्यवहार गर्न हतारिन्छौं । हाम्रो पार्टीको आन्तरिक झगडा आन्तरिक रूपले आफैं मिलाउने हो, कसैले डिक्टेट गरेर मिलाउने त हुँदैन नि । न दक्षिणले मिलाउने हो, न उत्तरले । मिल्नेमिलाउने आफैंले हो, चिनियाँ राजदूतको भेटघाटलाई हाम्रो आन्तरिक पार्टीपोलिटिक्समा जोडेर हेर्नु हुँदैन ।"
'केन्द्रको बेवास्ताले संघीयता कार्यान्वयनमा चुनौती,"(काठमाडौं)  प्रदेशका सभामुख र उपसभामुखहरूले संविधान जारी भएको आधा दशक र प्रदेशसभा गठन भएको तीन वर्ष बित्न लाग्दा पनि संघीयता कार्यान्वयनमा संघीय सरकारले कानुन निर्माणमा बेवास्ता गरेको गुनासो गरेका छन् । संघीय संसद्का प्रतिनिधिसभाका सभामुख, राष्ट्रिय सभाका अध्यक्ष, उपाध्यक्ष तथा प्रदेशसभाका सभामुख र उपसभामुख सहभागी दुईदिने अनुभव आदानप्रदान कार्यक्रममा उनीहरूले संघीय सरकार र कतिपय स्थानीय तहको रबैयाका कारण संघीयताको भावना र मर्ममै प्रहार भएको उल्लेख गर्दै यसले जनतामा नकारात्मक प्रभाव देखिन थालेको बताए । लुम्बिनी प्रदेशका सभामुख पूर्णबहादुर घर्तीले संघीय संसद्ले निजामती, प्रहरीसम्बन्धी लगायतका महत्त्वपूर्ण कानुनहरू नबनाउँदा संघीयता कार्यान्वयनमै चुनौती देखिएको तर्क गरे । गण्डकी प्रदेशका सभामुख नेत्र अधिकारीले संघीय सरकार र स्थानीय तहको काम गराइको तौरतरिकाले प्रदेशको अस्तित्वमाथि चुनौती खडा भएको बताए । साझा अधिकार भनिएका विषयको ऐन नबन्दा संघीयताको मर्ममाथि नै प्रश्न उठेको छ, उनले भने । कर्णाली प्रदेशकी उपसभामुख पुष्पा घर्ती विष्टले संघीयतामा गए पनि राज्यका निकायहरूले त्यसअनुसार काम गर्न नसकेको बताइन् । प्रदेशसभाका सभामुख र उपसभामुखहरूले संघीय सरकार र स्थानीय तहको रबैयाका कारण संघीयताको भावना र मर्ममै प्रहार भएको भन्दै आक्रोश पोखे । उनीहरूले संघीय संसद् र प्रदेशसभालाई आर्थिक स्वायत्तता नभएको, दक्ष कर्मचारी उपलब्ध नगराएको, कानुन निर्माणका लागि विज्ञको अभाव रहेको, संघ, प्रदेश र स्थानीय तहको साझा अधिकारको छाता कानुन संघीय संसद्ले नबनाएकाले प्रदेश सरकारले कामै गर्न नसक्ने अवस्था सिर्जना भएको बताए । उनीहरूले संघ र प्रदेशका सांसदहरू नीतिनिर्माता हुन् कि विकासे कार्यकर्ता भन्दै प्रश्न उठाए । उनीहरूले जनमुखी कानुन बनाउन सांसदहरू चुकेको निष्कर्ष सुनाए । प्रदेशसभाका सभामुख र उपसभामुखहरूले भेला र अन्तरक्रियामार्फत यो विषय बारम्बार उठाउँदै आए पनि कार्यान्वयन नभएपछि उनीहरू संघीय सरकारप्रति बढी आक्रोशित भएका हुन् । यसअघि उपसभामुखहरूको चार पटक बसेको बैठकले आफूहरूले अधिकार नपाएको भन्दै गुनासो गरेका थिए । २०७६ असोजमा तत्कालीन उपसभामुख शिवमाया तुम्बाहाङ्फेको नेतृत्वमा राजधानीमा भएको पत्रकार सम्मेलनमा प्रदेशसभाका उपसभामुखहरूले आफूहरूले अन्य महिलाको जस्तै समस्या भोगेको बताएका थिए । त्यसको १४ महिनापछि शनिबार प्रदेशका सभामुख र उपसभामुखहरूले संघीय सरकारप्रति लक्ष्य गरेर गुनासो र आक्रोश पोखे । गुनासो सम्बोधन गर्न प्रतिनिधिसभाका सभामुख अग्निप्रसाद सापकोटाले भेलाको निचोड प्रधानमन्त्री केपी शर्मा ओलीसमक्ष पुर्याएर कार्यान्वयनमा सघाउने प्रतिबद्धता जनाए । मुख्यतः कानुन निर्माणमा ढिलाइ गरेर प्रदेशलाई अघि बढ्न अप्ठ्यारो परेको विषय सबैभन्दा धेरै उठेपछि सापकोटाले आफूले प्रदेशलाई सघाउ पुग्ने गरी काम गर्न सक्रिय रहने प्रतिबद्धता जनाएका थिए । सुदूरपश्चिम प्रदेशका सभामुख अर्जुनबहादुर थापाले विज्ञ कर्मचारीको अभावमा कानुन बनाउन कठिन भएको र कर्मचारीको अभाव भएकाले काम गर्न नसकिएको कान्तिपुरलाई बताए । प्रदेश संसद्मा भएका प्रशासनका कर्मचारीलाई संसद् सञ्चालनसम्बन्धी तालिम दिई दक्ष बनाएपछि सरुवा भएर जाने गरेको गुनासो उनले गरे । छुट्टै समूह बनाएर कर्मचारीको व्यवस्था गर्नुपर्ने माग उनको छ । संघीय संसद्मा संसद्का कर्मचारीको छुट्टै समूह भए पनि प्रदेशमा त्यो व्यवस्था छैन । प्रशासनका कर्मचारी आउने र केही दिन काम गरेर अन्यत्र सरुवा हुने प्रवृत्तिले हैरान भएको थापाले बताए । सभामुख र अध्यक्षको असन्तुष्टि सभामुख सापकोटाले कानुन जनमुखी र व्यावहारिक बन्न नसकेको उल्लेख गर्दै सांसदहरूप्रति असन्तुष्टि प्रकट गरे । अन्तर्क्रियाको समापनमा शनिबार उनले कडा कानुन बनाए पनि अपराधी उम्कने गरेको बताए । उनले मुद्दाका नौ सिङ हुने भनाइ जोड्दै छिद्र कम हुने कानुन बनाउन विज्ञता जरुरी हुने बताए । कानुनमा भएका छिद्रमा टेकेर अपराधी उम्कने अवस्था हुन नहुने धारणा उनले राखे । कानुन बनाउँदा जनसरोकारका विषयलाई जोड्न सकियो कि सकिएन हेर्नुपर्ने उनको भनाइ थियो । कानुन बनाउँदा कतिपय अवस्थामा सांसदहरूको स्वार्थ प्रकट हुने गरेको उनले बताए । विधेयकहरूलाई समृद्ध बनाउन संसद्का विषयगत समितिहरू क्रियाशील बनाउनुपर्छ । संसद् त पारित गराउने वा निर्णय गर्ने थलो जस्तै हो । धेरै छलफलको महत्त्वपूर्ण माध्यम समिति नै हो, उनले भने । प्रदेश र स्थानीय तहमा विस्तृत ऐन बन्ने तर संघमा त्यस्तो ऐन बन्न नसक्दा समस्या भएको जनाउँदै उनले संविधानको मूल मर्मअनुसार चल्नुपर्ने दायित्व संघीय र प्रदेश संसद्को भएको बताए । अहिले संविधान निरन्तरताको क्रम भंग भए पनि कार्यान्वयमा धेरै मिहिनेत गर्नुपर्ने अवस्था छ, उनले भने । राष्ट्रिय सभा अध्यक्ष गणेशप्रसाद तिमल्सिनाले संसद्ले सरकारलाई गरेको रुलिङ र विषयगत समितिले दिएको निर्देशन पालना नहुने गरेको भन्दै असन्तुष्टि जनाए । जनताकै पक्षमा रुलिङ हुने गरेको स्मरण गराउँदै उनले सरकारले यस्ता निर्देशन पालना गर्नैपर्नेमा जोड दिए । तिमल्सिनाले सांसदहरूले कानुन निर्माण गर्ने हो कि विकासे कार्यकर्ता बन्ने हो भन्दै प्रश्न गरे । सांसदहरूले कानुन निर्माणमा भन्दा सांसद विकास कोषका नाममा बर्सेनि करोडौं रुपैयाँको योजना बाँड्ने गरेको भन्दै विधायिकाले कार्यकारी अधिकार खोज्ने गरेको बताए । सांसद विकास कोष भनेर चिनिने पूर्वाधार विकास कार्यक्रम खारेज गर्नुपर्ने माग राख्दै उनले भने, पैसा बाँडेर प्रभावशाली सांसद बन्ने कि राम्रो कानुन बनाएर ? ऐन बनाउनेबित्तिकै परिवर्तन गर्नुपर्ने परिस्थिति किन आउँछ भने ख्याल गर्नुपर्ने पनि उनले बताए । ऐनअनुसार नियमावली नबन्ने गरेको टिप्पणी पनि उनले गरे । लोकतन्त्रको विकल्प उन्नत लोकतन्त्र संघीय संसद् र प्रदेशसभाका सभामुख, उपसभामुख, राष्ट्रिय सभाका अध्यक्ष तथा उपाध्यक्षको भेलाले लोकतन्त्रको विकल्प उन्नत लोकतन्त्र मात्रै हुने धारणा सार्वजनिक गरेको छ । संघीयता र गणतन्त्रका विषयमा नकारात्मक टिप्पणी सार्वजनिक भइरहेको अवस्थामा उनीहरूले शनिबार यस्तो निष्कर्ष निकालेका हुन् । संघीय संसद्का एक अधिकारीका अनुसार गणतन्त्रमाथि नै विभिन्न खालको नकारात्मक टिप्पणी आएकाले त्यसको जवाफमा लोकतन्त्रको बिकल्प अन्य शासन व्यवस्था नहुने निष्कर्ष निकालिएको हो । भेलाले सार्वजनिक गरेको नौबुँदे निष्कर्षमा भनिएको छ, विकास र समृद्धिको प्रतिफल जनस्तरमा पुर्याउन राज्यका सबै संरचनाबीच समन्वय, सहकार्य र ऐक्यबद्धताको जरुरी छ । वक्तव्यमा संघीय सरकारले कानुन निर्माणमा ढिलाइ गर्न नहुने, संसद्को बजेट सिलिङ तोक्न नहुने, प्रदेशसभाप्रति उत्तरदायी हुने कर्मचारीको व्यवस्था गरिनुपर्ने, संघ र प्रदेश संसद्बीचको पारस्परिक सम्बन्धलाई अझ सुदृढ बनाउने, संघीय संसद् र प्रदेशसभालाई जीवन्त बनाउने गतिविधि सञ्चालन गर्नुपर्नेलगायतका विषय उल्लेख छन् । निष्कर्ष कार्यान्वयनका प्रधानमन्त्री ओलीसँग छलफल गरिने जानकारी सभामुख सापकोटाले दिए ।"
जिप दुर्घटनामा मृतक ५ पुगे,रुकुम पश्चिम (कास) आठबीसकोट७ मा भएको दुर्घटनाका घाइते भएका ५८ वर्षीय लालबहादुर सार्कीको शनिबार मृत्यु भएको छ । आठबीसकोट१० बाट जन्ती लिएर फर्केको जिप शुक्रबार राति सडकबाट खस्दा अन्य चार जनाको घटनास्थलमै मृत्यु भएको थियो ।
त्रिविमा भौतिक उपस्थितिमै परीक्षा,"काठमाडौं (कास) कोभिड१९ महामारीले रोकिएका परीक्षा सञ्चालनमा त्रिभुवन विश्वविद्यालयले तीव्रता दिएको छ । केही संस्थान, संकायका विषयका परीक्षा चलिरहेका छन् भने अन्यको मंसिर अन्तिम सातादेखि सञ्चालन गर्ने तयारी छ । विभिन्न स्थानमा अध्यापन अनलाइन गरिए पनि देशभर विद्यार्थीको भौतिक उपस्थितिमै परीक्षा सञ्चालन गरिएको त्रिवि रजिस्ट्रार पेशल दाहालले बताए । इन्जिनियरिङ र विज्ञान प्रविधि संकायको परीक्षा सञ्चालन भइरहेको छ । व्यवस्थापन र मानविकीलगायत संकायको परीक्षाका लागि तयारी चलिरहेको छ । उनका अनुसार संकाय, संस्थान र विषयअनुसार परीक्षा प्रणाली सरलीकरण गरिएको छ । विद्यार्थीलाई सकेसम्म पायक गर्ने गरी जाँच दिने व्यवस्था मिलाएका छौं । भौतिक उपस्थितिमै परीक्षा लिए पनि स्वास्थ्य मापदण्ड पूरा गराउन प्राथमिकता दिएका छौं, उनले भने ।व्यवस्थापन संकायले पूर्णांक संकुचन गरेर थोरै सयममै परीक्षा लिने व्यवस्था गरेको छ । स्नातकोत्तर ६० पूर्णांकको दुई घण्टाको मात्रै परीक्षा सञ्चालन गर्न लागिएको डिन कार्यालयले जनाएको छ । प्रश्नपत्र अनलाइनबाट पठाउने र विद्यार्थीले पढेकै क्याम्पसमा परीक्षा (होम सेन्टर) दिन पाउने व्यवस्था मिलाइएको हो । उत्तरपुस्तिकासमेत क्याम्पसमै परीक्षण गरेर अंक पठाइनेछ । विद्यालयले घरपायक जिल्लाको परीक्षा केन्द्र रोजेर समेत परीक्षा दिने व्यवस्था परीक्षा नियन्त्रण कार्यालयले गरेको छ । परीक्षा सञ्चालन र व्यवस्थापनको अधिकार डिन कार्यालयलाई दिइएको शिक्षाध्यक्ष शिवलाल भुसालले बताएका छन् । उनका अनुसार डिन कार्यालयहरूले विद्यार्थी संख्या, क्याम्पसहरूको अवस्थालगायत विषयलाई ध्यान दिएर परीक्षाका सन्दर्भमा फरकफरक नीति लिएका छन् । चैतदेखि लकडाउनले रोकिएका, पास आउट हुने विद्यार्थीको परीक्षालाई पहिलो प्राथमिकता दिएका छौं, उनले भने, डिन कार्यालयले प्रत्यक्ष रूपमा परीक्षा सञ्चालन गर्छ, व्यवस्थापनको काम परीक्षा नियन्त्रण कार्यालयले गर्ने गरेको छ ।त्रिविले माघसम्म रोकिएका र नियमित परीक्षा सञ्चालन गरिसक्ने जनाएको छ । लकडाउन र कोरोना महामारीले प्रभावित परीक्षा र पठनपाठनलाई शैक्षिक क्यालेन्डरअनुसार नियमित गर्ने प्रयास गरिएको भुसालले बताए । अनलाइनलगायत वैकल्पिक माध्यमबाट गरिएको पठनपाठनको समेत परीक्षा लिने तयारी छ । पुस अन्तिम वा माघसम्म परीक्षा सकेर सबै शैक्षिक गतिविधि सुचारु गर्ने तयारीमा छौं, उनले भने, स्थानीय तहले अनुमति दिए क्याम्पसले फेस टु फेस पठनपाठनसमेत सञ्चालन गर्न सक्छन् । त्रिवि कार्यकारी परिषद्ले स्थानीय तहको समन्वयमा नियमित क्याम्पस सञ्चालन गर्न सक्ने निर्णय गरेको हो । विद्यालय सञ्चालन हुँदा क्याम्पसमा पनि पठनपाठन गर्न सकिने उनले प्रस्ट्याए ।"
लिंकनका शिक्षकको भिसा निःशुल्क गर्न अमेरिकी दबाब,"(काठमाडौं)  काठमाडौंको रविभवनस्थित लिंकन स्कुलमा कार्यरत विदेशी शिक्षककर्मचारी र उनीहरूका परिवारको भिसा दस्तुर निःशुल्क गर्न नेपालस्थित अमेरिकी दूतावासले दबाब दिएको छ । स्कुलमा कार्यरत करिब ६० जना अमेरिकी नागरिकलाई निःशुल्क भिसा नवीकरण गरिदिन दूतावासका अधिकारीले अध्यागमन विभागमै पुगेर दबाब दिएका हुन् । लिंकन अमेरिकी पाठ्यक्रमअनुसार सन् १९५४ देखि काठमाडौंमा सञ्चालित विदेशी शैक्षिक संस्था हो । गैरपर्यटक भिसा शुल्कबापत एक जनाले प्रतिमहिना ७५ अमेरिकी डलरसम्म तिर्नुपर्छ तर लिंकन स्कुलमा कार्यरत विदेशीले यो शुल्क विगतदेखि नै तिरेका छैनन् । उनीहरूका लागि बर्सेनि विशेष निर्णय गरेर परराष्ट्रले शुल्क लिने गरेको छैन । दूतावासका अधिकारी भिसा निःशुल्कका लागि छलफल गर्न असोज अन्तिम साता अध्यागमन कार्यालय पुगेका थिए । विभागका महानिर्देशक रमेशकुमार केसीका अनुसार दूतावासका अधिकारीले साढे ६ दशकदेखि निःशुल्क भिसा पाउँदै आएकाले किन अहिले शुल्क लिने भन्दै प्रश्न गरेका थिए ।महानिर्देशक केसीले कान्तिपुरसँग भने, यसअघि लिंकनमा कार्यरत अमेरिकी नागरिक र उनीहरूको परिवारले निःशुल्क भिसा सुविधा लिँदै आएका रहेछन्, अबदेखि शुल्क लिने जानकारी गराउँदा साढे ६ दशकअघिबाट पाएको सुविधा अहिले किन कटौती गर्ने भनेर प्रश्न गर्नुभयो । केसीले अरू यस्तै किसिमका विदेशी शैक्षिक संस्थामा कार्यरत शिक्षककर्मचारी तथा उनीहरूको परिवारका सदस्यले अध्यागमन नियमअनुसार शुल्क तिरेर भिसा लिने गरेको बताए । अमेरिकी दूतावासका प्रवक्ता अन्ना रिची एलेनले अध्यागमन विभागमा दूतावासका अधिकारी पुगेर दबाब दिएको विषय त उल्लेख गरिनन्, तर स्कुल स्थापनाकालदेखि नै त्यहाँ कार्यरत शिक्षककर्मचारीलगायतको भिसा नेपाल सरकारले निःशुल्क गर्दै आएको बताइन् । लिंकन स्कुलले कूटनीतिक समुदायका लागि पुर्याएको सेवाको सम्मानका रूपमा नेपाल सरकारले स्कुल स्थापना भएदेखि नै शिक्षक र प्राध्यापकलाई निःशुल्क भिसा प्रदान गर्दै आएको छ, एलेनले कान्तिपुरसँग भनिन्, यो स्थापित मान्यतालाई निरन्तरता दिएर नेपाल सरकारले कूटनीतिक नियोगहरूसँग आबद्ध विद्यालयहरूसम्बन्धी अन्तर्राष्ट्रिय मान्यताअनुकूल काम गरेको हो । अध्यागमनले निःशुल्क भिसा दिन इन्कार गरेपछि यो विषय परराष्ट्र मन्त्रालय पुगेको थियो । परराष्ट्रले पत्र लेखेर भिसा निःशुल्क गर्न कात्तिक ३ गते अध्यागमन विभागलाई आग्रह गर्यो । परराष्ट्रबाट आएको पत्र विभागले कात्तिक ६ गते पुनः गृह मन्त्रालयलाई जानकारी गराएको थियो । भिसा शुल्क मुलुकको राजस्वसँग पनि जोडिएकाले गृहले यस विषयमा राय माग्दै अर्थ मन्त्रालयमा अर्को पत्र पठाएको थियो ।विभागका महानिर्देशक केसीले लिंकनमा कार्यरत विदेशी नागरिकलाई निःशुल्क भिसा जारी गर्नु भनेर लिखित निर्णय भएर नआएसम्म आफूले निःशुल्क गर्न नसक्ने बताए । शिक्षा मन्त्रालयका प्रवक्ता दीपक शर्माले पनि लिंकन स्कुलमा कार्यरत विदेशीलाई निःशुल्क भिसा दिनेबारे नेपालअमेरिकाबीच कुनै सहमतिसमझदारी नभएको बताए । निःशुल्क भिसा चाहियो भनेका छन् तर यस विषयमा दुई देशबीच कुनै समझदारी भएको छैन, उनले भने, परराष्ट्र वा गृहबाट यसबारे कुनै राय मागिए हामी दिन्छौं, तर अहिले नै शुल्क लिनेनलिने भन्ने विषयमा केही भन्न सक्तैनौं । परराष्ट्र र अर्थ मन्त्रालयका अधिकारी भने सन् २०२१ का लागि एक पटक निःशुल्क गरेर त्यसपछि शुल्क लिने वा दुई देशबीच समझदारीका आधारमा अघि बढ्ने भन्ने पक्षमा रहेको स्रोतको भनाइ छ । गृह भने अध्यागमन कानुनविपरीत यसरी छुट दिने पक्षमा नरहेको मन्त्रालयका उच्च अधिकारीले बताए ।गृहकै निर्णयअनुसार अध्यागमनले शुल्क लिएर मात्रै लिंकनमा कार्यरत विदेशीलाई भिसा नवीकरण गर्ने भनेको हो, कुनै एक स्कुल विशेषको हकमा मात्रै निःशुल्क गर्नु उपयुक्त होइन, गृहका ती अधिकारीले भने, विगतमा निःशुल्क भयो, त्यसैले अब पनि निःशुल्क नै हुनुपर्छ भन्ने गरी दूतावासका अधिकारीबाट आएको दबाब अनुचित र अनुपयुक्त हो ।नेपालमा विदेशी नागरिकको नियमन गर्न २०१५ सालमा कानुन बनेको हो । २०४९ सम्म त्यही कानुनबाट विदेशीको नियमन भएको थियो । २०४९ सालमा अध्यागमन ऐन आएपछि नयाँ कानुनअनुसार नियमन र अनुगमन हुन थाल्यो । तर लिंकनको हकमा परराष्ट्र मन्त्रालयले बर्सेनि भिसा निःशुल्क गर्ने निर्णय गर्दै आएको छ । पछिल्लो पटक गत साउनमा गृहमन्त्री रामबहादुर थापाले कूटनीतिक र अफिसियल (सरकारी) बाहेकका सबै भिसा जारी गर्ने अधिकार अध्यागमन विभागको भएको र निःशुल्क गर्नेबारे विभागको अनुमतिबाट मात्रै जारी हुने निर्णय गराएका थिए । परराष्ट्रले गृहमन्त्री थापाको उक्त निर्णयविपरीत लिंकनलाई निःशुल्क प्रस्ताव गरेको हो ।"
बलात्कारका आरोपित सिद्धबाबा थुनामै,काठमाडौं (कास) बलात्कार मुद्दामा मुछिएका सिद्धबाबा भनिने कृष्णबहादुर गिरीलाई थुनामा राखेर नै मुद्दाको प्रक्रिया अघि बढाउन सर्वोच्च अदालतले आदेश दिएको छ । न्यायाधीशहरू आनन्दमोहन भट्टराई र प्रकाश ढुंगानाको इजलासले उच्च अदालत विराटनगरको आदेश सदर गरेको हो । साधनाका लागि भनेर आश्रममा बोलाएका गिरीले एक भक्तमाथि बलात्कार गरेको आरोपमा जिल्ला अदालतमा मुद्दा दायर भएको थियो । मुद्दाको सुनुवाइपछि सुनसरीका जिल्ला न्यायाधीश राधाकृष्ण उप्रेतीको इजलासले गिरीलाई ३ लाख रुपैयाँ धरौटीमा छाड्न गरेको आदेश उच्च अदालतले उल्ट्याएको थियो । उच्च अदालतको आदेशविरुद्ध गिरी सर्वोच्च अदालतमा आएका थिए । सर्वोच्चले उनको निवेदन अस्वीकृत गर्दै उच्च अदालतकै आदेश सदर गरेको हो ।
परीक्षा बोर्डको अबको बाटो,"कक्षा १२ को गत वैशाखमा स्थगित बोर्ड परीक्षा यही मंसिर ९ देखि नयाँ परिवेशमा सुरु भएको छ । यस परीक्षामा करिब ४ लाख परीक्षार्थीले ४,१०५ केन्द्रबाट परीक्षा दिइरहेका छन् । परीक्षापूर्व अन्योल, डर र हतास दोखिएको थियो । तर, अहिले सहज वातावरणमा परीक्षा सञ्चालन भइरहेको छ । विद्यार्थीले ढुक्क भै परीक्षा दिएरहेका छन् । राष्ट्रिय परीक्षा बोर्डको व्यवस्थापन राम्रै देखिन्छ । परीक्षा ढुक्कसँग सञ्चालन हुनुको कारण विद्यालय सञ्चालक, शिक्षक तथा अभिभावकहरूले एकअर्कालाई गरेको सहयोग नै हो । सबै केन्द्रमा स्वास्थ्य मापदण्ड अपनाइएको देखिन्छ । कोभिड१९ ले सिकाएको प्रविधिको प्रयोग बोर्डले सम्भव भएका केन्द्रमा गरेको छ । यसलाई आगामी परीक्षाहरूमा पनि निरन्तरता दिनुपर्छ । परिस्थितिवश विद्यालयहरूलाई राज्यले दिएको महत्त्वपूर्ण जिम्मेवारीलाई केन्द्राध्यक्षहरूले इमानदारीपूर्वक पालना गर्नुपर्छ । होम सेन्टरको मूल्य र मान्यतामाथि खेलबाड गर्नुहुन्न । अब बोर्डले छिटोभन्दा छिटो १२ कक्षाको परीक्षाफल निकाल्न सारा ध्यान तथा संयन्त्र केन्द्रित गर्नुपर्छ । स्नातक तहका कार्यक्रमहरूमा भर्नाका लागि ढोका खोल्नुपर्छ । यसो गर्दा विद्यार्थीहरूको एक शैक्षिक सत्र खेर जाँदैन । यसतर्फ सम्बन्धित सबैको ध्यान जाओस् । जीवनप्रकाश शर्मा, टोखा६, काठमाडौं"
उपलब्धिहरू उल्टँदै,"श्रीकृष्ण अनिरुद्र गौतमको संविधानलाई खतरा सत्ताबाटै लेखले देशमा व्याप्त जनभावनाविपरीतको शासन पद्धति, संविधानको भावनाविपरीतको राज्य संयन्त्रको काम अनि सत्ताको चरम दुरुपयोग र भ्रष्ट शासनशैलीलाई चिरफार गरेको छ । सामान्य नागरिक, जो निर्वाचनका बेला मात्रै राजनीतिक सहभागिता जनाउँछ, त्यस्ता व्यक्तिलाई पनि अहिलेको अन्योलग्रस्त राजनीतिले छुन थालेको छ । २०४६ सालको जनआन्दोलनपछिको प्रजातान्त्रिक व्यवस्था, संविधानसभाको निर्वाचन अनि गणतन्त्रसम्मको राजनीतिक अभ्यास र प्रयोगलाई नजिकबाट अवलोकन र अनुभूति गर्न पाएको देशभक्त नागरिकका लागि आजको अवस्था देख्दा भक्कानो छुटेर आउँछ । तर, कहाँ र कोसँग गएर रुने ? देश रोगी भएको अनि उपचार खोजिरहेको छ । देश कसले बर्बाद गरे भन्नेबारे लेखमा खोज्ने प्रयास गरिएको छ । आफैंले आफैंलाई शासन गर्ने अठोट र विश्वासका साथ हामीले २०७२ सालमा संविधान बनायौं । जसको रक्षक र अभिभावक सरकार हो । र, उसैले राज्यका सबै निकायलाई सबल बनाउँदै विधिको शासन लागू गर्ने जिम्मेवारी पाएको छ । देशमा शक्तिशाली सरकार छ तैपनि यसले जनताप्रतिको मुख्य दायित्व निर्वाह गर्न सकेको छैन । सत्ताको चरम दुरुपयोग गरिरहेको छ । संविधानका व्यवस्थाहरूमाथि टेकेर सत्ता जोगाउने क्रियाकलापमा नेकपा लीन छ । संविधानका धारा र भावनालाई कार्यकारी प्रमुखले आफ्नो बोलीद्वारा अपदस्त गरेको महसुस भएरहेको छ, जुन निकै दुःखलाग्दो स्थिति हो । सरकार आफ्नै शैलीमा चल्ने हो भने संविधान किन चाहियो ? पार्टीको गुट मिलाउन वा पार्टीको आवश्यकताअनुसार राष्ट्रपति, प्रधानमन्त्री अनि सबै संवैधानिक निकायले काम गरे भइगयो नि ! संविधानका धारा र दफा एकातिर, शासन पद्धति अर्कोतिर भएकोमा जनआक्रोश दिनानुदिन तीव्र भइरहेछ । नचाहेर पनि जनता अर्को विकल्पतिर जाने र राजनीतिक प्रदर्शनहरू गर्ने कार्य भइरहेका छन् । दुईतिहाइको सरकारको सर्वसत्तावादको उन्मादका डरलाग्दो हुँदै छ । विधिको शासन नै प्रजातन्त्रको मूलमर्म हो भन्ने विश्वव्यापी सूत्रलाई कुल्चेर, संसदीय अभ्यास र प्रयोगहरूलाई पनि कोमामा राखेर आफ्नो बोलीले मात्र समग्र देशलाई सञ्चालन गर्न खोज्नु देश र जनतामाथि कुठाराघात गर्नु हो । केपी अधिकारी, भैंसेपाटी, ललितपुर"
काठमाडौं विश्वविद्यालय र नेतृत्व सन्दर्भ,"१ करिब ३ दशक लामो इतिहास बोकेको काठमाडौं विश्वविद्यालयमा सुरुका २० वर्ष यौटै उपकुलपतिले काम सम्हाल्नुभयो र उहाँको छैटौंपटकको उपकुलपति नियुक्ति डा बाबुराम भट्टराई प्रधानमन्त्री भएका बखत ९ महिना नबित्दै नमिठो बहिर्गमनबाट टुंगियो ।२ देशमै यौटा प्रतिष्ठित विश्वविद्यालय स्थापना गर्ने र त्यसलाई अन्तर्राष्ट्रिय स्तरको बनाउने लक्ष्यसहित सुरु भएको यो विश्वविद्यालयमा त्यसपछिको नेतृत्वका लागि भने प्राज्ञिकभन्दा पनि राजनीतिक माहोल हावी हुन पुग्यो । हुन त त्यसमा स्थापनाकालका उपकुलपतिको सल्लाहले पनि केही काम गरेको देखिन्छ तर ठूला राजनीतिक दलले त्यसमा प्रत्यक्ष हस्तक्षेप गरे ।३ नयाँ नेतृत्वले काम गरिरहँदा धेरै विरोधाभासका क्रियाकलाप देखा नपरेका होइनन् तर पनि नेतृत्वलाई सघाउने कुरामा सबैको जोड थियो नै । यति हुँदाहुँदै पनि भित्रभित्रै असन्तुष्टिका स्वरहरू गुञ्जायमान हुँदै गए ।४ यति हुँदाहुँदै पनि वर्तमान नेतृत्वले नै दोस्रोपटक काम गर्ने मौका त पायो तर काठमाडौं विश्वविद्यालयले बोकेको सपना साकार पार्ने दिशातर्फ भने विरलै पाइला अगाडि बढ्यो । झन् त्यसमाथि उपकुलपति र रजिस्ट्रारको झगडाले उग्र रूप लिनु, सञ्चार माध्यममा गालीगलौजमा उत्रनु र रजिस्ट्रारको राजीनामासमेत मागिनु वा दिनुले विश्वविद्यालयभित्रको राजनीतिक शक्तिसंघर्ष मैदानमै छताछुल्ल पोखियो ।५ विश्वविद्यालयभित्र प्राध्यापकको संगठन खोल्न दिने कि नदिने भन्ने विवादले उग्र रूप लिएपछि संस्थापक उपकुलपतिको नेतृत्वमा यौटा समिति नै गठन भए पनि त्यो समितिले काम गर्न सकेन । फलस्वरूप प्राध्यापकहरूको संगठन कुनै पनि हालतमा स्वीकार नगर्ने अड्डी लिँदै आएको नेतृत्व त्यसबेला अल्पमतमा पर्यो जब विश्वविद्यालयका प्राध्यापक एकजुट भई संगठनको चुनाव गर्न सफल भए ।६ खासगरी चिकित्सा शिक्षाको परीक्षामा अख्तियारले हस्तक्षेप गरेपछि र देवदह मेडिकल कलेजको सम्बन्धनपछि देखा परेका अदालती किचलोका सन्दर्भले भने काठमाडौं विश्वविद्यालयलाई ठ्याम्मै थला पारिदियो ।७ सुरुका १२ वर्ष काठमाडौं विश्वविद्यालयले जति ख्यातिप्राप्त गर्यो, त्यसको गति अर्को ९ वर्षमा शिथिल हुँदै गयो र विगत करिब ८ वर्षयता अन्तर्राष्ट्रिय स्तरमा गुणस्तरको फड्को मार्ने यसको सपना सपनामै सीमित हुने हो कि भन्ने आभास हुन पुग्नु देशकै लागि सुखद समाचार होइन ।८ यसै कुरालाई दृष्टिगत गरी नेपाल सरकारले अन्तर्राष्ट्रिय गुणस्तरका लागि अर्कै विश्वविद्यालयको वकालत गरी कारबाही अगाडि बढाएको घटनाले काठमाडौं विश्वविद्यालयलाई हेर्ने दृष्टिकोण पहिलाको भन्दा नितान्त भिन्न हुन पुगेको छ ।९ नेपालका लागि नै यौटा नमुनाको रूपमा स्थापना भएको काठमाडौं विश्वविद्यालयका उत्पादनलाई बजारसँग दाँजेर हेर्ने हो भने त्यहाँ गरिएको लगानी खेर नगएको स्पष्ट छ तर यसको निरन्तरताको सुनिश्चितता छ त भन्ने प्रश्न यतिखेर टड्कारो रूपमा गम्भीर देखिएको छ ।१० अबको एक महिनामा काठमाडौं विश्वविद्यालयले फेरि नेतृत्व चयन गर्नु छ । यो बेला देशकै प्रतिष्ठित यो विश्वविद्यालयको साख जोगाउन दलीय वा स्थानीय राजनीतिबाट अलग रही नितान्त प्राज्ञिक नेतृत्वको पहल गर्न सके देशकै भलो हुने कुरामा दुईमत हुन सक्दैन । मनप्रसाद वाग्ले, मीनभवन, काठमाडौं"
वैकल्पिक यात्राको सकस,"नेपाली समाज आज फेरि यथास्थितिवादको कहरबाट छटपटाउन थालेको छ । त्यसैले आजको नकारात्मक यथास्थितिको गुणात्मक विकल्प निर्माणका निम्ति आवश्यक जरुरी बहस पनि सुरु भैसकेको छ । सृष्टिको प्रत्येक पदार्थीय एकाइले आफ्नो अनुकूलताको परिस्थिति निर्माण गर्न संघर्ष गर्छ । यही स्वभाव नै परिवर्तन र अस्तित्वका निम्ति निर्णायक रहँदै आएको छ । पदार्थीय एकाइहरूमध्ये प्रचलनमा जीवित भनिएका जीव वा वनस्पतिले गर्ने त्यस्ता संघर्षलाई भने सहजै देख्न पनि सकिन्छ । एउटा भर्खरको बिरुवाले जताबाट घाम प्राप्त गर्छ, त्यो घाम लगातार छेकिदिने हो भने बिरुवा घाम आउने अर्को दिशातिर ढल्किन थाल्छ । अर्थात्, यथास्थितिको विकल्प खोज्न सुरुआत गर्छ । कमिलाले गोलो भत्केकै विन्दुबाट अर्को गोलो निर्माणको मेलो थाल्छ । यसरी प्रतिकूलताको विकल्प निर्माणको आयाम सर्वत्र व्याप्त छ । विकल्प खोज र निर्माणको यात्रामा मानवजाति सबैभन्दा अगाडि बढ्यो । त्यसैले त मानव पदार्थको सबैभन्दा जटिलतम तर उच्च रूपमा प्रकट एवं स्थापित हुन पुग्यो । सृष्टिका पदार्थका अन्य रूप मात्र हैन, जीवित भनिएका जीव र वनस्पतिको भन्दा मानवको विकल्प खोज्ने प्रवृत्तिको सार भने फरक हुन पुग्यो । त्यो गुणात्मक फरक प्रवृत्ति यही नै हो कि, अन्य जीवितहरू प्रतिकूल परिस्थितिको मात्रात्मक र तत्कालीन विकल्पको खोजसम्म नै सीमित हुन्छन् भने मानिस गुणात्मक र दीर्घकालीन विकल्पको खोजसम्म पुग्न सधैंभरि तत्पर रहन्छ । विकल्पखोजको यही गुणात्मक प्रवृत्तिभिन्नताकै दौरान सबैजसो जनावरले नदीमा पौडिन जाने तर मानिसले चाहिँ नदीमाथि पुल नै उभ्याउन पुग्योÙ जनावरहरू संस्कृतिविहीन रहन पुगे तर मानिस संस्कृतियुक्त हुन पुग्यो । आज यस विषयलाई संश्लेषित रूपमा व्यक्त गर्न जति सजिलो छ, मानव समाजले आफूलाई गुणात्मक विकल्पखोजमा होम्न भने त्यति सजिलो थिएन भन्ने यथार्थ प्रस्टै छ । मानव समाजमा उपलब्ध दर्शन, खाद्यशास्त्र, औषधि विज्ञानदेखि राजनीति लगायतका तमाम उपलब्धि प्राप्त गर्न मानिसका पूर्वजहरूले गरेको असाधारण तपस्या र भोगेका अकल्पनीय कष्टहरूको कल्पना मात्र पनि कुनै एक व्यक्तिको मस्तिष्कबाट सम्भव नहुने स्तरमा छ । यसरी मानिसले प्रतिकूल परिस्थितिको गुणात्मक विकल्प तब नै निर्माण सम्भव बनाउँदै आएको हो, जब तत्कालीन सामाजिक चेतना अकल्पनीय कष्टलाई बेहोर्न राजी हुने स्तरमा विकसित भयो ।प्रतिकूल यथास्थितिको गुणात्मक विकल्पखोजको मानिसको यात्रालाई नयाँ उचाइमा उठाउन प्रत्येक युग र आवश्यक सन्दर्भमा दर्शनशास्त्रलाई एक कदम विकास गरिएको पाइन्छ । साथै राजनीति र कलाका विविध आयामको रचनामार्फत समाजलाई उत्प्रेरित गरेको भेटिन्छ । यो प्रक्रिया संसारभरि आज पनि कुनै न कुनै रूपमा, मात्रामा चलिरहेकै छ । नेपाली समाजमा भने प्रतिकूल यथास्थितिको गुणात्मक विकल्प खोज्ने यात्रामा यतिखेर हुटहुटीको मात्रा निकै कमजोर हुन पुगेको छ । करिब चौथाइ सय वर्षको विभिन्न आयामको संघर्षपछि स्थापित राजनीतिक व्यवस्थाप्रतिको स्वाभाविक अपेक्षा र त्यसले निर्माण गरेका रंगीन विभ्रमहरूका कारण नै सायद त्यस्तो हुटहुटी मन्द हुनुपरेको छ । आज पुनः परिवर्तनका निम्ति आह्वान गर्दा समाजमा आम रूपमा लामो सुस्केरा भेटिन्छ । यस्तो भान हुन्छ, लामो यात्राका कारण समाज थकाइ मारिरहेछ र निस्लोट निदाउन चाहन्छ । सर्पले डसेको वा बाघले घाइते बनाएको मानिसलाई निद्रा पर्न नदिन परम्परागत उपचार प्रणालीमा बाजागाजा बजाइन्छ । यो विधि आधुनिक चिकित्साले पनि बेठीक मान्दैन किनभने त्यस्तो बेला निदाएपछि ब्युँझन कठिन हुन्छ । आज नेपाली समाज यस्तै घाइते अवस्थामा पुगेको छ । त्यसैले प्रत्येक दस वर्षमा भेलझैं परिवर्तनका निम्ति जुरुक्क उर्लिने नेपाली समाजलाई निदाउन नदिन र आजको कुटिल यथास्थितिको गुणात्मक विकल्प खोज्न जागृत गर्नका लागि सचेत मानिसहरूले सबै आयामको बौद्धिकी गुन्जाउनु जरुरी भएको छ । मानवजातिले हरेक युग र आवश्यक सन्दर्भमा गुणात्मक परिवर्तनका निम्ति गरेको त्याग, बलिदान र बेहोरेको अकल्पनीय कष्टका कथालाई पटकपटक पुनर्वाचन गर्नुपर्ने समय आएको छ । गलत यथास्थितिको पतन र प्रगतिशील भविष्यको अनिवार्य उदयका दार्शनिक र समाजशास्त्रीय नियमहरूद्वारा पुनः प्रशिक्षित गर्ने अथक अभियान प्रारम्भ गर्नु अनिवार्य भएको छ ।मानव समाज राजनीतिक भएकाले समाजको प्रत्येक यथास्थिति वा प्रगतिका निम्ति राजनीतिक व्यवस्था वा राजनीतिले निर्णायक भूमिका खेल्ने गरेको सर्वविदितै छ । आजसम्मको राजनीतिक इतिहास मूलतः शोषक वर्गले विभिन्न राजनीतिक प्रणालीमार्फत शोषण र शासन गर्दै आएको यथार्थ पनि छर्लंगै छ । प्रत्येक युग वा व्यवस्थामा शासक वर्गले आफ्नो अनुकूलको व्यवस्थालाई दीर्घजीवी बनाउन आम श्रमजीवी समाजलाई निश्चित वैचारिक प्रशिक्षणको प्रपञ्चमय सुरुङमा प्रवेश गराउँछ । समाज एकपटक त्यसमा प्रवेश गरिसकेपछि सुरुङभित्रको पर्यावरण नै सम्पूर्ण सत्यको सीमाका रूपमा समाजको संस्कृति बन्न पुग्छ । समाजको त्यही भ्रमित चेतनामाथि शासक वर्गको शोषण निरन्तर जीवन्त रहने वातावरण बन्दै जान्छ । कुनै पनि व्यवस्थाले आम समाजलाई गर्ने प्रशिक्षण कति घातक हुँदो रहेछ भन्ने कुरा दैनन्दिन जीवनमा लगातार प्रकट भइरहने गलतमाथि समेत लामो समयसम्म आम समाजले प्रश्नसम्म उठाउने नगरेका अनगिन्ती विषयबाट प्रस्ट हुन्छ । पुँजीवादी युग सुरु भएपछि सामूहिक ज्यालादारी श्रम उत्पादनका निम्ति एउटा वरदानसरहको थियो तर सामूहिक रूपमा उत्पादन गरेको वस्तु सामूहिक रूपमै स्वतः उपभोग गर्न पाउनुपर्ने सहज चेतना आम समाजमा बितेका पाँच सय वर्षमा समेत आइसकेको छैन । अझै पनि सामूहिक उत्पादन आवश्यक तर व्यक्तिगत दुःख स्वाभाविक भन्ने शोषकवर्गीय प्रशिक्षणमै समाज संस्कृतिबद्ध छ । अर्को उदाहरण, लामो समयदेखि नेपालमा प्रमुख जिल्ला अधिकारी नियुक्त गर्ने राजनीतिक व्यवस्था छ । जिल्ला अधिकारी त्यो कर्मचारी हो जसले नागरिक जीवनका थुप्रै विषयमा निर्णय लिन सक्छ । व्यवस्थाले यसरी प्रशिक्षण गरेको छ कि, समाजले जिल्ला अधिकारी मेरो नाताको, मेरो जातको, मेरो पार्टी समर्थक वा कम्तीमा असल मानिस परोस् भनेर त सोच्छ तर हामीमाथि शासन गर्ने जिल्ला अधिकारी हामीले निर्वाचित गर्न किन नपाउने भन्ने प्रश्न नै दिमागमा आउँदैन । प्रधानमन्त्री चुनिने युग भोगिसक्दा पनि जिल्ला अधिकारी चुन्न किन नहुने भन्ने चेतना गायब छ । जिल्ला अधिकारी कर्मचारी हो, त्यसका लागि प्रहरीजस्तो शारीरिक सुगठन आवश्यक पनि होइन, तब किन निर्वाचन गर्न नहुने ? यसकारण यो प्रश्न सामान्यतः दिमागमा आउँदैन किनभने व्यवस्थाले यस्तो प्रश्नै नजन्मने गरी प्रशिक्षण गरेको छ । न्यायाधीश पनि निर्वाचित हुन सक्छ, हुनुपर्छ भन्ने चेतना त कता हो कता !हिजोदेखि पुँजीवादी व्यवस्थाले विश्वव्यापी रूपमा जुन विषयलाई अन्तिम सत्य नै यही हो भन्ने प्रशिक्षण दिँदै आएको छ, आज त्यो प्रशिक्षण नेपालमा पनि एकछत्र रूपमा तीव्र बनाइँदै छ । विगतमा नेपाली समाजमा चलेका कम्युनिस्ट लगायतका राजनीति र वैचारिकीले ती गलत प्रशिक्षणको जसरी एक स्तरमा प्रतिरोध गर्दै आएका थिए, त्यो प्रतिरोधको वैचारिकी र माहोल आज गुणात्मक रूपमा शिथिल हुन पुगेको छ । महिला शरीरलाई माल (कमोडिटी) मा रूपान्तरण गर्ने सुन्दरी प्रतियोगिता नेपालमा भित्रिँदा त्यसको सशक्त प्रतिरोध वैचारिक र भौतिक दुवै रूपमा हुने गरेको थियो, जुन आज गायब भयो । नवीन पुस्ताका युवालाई त्यस्तो प्रतिरोधमा प्रतिरोधीहरूले रगतसमेत बनाउने गरेका थिए भनिदिने व्यक्तिको समेत अभाव सुरु भएको छ । यो एउटा सन्दर्भको उदाहरण मात्र हो । आम रूपमा समाजलाई पाइलैपिच्छे गलत प्रशिक्षणको सुरुङमा धकेलिँदै छ तर प्रतिरोध भने निम्छरो छ । यो विषयमा कुनै शंका छैन, हिजोका प्रगतिशील संगठनहरूको ठूलो हिस्सा जनविरोधी र पुँजीवादीकरण भएकैले यो दुर्भाग्य व्याप्त भएको हो । आज सत्तासीन व्यवस्थाको प्रशिक्षणमा निजी शिक्षा, निजी स्वास्थ्य, निजी कमाइ अनि निजी प्रगतिबाहेक केही छैन । जीवनमा सुधार यही व्यवस्थाभित्रैबाट खोज्न मात्र उसले प्रशिक्षण गरिरहेछ । स्वास्थ्य क्षेत्र सिंगै सामाजिक बनाएर होइन, बरु निजी कमाइलाई निजी बिमा कम्पनीमा बुझाउने सुधार गरेर उपचारको ग्यारेन्टी खोज्न आदेश गरिरहेछ । स्वास्थ्य क्षेत्रको विषय एउटा उदाहरणका निम्ति मात्र हो । आम प्रशिक्षणको दिशा नै यही छ । अर्थात्, आजको यो व्यवस्थाको विकल्प छैन, बढीमा यसैभित्रको सुधारमा उन्नत जीवन खोज । आज विश्व पुँजीवाद र नेपालको व्यवस्थाले गरेको प्रशिक्षणभन्दा हरेक क्षेत्रमा वैकल्पिक व्यवस्था र समाज के कल्पनाबाहिरको कुरा हो ? विश्वव्यापी निर्माण भइरहेको वैचारिकी र राजनीतिकसामाजिक संगठित प्रयत्नहरूले त होइन भन्ने नै सहज निष्कर्ष सामुन्ने आउँछ । त्यसैले अहिलेको ठोस आवश्यकता भनेको गुणात्मक रूपमै वैकल्पिक चेतना, संगठन, आन्दोलन र व्यवस्था निर्माणको होÙ यही व्यवस्थाभित्रै सुधारात्मक विकल्पखोजलाई लक्ष्य बनाउनु कदापि होइन ।स्वाभाविक रूपमा हरेक युग र सन्दर्भमा जस्तै आज पनि गुणात्मक रूपमा विकल्प निर्माणको यात्रा सजिलो हुनेछैन । सिंगै समाज निद्रा वा मूर्च्छनामा रहने हुनाले सबैभन्दा अघि रहेको चेतनायुक्त जमातले नै सबै जोखिम मोलेर अगाडि आउनुपर्ने हुन्छ । भोक, निद्रा, यौन, स्वाद र भौतिक आक्रमणका तमाम तृष्णा र जोखिमलाई खप्न र पाखा लगाउन तयार नभई जस्तोसुकै उन्नत बौद्धिकले पनि गुणात्मक विकल्पयात्राका निम्ति आफूलाई तयार पार्न सक्तैन । भनिन्छ, समय र आवश्यकताले पात्र जन्माउँछ तर त्यो पात्रले सचेत प्रयत्न त फेरि गर्नैपर्छ । यस प्रक्रियामा होमिनेहरू सुरुमा थोरै संख्यामा हुनु स्वाभाविक छ । ती अग्रचेतनाका थोरै मानिस पनि विचारमा एकै ठाउँमा हुँदैनन्, फरकफरक बाटो उनीहरूलाई सही लाग्छ । त्यस्तो लाग्नु अस्वाभाविक पनि होइन । कसैलाई ठीक विचारको अनुयायी हुनलाई जातले छेक्छ, कसलाई लिंगले रोक्ला । समाजका तमाम गलत ग्रन्थिले सही बाटोमा समाहित हुन थुप्रैलाई रोक्ने अवस्था पनि झेल्नैपर्छ । न्यायप्रेमीमध्ये पनि एउटा जमात यस्तो जन्मिन्छ जो सफलताको ग्यारेन्टी खोजेर हच्किन्छÙ अर्को जमात पनि अनिवार्य रूपमै देखापर्छ जसले सम्पूर्ण रूपमा पूर्ण विकसित विचार र कार्यक्रम खोज्छ जुन कहिल्यै सम्भव हुँदैन । यसरी आम समाजमा वैकल्पिक यात्रा पुग्नुभन्दा पहिले नै अग्रचेतनामा रहेको हिस्साका यस्ता तमाम गलत प्रवृत्तिलाई छिचोल्ने साहस र कला वैकल्पिक यात्राका यात्रीले देखाउन सक्नैपर्छ, अर्को कुनै विकल्प कुनै युगमा भेटिएको उदाहरण पाइँदैन । नकारात्मक यथास्थितिको गुणात्मक विकल्प निर्माणको यात्रा एउटा दीर्घकालीन विद्रोह हो । विद्रोह तब नै सम्भव हुन्छ जब यथास्थितिप्रति घृणा हुन्छ । यथास्थितिको पुनरुत्पादनमय समाज व्यवस्था र आफ्नै जीवनको तरिकाप्रति जबसम्म घृणा उत्पन्न हुन्न तबसम्म मानिस विद्रोही बन्नै सक्तैन ।गुणात्मक विकल्प निर्माणको यात्रामा जतिसुकै सही वैचारिक बाटो कथिए पनि अन्तिम परीक्षा भने आम समाजमा लगेपछि मात्रै हुने हो । त्यस वैचारिकीले आम समाजलाई साझा कार्यक्रमका लागि संगठित हुन प्रेरित गरेर मात्र पनि काम चल्नेवाला छैन, बरु वास्तविक परीक्षा त तब हुनेछ जब त्यस वैचारिक हतियार बोकेको समाजले प्रत्यक्ष सफलताका चरणहरू हात पार्न थाल्नेछ । संगठन र संघर्षमा कथिएको विचारले सफलता वा असफलता बेहोर्दै जाँदा अकल्पनीय ज्ञानहरू प्राप्त हुनेछन् र तिनले मात्रै यथार्थमा विचारलाई झन् व्यवहारसिद्ध बनाउँदै लाने हुन् । यस प्रकारको भीषण संघर्षका क्रममै फरकफरक भंगालामा क्रियाशील विद्रोहीहरू एउटै भंगालोमा एकीकृत हुँदै जाने अनिवार्य बाध्यात्मक उपक्रम चल्ने हो । यस्ता चरणहरू अनिवार्य रूपमा झेल्नैपर्ने हुनाले आज अग्रचेतनाका व्यक्तिहरू घमन्ड वा विद्वत्ताले फुल्नु जरुरी होइन, बरु आआफूलाई लागेको ठीक निष्कर्षलाई दृढतापूर्वक व्यवहारमा लागू गर्न थाल्नुचाहिँ मुख्य आवश्यकता हो । विद्रोही वैकल्पिक यात्रीहरूलाई लाग्छ, अग्रचेतनाका अरू पनि तुरुन्त अगाडि आऊन्, संगठित भैहालून् । तर त्यस्तो पनि चाहेजस्तो भैहाल्दैन । समाजमा जतिसुकै सही संगठन बन्न पुगे पनि केही न केही मित्रकित्ताकै मानिसहरू असंगठित नै रहनेछन्, जसका कारणहरू अनगिन्ती हुन सक्छन् । तर फेरि सही वैचारिकी, नीति र व्यवहार विकास हुँदै जाँदा आम रूपमा अग्रचेतनाको मात्र होइन, समाज नै संगठित भइछाड्छ भन्ने पनि इतिहाससिद्ध तथ्य हो । व्यावहारिक भाषामा भन्ने हो भने, विद्रोह त्यसैले सुरु गर्ने हो जसले आवश्यक ठान्छ । अरू आएपछि गर्ने पनि होइन, अरू नभए नगर्ने पनि होइन । धेरैले वा थोरैले गर्दा विद्रोहको आयाम सानो वा ठूलो हुने मात्र हो, गुणमा त फरक पर्ने होइन । कुनै पनि विद्रोह सम्पूर्ण सही कुरा पत्ता लागेर सुरु हुने होइन । जबसम्म गलतविरुद्ध विद्रोह सुरु गरिन्न, सही भविष्यको यथार्थवादी चित्र निर्माणको वास्तविक प्रक्रिया पनि सुरु हुन सक्तैन । तसर्थ नेपाली समाजलाई बदल्न गुणात्मक रूपमै वैकल्पिक यात्रामा समाहित हुन सबभन्दा पहिले म अगाडि आउँछु भन्ने संकल्प गर्नु आजको अग्रचेतनाका पुरानो वा नयाँ पुस्ताका हरेक सदस्यको मुख्य आवश्यकता हो, परिस्थिति वा अन्य कसैलाई दोष थुपारेर पेटी किनारामा टोलाइबस्नु कदापि होइन ।"
नेकपामा नयाँ पुस्ताको सजीव अवसान !,"डबल नेकपामा अहिले आरोपप्रत्यारोपको शृंखला यसरी मञ्चन भइरहेछ, त्यो क्रम चल्दै जाँदा कसैको शरीरमा कुनै लुगा बाँकी रहने छाँटकाँट छैन । पहिले पनि त्यहाँ अस्वस्थ झगडा त हुन्थ्यो तर मिल्ने ठाउँ थोरै बाँकी राखेर राजनीतिक कुस्ती चल्थ्यो । यसपालिको द्वन्द्व गुणात्मक तवरले पृथक् देखिन्छ । यति बेला फेरि पछाडि फर्कने पुल नै भत्काएर द्वन्द्वरत दुवै थरी प्रस्तुत भइरहेछन् । दुवै थरीका आरोपप्रत्यारोपको प्रकृति नियाल्दा यस्तो प्रतीत हुन्छ, यो पार्टीलाई लामो समय जोडिराख्न सकिन्छ भनेर दुवै थरी शीर्ष नेताहरूले आस मारिसकेका छन् । खालि फुटको कुन हदको दोष अर्को पक्षमाथि कसरी थोपर्न सकिन्छ भनेर हिसाबकिताब चलिरहेको छ ।यस्तो देखिन्छ, यो पार्टीको फुटको बीउ यसको एकताकालमै रोपिसकिएको थियो । सिद्धान्त, विचार र दह्रिलो राजनीतिक जगमा खडा नभएको पार्टी एकताको महललाई निजी स्वार्थ र अहंकारको टक्करको ससानो झोक्काले समेत गर्ल्यामगुर्लुम ढालिदिन सक्छ । अहिले डबल नेकपामा त्यही परिस्थिति देखा पर्दै छ । आसन्न संसदीय चुनाव जसरी पनि जित्ने उद्देश्यले विचारमा पूर्वपश्चिम फर्केका दुई अध्यक्षले सत्ताको गणितीय बाँडफाँटका आधारमा त्यति बेला हतारहतार पार्टी एकता भएको घोषणा गरे । त्यति बेलाको त्यो असैद्धान्तिक अर्थहीन हतार आज डबल नेकपाको घाँटीमा माछाको काँडा बनेको छ । निल्नु पनि हुँदैन, ओकल्नु पनि हुँदैन !प्रधानमन्त्री ओलीले चुनावी घोषणापत्रबमोजिम भटाभट जनताको मन जित्ने अग्रगामी काम गर्दै लान सकेका भए सम्भवतः अहिले विश्वव्यापी महामारीका बीचमा यसरी राजीनामा माग्ने नैतिक आँट कसैको हुन सक्दैनथ्यो । उनले त्यस्तो गर्न सकेनन् । उनले पद, अवसर र जिम्मेवारीको न्यायोचित वितरण गरेर आफ्नै दलभित्रको भिन्न मतलाई सँगसँगै समेटेर लान सकेका भए पनि अहिलेको जस्तो आपसी सम्बन्ध शत्रुतापूर्ण स्वरूपमा विकसित हुन सक्दैनथ्यो । तर उनको अहंकारी तथा हठी स्वभाव, असमावेशी र असहिष्णु चरित्र अनि बरफजति आफ्नो पक्षलाई, सिन्काजति भिन्न मत पक्षलाई गर्ने नीतिले गर्दा यस्तो पनि हुन सकेन । दोस्रो तहका नेताहरूको क्रियाशीलतामा यसअघि पटकपटक भएका सहमतिलाई उनले अक्षरशः पालना गरेका भए पनि अहिलेजस्तो विस्फोटक रूपमा यो द्वन्द्व विकसित हुन सम्भव थिएन । तर कुनै पनि सहमति पालना गर्ने उनको स्वभाव नै रहेन । त्यसैले धेरैचोटि थाङ्नामा सुतेका भिन्न मत पक्षका नेताहरूको उनीप्रति कुनै विश्वास नै बाँकी रहेन । समयसमयमा पार्टीको उपल्लो अंगको बैठक राखेर समस्या र असन्तोषलाई त्यहाँ अभिव्यक्त हुन दिइएको भए र त्यसलाई लोकतान्त्रिक विधिमार्फत बेलैमा सम्बोधन गरिएको भए पनि संकट यो हदसम्म चुलिन पाउँदैनथ्यो । तर म नै पार्टी हुँ र म नै राज्य हुँ भन्ने अहंकार जागेका उनमा लोकतान्त्रिक विधिप्रति कुनै आस्था बाँकी रहेन । अहिले जुन ढंगले नेकपामा फुटको हदसम्म द्वन्द्व चुलिएको छ, त्यो उपर्युक्त कारणहरूको संयुक्त प्रतिफल हो । यो एकै दिनमा चुलिएको द्वन्द्व होइन, धेरै समयपछि समस्या र संकट पाक्दापाक्दा मनै फाट्ने स्थितिमा पुगेको मात्र हो ।अहिले नेकपा निहित स्वार्थ समूहहरूको महासंघजस्तो भएको छ । विचार बनाउने टाउकाहरू अलग, क्रियाप्रतिक्रिया गर्ने शरीरहरू अलग, गतिशील हुने खट्टाहरू पनि अलगअलग दिशातिर फर्केका तर सत्तास्वार्थको मसिनो धागो माथि टुप्पीमा र पार्टी फुटेर छँदाखाँदाको सरकार पनि जाला, सारा अवसर पनि जाला, पद पनि जाला भन्ने डरको नाम मात्रको डोरीले एउटाएउटा खुट्टामा बाँधिएको भरमा त्यो पार्टीको एकता मुस्किलले बचेको छ । त्यो मसिनो धागो र डोरी चुँडिनेबित्तिकै पार्टी एकता कुनै पनि क्षण भताभुंग हुने स्थिति छ । नेकपाका शीर्ष नेताहरू सबैजसोको यतिखेरको मूल प्रवृत्ति पार्टी फुट नै देखिएको छ । परन्तु कार्यकर्ताको मूल प्रवृत्ति भने अझ पनि पार्टी एकताकै पक्षमा देखिन्छ । तथापि यसका दोस्रो र तेसो तहका सारा नेताकार्यकर्ताहरू यति बेला औधी निरीह र निष्क्रिय देखिएका छन् । माथिको फुटको असर तलसम्म सर्दै छ । यो परिस्थितिमा सर्वशक्तिमान केन्द्रीय समिति सक्रिय भएमा बाहेक डबल नेकपाको पार्टी एकतालाई जोगाउने तागत अरू कसैको छैन । विडम्बना, अध्यक्ष ओली यही केन्द्रीय समितिको बैठक जसरी पनि टार्ने प्रयत्नमा देखिएका छन् ।प्रधानमन्त्री ओली अकारण त्यसो गर्दै छैनन् । उनलाई दुईमध्ये एउटा पद छोड्न बाध्य पार्ने उद्देश्यले भ्रष्टाचारको मूर्त उदाहरणसहितको जुन आरोपपत्र प्रचण्डमाधव समूहले सचिवालयमा प्रस्तुत गरेको छ, त्यो यति संगीन छ, त्यसलाई अब त्यो समूहले फिर्ता लियो भने पद र अवसरको भागबन्डासित नैतिकता साटियो भन्ने चर्को आरोप उसमाथि तेर्सिन सक्छ । फिर्ता लिएन र पार्टीको केन्द्रीय समितिमा तथा संसदीय दलमा दर्ता भयो भने र सत्तारूढ दल वा संसदीय दलको बहुमतले त्यसलाई सही ठहर्याएको स्थितिमा नैतिकताका आधारमा प्रधानमन्त्री एक छिन पनि पदमा रहिरहनु मिल्दैन । आफूले पद छोड्नुपर्यो भने त्यो पार्टी पनि फुट्ने र प्रधानमन्त्रीको कुर्सीमा अर्को कोही बस्न नसक्ने पार्ने प्रधानमन्त्री ओलीको अठोट जताततैबाट सार्वजनिक भइरहेकै छ । यो जगजाहेर छ, केन्द्रीय समिति र संसदीय दलमा प्रचण्डमाधव समूहको सुस्पष्ट बहुमत रहेको दाबी गरिन्छ । सायद यही हुनाले प्रधानमन्त्री ओली संसदीय दल वा पार्टीको स्थायी समिति वा केन्द्रीय समितिको बैठकजस्तो लोकतान्त्रिक विधि र प्रक्रियामा जानसमेत अनिच्छुक देखिन्छन् ।दोस्रो तहका नेताहरू पूरै निष्क्रिय छन् भन्ने होइन । उनीहरू द्वन्द्वरत दुवै पक्षका बीच सुलह गराउन बेलामौकामा थोरै सक्रिय भइरहेकै छन् । पार्टी एकता त हुनुपर्छ तर त्यो सही सिद्धान्त र राजनीतिसहितको हुनुपर्छ भन्नेमा दोस्रो तहका नेताहरूको ध्यान पटक्कै नजानु नेकपाको यति बेलाको दुःखान्त हो । उनीहरू निरपेक्ष पार्टी एकताको दौडमा छन् जुन संसारमा कतै टिकाउ भएको देखिँदैन । समाजवादी सिद्धान्त, संस्कृति र राजनीतिको पूरापूर नोक्सानीमा पार्टी एकता निरपेक्ष रूपमा जसरी पनि बचाउने कुराले नेकपालाई नेअपा मा मात्र रूपान्तरित गर्छ । नेअपा अर्थात् नेपाल अवसरवादीहरूको पार्टी ।थुप्रै यक्षप्रश्न प्रचण्डमाधवको समूहमाथि पनि खडा नभएका होइनन् । भ्रष्टाचार र विधिप्रक्रियाको उल्लंघनको जुन आरोप उनीहरूले लगाएका छन्, त्यो आजको घटना होइन । यदि त्यो सत्य हो भने त्यसरी आरोपित व्यक्तिलाई नै पाँच वर्ष निष्कण्टक प्रधानमन्त्री चलाउन दिने निर्णय किन र कसरी हुन सक्यो ? आफ्नो बहुमत रहेको भनिएको केन्द्रीय समिति र संसदीय दलको बैठक डाकेर बेलैमा त्यसको छिनोफानो गर्ने काम किन भएन ? यसले देखाएको छ, पद र जिम्मेवारीको भागबन्डा मिल्यो भने त अहंभन्दा अहं मुद्दामा त्यो पक्ष पनि चुप बस्ने रहेछ । त्यस पक्षले पनि महामारीको यो समयमा खोजेको मुख्य कुरा पद नै रहेछ । अतः नेकपामा नैतिकता, संस्कृति र सिद्धान्तको अनिकाल एकातिर मात्र देखिँदैन, यो त्यहाँको आम समस्या हो । खालि मात्रा र जोडकोणको मात्र भिन्नता हो ।नेकपालाई सिंगो देशमा क्रान्तिकारी रूपान्तरण गर्ने एउटा ठूलो ऐतिहासिक अवसर प्राप्त भएको थियो । गणतन्त्र, संघीयता र धर्मनिरपेक्षतासहितको पुँजीवादी लोकतान्त्रिक क्रान्तिलाई आर्थिकसामाजिक क्रान्तिले परिपूर्ण बनाएर देशलाई समाजवादतिर डोर्याउने एउटा अभूतपूर्व मौका दैलोमै आएको थियो । पहिलो आधा कार्यकालमा देशको वर्गीय आर्थिक संरचना बदल्ने तात्त्विक महत्त्वको काम केही पनि नगरेर, अझ उल्टोउल्टो काम गरेर नेकपाको सरकारले यो अवसर अनाहकमा गुमाएको छ । बिचौलिया दलाल र भुइँफुट्टा नवधनाढ्य वर्गको दलमा रूपान्तरित भएर अहिले यो पार्टी समाजवाद त टाढा रह्यो, पुँजीवादको समेत नेतृत्व गर्न अक्षम देखिइरहेको छ । आजको दुनियाँमा पुँजीवादले पनि विद्यालय शिक्षा र आधारभूत स्वास्थ्यलाई राज्यको मुख्य जिम्मेवारी ठान्छ । तर यसले त नाफाखोर निजीलाई सार्वजनिक विद्यालय शिक्षाको जिम्मेवारी लिइदिन खुलेआम आह्वान गरिरहेको छ, त्यो पनि प्रधानमन्त्री स्वयम्को मुखारविन्दबाट । सर्वोच्च अदालतले सशक्त हस्तक्षेप नगरेको भए कोरोना महामारीको स्वास्थ्य उपचारको जिम्मेवारीसमेत यो सरकारले नागरिक स्वयम्लाई घोषित रूपमा सुम्पिसकेको जगजाहेर छ । वामपन्थी सरकार को दक्षिण फर्केको नाक धन्न अदालतले जोगाइदियो । चुनावी घोषणापत्र मुताबिक मात्र काम गरेको भए पनि यसको वामपन्थ थोरै बच्थ्यो । तर सरकारले त्यही घोषणापत्रलाई पनि धोबीखोलामा मिल्काएपछि यसको लोकप्रियताको बखान गर्ने आफ्नै सानो भजन मण्डलीसिवाय कोही रहेन । आफ्नै सचिवालय पनि रहेन ।यो सरकार सिंहदरबार बदल्नलाई भनेर सत्तामा आएको थियो । परन्तु सिंहदरबारको राज्ययन्त्रको वर्गचरित्र र स्वरूप जस्ताको तस्तै छ, सिंहदरबारको बनीबनाउ राज्ययन्त्र र त्यसको भ्रष्टाचारमुखी वर्गचरित्रअनुकूल यो आफैं रूपान्तरित भएको छ । ट्रान्सपरेन्सी इन्टरनेसनलको ताजा रिपोर्टअनुसार एसियामै सबैभन्दा भ्रष्ट नेपालको सरकार नै ठहरिएको छ । त्यसमा प्रधानमन्त्रीको नामै किटेर उनलाई भ्रष्ट व्यक्तिको प्रतिरक्षामा उत्रने शीर्ष राजनीतिक नेता भनेर इंगित गरिएको छ । यस्तो घटना नेपालको राजनीतिक इतिहासमा पहिलोपटक भएको हो, जुन ज्यादै लाजमर्दो हो ।तर पार्टीमा जस्तोसुकै प्रतिगामी र दलाल पुँजीवादी चरित्र छाउँदा पनि दोस्रो र तेस्रो तहका सारा नेताकार्यकर्ता मौन देखिन्छन् । कुनैकुनै नेताकार्यकर्ताले थोरै आलोचनात्मक शब्द बोलिहाले पनि उनीहरूले त्यही बेला त्यही परिस्थितिमा त्यही पँधेरोको पानी मजाले खाइरहेको देखिन्छ, जहाँ यी सबै अनुचित घटना निष्कण्टक भइरहेका छन् । कतै सशक्त विरोध वा विद्रोहको प्रवृत्ति देखिँदैन । कतै अर्थपूर्ण आलोचना र टिकाउ फरकमत देखिँदैन । के पद र पैसाको लोभले नै उनीहरूको मुख यसरी थुनिरहेको हो ? अथवा, अहिले पाएको र भविष्यमा पाउन सक्ने अवसर जाने डरले उनीहरूको क्रियाशीलता र जागरुकता मारिरहेको हो ? दुःखसाथ भन्नुपर्छ, राजनीतिक रूपमा डबल नेकपामा दोस्रो तथा नयाँ पुस्ताको सजीव मृत्यु भएसरह छ । किनकि त्यहाँ मसानघाटको शान्ति छाएको छ ।मृत्यु पनि कहिल्यै सजीव हुन्छ ? जीवन बाँकी रहँदासम्म मृत्यु नै हुँदैनÙ जब कोही मर्छ, ऊ जीवित रहँदैन । प्राकृतिक जीवनमा यो सत्य हो । तर राजनीति यस्तो क्षेत्र हो जहाँ शरीर कुँजो भएर केही हुँदैनÙ आलोचनात्मकता, क्रियाशीलता र जागरुकताको मृत्यु भयो भने त्यो सामाजिक रूपमा मृत्युभन्दा चर्को हुन्छ । यही हिसाबले नेपाल नामक धरतीको एउटा सानो टुक्रामा डबल नेकपा नामक दलको राजनीतिक जीवनमा सजीव मृत्युको घटना आँखाअगाडि भइरहेछ । त्यो पनि एक जनाको होइन, सिंगै एउटा युवा राजनीतिक पुस्ताको । त्यो पुस्ताको शिक्षा उच्च छ, तर नराम्ररी बाटो बिराएका अगुवाहरूलाई तहमा ल्याउन उसको बुद्धिविवेक कतै प्रयोगमा आएको देखिँदैन । युवाहरूका हातगोडा तगडा छन्, तर पथभ्रष्ट नेताहरूको ढोका ढकढक्याउन ती आवश्यक मात्रामा क्रियाशील भएका देखिँदैनन् ।"
मूलधारको वित्तीय उपकरण बन्दै डिजिटल बैंकिङ,"अर्थतन्त्रको हरेक क्षेत्रमा बैंकको भूमिका छ । बैंकले नेपालको अर्थतन्त्रमा पुर्याएको योगदानको महत्त्व अझ बढी छ । नेपालको बैंकिङ क्षेत्र विस्तार भइरहेको छ र सेवाहरूको दायरा पनि फराकिलो हुँदै गएको छ । स्थानीय तहमा पुर्याएका र डिजिटल प्लेटफर्ममा उपलब्ध गराएका धेरैभन्दा धेरै सेवासुविधाका कारण बैंक धेरैभन्दा धेरै जनतामा पुगिसकेको छ ।नगदको सट्टा कारोबार गर्न सकिने डिजिटल माध्यमका थुप्रै सेवाले नेपालप्रवेश गरेसँगै यसप्रति बैंकका ग्राहकहरूको चासो बढ्दै गएको छ । कतिपय अवस्थामा बैंकको सेवाका कारण डिजिटल प्लेटफर्म थपिएका छन् भने, कतिपय अवस्थामा ग्राहकको मागका आधारमा बैंकले डिजिटल सेवा दिन थालेको छ । समाज प्रविधिमैत्री बन्दै गएको र मोबाइल फोन हरेक नेपालीको हातमा पुग्दै गएकाले डिजिटल बैंकिङमा व्यापक सहजता आएको छ ।नेपालमा डिजिटल वा अनलाइन बैंकिङ सन् १९९३ तिर सुरु भएको हो । त्यो बेला बैंकिङ क्षेत्रमा क्रेडिट कार्डको प्रयोगको सुरुआत भएको थियो । प्रयोगकर्ताका लागि सुरु भएको सेवाको गतिले त्यसको एक दशकमै डिजिटल बैंकिङमा नयाँनयाँ प्रडक्ट आएका कारण झन् तीव्रता पायो । तर, नेपालका बैंकमा डिजिटलको अभ्यास त्योभन्दा अलि अघि भएको पाइन्छ ।म सम्झन्छु, ३६ वर्षअघि नेपाल अरब बैंक (हाल नबिल बैंक) नेपालकै पहिलो कम्प्युटराइज्ड बैंक थियो । नेपाल अरब बैंकले त्यति बेला काम सुरु गर्दा कम्प्युटराइज्ड बैंक भनेर ठूलठूला ग्राहकहरू कम्प्युटरहरू हेरौं न भनेरसमेत आउने गरेका थिए । त्यो बेलाका बैंकहरूमा ठूलठूला ढड्डा पल्टाएर खातापाता लेख्ने र बनाउने गरिन्थ्यो । भनेपछि, त्यो बेलादेखि नै हालको नबिल बैंक डिजिटलमै थियो । नबिल बैंकले नै पहिलोपटक नेपालमा एटीएम सेवा पनि उपलब्ध गराएको हो ।अहिले नबिल बैंकले डिजी बैंक नै स्थापना गरेर डिजिटलको हरेक सेवा उपलब्ध गराउन थालेको छ । डिजिटलमा लगानी बढाउनुको प्रमुख उद्देश्य हो ग्राहकलाई हाम्रा सेवासुविधा छिटोछरितो रूपमा दिनु र सुरक्षामा अब्बल बनाउनु ।नेपालमा इन्टरनेट बैंकिङको थालनी सन् २००२ मा भएको हो । सन् २००३ मा भिसा डेबिट कार्ड सेवा र २००४ देखि मोबाइल बैंकिङ सुरु भएको देखिन्छ । तर, एटीएम भए पनि, इन्टरनेटको सुविधा भए पनि, मोबाइल बैंकिङको एप राखे पनि धेरै ग्राहकले परम्परागत बैंकिङ सेवा प्रणाली नै बढी प्रयोग गरिरहेको बैंकहरूको अनुभव छ । धेरै बैंकले डिजिटल बैंकको प्रडक्ट दिने तर प्रयोगविधि नसिकाउने र त्यसको फाइदाबारे पटकपटक नभनिदिने गर्नाले सेवा लिएर पनि प्रयोगकर्ताहरू अभ्यस्त भएको पाइएन । प्रडक्टहरू ल्याउँदै गर्ने र बिर्सिंदै जाने समस्या धेरै थियो ।कोभिड१९ अघि नै डिजिटल बैंकिङका थुप्रै प्रडक्ट थिए । तर, प्रयोगमा थोरै थिए । महामारीयता यसको प्रयोग र डिजिटल बैंकिङको महत्त्वमाथि बढी चर्चा हुन थालेको हो । ग्राहकहरूले ती प्रडक्टहरू किन चलाउने, के फाइदा हुन्छ भन्नेतिर बैंकहरूको ध्यानै गएन । दस वर्ष भयो होला, विश्व बैंक र आईएमएफ लगायतले नेपालमा आएर उदाहरण दिने गरेका थिए केन्याको एम पेसा भन्ने डिजिटल सेवा (मोबाइल एप) छ । केन्याका सबै मानिसले त्यो एपमार्फत कारोबार गर्छन् । केन्यामा सबैभन्दा गरिबदेखि सबैभन्दा धनीसम्मले त्यो एप चलाइरहेका छन् भने नेपालमा किन नल्याएको भनी उनीहरूले धेरै बैंकलाई भन्ने गरेका थिए । हामीले त्यसबारे गहिरो अध्ययन गर्दा के पायौं भने, हामीसँग भएको टेक्नोलोजी र हाम्रा ग्राहकहरूको बुझाइ केन्यालीको भन्दा कम रहेनछ । फरक चाहिँ के रहेछ भने, केन्यामा आपराधिक घटनाहरू धेरै हुँदा रहेछन् । त्यही भएर केन्यालीहरू गोजीमा पैसा बोकेर हिँड्दा रहेनछन् । पैसा देख्नेबित्तिकै चक्कु वा बन्दुक देखाएर लुटपाट गरिने भएकाले उनीहरूले एम पेसामा पैसा राख्ने गरेका रहेछन् । अपराधकै कारण एम पेसा लोकप्रिय भएको रहेछ ।तर हाम्रोमा अपराधले हैन, कोभिडले मानिसहरूलाई डिजिटल बैंकिङमा धेरै उत्साहित बनाएको छ । यो महामारीअघि डिजिटल बैंकिङको जुन अवस्था थियो, अहिले त्योभन्दा फरक किसिमले प्रयोगकर्ताहरू बढेका छन् । पहिले जतिसुकै एपहरूको सुविधा दिए पनि ग्राहकहरू किन प्रयोग गर्ने भन्ने प्रश्न गर्न पछि पर्दैनथे । कतिपय त बैंकसम्म जान्छौं, ब्रान्च म्यानेजरसँग बसेर एक कप चिया खान्छौं र केही समय गफ गरेर फर्कन्छौं भन्नेहरू पनि थिए । तर, अहिले बैंकमा आउनुस् भन्दा पनि उनीहरू आउने अवस्थामा छैनन् । कोभिड सुरु भएसँगै ग्राहकहरूले हामी आफ्ना अफिसमा जान सक्दैनौं र बैंकसम्म पनि आउन सक्दैनौं भन्ने गुनासाहरू गर्न थालेपछि नबिल बैंकले इनबिल कर्पोरेट बैंकिङ सेवा सञ्चालनमा ल्याएको छ । र, यस्तो अभ्यासमा अरू बैंक पनि छन् ।अहिले समग्रमा डिजिटल बैंकिङ उकालो चढिरहेको छ । डिजिटल बैंकिङ अहिले मूलधारको वित्तीय उपकरणका रूपमा विकास हुँदै गएको छ । डिजिटल बैंकिङ प्रयोग गर्नेहरू २ करोडभन्दा बढी छन् । यसमा मोबाइल र इन्टरनेट बैंकिङ, डेबिट कार्ड, क्रेडिट कार्ड र प्रिपेड कार्ड प्रयोग गर्नेहरूको संख्या समावेश छ । बैंकहरूले एटीएम सेवालाई विस्तार गर्दै लगिरहेका छन् । अहिले सबै बैंकका गरेर देशभर ४ हजारभन्दा बढी एटीएम बुथ छ ।आफ्ना व्यावसायिक ग्राहकहरूलाई कोभिड महामारीको समयमा सुरक्षित कारोबारको सुविधा प्रदान गर्ने उद्देश्यले इ२नबिलकर्पोरेट इन्टरनेट बैंकिङ सेवा नबिलले सञ्चालनमा ल्याएको छ । इनबिल एसएमई मिड कर्पोरेट तथा ठूला कर्पोरेटहरूलाई प्रदान गर्ने इन्टरनेट बैंकिङ सेवा भएकाले नबिल बैंकमा खाता भएका ग्राहकहरूलाई स्वयम् नै रकम भुक्तानी गर्न सक्नेछन् । यसका लागि कर्पोरेट हेडको दुईतीन डिजिटल हस्ताक्षर चाहिन्छ । आफ्ना कर्मचारी र भेन्डरहरूलाई रकम भुक्तानी गर्न पाएपछि यसको यस्तो राम्रो रेस्पोन्स आयो कि, महामारीका बेला पनि घरमै बसीबसी रकम भुक्तानी गर्ने अवसर दिएको भन्दै खुसी व्यक्त गर्न थाले । योसँगै हामीले सामान आयातका लागि प्रतीतपत्र (एलसी) पनि डिजिटलमार्फत नै खोल्न सक्ने गरी काम गरिरहेका छौं ।खाता खोल्ने, ऋण आवेदन दिने, भुक्तानी गर्ने, पैसा पठाउने जस्ता बैंकिङ सेवाहरू अहिले घरघरमै उपलब्ध छन् । अहिलेको पुस्ताको प्रविधितिर बढी झुकाव भएका कारण पनि यस्तो सेवा दिएका हौं । अहिलेको पुस्ता प्रविधिसँग अभ्यस्त हुन थालेकाले बैंकहरूले मागबमोजिम कतिपय प्रडक्ट थपिरहेका छन् । घरमा नयाँ पुस्ताले पुरानो पुस्तालाई सिकाउने क्रम पनि बढिरहेको छ ।इन्टरनेट र ब्रोडब्यान्ड अनि मोबाइल फोन ग्रामीण क्षेत्रमा पुगेपछि डिजिटल बैंकिङ पनि गाउँगाउँसम्म पुगेको छ । यसको सकारात्मक प्रभाव के रह्यो भने, कोभिड सुरु भएपछि ग्रामीण क्षेत्रमा खाता खोल्ने र डिपोजिट गर्नेहरूको संख्या बढेको छ ।तर, बैंकले मात्र डिजिटल फोकस भएर हुँदैन । यसका लागि एउटा इको सिस्टम चाहिन्छ । इको सिस्टममा पहिलो चासो दिनुपर्ने भनेको सरकार र नेपाल राष्ट्र बैंकले नै हो । उनीहरूले डिजिटल फ्रेन्ड्ली रेगुलेसन र प्रोसेसरहरू ल्याउनुपर्छ । राष्ट्र बैंक मात्र नभनी किन नेपाल सरकार पनि भन्नुपर्छ भन्दा, यसमा न्यायिक निकायको पनि ठूलो भूमिका रहन्छ । हामीले सबै सिस्टम डिजिटल गर्यौं तर केही समस्या आयो, ग्राहकहरू अदालतसम्म जानुपर्यो र न्यायाधीशले आवश्यक कागज ल्याउनुस् भन्दा छैन भन्नुपर्यो भने कसरी डिजिटल ?बैंकका प्रयोगकर्ताहरू छन्, नियम छ तर भेन्डरहरूकहाँ सेवा उपलब्ध भएन भने पनि समस्या हुन्छ । उपभोक्ताले जहाँ गएर आफ्नो वस्तु वा सेवा प्रयोग गर्छन्, त्यहाँ पनि त त्यो चल्नुपर्यो नि ! र, अहिले कोभिडका कारण त्यो राम्रो इको सिस्टम बनेको छ । तरकारी, औषधि, तेल र चामल होस् या कुनै पनि सामान चाहियो भने हाम्रा युवाहरूले एपमार्फत भुक्तानी गर्न थालेका छन् ।कोभिडको बेला सोह्रश्राद्ध कसरी गर्ने ? पण्डितलाई बोलाउँदा भाइरस सर्छ कि भन्ने त्रास भइरहेका बेला युवाहरूले एप निकाले । सोह्रश्राद्ध डिजिटल भयो, दक्षिणा डिजिटलमार्फत नै । दसैं र तिहारको दक्षिणा पनि एपमार्फत नै भुक्तानी भएको देखियो । परम्परागत संस्कृतिमा सबैभन्दा मोडर्न टेक्नोलोजी प्रवेश भयो । यो इको सिस्टम त बैंकले गरेको होइन, समयले माग्यो । हामीले पेमेन्टका लागि बाटो खुला गराएका मात्र हौं । एकचोटि एटीएम चलाएको मान्छे अर्कोपटक बैंकको शाखासम्म चेक लिएर जाँदैन । डिजिटल माध्यम प्रयोग गर्दा झनै सहज भएपछि अर्को विकल्प सोच्नैपरेन । अहिले बिजुलीको बिल तिर्नदेखि तरकारी किन्नसम्म डिजिटल पेमेन्ट सुरु भएको छ ।क्यासलेस सोसाइटीमा जान असम्भव होला तर लेस क्यास सोसाइटीमा जान हामी चाँडै सक्छौं । धेरै मुलुकमा नगदरहित कारोबार सुरु भइसकेको छ । सानोदेखि ठूलो कारोबारसम्म डिजिटलबाटै हुने गरेको छ । हामीकहाँ अझै डिजिटल प्लेटफर्ममा ठूलो कारोबारका लागि सीमा राखिएको छ । हार्वर्ड बिजनेस रिभ्यु२०१९ अनुसार, जापान, अमेरिका, डेनमार्क, बेलायत, नेदरल्यान्ड, नर्वे लगायतमा ९० प्रतिशत डिजिटल र १० प्रतिशत मात्र नगदमा कारोबार हुन्छ ।अर्थतन्त्रको समयचक्र माथि होइन, तल जानुपर्छ । तल्लो तहसम्म डिजिटललाई विकास गर्नुपर्छ । गाउँका हाटबजारमा किनबेचसमेत फोनको क्यूआरकोडमार्फत हुन आवश्यक छ । क्रेता र विक्रेता दुवैको पैसा, सुरक्षा र बचतका लागि डिजिटललाई आत्मसात् गर्नैपर्छ । डिजिटल भनेको एटीएम, कोर बैंकिङ सिस्टम र इन्टरनेट बैकिङ मात्र होइन । हाम्रो सोच नै डिजिटल हुनुपर्यो ।डिजिटल भर्टिकल बनाइसकेपछि त्यसमा आन्तरिक रूपमा बलियो हुनुपर्छ । सबैभन्दा पहिला बाहिर आउनुभन्दा भित्र डिजिटल हुनुपर्यो । कागजको प्रयोग कसरी घटाउने, कागज कहाँकहाँ प्रयोग गरिन्छ र त्यसलाई कसरी डिजिटलमा रूपान्तरण गर्ने भन्ने विषयमा अध्ययन गरौं । बंगलादेश र श्रीलंकासहित विश्वका बैंकहरूले कसरी काम गरिरहेका छन् भन्ने हेरौं । छिमेकी मुलुक चीन डिजिटलमा विश्वकै अगुवा भएको छ । हामीले चिनियाँ बैंकबाट पनि धेरै सिक्न सक्छौं । नबिल बैंकले त्यसै गरी सिकिरहेको छ । पैसा सबैसँग छ, नबिलसँग राम्रो टिम छ । ३६ वर्षदेखि काम गरिरहनुभएका साथीहरू हामीसँग हुनुहुन्छ, नयाँ युवा साथीहरू पनि अहिले आउनुभएको छ । नयाँ र पुराना साथीहरू मिलेर नबिल डिजी बैंकमा जसरी काम भएको छ, यो निकै लोभलाग्दो छ ।कोभिडपछि भ्याक्सिनको युग आउँदा भूकम्प भुलेजस्तै कोभिडलाई भुल्ने हो भने हामी फेरि पहिलाकै अवस्थामा पुग्न सक्छौं । यो समय अभ्यस्त हुने हो र हामी डिजिटलमा अभ्यस्त हुनपट्टि लागौं ।शाह नबिल बैंकका प्रमुख कार्यकारी अधिकृत हुन् ।"
कोरोना त्रासबीच महासंघको निर्वाचनमा शतप्रतिशत मतदान,"नेपाल उद्योग वाणिज्य महासंघको निर्वाचनमा उद्योगी व्यवसायीको उत्साहप्रद सहभागिता देखिएको छ । कोरोना सन्त्रासबीच भएको निर्वाचनमा पनि शतप्रतिशत मत खसेको महासंघको निर्वाचन समितिले जनाएको छ । गत बिहीबार प्रधानमन्त्री केपी शर्मा ओलीले भर्चुअल माध्यमबाट महासंघको ५४औं वार्षिक साधारणसभा उद्घाटन गरेका थिए । महासंघले शनिबार सम्पन्न निर्वाचनमा स्वास्थ्य सावधानी अपनाउँदै भीड कम गर्न छुट्टाछुट्टै स्थानबाट मतदान गर्ने व्यवस्था मिलाएको थियो । त्यसका लागि एसोसिएटतर्फ कार्की ब्याङ्वेट बबरमहल, जिल्लानगर उद्योग वाणिज्य संघको राष्ट्रिय प्रज्ञा प्रतिष्ठान, कमलादी र वस्तुगत समूहको मतदान गर्ने व्यवस्था महासंघ कार्यालय टेकुमा व्यवस्था मिलाइएको थियो । कुल मतदाता संख्या ११ सय १० रहेकोमा सबै मत खसेको निर्वाचन अधिकृत लीलामणि पौडेलले जानकारी दिए । यसअन्तर्गत जिल्लानगरतर्फ १ सय ५, वस्तुगततर्फ १ सय १, एसोसिएटतर्फ ९ सय ४ मत थिए । बिहान ८ बजेबाट सुरु भएको मतदान दिउँसो चार बजेअघि नै सकिएको थियो । शनिबार साँझबाट मतगणना सुरु गरिएकाले राति अबेरसम्म मत परिणाम आउने क्रम जारी थियो । महासंघको विधानअनुसार वरिष्ठ उपाध्यक्ष पदलाई मुख्य मानी निर्वाचन भएको हो । वरिष्ठ उपाध्यक्षमा उपाध्यक्षद्वय चन्द्र ढकाल र किशोर प्रधानबीच प्रतिस्पर्धा भएको थियो । वरिष्ठ उपाध्यक्ष शेखर गोल्छाले महासंघको आगामी कार्यकालको अध्यक्षको जिम्मेवारी सम्हाल्दै छन् । उनी अघिल्लो पटक वरिष्ठ उपाध्यक्षमा विजयी भएका हुन् ।"
"जिल्लामा दिनेश, वस्तुगतमा अञ्जन","महासंघको जिल्लानगरतर्फको उपाध्यक्ष पदमा दिनेश श्रेष्ठ निर्वाचित भएका छन् । उनले ५८ मत प्राप्त गरे । उनका प्रतिद्वन्द्वी गुणनिधि तिवारीले भने ४७ मत प्राप्त गरेको निर्वाचन समितिले जनाएको छ । निर्वाचित श्रेष्ठ वरिष्ठ उपाध्यक्ष किशोर प्रधान प्यानलका हुन् । जिल्ला नगरतर्फ १८ सदस्य पदका लागि ३८ जनाको उम्मेदवारी परेको थियो । यसअन्तर्गत जिल्ला नगरतर्फ १ सय ५ मतदाता रहेकोमा सबै मत खसेका थिए । तीन मत भने बदर भए । वस्तुगतर्फको उपाध्यक्षमा पनि प्रधान प्यानका अञ्जन श्रेष्ठ विजयी भएका छन् । श्रेष्ठले ६२ मत ल्याएका छन् । उनका प्रतिद्वन्द्वी उमेशलाल श्रेष्ठले ३७ मत प्राप्त गरे । दुई मत भने बदर भए । वस्तुगततर्फ १ सय १ मतदाता थिए ।जिल्लानगरतर्फ १ सय ५ मतदाता रहेकोमा सबै मत खसेको निर्वाचन समितिले जनाएको छ । त्यसमा तीन मत बदर भए । जिल्लानगरतर्फ राजन श्रेष्ठ, तारानाथ घिमिरे, कमलकुमार श्रेष्ठ, चक्रबहादुर अधिकारी, अरुणराज सुमार्गी, देव श्रेष्ठ, रामेश्वर मानन्धर, शोभाकान्त पौडेल, सुरकृष्ण वैद्य, गजेन्द्रकुमार भगत, कुवीर श्रेष्ठ, कमानबहादुर खड्का, डीबी बस्नेत, गोपाल केडिया, महेन्द्रकुमार श्रेष्ठ, उमेश डालमिया, किशोर आचार्य र अमृत भट्टचन महासंघको कार्यकारिणी सदस्यमा निर्वाचित भएका छन् । प्रदेश १ बाट मोरङ व्यापार संघका राजेन्द्र राउत निर्विरोध निर्वाचित भएको निर्वाचन अधिकृत पौडेलले बताए । यसैगरी प्रदेश २ बाट विजयकुमार साह, वाग्मती प्रदेशबाट सहनलाल प्रधान, गण्डकी प्रदेशबाट बाबुराम गिरी, लुम्बिनी प्रदेशबाट जमशेर मियाँ, कर्णाली प्रदेशबाट ललिमान बुढा, सुदूरपश्चिम प्रदेशबाट पुष्पराज कुँवर र संस्थापक समूहबाट दामु अधिकारी निर्वाचित भएको निर्वाचन समितिले जनाएको छ । महासंघमा कुल ६४ पदका लागि निर्वाचन भएको हो ।त्यस्तै वस्तुगततर्फ नरेशलाल श्रेष्ठ, भक्तबहादुर हमाल, सुमितकुमार केडिया, आकाश अधिकारी, हेमराज ढकाल, सुबोधकुमार गुप्ता र प्रकाशसिंह कार्की सदस्यमा विजयी भएका छन् । गोविन्द ढुंगेल, मनीषलाल प्रधान, अरनिको राजभण्डारी, मीनमान श्रेष्ठ, सुकुन्तलाल हिराचन, सन्दीपकुमार अग्रवाल र विष्णुप्रसाद गैरे पनि वस्तुगततर्फकै सदस्यमा विजयी भएका हुन् । वरिष्ठ उपाध्यक्ष र एसोसिएटतर्फको मत गणना शनिबार राति साढे एक बजेसम्म पनि जारी रहेको मुख्य निर्वाचन अधिकृत उपेन्द्रकेशरी न्यौपानेले जानकारी दिए ।"
बढ्यो विद्युतीय भुक्तानी,"इन्टरनेटको पहुँच र मोबाइलको बढ्दो प्रयोगका कारण पछिल्ला महिनामा विद्युतीय भुक्तानीको संख्या र परिमाण दुवै बढेको राष्ट्र बैंकको तथ्यांकले देखाएको छ । विशेष गरी साना र खुद्रा भुक्तानीका लागि सहज मानिने क्यूआर (क्विक रेस्पोन्स) कोडमा आधारित भुक्तानीको परिमाणसमेत नेपालमा उल्लेख्य बढेको राष्ट्र बैंकले पछिल्लोपटक सार्वजनिक गरेको तथ्यांकले प्रस्ट्याउँछ । असोजमा मात्रै क्यूआर कोडबाट मात्रै करिब १ अर्ब भुक्तानी भएको राष्ट्र बैंकको तथ्यांक छ । क्यूआर कोडमार्फत हुने भुक्तानीको संख्या र कारोबार रकम दुवै उल्लेख्य बढेको छ । राष्ट्र बैंकले साउनयता आफ्नो भुक्तानी तथ्यांकमा क्यूआर कोडमार्फत हुने कारोबारलाई समेट्न थालेको हो । राष्ट्र बैंकका अनुसार साउनमा क्यूआर कोडमार्फत करिब २ लाख भुक्तानी भएका थिए । भदौमा यो संख्या घटेर करिब १ लाख ८० हजारमा घटेको थियो । असोजमा भने क्यूआरमार्फत हुने भुक्तानीको संख्या २ लाख ६५ लाख नाघेको राष्ट्र बैंकको तथ्यांक छ । साउनमा क्यूआर कोडमार्फत करिब ५९ करोड भुक्तानी भएको थियो । भदौमा करिब ६५ करोड रुपैयाँ भुक्तानी भएको राष्ट्र बैंकको तथ्यांक छ । असोजमा भने क्यूआर कोडमार्फत ९६ करोड ९० लाख रुपैयाँ भुक्तानी भएको राष्ट्र बैंकले जनाएको छ । अहिले प्रायः बैंक र मोबाइल वालेटले क्यूआर कोडमार्फत भुक्तानी गर्ने सुविधा उपलब्ध गराएका छन् । प्रायः बैंकका मोबाइल एप, भुक्तानी सेवा प्रदायक र मोबाइल वालेटहरूले क्यूआर कोडमार्फत भुक्तानी दिन मिल्ने सुविधा उपलब्ध गराएसँगै यसको प्रयोग बढेको जानकारहरू बताउँछन् । विद्युतीय भुक्तानी पूर्वाधारमा भएको विकास, विद्युतीय भुक्तानी कारोबारका लागि गरिएको प्रोत्साहन र बढ्दो अभ्यासका कारण विद्युतीय भुक्तानी कारोबार बढेको राष्ट्र बैंकले सार्वजनिक गरेको प्रतिवेदनमा उल्लेख छ । क्यूआरमा आधारित भुक्तानीको परिमाणसँगै मोबाइल वालेटको भुक्तानी परिमाण पनि बढ्दै गएको राष्ट्र बैंकको तथ्यांक छ ।तथ्यांकअनुसार साउनमा वालेटमार्फत करिब ७ अर्ब ५८ करोड भुक्तानी भएको थियो । भदौमा यो संख्या घटेर ७ अर्ब ३४ करोडमा झरेको थियो । असोजमा वालेटमार्फत भएको भुक्तानीको परिमाण पुनः ९ अर्ब ८८ करोड पुगेको छ । वालेटसँगै मोबाइल बैंकिङमार्फत हुने कारोबार पनि बढ्दै गएको छ । असोजमा मात्रै मोबाइल बैंकिङ सुविधा प्रयोग गरी २८ अर्ब ८० करोडभन्दा बढी भुक्तानी भएको राष्ट्र बैंकको तथ्यांक छ । यो संख्या भदौमा २० अर्ब ३४ करोड मात्रै थियो । साउनमा १८ अर्ब ३९ करोड मात्रै थियो ।मोबाइल बैंकिङसँगै इन्टरनेट बैंकिङ प्रयोग पनि बढ्दो अवस्थामा रहेको राष्ट्र बैंकले जनाएको छ । इन्टरनेट बैंकिङमार्फत असोजमा मात्रै ६ अर्ब ३१ करोडको कारोबार भएको थियो । भदौमा इन्टरनेट बैंकिङमार्फत ४ अर्ब ७४ करोड र साउनमा ३ अर्ब ८ करोड भुक्तानी भएको राष्ट्र बैंकको तथ्यांक छ । राष्ट्र बैंकले नयाँ आर्थिक वर्ष सुरु भएयता ईकमर्समार्फत हुने कारोबारको समेत तथ्यांक राख्न सुरु गरेको छ । राष्ट्र बैंकका अनुसार साउनमा मात्रै ईकमर्समार्फत १ अर्ब २० करोड रुपैयाँको कारोबार भएको छ । भदौमा यो परिमाण घटेर ५६ करोडमा सीमित भएको थियो । असोजमा ईकमर्समार्फत भएको कारोबार ७९ अर्ब रहेको राष्ट्र बैंकको तथ्यांक छ ।कारोबार परिमाणसँगै ईकमर्सको कारोबार संख्यामा समेत कमी आएको छ । साउनमा ईकमर्समार्फत १ लाख ६८ हजार वटा कारोबार भएकामा असोजमा १ लाख १३ हजारमा झरेको राष्ट्र बैंकले जनाएको छ ।"
११ करोडका एभोकाडोका बेर्ना,"धनकुटा (कास) धनकुटामा यस वर्ष ११ करोड रुपैयाँभन्दा बढीका एभोकाडोका बेर्ना बिक्री गरिएको छ । यो अघिल्लो वर्षको तुलनामा ४ करोड रुपैयाँ बढी हो । किसानले बेर्नाका लागि भित्री दानाको मूल्य लिने गर्न थालेका छन् । एभोकाडो उत्पादन गर्ने किसानलाई गुदी कसले खाइदेला भन्ने पिरलो छ । सामान्यतः गाउँघरमा जाने ग्राहकले सित्तैमा गुदी खान पाउँछन् । तर भित्री दानासहित खरिद गर्नुपरे मात्र मूल्य तिर्नुपर्छ । अघिल्लो वर्ष ७ करोड २६ लाख मूल्यको नर्सरी कारोबार भएकामा यस वर्ष ४ करोड रुपैयाँ बढीको बिक्री भएको नगरपालिकाका कृषिविज्ञ जीवन राईले बताए । जिल्लामा एभोकाडोको फलभन्दा बीजका रूपमा रहेको दाना बिक्री गर्नेतर्फ किसान आकर्षित भएको उनको भनाइ छ । जिल्लामा पाँच वर्षअघिसम्म एभोकाडोको व्यावसायिक खती न्यून थियो । तर धनकुटा नगरपालिकाले एभोकाडोको राजधानी घोषणा गरेसँगै यसतर्फको आकर्षण बढेको नगर प्रमुख चिन्तन तामाङले बताए । धनकुटा३ पात्लेका नर्सरी किसान गोपाल वाग्ले पनि एभोकाडोको गुदी कसले खाइदेला भन्ने पिरलोमा छन् । अघिल्लो वर्ष गुदीबाट तेल बनाउने प्रयासमा रहे पनि यस वर्ष बिरुवा उत्पादनमा जोड दिएको उनले बताए । आफ्नो बगैंचाबाट तीन क्विन्टल एभोकाडो उत्पादन गरेका वाग्लेले बिरुवाका लागि बाहिर बोक्रोभन्दा भित्री भागमा रहेको गुदी झिक्ने गरेका छन् । त्योभन्दा केन्द्र भागमा रहेको दानालाई नर्सरीमा बिरुवा उमार्न प्रयोग गर्ने उनले बताए । एउटै बिरुवाको मूल्य डेढ सयदेखि ३ सय रुपैयाँमा बिक्री हुन्छ, उनले भने, दाना प्रतिकिलो २ सयमा बिक्री गर्नुभन्दा बिरुवा उत्पादन गरेर बिक्री गर्न फाइदा हुन्छ । बजारमा भित्री दानासहितको एभोकाडोको मूल्य प्रतिकिलो २ सय रुपैयाँ छ ।"
अनुमतिबिनै पेट्रोल बेच्दै पम्प,"नेपाल आयल निगमको केन्द्रीय अनुगमन टोलीले कपिलवस्तुमा निरीक्षण गर्दा चिन्नी लाल कान्दु पेट्रोल पम्पले अनुमतिबिनै पेट्रोल बेचेको भेटिएको हो । निगमका अनुसार चिन्नी लाल कान्दु पम्पले डिजेल बिक्री गर्न मात्रै अनुमति पाएको थियो । तर पम्पले कपिलवस्तुमै रहेको आदि शक्ति माता आयल सप्लायर्स पेट्रोल पम्पबाट पेट्रोल ल्याएर बिक्री गर्ने गरेको रहेछ । कपिलवस्तुको तौलिहवामा रहेको चिन्नी लाल कान्दु पेट्रोल पम्पले निगमबाट डिजेल मात्रै बिक्री वितरण गर्ने अनुमति पाएको छ । तर पम्पले पेट्रोल पनि बिक्री वितरण गर्ने गरेको देखिएको छ । कपिलवस्तुको डंगरस्थित आदि शक्ति माता आयल सप्लायर्स पेट्रोल पम्पमा स्थलगत निरीक्षण गर्दा चिन्नी लाल कान्दु पम्पलाई ४ हजार ५ सय ९ लिटर पेट्रोल दिएको गराएको देखियो, लुम्बिनी प्रादेशिक कार्यालय भलबारीका सूचना अधिकृत रमेश ज्ञवालीले भने, निगमको केन्द्रीय अनुगमन टोलीले जिल्ला प्रहरी कार्यालय कपिलवस्तुका प्रतिनिधिको रोहवरमा सिलबन्दी गरेको छ । दुवै पम्पलाई पेट्रोलियम पदार्थ विक्रेता विनियमावली २०७५ को दफा २९ बमोजिम कारबाही प्रक्रिया बढाइने निगमले जनाएको छ । निगमको अनुमतिबिनै पेट्रोल बिक्री गर्नु गैरकानुनी रहेको निगमका प्रवक्ता विनीतमणि उपाध्यायले जानकारी दिए । एउटा पम्पको इन्धन अर्को पम्पमा झारेर बिक्री गरेको देखियो, उनले भने, यो सरासर गैरकानुनी हो । त्यही भएर दुवै पम्पमा सिलबन्दी गरिएको छ । उनीहरूलाई थप कारबाही हुन्छ । निगमका उपप्रबन्धक प्रमेश पुडासैनीको नेतृत्वमा पाँच सदस्यीय टोलीले भैरहवादेखि धनगढीसम्मका पम्पको अनुगमन गरिरहेको छ । टोलीले पम्पको गुणस्तरदेखि अपनाइएको पूर्वाधारसहितको अनुगमन गर्छ । निगमका डिपो र ट्यांकरको लकिङ पनि अनुगमन गरिरहेको छ । पेट्रोलियम डिलर्स एसोसिएसनका अध्यक्ष लीलेन्द्र प्रधानले पनि एउटा पम्पले अर्को पम्पलाई पेट्रोलियम पदार्थ बिक्री गर्नु कानुनविपरीत भएको बताए । पम्पले अन्तिम उपभोक्तालाई मात्रै बिक्री गर्न पाउँछन्, उनले भने । ती पम्पमा देखिएको कमजोरीमा निगम पनि चुकेको उनको दाबी छ । विनियमावलीको दफा २९ मा बिक्रेताले निगमबाट बाहेक अन्य कसैबाट पनि पेट्रोलियम खरिद, भण्डारण तथा बिक्रीवितरण गर्न नमिल्ने उल्लेख छ । निगमको स्वीकृतिप्राप्त बिक्रीस्थलबाहेक अन्यत्र पेट्रोलियम पदार्थ बिक्रीवितरण र अन्य बिक्रेतालाई पेट्रोलियम पदार्थ बिक्री वितरण गर्न पनि पाइँदैन । कुनै एक प्रकारको पेट्रोलियम पदार्थमा अर्को प्रकारको पेट्रोलियम पदार्थ मिसावट गरी बिक्रीवितरण गर्न पनि मिल्दैन । कपिलवस्तुसँगै वीरगन्जका पम्पमा पनि समस्या देखिएको उपाध्यायले बताए । त्यस क्षेत्रमा अनुगमन गर्दा कामेश्वर चौरसिया आयल स्टोर, श्रीराम आयल सेन्टर, सरस्वती आयल स्टोरले पनि मापदण्ड पालना नगरेको फेला परेको उनले जानकारी दिए । पम्पहरूमा भैतिक पूर्वाधारका मापदण्ड अपनाइएको थिएन । राख्नुपर्ने विवरण पनि थिएन, उनले भने, यी तीन पम्पको आपूर्ति रोक्का गरेका छौं । यसैबीच पेट्रोल ढुवानी गर्ने ट्यांकरमा फल्स चेम्बर बनाई इन्धन चोरी गर्ने दुई चालकलाई नेपाल प्रहरी केन्द्रीय अनुसन्धान ब्युरो (सीआईबी) ले पक्राउ गरेको छ । वीरवेताल आशीर्वाद ढुवानी सेवाका ट्यांकर नम्बर ना७ख ३६९६ का चालक अजय लामा र ना७ख २९९५ का चालक विकेश लामा पक्राउ परेका हुन् ।दुवै चालकलाई सीआईबीले बल्खुबाट नियन्त्रणमा लिएर छानबिन थालेको छ । चोरीका क्रममा संलग्न व्यक्तिको नेटवर्कबारे अनुसन्धान भइरहेको छ, उपाध्यायले भने । उनीहरूले ट्यांकरको चेम्बर नम्बर ३ र ४ को बीचको भागमा स्वीकृत मापदण्डबाहेकको फिटिङस जडान (फल्स चेम्बर) बनाई चोरी गरेको भेटिएको थियो ।"
सिटी बसपार्क सञ्चालनमा आउँदै,"निर्माण सकिएको करिब डेढ वर्षपछि सिटी बसपार्क सञ्चालनमा आउने भएको छ । अदालतसम्म पुगेका विवाद सुल्झिएपछि सोमबारदेखि बसपार्क सञ्चालनमा आउन लागेको वीरेन्द्रनगर नगरपालिकाले जनाएको छ ।२०६८ देखि नै निर्माण थाल्ने भनिए पनि २०७२ सालको माघदेखि निर्माण कार्य अघि बढेको बसपार्कको काम दुई पटक म्याद थपपछि गत वर्ष असारमा सकिएको थियो । गत वर्ष नै काम सकिए पनि पुरानो बसपार्कका व्यवसायीसँग नगरपालिकाको टकरावका कारण अदालतमा विवाद, कोरोना महामारीलगायतका कारण सञ्चालनमा आउन सकेको थिएन । सुरक्षा व्यवस्थापनका विषयमा सुरक्षा निकायसँगको छलफल सकिएको नगरपालिकाका प्रमुख प्रशासकीय अधिकृत टीकाराम ढकालले जानकारी दिए । शनिबार र आइतबार सबै तयारी पूरा भएपछि सोमबारदेखि बसपार्क सञ्चालनमा आउने उनको भनाइ छ । सुरुमा अदालतमा मुद्दा पर्यो, उनले भने, त्यो विवाद सुल्झिए पनि लकडाउनले गर्दा सञ्चालन हुन सकेन, त्यसपछि असोज १ गतेसम्म आइसोलेसन राख्यौं, त्यसयता दसैंतिहारले गर्दा काम हुन सकेन । नगरपालिकाले बसपार्क व्यवस्थापनको जिम्मेवारी निजी कम्पनीलाई सुम्पिने तयारी गरेपछि रुष्ट बनेका व्यवसायीले गत वर्ष उच्च अदालत सुर्खेतमा रिट दायर गरेका थिए । बसपार्कमा पहिलादेखि नै विभिन्न व्यवसाय गरिरहेका ५४ जना व्यवसायीले नगरपालिकालाई पूर्वसहमतिको पालना नगरेको आरोप लगाउँदै बोलपत्र प्रक्रिया रद्द गर्न रिट दायर गरेका थिए । रिटमाथि गत फागुनमा उच्च अदालतले सुनुवाइ गर्दै प्रतिस्पर्धा गराउने तर पुराना व्यवसायीलाई प्राथमिकता दिनू भनी फैसला गरेपछि विवाद सुल्झिएको हो । अदालतको फैसलासँगै बसपार्क सञ्चालन गर्न बाटो खुलेको हो । अदालतले पुराना व्यवसायीलाई नै सबै दिने भनेको छैन, ढकालले भने, ५४ जना व्यवसायीले पनि प्रतिस्पर्धाबाट तय भएको रेटमा लिन मन्जुर भए प्राथमिकता दिने हो, रेट तयार भएको छ, कम्पनीले १५ दिने सूचना पनि निकालेको थियो, त्यसबीचमा आएका व्यवसायीले पाउँछन् । बसपार्क सञ्चालन गर्ने ठेक्का पीआर कन्स्ट्रक्सनले पाएको छ । उक्त कम्पनीले बसपार्क सञ्चालन गरेबापत नगरपालिकालाई मासिक ३१ लाख १५ हजार बुझाउनुपर्ने कन्स्ट्रक्सनका प्रबन्धक तथा बसपार्क सञ्चालक सञ्जय खड्काले जानकारी दिए । सटरको रेट बढी भयो भनेर व्यवसायीले भन्नु अस्वाभाविक हो, उनले भने, यो रेट नगरपालिकाले यही ३१ लाखभित्र पर्ने गरी कायम गरेको हो ।व्यापारिक प्रयोजनका लागि भाडामा दिइने ५४ वटा सटरलाई स्थानका आधारमा फरकफरक मूल्य निर्धारण गरिएको उनले बताए । कम्पनीले व्यापारिक व्यवासायका लागि उपयुक्त स्थान र सेवा सुविधाका आधारमा चार प्रकारमा सटरको विभाजन गरेको उनको भनाइ छ । जसमा पहिलो प्रकारका दुई वटा ठूला सटरको मासिक भाडादर ५० हजार, दोस्रोको ३८ हजार, तेस्रोको २५ हजार र चौथो तहको मासिक २० हजार रुपैयाँ निर्धारण गरेको सञ्चालक खड्काले जनाए ।सिटी बसपार्क चाङ्मिलानरसिंह जेभीले चार वर्षमा ७ करोड ४४ लाख लागतमा बसपार्क निर्माण कार्य सम्पन्न गरेको हो । उपत्यका नगर विकास समिति र वीरेन्द्रनगर नगरपालिकाको ऋण तथा अनुदान सहयोगमा बसपार्कको बनेको हो । बसपार्कमा ५४ सटर, ग्यारेज, टिकट काउन्टर, शौचालय, पार्किङस्थल निर्माण गरिएको छ । बसपार्कमा सानाठूला गरी १ सय १० बस अट्छन् । ४ हजार ५ सय वर्गमिटर क्षेत्रफल रहेको यो बसपार्कमा ९० वटा ठूला बस र २० वटा मिनीबस अट्न सक्छन् । हाल वीरेन्द्रनगरमा विभिन्न १३ वटा यातायात प्रालिका करिब एक हजार गाडी छन् ।"
किन हुन्छ प्याराग्लाइडिङ दुर्घटना ?,"काठमाडौंबाट पोखरा आएकै दिन उनी प्याराग्लाइडिङ गर्न तम्सिइन् । बूढानीलकण्ठ नगरपालिका२ की २८ वर्षीया शिला श्रेष्ठ सराङकोटको डाँडाबाट उत्सुकतासाथ प्याराग्लाइडिङमार्फत उडिन् तर सकुशल उत्रिन भने सकिनन् । प्याराग्लाइडिङ दुर्घटना हुँदा उनीसहित पाइलट राजु नेपाली भुइँमा बज्रिन पुगे । राजुको घटनास्थलमै मृत्यु भयो भने श्रेष्ठ गम्भीर घाइते छिन् ।कास्की प्रहरी प्रवक्ता डीएसपी सुवास हमालका अनुसार उडानका क्रममा पाइलटले फूल टिपेर यात्रुलाई दिने क्रममा प्याराग्लाइडिङ अनियन्त्रित भई खस्न पुगेको हो । खस्न लागेपछि फेरि माथि उड्न कोसिस भने गरेका रहेछन्, उनले भने, तर बाँसका टुप्पाले छुँदा प्याराग्लाइडिङ भुइँमा खसेछ । घटनाका प्रत्यक्षदर्शीले पनि दुर्घटना पाइलटको लापरबाहीका कारण भएको बताएका छन् । प्रहरीको अनुसन्धानले पनि अहिलेसम्म भएका प्याराग्लाइडिङ दुर्घटनाको प्रमुख कारण पाइलटकै कमजोरी भएको बताउँछ । उनी भन्छन्, प्याराग्लाइडिङको नियम र मापदण्डअनुसार पाइलट जिम्मेवार हुन जरुरी छ । उड्ने व्यक्तिभन्दा पनि उडाउने व्यक्ति बढी जिम्मेवार बन्नुपर्छ । उनका अनुसार मौसमका कारण पनि प्याराग्लाइडिङ दुर्घटनामा पर्ने जोखिम अधिक हुन्छ ।नेपाल हवाई खेलकुद संस्थाका प्रथम उपाध्यक्ष इन्द्र भण्डारीका अनुसार जिल्लामा हालसम्म ५० को हाराहारीमा प्याराग्लाइडिङ दुर्घटना भएका छन् । सुरुदेखि अहिलेसम्म प्याराग्लाइडिङ दुर्घटनामा २० जना जतिले ज्यान गुमाए तर २२ वर्षको अन्तरालमा व्यावसायिक रूपमा २ वटा मात्रै दुर्घटना भएका छन् । उनले हालसम्म व्यावसायिक पाइलट सुनील थापा र राजु नेपालीको मात्र प्याराग्लाइडिङ दुर्घटनामा मृत्यु भएको बताए ।लकडाउनपछि पर्यटन क्षेत्र चलायमान गराउन भारी छुटसहित सञ्चालन गरिएको प्याराग्लाइडिङमा आन्तरिक पर्यटकको आकर्षण बढ्दो थियो, जसका कारण दैनिक अधिकतम उडान संख्या नै तोक्नुपरेको थियो । पर्यटकको चाप र उत्सुकता बढे पनि उडान भर्ने पाइलट हरसमय चनाखो र जिम्मेवार हुनुपर्ने भण्डारीको बुझाइ छ । अस्तिको दुर्घटना पनि लापरबाहीकै कारण भएको हो, उनले भने, नत्र दुर्घटना हुने थिएन । पाइलट जिम्मेवार नभएकाले दुःखद घटना हुन पुग्यो । प्याराग्लाइडिङ गर्दा पाइलटले सामान्य मापदण्डमा ध्यान दिएनन् भने दुर्घटना हुने उनको तर्क छ । प्याराग्लाइडिङ गर्दा पाइलटले हात छोड्न पाइँदैन । जंगलमा फूल टिप्ने बहानामा प्याराग्लाइडिङको डोरी समाउन छाडेपछि राजुले ज्यान गुमाउनुपरेको उनको दाबी छ ।प्रतिकूल मौसम र मानवीय कमजोरीका अलावा निश्चित क्षेत्रभन्दा बाहिर गएर उडान गर्दा पनि दुर्घटना हुने गरेको बताउँछन् नेपाल प्याराग्लाइडिङ तथा हेङ ग्लाइडिङ संघका केन्द्रीय सदस्य उमेश केसी ।पोखरामा व्यावसायिक पाइलट ३ सयभन्दा बढीको संख्यामा छन् । सोलो (एक्लै उड्ने) पाइलट २ सयभन्दा बढी छन् । सामान्यतया एक्लै उडान भर्दा धेरैजसो दुर्घटना भएको भण्डारी बताउँछन् । व्यावसायिक दुर्घटना कम हुन्छ, यहाँ सोलोका दुर्घटना बढी भएका छन्, उनले भने, तोकिएको क्षेत्रभन्दा बाहिर जाने, एबीसी (अन्नपूर्ण आधार शिविर) पुग्ने, तालको बीचमा खेल खेल्ने, माथि पञ्चासेसम्म पुग्ने । यति मात्र होइन, प्रतिकूल मौसममा पनि उडान भर्दा दुर्घटना निम्तिएको छ । निजी क्षेत्र र राज्यका तर्फबाट पनि पाइलटलाई प्रशिक्षण दिने काम पर्याप्त नभएको उनको गुनासो छ ।व्यवसायीका अनुसार चीन सरकारले प्याराग्लाइडिङ गर्नेको हकमा उडान र अवतरणमा विशेष ध्यान दिँदै प्रशिक्षण गराउँछ, जसका कारण नेपालमा उडान भर्ने चिनियाँहरू ९९ प्रतिशतसम्म सफल उडान गरेर फर्किएका छन् । त्यसमाथि भौगोलिक रूपमा पनि पोखरालाई उडान र अवतरणका लागि सहज मानिन्छ । हावाको गति र दृश्यावलोकनका दृष्टिले नेपाल विश्वमै शीर्ष ५ स्थानभित्र पर्ने भण्डारीले बताए ।"
लिभरपुलको नाटकीय बराबरी,"फ्रान्सपेरिस फ्रेन्च लिगवानमा शुक्रबारको खेलमा रेनेसले स्ट्रसबर्गलाई ११ को बराबरीमा रोकेको छ । स्ट्रसबर्गले घरेलु मैदानमा एडरिन थमसनले २४ औं मिनेटमा गरेको गोलको मद्दतमा अग्रता लिएको थियो । रेनेसको तर्फबाट एडरिन होनोउले ६० औं मिनेटमा बराबरी गोल फर्काए र दुवै टिम ११ अंकमा चित्त बुझाउन बाध्य रहे, तर यसले अंकतालिकाको पुछारतिर रहेका दुवैलाई फाइदा गर्ने छैन ।"
स्पोटर््स फोरम आज,"काठमाडौं (कास) नेपाल ओलम्पिक कमिटीको आयोजनामा तेस्रो राष्ट्रिय स्पोटर््स फोरम आइतबार हुँदै छ । कार्यक्रम जुमको माध्यमबाट भर्चुअल हुनेछ । कार्यक्रममा राष्ट्रिय तथा अन्तर्राष्ट्रिय खेल विशेषज्ञहरूले विभिन्न विषयमा आफ्नो मन्तव्य राख्नेछन् । अन्तर्राष्ट्रिय ओलम्पिकको भावना र आन्दोलनअनुसार नेपाली खेलकुद क्षेत्र, संघ र यसका पदाधिकारीलाई नयाँ घटनाक्रम र अवस्थाबारे सचेतनामूलक जानकारी गराउन यस्तो कार्यक्रम हुँदै आएको छ ।नेपाल ओलम्पिक कमिटीको मेडिकल कमिसनका अध्यक्ष डा सरोजकृष्ण श्रेष्ठले कोभिड१९ बारे, नेपाल खेलकुद पत्रकार मञ्चका अध्यक्ष दुर्गानाथ सुवेदीले सञ्चार क्षेत्र र मार्केटिङ, राष्ट्रिय खेलकुद परिषद्को आर्थिक विभाग प्रमुख ऋषिराम पोखरेलले राष्ट्रिय खेलकुद परिषद्को लेखा प्रणाली, उमेश ढकालले कर प्रणाली, वरिष्ठ अधिवक्ता लोकभक्त राणाले खेलकुद ऐन २०७६ र युवा तथा खेलकुद मन्त्रालयका सचिव रामप्रसाद थपलियाले खेलकुद संरचना र पद्धति बारे आफ्नो प्रस्तुति दिने छन् ।यस्तै श्रीलंकाली ओलम्पिक कमिटीका महासचिव म्याक्सवेल डी सिल्भा र एसियाली ओलम्पिक कमिटी (ओसीए) प्रतिनिधि प्रोफेसर बीएलएच परेराले ओलम्पिक मूल्य र मान्यता तथा अन्तर्राष्ट्रिय ओलम्पिक कमिटी (आईओसी) सदस्य स्वेङ मिन र्युले खेलकुद र वातावरण बारे प्रकाश पार्नेछन् । यसअघि फोरमका दुई संस्करण सन् २०१६ र २०१९ मा आयोजना भएको थियो ।"
भारतीय टिममाथि जरिवाना,दक्षिण अफ्रिकाइंग्ल्यान्डकेपटाउन जोनी बेरिस्टोले अविजित रहेर ४८ बलमा ८६ रन बनाएपछि इंग्ल्यान्डले पहिलो ट्वान्टी२० मा शुक्रबार दक्षिण अफ्रिकालाई ५ विकेटले हराएको छ । पाहुना टिमले १ सय ८० रनको लक्ष्य सफलतापूर्वक पछ्याएको थियो । न्युल्यान्डमा भएको खेलमा पहिले ब्याटिङ गरेको दक्षिण अफ्रिकाले ६ विकेटमा १ सय ७९ रन बनाएको थियो । जवाफमा इंग्ल्यान्डका लागि चौथो क्रममा ब्याटिङ गर्न आएका बेरिस्टोले ९ चौका र ४ छक्का प्रहार गरे । उनी क्रिजमा आउनुअगाडि इंग्ल्यान्ड संकटमा फसेको थियो र टिमले ३४ रन बनाउँदा ३ विकेट गुमाइसकेको थियो । बेरिस्टोलाई ३७ रन बनाएका बेन स्टोक्सले बलियो साथ दिए । उनीहरूले ८४ ओभरमा ८५ रनको साझेदारी गरेका थिए ।
हामी आफैं एनपीएल गर्न सक्छौं,"ड्रिम फाप्लाधनगढी क्रिकेटको सहरको नाममा परिचय दिने अभियानअन्तर्गत ड्रिम फाप्ला ले अन्तर्राष्ट्रियस्तरको खेल मैदानको सपना कोर्यो । डीपीएलको तेस्रो संस्करण पनि फाप्ला क्रिकेट मैदानमा सम्पन्न भएको थियो ।धनगढी उपमहानगरपालिका३ मा पर्ने फाप्ला मैदाननै ड्रिम फाप्ला हो, अभियन्ता सुवास शाहीले भने, ड्रिम फाप्ला अभियान पूरा हुने चरणमा पुगेको छ । उनले वनबाट जग्गा प्राप्तिको चरण पूरा भएपछि त्यहाँ भौतिक संरचनाको काम अघि बढ्ने बताए । पब्लिक पार्टनरसिपको मोडालिटीबाट ड्रिम फाप्लाको स्टेडियम तयार हुने उनले बताए ।प्रदेश र केन्द्र सरकारले दुई वर्षदेखि फाप्ला क्रिकेट स्टेडियमको नाममा थोरै बजेट पनि विनियोजित गर्दै आएको छ । तर जग्गा प्राप्ति र कुन मोडालिटीको रूपमा सञ्चालन गर्ने विषय टुंगी नसकेकाले बजेट फ्रिज भइरहेको थियो ।"
अभिलाषालाई डबल्समा स्वर्ण,"काठमाडौं (कास) नेपाली टेनिस खेलाडी अभिलाषा विष्टले आईटीएफ इस्लामाबाद जुनियर्स यू१८ प्रतियोगिताको सर्किट १ मा स्वर्ण पदक जितेकी छन् । गर्ल्स डबल्स फाइनलमा अभिलाषाले रसियाकी एरिना भालिटिभासँग मिलेर रसियाकी एकातेरिना सुभोरोभ र पाकिस्तानकी जोहा असिमलाई पराजित गरेकी थिइन् ।गर्ल्स सिंगल्समा भने अभिलाषा दोस्रो भएको नेपाल टेनिस संघले जनाएको छ । फाइनलमा उनी डबल्स पार्टनर रुसी एरिनासँगै पराजित भइन् । पाकिस्तानमा भइरहेको प्रतियोगिताको ब्वाइज डबल्समा नेपालका आरभसम्राट हाडा र अकी जुवेन रावत दोस्रो भए । फाइनलमा नेपाली जोडी अमेरिकाका रोहन बेल्डे र एलेक्जेन्डर कर्मानसँग हारेको थियो ।नोभेम्बर २३ देखि सुरु प्रतियोगितामा रसिया, स्पेन, अमेरिका, नेपाल, पाकिस्तान, बेलायत, अस्ट्रेलिया र जापानको सहभागिता रहेको संघका सदस्य अजय विष्टले जानकारी गराए । सर्किट२ सोमबार सुरु हुनेछ ।"

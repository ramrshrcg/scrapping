शीर्षक,विवरण
'संक्रमितको उपचार निःशुल्क गर्नू,"समिति बैठकमा प्रदेशको निर्णयबारे पनि छलफल भएको थियो । महामारी नियन्त्रण गर्न संघीय सरकार पन्छिएर प्रदेशलाई अघि सार्न मिल्दैन, संविधान कार्यान्वयन गर्न बनाएको कानुनमा समेत सरुवा रोगको सरकारले निःशुल्क उपचार गर्ने भनिएको छ, उनले भनिन्, त्यसैले आफू पन्छिएर प्रदेश र स्थानीय तहलाई अघि सार्न मिल्दैन ।त्यस्तै समितिले स्वास्थ्यकर्मी र चिकित्सक संक्रमित हुने दर बढेकाले यसलाई रोकथाम गर्न गुणस्तरीय स्वास्थ्य सामग्री उपलब्ध गराउन स्वास्थ्य तथा जनसंख्या मन्त्रालयलाई निर्देशन दिएको छ । स्वास्थ्य मन्त्रालयका अनुसार ४ हजार ५ सयभन्दा बढी स्वास्थ्यकर्मी र चिकित्सक संक्रमित भइसकेका छन् । तीमध्ये काठमाडौंका मात्रै १ हजार ५ सयभन्दा बढी छन् । जोखिम मोलेर संक्रमितको उपचारमा संलग्न भए पनि स्वास्थ्यकर्मीले सरकारको घोषणाअनुसार जोखिम भत्ता पाउन सकेका छैनन् ।भत्ता नपाएकै कारण वीर अस्पतालका स्वास्थ्यकर्मी केही दिनदेखि आन्दोलनरत छन् । समितिले सरकारलाई स्वास्थ्यकर्मी र चिकित्सकलाई तत्काल जोखिम भत्ता उपलब्ध गराउनसमेत निर्देशन दिएको छ । उहाँहरूको मनोबल उच्च नहुने हो भने संक्रमितको उपचार सफल हुन सक्दैन, समिति सभापति घर्तीले भनिन्, त्यसैले सरकारले घोषणा गरेअनुसार जोखिम भत्ता र बिमाको व्यवस्था गरिदिन निर्देशन दिनुपरेको हो ।बैठकमा स्वास्थ्य सचिव अर्यालले समितिको निर्देशन कार्यान्वयन गर्ने प्रतिबद्धता जनाएको सभापति घर्तीले बताइन् । सचिवले केही दिनपछि निःशुल्क उपचारको प्रक्रिया अघि बढाउँछु भनेका छन् । हामीले छिटो निःशुल्क उपचार पाउने व्यवस्था गर्न निर्देशन दिएका छौं । मन्त्रालयले कोरोना संक्रमितको निःशुल्क उपचारका लागि मन्त्रिपरिषद् बैठकमा प्रस्ताव लैजाने उनले बैठकमा जानकारी दिए । मन्त्रिपरिषद्को निर्णयले संक्रमितको उपचार शुल्क लिने भनिएकाले यसअघिको निर्णय बदर गर्नर्ॅपर्ने स्वास्थ्य मन्त्रालयले जनाएको छ । सर्वोच्चको निर्णय प्राप्त भएपछि कोरोना संक्रमितको निःशुल्क उपचार गराउनेबारे मन्त्रिपरिषद् बैठकमा प्रस्ताव लैजाने उनले बैठकमा जानकारी गराएका हुन् । संक्रमितको निःशुल्क उपचार गर्नँ भन्ने आदेश सच्याउन हामीले सर्वोच्चमा निवेदन दिएका थियौं । उक्त निवेदन अस्वीकृत भएको भन्ने सुनिएको छ । त्यसको पत्र प्राप्त भएपछि सर्वोच्चको निर्णयअनुसार नै मन्त्रिपरिषद्ले यसअघि गरेको निर्णय मिलाउन प्रस्ताव लैजाने तयारीमा छौं, उनले भने ।"
नेकपा सचिवालय नै 'विभाजित,"कसले मानेन स्थायी कमिटी बैठकको निर्णय ? स्थायी कमिटी बैठकको निर्णय कार्यान्वयन नहुनु नै अहिलेको विवादको मूल जड हो भनिरहेका नेताहरूले यसको उल्लंघनकर्ता भने अर्को पक्ष रहेको दाबी गरेका छन् । दाहालपक्षीय यो टोलीको निष्कर्षअनुसार प्रधानमन्त्री ओलीले स्थायी कमिटी बैठकको निर्णयविपरीत निर्णय गरिरहेकाले पार्टीमा समस्या उत्पन्न भएको हो । तर प्रधानमन्त्री ओलीसहित सचिवालयका कुनै पनि नेताहरूले स्थायी कमिटी बैठकको निर्णय मान्नु हुँदैन भनेका छैनन् । स्वयम् प्रधानमन्त्री ओलीसमेत स्थायी कमिटी बैठकको निर्णय कार्यान्वयनमा आफू तयार रहेको बताएका छन् । स्थायी कमिटीको निर्णय कार्यान्वयन गर्ने, गुटबन्दी अन्त्य गर्ने, पार्टी एकतालाई सुदृढ बनाएर अघि बढ्ने भन्नेमा अध्यक्ष ओलीको सहमति हो, नेता सुवास नेम्वाङले भने, यसमा अर्का अध्यक्ष दाहालको समेत सहमति छ ।आवश्यकताका आधारमा केन्द्रदेखि प्रदेशसम्मका मन्त्रिपरिषद् पुनर्गठनदेखि पार्टीको सल्लाहमा सरकार सञ्चालन र पार्टी एकीकरणका काम छिटो सक्ने भन्ने निर्णय गत भदौ २६ मा सम्पन्न स्थायी कमिटी बैठकले गरेको थियो । त्यही निर्णय कार्यान्वयनका लागि संवाद चल्ने क्रममा मन्त्रिपरिषद् पुनर्गठनको ढाँचाबारे दुई अध्यक्षबीच कुरा नमिलेपछि सुरु भएको नेकपाको विवाद अहिले वार कि पार नै गरौं भन्ने स्थितिसम्म पुगेको छ । तर के निर्णय गर्दा त्यसलाई स्थायी कमिटी बैठकको निर्णय कार्यान्वयन भएको मानिने हो भन्नेमा दुवै पक्षका बुझाइ आआफ्नै छ ।सचिवालय सदस्य झलनाथ खनाल प्रधानमन्त्री ओलीले बैठकको निर्णय कार्यान्वयन नगर्दा पार्टीमा गम्भीर समस्या देखिएको बताउँछन् । उनका अनुसार शुक्रबार भएको उनीहरूको छलफलको निचोड पनि यही नै हो । पार्टीको निर्णय मान्छु भनेर मात्रै भएन, औपचारिक कमिटीले गरेको निर्णय कार्यान्वयन गरेरै देखाउनुपर्यो, खनालले भने, पार्टी निर्णय नमान्दा जसले जे कम्प्रमाइज गर्नुपर्ने हो, त्यो गर्ने दिन आउँछ, बैठकले नै निर्णय गर्छ । धुम्बाराहीमा दाहालपक्षीय सचिवालय सदस्यहरूको छलफल चलिरहँदा आफ्नो निर्वाचन क्षेत्रमा अगुवा कार्यकर्ता भेला गरेका सचिवालय सदस्य ईश्वर पोखरेलले पनि स्थायी कमिटी बैठकले गरेका निर्णयलाई इमानदारीपूर्वक कार्यान्वयन गर्नुपर्ने बताए । पार्टी एकतालाई सुदृढ गर्नका लागि स्थायी कमिटीको निर्णयलाई बिनासर्त कार्यान्वयन गर्नुपर्ने थियो । त्यसो नभएर फेरि पार्टीभित्र समीकरण बनाउने जुन प्रयास र खेल भयो, त्यो ठीक भएन, उनले भने, पार्टी एकताका निम्ति समीकरण बनाउने कुरा घातक हुन्छ ।स्थायी कमिटी बैठकको निर्णय कार्यान्वयन नगर्दा नै समस्या देखिएको बताइरहेका दुवै पक्षले समस्याको जड एकअर्कालाई देख्दा थप समस्या निम्तिएको छ । दाहालपक्षीय नेताहरूको तर्क मन्त्रिपरिषद् पुनर्गठनलगायत विषयमा ओलीले एकलौटी गरेर निर्णय उल्लंघनको सुरुवात गरेको भन्ने छ । ओलीपक्षीय नेताहरू बैठकले पार्टीको काम गर्ने जिम्मेवारी दिए पनि दाहालले सरकार सञ्चालनमा प्रधानमन्त्रीलाई अवरोध गरिरहेको आरोप लगाउँछन् ।"
को हुन् बाइडेन ?,जित लगभग निश्चित६ राज्यको मतगणना जारी रहँदा जितका लागि महत्त्वपूर्ण मानिएका पेन्सलभेनिया र जर्जियामा बाइडेनले राष्ट्रपति डोनाल्ड ट्रम्पविरुद्ध अग्रता लिएका छन् । सबैभन्दा घना अवादी रहेको फिलाडेल्फिया क्षेत्रमा उल्लेखनीय मत पाएपछि बाइडेन २० इलेक्टोरल भोट रहेको पेन्सलभेनियामा जितको निकट पुगेका छन् । फिलाडेल्फिया क्षेत्रमा ट्रम्पले साढे ३ हजार मत पाउँदा बाइडेनले २७ हजार मत पाएका थिए । त्यहाँ अझै २० हजार मत गन्न बाँकी रहेको बताइएको छ ।ब्याटलग्राउन्ड राज्य भनिए पनि रिपब्लिकन पार्टीको पकड रहेको जर्जियामा बाइडेनले जित्ने आकलन गरिँदै छ । सहरी क्षेत्रबाट खसेका हुलाकी मतहरूको गणना जारी रहँदा बाइडेनको सम्झावना बलियो बन्दै गएको विश्लेषण गरिएको छ । सन् १९९२ मा डेमोत्र्याटिक पार्टीका बिल क्लिन्टनले जितेपछिको यो दक्षिणपूर्वी राज्यमा फहिलो डेमात्र्याटको जित हुनेछ । सन् १९९६ पछि एरिजोना राज्यमा फहिलो डेमोत्र्याट प्रत्याशीका रूपमा बाइडेन जितको नजिक छन् । चार वर्षअघि हिलारी क्लिन्टनविरुद्ध ट्रम्पको जितमा पेन्सलभेनियासहित विस्किन्सन र मिसिगनले सबैभन्दा महत्त्वपूर्ण भूमिका खेलेका थिए । सन् १९८८ पछि पहिलोपटक रिपब्लिकन उम्मेदवारका रूपमा जित हासिल गरेका ट्रम्पले यसपटक विस्किन्सन र मिसिगनमा हारिसकेका छन् ।कीर्तिमानी मतदान भएको यसपटकको निर्वाचनमा करिब १६ करोडले मतदान गरेका थिए । बाइडेनले करिब साढे सात करोडको कीर्तिमानी लोकप्रिय मत पाएका छन् । यो तथ्यांक बढ्ने देखिएको छ । कोभिड१९ को मारलाई मध्यनजर गर्दै कीर्तिमानी दस करोड हाराहारी मत अर्ली भोटिङ का रूपमा खसेको थियो । जसमा साढे ६ करोड हुलाकी मत थिए ।पहिलो राष्ट्रपतीय बहसका अतिरिक्त अन्य अवसरमा राष्ट्रपति ट्रम्पले आफूअनुकूल नभए नतिजा नस्विकार्ने बताउँदै आएका थिए । हारको नजिक पुगेका ट्रम्पको धाँधली र नक्कली मतदाताको दाबी अर्थहीन रहेको विश्लेषकहरू बताउँछन् । उनको पार्टी पनि यस विषयमा मौन छ । जसले उनको कानुनी प्रक्रियालाई प्रभावित पार्नेछ । राष्ट्रपति ट्रम्प र उनको कानुनी टिमले केही राज्यको चुनावको सम्भावित परिणामलाई प्रभावित पार्ने नियतले रिट दायर गरिसकेका छन् । ट्रम्पले आफूअनुकूल रहेको अमेरिकी सर्वोच्च अदालतमा जाने धम्कीसमेत दिइसकेका छन् । तर सम्बन्धित राज्यको निर्वाचन बोर्डको लिखितबिना धाँधलीको आरोपले वैधानिक लडाइँको मान्यता पाउन गाह्रो हुने बताइएको छ । नतिजा एकभन्दा बढी राज्यमा बाइडेनको पक्षमा परेकाले ट्रम्पको दाबीले खासै असर नगर्ने कानुनी ज्ञाताहरू बताउँछन् । यसपटक निर्वाचन र मतदानको संरचनालाई कोभिड१९ ले अत्यधिक प्रभावित गर्यो जसले गर्दा नतिजा घोषणामा ढिलाइ भएको हो । मतदानलाई सहज बनाउन यसपटक धेरै कानुनी प्रक्रियालाई परिमार्जन गरियो । अमेरिकी कंग्रेसको तल्लो सदन हाउस र माथिल्लो सदन सिनेटको मतगणना जारी छ । तल्लो सदन हाऊसमा डेमोत्र्याटहरूले बहुमत कायमै राख्ने सम्भावना छ भने सिनेटमा दुवै पार्टीको कडा प्रतिस्पर्धा चलिरहेको छ । एक सय सिट रहेको सिनेटमा अहिलेको चरणमा दुवै पार्टीको समान ४८ सिट छ । यस नतिजाले बाइडेनको कार्यकाललाई प्रभाव पार्नेछ ।
संघविरुद्ध प्रदेश २ का ५ मुद्दा,"(जनकपुर)  संविधानले दिएको अधिकार ऐनकानुन र मन्त्रिपरिषद्को निर्णयबाट खोस्न थालेको भन्दै प्रदेश २ सरकारले संघीय सरकारविरुद्ध हालसम्म ५ मामिलामा संवैधानिक इजलासमा रिट दायर गरेको छ । यी ५ वटै मुद्दा सर्वोच्च अदालतको संवैधानिक इजलासमा विचाराधीन छन् । अरू प्रदेश सरकार संघीय सरकारको नेतृत्व गरिरहेको नेकपाकै भएकाले विमति सुल्झाउन उनीहरूले कानुनी बाटो रोजिसकेका छैनन् । सर्लाहीमा कार्यालय रहेको सागरनाथ वन परियोजना संघीय सरकारले आफ्नो मातहत गरेपछि प्रदेश २ सरकारले पहिलोपटक सर्वोच्च अदालतमा रिट दायर गरेको थियो । जसको सुनुवाइ गर्दै संवैधानिक इजलासले संघीय सरकारविरुद्धमा अन्तरिम आदेश जारी गरेको छ । अर्को, वन ऐन मुद्दामा संवैधानिक इजलासले संघीय सरकारसँग लिखित जवाफ मागेको छ । प्रदेशको मुख्य न्यायाधिवक्ता कार्यालयका अनुसार अरू ३ वटा रिटमा भने संवैधानिक इजलास नबसेकाले सुनुवाइमा ढिलाइ भएको हो ।प्रदेशका सर्लाही, महोत्तरी र रौतहटको १३ हजार ५ सय हेक्टर क्षेत्रफलमा फैलिएको सागरनाथ वन परियोजनालाई संघीय सरकारको २०७६ जेठ २३ गते बसेको मन्त्रिपरिषद्को बैठकले प्रदेश सरकारबाट थुत्दै आफ्नो मातहत ल्यायो । २०३५ सालमा स्थापना भएको परियोजनालाई द टिम्बर कर्पोरेसनअन्तर्गत गाभेर वन निगम कम्पनी बनाउने संघीय सरकारको तयारी थियो । प्रदेश २ सरकारले भने प्रदेशभित्रको राष्ट्रिय वन प्रदेश मातहत रहने संविधानको एकल अधिकार सूचीलाई टेकेर यो मामिलामा संघीय सरकारलाई सर्वोच्च अदालतसम्म तान्यो । प्रदेशको उद्योग, वन, पर्यटन तथा वातावरण मन्त्रालयले २०७६ साउन २३ गते सर्वोच्च अदालतमा सागरनाथ वन परियोजना प्रदेश मातहत नै रहनुपर्ने माग गर्दै संघीय सरकारविरुद्ध पहिलो रिट दायर गरेको थियो । संविधानमा संघप्रदेश सरकारबीच मुद्दा परे संवैधानिक इजलासले छिनोफानो गर्ने प्रावधान छ । रिट परेको ४ महिनापछि २०७६ मंसिर २५ गते बसेको संवैधानिक इजलासले उक्त मुद्दामा अन्तरिम आदेश जारी गर्यो । सागरनाथ वन परियोजनामा संघीय सरकारले हस्तक्षेप गर्न मिल्दैन । मुद्दाको अन्तिम टुंगो नलागेसम्म प्रदेशले नै हेर्नेछ अन्तरिम आदेशमा भनिएको छ । दोस्रो मुद्दा पनि वनसँगै सम्बन्धित छ । प्रदेशस्थित वन कार्यालय र त्यसका प्रमुख (डीएफओ) लाई संघीय सरकार मातहत तान्ने वन ऐन २०७६ ल्याएपछि संविधानसँग बाझिएको भन्दै प्रदेश सरकारले गत वर्षको मंसिर २ गते सर्वोच्च अदालतमा अर्को रिट हाल्यो । उद्योग, वन, पर्यटन तथा वातावरण मन्त्रालयका तर्फबाट कर्मचारी बेचन चौधरीले दर्ता गराएको रिटको २०७६ फागुन ३० गते सुनुवाइ गर्दै संवैधानिक इजलासले संघीय सरकारसित लिखित जवाफ मागेको थियो । प्रादेशिक वन कार्यालय र त्यसका प्रमुख प्रदेश मातहत रहने संविधानले अधिकार दिए पनि कानुन बनाएर खोस्न खोजेको प्रदेश २ सरकारले तर्क गरेको छ । संघ र प्रदेश सरकारबीच कर्मचारी समायोजनमा पनि ठूलो लफडा पर्यो । संघीय सरकारले दुईपटक समायोजन गरेर कर्मचारीलाई प्रदेश मातहतमा खटायो । समायोजन भएर आएका कर्मचारीलाई प्रदेश सरकारहरूले खटनपटन नगरिसक्दै संघीय सरकारको मन्त्रिपरिषद्को बैठकले एउटा विवादित निर्णय गरिदियो । प्रदेशमा समायोजना गरी पठाइएको कर्मचारीलाई अन्तरप्रदेश सरुवा गर्नू भनेर संघीय मन्त्रिपरिषद्ले निर्णय गर्दै सामान्य प्रशासन मन्त्रालयलाई निर्देशन दियो । अपुग कर्मचारीले समस्या झेलिरहेको प्रदेश २ सरकार यो निर्णयपछि झन् बिच्कियो । प्रदेशका मुख्यमन्त्री लालबाबु राउतले गत भदौ ३० सर्वोच्च अदालतमा आफैँ निवेदक बनेर रिट हाले । राउतले रिटमा माग गरे, समायोजन भएर आएका कर्मचारीको सरुवा र खटनपटन प्रदेश सरकारको अधिकार क्षेत्रमा पर्छ । अन्तरप्रदेश सरुवा गर्न मिल्दैन । संवैधानिक इजलास नबसेकाले यो मुद्दा अगाडि बढ्न नसके पनि प्रदेश २ सरकारले भने समायोजन भएर आएका कर्मचारीको प्रदेशभित्र सरुवा र खटनपटन आफैं गरिरहेका छन् । कात्तिक २० गते बिहीबार प्रदेश सरकारले संघीय सरकारविरुद्ध एकैपटक दुईवटा रिट हालेको छ । आन्तरिक मामिला तथा कानुनमन्त्री ज्ञानेन्द्र यादव निवेदक रहेका प्रहरी भर्ना र संघ, प्रदेश तथा स्थानीय तहको समन्वय र अन्तरसम्बन्ध ऐन २०७७ को विरुद्धमा प्रदेश २ सरकारले संवैधानिक इजलासलाई गुहारेको छ । प्रदेश २ ले प्रदेश प्रहरी ऐन दुई वर्षअघि नै ल्याइसकेको छ । प्रदेश सरकारले आफैं प्रहरी भर्ना खोल्ने तयारी गरिरहेको बेला एकैमुष्ठ प्रहरी प्रधान कार्यालयबाट मागिएको भर्ना विज्ञापन रद्द गर्नुपर्छ रिटमा माग गरिएको छ । यस्तै, संघ, प्रदेश र स्थानीय तहको समन्वय र अन्तरसम्बन्ध ऐन २०७७ मा प्रदेश सरकारले फौजदारी कानुन र प्रशासनिक दण्डजरिवाना तोक्न नपाउने प्रावधान राखिएकामा प्रदेश सरकारले संविधानको एकल अधिकार सूचीमा दिइएको हक मिचेको तर्क गर्दै अर्को रिट पनि बिहीबार सर्वोच्च अदालतमा दर्ता गराएको छ ।"
'औषधिबारे बुझ्न खोज्दा स्वास्थ्यकर्मी फोन उठाउँदैनन्,"(काठमाडौं)  कोरोना संक्रमण भई होम आइसोलेसन बसेका बालकुमारीका ४५ वर्षीय राजेन्द्र महर्जन मंगलबार एक्कासि बेहोस भए । तुरुन्तै एम्बुलेन्स बोलाएर उनलाई धापासीस्थित ग्रान्डी अस्पताल पुर्याइयो । अस्पताल पुग्दा उनको स्याचुरेसन (अक्सिजन लेबल) ६५ मा झरिसकेको थियो । चिकित्सक टोलीको घन्टौँ प्रयासपश्चात् उनी बाँचे । लक्षण सामान्य थियो, केही परे स्थानीय स्वास्थ्यकर्मीसँग सल्लाह लिउँला भनेर उनी अस्पताल भर्ना हुनेतर्फ लागेनन्, घरमै आराम गरेर बसे । लक्षण बढ्दै गएपछि वडामा फोन गरेर परामर्श लिन खोज्यौं । वडाध्यक्षले स्वास्थ्यकर्मीको फोन नम्बर दिए तर जति गर्दा पनि उठेन, उनकी छोरी शान्ताले भनिन्, ईडीसीडी र मन्त्रालयमा फोन गर्दा वडाकै सहयोग लिनुस् भनियो ।पीसीआर रिपोर्ट पोजिटिभ आएपछि सिनामगंलको एक परिवारका पाँच जना नै होम आइसोलेसनमा बसे । कसैलाई लक्षण देखियो, कोही सामान्य नै थिए । यस्तो अवस्थामा कसरी बस्ने, के औषधि खाने, के नखाने उनीहरू अलमलमा परे । उनीहरूले पनि वडाको सहयोग लिने प्रयास गरे तर पाएनन् । ज्वरो आएको थियो, घाँटी पनि दुखेको थियो, संक्रमित नजमा अन्सारीले भनिन्, अरू बेला यस्तो समस्या हुँदा हामी सिटामोल, एन्टिबायोटिक खान्थ्यौं । कोरोनामा खान मिल्ने नमिल्ने थाहै भएन, जेसुकै होस् भनेर खाइदियौं । कहिले सास फेर्न गाह्रो हुने, कहिले पखाला र बान्ता हुने समस्या हुँदा पनि उनीहरूले स्थानीय स्वास्थ्यकर्मीको सल्लाह पाउन सकेनन् । कोभिड१९ संक्रमितको आइसोलेसनसम्बन्धी मापदण्डअनुसार होम आइसोलेसनमा बसेका बिरामी स्थानीय तहमा स्वास्थ्यकर्मीको नियमित निगरानीमा हुनुपर्छ । स्वास्थ्यकर्मीले संक्रमितलाई दिनमा दुईपटक फोन गरेर स्वास्थ्य अवस्थाको जानकारी लिनुपर्छ । स्वास्थ्य तथा जनसंख्या मन्त्रालयले होम आइसोलेसनमा बसेका संक्रमितलाई चिकित्सकको सल्लाहबिना कुनै औषधि सेवन नगर्न भनेको छ । घरमा बस्नेले अपनाउनुपर्ने निर्देशिका पनि बनेको छ तर अधिकांश सर्वसाधारण निर्देशिकाबारे अनविज्ञ छन् । संक्रमित भइसकेपछि के गर्ने भन्नेमा उनीहरूमा अलमल छ । उनीहरूलाई न स्वास्थ्यकर्मीले फोन गर्छन् न संक्रमितको फोन नै उठाउँछन् । होम आइसोलेसनका संक्रमितको निगरानीका लागि सरकारले ५० जना बिरामी बराबर एक जना स्वास्थ्यकर्मीको व्यवस्था गरेको छ तर उनीहरू सक्रिय छैनन् । संक्रमितलाई श्वासप्रश्वासमा कठिनाइ भए, छाती दुखे, होस हराए या अन्य कुनै जटिल समस्या आए स्वास्थ्यकर्मीलाई खबर गर्नुपर्ने निर्देशिकामा उल्लेख छ तर स्वास्थ्यकर्मी बिरामीको फोन उठाउँदैनन् ।सामान्य समस्या घरमा समाधान गर्न नसकेकै कारण कतिपय बिरामी अवस्था धेरै खराब भएपछि मात्रै अस्पताल पुगिरहेको चिकित्सक बताउँछन् । सरुवा रोग विशेषज्ञ डा शेरबहादुर पुनका अनुसार अहिले होम आइसोलेसनका संक्रमित र स्वास्थ्य सेवाबीच ठूलो खाडल छ, जसले गर्दा सामान्य परामर्श र औषधि नपाएर संक्रमित जटिल भइरहेका छन् । होम आइसोलेसनमा बस्नु भनेको उपचार नै नचाहिनु होइन । यसको अर्थ घरमै संक्रमण व्यवस्थापन गर्नु र अरूलाई सर्नबाट रोक्नु हो, उनले भने, घरमा बसेका संक्रमितले सही सूचना र परामर्श पाएनन् भने मृत्युको मुखसम्म पुग्न सक्छन् । स्वास्थ्यकर्मीको नियमित निगरानीबिना होम आइसोलेसन बस्नु जोखिम मोल्नु हो ।डा पुनका अनुसार घरमै बसेर आफ्नै तरिकाले औषधि खाँदा स्वास्थ्यमा नकारात्मक असर मात्रै पर्छ । चिकित्सकको सल्लाहबिना कुनै पनि औषधि खानु हुँदैन । होम आइसोलेसनका संक्रमितलाई निगरानी गर्ने सवालमा उपत्यकामा जनप्रतिनिधि र स्वास्थ्यकर्मीले बेवास्ता गरेको स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले बताए । काम गर्नुस् भनेर हामीले नीति निर्देशिका बनाइदिएका छौं, बजेट पनि पठाएकै छ, उनले भने, कामै गर्न अटेरी गरेपछि हामीबाट मात्रै गरेर संक्रमण कसरी नियन्त्रण हुन्छ ?"
८० प्रतिशत निको,काठमाडौं (कास) कोरोना संक्रमणबाट निको हुनेको प्रतिशत ८० नाघेको छ । शुक्रबार ४ हजार ५ सय डिस्चार्ज भएसँगै निको हुनेको कुल संख्या १ लाख ५२ हजार ९०८ पुगेको छ । यो भनेको कुल संक्रमितको ८०९५ प्रतिशत हो । स्वास्थ्य मन्त्रालयका अनुसार शुक्रबार देशभर २ हजार ९०९ जनामा कोरोना संक्रमण पुष्टि भएको छ । योसँगै कुल संक्रमितको संख्या १ लाख ८८ हजार ८८३ पुगेको छ । सक्रिय संक्रमित ३४ हजार ९०५ जना छन् । मन्त्रालयका अनुसार हालसम्म पीसीआर विधिबाट १५ लाख १७ हजार ३४३ परीक्षण गरिएका छन् ।
नेताहरूको अडान कायमै,"काठमाडौं (कास) आन्तरिक विवाद समाधानका लागि बसेको कांग्रेसको अनौपचारिक बैठकमा शुक्रबार पनि आआफ्नो अडानअनुसार नेताहरूले धारणा राखेका छन् । कोषाध्यक्ष सीतादेवी यादव, केन्द्रीय सदस्यहरू रामशरण महत, मीनेन्द्र रिजालले असोज ११ गते पार्टी केन्द्रीय कार्यालयमा दर्ता भएको १६ बुँदे ज्ञापनपत्रकै पक्षमा धारणा राखेका थिए । संस्थापन पक्षीय सदस्यहरू आनन्द ढुंगाना र एनपी सावदले भने ज्ञापनपत्रमा उठाइएका विषयहरूको प्रतिवाद गरेका थिए । संस्थापन इतरपक्षीय केन्द्रीय सदस्यहरूले अन्य राजनीतिक दलबाट कांग्रेस प्रवेश गरेकाहरूको समायोजनका नाममा क्रियाशील सदस्यता वितरण विधान र प्रक्रियाविपरीत गरिएको दाबी गर्दै आएका छन् । उनीहरूले रसुवा, सिन्धुपाल्चोक, सर्लाहीलगायतका जिल्लामा क्रियाशील सदस्यता वितरणमा अनियमितता गरिएको आरोप लगाएका हुन् । तर, संस्थापन पक्षले विधानको प्रावधानअनुसार नै क्रियाशील सदस्यता वितरण गरिएको दाबी गर्दै आएको छ । बैठक शनिबारका लागि पनि राखिएको छ । बैठकमा सहभागी सबैले धारणा राखेपछि समझदारीका लागि पहल थालिने संस्थापन पक्षीय एक नेताले बताए । सभापतिजीको पनि समझदारी गरेरै केन्द्रीय कार्यसमितिको बैठकमा जाँदा राम्रो हुन्छ भन्ने धारणा छ, ती नेताले भने, बैठकमा सहभागी भएका सबै नेताले बोल्ने क्रम शनिबार सकिन्छ । त्यसपछि कसरी सहमति जुटाउने भन्नेबारे सानो संख्यामा बसेर समझदारी बनाउने तयारी भएको छ । पौडेल पक्षले आफूहरूले उठाउँदै आएका माग सम्बोधन नभएसम्म केन्द्रीय कार्यसमितिको बैठकमा अनुपस्थित हुने जनाएपछि सभापति देउवाले अनौपचारिक बैठकमार्फत सहमतिका लागि प्रयास गरेका हुन् । अहिलेसम्म दुवै पक्ष आआफ्नो अडानबाट पछि हटेका छैनन् । पौडेल पक्षका नेताहरूका अनुसार संस्थापन पक्षका सबैले हामीले जे गरेका छौं, ठीक गरेका छौं भन्ने आएको छ । गल्ती र कमीकमजोरी नसच्याए समझदारी हुने सम्भावना देखिँदैन । सबैले बोलेर सकेपछि सभापतिजीले कस्तो कदम चाल्नु हुन्छ त्यसमा धेरै कुरा निर्भर हुन्छ, एक नेताले भने । कांग्रेस केन्द्रीय कार्यसमितिको बैठक सोमबारका लागि बोलाइएको छ ।"
'भारतसँगका समस्या संवादबाट समाधान गरौं,"(काठमाडौं)  प्रधानमन्त्री केपी शर्मा ओलीले भारतसँगको सम्बन्धमा केही समस्या रहेको उल्लेख गर्दै तिनलाई संवादका माध्यमबाट समाधान गर्नुपर्ने बताएका छन् । भारतका स्थल सेना प्रमुख मनोजमुकुन्द नरवणेसँग शुक्रबार मध्याह्न बालुवाटारमा भएको भेटमा प्रधानमन्त्री ओलीले संवादका लागि सिद्धान्ततः भारतले सहमति जनाइसकेकाले त्यसलाई छिटो गरेर परम्परागत रूपमा रहिआएका अथवा इतिहासले छाडेका समस्या समाधान गरेर अघि बढ्नुपर्नेमा जोड दिएका थिए । भेटमा परराष्ट्र सचिव भरतराज पौड्याल, प्रधानमन्त्रीका प्रमुख परराष्ट्र मामिला सल्लाहकार राजन भट्टराई र नेपालका लाग भारतीय राजदूत विनयमोहन क्वात्रा उपस्थित थिए । दुईवटा स्वतन्त्र र सार्वभौमसत्ता सम्पन्न मुलुकबीच राम्रो सम्बन्ध छ तर त्यसका बाबजुद नजिकका छिमेकी पनि भएकाले हामीबीचमा केही समस्या पनि छन् । तिनीहरूलाई संवादका माध्यमबाट समाधान गर्नुपर्छ भन्ने हाम्रो भनाइ रहँदै आएको छ, प्रधानमन्त्री ओलीको भनाइ उद्धृत गर्दै सल्लाहकार भट्टराईले कान्तिपुरलाई भने । विद्यमान समस्यालाई समाधान गरेर अघि बढ्न सके दुई देशबीचको सम्बन्धलाई अझ नयाँ उचाइमा लान सकिने ओलीको भनाइ थियो । नेपाली सेनाको मानार्थ महारथी पद ग्रहण गर्न काठमाडौं आएका नरवणेसँग भएको भेटमा ओलीबाट राखिएको धारणा दुई देशबीचको सीमा विवाद र कायम रहेको संवादहीनताप्रति लक्षित थियो । गत वर्ष कात्तिक १६ मा भारतले कालापानीलगायतका भूभाग समेटेर नयाँ राजनीतिक नक्सा प्रकाशन गरेयता काठमाडौं र दिल्लीबीच राजनीतिक तहमा हार्दिक सम्बन्ध बन्न सकेको छैन । नेपालले तीन पटकसम्म औपचारिक रूपमा कूटनीतिक नोट पठाएर कालापानीलगायतका वर्षौंदेखि थाती रहेका सीमासम्बन्धी विवादमा छलफल गर्नका लागि वार्ताको आग्रह गरिसकेको छ । बालुवाटारका तर्फबाट अनौपचारिक माध्यमबाट वार्ताको वातावरण निर्माणका लागि प्रयास हुँदै आएको थियो । तर भारतले कहिले कोरोना त कहिले अनुकूल वातावरण नभएको भन्दै वार्तामा अनिच्छा प्रकट गर्दै आएको छ । गत वैशाख अन्तिम साता भारतले नेपालको भूभाग भएर जाने पिथौरागढलिपुलेक सडकको ट्र्याक एकतर्फी ढंगले बनाइवरी उद्घाटन गरेपछि नेपालले औपचारिक रूपमै विरोध जनाएपछि काठमाडौं र दिल्लीबीचको दूरी थप बढ्न गएको थियो । नेपालले जनाएको विरोधलाई विदेशीको इसारामा भएको अभिव्यक्ति दिएर नरवणे आफैं पनि विवादमा तानिएका थिए । नरवणेले पछि आफ्नो अभिव्यक्तिलाई सच्याएका थिए । तर दुई देशबीच सीमालगायतका विषयमा औपचारिक संवादको ढोका खुल्न सकेको छैन । नरवणेको भ्रमण पछिल्लो एक वर्षमा भारतका तर्फबाट भएको उच्चस्तरको भ्रमण हो । यसअघि कात्तिक पहिलो साता भारतीय गुप्तचर निकाय रअ का प्रमुख सामन्तकुमार गोयल काठमाडौं आएका थिए । उक्त भ्रमणलाई सुरुमा नेपाली पक्षले गोप्य राखेको थियो । गोयलले प्रधानमन्त्री ओलीसँग बालुवाटारमै लामो भेटवार्ता गरेको खुलेपछि भने सरकारले त्यसबारे औपचारिक जानकारी सार्वजनिक गरेको थियो । उक्त गोप्य भेटवार्तालाई लिएर सर्वत्र आलोचना भएपछि प्रधानमन्त्री ओली आफैंले भारतीय प्रधानमन्त्री मोदीले गोयललाई आफ्नो दूतका रूपमा पठाएको प्रस्टीकरण दिँदै आएका छन् । सल्लाहकार भट्टराईका अनुसार प्रधानमन्त्री ओलीले भेटवार्ताका क्रममा नरवणेलाई नेपाली सेनाको मानार्थ महारथीको सम्मान ग्रहण गरेकामा बधाईसमेत दिएका थिए । उनले मानार्थ महारथीको सम्मान ग्रहण गर्ने परम्पराले दुई देशबीच रहँदै आएको निकट सम्बन्ध उजागर गरेको समेत उल्लेख गरेका थिए । जवाफमा नरवणेले भेटका लागि धन्यवाद दिँदै मानार्थ महारथीको पदबाट सम्मानित हुन पाउँदा आफू मात्र नभएर सिंगो भारतीय सेनाले गर्व गरेको उल्लेख गरेको भट्टराईको भनाइ छ । भ्रमणबाट दुई देशबीचको सहकार्यलाई अझ नयाँ ढंगबाट अगाडि बढाउन सकिने भन्ने धारणा नरवणेले राखेको पनि भट्टराईले कान्तिपुरलाई बताए । भारतले पनि नरवणेको भ्रमणलाई सफल र उपलब्धिमूलक भएको निष्कर्ष निकालेको छ । काठमाडौंस्थित भारतीय दूतावासले प्रेस विज्ञप्ति जारी गर्दै भ्रमणलाई सफल र उपलब्धिमूलक भनेको हो । विज्ञप्तिमा प्रधानमन्त्री ओलीसँगको भेटका क्रममा नरवणेले भारतीय प्रधानमन्त्री नरेन्द्र मोदीका तर्फबाट पठाइएको शुभकामना सन्देश दिएको समेत उल्लेख छ । भेटमा बृहत् द्विपक्षीय साझेदारीका विषयमा दृष्टिकोण आदानप्रदान भयो । त्यसक्रममा जनरल नरवणेले दुई देशबीचको रक्षा साझेदारीलाई थप सुदृढ पार्नका लागि आफूले काम गर्ने बताउनुभयो, दूतावासद्वारा जारी विज्ञप्तिमा भनिएको छ । नेपाली सेनाका प्रधानसेनापति पूर्णचन्द्र थापाको औपचारिक निम्तोमा नरवणे नेपाल आएका थिए । दुई देशबीच एक अर्को देशका सेना प्रमुखलाई मानार्थ महारथीको दर्जाबाट सम्मान गर्ने परम्परा रहँदै आएको छ । भारतीय स्थल सेना प्रमुख नरवणे त्यही कार्यक्रमका लागि भारतीय वायु सेनाको विशेष विमानबाट बुधबार काठमाडौं ओर्लेका थिए । उनले बिहीबार राष्ट्रपति विद्यादेवी भण्डारीबाट नेपाली सेनाको मानार्थ महारथीको दर्ज्यानी चिह्न, खड्ग र प्रमाणपत्र ग्रहण गरेका थिए । काठमाडौंमा रहँदा धार्मिक र ऐतिहासिक स्थलहरूको भ्रमणसमेत गरेका थिए । शुक्रबार भने उनी सबेरै सगरमाथालगायतका हिमशृंखलाको दृश्यावलोकनका लागि माउन्टेन फ्लाइटमा गएका थिए । नरवणे शुक्रबार नै स्वदेश फर्केका छन् ।"
नरवणेको भ्रमण फलदायी : सेना,"काठमाडौं (कास) नेपाली सेनाले भारतीय स्थल सेना प्रमुख जनरल मनोजमुकुन्द नरवणेको भ्रमण फलदायी भएको बताएको छ । तीनदिने औपचारिक भ्रमण सकेर फर्केपछि सेनाले विज्ञप्ति जारी गर्दै भ्रमण सफल र फलदायी भएको जनाएको हो । नेपाली सेनाको मानार्थ महारथीको सम्मान ग्रहण गर्न नरवणे बुधबार तीनदिने औपचारिक भ्रमणमा काठमाडौं आएका थिए । उनले बिहीबार राष्ट्रपति विद्यादेवी भण्डारीबाट मानार्थ महारथीको दर्ज्यानी ग्रहण गर्नुका साथै प्रधानसेनापति पूर्णचन्द्र थापासँग भेटवार्ता गरेका थिए । जंगीअड्डामा भएको औपचारिक भेटवार्तामा दुई प्रधानसेनापतिबीच आपसी सुरक्षा चासोका विषयमा खुला छलफल भएको थियो, यस्तै दुई सेनाबीच उच्चस्तरीय भ्रमण र तालिमलगायत अन्य सहयोगका क्षेत्रमा थप विस्तार गर्ने विषयमा समेत छलफल भएको थियो, विज्ञप्तिमा भनिएको छ, दुवै प्रधानसेनापतिले दुई सेनाबीच परम्परागत सम्बन्धको चर्चा गर्दै उक्त सम्बन्ध सुदृढ गर्न यो भ्रमण फलदायी भएको उल्लेख गर्नुभयो ।भ्रमणको अन्तिम दिन नरवणेले माउन्टेन फ्लाइटबाट सगरमाथाको अवलोकन गर्नुका साथै शिवपुरीस्थित सैनिक स्टाफ कलेजका शिक्षार्थीसँग अन्तर्क्रियामा सहभागी बनेका थिए । प्रधानमन्त्री केपी शर्मा ओलीसँग भेट गरी शुक्रबार नै नरवणे भारत फर्किएका छन् । भारतले नेपाली भूमि कालापानी, लिपुलेक र लिम्पियाधुरा समेटेर राजनीतिक नक्सा सार्वजनिक गरेपछि बिग्रिएको दुई देशबीचको सम्बन्ध र अवरुद्धजस्तै बनेको कूटनीतिक वार्ताछलफल नरवणेको यो औपचारिक भ्रमणले खुलाउने अपेक्षा गरिएको छ ।"
बेंसी झर्यो भेडीगोठ,लमजुङको मर्स्याङ्दी२ घनपोखरास्थित २३ सय मिटर उचाइको फुल्बु च्हो डाँडामा झारिएको भेडीगोठ । हिमाली क्षेत्रमा चिसो बढ्न थालेपछि भेडीगोठ तल झार्न थालिएको छ । जाडो छल्न बेंसी झारिने भेडाबाख्रालाई वैशाख पहिलो साता लेक फर्काउने गरिन्छ । तस्बिर ः आश गुरुङकान्तिपुर
वन केवल वृक्ष होइन,"अन्त्यमासुन्दर, शान्त र विशाल भन्ने नेपालको चिनारीलाई अझ चम्किलो बनाउने सम्भावना जैविक सम्पदाभित्र प्रचुर मात्रामा निहित छ । यस क्रममा वृक्ष सम्पदालाई नियाल्दा समृद्धिका हरिया फाँटहरू कञ्चनपुरदेखि कञ्चनजंघासम्म र झापादेखि दार्चुलासम्म छरपष्ट छन् । वन विशेषज्ञहरूले काष्ठ पदार्थको दृष्टिले ठम्याएका ४४३ प्रजातिका वृक्ष तथा वनस्पतिशास्त्रीहरूका आनुवंशीय दृष्टिले ठम्याएका ८०० प्रजातिका वृक्षहरू हाम्रा ४० प्रकारका वन क्षेत्रमा मौजुद छन् । तर यी वृक्षका बारेमा हाम्रो आधारभूत जानकारी पर्याप्त छैन । काष्ठ पदार्थको उड म्युजियम अर्थात् वैज्ञानिक संग्रहालय पनि स्थापना भएको छैन । भए गरेका अध्ययनअनुसन्धानका कृतिहरू पनि छरपस्ट छन् । उपयोगमा छैन । तसर्थ, नेपालमा एउटा वृक्ष विकास बोर्डको परिकल्पना गर्न अब ढिलो गर्नु हुँदैन । वृक्षलाई वनभित्र मात्र सीमित गरेर होइन मानव जीवनका सबै पक्ष, विशेषगरेर व्यावसायिक पक्षसँग आबद्ध गरेर विकास गर्नु वर्तमान समयको माग हुन आउँछ ।"
देवकोटा नामको मसलन्द,"यहाँ प्रस्तुत केही सामग्री शंकर लामिछानेको परिवारबाट संरक्षणका लागि मदन पुरस्कार पुस्तकालयका लागि प्राप्त भएका हुन् । भारतको राजधानी दिल्लीमा सन् १९५६ मा भएको एसियाली लेखकहरूको सम्मेलनसँग लक्ष्मीप्रसाद देवकोटा र नेपाली साहित्यकारहरू कसरी जोडिएका थिए भन्ने बुझ्नका लागि विगतको यो अभिलेखीय सामग्री महत्त्वपूर्ण हुन सक्छ । यी सामग्रीले सम्पूर्ण कथा भन्न नसके पनि नेपालभारतका साहित्यकारको सम्बन्ध, नेपाली साहित्यकारले भोगेका कठिनाइ, समस्या र समाधानका विषयमा अध्ययन गर्नेका लागि थप जानकारी अवश्य दिनेछ । एसियाली लेखकहरूको सम्मेलनका लागि नेपालका तर्फबाट निम्त्याइएका साहित्यकारहरूको प्रतिनिधि, व्यवस्थापन र तयारीका विषयमा भारतीय साहित्यकार तथा सम्मेलन आयोजनाका प्रमुख मुल्कराज आनन्द चिन्तित थिए । एक महिनापहिले उनले पठाएको चिठीको उत्तर र तयारीका विषयमा नेपालबाट कुनै औपचारिक जानकारी नपाएपछि सन् १९५६ नोभेम्बर १७ मा उनले पुनः पत्र लेखेका छन् । डिसेम्बर २३२९ मा हुन लागेको एसियाली लेखकहरूको सम्मेलन नजिकै आइसकेकाले उनको चिन्ता जायज नै थियो । पुस्तकालयमा उनको अघिल्लो पत्र त छैन तर पछिल्लो पत्र(नोभेम्बर १७ को) भने २३ वटा मुख्य विषयमा केन्द्रित छ । पत्रमार्फत ८ जना नेपाली साहित्यकारहरूको प्रतिनिधित्व, सम्मेलनको तयारी र सम्मेलनका लागि पुर्याउनुपर्ने योगदानका विषयमा स्पष्ट हुन खोजिएको छ । यो प्रश्नउत्तरको सिलसिला हामीसँग प्राप्त सामग्रीकाआधारमा जोडिँदैन तर सोही फोल्डरमा भएका अन्य कागजहरूले नेपालतर्फको तयारीका विषयमा थप जानकारी दिन्छन् ।२०१२ फागुन १७ गते प्रजातान्त्रिक युगमा साहित्य, कला, संगीतको सिर्जना तथा प्रकाशनका लागि प्रोत्साहन र प्रगति दिन, युग सुहाउँदो एक नेपाली साहित्यकला एकाडेमीको आवश्यकता अनुभव गरेर लक्ष्मीप्रसाद देवकोटाको नेतृत्वमा नेपाली लेखकसाहित्यकारमाझ छलफल भएको थियो । देवकोटाको निमन्त्रणामा कविकुञ्ज, मैतीदेवीमा अपराह्न ४ बजे भएको उक्त भेला र छलफलमा एकेडेमीको स्थापनाको निमित्त के कति काम गर्नुपर्छ, कसरी रूप दिनुपर्छ र कुन आदर्शमा आधारित हुनुपर्छ भन्ने विषयमा छलफल भएको थियो । प्रारम्भिक समितिका अध्यक्ष लक्ष्मीप्रसाद देवकोटा थिए भने उनलाई साथ दिँदै उनको प्रस्तावमा हस्ताक्षर गर्नेमा विश्वेश्वरप्रसाद कोइराला, यदुनाथ खनाल, सुवर्णशमशेर जबरा, सिद्धिचरण श्रेष्ठ, बालकृष्ण सम, गोपाल पाण्डेय आदि थिए । विजयबहादुर मल्लले भने स्वयं आफ्नो, गोविन्दबहादुर मल्ल गोठाले र चितरञ्जन नेपालीका तर्फबाट सहमति जनाएर हस्ताक्षर गरेको देखिन्छ । सबैको हस्ताक्षर नदेखिए पनि कम्तीमा ३० जना अन्य लेखक साहित्यकारको नामसूची यस प्रयाससँग जोडिएको देखिन्छ । तर, छलफल भएजस्तै एकेडेमी तुरुन्तै स्थापना भएन बरु २०१४ सालमा राजा महेन्द्र कुलपति रहने गरी नेपाल प्रज्ञा प्रतिष्ठानको गठन भयो । यसै समयमा दिल्लीको लेखक सम्मेलनमा नेपालले कसरी सहभागिता जनाउने भन्ने विषयमा पनि देवकोटाको नेतृत्वमा नियमित कामहरू चलिरहे । मुल्कराज आनन्दको पत्रमा प्रतिनिधि छनोटका विषयमा चिन्ता जाहेर भएको थियो । तर, नेपालका प्रतिनिधि र साहित्यकार भने पुस ४ मा बसेको बैठकको एउटा कार्यसूचीमा बालकृष्ण सम स्वास्थ्यका कारण सम्मेलनमा जान नसक्ने भएकाले उहाँको सट्टा कसले प्रतिनिधित्व गर्ने भन्ने विषयमा केन्द्रित थिए । बैठकले एक जना महिला र एक जना पुरुषको नाम सिफारिस गरेको थियो र दुईमध्ये एकलाई अनुरोध गर्ने निर्णय गरेको थियो । समय अभावका कारण कतिपय खबर र जानकारी तार मार्फत दिने व्यवस्था गरिएको थियो । एसियाली सम्मेलन हुनुअघि नै प्रारम्भिक समितिको बैठकका लागि लक्ष्मीप्रसाद देवकोटा त्यहाँ जानुपर्ने थियो । यी तमाम तयारीसँग सायद प्रश्नहरू पनि उठेका थिए होलान्, त्यसैले देवकोटाले यो प्रारम्भिक समितिको बैठकमा सहभागी हुनुअघि एसियाली लेखक सम्मेलन, दिल्लीमा नेपालको प्रतिनिधित्वका विषयमा प्रेस वक्तव्य जारी गरेका थिए, जसमा सम्मेलनका निम्ति भइरहेको तयारी, प्रारम्भिक समितिको बैठकमा हुने सहभागिता, खर्चविवरण, व्यवस्थापन आदिका विषयमा प्रस्ट पारेका थिए । पैसाको अभाव भएको त प्रस्ट बुझिन्छ नै तर बैठकका निर्णय र प्रेस विज्ञप्तिमार्फत सहयोगीहरूलाई धन्यवाद दिन पनि बिर्सिइएको छैन ।सम्मेलनमा जानुअघि तयारी गर्ने क्रममै २०१३ मार्ग २९ को बैठकले एसियायी लेखक सम्मेलनका निम्ति नेपालको पद्य साहित्यको प्रतिनिधित्व गर्न सक्ने एक संग्रह इन्द्रनीको ७ औं अंकको रूपमा निकाल्ने निर्णय पनि भएको थियो । त्यसो त दिल्ली पुगिसकेपछि २२ डिसेम्बर १९५६ मा ब्रडवे होटल मा नेपाली प्रतिनिधित्वको बैठक र त्यसले दैनिक भारु १२० खर्च गर्नका लागि सभापतिलाई अधिकार दिएको विवरण पनि संलग्न छ । निर्णयमा कृष्णचन्द्रसिं प्रधानलगायत ईश्वर बराल, केदारमान व्यथित, माधव घिमिरे, लक्ष्मीप्रसाद देवकोटा, भीमनिधि तिवारी, भीमदर्शन रोक्काले हस्ताक्षर गरेको देखिन्छ तर शंकर गार्गेयको सहभागिता भने इन्द्रेनी को विशेषांक निकाल्न भएको निर्णय (२०१३ मार्ग २९) मा मात्र देखिन्छ । यसरी संकलित र संरक्षित सामग्रीमा अन्य सानासाना खर्चहरूको विवरण पनि छन् । देवकोटाको नाममा रहेको रु ७५ उल्लेख भएको इन्डियन एयरलाइन्सको टिकट मात्र होइन २०१४ पुस ५ मिति राखेर टिपिएका सानासाना खर्चहरू जस्तै ः चिया, फुल, चुरोट, कागज, दाउरा, खाना आदिको उल्लेख हुनुले सम्मेलनमा सहभागिताका क्रममा भएका सानाभन्दा साना विवरणलाई पनि ध्यान दिएर टिपोट गरेको देखिन्छ । मुर्धन्य साहित्यकार वा आमव्यक्तिहरूका सानाभन्दा साना विवरण आफैंमा ऐतिहासिक सामग्री हुन् र त्यसलाई फरक ढंगले पढ्न र व्याख्या गर्न सकिन्छ । यस्ता सामग्रीले आफैं सबै कुरा भन्दैनन् तर धेरैले नभनेका, नबोलेका, छुटाएका वा नदेखेका प्रसंगलाई फरक तरिकाले हेर्न भने सिकाउँछ ।"
स्वकुण्ठाको केन्द्रीकरण,"घटनाक्रमलाई हेर्ने व्यक्तिको आफ्नो दर्शनअनुसारको दृष्टिकोण हुन्छ र उसले दिने अभिव्यक्ति तथा लेख्ने रचनाहरू त्यसैबाट निःसृत हुन्छन् । समकालीन राजनीति र कूटनीतिसँग सम्बन्धित विषयवस्तुलाई केन्द्रमा राखेर रमेशनाथ पाण्डेद्वारा लिखित किताब क्रान्ति र प्रतिक्रान्ति मा आफूलाई मन परेका भनाइ वा प्रसंगलाई उद्यृत गर्दै मुलुकका पछिल्ला घटनाक्रमहरूलाई लिपिबद्ध गरिएको छ । पुस्तक पढ्दा राजनीतिबारे धेरै थाहा नपाएका र पाण्डेलाई नजिकबाट नचिन्ने पाठकका लागि राजनीति खत्तम रहेछ भन्ने भान परे पनि कमीकमजोरीका बाबजुद समग्रमा सकारात्मक पक्ष हाबी भएकै कारण हाम्रो मुलुक यहाँसम्म आइपुगेको हो भन्नेमा हामीले गर्व गर्नुपर्छ । सबै कुरा बिग्रेभत्केको भए हामी स्वतन्त्र मुलुकका रूपमा रहिरहन सक्ने थिएनौँ ।रमेशनाथ पाण्डे लामो समयदेखि दरबारलाई केन्द्रमा राखेर गतिविधि गर्ने मानिस भएकाले उनको दृष्टिकोण दल र तिनका नेताहरूप्रति नकारात्मक रहनु अन्यथा होइन । तर, सत्ताको नाभीका बारेमा राम्रो जानकार रहने व्यक्ति भएका कारण पञ्चायतको अवसानपछि पनि कांग्रेस, एमाले र माओवादीका नेताहरूसँग पाण्डेको बेलाबेला निकट सम्बन्ध रहँदै आएको पाइन्छ, जुन कुरा यस किताबमा झल्किन्छ । बहुदलीय व्यवस्थामा निर्दलीय मन्त्री र राष्ट्रियसभा अध्यक्षको उम्मेदवार हुने मौका पाउनुबाट उनको बहुमुखी प्रतिभा झल्किन्छ नै, नेताहरूको विश्वास जित्नका लागि उनले गरेका प्रयासहरू पनि पुस्तकमा पाइन्छन् ।लेखक पाण्डेले बहुदलीय व्यवस्था र यसका सञ्चालकहरूका नकारात्मक पाटाहरू अनावरण गर्न कुनै कसर बाँकी राखेका छैनन् । सबै नेताहरूलाई विदेशीका दलाल करार गर्ने, देश यिनीहरूले नै बिगारे भन्ने, हरेक कुरामा नेपाल चुकेको देख्ने, यहाँका प्रत्येक निर्णयमा विदेशीको हात रहेको आरोप लगाउनेजस्ता विषयले नेपाल र नेपाली मनोविज्ञानलाई बलियो बनाउँदैन, नयाँ पुस्तालाई कुनै सकारात्मक सन्देश दिँदैन ।जनताबाट कहिल्यै प्रत्यक्ष निर्वाचित हुनु नपरेरै पटकपटक सांसद र मन्त्री भएकाले होला, पाण्डेले जनताका बीचबाट संघर्ष गरेर आएका प्रत्येक नेताको छवि अविश्वसनीय, विदेशीका इसारामा काम गर्ने र नेपालप्रति कुनै दायित्व नभएका व्यक्तिका रूपमा चित्रण गर्न खोजेका छन् । गिरिजाप्रसाद कोइराला, केपी ओली, शेरबहादुर देउवा, पुष्पकमल दाहाल प्रचण्ड, माधवकुमार नेपाल, बाबुराम भट्टराईदेखि प्रदीप ज्ञवालीसम्मको आलोचनामा पाइने समानताले यही कुरा दर्शाउँछ ।नेपाली राजनीतिमा विदेशी प्रभाव छैन भन्ने होइन । हरेक मुलुकमा विदेशी प्रभाव एक विषयका रूपमा रहँदै आएको छ । यतिसम्म कि हालैको अमेरिकी चुनावमा मुख्य एजेन्डा चीन रह्यो । भारतमा निर्वाचन नजिकिँदै गर्दा नेताहरूको भाषणमा पाकिस्तान र चीनको नाम छुट्दैन । नेपालका सन्दर्भमा भारतीय हस्तक्षेपको इतिहासतिर फर्किंदा राजा त्रिभुवनले जुन दिन नारायणहिटी छाडेर भारतीय दूतावासमा शरण लिए, त्यही दिनबाट प्रत्यक्ष रूपमा सुरु भएको हो भन्नेमा जति बल गरे पनि पर्दा हाल्न सकिन्न । दरबारलाई राष्ट्रवादी र दलहरूलाई विदेशीको इसारामा चल्ने शक्तिका रूपमा चित्रण गर्नका लागि जतिसुकै तथ्यहरूको भ्रष्टीकरण गरे पनि हाम्रो कटु इतिहासले आफ्नो सत्ताका लागि राजाले विदेशी दूतावासमा शरण लिएकोदेखि निरंकुश शासनलाई समर्थन हासिल गर्नका लागि आफ्नो भूमिमा विदेशी सेना बस्न दिएकोसम्मका तथ्यहरू अभिलेखमा राखेको छ । यदि पाण्डेले दाबी गरेजस्तो २०६३ मा संसदीय व्यवस्थाको अभ्यास तेस्रोपटक सुरु भएपछि राष्ट्रिय राजनीतिको स्वामित्व नेपालीको हातबाट फुस्किँदै गयो र निर्णायक शक्ति दिल्ली बन्यो (२४५) भन्ने कुरा सही भएको भए ०७२ सालमा भारतले रोक्नका लागि विशेष दूत पठाउँदा पठाउँदै नेपालले आफ्नो संविधान आफैँ जारी गर्ने थिएन, भारतको चाहनाविपरीत चीनसँग पारबहन सम्झौता गर्न सक्ने थिएन, राजतन्त्रकालमा गुमाएको भूमि कायम गरेर राष्ट्रिय सहमतिका लागि नक्सा जारी गर्न सक्ने थिएन । नेपाल वास्तविक अर्थमा आफ्नो खुट्टामा आफैँ उभिन लागेको प्रमाणका रूपमा यस्ता घटनाहरू हुँदा जोजसलाई पिर परिरहेको छ, उनीहरूले मात्रै गणतन्त्रकालमा राष्ट्रियता कमजोर भएको भनिरहेका छन् ।आवरणमा राष्ट्रवादीजस्तो देखिने तर सारमा विदेशीका एजेन्डाहरूको पक्षपोषण गरेर उनीहरूको सेवा गर्ने जमात नेपालमा उल्लेख्य छ । १२ बुँदे सहमति भारतले गराएको भनेर पुस्तकमा धेरै जिकिर गरिएको छ । तर, त्यतिबेला ज्ञानेन्द्रले संविधान कुल्चेर सत्ता हत्याएपछि दलहरूसँग त्यसको विकल्प के थियो भन्ने बारेमा चर्चा गरिएको छैन । दलहरूको सरकार भंग गरेर अवकाशमा गएका, इतिहासले किनारा लगाइसकेका र जनतासँग कुनै सरोकार नभएका व्यक्तिहरू जम्मा गरेर सरकार गठन गर्दै ज्ञानेन्द्रले आत्मघाती कदम चालेपछि लोकतन्त्र र स्वयम् आफ्नो अस्तित्व रक्षाका लागि दलहरू एक ठाउँमा आएको कुरालाई विदेशीको खेल भन्नु गुमेको सत्ताको भावुकतामा पूर्वाग्रह साध्नु मात्र ठहर्छ । नेपालभारतबीचका समग्र समस्याहरूको अध्ययन गरी प्रतिवेदन दिनका लागि प्रबुद्ध व्यक्तिहरूको समूह (ईपीजी) गठन गरिएकोमा पुस्तकमा चर्को आलोचना गरिएको छ । स्मरणीय कुरा, भारतले दुई बर्षदेखि त्यसको प्रतिवेदन बुझ्न मानिरहेको छैन र तुहाउन खोजेको छ । यसैगरी, नेपालले बारम्बार अमेरिकाले अघि सारेको इन्डोप्यासिफिक स्ट्राटेजीमा सहमत नभएको स्पष्ट पार्दै त्यसमा हस्ताक्षर गर्ने कुरै नभएको उल्लेख गरिरहेको छ । तर, पुस्तकमा चाहिँ फरकफरक सन्दर्भका बक्तव्यहरूलाई उद्धृत गर्दै नेपालले त्यसमा सहमत भएकै हो भनेर प्रमाणित गर्न खोजिएको छ । आफ्नो सरकार र आफ्ना अधिकारीहरूप्रति विश्वास गर्नुको साटो विदेशीको कुरालाई नै आधार बनाएर उनीहरूकै हात माथि पर्ने गरी व्याख्याविश्लेषण गर्दा राष्ट्रिय भावना बलियो हुँदैन ।दलहरूका बीचमा अविश्वास चरम अवस्थामा पुगेपछि बाध्यताका रूपमा प्रधानन्यायाधीशको अध्यक्षतामा सरकार बनेर संविधानसभाको दोस्रो निर्वाचन गराई देशलाई निकास दिएकोमा लेखकलाई पटक्कै चित्त बुझेको छैन । निकासका लागि गठित सरकारलाई अन्तरिम संविधानले नचिनेको कर्मचारी सरकार भन्दै हुर्मत लिने पाण्डे स्वयम् चाहिँ ०६१ माघ १९ पछि संविधानमै नभएको निर्दलीय सरकारका मन्त्री थिए । लोकतान्त्रिक संविधान र व्यवस्थालाई कोमामा पुर्याएर सत्तामा गएका व्यक्तिले नै क्रान्ति र प्रतिक्रान्तिका पाठ पढाउने दिन आउनुलाई गणतन्त्रकै नेताहरूको असफलता ठान्नुपर्छ । किनभने देशमा आन्दोलन चलिरहेको, सेनासँग गोलीगठ्ठा सकिइरहेको, छिमेकीसँग पानी बाराबारको अवस्था रहेको र प्रजातान्त्रिक विश्वले अघोषित नाकाबन्दी लगाइरहेको बेला राजा ज्ञानेन्द्रको अफ्रिकातिर सवारी चलाउने परराष्ट्रमन्त्री पाण्डेलाई नेताहरूले चुलोचौकोमा पहुँच दिँदा उनले त्यसको आफूअनुकूल उपयोग गरेका छन् र तिनै नेताहरूलाई अविश्वसनीय सावित गर्ने प्रयास गरेका छन् ।क्रान्ति र प्रतिक्रान्ति पुस्तकको सबभन्दा सबल र उपयोगी पक्ष बीपी कोइरालाका हस्तलिखित पत्रहरू हुन् । अध्ययन र चिन्तनमा असाध्यै रुचि राख्ने बीपी कोइरालासँग युवा, जिज्ञासु र अध्ययनशील पत्रकारका रूपमा पाण्डेले बनाएको पहुँचका आधारमा ती पत्रहरू जेलबाट प्रेमपूर्वक लेखिएका थिए । बीपी स्वयम्ले आफ्नो किताब जेल जर्नल मा रमेशनाथ पाण्डेबारे उल्लेख गरेर पाठकको मनमा उत्पन्न गराएको जिज्ञासालाई लेखकले उनका हस्तलिखित पत्रहरू नै सार्वजनिक गरेर शान्त पारेका छन् । यी पत्रहरूले बीपी र लेखकबीचको आत्मीय सम्बन्धलाई मात्र उजागर गर्दैनन्, ती कालरात्रिको सम्झना पनि गराइदिन्छन् । जेलमा बस्दा बीपी कोइरालाको मनोविज्ञान, योजना, दैनिकीका साथै मुलुक, आफू र परिवारप्रतिको चिन्ता बुझ्न पाइन्छ । निःसन्देह बीपी कोइराला नेपालको लोकतान्त्रिक आन्दोलनका सबभन्दा अग्ला व्यक्ति हुन् । जनताबाट निर्वाचित भएर सरकार बनाएबापत दण्डित हुनुपर्दाका उनका पीडादायी दिनहरूलाई अभिलेखबद्ध गर्ने काममा उनका अनुयायीहरूलाई फुर्सद नभए पनि बीपीको राजनीतिभन्दा पृथक् धारमा उभिएका पाण्डेले महत्त्वपूर्ण पत्रहरूलाई जतनसाथ राख्नुका साथै सार्वजनिक जानकारीमा ल्याइदिएर जिज्ञासु र अध्येताहरूलाई गुन लगाएका छन् ।क्रान्ति र प्रतिक्रान्ति मा कतिपय तथ्यगत त्रुटि छन्, तिनको मात्रै अलग्गै सूची बनाउन सकिन्छ । तिथिमिति उल्लेख गर्दा विक्रम संवत् र इस्वी सम्वत्मा एकरूपता कायम गर्ने दुःख उठाइएको छैन भने कतिपय प्रसंग बारम्बार दोहोरिँदा पुराना लेखहरू राख्दा सम्पादन नगरिएको देखिन्छ । स्रोतहरूको उल्लेखमा नियमबद्धता देखिँदैन । आफ्ना कुरा पुष्टि गर्न घटनाहरूलाई अघिपछि पारेर उद्धृत गरिएको छ । पुस्तकमा लेखकका केही प्रिय शब्द तथा वाक्यहरू कूटनीतिक सीप, इतिहासले टिपेको छ, पत्यार, नेपाल सामरिक राडारमा परिसकेको छ, इतिहासले सम्झेको छ, इतिहास र भूगोल दुवै अत्याधिक दोहोरिएका छन् । फरकफरक शीर्षकमा समेत उस्तै प्रसंगहरू दोहोरिएका छन् ।पुस्तकमा नेपालको कूटनीतिक मामिलामा ब्रान्ड नेम र नेपालका चाणक्य का रूपमा चिनाइएका रमेशनाथ पाण्डेको यस पुस्तक राजनीति र कूटनीतिप्रति रुचि राख्नेका लागि सन्दर्भ सामग्रीका रूपमा आएको छ । लामो समय पत्रकारितामा सक्रिय, लेखन र अध्ययनमा दख्खल राख्ने र आफूलाई चाहिने विषयको अभिलेख राख्ने व्यक्ति भएका कारण पाण्डेको लेखन प्रभावकारी हुन्छ । अघिल्लो पुस्तक कूटनीति र राजनीति झैँ क्रान्ति र प्रतिक्रान्ति मा पनि पाण्डेले केन्द्रमा आफैँलाई राखेका छन् । पुस्तकमा निराशा, लघुताभास र कुण्ठा बढी व्यक्त भएको छ ।नेपालजस्तो सामरिक महत्त्वको ठाउँमा उभिएको मुलुकका लागि विदेश सम्बन्ध पक्कै पनि महत्त्वपूर्ण हुन्छ । तर, कुनै पनि देशको विदेश सम्बन्धमा घरेलु राजनीति प्रतिविम्बित हुन्छ भन्ने कुरा बिर्सन मिल्दैन । देशभित्र निरंकुश शासन छ भने बाहिरी मञ्चमा उभिएर लोकतन्त्रको दुहाई दिएको दुनियाँले पत्याउँदैन । त्यसैगरी जबसम्म हामीले आफूलाई राष्ट्रिय रूपमा आफ्नो खुट्टामा उभिने सक्ने बनाउन सक्दैनौँ र विदेशीसँग हात थाप्न बाध्य भइरहन्छौँ, तबसम्म हाम्रो स्वाभिमान कसैगरी पनि माथि उठ्न सक्दैन भन्ने कुरा पनि हेक्का राख्नुपर्छ । पटकपटक पदमा पुगेका र सधैँभरि सत्ताको वरिपरि रहँदै आएका व्यक्तिहरूले आफ्ना अनुभवहरूको सार अभिलेखबद्ध गराउँदा यस ऐतिहासिक आवश्यकतालाई केन्द्रमा राख्न सक्नुपर्छ । नत्र मैले फलानालाई भेटेको थिएँ, फलानो मेरो घरमा खाना खान आएको थियो, फलानाले यस्तो राम्रो शब्द प्रयोग गर्यो भन्ने कुराले न मुलुकका लागि अर्थ राख्छ न त युवा पुस्ताले नै त्यसबाट केही लाभ पाउँछ ।"
जरुर साथी म सिंगल,"तिमीलाई न त खाना पकाउन आउँछ, न घरको केही काम । तिमीलाई त जिरा र ज्वानो पनि छुट्याउन आउँदैन । न त घरको जिम्मेवारीबारे थाहा छ । तिमीलाई के लाग्छ म तिमीसँग बिहे गर्छु ? सरी, मेरो परिवारलाई तिमीजस्तो बुहारी चाहिएको हैन ।दुई वर्षअघि मेरो कानमा बज्रिएपछि यी शब्द मेरो शरीर र आत्मा छाडेर अझै गएका छैनन् । यी एकमुष्ट शब्दको आशय यही हो म घरको काम गर्ने मेसिन बन्न अक्षम छु ।केही दिनअघि कान्तिपुर मा लेखक सावित्री गौतमको विखण्डनकारी महिलाको आँखामा दसैं शीर्षकमा लेख पढ्दा झलझली त्यो दिनले रन्थनायो । लेखका हरेक वाक्य, हरेक शब्दमा मैले आफूलाई पाएँ । हाम्रो समाजले केटी मान्छे भएपछि खाना पकाउने, भाँडा माझ्ने, कुचोकसेरो गर्ने, सबैको ख्याल राख्ने हुनैपर्छ भनेर तोकिदिएको छ ।मलाई सम्झना आउँछ हरेक चाडपर्वमा आमा र आन्टीको चटारो । पहिले जमानामा पुरुषलाई उनका आमाहरूले छोराले घरको काम गर्दैनन् भनेर केही अह्राएनन् । उनीहरूले कहिल्यै गर्न पनि खोजेनन् । यो सिलसिला चल्दै गयो । आमा बिहे गरेर आउनुभयो । आन्टी बिहे गरेर आउनुभयो । बुहारी भएपछि उहाँहरूको जिम्मेवारी बढ्यो ।दसैंमा हामी आमाका काकाकहाँ जान्थ्यौं । म हरेकपटक देख्थें एक झुन्डमा लोग्नेमान्छेहरू तास खेलिरहेका हुन्थे । कतै गफ गरिरहेका हुन्थे । उनीहरूका श्रीमती भान्सामा मासुका परिकार पकाइरहेका देखिन्थे । पकाएर श्रीमान्हरूलाई टक्र्याउँथे ।एक जना माइजू तासको खालमा गएर म पनि खेल्छु भनेर बसिछन् । यो कुरा एकदुई कान हुँदै मैदान पुग्यो । हरेक नातागोतामा आगोझैं फैलियो, त्यो बुहारी कति सोमत नभएकी लाजसरम पचेकी लोग्नेमान्छेको बीचमा बसेर तास खेल्छु भनी उसको लोग्ने लाजले रातोपिरो भयो बिचरा बोल्नै सकेन त्यतिबेला मलाई लाग्थ्यो ती माइजूले त्यसो नगरेको भए पनि हुन्थ्यो ।अहिले उहाँलाई सम्झेर गज्जब लाग्छ । एक मन मलाई उनीजस्तै हुन मन लाग्छ । अर्को मन भन्छ कुल शिक्षा कुल यु डन्ट वान्ट दिस त्यतिबेला मलाई महिलाले त्यसो गर्नु गलत हो भनेर बुझाइयो । तर, यो कुराको जड अहिले बुझ्दै छु । पहिलो शिक्षा घरबाट सुरु भएजस्तै हरेक पहिलो लडाइँ पनि घरबाटै सुरु हुन्छ । आफ्नै परिवारबाट उम्किएपछि बल्ल समाजसँगको घनघोर लडाइँ सुरु हुन्छ ।छोरा र छोरी उही तरिकाले पेटमा ९ महिना हुर्किन्छन् । गर्भभित्र शारीरिक विकास पनि उस्तै गतिमा हुन्छ । जन्म पनि उही प्रक्रियाले हुन्छ । उस्तै यात्रामा यो धरती टेक्ने छोरा र छोरीको बाटो जन्मपछि भने अलग हुन्छ । छोरा र छोरीलाई फरक बाटोमा हिँडाइन्छ । छोराहरूलाई छोरा मान्छेले अलिकति बिगार त गरिहाल्छन् नि भन्ने बाटोमा हिँडाइन्छ । छोरीहरूलाई छोरी मान्छे भएर धेरै उफ्रिनु हुँदैन शीर्षकको बाटोमा डोर्याइन्छ । छोरा वंश धान्ने परिवारको शान झैं हुर्काइन्छन् । छोरी अर्काको घरमा जाने नासो को रूपमा हुर्काइन्छन् ।छोरा साथीहरूसँग दिनभर खेल्न जाँदा छोरीहरूलाई घरको काममा आमालाई सहयोग गर्ने कामदार बनाइन्छ । छोरालाई काम लगाउनुपरे छोरा मान्छेले त परेपछि जे पनि गरिहाल्छ, किन काम लगाउनू ? भनिन्छ । छोरीलाई चाहिँ बिहेपछि बूढोको घरमा काम नजाने बेइज्जत हुन्छ, गाल आमालाई पर्छ भनेर धम्क्याइन्छ ।वास्तवमा छोरीहरूको बाल्यकाल यही तयारीमा बित्छ ताकि उनीहरू कुनै दिन हुर्केर लोग्नेको घरमा सेवा गर्न सकून् । बाल्यकालको अबोधपन र उत्सुकता पछ्याउने समयमा उनीहरूलाई घरको ट्रेनिङ सेन्टर मा भर्ती गराइन्छ ।म मान्छु अहिले परिस्थिति बदलिएको छ । छोरीहरू शिक्षित छन् । आत्मनिर्भर छन् । तर, भित्रसम्म फैलिएको असमानताको जरो अलिकति पनि हल्लिएको छैन । असमानताको जरोमा उभिएको पितृसत्ताको रूख झांगिएर झन् ठूलो भएको छ । यति ठूलो कि उसले वरपरका ससाना बिरुवाको घाम छेकेको छ । शिक्षा र चेतनाको घाम छेकिएपछि उम्रिने भनेको उही पुरातन समाज हो ।म अविवाहित छु । समाजका अनुसार मेरो विवाह गर्ने उमेर पुगिसक्यो । मेरा साथीसंगी, दिदीबहिनी, भदै आदि सबैको बिहे भइसक्यो । सबै आआफ्नो फेसबुक वालमा विथ माई हबी भनेर फोटो हाल्छन् । तीजमा राताम्मे भएर गरगहनाको फोटो राख्छन् । तर, त्यो झकिझकाउ सारीमा, त्यो पोतेमा कति आशा, इच्छा र आकांक्षा दबिएर बसेका होलान् ? म यस्तै प्रश्नको उत्तर खोजिरहन्छु ।मलाई कहिलेकाहीँ उनीहरू चाहेर वा नचाहेर भन्छन्, कति रमाइलो छ है तँलाई ?अनि कहिले ठ्याक्क उल्टो सुन्छु, अब त सेटल हो न, एक न एकचोटि त बिहे गर्न परिहाल्छ ।कोही थप्छन्, अहिले नै हो जेजे गर्न मन लाग्छ गर्, बिहेपछि पाइँदैन ।यी मेरा नितान्त व्यक्तिगत भोगाइ हुन् । मलाई यही समाजको चालचलनका कारण विवाह र सम्बन्धप्रति ठूलो वितृष्णा छ । प्राकृतिक नियमअनुसार हामी आमाबुबालाई आफ्नो इच्छाअनुसार फेर्न वा साट्न सक्दैनौं । तर, छोरीहरूलाई आफ्ना बुबा र आमा नै फेर्नुपर्छ । कोख फेर्न नपरे पनि आमाको काख फेर्नुपर्छ । आफू हुर्केको घर फेर्नुपर्छ । त्यो आँगन छोड्नुपर्छ, जहाँ आफ्नो अमूल्य बाल्यकाल बितेको छ । राम्रोसँग नचिनेकालाई बुबाआमा मान्नुपर्छ । कहिल्यै नटेकेको घरलाई आफ्नो घर मान्नुपर्छ । बिरानो आँगनलाई आफ्नो मानेर अँगाल्नुपर्छ ।तपाईं (सम्पूर्ण पुरुष) ले कहिल्यै सोच्नुभएको छ तपाईंलाई यी सब गर्नुपरे के होला ? बिहे गरेर आफ्नो घर छोडेको, नयाँ घर गएको, नयाँ बुबाआमा पाएको अवस्था एकपटक कल्पना गर्नुस् त एक दिन ससुरालीमा गएर दिनभर बस्नुपर्यो भने हरिबिजोग हुन्छ । कोही ज्वाइँ केही दिन ससुराली बसिहाले भने पनि यही समाजले भन्छ, ज्वाइँ भएर नि के लाज नभएको, यति दिन बसेका कोही ज्वाइँ धेरै नबोल्ने भए भलाद्मी, धेरै बोल्ने भए कति रसिला र रमाइला बुहारी धेरै नबोल्ने भए घुसघुसे, धेरै बोल्ने भए प्यारप्यारे कुरा यहीँ सकिँदैन । घरपछि आउँछ थर । समाजले ठूलै मन गरेर नामचाहिँ बदल्न लगाएको छैन । तर, केही उदाहरण हाम्रै टोलमा देखेकी छु घरको नाम एउटा, माइतीको नाम अर्को ।मेरो यो लेख यो समाज, केही दिदीबहिनीको सोच र आमाहरूको धारणासँग पनि पक्कै मिल्दैन, दाजुभाइसँग त परको कुरा । म ढुक्क छु । म छोरी भएर जन्मिएकी हुँ, बुहारी बनेर मर्न चाहन्नँ । मलाई आफ्नो गोत्र फेर्नु छैन ।म बिहान जतिबेला मनलाग्यो, उतिबेला उठ्न सक्ने जीवन बाँच्न चाहन्छु । कोही उठ्नुअघि आफू उठेर सजिँदै हल्का मुस्कानसहित सबैसामु उपस्थित हुनुपर्ने बुहारी बन्न चाहन्नँ ।मैले यही कुरा भन्दा धेरैले सुनाउँछन्, चाँडै उठ्नु भनेको आफ्नो जीवनशैलीका लागि राम्रो हो । ढिलासम्म सुत्नु राम्रो होइन । मान्छे एउटा रुटिनअनुसार चल्नुपर्छ ।जीवनशैलीको ठेक्काचाहिँ बुहारीहरूको मात्रै हो क्यारे म घरभित्र मन लागेको बेला चिच्याएर हाँस्ने जीवन बाँच्न चाहन्छु । न कि खोक्दा पनि समाजले के भन्ला भनेर डराईडराई बाँच्नुपर्ने बुहारी भएर । छोरी भएर जन्मेकी म बुहारी, भाउजू, माइजू, काकी, जेठानी बन्न कदापि चाहन्नँ । किनभने ती सम्बन्धसँग आउँछन् अनेकौं जिम्मेवारी । अनि ती जिम्मेवारीले चिच्याईचिच्याई भन्छन् अब तँ अल्लारे छोरी होइन, कसैको घरकी बुहारी भइसकिस् । घरकी लक्ष्मी, घरकी शोभा होस्, गहना होस् ।त्यसरी पनि हाँस्ने, बोल्ने, हिँड्ने हो ? तँ त कसैको घरकी इज्जत भइसकिस् । तँ जिम्मेवार हुनुपर्छ, अरूका लागि ।मेरा दिदीबहिनी र म बच्चाबेला सँगै खेल्थ्यौं, हामी केहीमा फरक थिएनौं । तर, अहिले म उनीहरूको समाजमै पर्दिनँ । हाम्रो सोकल्ड राम्रो समाजका लागि म बिहे नभएकी, नगरेकी, घरपरिवार र श्रीमान् नभएकी, अल्लारे, हाउडे आदि हुँ ।जब उनीहरू आफ्ना बालबच्चा लिएर आउँछन्, मेरी आमाको तनाव शिखरमा पुग्छ, हेर् त तँभन्दा कान्छी म आमालाई प्रतिप्रश्न गर्छु, आमा यस्तो कुन घर छ, जहाँ म घरमा जस्तै जतिबेला मन लाग्यो, त्यतिबेला उठ्न सक्छु ? यस्तो घर, जहाँ मलाई अरूले के भन्लान् भन्ने कुराको अलर्ट हुन नपरोस् ? यस्तो परिवार कहाँ छ, जसले मलाई बिहे गरेको भोलिपल्ट राताम्मे फरिया, सिन्दूरपोते नभई सामान्य पजामा र टिसर्ट लगाएर बेडरुमबाट बाहिर निस्केको देख्न सकोस् ?यस्तै कुरा चल्दा एउटा साथीले भनेको थियो, त्यस्तो फरिया गाह्रो भए कुर्ता लगाउँदा भइहाल्छ नि म छक्क परें । पजामा र टिसर्ट लगाउँदा हुनेचाहिँ के हो ? ए अँ, बुहारीलाई सोबर हुनैपर्छ क्यारे नजर झुकाउनैपर्छ क्यारे बिहेको कुरा चल्दा म आमालाई बेलाबेला भन्छु, यस्तो केटा खोज्नू, जसले बिहे गर्नेबित्तिकै आफ्नो घरपरिवार छोडोस् । उसले पनि आफ्नो गोत्र त्यागोस् । आमाबुबाप्रति आफ्नो कर्तव्य सधैं हुन्छ तर यो समाजमा बिहे हुनेबित्तिकै छोरीलाई मात्र पराई किन बनाइन्छ ? छोरालाई पनि त बनाइयोस् । ती दुईलाई अलग्गै बाँच्न दिइयोस् । मलाई चाडपर्व, पूजा, तिथि, श्राद्धमा बिहान ४ बजेदेखि उठेर भान्सामा लदारिनु नपर्ने घर खोजिदिनुस् ।मेरो कुरा सुनेर आमा यस्ता पागल कुरा नगर् है भनेर एक छिन रन्किनुहुन्छ । तर, फेरि सम्झाउन थाल्नुहुन्छ, हेर्, अरू पनि त यस्तै बिहे गरेर गए । घर सम्हालेर बसे । बच्चाबच्ची पाए । त्यो जिन्दगी फरक छ । एकचोटि त्यो जिन्दगीमा पुगेपछि त्यतै रमाइलो लाग्न थाल्छ । त्यसमा चुनौतीसँगसँगै खुसी पनि आउँछ । जिम्मेवारीसँगसँगै परिपक्व हुँदै गइन्छ । समझदारी दुवै परिवारलाई गर्नुपर्छ तर छोरी अलिकति लचिलो हुनुपर्छ ।म सोध्छु, अनि यो लचिलो हुनुपर्ने बोध लोग्नेमान्छेलाई किन हुँदैन ?आमा एक सासमा भन्नुहुन्छ, किनकि उनीहरू हामीलाई विश्वास गर्छन् । विश्वास गरेर आफ्नो घरपरिवारमा सामेल गराएका हुन्छन् ।आमा मलाई एकदम कुशल बुहारी मटिरियल बनाउन चाहनुहुन्छ, जुन म हुँदै होइन र बन्न पनि सक्दिनँ ।एकपटक एक जना भाउजूले मेरी आमाको चित्त दुखाइन् । मेरा यस्तै पागल सर्तहरू सुनेपछि उनले आमासँग भनिछन्, त्यसो भए कोही परिवार र खानदान नभएको, जात न थरको अनाथसँग बिहे गरे भइहाल्यो नि त्यो बेलादेखि आमाको ईख तिखारिएको छ । तर, मेरा सर्त उस्तै छन् । आमा र हजुरआमा एकातिर, म एकातिर । हाम्रो जुहारी चलिरहन्छ ।मलाई सबैले सधैं सोधिरहने प्रश्न यस्तै हुन्छ, भोज कहिले खुवाउने ? अब बिहे गर्नु पर्दैन ? कहिलेसम्म हो यस्तो बैरागिएर बस्ने ?सबैलाई आज एकमुष्ट उत्तर दिन चाहन्छु, न म बैरागिएर बसेकी छु, न कसैलाई भोज खुवाउने रहर नै छ । यस्तो संसारमा बिहे गरेर गृहिणी बन्नु मलाई स्वीकार्य छैन, जहाँ मेरो स्वतन्त्रताको रिमोट अरूको हातमा होओस् । जहाँ मैले फेर्ने हरेक श्वासको खबर दिनुपरोस् । फेरि कोही एक जनाले विवाह नगर्दैमा संसार पनि त रोकिँदैन । प्राकृतिक विकासक्रम पनि रोकिनेवाला छैन । पृथ्वीबाट मानव प्रजाति लोप हुनेवाला छैन । एक जनाले बिहे गर्नु र नगर्नुमा सारा अस्तित्वलाई केही फरक पर्नेवाला छैन । ४५ अर्ब वर्षपछि मेरो बिहे होला भनेर इभोल्युसन यहाँसम्म घिस्रीघिस्री आइपुगेको पनि होइन ।म विवाह, सम्बन्ध र जिम्मेवारीदेखि भागेको देखेर मेरा विवाहित साथी र दिदीबहिनीहरू भनिरहन्छन्, कति भाग्छेस् यार, अब त सेटल हो ।म उल्टै सोधिदिन्छु, तिमीहरूलाई म कसरी अनसेटल्ड लाग्छ ?उनीहरू अक्क न बक्क भएर आँखा यताउता टहलाउन थाल्छन् । उनीहरूभित्र गडेको पितृसत्ता र सिस्टमले म यो समाजमा कतै अटाउन सकेकी छैन । तर, मलाई बाल केही दिनअघि एक जना साथीले फोन गर्यो । उसको घरमा बुबा, मम्मी र ऊ छन् । ऊ पढेलेखेको, राम्रो पेसामा छ । तर, उसको कुराले मेरो पारा तात्यो ।उसले भन्दै थियो, मम्मीलाई सन्चो नै भएन ।मैले सोधें, अनि खाना खान दियौ मम्मीलाई ?अहँ के पकाउनू र मैले कहाँ पकाउनू यस्तो बेलामा चाहिँ बिहे गरेको भए सजिलो हुन्थ्यो भन्ने लाग्ने रहेछ ।रिसको झोंकमा मैले उसलाई के भनें, अहिले सम्झना छैन । मनमनैचाहिँ गो टु हेल भनेको धमिलो याद छ ।भान्सा महिलाको जिम्मेवारी हो भनेर सोचिने संरचनामा अहिले थोरै भए पनि परिवर्तन आएको छ । तर, भान्सामा तरकारी काट्दैमा, लसुन फोकिदिँदैमा सबै कुरा सकिँदैन । भान्सामा सहयोग गरे पुग्छ भन्ने मानसिकता पनि सही होइन । बराबरी र लैंगिक समानताको सुरुआत भान्साबाट हुन सक्छ तर त्यत्तिले पुग्दैन । सुधारको बाटोमा भान्सा नर्सरी कक्षा मात्र हो ।मेरो एकदम मिल्ने साथी सिड्नीमा बस्छे । उसका दुई छोरी छन् । ऊ छोरीहरूलाई हुर्काउने, पढाउनुका साथसाथै आफ्नो काम पनि गरिरहेकी छ । ऊ आफ्नो वैवाहिक जीवनसँग खुसी थिइनँ । खराब सम्बन्धले गर्दा मानसिक स्वास्थ्यमै असर पर्न थालिसकेको थियो । उसले छुट्टिने निर्णय गरी । त्यो निर्णय अस्ट्रेलियाबाट आँधीतुफानझैं काठमाडौं आइपुग्यो । उसको साथमा कोही उभिएनन् । ऊ परिवारबाट बहिष्कृत भई । अहिले एक्लै संघर्ष गरेर बसेकी छे ।केही दिनअघि भनेकी थिई, मलाई केके नराम्रो सोच आयो । त्यसैले ठूली छोरीलाई पुलिसको नम्बर र एम्बुलेन्सको नम्बर कण्ठ पार्न लगाएँ । अनि मलाई केही भयो भने नडराई ती नम्बरमा फोन गर्न अह्राएँ ।विवाह तोड्ने निर्णय लिन उसलाई सजिलो थिएन । घरपरिवारसँग बोलचाल बन्द भयो । सम्बन्ध बिग्रियो । ऊ अझै आफूलाई कसरी सम्हालिरहेकी छे भनेर एकवचन कसैले सोधेका छैनन् । बाउले उसका लागि ढोका बन्द गरिसके । आमा चुपचाप छिन् । तर, पनि उसले हारेकी भने छैन ।पुरुषले छोडेको भए उसलाई बहिष्कार गर्नु त परैको कुरा, उसको लागि दोस्रो श्रीमती खोज्ने तयारी नै चलिसकेको हुन्थ्यो । हाम्रो समाजमा महिलाले निर्णय लिएको कसैलाई पच्दैन । समाजले महिलाको पखेटा पलाएको देख्न सक्दैन । उसका चाहना र स्वतन्त्रताले कुनै अर्थ राख्दैनन् । समाजकै लागि भए पनि महिलाले घुट्घुटिएर बाँचिदिनुपर्छ । तर, मेरी साथीले आफूलाई सोची । आफू खुसी भए छोरीहरूलाई खुसी राख्न सक्छु भन्ने ठानी र अघि बढी ।कहिलेकाहीँ लाग्छ जति बेला मन लाग्यो, उति बेला फुकाएर फाल्न पाइने भएकाले होला, महिलालाई परिवारका गहना भनेको महिलाको दुश्मन महिला नै हो भनेर पितृसत्ता पन्छिन खोज्छ । खराब सासू, खराब बुहारी, खराब नन्दआमाजू आदिले नै हो महिलालाई अघि बढ्न नदिने भन्ने बुझाइ लाद्न खोजिन्छ । म मान्छु सबै असल नहोलान् तर यस्ता पात्रहरू पितृसत्ताले प्रयोग गर्ने कवचमात्र हुन् । आफू चोखिन प्रयोग गर्ने पात्र । यदि सासू खराब देखिन्छिन् भने उनलाई पुस्तौंपुस्ताले त्यसो बन्न बाध्य बनाएको हो । हजुरआमालाई त्यतिबेलाको समाज र चलनले बाध्य बनाएको हुन सक्छ । हजुरआमाले गरेको देखेर आमा पनि बाध्य भइन् होला । आमालाई देखेर छोरी पनि त्यही बाटोमा लाग्छिन् होला । एउटा महिला अर्को महिलाको मित्र नहोलान् तर दुश्मन कुनै हालतमा होइनन् । दुश्मन यो समाजको पितृसत्ता नै हो ।वंश अगाडि बढाउन विवाह जरुरी होला तर विवाह केवल समझदारीको भण्डार हो । कुण्ठा र तिरस्कारको भकारी हो । र, यो हाम्रो समाजमा मात्र सीमित छैन । हाम्रो धर्ममा मात्र सीमित छैन । भियतनामकी मेरी साथी भन्छे, हाम्रो समाजमा महिलालाई धेरै गाह्रो छ । मेरो काका राजाजस्तो बनेर खान्छ । म त पढाइका लागि सहरमा बस्छु । गाउँमा सबै काम र सबै निर्णयमा पुरुषकै दबदबा छ । महिलाको काम पकाउने र घरको काम गर्ने मात्र हो ।मेरी एक जना नजिककी भाउजूलाई दाइले उति वास्ता गर्दैनन् । तर, भाउजूको चौतर्फी सकारात्मक चर्चा हुन्छ । बूढाले वास्ता नगरे पनि सबैलाई हाँसेर स्वागत गर्ने, घरमा आइपर्ने सबै जिम्मेवारी वहन गर्ने कुशल बुहारी हुन् उनी ।बूढी सासू बिरामी हुँदा बुहारी बनाएर भित्र्याइएको थियो उनलाई । उनले सासूको राम्रो हेरविचार गरिन् । सबैले तारिफ गरे । तर, जसका लागि सबै घरबार छोडेर आइन्, ऊ नै आफ्नो होहोइन, थाहा भएन ।बूढाले जस्तो व्यवहार गरे पनि आमाजू, फुपू, सासू, ससुरासँगै सिंगो खानदानलाई एक ढिक्का बनाएर राखेकी छे । लक्षिणकी रहिछ । घर धानेर बसेकी छे । कति उज्याली । यस्ती पो बुहारी गुणगान उनले सधैं सुन्न पाइन् । तर, उनी भित्रभित्रै कति पिल्सिएकी छन्, उनलाई बाहेक अरू कसैलाई थाहा छैन ।कोही भन्छन्, छोरी पाइहाली । बूढो कुरा परे राम्रोसँग बोलिहाल्छ । के गरोस् त, उसको बानी नै धेरै नबोल्नेछ ।भाउजूको बानी धेरै नबोल्ने भएको भए ? नहाँस्ने भएको भए ? भाउजूले दाइलाई वास्ता नगर्ने भएको भए ? घरको केही हेरविचार नगर्ने भएको भए ?मैले धेरैपटक भन्छु, भाउजू, छोड्न किन डराउनुहुन्छ ?कहाँ जाने म ? घरको हालत त्यस्तो छ । अब यही आफ्नो भाग्य सम्झेर बस्नुपर्छ, उनी एक सासमा भन्छिन् ।मलाई सबैले भाउजू भड्काइस् भनेर गाली गर्छन् । तर, म जे देख्छु, त्यसले मेरो रगत उम्लिन्छ । फेसबुकमा अरूको एनिभर्सरी, जन्मदिनका फोटो हेरेर खिन्न मान्ने भाउजूलाई आफ्नो बिहेको फोटो कहाँ छ भन्ने पनि थाहा छैन । भोलि छोरी ठूली भएर आमा र बुबालाई प्रश्न गरी भने ? बिहेको फोटो हेर्छु नि भनी भने ?यस्ता अरू पात्र पनि छन् । उनीहरूलाई देख्नेबित्तिकै म भाँड्ने काम गर्छु । बाँदरले आफ्नो घर नि बनाउँदैन, अरूको पनि बन्न दिँदैन भन्ने डायलग धेरैपटक खाइसकें । यस्ता सम्बन्ध र यस्ता पात्रहरूलाई म बाँचुन्जेल भाँडिरहन्छु ।आफ्ना सासू, ससुरा, देवर, देवरानी सबैप्रतिका कुण्ठा पोखिसकेपछि फेरि उनीहरू नै भन्छन्, माया त एकदम गर्नुहुन्छ श्रीमान्ले तर कहिलेकाहीँ कराउने बानी छ । म पनि त कराउँछु नि कसैको नेचर नै यस्तो हुन्छ, अब अलिअलि सम्झौता त गर्न परिहाल्यो नि होइन, मेरो सासू मम्मी र बुबा त घरको आमाबाबाभन्दा बढी माया गरिसिन्छ । कस्तो फ्रिडम दिसिन्छ । तर, आफैंलाई अप्ठ्यारो लाग्ने के, केही कुरा भन्नुपर्दा धेरै ढिलोसम्म घर नपुग्दा आफैंलाई कस्तोकस्तो लाग्ने के म आफ्नो जिन्दगी र स्वतन्त्रता बिर्सन चाहन्नँ । बिहे गर्ने रहर मलाई पनि छ । म पनि बच्चा जन्माउन चाहन्छु । म पनि आमा बन्न चाहन्छु । जिन्दगीमा पाइने हरेक अनुभव बटुल्न चाहन्छु । तर, आफ्नो स्वतन्त्रताको घाँटी निमोठेर म कुनै घर सजाउन सक्दिनँ । आफ्ना खुसी र इच्छाहरू मारेर ठडिएको त्यस्तो घर मेरा लागि घर हुनेछैन ।म सोच्छु एकपटक पाएको जिन्दगी घुमेर, रमाएर, नयाँ ठाउँ र मानिस भेटेर बिताऊँ । मलाई कसैकी श्रीमती, बुहारी, नन्ददेवरकी भाउजू बनेर यो जीवन बिताउन मन छैन । मन भन्छ जा घुम् । बाँच् आफ्नो जिन्दगी । बाँकी म सम्हाल्छु ।त्यसैले म यो बाटोमा छु । यतिन्जेलसम्म हिँड्दा थुप्रै अपमान, तिरस्कार र अवहेलना भोग्नुपरेको छ । र, यो क्रम रोकिनेछैन । समाजले बिहे नगरेकाहरूलाई बहिष्कारको नजरले हेर्छ । समाजलाई मेरो खुसीबारे न कहिल्यै कुनै मतलब थियो न हुनेवाला नै छ । एउटी अविवाहित केटीलाई समाजमा अटाउनका लागि विवाहवाला परीक्षा पास गर्नुपर्छ भने म त्यस्ता हरेक परीक्षा बहिष्कार गर्छु । मलाई बाल मेरो एउटा रेकरिङ ड्रिम छ सबै जना तयार भएर बसेका । म पनि सजिएकी हुन्छु, बेहुली बनेर । तर, जन्तीको बाजा सुनेपछि मलाई एन्जाइटी सुरु हुन थाल्छ । रातो सारी, घुम्टो, मेकअप मलाई भारी लाग्छ । गहनाले मेरो घाँटी निमोठिएको जस्तो हुन्छ । जन्ती आइसकेको खबरले म झन् आत्तिन थाल्छु । के गरौं, कसो गरौं हुन्छ । म बसिरहेको ठाउँबाट उठ्न खोज्छु, सक्दिनँ । जब सबै जन्ती हेर्न गइरहेका हुन्छन्, म सबै छोडेर कताकता अन्तै पुग्छु, यो समाजबाट धेरै टाढा । मनमा सन्तोष आउँछ । भित्रबाट मेरो आत्मा बोल्छ कुनै हिन्दी सिनेमामा झैं यु डन्ट वान्ट दिस"
पेट,"समयले कोल्टो फेर्दै छ रेभान्सामा चल्ने हातहरूले पनि कठघराको ताला त फोड्नैपर्ने हो तर, पेटहरू थरीथरीका एसिडको पिच्कारी बोकेर संघारमा उभिएका छन् ती छ्यापिन्छन् बेलाबेला जब हातहरू कठघराबाट पुतली बनेर उड्न खोज्छन् अचेल भान्सामा चल्ने हातहरूएसिडले डढेको चरित्र छोप्न बाध्य छन्र, पेटहरूमै पलाएका विषालु काँडाहरूबाटआफ्ना योनीहरू जोगाउन बाध्य छन्पेट पेट नै हो, उसले कहिल्यै मुटु हुने कोसिस गर्दैन।"
आफ्नै मानसिक भुमरीहरूको इतिहास,राजव
इज्जत जोगाउन,"खाने खाइरहेका थिए, बाँड्ने बाँडिरहेका ।सार्वजनिक चउरको एउटा कुनामा मध्य दिउसो चार लहरमा दुई सय जना भन्दा बढी मानिस बसेका थिए र तिनलाई खाना खुवाउँदै थिए, करीब दुई दर्जन स्वयंसेवीहरू । प्लास्टिकको प्लेटमा दाल, भात, तरकारी र अचार ।खान बसेकाहरूको हालत दयनीय थियो । जिङ्ग्रिङ्ङ कपाल, निस्तेज आँखा, कलेटी परेका ओठ, सुक्तै गएका गाला, रङ उडिसकेका थोत्रा कपडाले ढाक्न खोजिएको जीउ । त्यसरी खानुपरेकोमा ग्लानिले झुकेको शिर । तिनीहरू भिखारी थिएनन् । सात महीना अघिसम्म सबैको सानोतिनो कामधन्दा अथवा रोजगारी थियो । कोही मजदूरी गर्थे, कोही रिक्सा चलाउँथे, कोही फुटपाथमा व्यापार गर्थे, कोही गुम्टीमा चिया बेच्थे त कसैको नाङ्लो पसल थियो । अकस्मात् आएको महामारीले हातमुख जोर्ने मेलो ध्वस्त पारेर तिनलाई डेराबाट फुटपाथमा ल्याइदियो । धेरैको परिवारमा कसै न कसैले महामारीका कारण अथवा खान नपाएर ज्यान गुमाइसकेको थियो । बाँचेकाहरूसँग पनि प्राण धान्ने उपाय थिएन । सरकार नभएको देशमा बस्थे, त्यसैले गुहार माग्ने ठाउँ थिएन । केही मनकारीले गरीबगुरुवालाई एक छाक खाना खुवाइरहेका छन् भन्ने थाहा पाएर लगभग डेढ महीनादेखि उनीहरू यहाँ आइरहेका थिए । कैयौं त डेढदुई घण्टा पैदल हिंडेर । तिनको प्राण यसैले जोगाएको थियो । यसैबीच हुइँकिएर आएका दुइटा गाडी चउरको बीचमा रोकिए । अघिल्लो, विलासी गाडीको ढोका खुल्यो र त्यसबाट ओर्लिए, सूटटाईमा सजिएका नगरका मेयर । पछिल्लो गाडीमा आएका प्रहरीहरू उनीभन्दा पहिले ओर्लिसकेका थिए । तिनले स्वयंसेवीहरूलाई मेयरका सामु उभ्याए । खाना बाँड्न रोकियो । कसको अनुमतिले यहाँ खाना खुवाएको ? मेयरले हप्काए ।यो सार्वजनिक स्थल होइन र मेयर साब ? अगुवा स्वयंसेवीको स्वर शान्त थियो, आजभोलि त्यसै पनि सुनसान छ । एकछिन खाना खुवाउँदा के बिग्रन्छ र ?गरीबलाई खाना खुवाएर हाम्रो बेइज्जती गर्ने ? मेयर एकाएक आक्रोशित भए र आदेश थिए, बन्द गर यो नौटंकी ।यो नौटंकी होइन मेयर साब । मान्छे खान नपाएर मरिरहेका छन् । तपाईं त नगरपिता । यो काम तपाईंले नै गर्नुपर्ने होइन र ? हामीलाई धन्यवाद दिनुको साटो किन हप्काउनुहुन्छ ?नगरमा कोही गरीब छैन । यहाँ कोही भोको हुनुपर्दैन । कोही भोकले मर्दैन, मेयरले हुंकार गरे, कोही भोको भए हामी खुवाउँछौं । पर्याप्त बजेट छुट्याएका छौं । निवेदन लिएर मकहाँ पठाइदिनू । छानबीन हुन्छ । भोकले मर्न आँटेको प्रमाणित भयो भने हामी खाना खुवाइदिउँला ।खाना खान चउरमा बसेको हर्कमानले मेयरको कुरा सुनेर मुख बिच्क्यायो र पिच्च भुइँमा थुक्यो । दुई महीना अघि ऊ र उसकी श्रीमती तीन दिनको भोको पेटमा निवेदन लिएर मेयरको अफिसमा पुगेका थिए । डेढ सय जनाभन्दा बढीको लाइन थियो । तीन घण्टा लाइनमा बसेर निवेदन दर्ता गरेको भोलिपल्टदेखि छानबीन शुरू भयो । छानबीच तीन दिनसम्म चलिरहेको थियो । यसैबीच १८ जना भोकले मरे, जसमा उसकी श्रीमती पनि थिइन् । उनीहरू भोकले होइन, महामारीले मरेको भनियो । तिनको लाश अरूले छुन हुँदैन भनेर भ्यानमा हालेर अज्ञात स्थलतर्फ पठाइयो । त्यसपछि हर्कमान समेत २० जना छानबीन नगराई भोकै पेट त्यहाँबाट फर्केका थिए । भोकले मर्न आँटेको प्रमाणित भएर जसलाई खाना खुवाउन थालिएको थियो, ती पनि नजाने के कारणले हो एक हप्तापछि त्यहाँ जान छोडेका थिए । आजलाई छोडिदिएँ । भोलि पनि यहाँ देखा पर्यौ भने ठीक हुँदैन, मेयरले स्वयंसेवीहरूलाई चेतावनी दिए र प्रहरीतिर फर्के, इन्स्पेक्टर साब, कुरा बुझ्नुभो नि ?बुझें सर, उसले स्यालुट गर्यो । मेयर गाडी चढे र आफ्नो अफिसतिर लागे । अफिसमा वडाध्यक्षहरूसँग उनको विशेष मीटिङ थियो । कुरो गरीबलाई खाना खुवाएकै विषयबाट शुरू भयो । एउटा वडाध्यक्षले भन्यो, तिनीहरूको नियतै हामीलाई बेइज्जत गर्ने हो । नत्र आफ्नो पैसा खर्च गरेर कसले अर्कालाई सित्तैं खाना खुवाउँदै हिंड्छ ? एक ठाउँमा मात्र हो र, तीनचार ठाउँमा खुवाउन थालिसके । दुनियाँले हेर्छन् । फोटा खिच्छन् । भिडियो खिच्छन् । पत्रिकामा छपाउँछन् । टीभीमा देखाउँछन् । इन्टरनेटमा हाल्छन् । हामीमाथि हाँस्छन् । कतिन्जेल सहेर बस्नु ? अर्काले बह पोख्यो ।मैले आज थर्काएर आएको छु । भोलिदेखि एक्शन शुरू हुन्छ, मेयरले आश्वस्त पारे, अब नगरमा कसैले गरीबलाई खुवाउन पाउँदैन । अब हाम्रो बेइज्जती हुँदैन ।खाना खुवाउन रोकेर मात्र के गर्नु ? अर्को वडाध्यक्षले गम्भीर चिन्ता जाहेर गर्यो, हाम्रो बेइज्जती गर्नेहरू बढ्दै गएका छन् । जाडो शुरू हुन लाग्यो भनेर केही मानिसले गरीबलाई सित्तैं ज्याकेट र स्वेटर बाँड्न थालेका छन् ।डेराभाडा तिर्न नसकेर सडकमा आइपुगेका मानिसलाई सामूहिक रूपमा निःशुल्क राख्ने भनेर केहीले घर खोजिरहेको थाहा पाएको छु । तिनले त्यसो गरे भने हाम्रो के इज्जत रहला ? अर्को झन् चिन्तित थियो । महामारीले सरकारी स्कूल बन्द भएपछि ढुक्क भएको थिएँ । मेरो वडामा दुई जना गुरुबाले केटाकेटीलाई सित्तैंमा पढाउन थालेका छन् । टोलेहरू मेरो मुखमा हेर्छन् र हाँस्छन्, अर्को वडाध्यक्षले सुस्केरा हाल्यो । हामीले मास्क धरि दिन सकेका छैनौं । मेरो टोलको एकजना आयुर्वेदिक डाक्टर चाहिं सित्तैंमा ओखती दिन्छ । महामारीबाट डराएकाहरू उसकहाँ धुइरो लागेका छन् । इज्जत जोगाउनै गाह्रो पर्ने भो, अर्को झोक्राउन लागेको थियो । इज्जतमा चौतर्फी हमला हुन लागेको देखिएपछि बैठकले हमलावरहरूलाई ठीक पार्न मेयरको संयोजकत्वमा गोप्य कार्यदल बनाउने निर्णय गर्यो । मेयरले भने, अब हामी आफ्नो सम्पूर्ण शक्ति लगाएर यस्ता प्रत्येक कार्य खोजीखोजी बन्द गराउनेछौं र हाम्रो इज्जत जोगाउनेछौं । यसबाट नगरलाई गरीबमुक्त बनाउन पनि ठूलो सहयोग पुग्नेछ । कसरी ?, दुई जना वडाध्यक्षले एकैचोटि सोधे । खान, लाउन, बस्न, केटाकेटी पढाउन, औषधि उपचार गर्न नसकिने भएपछि गरीबहरू नगर छोडेर लाखापाखा लाग्छन् । अनि हामी आफ्नो शहरलाई गरीबमुक्त नगर घोषणा गर्न सक्छौं, मेयर भन्दैगए, त्यसपछि नगरको इज्जत बढाउन मैले दुनियाँको र आफ्नै नगरको इतिहास अध्ययन गरेर विशेष योजना बनाएको छु । त्यसले हाम्रो नगर साँच्चै सुखी र समृद्ध देखिनेछ ।मेयरले आफ्नो योजना सुनाएपछि सबै हर्षित भए । नभन्दै कार्यदलले साम, दाम, दण्ड, भेद सबै उपाय प्रयोग गरेर नगरका सम्पूर्ण स्वयंसेवी र परोपकारी अभियानहरू तीन महीनाभित्र बन्द गरायो । अधिकांश गरीबहरू टिक्न नसकेर नगर छोडी गाउँतिर लागे । त्यसपछि मेयरको विशेष योजना शुरू भयो । केही महीनाभित्रै नगरमा दुःख, पीडा र गरीबी देखिन छोड्यो । के थियो त मेयरको विशेष योजना ?पहिले नगरमा खास खास विदेशी अतिथि आउँदा बाटोको दायाँबायाँ सुन्दर दृश्य अंकित फ्ल्याक्स राखिन्थ्यो र कुरूप दृश्य छोपिन्थ्यो । मध्यकालमा युरोपतिर पनि केही मन्त्रीले राजारानीलाई यस्तै पाराले झुक्याएका थिए । मेयरको विशेष योजना यसैबाट प्रेरित थियो । जहाँ जहाँ गरीबका छाप्रा छन्, त्यहाँ त्यहाँ सुन्दर बंगला अथवा बगैंचाका त्रिआयामिक दृश्य अंकित बोर्ड ठड्याइए । गरीबका टोल यस्ता बोर्डले ढाकिए । चर्केका, भत्केका, खुइलिएका घरहरूमा कतै रङ लगाइयो त कतै बोर्ड नै टाँगियो । नगरमा यत्रतत्र सुरुचिपूर्ण बंगला र रमणीय फूलबारी देखिन थाले । तिनका सामु राम्रा लुगा लगाएका, चिटिक्क सिंगारिएका युवायुवती बसिरहेका, खाइरहेका, खेलिरहेका, हाँसिरहेका, रमाइलो गरिरहेका हुन्थे । ती नगरपालिकाले खटाएका कर्मचारी हुन्थे, जसको मूल ड्यूटी गरीबहरूलाई बोर्ड कटेर बाहिर आउन नदिनु हुन्थ्यो । खास गरी नगरका पर्यटकीय क्षेत्र र मुख्य सडकहरू यसरी सजाइएका थिए । नगरमा थोरै मात्र गरीब बाँकी थिए र तिनलाई ती ठाउँमा निस्कन बन्देज थियो । उनीहरू भित्री गल्लीहरूमा घुम्न मात्र स्वतन्त्र थिए । कथंकदाचित् सडकमा निस्कनुपरेमा मुख धोएर, कपाल कोरेर र आफ्ना छाप्रासामु ठड्याइएको बोर्डमा तैनाथ युवक वा युवतीले दिएको लुगा लगाएर निस्कनुपर्थ्यो, फर्केपछि फिर्ता गर्ने गरी । महाराजको सवारी हुँदा र विदेशी पाहुना आउँदा यो झिलिमिली अझ बढ्थ्यो । उनीहरू यदाकदा भित्री गल्लीहरूमा पनि जान चाहन्थे । त्यस्तो बेला अरूतिरका बोर्ड ल्याएर गल्लीलाई सुन्दर बनाइन्थ्यो र गरीबहरूको आवतजावत रोकेर नगरपालिकाका कर्मचारीको चहलपहल बढाइन्थ्यो । यसरी नगरलाई सुखी, समृद्ध र गरीबमुक्त बनाएर मेयरले आफू र आफ्नो शहरको इज्जत बढाएको अनुभव गरे र वडाध्यक्षहरू सहित आफैं दंग परे । मेयर हरेक दिन एक घण्टा मर्निङवाक जान्थे । एक दिन झिसमिसेमै मर्निङवाकमा निस्केका उनी चार घण्टासम्म फर्केनन् । परिवार तनावमा पर्यो । कता हराए भनेर खोज्दै जाँदा निकै गहिरो ढलभित्र फेला परे । सडक छेउको ढलको बिर्को राति कसैले चोरेर लगेछ र मर्निङवाक जान लाग्दा उनी ढलमा छिरेछन् । क्रेनको सहायताले अर्को एक घण्टापछि मेयर साबको उद्धार गरियो । शायद उनी ढलभित्र आफ्नो इज्जतको गहिराइ नाप्तैथिए ।"
तिहारलाई सवा अर्बको भाइ मसला,"यस वर्षको तिहारका लागि १ अर्ब २० करोड १४ लाख ६१ हजार रुपैयाँ बराबरको भाइ मसला नेपाल भित्रिएको छ । चालु आर्थिक वर्षको पहिलो तीन महिना (साउनअसोज) मा ओखर, काजु, बदाम, किसमिस, पिस्ता, छोकडालगायतको गरी उक्त रकम बराबरको सामान अन्य मुलुकबाट नेपाल भित्रिएको भन्सार विभागको तथ्यांक छ । यो अवधिमा ३३ लाख ४३ हजार ८ सय ६२ किलो बराबरको ओखर, काजु, बदाम, किसमिस, पिस्ता, छोकडा, सुपारी, नरिवल, खुबानी (एप्रिकोर्ट्स), अन्य नट्स र अञ्जिर आयात भएको छ । यी सामान मिसाएर विशेषगरी तिहारमा भाइ मसला बनाइन्छ । जसलाई भाइटीकाको दिन दिदीबहिनीले आफ्ना दाजुभाइलाई पूजा गरी दिने गर्छन् । आयातित यी सामान काठमाडौं उपत्यकामा मात्रै ७० प्रतिशत खपत हुने नेपाल खुद्रा व्यापार संघका पूर्वअध्यक्ष पवित्र बज्राचार्यले जानकारी दिए । तिहारमा भाइ मसलाका लागि यी सामानको खपत बढ्ने उनले बताए । अन्य समयको तुलनामा तिहारमा प्रमुख रूपमा भाइटीकाका लागि नट्स बढी प्रयोग हुन्छ, उनले भने, यसको बढी खपत उपत्यकाभित्र हुन्छ । ड्राई फुडनट्स भनेर चिनिने यसको प्रयोग तिहारका लागि मात्रै नभई अन्य समयमा समेत मानिसले उपयोग गर्ने गरेको उनको भनाइ छ । स्वास्थ्यका हिसाबले यस्तो वस्तु खानु राम्रो मानिन्छ, उनी भन्छन्, त्यसैले मानिसले यसको दैनिक प्रयोग गर्ने क्रम बढेको छ । तर कोभिड१९ को प्रभावले यस वर्षको तिहारमा ड्राई फुडको कारोबार गएको वर्षको तुलनामा ६० प्रतिशत मात्रै हुने उनले बताए । दसैं बजार पनि कोभिड१९ ले गरेर राम्रो भएन, उनले भने, तिहारमा पनि यसको प्रभाव देखिन्छ । किनभने मानिसको खर्च गर्ने क्षमता घट्दै गएको छ ।चालु आर्थिक वर्षको पहिलो तीन महिनामा सबैभन्दा बढी ३६ करोड ७६ लाख ७९ हजार रुपैयाँ बराबरको ४ लाख २६ हजार ६२ किलो काजु आयात भएको विभागको तथ्यांक छ । सोही अवधिमा २९ करोड ४१ लाख ५६ हजार रुपैयाँ बराबरको ३ लाख ७५ हजार ६ सय ७३ केजी बदाम नेपाल भित्रिएको छ । नरिवल १९ करोड १० लाख ७७ हजार रुपैयाँ बराबरको ८ लाख ४८ हजार ७० किलो आयात भएको छ । साथै ओखर १६ करोड ७८ लाख १३ हजार रुपैयाँ बराबरको ५ लाख १९ हजार ८ सय १७ केजी भित्रिएको छ । सुपारी १२ करोड २५ लाख ४१ हजार रुपैयाँ बराबरको ९ लाख २८ हजार किलो, किसमिस ८ करोड १० लाख ८३ हजार रुपैयाँ बराबरको ३ लाख ४६ हजार १ सय ३१ किलो, अन्य नट्स ४ करोड ८४ लाख ८५ हजार रुपैयाँ बराबरको ३ लाख ५८ हजार ८ सय, छोकडा ३ करोड ३१ लाख रुपैयाँ बराबरको ३ लाख ९९ हजार ४ सय किलो र खुबानी ३४ लाख ३२ हजार रुपैयाँ बराबरको ८ लाख ४ सय १८ किलो आयात भएको विभागको तथ्यांक छ । त्यस्तै विभागको तथ्यांकअनुसार पिस्ता र अन्जिर गरी ४५ लाख १६ हजार रुपैयाँ बराबरको ६ हजार ८ सय ५१ किलो आयात भएको छ । यी सामानबाट विभागले ३८ करोड ६३ लाख ३० रुपैयाँ बराबरको भन्सार महसुल संकलन गरेको छ ।"
बीओके र हिमालयन बैंकले चीनमा मुद्दा जिते,"मेलम्ची खानेपानी आयोजनाको पर्फमेन्स ग्यारेन्टीसम्बन्धी मुद्दा बैंक अफ काठमान्डु (बीओके) र हिमालयन बैंकले जितेका छन् । यससँगै ती बैंकले पर्फमेन्स ग्यारेन्टी र अग्रिम भुक्तानीबापतको करिब डेढ अर्ब रुपैयाँ पाउने भएका छन् । ग्यारेन्टीबापतको रकम सम्बन्धित बैंकलाई फिर्ता गर्नुपर्ने गरी चीनको हेनान प्रान्तको झेङझाओ इन्टरमिडियट अदालतले मुद्दाको फैसला गरेको हो ।योसँगै चाइना कन्स्ट्रक्सन बैंक कर्पोरेसन (सीसीबी) ले बीओके र हिमालयन बैंकलाई रकम फिर्ता गर्नुपर्ने भएको छ । रकम फिर्ताका लागि दुवै बैंकले शुक्रबार नै दाबी पठाएका छन् । रकम फिर्ताका लागि बैंकले पत्र पठाइसकेको छ, बीओकेका प्रमुख कार्यकारी अधिकृत शोभनदेव पन्तले भने, फैसला हाम्रै पक्षमा भएकाले पैसा फिर्ता पाउनेमा ढुक्क छौं । अदालतको आदेशविरुद्ध हारेको कम्पनी उच्च अदालतमा जान पाउने व्यवस्था छ । यसअघि उच्च अदालतले तल्लो अदालतलाई मुद्दा पुनर्विचार गर्न निर्देशन दिइसकेकाले आफूहरू बलियो रहेको उनले बताए । हारेको कम्पनी उच्च अलदालतमा गयो भने केही समय लाग्न सक्छ तर रकम आउँछ नै, उनले थपे ।हिमालयन बैंकले पनि रकम फिर्ताका लागि शुक्रबार नै पत्र पठाइसकेको प्रमुख कार्यकारी अधिकृत अशोक राणाले जानकारी दिए । योजनाअनुसार दुवै बैंकले एकैदिन रकम फिर्ताका लागि दाबी गरेका हौं, उनले भने, अब सीसीबीले रकम फिर्ता दिनैपर्छ । नेपाली बैंकहरूका तर्फबाट कानुनी परामर्श दिइरहेका वरिष्ठ अधिवक्ता गान्धी पण्डितले पनि पैसा छिट्टै फिर्ता हुने बताए । अर्को पक्ष उच्च अदालत गए पनि उसले जित्ने सम्भावना छैन, उनले भने, यसपालिको फैसलामा नेपाली बैंक निकै बलिया भएका छन् । बीओके र हिमालयन बैंकले आयोजनालाई सीसीबीका नाममा काउन्टर ग्यारेन्टी दिएका थिए । ०६५ चैतमा बीओकेले काउन्टर ग्यारेन्टीका रूपमा १४ लाख युरो र ६६ लाख अमेरिकन डलर (कुल ८४ करोड रुपैयाँ) को अग्रिम भुक्तानी दिएको थियो । हिमालयन बैंकले भने ६६ लाख डलर (करिब ६६ करोड रुपैयाँ) पर्फमेन्स ग्यारेन्टी दिएको थियो । चाइना रेलवेले २०६९ भदौमा मेलम्चीसँगको ठेक्का तोडेपछि राष्ट्र बैंकले हिमालयनबाट सो रकम जफत गरी मेलम्चीलाई भुक्तानी दिएको थियो । तर सीसीबीले अनेक बहानामा नेपाली बैंकलाई झुलाउँदै आएको थियो । तत्कालीन समयमा मेलम्ची आयोजनाको निर्माण ठेक्का पाएको ठेकेदार चाइना रेलवे १५ ब्युरो ग्रुपको ग्यारेन्टरका रूपमा सीसीबी थियो । सीसीबीका नाममा यहाँका बैंकले काउन्टर ग्यारेन्टी दिएका थिए ।चाइना रेलवे ब्युरोले ठेक्का तोडेपछि मेलम्ची आयोजनाले काठमाडौं जिल्ला अदालतमा ग्यारेन्टी रकमको दाबी गर्दै नेपाली बैंकलाई समेत मुद्दा हाल्यो । काठमाडौं अदालतले मेलम्चीको पक्षमा निर्णय गरेसँगै राष्ट्र बैंकको पहलमा सम्बन्धित बैंकहरूले राष्ट्र बैंकमा राखेको रकमबाटै आयोजनालाई रकम भुक्तानी गरियो ।त्यसपछि नेपाली बैंकहरूले त्यहाँको माथिल्लो अदालत हेनान प्रोभिन्स पिपल्स कोर्टमा ग्यारेन्टी रकम फिर्ता पाउनुपर्ने मागसहित पुनरावेदन गरे । माथिल्लो कोर्टले नेपाली बैंकहरूकै पक्षमा फैसला सुनाए पनि तल्लो अदालतलाई पुनः यस सम्बन्धमा मुद्दा प्रक्रिया अगाडि बढाउन निर्देशन दियो । बैंकहरूले गलत मनसायले मेलम्चीलाई भुक्तानी नदिएको भन्दै नेपाली बैंकको गल्ती नभएको उल्लेख गरेको थियो । गत बिहीबार पछिल्लो फैसला आएको हो ।"
तिहारलगत्तै नागढुंगासिस्नेखोला सुरुङ खनिने,"नागढुंगासिस्नेखोला सुरुङ निर्माण आयोजनाले सुरुङ खन्नुअघिका काम सकिनै लागेको बताएको छ । कोभिड१९ का कारण लामो समयदेखि रोकिएको काम पनि पुनः सुरु भएको आयोजनाले जनाएको छ । सुरुङ खन्दा आवश्यक पर्ने सपोर्ट राख्ने काम भइरहेको आयोजना निर्देशक नरेशमान शाक्यको भनाइ छ । पहिला सुरुङ खन्न आवश्यक पूर्वतयारीको काम सक्छौं, उनले भने, तिहारलगत्तै सुरुङ खन्न थाल्छौं । सुरुङ खन्न नौ सय टन विस्फोटक पदार्थ लाग्ने अनुमान गरिएको उनले बताए । त्यसमध्ये तीन सय टन विस्फोटक पदार्थ ल्याउन आयोजनाले नेपाली सेनाबाट स्वीकृति लिइसकेको छ । पहिलो लटमा भारतबाट ६० टन विस्फोटक पदार्थ आउँदै छ, शाक्यले भने, केही दिनभित्र नेपाल आउँछ । स्वास्थ्य सावधानी अपनाएर आयोजनाका काम जारी राखिएको उनले बताए । आयोजना शिलान्यास भएको एक वर्ष भयो । ४२ महिनाभित्र निर्माण सम्पन्न गर्नुपर्ने भए पनि कामले त्यति गति लिन सकेको छैन । कोभिड१९ पछिको लकडाउनले आयोजनाको काममा ठूलो असर पुग्यो, उनले भने, त्यसैले काममा सोचेअनुरूप प्रगति हुन सकेन । उनका अनुसार अहिलेको सुरुङको मुख्य काम थालेपछि काममा प्रगति देखिनेछ । आयोजनामा चाहिने जापानी प्राविधिक आएका छन् । फिल्डमै उनीहरूको २० जनाको प्राविधिक टोली छ । आवश्यकताअनुसार थप प्राविधिक टोली पनि आउँछन्, शाक्यले भने । निर्माणस्थलमा अहिलेसम्म दुई सय कामदार छन् । यति बेला कोभिड१९ को त्रास रहे पनि काम रोकिएको छैन । स्वास्थ्य सुरक्षाको मापदण्ड अपनाएरै काम गरेका छौं, शाक्यले भने, कामदार र विज्ञ आउँदा नियमअनुसार क्वारेन्टाइनमा बसेर मात्र काममा जाने गरेका छन् । उनका अनुसार निर्माणमा प्रयोग हुने ९८ प्रतिशत इक्विपमेन्ट आइसकेको छ । निर्माणमा अब त्यस्तो खासै समस्या छैन, उनले भने, थोरै धादिङतिरको जग्गामा समस्या छ, त्यो पनि तिहारपछि सल्टिनेछ । मुआब्जाको काम ८५ प्रतिशत टुंगिइसकेको छ ।निर्माणस्थलमा पर्ने दुईचार वटा घर खाली नगर्दा समस्या देखिएको छ, त्यसलाई चाँडै समाधान गर्नेछौं, उनले भने । आयोजनाका अनुसार लकडाउनकै समयमा स्वास्थ्य सावधानी अपनाएर सुरुङसम्म पुग्ने सडक निर्माण गरियो । निर्माण कम्पनी जेठ तेस्रो साताबाट सुरुङ निर्माणको काम थाल्ने तयारीमा थियो । जेठमै सुरुङ खन्ने भनेर आयोजना निर्माण कम्पनीले योजना पेस गरेको थियो । तर विस्फोटक पदार्थ ल्याउन स्वीकृति दिन ढिलाइ गर्दा सुरुङको काम थाल्न चार महिना ढिला भएको हो । त्यस्तै समयमै साइट क्लियर गर्न नसक्दा शिलान्यास भएको वर्ष दिनसम्म पनि खासै प्रगति नदेखिएको हो ।विस्फोटक पदार्थ, मुआब्जा र कोभिड१९ को समस्याले गर्दा आयोजनाको काम समयमै सुरु हुन सकेन । जसले गर्दा तोकिएकै समयमा आयोजना सम्पन्न हुने देखिँदैन । जापानी कम्पनी हाज्मा एन्डोले आयोजना निर्माणको जिम्मा लिएको छ । प्राविधिक सबै जापानी छन् । २ दशमलव ६८ किमि दूरी रहने सुरुङ निर्माणका लागि जापानको साढे १६ अर्ब ऋण सहयोग छ । निर्माण ठेक्का भने साढे २२ अर्ब रुपैयाँको छ । जसमा ६ अर्ब नेपाल सरकारको रहेको छ ।"
प्याराग्लाइडिङमा भीड,"खुला आकाश । सेतै हिमाल । तालतलैया । सफा सहर । लकडाउनपछि खुलेको चहलपहल । स्याङ्जाको गल्याङ घर भएका गणेश खनाल लामो समयसम्म पोखरामा बसेका थिए । पछिल्लो समय निजामती सेवामा प्रवेश गरेका खनाललाई अहिलेसम्म प्याराग्लाइडिङ गर्ने मौका जुरेको थिएन । कहिले के नमिल्ने कहिले के, उनी भन्छन्, अहिले दसैंमा घर आएको मौका पारी प्याराग्लाइडिङ गर्नकै लागि पोखरा आएँ । उनी अहिले काठमाडौंमा कार्यरत छन् । लकडाउन खुलेसँगै महामारीको जोखिम भए पनि साहसिक खेलमा उत्तिकै भीड बढेको छ । अझ प्याराग्लाइडिङको शुल्क घटेसँगै चाप बढेको छ । व्यवसायीका अनुसार अहिले प्याराग्लाइडिङ गर्न आउनेलाई व्यवस्थापन गर्न नै समस्या भएको छ । कतिपय त पालो नपाएर यत्तिकै फर्कन बाध्य छन् । हेटौंडाबाट आएका सुवास दाहालले प्याराग्लाइडिङ गर्ने सपना पूरा भएको बताए । दसैंअघि नै आउने कुरा थियो, उनले भने, साथीभाइ जम्मा भएर आउने भनेका थियौं तर जुट्न सकिएन । अहिले भाइलाई लिएर आएँ ।प्याराग्लाइडिङमा तोकिएको मूल्यको ५० प्रतिशत डिस्काउन्ट गरेपछि आकर्षण बढेको नेपाल हवाई खेलकुद संस्थाका प्रथम उपाध्यक्ष इन्द्र भण्डारीले बताए । ८ हजार रुपैयाँ पर्ने गरेकामा अहिले हामीले ४ हजार, ३ हजार ५ सयमा उडाएका छौं, भण्डारी भन्छन्, १० दिनअघि नै प्याक भइसकेको हुन्छ । नेपालभरबाटै आउनेको संख्या उस्तै छ । यसभन्दा अघि पर्यटकले ८ हजार तिर्नुपर्थ्यो । एजेन्टले १ हजार कमिसन लिएर कम्पनीले ७ हजार रुपैयाँ बुझ्थे । एउटा कम्पनीले दुई सेड्युलमा उडाउन पाउँछ, भण्डारी भन्छन्, ६० वटा कम्पनी छन् । एक सेड्युलमा ६ जना र अर्को सेड्युलमा ६ गरी दिनमा १२ जना हो । ६० वटा कम्पनीले ६ सय जना दैनिक उडाउँदै आएका छन् । एउटा कम्पनीका ६ जना पाइलट हुन्छन् । पर्यटन सुस्ताएको बेला भारी डिस्काउन्ट दिएर सेवा सञ्चालन गर्दा प्याराग्लाइडिङमा भीड बढेको उनको भनाइ छ । सराङकोट र तोरीपानीको टेकअफ एरियाबाट उडेर फेवाताल सिरान र चंखपुर क्षेत्रमा प्याराग्लाइडिङ अवतरण गरिन्छ । सिजनमा घाटा सहेरै भए पनि चहलपहल ल्याउन छुट दिइएको व्यवसायीको तर्क छ । विगतमा महँगो भएकाले प्याराग्लाइडिङ गर्न नसक्ने पनि अहिले अनुभवका लागि आउने गरेको भण्डारी बताउँछन् ।"
गाउँपालिकाद्वारा खाद्यान्नमा अनुदान,"हेटौंडा (कास) कृषिकर्मतर्फ पालिकाका बासिन्दालाई आकर्षित गर्नेे उद्देश्यले मकवानपुरको एक गाउँपालिकाले खाद्यान्न बिक्रीमा अनुदानको व्यवस्था गरेको छ । हेटौंडा उपमहानगरपालिकासँगै जोडिएको मकवानपुरगढी गाउँपालिकाले किसानलाई खेतीतर्फ आकर्षित गर्न खाद्यान्नमा अनुदान दिन लागेको हो । संघीय, प्रदेश वा स्थानीय सरकारले निर्धारण गरेको समर्थन मूल्यमा खाद्यान्न बेच्ने किसानलाई गाउँपालिकाले प्रतिकिलो २ रुपैयाँका दरले अनुदान वितरण गर्ने जनाएको छ । सहकारी संस्थामार्फत खाद्यान्न खरिदबिक्री गर्ने गरी अनुदानको कार्यक्रम घोषणा गरिएको गाउँपालिकाले मंगलबार जारी गरेको सूचनामा उल्लेख छ ।गाउँपालिकाभित्रकै सहकारी संस्थालाई खाद्यान्नमा अनुदान कार्यक्रम कार्यान्वयनका लागि सूचीकृत हुनसमेत सूचित गरिएको छ । गाउँपालिकाभित्रका सबै प्रकृतिका सहकारीले सूचीकृत भएर गाउँपालिकाका किसानले गाउँपालिकाभित्रै उत्पादन गरेका खाद्यान्न खरिद गर्न पाउने व्यवस्था गरिएको हो । यसरी पालिकामा सूचीकृत भई किसानको खाद्यान्न खरिद गर्ने सहकारीले पनि प्रतिकिलो २ रुपैयाँ अनुदान प्राप्त गर्नेछन् । किसानसँग किनेको खाद्यान्नको भण्डारण र व्यवस्थापन गर्न सहकारीलाई प्रतिकिलो २ रुपैयाँ अनुदान दिने व्यवस्था गरिएको गाउँपालिका अध्यक्ष विदुर हुमागार्इंले बताए । किसानले उत्पादन गरेको खाद्यान्नको उचित मूल्य प्राप्त गर्न र कृषिकर्मतर्फ प्रोत्साहित गर्ने गरी पालिकाले पहिलो पटक खाद्यान्न बालीमा अनुदान कार्यक्रम घोषणा गरेको मकवानपुरगढी गाउँपालिकाका कृषि प्राविधिक चन्द्रकान्त चौधरीले जानकारी दिए । गाउँपालिकाले किसानलाई २ रुपैयाँ र सहकारीलाई पनि २ रुपैयाँ गरी प्रतिकिलो ४ रुपैयाँ अनुदान दिने व्यवस्था गरेका छौं, हुमागाईंले भने ।"
नेपाल बैंकमुसीकोट नगर कर्जा सम्झौता,काठमाडौं (कास) ब्याज अनुदानको सहुलियत कर्जा प्रवाह गर्ने उद्देश्यले गुल्मीस्थित नेपाल बैंकको मुसीकोट शाखा र मुसीकोट नगरपालिकाबीच सम्झौता भएको छ । सम्झौताअनुसार बैंकले सरकारले ब्याज अनुदान दिने सबै प्रकारका कर्जा प्रवाह गर्नेछ । कर्जाका लागि ऋणीको छनोट तथा सिफारिसको काम नगरपालिकाले गर्नेछ । उद्यम गर्न चाहनेहरूलाई दृष्टिगत गरी सहुलियतपूर्ण कर्जाका लागि नेपाल बैंकसँग सम्झौता गरिएको नगरपालिकाले जनाएको छ । सम्झौतामा नगरपालिकाका तर्फबाट मेयर सोमनाथ सापकोटा र नेपाल बैंकका लुम्बिनी प्रदेश प्रमुख पासाङ दोर्जे शेर्पाले हस्ताक्षर गरे । सम्झौताअनुसार नगरपालिकाले ब्याज सहुलियतका लागि केही रकम बैंकमा धरौटीका रूपमा राख्नेछ । बैंकले नगरपालिकाको सिफारिसमा उद्यम गर्न चाहनेलाई सहुलियत वा निःशुल्क ब्याजदरमा कर्जा प्रवाह गर्नेछ ।
पुनर्निर्माण अनुदान पुस १५ भित्र,काठमाडौं (कास) राष्ट्रिय पुनर्निर्माण प्राधिकरणले निजी आवास पुनर्निर्माणका लागि अनुदान लिने नयाँ तथा अन्तिम समयसीमा तोकेको छ । प्राधिकरणको कार्यकारी समिति बैठकले शुक्रबार यससम्बन्धी निर्णय गरेको हो । नयाँ समयसीमाअनुसार हालसम्म कायम भएका पुनर्निर्माण तथा प्रबलीकरण लाभग्राहीले २०७७ मंसिर मसान्तसम्म अनुदान सम्झौता गरी २०७७ पुस १५ सम्ममा पहिलो किस्ता लिइसक्नुपर्नेछ ।पहिलो किस्ता लिइसकेका लाभग्राहीले घर निर्माण सुरु गरी दोस्रो किस्ता लिन २०७७ माघ मसान्तसम्म सम्बन्धित स्थानीय तहमा प्रमाणीकरणका लागि निवेदन दिनुपर्नेछ । सम्पूर्ण पुनर्निर्माण तथा प्रबलीकरण लाभग्राहीले तेस्रो तथा अन्तिम किस्ता लिन २०७८ वैशाख मसान्तसम्ममा सम्बन्धित स्थानीय तहमा प्रमाणीकरणका लागि निवेदन दिनुपर्नेछ ।प्राधिकरणको कार्यावधि नै सकिन लागेकाले यो अन्तिम समयसीमा तोकिएको प्राधिकरणका सहप्रवक्ता मनोहर घिमिरेले जानकारी दिए । निजी आवास अनुदानका लागि योग्य सबै लाभग्राहीलाई यथाशीघ्र सम्झौता गर्न र अनुदानका किस्ता लिन बाँकी भए स्थानीय तहमा निवेदन दिन आग्रह गरिएको छ ।
एनआरएनएले दियो स्वास्थ्य सामग्री,काठमाडौं (कास) गैरआवासीय नेपाली संघ (एनआरएनए) ले स्वास्थ्य मन्त्रालयलाई करिब सवा करोड रुपैयाँ बराबरका स्वास्थ्य सामग्री हस्तान्तरण गरेको छ । जापानबाट प्राप्त १० हजार पिस एन्टी जिन स्वास्थ्य सामग्री एनआरएनए उपाध्यक्ष बद्री केसीले स्वास्थ्य राज्यमन्त्री नवराज रावतलाई शुक्रबार हस्तान्तरण गरे । स्वास्थ्य मन्त्रालयमा आयोजित सामग्री हस्तान्तरण कार्यक्रममा रावतले कोभिड१९ विरुद्ध लड्न प्रवासमा रहेका नेपालीले ठूलो योगदान पुर्याएको बताए । नेपाल सरकार र संघबीच सहकार्यको आवश्यकता रहेको र कोरोना महामारीविरुद्ध सबै एकजुट हुन उनले आग्रह गरे । संघले विश्वव्यापी कोरोना संक्रमण सुरु भएदेखि नै विदेशमा रहेका नेपालीले स्वास्थ्यसम्बन्धी सामग्री सहयोग गरेको केसीको भनाइ छ । विदेशमा नेपालीको अवस्था र उनीहरूले भोगिरहेको समस्याबारे प्रस्ट पार्दै उनले १ करोड २० लाख रुपैयाँ बराबरका उक्त स्वास्थ्य सामग्री जुटाउन सहयोग गर्ने जापानवासी नेपालीप्रति आभार व्यक्त गरे । गैरआवासीय नेपाली संघले कोभिड १९ को महामारी सुरु भएदेखि २ करोड रुपैयाँ बराबरको स्वास्थ्य सामग्री नेपाल सरकारलाई हस्तान्तरण गरिसकेको छ ।
"अनुदान कोटा ५ हजार, आवेदन ८० हजार","रोजगारी गुमाएर स्वदेश फर्किएकामध्ये सुदूरपश्चिम प्रदेश सरकारले ५ हजार जनालाई कृषि अनुदान दिने योजना बनाएकामा ८० हजारको आवेदन परेको छ । भूमि व्यवस्था, कृषि तथा सहकारी मन्त्रालयले जिल्ला कार्यालयहरूबाट भदौ दोस्रो सातादेखि आवेदन माग गरेको थियो ।कोरोना महामारीबाट प्रभावित भई भारतलगायत विभिन्न देशबाट रोजगारी गुमेर स्वदेश फर्किएकालाई कृषि तथा पशुपालन व्यवसायमार्फत स्वरोजगार बनाउने सरकारको योजना छ । उक्त योजनाअनुसार मन्त्रालयले सम्बन्धित व्यक्तिहरूबाट आफूले गर्न चाहेको व्यवसायका लागि इच्छापत्रसहित आवेदन माग गरेको थियो ।प्रदेशका नौवटै जिल्लाबाट आवेदन आएको मन्त्रालयका प्रवक्ता डा हेमराज अवस्थीले बताए । परेका आवेदनमध्ये पशुपक्षीमा आधारित ७० हजार र व्यावसायिक कृषितर्फ १० हजार छन् । मन्त्रालयले जिल्लास्थित कृषि ज्ञान केन्द्र र पशु सेवा विज्ञ केन्द्रबाट कार्यान्वयन हुने गरी १५ करोड विनियोजन गरेको जनाएको छ । अत्यधिक संख्यामा आवेदन परेपछि मन्त्रालयका अधिकारीहरू अन्योलमा पर्दा छनोटको काम रोकिएको छ । भदौमै प्रक्रिया सुरु गरेको भए पनि हालसम्म अनुदान पाउनेहरूको नाम छनोट हुन सकेको छैन । सम्बन्धित जिल्लाको कृषि ज्ञान केन्द्र र पशु सेवा विज्ञ केन्द्रलाई बजेटसहित सबै अख्तियारी दिइसकेका छौं, प्रवक्ता डा अवस्थीले भने, ५ हजारले पाउने हुन्, ८० हजारको आवेदन परेकाले छनोट गर्न सजिलो हुने त कुरै छैन । मंसिर महिनाभित्र कार्यक्रम कार्यान्वयन हुने उनको भनाइ छ ।कृषि तथा पशुपक्षी विकास कार्यक्रमअन्तर्गत मौरीपालन, भेडाबाख्रा, बंगुरपालन, स्थानीय कुखुरा र हाँस अन्य मासुजन्य पशुपालन लागि सबैभन्दा बढी आवेदन परेको मन्त्रालयले जनाएको छ । मन्त्रालयले सुदूरपश्चिमका ८८ वटै स्थानीय तह, जिल्लास्थित कृषि ज्ञान केन्द्र र पशु सेवा विज्ञ केन्द्रबाट आवेदन संकलन गरेको थियो ।कृषितर्फ ३० हजार र पशुपक्षी पालनतर्फ अधिकतम ६० हजार रुपैयाँ प्रतिव्यक्ति प्रदान गर्ने योजना छ । सबैभन्दा बढी आवेदन कैलालीबाट परेका छन्, अवस्थीले भने । साँच्चै काम गर्नेकै हातमा अनुदान परोस् भनेर सही व्यक्ति छनोट गर्न चुनौती भएकाले पनि प्रक्रियामा भने ढिलाइ नभएको दाबी उनले गरे । कार्यविधि बनाएर मात्रै कार्यक्रम कार्यान्वयन गर्नुपर्ने हुन्छ, उनले भने, अब सबै जिल्ला अन्तिम चरणमा पुगेका छन् ।सुदूरपश्चिममा भारतबाट मात्रै गत चैतयता डेढ लाखभन्दा बढी स्वदेश फर्किएकाहरू थिए । अनुदानका लागि आवेदन दिएका पनि पाउने निश्चित नभएपछि फेरि धमाधम भारत फर्किरहेका छन् । आवेदन दिएकाहरूमध्ये पनि १० देखि १५ प्रतिशत त सम्पर्कमा छैनन्, बाजुरास्थित कृषि ज्ञान केन्द्रका प्रसार अधिकृत मीनप्रसाद जैसीले भने, सम्पर्कमा नभएका धेरैजसो भारत फर्किसकेको अनुमान छ ।कृषि ज्ञान केन्द्र बाजुरामा १ हजार ८२ जनाले आवेदन दिएका छन् । मन्त्रालयबाट ५० लाख बजेट प्राप्त भएको जनाउँदै अधिकृत जैसीले भने, प्राप्त निवेदनहरूमाथि छानबिन गरेर एक सय ३० जनालाई अनुदान दिने योजना छ । अधिकांशले तरकारी खेती गर्ने भनेर आवेदन दिएका छन् । एक जनाले ३० हजार अनुदान पाउनेछन् । काम गर्नेका लागि ३० हजार पनि व्यवसायमा जग बनाउने आधार हुन्छ, उनले भने ।बाजुरास्थित पशु सेवा विज्ञ केन्द्रलाई ८० लाख बजेट आएको र त्यसका लागि ६ हजार ३ सयको आवेदन परेको निमित्त प्रमुख सिद्धराज जैसीले बताए । कार्यविधिले निर्धारण गरेको मापदण्डअनुसार भैंसीपालनका लागि ६० हजार, बंगुरपालनमा ५० हजार, बाख्रामा ४० हजार, माछा र कुखुराका लागि ३० हजार रुपैयाँका दरले अनुदान दिने योजना रहेको उनको भनाइ छ ।बाजुराको त्रिवेणी नगरपालिका६ पन्धाराका दिनेश बुढाले अनुदानका लागि फारम भरेकाहरूमध्ये पनि कतिपय कामको खोजीमा भारत फर्किसकेको बताए । म पनि केही सहयोग पाइन्छ कि भनेर कुरेर बसेको छु, उनले भने, हाम्रो गाउँका थुप्रै युवा पनि भारत फर्कने तयारीमा छन् । सहयोग पाउने ठेगान नभएकाले म पनि फर्किन्छु होला ।"
देहरादूनमा मृत भेटिएका शिक्षक नेपाली,"काठमाडौं (कास) भारत, देहरादूनको शाक्य एकेडेमीमा गत साता मृत भेटिएका शिक्षक लुआङ लेकपा भनिने पेमा थुप्तेन गुरुङ मुस्ताङको लो घेकर दामोदरकुण्ड४ का स्थायी बासिन्दा रहेको पुष्टि भएको छ ।लेकवाले तीन वर्षयता शाक्य एकेडेमीमा बौद्धशिक्षा पढाइरहेका थिए । एकेडेमीमा अध्ययनरत नेपाली विद्यार्थीमाथि कुटपिट एवं प्रताडनाको समाचार आएकै बेला शिक्षक लेकपा एकेडेमी परिसरकै आवासीय कोठामा झुन्डिएको अवस्थामा फेला परेका थिए । देहरादूनस्थित गोर्खा डेमोक्रेटिक फ्रन्टका अध्यक्ष सूर्यविक्रम शाहीका अनुसार उक्त एकेडेमीका ३८ नेपाली विद्यार्थी बिहीबारै नेपालतर्फ आइसकेका छन् ।"
मेरो जीवन मेरो सत्य,"भर्खर १५ वर्षमात्र के भएका थिए, भान बास्टेनले पहिलोपल्ट क्राएफलाई भेटे । भन्न चाहन्थे, म तिम्रो साथी खेलाडी हुन चाहन्छु । तर भन्न सकेनन् । त्यसको केही महिनापछि नै उनी अयाक्सका लागि वैकल्पिक खेलाडीका रूपमा मैदान प्रवेश गरे र गोल गरे । संयोग कस्तो भने भान बास्टेन क्राएफकै स्थानमा मैदानमा छिरेका थिए । उनी क्राएफको प्रसंसा गर्दै भन्छन्, उनको खेल हेर्नुको मज्जा नै बेग्लै । उनी मेरा प्रशिक्षक थिए, सल्लाहकार थिए अनि साथी खेलाडी । पछि प्रतिद्वन्द्वी खेलाडी पनि भए । उनी आफ्नो चोटका लागि क्राएफलाई कुनै प्रकारले दोष दिन चाहन्नन् । बरू उनको प्रशंसामात्र गर्न चाहन्छन् । आफ्नो आत्मकथामा भान बास्टेनले क्राएफबारे धेरै लेखेका छन्, किनभने यी दुईबीच वास्तवमै नजिकको सम्बन्ध थियो । पछि अयाक्सलाई सुधार्ने विषयमा भान बास्टेन र क्राएफबीच मतभिन्नता भयो । दुवै एकअर्काबाट टाढिए । पछि एकदिन भान बास्टेनले सुने, क्राएफ रहेनन् । उनलाई दुःख लाग्छ, त्यो ब्रिगिएको सम्बन्धको समयलाई लिएर ।"
"हैदराबाद फाइनलनजिक, बेंग्लोरको चुनौती समाप्त",अबुधावी (एजेन्सी) केन विलियम्सनको अर्धशतक र जेसन होल्डरको अलराउन्ड प्रदर्शनमा सनराइजर्स हैदराबाद इन्डियन प्रिमियर लिग (आईपीएल) क्रिकेटको क्वालिफायर २ मा पुगेको छ ।हैदराबादले शुक्रबार इलिमिनेटरमा रोयल च्यालेन्जर्स बेंग्लोरलाई ६ विकेटले पराजित गरेको हो ।होल्डरले कसिलो बलिङ गर्दै ३ विकेट लिएपछि हैदराबादले पहिला ब्याटिङ गरेको बेंग्लोरलाई १३१७ को स्कोरमा रोकेको थियो । विलियम्सन र होल्डरले ४७ बलमा अविजित ६५ रनको साझेदारी गरेपछि हैदराबादले २ बलअघि लक्ष्य पूरा गर्यो । बेंग्लोरको हकमा यो लगातार पाँचौं हार हो ।हैदराबादले आइतबार दिल्ली क्यापिटल्ससँग फाइनलमा प्रवेश पाउन क्वालिफायर २ मा खेल्नेछ । डिफेन्डिङ च्याम्पियन्स मुम्बई इन्डियन्सले बिहीबार क्वालिफायर १ मा दिल्लीलाई ५७ रनले पराजित गरी फाइनलमा तय गरिसकेको छ ।विलियम्सन ५० र होल्डर २४ रन बनाई अविजित रहे । म्यान अफ द म्याच विलियम्सनले ४४ बल खेली २ चौका र २ छक्का तथा होल्डरले २० खेल्दै ३ चौका प्रहार गरे । हैदराबादलाई अन्तिम ओभरमा विजयनिम्ति १० रन चाहिन्थ्यो । नवदीप सैनीको पहिलो बलमा विलियम्सनले १ रन लिए । दोस्रो बलमा बिट भएका होल्डरले तेस्रो र चौथो बलमा लगातार चौका प्रहार गर्दै हैदराबादलाई विजय दिलाए । ओपनर श्रीवात्स गोस्वामीलाई शून्यमै गुमाएको हैदराबादबाट कप्तान डेविड वार्नरले १७ र मनिष पाण्डे २४ रन जोडे । कप्तान विराट कोहलीको ब्याट पुनः सेलाउँदा बेंग्लोरले राम्रो सुरुआत गर्न सकेन । ओपनरका रूपमा आएका कोहली ६ बलमै आउट भए । अर्का ओपनर देवदत्त पाडिक्कलले पनि १ रनमात्र बनाउन सके । आरोन फिन्चले ३२ र एबी डी भिलियर्सले ४३ बल खेली ५६ रन बनाए । फिन्चले ३० बल खेली ३ चौका र १ छक्का तथा डी भिलियर्सले ५ चौका प्रहार गरे । होल्डरले ४ ओभरमा २५ रन खर्चेर उत्कृष्ट बलिङ गरेका थिए । टी नटराजनले २ र शहबाज नदिमले १ विकेट लिए ।
मालागिरी विजयी,थाहा ११ को खुकुरी मैदानमा भएको उद्घाटन खेलमा आयोजक सिर्जनशील फुटबल टिममाथि मालागिरीले ५३ को जित निकाल्यो । उल्लेख्य दर्शक रहेको उक्त प्रतियोगिताको थाहा नगरपालिकाका मेयर लवशेर विष्टले उद्घाटन गरे । कात्तिक ३० सम्म हुने उक्त प्रतियोगितामा १७ टिमले भाग लिएका छन् । विजेताले ४० र उपविजेताले २५ हजार रुपैयाँ पुरस्कार पाउने छन् ।
तेक्वान्दोमा विदेशी निर्णायक,"काठमाडौं (कास) काठमाडौं अन्तर्राष्ट्रिय भर्चुअल तेक्वान्दो पुम्से च्याम्पियनसिपमा विभिन्न राष्ट्रका निर्णायकले खेलाडीको मूल्यांकन गर्ने भएका छन् । नेपालमा पहिलो पटक हुने दुईदिने अन्तर्राष्ट्रिय च्याम्पियनसिपमा अस्ट्रेलिया, म्यानमार, भारत र नेपालका निर्णायक रहने प्रतियोगिता संयोजक कुमार लामा घिसिङले जानकारी दिए । च्याम्पियनसिपमा अन्तर्राष्ट्रिय रेफ्री अस्ट्रेलियाका र्यान राजेन्द्र, म्यानमारका अनुक न्यान र भारतका अतुल पानगोत्रा र नेपालका रवीन्द्र मल्लले निर्णायकको भूमिका निर्वाह गर्ने छन् । शनिबार र आइतबार हुने च्याम्पियनसिपमा टेक्निकल टिमको नेतृत्व कविराज खड्गीले गर्ने छन् । च्याम्पियनसिपमा नेपालसहित १९ राष्ट्रका तीन सय ६२ खेलाडीले प्रतिस्पर्धा गर्ने आयोजकले जनाएको छ ।"

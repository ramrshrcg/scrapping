शीर्षक,विवरण
"नेपालको प्रस्तावित क्षेत्रफल १,४८,००६६७ वर्गकिमि","विभागले पठाएको क्षेत्रफलबारे मन्त्रालयका सचिव टेकनारायण पाण्डेको नेतृत्वमा रहेको नापनक्सा समितिले छलफल गर्नेछ । त्यसपछि मन्त्रालयले फाइल मन्त्रिपरिषद् बैठकमा पेस गर्नेछ । अहिले विभागबाट थप क्षेत्रफलसहितको नेपालको नक्साबारे टिप्पणी उठेर आएको छ, अब एकदुई दिनमा नाप नक्सा समितिको बैठक बसेर मन्त्रिपरिषद्मा पठाउने निर्णय गर्छ, मन्त्रालय स्रोतले कान्तिपुरसँग भन्यो, आधिकारिक क्षेत्रफल मन्त्रिपरिषद्ले पारित गरेपछि मात्रै सार्वजनिक हुनेछ । ल्याम्बर्ट, कोनिक कन्फर्मल र स्फेरोइड एभरेस्ट १८३० प्रोजेक्सन सिस्टम तथा जीआईएस सफ्टवेयरका माध्यमबाट अतिक्रमित भूमिसहित नेपालको नक्सा मापन गरिएको नापी विभागका एक कर्मचारीले जानकारी दिए । समग्रमा हेर्दा पुरानै नक्सामा पनि हामीले जति क्षेत्रफल छ भनेर पढेका थियौं त्योभन्दा धेरै रहेको पाइयो, अब नक्साजस्तै क्षेत्रफल पनि बढेर आउनेछ, उनले भने । मन्त्रिपरिषद्ले गत जेठ ५ गते अतिक्रमित भूमिसहितको नक्सा अद्यावधिक गर्ने निर्णय गरेको थियो । त्यसअघि राष्ट्रपति विद्यादेवी भण्डारीले सरकारको नीति तथा कार्यक्रम सार्वजनिक गर्दा अतिक्रमित भूमिको नक्सा जारी गर्ने घोषणा गरेकी थिइन् । अतिक्रमित भूमिसहितको नक्सा सार्वजनिक गर्ने सरकारको निर्णयलाई संसद्मा रहेका सबै दलले साथ दिएपछि सर्वसम्मतिले निसान छाप संशोधन भएको थियो । राजनीतिक, प्रशासनिक क्षेत्रमा समेत नयाँ नक्सा चलनमा ल्याइसकिएको छ ।सन् १८१६ मार्च ४ मा तत्कालीन इस्ट इन्डिया कम्पनी र नेपाल सरकारबीच भएको सुगौली सन्धिमा कालीनदी र त्योभन्दा पूर्वको भूभाग नेपालको हुने उल्लेख थियो । तर भारतले कालापानी क्षेत्रमा काली नदीको नक्कली मुहान बनाई त्यसभन्दा पश्चिमको भूभाग कब्जा गरेको थियो । कालापानीमा २०१८ सालमा भारतचीन युद्धको बेलादेखि भारतीय सेनाको क्याम्प राखिएको छ । त्यही क्षेत्रमा भारतले एकतर्फर् ीसडक निर्माण गरी उद्घाटन गरेपछि नेपालले पनि आफ्नो भूमि समेटेर नयाँ नक्सा जारी गरेको हो । पोहोर कात्तिकमा नक्साका लागि जग्गा नापजाँच नियमावलीबमोजिम समिति गठन गरिएको थियो । उक्त समितिले गत फागुन ११ गते छुटेका भूभाग समेटी नक्सा प्रकाशन गर्न सिफारिस गरेको थियो । संविधानको धारा ४ को उपधारा (२) (क) मा संविधान प्रारम्भ हुँदाको बखतको क्षेत्र र (ख) मा संविधान प्राप्त भएपछिको क्षेत्रलाई नेपालको क्षेत्र मानिने व्यवस्था छ । नक्साको नयाँ क्षेत्रफल मन्त्रिपरिषद्बाट पारित भए संविधानको यही धाराअनुसार क्षेत्रफल पनि अद्यावधिक गरिनेछ ।"
कोरोना बिमा भुक्तानी साताभित्र गर्न निर्देशन,कोरोना बिमा मापदण्डमा कागजात पुगेकाले सात दिनभित्र भुक्तानी पाइसक्नुपर्ने प्रावधान छ । तर अनेक बहाना बनाएर कम्पनीहरूले भुक्तानी दिन आनाकानी गरिरहेका छन् ।गत सातासम्म १३ हजार ३ सय ५३ वटा दाबी परेको बिमा समितिको तथ्यांक छ । जसमध्ये १ हजार ४ सय ४१ वटा दाबीको मात्र भुक्तानी भएको छ । यो कुल दाबीको १०७९ प्रतिशत मात्र हो । कुल परेको दाबी करिब १ अर्ब २८ करोड रुपैयाँ छ । त्यसमध्ये १३ करोड ७२ लाख ५० हजार रुपैयाँ मात्र भुक्तानी भएको छ । गत सातासम्म बिमा कम्पनीले १ लाख ८१ हजार ७ सय ९५ वटा बिमालेख बिक्री गरेका छन् । जसमार्फत १७ लाख ७० हजार ९ सय २६ जनाको कोरोना बिमा भएको छ । यसबाट कम्पनीहरूले १ अर्ब १ करोड ९१ लाख ७४ हजार ६ सय ८२ रुपैयाँ संकलन गरेका छन् । संशोधित मापदण्डमा बिमा पुल (बिमक संघ) बाट मात्र दाबी भुक्तानी गर्न एकद्वार नीतिको व्यवस्था गरिएको छ । त्यसको व्यवस्थापन शिखर इन्स्योरेन्सले गरेको छ । स्रोतका अनुसार भदौ तेस्रो सातायता निजी अस्पतालमा गरिएका कुनै पनि पीसीआर रिपोर्टका आधारमा भुक्तानी दिइएको छैन । नयाँ मापदण्डअनुसार भुक्तानीका लागि स्थानीय तहको सिफारिस चाहिने व्यवस्था गरिएको छ । त्यसअघि सरकारी अस्पतालमा गरिएको पीसीआर परीक्षणमा कोरोना पोजिटिभ देखिए मात्रै भुक्तानी पाउने व्यवस्था थियो । मापदण्ड परिमार्जनपछि निजी प्रयोगशालाका रिपोर्टले पनि मान्यता पाएका छन् । निजीको रिपोर्टलाई बिमा समितिले प्रमाणित गर्ने भनिए पनि त्यो सुरु नभएकाले भुक्तानी दिन ढिलो भएको कम्पनीहरूको आरोप छ ।गत भदौ २८ सम्म बिमा गरेका बिमितले पुरानै मापदण्डअनुसार एकमुष्ट ५० हजार र एक लाख रुपैयाँ दाबी भुक्तानी पाउनेछन् । तर भुक्तानीका लागि नयाँ बिमितले जस्तै घरमै आइसोलेसनमा बसेको भए पोजिटिभ देखिएको पीसीआर रिपोर्टसहित स्थानीय तहको सिफारिस र अस्पतालमा उपचार गराएको भए डिस्चार्ज रिपोर्ट पनि पेस गर्नुपर्नेछ । भदौ २९ यता कोरोना बिमा गरेकाले घरमै आइसोलेसनमा बसेको भए एकमुष्ट २५ हजार रुपैयाँ र अस्पताल गएको भए खर्चअनुसार बढीमा ७५ हजार रुपैयाँसम्म दाबी भुक्तानी पाउँछन् ।
उदार र अनुदारबीचको प्रतिस्पर्धा,"जुन विकासोन्मुख देशहरूको तुलनामा कम हो । तथ्यांकहरूमा १९ औं शताब्दीको तुलनामा बीसौं शताब्दीमा मतदाताको सक्रियता घट्दै गएको देखिन्छ । २१ औं शताब्दीमा पहिलो अश्वेत बाराक ओबामालाई निर्वाचित गर्ने क्रममा मतदाताहरूको उत्साह उल्लेखनीय थियो । मतदानबारे अमेरिकी विगतको एउटा स्पष्ट चित्र छ, आन्तरिक झमेलाको समयमा मतदानमा उल्लेखनीय वृद्धि हुन्छ । अश्वेतहरूलाई मतदान प्रक्रियामा ल्याएको समय अर्थात् गृहयुद्धपछिको अमेरिकामा (सन १८७० ताका) कीर्तिमानी मतदान भएको थियो ।यसपटकको उर्लंदो अर्ली भोटिङ ले निर्वाचनलाई ऐतिहासिक बनाएको छ । स्पष्ट छ, यो निर्वाचन धेरै हदसम्म विभाजनको चपेटामा छ । ट्रम्प र उनको अनुदार रिपब्लिकन पार्टीले नश्लवादको एजेन्डालाई उठान गरेको छ । उनीहरूको भाषामा यो देश श्वेत देश हो । ट्रम्पले प्रायः आफूलाई अब्राहम लिंकनको उत्तराधिकारीको रूपमा प्रचार गर्छन् । आफ्नो कार्यकालमा भएका हरेक क्रियाकलापलाई लिंकनसँग जोड्ने ट्रम्पको आधार विभाजित राजनीति हो । स्मरण रहोस्, लिंकनको पालाको रिपब्लिकन पार्टी, अश्वेतहरूको हकअधिकारको पक्षमा उभिएको थियो तर कालान्तरमा यो पार्टीको आधार श्वेत अमेरिका हुन पुग्यो । पछिल्ला अमेरिकी निर्वाचनलाई नियाल्ने हो भने अनुदारवादी उम्मेदवारले प्रायःजसो ६० देखि ६५ प्रतिशत श्वेत मत हासिल गर्छ । ट्रम्पको स्पष्ट रणनीति छ, श्वेतलाई रिझाएर जित्ने । त्यसैले उनी, मूलधारका मिडिया, राजनीतिक विश्लेषक एवं प्रदर्शनकारीलाई फेक भन्छन् । अल्पसंख्यकलाई निसाना साध्छन् । आफ्नो पक्षमा अमेरिकी गुमनाम मतदाता रहेको तर्क गर्ने ट्रम्प धेरै हदसम्म रिचर्ड निक्सनबाट प्रभावित छन् । सन् १९६९ ताका, भियतनाम युद्धको विरोधमा लाखौं अमेरिकीहरू सडकमा उर्लेपछि निक्सन भन्थे, हामी यो लडाईं जित्ने छौं । जनताको दुश्मन मिडियाले उचालेका यी आन्दोलनलाई मत्थर पार्न, मलाई मेरो गुमनाम मतदाताको समर्थन र सहयोग चाहियो । उनको स्पष्ट संकेत, ग्रामीण श्वेत मतदातालाई थियो ।तर सन् १९७० र अहिलेको धेरै बदलाब छ । अल्पसंख्यकको जनसंख्यामा उल्लेखनीय बढावा भएको छ भने ट्रम्पको दाबीविपरीत अश्वेत एवं अल्पसंख्यकको हक अधिकार एवं सुरक्षासम्बन्धी प्रदर्शनमा अधिकांश अमेरिकीको सर्मथन रहेको सर्वेक्षणले देखाउँछ । विश्लेषकहरूको भनाइमा मिनियापोलिसमा प्रहरीको ज्यादतीले मारिएका जर्ज फ्लोयडको विरोधमा अमेरिकामा भएको प्रदर्शन सन् १९६० को सिलिभ राइट्स मुभमेन्ट र भियतनाम युद्धताकाको प्रदर्शनपछिको ठूलो हो । यो निर्वाचनले प्रदर्शनकारीको त्यो एजेन्डा बोकेको छ, अमेरिका श्वेत मात्रको देश हो कि सबैको ?यो निर्वाचनको मुख्य एजेन्डा भने कोभिडको मार नै हो । ट्रम्प प्रशासनको लापरबाही र ठूलो मानवीय क्षतिको पृष्ठभूमिमा यो विषय ब्यालेटमा छ । विज्ञानको उपलब्धि एवं अनुसन्धानलाई चुनौती दिँदै आएको अमेरिकी राजनीतिबारे यो निर्वाचनले छिनोफानो गर्नेछ । पहिलो अमेरिका भन्ने ट्रम्प नीतिकै कारण अन्तर्राष्ट्रिय क्षेत्रमा अमेरिकी नेतृत्वको ओझेललाई पनि यो निर्वाचनले स्पष्ट पार्नेछ । यद्यपि युद्धखाले परिस्थितिबाहेक घरेलु एजेन्डाको तुलनामा विदेश नीतिहरू निर्वाचनमा फितला हुने गर्छन् ।आफ्नो झन्डै पाँच दशकको राजनीतिक जीवनमा राष्ट्रपति बन्न तेस्रो पटक प्रयास गरिरहेका डेमोक््रयाट बाइडेनले मध्यमार्गी राजनीतिको अवलम्बन गर्ने प्रयास गरिरहेका छन । ३२ वर्षअघि नै बाइडेनले राष्ट्रपति बन्ने अभियान गरेका थिए । बेलायती नेताको भाषण चोरीको आरोप लागेपछि पछि हटेका उनी अमेरिकी राजनीतिका निकै अनुभवी मानिन्छन् । यसपटकको निर्वाचनमा बाइडेनको मध्यमार्गी राजनीतिले बाजी मार्छ कि ट्रम्प श्वेत अतिवादले ? केही समय पर्खनैपर्छ ।"
प्रहरी जवान पक्राउ,"(डोटी)  एक किशोरीलाई बलात्कारपछि हत्या प्रयास गरेर फरार रहेको आरोप लागेका प्रहरी जवान सुशील सिंह पक्राउ परेका छन् । उनलाई सोमबार राति कैलालीको सहजपुरमा लुकेर बसेको अवस्थामा पक्राउ गरिएको सुदूरपश्चिम प्रदेश प्रहरी कार्यालयका निमित्त प्रमुख एसएसपी मुकेश सिंहले बताए । डोटीको जोरायल५ की १५ किशोरीलाई बलात्कार र ज्यान मार्ने उद्योग गरेको आरोपमा सिंहविरुद्ध सोमबार जिल्ला प्रहरी कार्यालय डोटीमा जाहेरी दर्ता भएको थियो । एसएसपी सिंहले घटनाबारे प्रहरी गम्भीर रूपमा लागिरहेको बताए । यथाशीघ्र सत्यतथ्य जाँचबुझ गरेर दोषीलाई कडा कारबाही गरिनेछ, उनले भने, अस्थायी प्रहरी चौकी गड्सेराका इन्चार्ज चन्द्रसिंह भण्डारीको भूमिकाका बारेसमेत कुरा उठेपछि उनलाई जिल्लामा तानेका छौं । घटनाबारे विभिन्न कोणबाट जानकारी आइरहेको उनले बताए । गत बिहीबार राति कोठामा पसेर प्रहरी जवान सिंहले छोरीमाथि बलात्कारपछि हत्या प्रयास गरेको पीडित किशोरीका बुबाले जाहेरीमा उल्लेख गरेका छन् । कोदोबारीमा घाइते र अचेत अवस्थामा फेला परेकी किशोरीलाई शनिबार बेलुकी धनगढीस्थित प्रादेशिक अस्पतालमा ल्याइएपछि मात्रै होस खुलेको थियो । पीडित किशोरीको घर र सिंह कार्यरत अस्थायी प्रहरी चौकी नजिकै छ । प्रहरी जवान सिंहले विवाह नगर्ने भनेका कारण किशोरीले आत्महत्याको प्रयास गरेको दाबी चौकीका प्रहरीहरूको छ । गत शुक्रबार बिहान ८ बजे छोरीले आत्महत्या गर्न खोजेको भन्दै पीडित पक्ष चौकी आएको अस्थायी प्रहरी चौकीका इन्चार्ज चन्द्रसिंह भण्डारी बताइरहेका छन् । चौकी आएर प्रहरी जवान सिंहका कारण आत्महत्या गरेकाले छोरी मरे पनि बाँचे पनि जिम्मेवारी लिनुपर्छ भनेर भन्नुभयो, इन्चार्ज भण्डारीले भने, त्यसपछि हवल्दार नरेश जोशी र केवलसिंह नाथलाई घटनास्थल खटाएँ । त्यहाँ पीडितकी आमाले भेलको रूख र बाख्राको खोरमा रहेको डोरी देखाउँदै यहीबाट आत्महत्या गर्न खोजेको भनिन् । दिउँसो भने उनकी आमाले विवाह नगर्ने भन्दै सिंहले मार्ने उद्देश्यले कुटपिट गरेको आरोपसहित ठाडो उजुरी दिएको भण्डारीले बताए । पीडितको उपचार पहिलो प्राथमिकता परेकाले घटनालाई सोहीअनुसार लिइएको उनी बताउँछन् । प्रहरी जवान सिंहले आफूसँग पीडित बालिकाको घरमै नगएको, कुटपिटसमेत नगरेको बयान दिएको इन्चार्ज सिंहले बताए । जिल्ला प्रहरी कार्यालय डोटीका एसपी जनकराज पाण्डेयले घटना अनुसन्धानपछि सत्यतथ्य बाहिर आउने बताए । किशोरीका परिवारले भने प्रहरीले आफ्नो जवानलाई कारबाहीबाट जोगाउन घटना गाउँमै मिलाउन अनेक कुराहरू गरिरहेको दाबी गरेका छन् । पीडित किशोरीकी भाउजूले भनिन्, घाँटी कसेर लछार्दै लगेको स्पष्ट देखिन्छ, कुटपिटका नीलडाम पनि देखिन्छ । कारण के हो अनुसन्धानपछि थाहा होला तर मेरो नन्दको हत्या नै गर्न खोजेको हो । पीडितका बुबाले पनि अभियुक्त सिंहले मार्ने उद्देश्यले घटना गराएको भनेर इन्चार्ज भण्डारीलाई सबैभन्दा पहिले आफूले भनेको बताए ।"
सरकारी प्रयोगशालामा घट्यो परीक्षण,"(काठमाडौं)  सरकारले कोरोना परीक्षण र उपचारमा शुल्क तोकेपछि सरकारी अस्पतालका प्रयोगशालामा पीसीआर परीक्षण घट्दै गएको छ । सर्वसाधारणले आठ महिनायता सरकारी अस्पतालबाट निःशुल्क परीक्षण र उपचार पाउँदै आएकामा कात्तिक २ बाट सरकारले यो सेवा कटौती गरेको थियो । यो निर्णयपछि संक्रमितको सम्पर्कमा आएका र सम्भावित संक्रमितले परीक्षण गर्नै छाडेका छन् ।सात दिनयता उपत्यकाका सरकारी अस्पतालको प्रयोगशालामा भएको परीक्षणको तथ्यांक हेर्दा क्रमिक रूपमा घट्दै गइरहेको देखिन्छ । कात्तिक ७ मा टेकुस्थित सहिद शुक्रराज ट्रपिकल तथा सरुवा रोग अस्पतालमा ९ सय ३८ नमुनाको स्वाब परीक्षण भएको थियो । यो संख्या क्रमिक रूपमा घट्दै कात्तिक १७ मा आइपुग्दा १ सय ५८ मात्रै रहेको अस्पतालले जनाएको छ । परीक्षणका लागि सयौं मानिसको भीड लाग्ने यो अस्पताल परिसर हिजोआज सुनसान जस्तै बनेको छ ।पीसीआर परीक्षण गर्दै आएका प्रसूति गृह, पाटन अस्पताल, वीर, त्रिवि शिक्षण, प्रहरी र सशस्त्र प्रहरी अस्पतालमा पनि पहिलेजस्तो पीसीआरका लागि भीड छैन । शुल्कै तिर्नुपरेपछि सहजै परीक्षण हुने भन्दै धेरैजसो सेवाग्राही निजी अस्पतालको प्रयोगशाला पुग्ने गरेका छन् । परीक्षणको तथ्यांकले पनि सरकारीभन्दा निजी प्रयोगशालामा धेरै पीसीआर भएको देखिन्छ । अहिले संक्रमण दर अत्यधिक बढेकाले कुनै पनि बहानामा परीक्षणको दायरा घट्नु जनस्वास्थ्यका लागि ठूलो चुनौती भएको सरुवा रोग विशेषज्ञ डा शेरबहादुर पुन बताउँछन् । परीक्षण खुम्चिँदा यसले समुदायमा संक्रमणदर त अझै तीव्र बनाउँछ नै मृत्युदर पनि बढ्छ । दुई सातायताको तथ्यांक केलाउँदा मृत्युदर धेरै बढिसक्यो, उनले भने, कन्ट्याक्ट ट्रेसिङमा परेका सबैको परीक्षण गर्ने र आइसोलेट गर्ने अभ्यासलाई निरन्तरता नदिने हो भने कोरोना संक्रमणकाल धेरै लम्बिन्छ । सरकारी अस्पतालमा पीसीआर निःशुल्क हुँदा पाँच पटकसम्म सेवा लिने एउटै व्यक्ति पनि भेटिन्थे । शुल्क लिन थालिएपछि यस्तो दुरुपयोग को अन्त्य भए पनि संक्रमित पहिचान नहुने र अन्ततः यसले जोखिम नै बढाउने डा पुनको भनाइ छ । सरकारले नीति परिवर्तन गरेर भए पनि परीक्षणको दायरा बढाउनुपर्ने उनले सुझाए ।अहिले परीक्षण थोरै तर संक्रमणदर धेरै भएकाले समुदायमा संक्रमण तीव्र भएको संकेत दिइरहेको जनस्वास्थ्यविद् डा शरद वन्तले बताए । संक्रमण नघट्दै परीक्षण, आइसोलेसन र क्वारेन्टाइन अभ्यास रोक्दा यसले भोलि नियन्त्रण नै गर्न नसक्ने खालको महामारीको रूप लिन सक्ने उनले चेतावनी दिए । अहिले परीक्षणको अवस्था हेर्दा संक्रमणदर २० प्रतिशतभन्दा बढी देखिन्छ, जुन हामीले अड्कल गरेभन्दा निकै धेरै हो, उनले भने, यसको मलतब परीक्षण गर्न पुगेको छैन भन्नु नै हो । परीक्षणको दर समयभन्दा पहिले नै खुम्च्याइएको छ, यसले जोखिमबाहेक केही निम्त्याउँदैन ।आर्थिक अभावको बहानामा सरकारले परीक्षणदर घटाउन नहुने र यस्तो नीति तुरुन्तै बदल्न उनले आग्रहसमेत गरे ।"
छापा फोटोको सीप,भक्तपुरको याः छोमा लक्ष्मीपूजा र भाइटीकाका लागि प्रयोग हुने छापा फोटो बनाउँदै चेतकुमारी चित्रकार । हस्तकलाको यो काम उनले ४५ वर्षदेखि गर्दै आएकी छन् । यो तिहारका लागि उनले एक हजार वटा फोटो बनाउँदै छिन् ।तस्बिर ः बिजु महर्जनकान्तिपुर
नरवणे भ्रमणप्रति काठमाडौं र दिल्लीको चासो,"(काठमाडौं)  भारतका स्थलसेना प्रमुख मनोजमुकुन्द नरवणे बुधबार नेपाल आउँदै छन् । नेपाली सेनाका प्रधानसेनापति पूर्णचन्द्र थापाको औपचारिक निम्तोमा उनी आउन लागेका हुन् । नरवणे बुधबार अपराह्न भारतीय सेनाको विशेष विमानबाट काठमाडौं ओर्लने कार्यक्रम छ । भ्रमणदलमा नरवणेकी श्रीमतीसहित चार सदस्य रहने नेपाली सेनाले जनाएको छ । नेपाल र भारतबीच एकअर्को देशका सेनाप्रमुखलाई मानार्थ प्रधानसेनापतिको दर्जाबाट सम्मान गर्ने परम्परा रहँदै आएको छ । त्यहीअनुसार नरवणे आउन लागेका हुन् । प्रधानसेनापति थापाले २०७५ पुस २९ मा नयाँदिल्लीमा भारतका राष्ट्रपति रामनाथ कोविन्दबाट भारतीय स्थल सेनाको मानार्थ प्रधानसेनापतिको दर्जा ग्रहण गरेका थिए । यस्तो कार्यक्रम विगतमा सामान्य औपचारिकतामा सीमित रहने गरेको थियो तर केही महिनादेखि नेपालभारत सीमालाई लिएर कायम विवाद र नरवणे आफैंले दिएको नेपालसम्बन्धी विवादास्पद अभिव्यक्तिका कारण उनको भ्रमणलाई काठमाडौं र दिल्लीमा विशेष चासोका साथ हेरिएको छ । नेपाली सेनाका अनुसार भ्रमणको पहिलो दिन अर्थात् बुधबार कुनै औपचारिक कार्यक्रम राखिएको छैन । बिहीबार भने नरवणे दिनभर नै व्यस्त रहनेछन् । बिहान सैनिक मञ्चस्थित वीर स्मारक र सहिद गेटमा माल्यार्पण गर्ने कार्यक्रम छ । त्यसपछि नरवणेले भद्रकालीस्थित जंगीअड्डामा नेपाली सेनाको एउटा टुकडीको सम्मान गारदको निरीक्षण गर्नेछन् । जंगीअड्डामै प्रधानसेनापति थापा र नरवणेबीच औपचारिक भेटवार्ता हुनेछ । त्यसपछि नरवणेले नेपाली सेनाका उच्च अधिकृतहरूसँग सक्षिप्त अन्तर्क्रिया गर्ने कार्यक्रम छ । त्यसपछि द्विपक्षीय रक्षा सहयोग कार्यक्रमअन्तर्गत एउटा फिल्ड अस्पतालका लागि एम्बुलेन्स र स्वास्थ्य सामग्री हस्तान्तरण गर्ने कार्यक्रमसमेत रहेको नेपाल सेनाका प्रवक्ता सन्तोषबल्लभ पौडेलले बताए । सोही दिन नै भारतीय सेनाप्रमुख नरवणेले राष्ट्रपति विद्यादेवी भण्डारीबाट नेपाली सेनाको मानार्थ महारथीको दर्ज्यानी, खड्ग चिह्न र प्रमाणपत्र प्राप्त गर्नेछन् । त्यसपछि राष्ट्रपतिसँग उनको संक्षिप्त शिष्टाचार भेटको कार्यक्रम छ । त्यही दिन उनी प्रधानसेनापति थापाले दिने रात्रिभोजमा सरिक हुने कार्यक्रम छ । भ्रमणको अन्तिम दिन शुक्रबार बिहान नरवणेले शिवपुरीस्थित नेपाली सेनाको कमान्ड स्टाफ कलेजमा सैनिक अधिकृतहरूलाई सम्बोधन गर्नेछन् । अपराह्न भने उनको प्रधानमन्त्री केपी शर्मा ओलीसँग औपचारिक भेटवार्ता कार्यक्रम छ । उनी शुक्रबारै स्वदेश फर्कने छन् । नक्सा विवादका कारण केही महिनादेखि काठमाडौं र नयाँदिल्लीबीच राजनीतिक तहमा औपचारिक सम्बन्ध सुरु हुन नसकिरहेका बेला नरवणेको भ्रमण हुन लागेको हो । विश्लेषकहरूले नरवणेको भ्रमणले राजनीतिक तहको सम्बन्धलाई अगाडि बढाउन सहयोग मिल्ने अपेक्षा गरेका छन् । विशेषगरी शुक्रबार प्रधानमन्त्री ओली र नरवणेबीच बालुवाटारमा हुने भेटवार्तालाई लिएर दिल्ली र काठमाडौं दुवैमा चासो राखिएको छ । गत वैशाखमा भारतले एकतर्फी ढंगले चीनको मानसरोवर जोड्ने पिथौरागढलिपुलेक सडकखण्डको उद्घाटन गरेयता दुई देशबीचको सम्बन्ध तिक्ततापूर्ण रहँदै आएको छ । भारतले उक्त सडक नेपाली भूमिमा निर्माण गरेको भन्दै नेपालले औपचारिक रूपमै विरोध जनाएको थियो । नेपालका तर्फबाट जनाइएको उक्त विरोधका पछाडि विदेशी शक्तिको हात रहेको अभिव्यक्ति दिएपछि नरवणेको चर्को आलोचना भएको थियो । त्यसपछि नरवणेले आफ्नो अभिव्यक्तिलाई सच्याउँदै नेपाल र भारतबीच घनिष्ट सम्बन्ध रहेको र भविष्यमा पनि रहिरहने बताएका थिए । नेपालले औपचारिक रूपमै सीमा विवादसम्बन्धी छलफल गर्न भारतसँग आग्रह गर्यो । तर, भारतले नेपालले गरेको उक्त आग्रह गरेको बेवास्ता गर्दै कोरोना महामारीपछि मात्र सीमा विवादसम्बन्धी बैठक राख्न सकिने जवाफ दिएको थियो । यता नेपालले ऐतिहासिक प्रमाणलाई आधार बनाएर लिम्पियाधुरासम्मको भूमि समेटेर नयाँ राजनीतिक नक्सा सार्वजनिक गर्यो । नेपालको नयाँ राजनीतिक नक्सालाई भने भारतले कृत्रिम भन्दै अस्वीकार गर्दै आएको छ । नेपालले त्यही नक्साका आधारमा संविधानसमेत संशोधन गर्यो । त्यसबाट थप आक्रोशित बनेको भारतले सीमा विवाद छलफलका लागि नेपालले नै वातावरण बनाउनुपर्ने बताउँदै आएको छ । जसले गर्दा राजनीतिक तहमा औपचारिक संवाद हुन सकेको छैन । यसबीचमा भारतको स्वतन्त्रता दिवसका दिन दुई देशका प्रधानमन्त्रीबीच संक्षिप्त टेलिफोन कुराकानी भएको थियो । संक्षिप्त नै भए पनि उक्त कुराकानीलाई राजनीतिक नेतृत्वबीच लामो समयदेखि कायम संवादहीनतामा आइसब्रेक का रूपमा हेरिएको थियो ।यो पृष्ठभूमिमा नरवणेको चारदिने भ्रमण मूलतः परम्पराको निरन्तरता भए पनि यसले दुई देशबीच राजनीतिक संवाद बढाउन सहज वातावरण निर्माणमा सघाउने अपेक्षा गरिएको छ । परराष्ट्र मन्त्रालयका एक उच्च अधिकारीले पनि भारतीय सेनाध्यक्षको भ्रमण परम्पराको निरन्तरता भए पनि दुई देशबीचको सम्बन्धमा विगत केही महिनादेखि कायम असमझदारी र अविश्वास कम गर्दै जाने सन्दर्भमा अर्थपूर्ण रहेको बताए । दुई देशबीचको सम्बन्धमा चिसोपन नै रहिरहेको भए यो भ्रमण नै हुने थिएन । यसलाई परम्पराको निरन्तरताका हिसाबले मात्र नभएर दुई देशबीचको सम्बन्ध सहज बन्नेतर्फ उन्मुख भएको अर्थमा पनि बुझ्नुपर्छ, उनले भने । दुई देशबीचको नक्सा विवाद र नरवणेको विवादास्पद अभिव्यक्तिले भ्रमणप्रति बढी चासो रहेको एक पूर्वसैनिक अधिकृतले बताए । दुई देशबीच सीमा विवाद र नरवणेले विवादास्पद अभिव्यक्ति नदिएको भए यो भ्रमण सामान्य परम्पराको निरन्तरतामै सीमित रहन्थ्यो । त्यसैले भ्रमणबाट अन्य विषयमा उपलब्धि अपेक्षा गर्नु यथार्थ नजिक नहोला, उनले भने । त्यसो त नरवणेले पनि आफ्नो भ्रमणले दुई देशबीचको सैन्य सम्बन्ध थप सुदृढ हुने बताएका छन् । भ्रमणको पूर्वसन्ध्यामा उनले एक भिडियो सन्देश जारी गर्दै भ्रमणबाट दुई देशका सेनाबीचको मित्रता र आपसी सम्बन्ध थप सुदृढ हुने बताएका हुन् । भ्रमणलाई लिएर म निकै उत्साही छु । मेरो भ्रमणले दुई देशका सेनाबीचको मित्रता र आपसी सम्बन्ध थप बलिया बनाउन लामो यात्रा तय गर्नेछ, भारतीय समाचार संस्था एनआईईमार्फत सार्वजनिक गरिएको भिडियो सन्देशमा नरवणेले भनेका छन् । उनले राष्ट्रपति भण्डारीबाट नेपाली सेनाको मानार्थ सेनापतिको दर्ज्यानीबाट सम्मानित हुन पाउनुलाई आफूले ठूलो सम्मानका रूपमा लिएको समेत उल्लेख गरेका छन् । उनले प्रधानमन्त्री ओलीसँग भेट्ने अवसरका लागि पनि खुसी प्रकट गरेका छन् । यसअघि भारतले आफ्ना स्थलसेना प्रमुखको नेपाल भ्रमणले दुई देशका सेनाबीचको परम्परात सम्बन्धलाई थप सुदृढ बनाउने विश्वास व्यक्त गरेको थियो । भारतीय स्थल सेना प्रमुख मनोज मुकुन्द नरवणेको नेपाल भ्रमणको पूर्वसन्ध्यामा सञ्चारकर्मीहरूको जिज्ञासामा काठमाडौंस्थित भारतीय दूतावासका प्रवक्ता नवीन कुमारले त्यस्तो धारणा राखेका हुन् । जनरल नरवणेको प्रमुखले दुई देशका सेनाबीचको लामो र परम्परागत मित्रवत् सम्बन्धलाई थप सुदृढ बनाउनेछ, उनले भनेका छन् । भ्रमणले दुई पक्षीय रक्षा साझेदारीका विषयमा छलफल गर्न अवसर प्रदान गर्ने र आपसी हितका लागि त्यसलाई सुदृढ बनाउन नयाँ अवसरहरूको ढोका खोल्ने विश्वाससमेत उनले व्यक्त गरेका छन् । भारतीय सञ्चारमाध्यमहरूले पनि नरवणेको भ्रमणले सीमा विवाद छलफलका लागि विदेशस्तरीय बैठकका लागि अनुकूल वातावरण निर्माण गर्ने दाबी गरेका छन् । भारतीय अंग्रेजी दैनिक द हिन्दुस्तान टाइम्सले मंगलबारको संस्करणमा लामो समयदेखि रोकिएको विदेश सचिवस्तरीय बैठक अघि बढाउन नरवणेले काठमाडौंमा रहँदा प्रधानमन्त्री ओलीसँग गर्ने भेट महत्त्वपूर्ण हुने उल्लेख गरेको छ । भेटवार्ता अपेक्षा गरेजस्तो भए भारतले विदेश सचिवस्तरीय वार्ता र सीमासम्बन्धी प्राविधिक समितिको बैठकका लागि सहमति जनाउनेछ, पत्रिकाले लेखेको छ । अर्को भारतीय दैनिक टाइम्स अफ इन्डियाले पनि सीमासम्बन्धी प्राविधिक समितिको बैठक नरवणेको भ्रमणको नतिजामा निर्भर रहने उल्लेख गरेको छ । समितिले कालापानी र सुस्ताबाहेक सीमासम्बन्धी प्राविधिक र अन्य विषयमा छलफल तथा समाधानका लागि पहल गर्ने गर्छ । तर, दुई देशबीच सहमति नबन्दा हरेक वर्ष हिउँदमा बस्ने गरेको प्राविधिक समितिको बैठक गत वर्ष भएन । नेपालले यस वर्षको बैठकका लागि मंसिर पहिलो साता प्रस्ताव गरेकामा भारतबाट कुनै जवाफ आएको छैन ।"
विरोध हुन नदिन चारै सुरक्षा निकाय परिचालन,"(काठमाडौं)  नेपालभारत सीमा विवादबारे विवादास्पद अभिव्यक्ति दिएका भारतीय स्थल सेनाध्यक्ष मनोज मुकुन्द नरवणेको बुधबारबाट हुने नेपाल भ्रमणलाई लक्ष्य गरेर उच्च सुरक्षा सतर्कता अपनाइएको छ । भ्रमणमा सुरक्षाका लागि नेपाली सेनाका अलावा नेपाल प्रहरी, सशस्त्र प्रहरी र राष्ट्रिय अनुसन्धान विभागका टोली खटाइएका छन् । त्रिभुवन अन्तर्राष्ट्रिय विमानस्थल, तीनकुनेबानेश्वरमाइतीघरथापाथलीत्रिपुरेश्वर, सोल्टी होटल, सैनिक मुख्यालय भद्रकाली, राष्ट्रपति भवन शीतलनिवास र प्रधानमन्त्री निवास र पशुपतिनाथ क्षेत्रको रुटमा उच्च सुरक्षा सतर्कता अपनाइएको हो ।प्रधानसेनापति पूर्णचन्द्र थापा, सशस्त्र प्रहरी महानिरीक्षक शैलेन्द्र खनाल, नेपाल प्रहरी महानिरीक्षक शैलेश थापा क्षत्री र राष्ट्रिय अनुसन्धान विभागका प्रमुख गणेश अधिकारीको सहभागितामा केही दिनअघि बसेको सुरक्षा बैठकले नरवणेको भ्रमणका क्रममा विशेष सुरक्षा अपनाउने र सम्भावित विरोधका कार्यक्रमलाई निस्तेज बनाउन चारवटै निकायलाई परिचालन गर्ने निर्णय गरेका थिए । प्रधानसेनापति थापाको निमन्त्रणामा नेपाली सेनाको मानार्थ महारथी को दर्ज्यानी चिन्ह ग्रहण गर्न नरवणे काठमाडौं आउँदै छन् । नरवणेलाई स्वागत गर्न बलाधिकृत रथी प्रभुराम शर्मा त्रिमानस्थल जाने तय भएको छ । सेनाको आग्रहपछि आवागमन रुटमा प्रहरीले सादा पोसाकका प्रहरीको तैनाथी बढाएको छ ।सशस्त्र प्रहरी बलले पनि गस्ती थप बढाएको छ । अनुसन्धान विभागको टोली पनि सूचना संकलनमा खटिएका छन् । पछिल्लो समयको सीमा विवादपछि भारतबाट कुनै पनि अधिकारीको नेपालमा औपचारिक भ्रमण भएको छैन । गएको कात्तिक ५ गते भारतले बाह्य गुप्तचर संस्था रिसर्च एन्ड एनालाइसिस विङ (रअ) का प्रमुख सामन्त गोयललाई अनौपचारिक संवादका लागि काठमाडौं पठाएको थियो । नरवणेको भ्रमण सुरक्षाका लागि त्रिभुवन अन्तर्राष्ट्रिय विमानस्थलदेखि उनी बस्ने सोल्टी होटल, सोल्टीबाट जंगीअड्डा तथा शीतलनिवास र बालुवाटार क्षेत्रका रुटमा चारवटै सुरक्षा निकायले सादा पोसाकका जनशक्ति परिचालन गरेका छन् । स्रोतका अनुसार प्रहरी प्रधान कार्यालयले महानगरीय प्रहरी कार्यालयको आग्रहमा करिब ४ सय प्रहरीलाई नरवणेको सुरक्षाका लागि खटाएको छ । सम्भावित विरोध तथा नाराजुलुस हुन सक्ने भन्दै त्यसप्रति पनि विशेष सावधानी अपनाउन सेनाले प्रहरीलाई आग्रह गरेको छ । एक सुरक्षा प्रमुखले भारतीय सेनाध्यक्ष नरवणेको भ्रमणले दुई देशबीचको संवादहीनता अन्त्य गरेको र यसबाट आगामी दिनमा कूटनीतिक संवाद अघि बढाउन मद्दत पुग्ने बताए । दुई देशबीच औपचारिक संवादहीनता भएको स्थितिमा हुन लागेको भारतीय सेनाध्यक्षको भ्रमणले सकारात्मक सन्देश दिएको छ, यसलाई फलदायी बनाउनुपर्छ, ती सुरक्षा प्रमुखले कान्तिपुरसँग भने, पाहुना आउँदा विरोध होइन, विवेक र मर्यादा कायम हुनुपर्छ, त्यहीअनुसार सुरक्षा व्यवस्थापन मिलाइएको छ । विगतमा भारतीय सेनाध्यक्षको नेपाल भ्रमणका क्रममा सेनाबाट मात्रै समग्र सुरक्षा व्यवस्थापन हुने गरेकामा दुई देशबीच बिग्रिएको सम्बन्धका कारण यस पटक चारवटै सुरक्षा निकायलाई परिचालन गरिएको छ । प्रहरीले अगाडि र पछाडिको स्कर्टिङ जिम्मा लिएको छ ।"
संवादमा सहजीकरण गर्न गौतमलाई आग्रह,"काठमाडौं (कास) नेकपाभित्र आन्तरिक द्वन्द्व पुनः उत्कर्षमा पुगेपछि विगतमा जस्तै यस पटक पनि राष्ट्रपति विद्यादेवी भण्डारीले प्रत्यक्ष चासो देखाएकी छन् । उनले सोमबार नेकपा उपाध्यक्ष वामदेव गौतमलाई भेटेर पार्टीभित्रको विवाद समाधानका लागि भूमिका खेल्न आग्रह गरिन् । यसअघि पनि फाटो उत्पन्न भएका बेला राष्ट्रपति भण्डारीले नेकपा नेताहरूलाई शीतलनिवासमा बोलाएर भेट्ने र अनौपचारिक रूपमा उनीहरूबीच संवादको सहजीकरण गर्ने गरेकी थिइन् । विवाद समाधानका लागि भूमिका खेल्न सक्ने नेताहरूलाई बोलाउने गरेकी राष्ट्रपति भण्डारीले यस पटक उपाध्यक्ष गौतमलाई बोलाएर सहजीकरण गर्न सुझाव दिएकी हुन् । जवाफमा गौतमले पार्टी एकता बचाउन आफूले सकेको प्रयास गर्ने बताएको उनका प्रेस सहयोगी विश्वमणि सुवेदीले जानकारी दिए । भण्डारीलाई भेट्न उपाध्यक्ष गौतम साँझ ५ बजे शीतलनिवास पुगेका थिए । भेटमा राष्ट्रपतिज्यूले पार्टी एकता कायम रहोस्, एकता बिग्रियो भने राष्ट्रिय राजनीतिमा समस्या हुन्छ, तपाईंले पहिले एकता जोगाउन पहल गर्नुभएको हो, यसपालि पनि गरिदिनुपर्यो भन्नुभयो, गौतमको भनाइ उद्धृत गर्दै सुवेदीले भने, एकता त जोगाउने नै हो, हामी विधि पद्धतिसहितको एकताका लागि लागिपरेका छौं, त्यसमा केपी कमरेड पनि प्रतिबद्ध हुनुपर्यो भनेर मैले भनें । भण्डारीकै पहलमा पार्टी एकतायताका थुप्रै मतभेदहरू नेकपाका अध्यक्षद्वयले मिलाएका छन् । यस पटक पनि अध्यक्षहरू केपी शर्मा ओली र पुष्पकमल दाहालबीच संवाद नै नहुने र पार्टी विभाजनका आरोपप्रत्यारोप चलेपछि नेकपाभित्र रडाको मच्चिएको छ । यही क्रममा दुई नेताबीच संवाद र सहमतिको सूत्रले ठोस आकार नलिएपछि राष्ट्रपतिको भेटघाट सुरु भएको हो ।नेकपाका नेताहरू पनि अब कसरी अघि बढ्न सकिन्छ भनेर मंगलबार दिनभर आन्तरिक परामर्शमा जुटे । प्रधानमन्त्री ओली र अर्का अध्यक्ष दाहालले आआफ्ना पक्षका नेताहरूसँग भेटघाट र परामर्शमा व्यस्त रहे । ओलीसँग परामर्श गरेका नेताहरूले दुई अध्यक्षबीच छिटो संवाद थालेर माथिबाटै समस्या समाधान गर्न सुझाएका छन् । अहिलेसम्मको परिस्थिति हेर्दा दुवै अध्यक्ष आआफ्नो धुनमा रहेको बुझेको छु, ओलीनिकट एक नेताले कान्तिपुरसँग भने, यद्यपि दिउँसो उहाँहरूका बीचमा टेलिफोन संवाद भने भएको छ । फोनमा उनीहरूबीच बुधबार बिहान भेटघाट तय भएको छ । यसअघि गत शनिबारको भेटमा यस्तै अवस्था रहे पार्टी विभाजन गर्नु उपयुक्त रहेको निचोड उनीहरूले निकालेका थिए । त्यसपछि दुवै पक्षका नेताहरूले छुट्टाछुट्टै छलफल जारी राखेका छन् । दाहालसँग परामर्श गरेका नेताहरूले भने अब दुई अध्यक्ष बसेर निकास ननिस्किने भन्दै पार्टी कमिटीबाटै निर्णय गर्नुपर्ने र त्यसका लागि छिट्टै सचिवालय र आवश्यकताका आधारमा तल्ला कमिटीका बैठक बोलाउनुपर्ने सुझाव दिएका छन् । हामी आपसमा संवादमै छौं, वरिष्ठ नेता झलनाथ खनालले भने, अब दुई अध्यक्षले यसो गरे, उसो गरे भनेर सुन्ने बेला गइसक्यो । बैठक बोलाउने र सबै छलफल बैठकमै गर्ने हो । उनले कार्यकारी अध्यक्ष दाहालले बैठकका लागि पहल गर्नुपर्ने धारणा राखे । दाहालले मंगलबार बिहान वरिष्ठ नेता माधवकुमार नेपाल र उपाध्यक्ष गौतमसँग उनकै निवासमा गरेको छलफलमा पनि नेताहरूले अबको निकास पार्टी कमिटीको बैठक नै भएको भन्दै ओलीसँग छलफल गरेर सचिवालय बैठक डाक्न आग्रह गरेका थिए । यद्यपि प्रधानमन्त्री ओली भने दुई अध्यक्षबीच समझदारी कायम गरेपछि मात्रै पार्टीका औपचारिक कमिटीको बैठक बोलाउनुपर्ने पक्षमा रहेको उनका निकटस्थहरूको भनाइ छ । यसअघि ओलीको इच्छाविपरीत दाहालले स्थायी कमिटी बैठक राख्दा स्थिति तनावपूर्ण बनेको थियो ।"
डल्लास म्युजियमले ९ महिनाअघि पठाएको थियो ध्यानाकर्षणपत्र,पट्को टोल सुनसानपाटनको कृष्ण मन्दिरपछाडिको गल्ली पट्को टोलका नामले चिनिन्छ । यहाँ रहेको नारायण मन्दिरबाट ३६ वर्षअघि चोरिएको यो मूर्तिका बारे वर्षौंवर्षसम्म कहींकतै केही जानकारी थिएन । मूर्ति अमेरिकाको टेक्सास राज्यस्थित डल्लास म्युजियम अफ आर्टमा प्रदर्शित भएपछि गत वर्ष मंसिरमा मात्रै यसबारे चियोचर्चो सुरु भएको थियो । न्युयोर्कस्थित जोनजे कलेजमा आर्ट क्राइम विषयमा प्राध्यापन गर्ने इरिन एल थोम्सनले पहिलो पटक डल्लास म्युजियममा प्रदर्शनीमा राखिएको मूर्तिबारे अनुसन्धानमूलक लेख लेखेकी थिइन् । उक्त मूर्ति पहिलो पटक सन् १९९० मार्च २२ मा बहुराष्ट्रिय बिक्रेता कम्पनी सुथबीले न्युयोर्कमा लिलामीमा राखेको खबर आएको थियो । न्युयोर्कमा एउटा निजी संग्रहालय डेभिड टी ओस्ले ग्यालरिज अफ साउथ एसियन आर्ट मा रहेको उक्त मूर्ति ओस्ले स्वयंले डल्लास म्युजियमलाई भाडामा दिएको तथ्यलाई हालै डल्लास म्युजियमले राजदूत कार्कीलाई लेखेको पत्रमा समेत उल्लेख छ ।नेपालले हस्ताक्षर गरिसकेको सांस्कृतिक सम्पदाको अवैध कारोबार नियन्त्रणसम्बन्धी राष्ट्रसंघीय अभिसन्धिले प्रमाणसहित दाबी पेस गर्न सकिए हराएका मूर्तिहरू विदेशबाट फिर्ता ल्याउन सकिने प्रबन्ध गरेको भए पनि यसमा तदारुकता देखिन्न । सन् १९८५ को नोभेम्बरमा सम्पन्न संयुक्त राष्ट्रसंघको ४० औं महासभा बैठकले सांस्कृतिक सम्पत्ति फिर्ता गर्नेसम्बन्धी प्रस्तावना लाई अनुमोदन गरिसकेकाले यस आधारमा पनि यस्ता सम्पत्ति फिर्ता गर्न सकिने प्रबन्ध छ ।
७३० क्विन्टल चामल खोइ ?,"(सुर्खेत)  शर्मा ढुवानी सेवाले मुगु लैजाने भनेर खाद्य व्यवस्था तथा व्यापार कम्पनीको वीरेन्द्रनगरस्थित गोदामबाट उठाएको करिब साढे ७ सय ३० क्विन्टल चामलको खोजी थालिएको छ । मुगुको साटो भक्तपुर लैजाने क्रममा बिहीबार २ सय ५० क्विन्टल चामल बरामद भएपछि थप चामलबारे प्रहरीले अनुसन्धान थालेको हो ।सुर्खेतका जिल्ला प्रहरी प्रमुख एसपी राजेन्द्र भट्टका अनुसार बिहीबार ना६ख ५७२१ नम्बरको ट्रकसहित चामल नियन्त्रणमा लिइएपछि ढुवानी सेवाको वीरेन्द्रनगरस्थित गोदाम सिल गरिएको छ । गोदाममा ६० क्विन्टल (३० केजीका २ सय बोरा) चामल छ । ढुवानी सेवाले सोमबार साँझ मुगुको कालैमा ६० क्विन्टल चामल पुर्याएको स्थानीय प्रहरी चौकीका असई नन्दबहादुर शाहीले जानकारी दिए । उनका अनुसार कालै पुर्याइएको चामल अरुवा मोटा हो । दुइटा ट्र्याक्टरमा चामल ल्याएर छोडिएको छ तर ठेकेदारका प्रतिनिधि नहुँदा वितरण भएको छैन, उनले भने, यसबाहेक थप चामल यहाँ ल्याइएको जानकारी छैन । शर्मा ढुवानी सेवाले असोज २३ देखि २६ गतेसम्म १ हजार क्विन्टल जापानी चामल र कात्तिक ५ गते १ सय क्विन्टल अरुवा मोटा चामल गोदामबाट उठाएको थियो । त्योमध्ये भक्तपुर लैजाँदै गर्दा नियन्त्रणमा लिइएको, कालैमा पुर्याइएको र गोदाममा रहेको समेत गर्दा ३ सय ७० क्विन्टल चामल भेटिएको छ । ७ सय ३० क्विन्टल चामल कहाँ छ भनेर अनुसन्धान भइरहेको छ, एसपी भट्टले भने ।प्रहरीले मंगलबार ढुवानी सेवाका मालिक वासुदेव शर्मालाई नियन्त्रणमा लिएको छ । उनलाई जिल्ला प्रशासन कार्यालयले मंगलबारै ७ दिन थुनामा राखेर अनुसन्धान गर्न अनुमति दिएको छ । प्रहरीले चामल नियन्त्रणमा लिनेबित्तिकै बयानका लागि बोलाए पनि शर्मा गएका थिएनन् । प्रमुख जिल्ला अधिकारी हीरालाल रेग्मीले फरार हुनुभन्दा प्रहरीमा गएर अनुसन्धानमा सहयोग गर्न सोमबार सुर्खेत उद्योग वाणिज्य संघका अध्यक्ष धनबहादुर रावतमार्फत खबर पठाएका थिए । त्यहीअनुसार प्रहरी कार्यालयमा पुगेका व्यवसायी शर्मालाई प्रहरीले नियन्त्रणमा राखेको हो । प्रजिअ रेग्मीले तत्कालका लागि कालोबजारी ऐनअन्तर्गत मुद्दा चलाउने गरी अनुसन्धान थालिएको भए पनि सरकारी वकिलसँग थप परामर्श गरी उपयुक्त निर्णय लिइने बताए । कर्णालीका जनताको भोको पेटसँग जोडिएको यो घटना सामान्य ठगी र कालोबजारीमात्र होइन, सामाजिक अपराधसमेत हो, उनले भने, दोषीमाथि कारबाही गरी आइन्दा यस्तो कार्य हुन नदिने वातावरण बनाउँछौं ।शर्माले वीरेन्द्रनगरस्थित आफ्नो गोदाममा कम्पनीको चामल झिकेर अर्को बोरामा रिप्याकिङ गर्ने गरेको खुलेको छ । एसपी भट्टका अनुसार गोदामबाट पिपल फर जापान लेखिएको २० र नेपाल खाद्य संस्थान लेखिएको १२ वटा खाली बोरा भेटिएका थिए । बाहिरबाट मान्छेलाई ज्यालादारीमा लगेर चामल अर्को बोरामा रिप्याकिङ गर्ने गरिएको उनले बताए ।मुगुको चामल भक्तपुर पठाउन थालिएको घटनाले कम्पनीको गोदामबाट उठाइएको अन्य चामल पनि सम्बन्धित स्थानमा पुगेनपुगेको खोजी हुन थालेको छ । ढुवानीकर्ताले चालु आर्थिक वर्षको कात्तिक १५ गतेसम्म ५ हजार ९ सय ४१ क्विन्टल चामल गोदामबाट उठाएका छन् । सबैभन्दा बढी स्रिमिका एयर कार्गोले २ हजार ५१ क्विन्टल उठाएको छ । उसले प्रतिक्विन्टल १ सय ८ रुपैयाँमा हवाईमार्गबाट हुम्ला सदरमुकाम सिमकोट पुर्याउने गरी कम्पनीसँग सम्झौता गरेको छ । स्थलमार्गबाट सिमकोटका लागि ३ सय क्विन्टल, छप्रेला र बालकुना बिक्री केन्द्रका लागि ५५ सय क्विन्टल, गमगढी शाखाका लागि ३ सय ३० क्विन्टल, कालै बिक्री केन्द्रका लागि १ हजार १ सय क्विन्टल, जुम्ला शाखाका लागि ७ सय १० क्विन्टल, कालीकोट शाखा कार्यालयका लागि ४ सय ५० क्विन्टल चामल सम्बन्धित ढुवानी फर्मले उठाएका छन् । कम्पनीका सुर्खेतस्थित कार्यालयका प्रमुख माधव मिश्रले केही स्थानमा चामल पुगेको भर्पाइसमेत आइपुगेको र केहीमा ढुवानी हुँदै गरेको बताए ।कर्णालीमा सुर्खेतबाट मात्र हवाई र स्थलमार्गबाट बर्सेनि सरदर ३५ हजार क्विन्टल चामल कर्णालीका जिल्लाहरूमा जाने गरेको छ । सरकारले चामलको ढुवानीमा अनुदान दिन्छ । अनुदानको यही चामल बाटोमै बिक्री हुने, सम्बन्धित स्थानमा पुर्याउन ढिलाइ गर्ने, अन्यत्र पठाउनेजस्ता घटना दोहोरिइरहने गरेका छन् । तर, सम्बन्धित निकायले कारबाही नगर्दा कर्णालीका जनताका नाममा आउने चामलमाथि बर्सेनि खेलवाड हुने गरेको छ । जुम्ला घर भएका सुर्खेतका सहायक प्रमुख जिल्ला अधिकारी रोम महतले यसअघि दुई पटक कर्णालीको चामल अन्यत्रै बिक्री भएको घटना तत्कालीन नेपाल खाद्य संस्थानले थाहा पाए पनि छानबिन नभएको बताए । ती घटनामा संस्थानकै उच्च अधिकारी संलग्न रहेको सुनिएको थियो, तर घटना छानबिन नभएपछि अफिसियल रेकर्डमा रहने भएन, उनले भने, यो घटनालाई भने यहाँको स्थानीय प्रशासन र प्रहरीले गम्भीरतापूर्वक लिएकाले विगतको जस्तो सामसुम हुने अवस्था छैन ।शर्मा ढुवानी सेवा कर्णालीका जिल्लाहरूमा खाद्यान्न ढुवानी गर्ने प्रमुख व्यावसायिक फर्म हो । पछिल्ला तीन वर्षको आँकडा केलाउँदा उसले कुल ढुवानीको एक चौथाइ हिस्सा ओगट्ने गरेको छ । चालु आर्थिक वर्षका लागि मात्र उसले ६ स्थानमा ७ हजार क्विन्टल चामल ढुवानी गर्ने सम्झौता गरेको छ । गत आर्थिक वर्षमा ६ हजार १ सय क्विन्टल र ०७५७६ मा ७ हजार १ सय क्विन्टल चामल ढुवानी गरेको कम्पनीको भनाइ छ । स्थलमार्गबाट बर्सेनि करिब २७ हजार क्विन्टल चामल ढुवानी हुने गरेको छ । शर्मा सेवा विवादमा तानिएको एक साता पुग्न लाग्दासमेत खाद्य व्यवस्था तथा व्यापार कम्पनी मौन छ । सार्वजनिक खरिद ऐन२०६४ अनुसार कम्पनी र शर्मा निर्माण सेवाबीच भएको ३२ बुँदे खाद्यवस्तु ढुवानी सम्झौतापत्र मा सर्त उल्लंघन गर्ने ढुवानीकर्ता व्यावसायिक फर्मलाई कालोसूचीमा राख्नेदेखि हर्जाना तिराउने, धरौटी रकम जफत गर्नेसम्मको कारबाही गर्न सकिने उल्लेख छ । कम्पनीका सुर्खेतस्थित कार्यालय प्रमुख मिश्रले प्रहरीले अनुसन्धान गरिरहेकाले आफ्नोतर्फबाट कुनै कदम नचालिएको बताए । प्रहरीप्रशासनको अनुसन्धानबाट केही दिनमै निष्कर्ष निस्किएला, त्यसपछि त्यही आधारमा माथि (केन्द्रीय कार्यालयसँग) सम्पर्क गरी छानबिन थाल्ने सोच बनाएका छौं ।कर्णालीको चामल अन्तै बेच्ने घटनाका दोषीमाथि कडा कारबाही गर्न कर्णाली प्रदेश सरकार, प्रदेशसभाको सामाजिक विकास समिति र मुगुका सांसदले प्रहरीप्रशासनलाई निर्देशन दिएका छन् । मुख्यमन्त्री महेन्द्रबहादुर शाहीले सुर्खेतका प्रमुख जिल्ला अधिकारीलाई बोलाएर कुनै पनि किसिमको दबाब र प्रभावमा नपरेर अनुसन्धान गर्न निर्देशन दिएका हुन् ।"
प्रतिक्विन्टल २० हजार !,"(रुकुम पश्चिम)  सरकारी ढुवानी अनुदानको चामल दुई वर्षदेखि नजाँदा माथिल्लो डोल्पामा महँगी अचाक्ली बढेको छ । माथिल्लो डोल्पाको छार्काताङसोङ, डोल्पोबुद्ध र शेफोक्सुन्डो गाउँपालिकाका बासिन्दा बजारबाट प्रतिक्विन्टल २० हजार रुपैयाँसम्ममा चामल किनेर गुजारा चलाउन बाध्य छन् । स्थानीय उत्पादनले ६ महिना पनि नधान्दा डोल्पालीको भान्सा महँगिएको हो । अनुदानको सरकारी चामल नपुगेपछि प्रतिकिलो २ सयदेखि २ सय ५० रुपैयाँमा किनिरहेको डोल्पाबुद्धका पेमा गुरुङले बताए । सडक सञ्जालमा नजोडिएका तीनवटै गाउँपालिकामा खाद्यान्न महँगो भएको हो । यहाँ खच्चडबाट मात्रै दैनिक उपभोग्य सामग्री ढुवानी गरिन्छ । नकिने खान पाइँदैन, महँगो भयो भनेर अन्त जाने ठाउँ छैन, उनले भने । स्थानीयस्तरका पर्याप्त खाद्यान्न उत्पादन नहुने भएकाले वर्षौंदेखि महँगीको मारमा परिरहेको उनले बताए । छार्काताङसोङमा खाद्य व्यवस्था तथा व्यापार कम्पनी लिमिटेडले दुई वर्षदेखि अनुदानको चामल पठाएको छैन भने डोल्पोबुद्ध र शेफोक्सुन्डो गाउँपालिकामा गत आर्थिक वर्षभरि अनुदानको चामल गएन । अनुदानको चामल नपुग्दा झन्डै ५ गुणा महँगोमा किन्नुपर्ने बाध्यता भएको स्थानीय छिरिङफुर्वा लामाले बताए । व्यापारीहरूले दुनैबाट खच्चडमा ल्याएको चामल बाटोमै बिक्री हुने गरेकाले स्थानीय बजारमा सधै अभाव हुने उनको भनाइ छ । जसले बढी पैसा तिर्यो, उसैले सजिलै चामल पाउँछ, उनले भने, त्यसैले छाक टार्नकै लागि ऋण लिनुपर्ने बाध्यता छ । उपल्लो डोल्पाका धेरै क्षेत्रमा उवा फल्छ । केही ठाउँमा आलु र गहुँ फल्ने भए पनि उब्जनी थोरै हुने लामाले बताए । जे फल्छ त्यसले पेट भर्नुपर्छ तर उवा, आलु र गहुँबाट धेरै थोक बन्दै । बजारको चामल, मैदा, चिनी र तेल नकिनी सुखै छैन, उनले भने । आफ्नै उब्जनीले बाह्रै महिना खान पुग्ने परिवार थोरै रहेको उनले बताए । डोल्पोबुद्धका धेरै ठाउँमा राम्रो मानिने चामल २ सय ५० र ठिक्कको चामल २ सय रुपैयाँ प्रतिकिलो किन्न पाइन्छ । सामान्य हिसाब गर्दा पनि मसिनो चामल प्रतिक्विन्टल २५ हजार र मोटो चामल प्रतिक्विन्टल २० हजार रुपैयाँमा किन्नुपर्ने बाध्यता रहेको छार्काताङसोङ गाउँपालिका अध्यक्ष सेनाङ गुरुङले बताए । उनका अनुसार गाउँपालिकाका सुगम क्षेत्रमा भने १२ हजार रुपैयाँ क्विन्टलमा किन्न पाइन्छ । अनुदानको चामल नआउँदा स्थानीय बासिन्दाले ठूलो मर्का बेहोर्नुपरेको शेफोक्सुन्डो गाउँपालिका अध्यक्ष टुसीतुण्डुप गुरुङले बताए । अनुदानको चामल ल्याउने प्रयास असफल हुँदै आएको उनको गुनासो छ । कोरोनाको कारण देखाउँदै चाइनाले बोर्डर बन्द गर्दा अनुदानको चामल गाउँमा पुग्न सकेन, उनले भने, संघीय र प्रदेश सरकारलाई वैकल्पिक व्यवस्था गर्न धेरैपल्ट अनुरोध गरियो तर बेवास्ता भयो । उनका अनुसार अनुदानको चामल पनि ठेकेदारले चीनको सीमा मारिम नाकासम्म मात्रै पुर्याउने गरेका छन् । त्यसभन्दा यता खरिदकर्ताले आफैं चामल ल्याउनुपर्छ । ६ दिन हिँडेर चामल ल्याउन मरिम जाँदा अनुदानको चामल पनि महँगो पर्ने छार्काताङसोङ गाउँपालिका४ की सीता गुरुङले बताइन् । उनका अनुसार चिनियाँ सिमाना पुग्न गाउँबाट ३ दिन पैदल हिँड्नुपर्ने बाध्यता छ । दुनैसम्म गाडीमा चामल पुग्छ । त्यहाँबाट भने व्यापारीहरूले खच्चडमा लदाएर उपल्लो डोल्पा लैजान्छन् । ढुवानी भाडा महँगो हुँदा चामल पनि महँगिएको डोल्पोबुद्ध गाउँपालिका अध्यक्ष तेम्बा गुरुङले बताए । उनका अनुसार दुनैदेखि डोल्पोबुद्धको धोसम्म खच्चडमा सामान ढुवानी गरेबापत व्यवसायीले प्रतिकिलो ७० रुपैयाँ भाडा लिन्छन् । त्यहाँबाट तिन्जेसम्म १ सय २० र सिमेनसम्म १ सय ५० रुपैयाँ प्रतिकिलो भाडा लाग्छ । अरू स्थानीय तहमा पनि खच्चडको ढुवानी भाडा महँगो छ, उनले भने ।"
जिम्मेवारीबाट झनै टाढिँदै सरकार,"संस्कृतमा एउटा उक्ति छ, एकलज्जां परित्यज्य सर्वत्र विजयी भवेत् । नेपाल सरकारको पारा पनि ठीक यस्तै छ, ऊ लाज पचाएरै सबैतिर जितको ढोङ पिटिरहन चाहन्छ । आफ्ना सारा नागरिकदायित्वप्रति पिठ्युँ फर्काएको सरकारसित अब जवाफदेहिता मात्र होइन, सामान्य लोकलाज भन्ने चीज पनि हराइसकेको देखिन्छ । नत्र ऊ सर्वत्र विरोध हुँदाहुँदै पनि, सारा लोकले निन्दा गर्दागर्दै पनि कोभिड१९ महामारीको उपचार व्यक्ति स्वयंले गर्नुपर्ने ढिपी गरिरहँदैनथ्यो । सामान्य लोकाचारको मात्रै ख्याल हुन्थ्यो भने पनि सरकारले स्वास्थ्यसम्बन्धी हकको संवैधानिक प्रावधान उल्लंघन गरेर, सरुवा रोगको उपचार सरकारले गर्नुपर्ने जनस्वास्थ्य ऐन मिचेर र समाजवादको आफ्नै सपनाजपना भुलेर नागरिकको उपचार खर्च नबेहोर्ने जिद्दी दोहोर्याइरहन सक्दैनथ्यो । र, भोकाहरूलाई खाना बाँड्दै हिँड्नेप्रति पनि असहिष्णु बन्दैनथ्यो ।कोरोनाको आशंकामा गरिने परीक्षण र संक्रमितको उपचार निःशुल्क गर्न सरकारका नाममा जारी गरेको आदेशलाई उल्टाउन स्वास्थ्य मन्त्रालयका सचिवले सोमबार सर्वोच्च अदालतमा दिएको निवेदनबाटै प्रस्ट हुन्छ सरकार नागरिकप्रतिको उत्तरदायित्व महसुस गर्न अलिकति पनि इच्छुक छैन । सरकारले निश्चित समूहका नागरिकको मात्रै निःशुल्क परीक्षण र उपचार गर्न सकिने प्रस्टीकरण दिए पनि अस्पतालहरूले बेडको शुल्क तोकिसकेको परिस्थितिमा यो काम कति दुरूह छ भन्ने बुझ्न मुस्किल पर्दैन । उसै पनि पहुँचराज चल्ने यो मुलुकमा अस्पतालका बेडहरू भरिभराउ भएका बेला कुन विपन्नले सजिलै उपचार पाउला ? यो लख काटिरहनुपर्ने विषय होइन । त्यसैले, निःशुल्क परीक्षण र उपचार व्यवस्था गर्नू भन्ने आदेश बदर गर्न सरकारले सर्वोच्चसित गरेको माग कुनै सादर अनुरोध होइन, सम्मानित अदालत र सार्वभौम नागरिक दुवैको अनादर र संविधानप्रतिको बेइमानी हो ।बुद्धिमान सरकारले पहिल्यै उचित निर्णय लिन्छ, नभए लोकमत बुझेपछि आफूलाई सच्याउँछ । तर यहाँ त सरकारले कात्तिक २ मा सार्वजनिक आफ्नो निर्णयको चौतर्फी विरोध हुँदा पनि पूर्ववर्ती ढिँड छाडेको छैन । सर्वोच्चमा पठाएको निवेदनमा प्रशासनिक कठिनाइलाई सरलीकरण गरेर लक्षित समूहमा पर्ने वा नपर्ने विषय स्वयंले घोषणा गरे हुने भनिएको त छ, तर यो कठिन घडीमा यस्तो प्रावधानको व्यावहारिक प्रयोग भनेजस्तो सजिलो हुँदैन । सक्नेलाई तिराउने सरकारी तर्क ठीकैजस्तो सुनिए पनि यो संकटमा त्यो विधि उचित होइन । त्यसका लागि बढी कमाउनेलाई धेरै कर तिराउने नीति सरकारले पहिल्यैदेखि लागू गरेकै छ, जुन अप्रत्यक्ष रूपमा सक्नेलाई तिराएकै हो । महामारीबाट सम्भव भएसम्म प्रत्येक नागरिकलाई बचाउन सबैको समान ढंगले उपचार व्यवस्था हुनुपर्छ । कोही व्यक्तिले आफ्नै छनोटमा सुविधासम्पन्न निजी अस्पताल रोज्छ भने, त्यो बेग्लै कुरा हो । तर राज्यको यस्तो भेदभावको मारमा अन्ततः पहुँचविहीनहरू नै पर्ने तथ्य बुझ्न आनाकानी गर्नु हुँदैन ।सबैको उपचार नगर्ने सरकारको निर्णय अहिल्यै प्रत्युत्पादक देखिन थालिसकेको छ । सरकार जिम्मेवारीबाट पन्छिएपछि बिस्तारै मृत्यु दर बढ्दै छ भने संक्रमितको सम्पर्कमा आएका व्यक्तिहरूको पहिचान कार्य पहिलेभन्दा अप्रभावकारी बन्दै गएको छ । कात्तिक २ यता मात्रै २५४ संक्रमितको ज्यान गइसकेको छ, जुन कुल मृत्युको २६११ प्रतिशत हो । सरकारले उपचार नगरिदिने भएकाले खर्चले नधान्ने डरमा रोगीहरू समस्या जटिल बन्दै जाँदा पनि घरमै बस्न थालेपछि मृत्युदर बढेको देखिन्छ । अहिले अवस्था कस्तो छ भने, ३० रुपैयाँको टिकट काटेपछि जुनसुकै रोगको निःशुल्क उपचार हुने टेकुस्थित शुक्रराज ट्रपिकल तथा सरुवा रोग अस्पतालमा समेत शुल्कबिना उपचार हुन छाडेको छ । सरकारले बजेट नदिएपछि शुल्क तोक्न बाध्य भएको अस्पतालले जनाएको छ । एकातिर स्थिति यस्तो छ भने अर्कातिर, महामारीविरुद्ध आक्रामक हुनुपर्ने सरकार आफ्ना गलत कदमको प्रतिरक्षा गर्नमै व्यस्त छ ।मुलुकको सम्पूर्ण सरकारी प्रवृत्ति कतिसम्म असंवेदनशील र अमानवीय छ भन्ने त राजधानीको खुलामञ्चमा निःशुल्क खाना खुवाउने कार्यप्रति काठमाडौं महानगरपालिकाको वक्रदृष्टिबाटै प्रस्ट हुन्छ । नागरिकस्तरको सकारात्मक पहलबाट आफूले थप जिम्मेवारीबोध गर्नुपर्ने स्थानीय सरकारले उल्टो उनीहरूलाई खाना नखुवाउन भन्दै हतोत्साही तुल्याएको छ । नागरिक प्रयासप्रति कृतज्ञ हुनुपर्नेमा यो हदसम्म कृतघ्न हुनु कसैगरी उचित होइन । मेयर साबको निर्देशन भन्दै महानगर प्रहरी टोलीले निःशुल्क खाना बाँड्न अवरोध उत्पन्न गर्नु आफैंमा लज्जास्पद र आपत्तिजनक कार्य हो । हाम्रो सम्पूर्ण सत्ताको प्रवृत्ति र सोच सही नभएको उपज हो यो । महामारीका कारण काम नपाएका र काम पाएर पनि खान धौधौ भएकाहरूलाई भोकै नराख्नु सबै तहका सरकारको दायित्व हो । यसमा आफ्नो नगर क्षेत्रमा महानगरले पहल लिनुपर्छ, संघ र प्रदेशले सघाउनुपर्छ ।यस्तो बेला अभरमा परेकालाई खाद्यान्न बाँड्ने, जसको बस्नेपकाउने बन्दोबस्त छैन, तिनका लागि निःशुल्क खाना वितरण गर्ने वा नाम मात्रको शुल्क लिएर भए पनि सस्तो क्यान्टिन सञ्चालन गर्नेजस्ता काम सम्बन्धित नगरहरूले गर्नुपर्छ । तर यसतर्फ कुनै काम नगरी सहर फोहोर भएको बहानामा केही मनकारीहरूको सत्प्रयासमा अवरोध सिर्जना गर्न महानगरलाई सुहाउँदैन । स्थानीय सरकारको यो हर्कत आफ्नो पनि घर नबनाउने, अर्काको घर पनि भत्काइदिने वानरप्रवृत्तिभन्दा घातक छ । खुलामञ्चमा खाना बाँड्दा शोभनीय नदेखिएको बताउने महानगर नेतृत्वले बुझ्नुपर्छ यो काम अशोभनीय होइन, मानवीय हो । बरु, सहरमा कोही भोकै पर्नु र महानगरले केही नहेर्नुचाहिँ अशोभनीय र अमानवीय हो । यसरी अकर्मण्य सरकारले कर्मण्यतावादी नागरिकहरूको आह्रिस गर्न कत्ति पनि सुहाउँदैन, मिल्दैन । महानगरले त उनीहरूलाई प्रोत्साहन गर्दै सहजीकरण गर्नुपर्छ ।संक्रमणको साङ्लो तोड्न भनेर लगाइएको लकडाउन र निषेधाज्ञाका कारण सर्वसाधारणको खल्ती रित्तोरित्तो भैसकेको यो बेला उनीहरूलाई राज्यको आडभरोसा चाहिन्छ । यस्तो समयमा सरकारले न्यूनतम लाजसमेत पचाएर आफ्ना दुवै हात उठाउन मिल्दैन । यस्तो महामारीमा गरिने एक रुपैयाँ लगानीको दीर्घकालीन प्रतिफल कैयौं गुणा धेरै हुने तथ्य बुझ्न सरकारले ढिलाइ गर्नु हुँदैन । रोग र भोकले सताएका आफ्ना नागरिकलाई जसरी पनि हेर्नैपर्छ ।"
अध्यक्षद्वयकै विकल्प खोज्ने कि !,"सत्ता अनौठो र आकर्षक हुँदो रहेछ । यसको साँचोले आफ्नै साथीभाइ र आदर्श बिर्साउँदो रहेछ । र, बिचौलियाहरू प्रियपात्र बन्दा रहेछन् । यसैले होला जब पार्टीहरू सत्तासीन हुन पुग्छन् तब पार्टीमा विभाजनको बीउ रोपिँदो रहेछ । हिजो कांग्रेसले आफ्नै बहुमतको सरकार ढाल्यो । आज त्यही फोहोरी खेल नेकपामा छिरेको छ । र, खलपात्र बनेका छन् अध्यक्षद्वय प्रधानमन्त्री केपी शर्मा ओली र पुष्पकमल दाहाल । उनीहरूको स्वार्थ र नालायिकीले नेकपामा संलग्न ८ लाख कार्यकर्ता र नेताहरूको भविष्य अन्धकारमय बनेको छ । तैपनि उनीहरूको विकल्प खोज्ने प्रयत्न भैरहेको छैन । दोस्रो पुस्ताका नेताहरूको अकर्मण्यताका कारण अध्यक्षद्वयको तानाशाहीतन्त्र चलिरहेको छ । ठीक छ, प्रधानमन्त्री ओलीले पार्टीको निर्णय मान्दिन, बैठक बसाउन चाहन्न भने रे, तर खोइ त दाहालले आफ्नो कार्यकारी शक्ति प्रयोग गरी यो मितिमा यो ठाउँमा स्थायी कमिटी वा सचिवालय बैठक हुन्छ सबै सदस्य आउनोस् भनी पार्टीको लेटरहेडमा सूचना जारी गर्न सकेको ? बैठकमा प्रधानमन्त्री ओली आए पनि नआए पनि, किन दाहालले बहुमतको आधारमा ठोस निर्णय गर्न सकिरहेका छैनन् ? सरकार पार्टीले बनाएको हो । पार्टी निर्णयविरुद्ध सरकार हिँडेमा त्यसलाई परिवर्तन गर्ने हैसियत पार्टीको हुन्छ । माधवकुमार नेपाल समूहको सहयोग पाउँदा पनि बहुमतबाट प्रधानमन्त्री ओलीलाई ठेगान लाउन नसक्नु दाहालको ठूलो कमजोरी हो । अक्षमता हो ।हरेक महत्त्वपूर्ण राजनीतिक निर्णय र नियुक्तिमा पार्टीको सहमति लिनुपर्ने स्थायी समितिको निर्णयको मसी सुक्न नपाउँदै प्रधानमन्त्री ओलीले मनपरी रूपमा मन्त्री र राजदुत नियुक्त गर्दासमेत दाहालनेपाल समूहले कडा प्रतिवाद गर्न नसक्दा प्रधानमन्त्री ओलीको मनोबल बढिरहेको छ । प्रधानमन्त्री ओलीले ३ वर्षमा देश र जनतालाई के दिए ? पार्टीको भोट बैंक घटाए कि बढाए ? त्यसबारे गम्भीर समीक्षा गरी सरकार परिवर्तन गर्नसमेत खुट्टा कमाउनु हुन्न । जनताले चाहेको कुलमान घिसिङको सट्टा बदनाम बिचौलिया सुशील भट्ट ओलीलाई मन पर्छ । ईश्वर पोखरेलका सम्धी उपेन्द्र कोइरालाहरूलाई मात्र सधैं अवसर दिई अरू इमानदार व्यक्तिहरूलाई पाखा लाउँदा नेकपाको भोट बैंक बढ्यो होला त ? ३ वर्षमा केवल ३७ किमि रेलमार्ग बनाउनु सरकारको उपलब्धि हो ? कोरोना संक्रमितहरूसँग शुल्क लिएपछि समाजवादी सरकारको दाबी गर्न मिल्ला ? यसर्थ प्रधानमन्त्री ओली जति दिन सत्तामा बस्छन्, त्यति नै नेकपाको साख घट्ने हुँदा अब प्रधानमन्त्री ओली र दाहाल दुवैको विकल्प खोज्ने बेला भयो । त्यसका लागि भीम रावल, घनश्याम भुसाल, राम कार्की, नारायणकाजी श्रेष्ठजस्ता आशालाग्दा नेता अघि सर्नुपर्छ । गोपाल देवकोटा, जोरपाटी, काठमाडौंशौक्षिक सत्रको हत्याशैक्षिक सत्र २०७७ मा विद्यार्थीको पठनपाठन दिन १९२ र पाठ्यभार १,०२४ घण्टाको ७० प्रतिशत हाजिरी पुग्दैन भनी, शिक्षा ऐन र नियमावलीको दृष्टान्त प्रस्तुतिसहित शिक्षा मन्त्रालयले चालु शैक्षिक सत्रलाई शैक्षिक सत्र २०७८ मा गाभ्ने तयारी गरिरहेको खबर बालबालिकालाई हतास बनाउने खालको छ । सरकारले असारमा सञ्चालन गरेका अनलाइन, भर्चुअल, रेडियो र टीभी कक्षासहित निजी विद्यालयहरूले चलाइरहेका अनलाइन कक्षा अद्यावधिक चलिरहेकै छन् । निजी विद्यालयहरूले अनलाइनबाटै दोस्रो त्रैमासिक परीक्षासमेत सम्पन्न गरिसकेको अवस्थामा मन्त्रालयले शैक्षिक सत्रको हत्याको तानाबाना बुन्नु कदापि राम्रो होइन । विद्यार्थीको मूल्यांकन उपस्थितिले होइन, उसको क्षमताको आधारमा गर्ने हो । सरकारी विद्यालयहरूलाई क्वारेन्टिन र आइसोलेसन बनाउने योजना बनाउन सक्ने सरकारले गाउँगाउँमा रहेका शिक्षक र विद्यार्थीलाई चलायमान बनाउने खालको रणनीति किन तयार गर्न सकेन ? अहिले पढाइ हुने दिन र विद्यार्थीको उपस्थिति तेर्साएर शैक्षिक सत्र सखाप पार्नु कदापि उचित होइन । महेन्द्रसिंह बम, टीकापुर१, कैलाली"
विपन्नमाथि महानगरको शक्ति प्रदर्शन,"विपन्नले कसरी बाँच्ने ? समाचारले अत्यन्तै मन दुखायो । मेरो मात्र होइन अन्य पाठकको पनि मन दुखेको हुनुपर्छ । कोरोना महामारीले आक्रान्त पारेको ८ महिना बितिसक्दा पनि यसको असर झन्झन् बढ्दै छ । यस महामारीको नियन्त्रण विश्वका शक्तिशाली राष्ट्रहरूले पनि गर्न सकेका छैनन् । अझै कहिलेसम्म महामारीसँगै बाँच्नुपर्ने हो ठेगान छैन । तथापि यसको रोकथामका प्रयासहरू भने निरन्तर गर्नुपर्ने आवश्यकता छ । हाम्रोमा केही व्यक्तिमा कोरोना भाइरस देखापर्नेबित्तिकै गत चैत दोस्रो साता मुलुकमा लकडाउन जारी गरियो । यसको प्रत्यक्ष प्रभाव सर्वसाधारणलाई परेको थियो । अझै परिरहेको छ । मजदुरी गर्नेहरूलाई लकडाउनले थला पार्यो । तिनै मारमा परेका व्यक्तिहरू, जसको काम खोसियो र जीवन चलाउन धौधौ भइरहेछ, उनीहरूका लागि केही मनकारी व्यक्ति र संघसंस्थाले खुलामञ्चमा खाना खुवाइरहेका थिए । त्यहाँ खाना खान पुग्नेहरू विपन्न तथा शारीरिक रूपमा अशक्त व्यक्तिहरू हुन् । भोजनको व्यवस्था गर्दै आएकाहरूमाथि महानगर रुष्ट भएको छ । आफ्नो शक्ति प्रदर्शन गर्दै नगर प्रहरीलाई खान खुवाउने कार्य रोक्न आदेश दिएको छ । मेयरसाबको आदेश पाएको प्रहरीले खाना खुवाउन ठिक्क परेका मनकारीहरूलाई अहिले रोकिरहेका छन् । यो कहाँसम्मको नियोचित कार्य हो ? यस्तो कार्य रोक्न आदेश दिने मेयरसाब मेयरसाब को भूमिकामा छन् कि मेयरसाँप को भूमिकामा । यस्तो निर्मम कार्यले मेयरसाबलाई साँप बनाइरहेको छ । उनी साँप बनेर जनतालाई डस्दै छन् ।के यस्तै कामको अपेक्षा गरेर जनताले उनलाई मेयरसाब बनाएका हुन् ? आफ्नो चाहना र भावनालाई सम्बोधन गर्ने व्यक्तिको रूपमा जनताले उनलाई पत्याएका थिए । चुनावमा जिताए पनि । जनता भोकै मर्ने अवस्थामा पुगेपछि केही सहयोगी मन भएका व्यक्तिको कोसिसलाई अझ व्यवस्थित गर्ने प्रयत्न गर्नु त कता हो कता उल्टै अवरोध सृजना गरियो । यो कहाँसम्मको जायज नीति हो ? खुलामञ्चमा खाना बाँड्दा महानगरको ढुकुटीको प्रयोग त पक्कै पनि भएको थिएन होला । महानगरले गर्नुपर्ने कार्य नागरिकको पहलमा हुँदा मेयरसाबले हातेमालो गर्दै अगाडि बढे झन् उदाहरणीय बन्न सक्थ्यो । यस्तो काममा अवरोध नगर्न र झन् व्यवस्थित बनाउन मेयरसाबले प्रहरीलाई निर्देशन पो दिन हो कि ! विनोद पौडेल, नमोबुद्ध५, काभ्रेपलान्चोक"
उन्मादक राष्ट्रवादको पाकशाला,"सामूहिक हीनताभासअहंकारको ढिस्कोमा उभिएर राष्ट्रवादको दुन्दुभ ठटाउने प्रवृत्ति खासमा गहिरो लघुताभासबाट जन्मिने रहेछ । सन् २०१६ देखि अर्थराजनीतिका प्रभावशाली विश्लेषकहरूले भारतलाई दक्षिण एसियाको रुग्ण राष्ट्र भनेर चित्रित गर्न थालेका छन् । हिन्दुत्व राजनीतिका पक्षपोषकहरूले भने विश्वगुरु पाखण्ड बेच्न अद्यापि छाडेका छैनन् । चीन धनी भइसकेको भए पनि औसत चिनियाँको जीवनस्तर हङकङको स्तरमा सायद कहिल्यै पुग्नेछैन । सम्पन्न चिनियाँहरूको महत्त्वाकांक्षा भने एकल विश्वशक्ति बन्नेतिर लक्षित हुँदै गएको छ । नेपालीहरू अर्काका सेनामा भाडाका सिपाही भएर लड्न थालेको कम्तीमा दुई सय वर्ष नाघिसक्यो । ज्यान जोखिममा राखेर अरबको मरुभूमि एवं मलेसियाका दलदलहरूमा खतरनाक, कठिन, फोहोर, हीन एवं कम ज्याला पाउने काममा जोतिन सुरु गरेको पनि चौथाइ शताब्दी भयो । महाव्याधिलाई बेवास्ता गर्दै गुजाराका लागि जमुनाहा एवं गड्डाचौकीबाट दसैंतिहार नभनी दिनहुँ बाहिरिरहेकै छन् । राष्ट्रवादको नारा बिक्ने यस्तै आन्तरिक रूपमा खोक्रो हुँदै गरेका समाजहरूमा हो । आफ्ना सबै असफलताको दोष देशीविदेशी शक्तिको टाउकामा हाल्दिएपछि राष्ट्रवादको बैलगाडीलाई महत्त्वाकांक्षी राजनीतिकर्मीले अपेक्षित दिशामा सहजै दौडाउन सक्छन् । भारतले आफ्नै मुसलमान र पाकिस्तानलाई दुस्मन देख्छ । चिनियाँहरूले सन् १८३९ को अफिम युद्धदेखि नै पश्चिमाहरूलाई दोषी ठहर्याउन छाडेका छैनन् । नेपालको स्थायी सत्ताका सदाबहार आन्तरिक शत्रु मधेसी एवं बाह्य वैरी भारत हुन् ।देशभित्रको अर्थराजनीतिमा चौतर्फी असफलता हासिल हुन थालेदेखि नै सर्वेसर्वा शर्मा ओलीले जनोत्तेजक राष्ट्रवादको स्वर कर्कश तुल्याउँदै लगेका छन् । राणाशाह शासनकालमै काटिसकिएको पुच्छर खोजखाज गरेर नक्सामा मात्र भए पनि टाँस्नुलाई उपलब्धि ठहर्याउन चानचुने तिकडमले पुग्दैन । छिमेकी राष्ट्रको निसानछापको खिल्ली उडाउँदै सत्यमेव जयते वाक्यलाई सिंहमेव जयते सँग समतुल्य बनाउनु उग्रता मात्र नभएर सरासर आत्महन्ता अभिव्यक्ति हो, तर इतिहासमा अमर हुन लाक्षणिक मृत्युलाई निमन्त्रण दिनुपर्ने हुन्छ । कोभिड१९ विषाणुको भारतीय अनुकृति युरोपेली वा चिनियाँ मूलभन्दा बढी खतरनाक छ भने निष्कर्ष राष्ट्रवादको विज्ञानबाट मात्र निस्किन सक्छ । एक थरी वैष्णवहरूका आराध्यदेव ठोरीको अयोध्याधाममा जन्मिएका थिए भन्ने कुरा कुनै स्टालिनवादीबाहेक सायद कसैले ठोकुवा गर्न सक्दैन । सर्वेसर्वा शर्मा ओली त्यस्ता सबै काम गर्न सक्छन् किनभने राष्ट्रवादको वर्तमान पाकशालाका उनी प्रमुख मान्छे एवं चतुर व्यञ्जनकार हुन् । सर्वेसर्वा शर्मा ओलीलाई नृजातीय मुख्तियारका रूपमा सम्मानित गरेको समुदाय उनको प्रत्येक क्रियामा हताश प्रतिक्रिया जनाउनेबाहेक खासै केही गर्न सक्ने अवस्थामा छैन । नेपालीहरूको कठिन समय सित्तिमित्ति सकिने छाँटकाँट छैन ।"
रेमिट्यान्स : कालो धन सेतो हुँदै त छैन ?,"निष्कर्षअवैध रूपमा आर्जेको नेपाली मुद्रा डलरमा परिवर्तन हुँदै पुँजीको स्रोत देखाउन नपर्ने ट्याक्स हेभन राष्ट्रहरूमा थन्काउन सायद भगीरथ प्रयत्नको आवश्यकता पर्दैन । जसरी हुन्डी व्यवसायीहरूले विदेशबाट रेमिट्यान्सलाई स्वदेश छिर्नुपूर्व नै अन्यत्र पुर्याइदिन्छन्, त्यसै गरी उनीहरूको सञ्जालले विदेशमा थुपारेको कालो धनलाई आवश्यकता मुताबिक रेमिट्यान्सको घुम्टो ओढाएर मुलुक भित्र्याउँदैन भन्न सकिने अवस्था छैन । हामीलाई थाहा छैन, यस प्रकार विदेश पलायन हुने तथा राष्ट्रमा भित्रिने कालो धनमा रेमिट्यान्सको उपयोग केकति हुने गरेको छ । यसबारे कसले अध्ययन गर्ने र ? नेपालकै धन घुमाउरो पारामा यहीँ पसिरहेको हो कि भन्ने प्रश्न पनि उत्तिकै छ ।भरपर्दा तथ्यांकहरूको अभावमा मुलुक भित्रिने, त्यसपछि एउटा हातबाट अर्को हात (घरपरिवारले दैनिक उपभोगउपयोग गर्ने खाद्यान्न, वस्तु तथा सेवाहरूका आपूर्तिकर्ता) हुँदै यहीँ परिचालन हुने तथा बाहिरिने पुँजीका विषयमा निष्कर्ष निकाल्न कठिन हुन्छ । निश्चय पनि अत्यन्त निराशाजनक अवस्थामा रकम भित्रिँदा हर्षित त होइन्छ तर त्यो कुन स्रोतबाट र कसरी आयो भन्ने कुराले अत्यन्त महत्त्व राख्छ । विपन्नताको राप र तापबाट उन्मुक्ति खोज्दै वैदेशिक रोजगारीमा गएका युवा (अध्ययनहरूले सरदर उमेर २९ वर्ष रहेको देखाउँछन्) को कमाइलाई कालो धन सेतो तुल्याउने माध्यमका रूपमा प्रयोग गरियो भने तत्कालका निम्ति केही राहत महसुस हुन सक्छ त्यसको दूरगामी कुप्रभावचाहिँ मुलुकमा सधैं पुँजीको अभाव भई लगानी प्रवर्द्धन हुन नसक्ने र रोजगारीका अवसरहरू सृजना नहुने चक्रव्यूह चलिरहन्छ । अर्थात्, भविष्यमा पनि नेपाली युवाहरूलाई रोजगारीका निम्ति विदेश भौंतारिनुपर्ने अवस्थाबाट सहजै उन्मुक्ति मिल्दैन ।"
वृद्धवृद्धा र हाम्रो दायित्व,"जन्मदिवसको कार्डमा लेखिएको सन्देशविपरीत बुढ्यौली चालीस वा पैंसट्ठी वर्षमा सुरु हुँदैन । हुन त हामी बुढ्यौलीसम्बन्धी परिवर्तनहरूलाई जीवनको सुरुका अवस्थाहरूमा ध्यान दिँदैनौं तर जन्मेकै घडीदेखि बूढो हुन थाल्छौं । सामान्यतया बुढ्यौलीले व्यक्तिको जीवन अवधिमा हुने जैविक परिवर्तनलाई सम्बोधन गर्छ जुन सकारात्मक वा नकारात्मक वा तटस्थ हुन सक्छ । मानिसको बाल्यकालले विकास र परिपक्व हुने अवधिलाई देखाउँछ । कुनै व्यक्तिले यो उमेरमा शारीरिक र सामाजिक स्तरमा विकास एवं परिपक्वता हासिल गर्छ । मानिसमा तीस वर्षको उमेरपछि केही शारीरिक अंगहरूमा घट्दा परिवर्तनहरू देखा पर्छन्, जसलाई सिनेसन भनिन्छ । सिनेसन बिस्तारै शरीरभरि हुन थाल्छ । अन्ततोगत्वा यसले शरीरको कार्यशक्ति घटाइदिन्छ र अंगहरूको संवेदनशील अवस्थालाई रोगमा परिणत गरिदिन्छ । यही जीव विकासको अन्तिम अवस्था हो (इन्टरनेसनल लङ्ज्याभिटी सेन्टर, सन् १९९९) ।सिनेसन श्रव्य, दृश्य तथा दैनिक क्रियाकलापमा देखिएको परिवर्तनबाट अनुभव हुन्छ । मानिसले आफ्नो शरीरमा कुनै महत्त्वपूर्ण प्रभावबेगर नै केही मात्रामा शरीरबाट केही गुमाएको वा कमजोर भएको अनुभव गर्छ । त्यो अनुभूति नै बुढ्यौली सुरु भएको संकेत हो । यो संकेत जैविक सिद्धान्तअनुसार सामान्यतया तीस वर्षपछि हुन सक्छ तर हरेक व्यक्तिमा यो अत्यन्तै फरक ढंगले लागू हुने भएकाले बुढ्यौली तीस, चालीस वा पचासभन्दा धेरै वर्षपछि पनि सुरु हुन सक्छ । गर्भावस्थादेखि जन्मपछि वातावरणीय अन्तरक्रियासँगै पोषणले शरीरको अवस्थालाई निर्धारण गरेको हुन्छ । सामान्यतया विकसित देशहरूमा पोषणको अवस्था राम्रो हुने भएकाले पैंसट्ठी वर्षभन्दा माथिको उमेरलाई बूढोपन वा आश्रित उमेर सुरु हुने र पचासीभन्दा माथिको उमेरलाई बुढ्यौली भन्ने गरिन्छ । नेपालको परिप्रेक्ष्यमा साठी वा सोभन्दा माथिको उमेर समूहलाई आश्रित वा वृद्धवृद्धाको जनसंख्या भनिन्छ ।वृद्धवृद्धा हाम्रो समाजका आस्थाका धरोहर, जिउँदा इतिहास, हामीलाई सन्मार्गमा लगाउने पथप्रदर्शक, हाम्रो सपनाका कालिगड हुन् । वृद्धवृद्धाको संगत गरी बुद्धि प्राप्त गर्नुपर्छ भनी कौटिल्यको अर्थशास्त्रमा उल्लेख छ । यसरी जस्ता र जति उपमा दिए पनि हाम्रो समाजले वृद्धवृद्धाको उपेक्षा त गरिरहेको छैन ? मननयोग्य छ यो विषय ।विकसित मुलुकहरूमा वृद्धवृद्धाको अवस्था सुरक्षित र संरक्षित हुन्छ । पालनपोषण र स्वास्थ्योपचारको दायित्व राष्ट्रको काँधमा हुने हुँदा बुढेसकालमा के गर्ने भन्ने चिन्ताले उनीहरूलाई छुँदैन । हाम्रो देशको अवस्था भने फरक छ । हाम्रो समाजमा प्रायः अभिभावकहरू जब पाका हुँदै जान्छन्, उनीहरू आफ्नै परिवार र सन्तानहरूबाट उपेक्षित र तिरस्कृत हुन्छन्, आफैंले जन्मएका सन्तानका आँखाको कसिंगर बन्दै जान्छन् । नेपालमा हालसम्म पनि आफ्नो चलअचल सम्पत्ति सन्तानहरूबीच भागबन्डा गरिदिने चलन छ । यसरी सम्पत्ति अंश लगाउने बेला अभिभावकको पालनपोषणको कुरा पनि आउँछ । बाबुआमा कोसँग बस्ने वा कसले पाल्ने ? निर्णयको अधिकार अभिभावकहरूमै हुन्छ । अभिभावकहरूले सम्पत्ति प्रशस्त जोडेका भए पाल्न सबै सन्तान लालायित हुन्छन्, तर अलि विपन्नै भए सो कर्तव्यबाट सकभर पन्छिन खोज्छन् । यही विषयबाट सन्तानहरूबीच मनमुटाव र वैमनस्य पनि बढ्न जान्छ । जुन अभिभावकहरूले जन्माई, हुर्काई, दुःखपीडा सहेर सक्षम बनाउन कुनै कसर बाँकी राखेका हुँदैनन्, तिनैलाई सन्तानले तुलोमा राखेर तौलिनु कति उपयुक्त होला ? मैले धेरै बुबाआमा, हजुरबा, हजुरआमा साथै अन्य वृद्धवृद्धा तिरस्कृत र अपहेलित भएको देखेकी छु । समाजका अगाडि आफू शिक्षित र सभ्य हुँ भन्दै छाती फुलाउने सन्तानहरूमध्ये कतिले गाला चाउरी परिसकेका अभिभावकहरूलाई रूखो व्यवहार गरिरहेका हुन्छन् ।डाँडामाथिको घाम बनेका वृद्धवृद्धासँग हामी किन सम्मानजनक व्यवहार गर्न सक्दैनौं ? बाँचुन्जेल एक गाँस राम्ररी खुवाउन र एक वचन राम्रो बोल्न किन कन्जुस्याइँ गर्छौं ? हामी आफ्ना अभिभावकलाई जस्तो व्यवहार गर्छौं, त्यस्तै पाठ हाम्रा सन्तानहरूले सिकिरहेका हुन्छन् र भोलि हामीले पनि त्यही आचरणको सामना गर्नुपर्ने हुन्छ भन्नेपट्टि हाम्रो सोच किन पुग्न सक्दैन ? छोराबुहारी, छोरीज्वाइँ, नातिनातिना, पनातिपनातिना, दाजुभाइ, भदाभदै, आफन्तहरू र समाजबाट तिरस्कृत, अपमानित र उपेक्षित भएका धेरै वृद्धवृद्धा यही समाजमा आँसु बगाउँदै काल पर्खिन बाध्य भइरहेका छन् । घरले जाजा, वनले आइजआइज भन्ने बेला परिवारबाट उपेक्षित हुनु हृदयविदारक हुन्छ ।जुन अभिभावकहरू सन्तानका लागि दस नङ्ग्रा खियाउँदाखियाउँदै आफ्ना लागि केही गर्न सक्दैनन्, तिनको सहारा हुन प्रायः सन्तान तयार हुँदैनन् । न सम्पत्ति छ न कमाइ, यस्ता बूढाबूढीलाई कसले पाल्छ भनेर आफ्नो कर्तव्यबाट पन्छिन्छन् सन्तानहरू । कसैले भने बाबुआमाको सम्पत्ति नपाउन्जेल माया र आदरको नाटक गर्ने अनि सम्पत्ति हात परेपछि तिनलाई पाटीमा पुर्याउने गर्छन् । कोही भने आफ्ना बच्चाहरू ससाना हुन्जेल वृद्ध अभिभावकहरूसँग बस्ने अनि जब बच्चाहरू हुर्कन्छन्, कि आफू छुट्टिएर बस्ने नत्र अभिभावकहरूलाई नै घरबाट निकालिदिने गर्छन् । यस्ता कुरामा बुहारी मात्र हैन, छोराहरू पनि होमा हो मिलाउँछन् अनि आफ्नै आमाबुबालाई पराई र शत्रु देख्न थाल्छन् । अभिभावक मानौं दुहुनु गाई हुन्, दूध दिउन्जेल ठीक, त्यसपछि घाँडो ! वृद्ध भत्ता आफूलाई नदिएको निहुँमा कति सन्तानहरूले आमाबुबालाई घरबाट निकालिदिएका छन् । कतिले यी बूढाबूढी कहिले मर्लान् अनि आनन्दको सास फेरौंला भनेर दिन पर्खेर बसेका हुन्छन् । कतिपय वृद्धवृद्धाले टाउको दुख्दा न एउटा सिटामोल पाएका हुन्छन् न त सुत्नका लागि तातो ओछ्यान नै । आफूसँग हुँदै नहुनेले त भएन, के दिऊँ भन्नु ठीकै हो, तर पुगीसरि हुनेहरूले पनि यी कुराबाट वञ्चित गराएका हुन्छन् आफ्ना अभिभावकलाई ।अभिभावकलाई जिउँदो हुन्जेल आङ ढाक्ने एकसरो कपडा नदिने, मन लागेका खानेकुरा नदिने, जान चाहेको ठाउँमा नपुर्याइदिने, अपमान र तिरस्कार गर्ने अनि मरिसकेपछि दुःख बोकेको छु भन्दै सेतो पहिरन लगाएर श्राद्धमा पिण्ड चढाउनु, पितृ प्रसाद भनेर मान्छेलाई बोलाएर खुवाउनु, ब्रह्माण्ड दान गर्नु र पितृको नाममा भन्दै धार्मिक स्थल डुलेर धर्म प्राप्त गर्न खोज्नु कसरी युक्तिसंगत हुन्छ ? तपाईंहामी अपवाद हुने हो कि ? आआफ्ना घरका वृद्धवृद्धाहरूलाई सम्मानजनक व्यवहार गर्न थालिहाल्ने हो कि ?"
"विहारमा दोस्रो चरणको चुनाव, ९४ प्रतिस्पर्धी","पटना (एजेन्सी) भारतको विहार राज्यमा मंगलबार दोस्रो चरणको मतदान सम्पन्न भएको छ । विधानसभाका ९४ सदस्यका लागि १७ जिल्लामा भएको मतदान शान्तिपूर्ण रूपपमा सकिएको अधिकारीहरूले जनाएका छन् । यसअघि अक्टोबर २८ मा पहिलो चरणको निर्वाचन सम्पन्न भइसकेको छ । पहिलो चरणको मतदानबाट ७१ सदस्य चयन हुनेछन् । दोस्रो चरणको निर्वाचनका लागि २ करोड ८६ लाख जना मतदाता रहेका थिए । निर्वाचन आयोगका अनुसार तीन चरणका निर्वाचनमध्ये सबैभन्दा धेरै मतदाता दोस्रो चरणमा रहेका थिए । मंगलबार भएको मतदानमा १ हजार ४ सय ६४ जना उम्मेदवार प्रतिस्पर्धामा छन् । तीमध्ये भारतीय जनता पार्टी (बीजेपी) बाट ४६, जनता दल युनाइटेडबाट ४३ जना, राष्ट्रिय जनता दल (आरजेडी) बाट ५६ जना र कंग्रेसबाट २४ जना उम्मेदवार रहेका छन् । आयोगका अनुसार अन्य उम्मेदवारहरू साना दलमार्फत तथा स्वतन्त्र रूपमा चुनावी मैदानमा उत्रेका हुन् । निर्वाचनमा सहभागी उम्मेदवारमध्ये पूर्वमुख्यमन्त्री लालुप्रसाद यादवका छोरा तेजस्वी यादव र तेज प्रतापको उम्मेदवारी बढी चर्चामा छन् । तेजस्वीलाई महागठबन्धनका तर्फबाट मुख्यमन्त्रीको उम्मेदवारका रूपमा हेरिएकाले पनि बढी चर्चा भएको हो । उनी रंगपुरबाट उम्मेदवार बनेका हुन् ।"
चीनद्वारा अस्ट्रेलियाको गहुँ खरिदमा प्रतिबन्ध,"बेइजिङ (एजेन्सी) चीनले अस्ट्रेलियामा उत्पादित गहुँ खरिदमा प्रतिबन्ध लगाउने तयारी गरेको छ । पछिल्लो समय दुई देशबीच तनाव बढ्दै गएको छ । हङकङबाट प्रकाशन हुने साउथ चाइना मर्निङ पोस्टमा छापिएको समाचारअनुसार आगामी शुक्रबारदेखि नै चीनले अस्ट्रेलियाबाट जौ, चिनी, रातो अंगुर, काठ, कोइलालगायत वस्तु आयात गर्न प्रतिबन्ध लगाएको हो । गहुँ आयातमा लगाइएको प्रतिबन्धको मितिबारे भने उल्लेख गरिएको छैन । चीनले अस्ट्रेलियाबाट बर्सेनि ३९ करोड ४० लाख अमेरिकी डलरबराबरको गहुँ खरिद गर्ने गरेको छ । चिनियाँ अधिकारीहरूले तोकिएको मितिभन्दा पछि अस्ट्रेलियाली प्रतिबन्धित सामग्री आयात गरे त्यसको जिम्मेवार आयातकर्ताहरू नै हुने चेतावनी दिइसकेका छन् । अधिकारीहरूले परिवर्तित नियमहरूलाई कडाइका साथ लागू गर्न आदेश दिएका छन् । अस्ट्रेलियाले कोभिड१९ को उत्पत्ति चीनबाट भएको दाबीसहित छानबिनको माग गरेपछि दुई देशबीचको सम्बन्धमा तिक्तता आएको हो । त्यसयता चीनले अस्ट्रेलियाबाट आयात हुने कतिपय सामानमा प्रतिबन्ध लगाइसकेको छ भने केहीमा कर वृद्धि गरेको छ । चिनियाँ भन्सार प्रशासनले शुक्रबार अस्ट्रेलियाबाट आयातित काठमा शंकास्पद विषादी भेटिएको जनाउँदै चीन प्रवेशमा रोक लगाएको जनाएको थियो ।"
मालीमा ५० इस्लामिक विद्रोही मारिए,"पेरिस (एपी) पश्चिम अफ्रिकी मुलुक मालीमा इस्लामिक अतिवादीसँग संघर्षरत फ्रान्सेली सेनाले गरेको पछिल्लो सैन्य कारबाहीमा ५० जनाभन्दा बढी लडाकु मारिएका छन् । फ्रान्सकी रक्षामन्त्री फ्लोरेन्स पार्लीले ट्वीट गर्दै फ्रान्सेली सेनाले लडाकुबाट हातहतियार र उपकरण बरामद गरेकोसमेत जनाइन् । उत्तरी मालीमा ड्रोनबाट गरिएको सर्वेक्षणमा शंकास्पद लडाकुहरू मोटरसाइकलमा देखिएपछि कारबाही गरिएको पार्लीले जनाएकी छन् । उनका अनुसार उक्त क्षेत्रमा सेनाले पहिले हवाई आक्रमण गरेको र त्यसपछि फ्रान्सेली कमान्डोले स्थलगत कारबाही गरेको थियो । यसैबीच, बुर्किना फासो र नाइजरसँग सीमा जोडिएको मालीको सीमावर्ती इलाकामा केही सातादेखि ठूलो सैन्य अभियान जारी रहेको फ्रान्सका एक वरिष्ठ सैनिक अधिकारीले बताएका छन् ।"
नियमावली संशोधनले विकृति अझै बढ्ने भो,"प्रतिपक्षी दलले समेत सहयोग गरेको मौकामा सरकारले यो कार्यक्रमलाई रोक्ने निर्णय गर्नु नै बुद्धिमानी हुन्छ, उनले भने । यो कार्यक्रम संघीय र संसदीय व्यवस्थासँग सैद्धान्तिक रूपमा मेल नखाने पनि उनले बताए । सांसदहरूले आफूखुसी कार्यक्रम छान्दा स्थानीय तहसँग पनि उनीहरूको सम्बन्ध बिग्रिने गरेको छ । स्थानीय तहले गर्नुपर्ने काममा सांसदको संलग्नतलाई स्थानीय तहका जनप्रतिनिधिले रुचाएका छैनन् । कतिपय स्थानमा स्थानीय तहले सहयोग नगरिदिँदा पनि कार्यक्रमको बजेट दुरुपयोग हुने र खर्च हुन नसक्ने देखिएको छ । स्थानीय तहका जनप्रतिनिधलाई बाइपास गरेर सांसदहरूले काम गर्दा समस्या हुने गरेको नगरपालिका संघका महासचिव भीम ढुंगाना बताउँछन् । संघीय सांसदकै अनुसरण प्रदेशमा पनि भएकाले प्रदेश सांसदहरूको बजेटलाई लिएर पनि त्यस्तै समस्या आउने गरेको उनको भनाइ छ । सांसदहरूले आफ्ना कार्यकर्ता रिझाउन निर्णय आफूखुसी गर्छन् । त्यसले कार्यक्रमको डुप्लिकेसन बढाएको छ, उनले भने, ससाना योजनामा बजेट बाँडिने भएपछि सबैले कार्यकर्ता खुसी पार्ने अवसर पाउनेछन् । त्यसको परिणाम बजेट दुरुपयोग बढ्नेछ र स्थानीय तहमा अधुरा योजनाको चाङ थुप्रिनेछ । विकास निर्माणका काममा सांसदको प्रत्यक्ष संलग्न रहने गरी बनाइएको यो कार्यक्रम खारेज गर्नुपर्नेमा उनले पनि जोड दिए । निर्वाचन क्षेत्रमा जाने बजेटमा प्रत्यक्ष निर्वाचित सांसदहरूको हालीमुहाली हुने तथा समानुपातिक र राष्ट्रिय सभाका सांसदको भूमिका गौण हुने भएकाले यस कार्यक्रले सांसदहरूबीच पनि फाटो ल्याएको छ । समानुपातिकतर्फका सांसदले आफूहरूलाई दोस्रो दर्जाको व्यवहार गरिएको भन्दै कार्यक्रम खारेजीको माग गर्दै आएका छन् ।"
उपत्यकाको यातायात व्यवस्थित गर्न प्राधिकरण,"सरकारले उपत्यकाको यातायातलाई व्यवस्थित गर्न भन्दै काठमाडौं उपत्यका सार्वजनिक यातायात प्राधिकरण पूर्वाधार निर्माण विकास समिति (गठन) आदेश २०७७ जारी गरेको छ । उपत्यका सार्वजनिक यातायात प्राधिकरणसम्बन्धी विधेयक राष्ट्रिय सभाबाट पारित भई प्रतिनिधिसभामा छलफलका क्रममा छ । संसद् बन्द रहेको र विधेयक पारित हुन ढिला हुने भएपछि गठन आदेश जारी गरिएको जनाइएको छ । विकास समिति ऐन, २०१३ को दफा ३ ले दिएको अधिकार प्रयोग गरी आदेश जारी गरेको जनाइएको छ । समितिको काम, कर्तव्य र अधिकारमा प्राधिकरणको भौतिक तथा संस्थागत संरचना तयार गर्ने, प्राधिकरण स्थापना गर्न आवश्यक सम्भाव्यता अध्ययन गर्ने, गराउने राजपत्रमा उल्लेख छ ।प्राधिकरण स्थापना र सञ्चालनका लागि विस्तृत परियोजना प्रतिवेदन तयार गर्ने, प्राधिकरणको कार्य क्षेत्र र त्यसका संरचनाको गुरुयोजना तयार गरिने छ । प्राधिकरण सञ्चालनका लागि कार्यालयलगायत भौतिक संरचनाका लागि आवश्यक जग्गा खरिद गर्ने वा प्रचलित कानुनबमोजिम जग्गा प्राप्ति गर्ने विषय आदेशमा उल्लेख छ । भौतिक संरचना निर्माण गर्दा प्रचलित कानुनबमोजिम गर्नुपर्ने वातावरणीय प्रभाव मूल्यांकन, प्राधिकरणको विकाससँग सम्बन्धित विषयमा प्रदेश सरकार तथा स्थानीय तहसँग समन्वय गर्ने तथा सरोकारवालासँग परामर्श गरी सुझाव लिइनेछ । काठमाडौं उपत्यका सार्वजनिक यातायात सम्बन्धमा अवलम्बन गर्नुपर्ने अल्पकालीन तथा दीर्घकालीन नीति, योजना र रणनीतिको मस्यौदा तयार गर्ने, काठमाडौं उपत्यका सार्वजनिक यातायात सेवा सञ्चालन तथा व्यवस्थापनको सर्त निर्धारण, एकीकृत यातायात प्रणालीको विकास र सञ्चालन सम्बन्धमा आवश्यक अध्ययन अनुसन्धान गरिनेछ । उपत्यकाको सार्वजनिक यातायातका लागि सूचना प्रविधिमा आधारित एकीकृत प्रणाली, नगदरहित भाडा र विद्युतीय टिकट प्रणालीको विकास गर्न आवश्यक अध्ययन तथा तयारी गरिनेछ । सार्वजनिक यातायातसँग सम्बन्धित विवरण नियमित रूपमा संकलन र अभिलेखन अद्यावधिक गरी त्यसको उपयोग गर्ने समितिको काम हो । प्रचलित कानुनअनुसार काठमाडौं उपत्यकाका बिसौनी, यात्रु प्रतीक्षालय तथा पार्किङस्थल निर्धारण गर्न र त्यस्ता स्थल आसपासमा यात्रुका लागि आवश्यक शौचालयलगायतका न्यूनतम सेवासुविधाको व्यवस्था गर्न सम्बन्धित निकायसँग समन्वय गर्ने, उपत्यकामा सञ्चालन हुने सार्वजनिक यातायातको रुट तथा भाडादर निर्धारण गर्न सम्बन्धित निकायमा सिफारिस गर्ने काम पनि समितिले गर्नेछ । समितिको वार्षिक योजना, कार्यक्रम र बजेट स्वीकृत गर्ने, उपत्यकाको सार्वजनिक यातायातका लागि प्रयोग हुने सवारीको गुणस्तर र मापदण्ड तोक्न सम्बन्धित निकायमा सिफारिस गरिनेछ । उपत्यकामा सार्वजनिक यातायात चलाउन प्राधिकरणले निजी क्षेत्र वा सार्वजनिक निकायसँग गर्ने सेवा खरिदको सर्त र ढाँचा विकास गर्ने, प्राधिकरणको स्थापना र सञ्चालन गर्न आवश्यक अन्य काम गर्ने वा गराउने विषय समितिको काम तथा कर्तव्य हुन् । उपत्यकाको यातायात व्यवस्थालाई प्रभावकारी बनाउन सरकारले समिति गठन आदेश जारी गरेको यातायात व्यवस्था विभागका महानिर्देशक गोगनबहादुर हमालले बताए । काठमाडौं उपत्यका सार्वजनिक यातायात व्यवस्थापन प्राधिकरण विधेयक राष्ट्रिय सभाबाट पारित भई प्रतिनिधिसभामा छलफलका क्रममा छ । प्रतिनिधिसभाको बैठक बस्न समय लाग्ने भएकाले त्यसका लागि पूर्वाधारका काम गर्न समिति गठन आदेश निर्माण भएको उनको भनाइ छ । समितिले आवश्यक पूर्वाधारका कामहरू प्राधिकरणलाई चाहिने भवनदेखि कहाँ कार्यालय राख्ने भन्नेसम्मको तयारी गर्नेछ । मन्त्रिपरिषद्बाटै पारित भई समिति गठन गर्ने आदेश राजपत्रमा प्रकाशन गरिएको हो । उपत्यकाको यातायात हेर्न छुट्टै प्राधिकरण बनाउन खोजिएको हो, उनले भने, यसले रुट दिनेदेखि भाडा कति तोक्ने, कुनकुन रुटमा कस्ता गाडी चलाउनेलगायत काम गर्नेछ । पहिला विभागअन्तर्गतका कार्यालयले नै यो काम गर्दै आएका थिए । अहिले ती कार्यालय प्रदेशअन्तर्गत छन्, उनले भने, अब सबै प्राधिकरणले हेर्नेछ । प्राधिकरणलाई आवश्यक पर्ने भौतिक संरचना निर्माण गर्न समितिले काम गर्नेछ । विधेयक पारित भएर प्राधिकरण गठन भइसकेपछि प्राधिकरणले सबै काम गर्नेछ, उनले भने, यसका लागि सरकारले आवश्यक कर्मचारी खटाएर काम गर्नेछ । प्राधिकरणका लागि आवश्यक पूर्वाधार तथा प्रणाली निर्माण गर्ने कामका लागि पनि काठमाडौं उपत्यका सार्वजनिक यातायात प्राधिकरण पूर्वाधार निर्माण समिति गठन गरिएको जनाइएको छ । जसमा भौतिक पूर्वाधार तथा यातायातमन्त्री अध्यक्ष रहनेछन् । काठमाडौं र ललितपुर महानगरपालिका सदस्य रहनेछन् । मन्त्रालयले तोकेका भक्तपुरका नगरपालिकामध्ये कम्तीमा एउटा नगरपालिकासहित काठमाडौं उपत्यकाका तीनवटा नगरपालिकाका प्रमुख सदस्य रहनेछन् । भौतिक मन्त्रालयका सचिव, वाग्मती प्रदेश सरकारको यातायातसम्बन्धी विषय हेर्ने मन्त्रालयका सचिव, महानगरीय ट्राफिक प्रहरी महाशाखा प्रमुख सदस्य रहनेछन् । यातायात क्षेत्रमा कम्तीमा १० वर्षको अनुभव हांसिल गरेका व्यक्तिमध्ये मन्त्रालयबाट मनोनीत एक महिलासहित दुई सदस्य र कार्यकारी निर्देशक सदस्य सचिव रहनेछन् ।"
अस्ताए चाउचाउ उद्योगका पायोनियर,"कांग्रेसले तीन दिन शोक मनाउनेयसैबीच सांसद एवं पार्टीका आमन्त्रित सदस्य केसीको निधनमा कांग्रेसले तीन दिनसम्म शोक मनाउने निर्णय गरेको छ । मंगलबार बसेको कांग्रेसको आकस्मिक बैठकले पार्टीको झन्डा आधा झुकाउने, बुधबार केन्द्र तथा जिल्लाका सबै कार्यालय बन्द गर्ने र १३ दिनसम्म केन्द्र तथा जिल्लाका सबै कार्यालयमा शोक पुस्तिका राख्ने निर्णय गरेको छ । व्यवसायी केसी २०७४ को निर्वाचनअघि राप्रपाबाट कांग्रेस प्रवेश गरेका थिए । कांग्रेसबाट उनी समानुपातिकतर्फका सांसद हुन् । केही समयअघि पार्टी सभापति शेरबहादुर देउवाले उनलाई पार्टीको आमन्त्रित सदस्यमा समेत मनोनयन गरेका थिए । नेपालको उद्योग वाणिज्य तथा सामाजिक क्षेत्रमा केसीले उल्लेखनीय योगदान पुर्याएको कांग्रेसले जनाएको छ । संसदीय दलका प्रमुख सचेतक बालकृष्ण खाँणले राजनीतिमा शालीन र भद्र व्यक्तित्वका रूपमा परिचित केसीको निधनले आफू स्तब्ध बनेको उल्लेख गरेका छन् । केसीको निधनका कारण मंगलबारको पार्टीको अनौपचारिक बैठक स्थगित भएको छ ।"
ढकाल प्यानलबाट केन्द्रीय सदस्यको उम्मेदवारी,"काठमाडौं (कास) आगामी मंसिरमा हुने नेपाल उद्योग वाणिज्य महासंघको निर्वाचनका लागि वरिष्ठ उपाध्यक्षका उम्मेदवार चन्द्रप्रसाद ढकाल प्यानलबाट जिल्ला तथा नगर, वस्तुगत र एसोसिएटतर्फबाट केन्द्रीय सदस्य पदका आकांक्षीहरूले उम्मेदवारी दर्ता गराएका छन् । वस्तुगततर्फ केन्द्रीय सदस्यमा हेमराज ढकाल, आकाश अधिकारी, कमला श्रेष्ठ, जय शिवाकोटी, सुवास भण्डारी, प्रकाश सिंह कार्की, भक्त हमाल, सुबोधकुमार गुप्ता, सुमित केडिया, रविनकुमार श्रेष्ठ र नरेशलाल श्रेष्ठले मंगलबार उम्मेदवारी दर्ता गराए । यसैगरी जिल्ला नगरतर्फबाट अकोक ताम्राकार, तारानाथ घिमिरे, उमेश डामियालगायतले उम्मेदवारी दर्ता गराएका छन् । राजन श्रेष्ठ, बोधनाथ दुवाडी, कमल श्रेष्ठ, नन्दलाल वैश्य, सुरकृष्ण वैद्यलगायतले उम्मेदवारी दर्ता गरिसकेको ढकाल प्यानलले जनाएको छ । एसोसिएटतर्फ ढकाल प्यानलबाट अजित बस्नेत, अम्बिकाप्रसाद पौडेल, रामशरण थपलिया, भरत आचार्य, विनोद ढकाल, विराट थापा, गोपाल खनाल, कृष्णलाल महर्जन, बाबुकाजी कार्कीलगायतले उम्मेदवारी दिएका छन् । महासंघको ५४औं वार्षिक साधारणसभा तथा कार्यकारिणी समितिको निर्वाचन मंसिर ११ र १२ र वार्षिक साधारणसभा तथा १३ गते निर्वाचन हुँदै छ । गत चैतमा हुनुपर्ने महासंघको साधारणसभा तथा निर्वाचन कोभिड१९ का कारण स्थगन भएको थियो ।उक्त अवसरमा वरिष्ठ उपाध्यक्षका उम्मेदवार ढकालले दातृ निकाय, सरकार र निजी क्षेत्रबीच पुलको काम गर्दै देशमा रोजगारी सिर्जना र उद्योग व्यवसायको प्रवर्द्धन गर्न आफू नेतृत्वको टिमको जित आवश्यक रहेको बताए ।"
मन्त्रालयलाई एक्सनएडको ९ हजार थान पीपीई,काठमाडौं (कास) एक्सनएड नेपालले मंगलबार स्वास्थ्य तथा जनसंख्या मन्त्रालयलाई ९ हजार ४ सय ५७ थान व्यक्तिगत सुरक्षा उपकरण (पीपीई) सहयोग गरेको छ । कोभिड१९ संक्रमितको पहिचान र उपचारमा खटिने स्वास्थ्यकर्मीका लागि उक्त पीपीई सहयोग गरिएको हो । मन्त्रालयमा मंगलबार आयोजित एक कार्यक्रमबीच मन्त्री भानुभक्त ढकाललाई एक्सनएडकी कार्यकारी निर्देशक सुजिता माथेमाले १ करोड ६२ लाख ४३ हजार ३ सय ४३ रुपैयाँ बराबरको पीपीई हस्तान्तरण गरिन् ।
फेदीखोलामा मजदुर सञ्चय कोष,गण्डकी (कास) स्याङ्जाको फेदीखोला गाउँपालिकाले मजदुर सञ्चय कोष स्थापना गरेको छ । कोरोना महामारीका कारण गरिएको लकडाउनले मजदुर क्षेत्रमा असर पुर्याएपछि पालिकाभित्र काम गर्ने मजदुरलाई लक्ष्य गर्दै कोष स्थापना गरिएको गाउँपालिकाका अध्यक्ष घनश्याम सुवेदीले बताए । पालिकाले मजदुरलाई सञ्चय कोषमा सूचीकृत हुनसमेत आग्रह गरेको छ । कोष सञ्चालन कार्यविधि बनाएर १८ देखि ५९ वर्षका दैनिक ज्यालादारी काम गर्ने विपन्न मजदुरलाई लक्ष्य गरी सूचीकृत गरिने उनको भनाइ छ । सार्वजानिक विकास निर्माणका काममा मजदुरलाई संलग्न गराई उनीहरूको बैंक खातामा ज्याला रकमबाट १५ प्रतिशत कट्टी गरिने र १५ प्रतिशत पालिकाले थप्ने छ ।
जोखिमबीच वीरगन्जमा खुले विद्यालय,"जाडोयाममा कोरोना संक्रमण फैलिन सक्ने भएकाले विशेष सावधानी अपनाउन विज्ञहरूले जोड दिइरहेका बेला वीरगन्जमा भने निजी तथा सामुदायिक विद्यालय सञ्चालनमा आउन थालेका छन् । यहाँका केही निजी विद्यालयले सादा पोसाक र केहीले स्कुल पोसाकमै विद्यार्थी बोलाएर पठनपाठन सुरु गरेका हुन् । विद्यालयले बस सेवा भने सुचारु गरेका छैनन् । केहीले मूल गेटमा तापक्रम जाँच्ने र विद्यार्थीको शरीरमा औषधि छर्केर निर्मलीकरण गर्ने गरेका छन् । विद्यालय सञ्चालनमा आउन थालेपछि विद्यार्थीको स्वास्थ्यसँग खेलबाड भएको अभिभावकले आरोप लगाएका छन् । वीरगन्ज पानीट्यांकी निवासी रोशन लामिछानेले निजी विद्यालयले कक्षा सञ्चालनमा हतार गरेको बताए । ठाकुरराम बहुमुखी क्याम्पसका उपप्रध्यापकसमेत रहेका लामिछानेले कोरोना महामारीका बीच विद्यालय सञ्चालन गर्ने सञ्चालकमाथि सम्बन्धित निकायको ध्यानाकर्षण र कारबाहीको मागसमेत गरे । पहिलेदेखि नै विद्यालय खोल्ने कुरा चलिरहेको थियो, यहाँका अधिकांश स्कुलमा नेताहरूकै लगानी र संरक्षण छ, उनले भने, बच्चालाई केही भयो भने त्यसको जिम्मेवारी कसले लिन्छ ? अभिभावक पनि सचेत र सतर्क हुन आवश्यक रहेको उनको भनाइ छ । जनस्वास्थ्य कार्यालय पर्साका स्वास्थ्य निरीक्षक जयमोद ठाकुर भौतिक रूपमा विद्यार्थीलाई स्कुल नबोलाई कम्तीमा एक महिना अझै वैकल्पिक शिक्षा प्रणाली अपनाउनुपर्नेमा जोड दिन्छन् । अहिले नै स्कुल खोल्न हतार गर्नु हुँदैन, उनले भने, सुस्त रहेको संक्रमण चाडपर्व र जाडोयाममा वृद्धि हुने सम्भावना छ । उनका अनुसार विद्यालय सञ्चालनमा ल्याउनु अगाडि संक्रमितका लागि सरकारी आइसोलेसन सेन्टर र निःशुल्क कोरोना परीक्षणको व्यवस्था मिलाउन आवश्यक छ । नारायणी अस्पतालका वरिष्ठ फिजिसियन डा निरजकुमार सिंहले महामारी नियन्त्रण र व्यवस्थापनको कुनै व्यवस्था नै नगरी स्कुल सञ्चालनको निर्णय गलत भएको बताए । रुघा, खोकी र ज्वरो लागेर उपचारका लागि आउनेहरूमध्ये ४५ जनामा दैनिक संक्रमण देखिरहेको छ, डासिंहले भने, यस्तो बेला संक्रमितको व्यवस्थापन नगरी स्कुल खोल्नु हुँदैन ।गत आइतबार वीरगन्ज महानगरपालिकाको शैक्षिक प्रशासन महाशाखाले आगामी कात्तिक २३ भित्र सामुदायिक विद्यालय सञ्चालनमा ल्याउने निर्णय गरेको छ । यसका लागि अभिभावकको अनुमति अनिवार्य गरिएको छ । साथै सामुदायिक विद्यालयको हकमा आवश्यक पर्ने मास्क, साबुन र थर्मोगन महानगरले व्यवस्था गर्ने तर सो प्राप्त नहुन्जेल विद्यालयले नै तयारी गर्ने निर्णय भएको छ ।सरकारले रेडियो, टीभी, अनलाइन र अफलाइन जस्ता वैकल्पिक विधिबाट पठनपाठन सञ्चालन गर्न सिकाइ सहजीकरण निर्देशिका जारी गरे पनि वीरगन्जमा कार्यान्वयन हुन सकेको छैन । गत असोज पहिलो साता सामुदायिक विद्यालयले निर्देशिकाबमोजिम स्रोत साधनमा पहुँचको अवस्थाका आधारमा विद्यार्थीको पहिचान गरी वर्गीकरण गरेका थिए । सबै किसिमको प्रविधिको पहुँचभन्दा बाहिर रहेका विद्यार्थी समूह, रेडियो, एफएम रेडियोमा पहुँच भएका, टेलिभिजनमा पहुँच भएका, कम्प्युटर भएको तर अनलाइन कनेक्टिभिटी नभएका, इन्टरनेट तथा सूचना सञ्चार प्रविधिका साधनमा पहुँच भएका विद्यार्थी समूहको वर्गीकरण गरी विद्यालयमार्फत स्थानीय तहलाई पठाइएको थियो, एक शिक्षकले भने, निर्देशिकाबमोजिम कसरी विद्यार्थीको सिकाइ सहजीकरण गर्न सकिन्छ भनेर एक साता छलफल पनि भएको थियो, तर १० दिनभन्दा बढी कार्यान्वयन भएन ।महानगरपालिका शैक्षिक प्रशासन महाशाखाका प्रमुख अरविन्द लाल कर्णले निर्देशिकाबमोजिम पठनपाठन जारी नै रहेको दाबी गरे । स्कुल खोल्नेभन्दा पनि कक्षा ८ देखि नयाँ मोडालिटी लागू भएको हो, ट्रायलका लागि, उनले भने । कर्णका अनुसार अभिभावकले बच्चालाई स्कुल पठाउन नचाहेमा विद्यालयले घरमै पढाउने व्यवस्था गर्नुपर्नेछ । प्रमुख जिल्ला अधिकारी अस्मान तामाङले सरकारले भेला हुने गरी कुनै पनि गतिविधि नगर्न निर्णय गरेको बताए । भौतिक रूपमै विद्यालयमा बोलाएर पठनपाठन गर्न पाइँदैन, उनले भने, सरकारको जे निर्णय छ, त्यो कार्यान्वयन गराउँछौं ।"
गाउँसभा नहुँदा तलबै रोक्का,"राजविराज (कास) सप्तरीका चार स्थानीय तहले चालु वर्षको गाउँसभा नगर्दा चाडपर्वका बेला पनि कर्मचारीले तलबभत्ता पाएका छैनन् । बजेट विनियोजन रोकिएर नयाँ खाता सञ्चालन गर्न र अख्तियारीसमेत दिन नसक्दा कर्मचारीको बिजोग भएको हो । गत असारमै हुनुपर्ने गाउँसभा विभिन्न किचलोका कारण पर सरिरहँदा विकास निर्माण र नयाँ योजना ठप्प छन् । छिन्नमस्ता, विष्णुपुर, बलान बिहुल र राजगढ गाउँपालिकामा यस्तो भएको हो । आर्थिक वर्ष सुरु हुनुभन्दा अगावै असार १० भित्र गाउँसभाका सबै प्रक्रियाहरू सम्पन्न गर्नुपर्ने प्रावधान छ । गाउँसभा सुरु गरिएको भए पनि जनप्रतिनिधिहरूबीचकै मनमुटाव र बजेट बाँडफाँटमा कुरा नमिल्दा समस्या भएको हो । गाउँसभा सुरु गर्यौं, सम्पन्न हुन पाएन, विष्णुपुर गाउँपालिकाका अध्यक्ष लीलाम्बर यादवले भने, नीति तथा कार्यक्रम प्रस्तुत भयो, अन्य विषय बाँकी नै छ । बजेट पारित हुन सकेको छैन । जनप्रतिनिधिबीच बजेट बाँडफाँटमा कुरा नमिल्दा गाउँसभाको काम पूरा हुन नपाएको उनले बताए । राजगढ गाउँपालिकाका अध्यक्ष परमानन्द यादवले कार्यपालिका सदस्यहरूकै कारण गाउँसभा हुन नसकेको बताए । ३४ जना कार्यपालिका सदस्य रहेको राजगढमा १७ जना अध्यक्षसँग र १७ जना विपक्षमा गएपछि गाउँसभा सम्पन्न हुन नसकेको हो । बलान बिहुल गाउँपालिकामा पनि अवस्था उस्तै छ । दसैं बित्यो हामीले तलब पाएनौं, उक्त गाउँपालिका कार्यालयका एक कर्मचारीले भने, जनप्रतिनिधिहरूबीचको लडाइँले हामी समस्यामा परेका छौं । बलान बिहुल गाउँपालिकामा अध्यक्ष र उपाध्यक्षबीच लामो समयदेखि मनमुटाव छ । छिन्नमस्ता गाउँपालिकामा पनि अझै गाउँसभा हुन सकेको छैन ।"
अभियन्ता इस्बोको निधन,"सुनसरी (कास) ब्रिटिस गोर्खा भूतपूर्व सैनिकहरूको अधिकारका लागि सक्रिय ६३ वर्षीय गजेन्द्र इस्बोको मंगलबार बिहान निधन भएको छ । तीन वर्षदेखि छालाको क्यान्सर र मधुमेहसँग जुधिरहेका उनको उपचारका क्रममा विराटनगरस्थित न्युरो अस्पतालमा निधन भएको हो । उनलाई पछिल्लो समय कोरोना संक्रमण भएको थियो । उनी धरानका विभिन्न संघसंस्थाका सक्रिय नेतृत्वकर्ता थिए । करिब तीन दशकअघि ब्रुनाईमा भएको गोर्खा आन्दोलनमा नेतृत्व गर्दा उनीसहित ११ जनालाई जागिरबाट हटाइएको थियो, त्यसबेला उनी खाली खुट्टा नेपाल आइपुगेका थिए । पूर्वगोर्खा भएर पनि उनी हङकङ र बेलायत नगई धरानमै बसेर विकास निर्माणमा जुटेका थिए । पूर्व गोर्खाको सन्तानका लागि वित्तीय वृद्धि गर्न गोर्खा सहकारी संस्था, गोर्खा सपिङ कम्प्लेक्स, भूपू गोर्खा एकता समाज, गोर्खा स्मृति पार्क निर्माणको नेतृत्व उनले लिएका थिए । उनी पूर्वगोर्खाको अधिकारका लागि सत्याग्रह आन्दोलनका नेपाल अध्यक्षसमेत थिए । इस्बो पछिल्लो समय जनता समाजवादी पार्टीका सल्लाहकार र लिम्बुवान राष्ट्रिय प्रदेश समितिको उपाध्यक्ष रहेका थिए ।तेह्रथुमको साविक आठराई२ खाम्लालुङ वाइफुङमा जन्मेका उनले २०३४ सालमा गोर्खा ब्रिटिस आर्मीमा भर्ती भई २०४९ सालमा अवकाश पाएका थिए । इस्बोका श्रीमती, एक छोरा र एक छोरी छन् ।"
पूर्वपरराष्ट्रमन्त्री पाण्डेलाई जापानले सम्मान गर्ने,यसपटक जापान सरकारले विभिन्न देशका ६० जना व्यक्तिलाई विभूषित गर्ने घोषणा गरेको छ । दक्षिण एसियाबाट भने यसपटक उक्त विभूषण पाउने पाण्डे मात्रै हुन् ।
हुन्डीको एक करोडसहित तीन पक्राउ,काठमाडौं (कास) प्रहरीले हुन्डी कारोबारमा प्रयोग गरिएको करिब एक करोड रुपैयाँसहित तीन जनालाई पक्राउ गरेको छ । नेपाल प्रहरीको केन्द्रीय अनुसन्धान ब्युरो (सीआईबी) ले काठमाडौंको ओमबहालबाट झापाका विकास मित्तल र कमल मित्तल तथा पर्वतका गणेश पौडेललाई सोमबार बेलुका पक्राउ गरेको हो । मित्तलद्वय दाजुभाइ हुन् । उनीहरूको ओमबहालमा मोबाइलका विभिन्न पार्ट्सको पसल छ । पौडेल मित्तलद्वयका सहयोगी हुन् । ब्युरोका डीआईजी सहकुल थापाले मित्तलको पसलबाट ९९ लाख ८४ हजार नेपाली रुपैयाँ र ८ सय अमेरिकी डलर बरामद गरिएको जानकारी दिए ।
तिहारलगत्तै अदालत खुल्ने,काठमाडौं (कास) तिहार बिदा सकिए लगत्तै देशभरका अदालतबाट सबै कामकारबाही हुने भएको छ । कोरोना संक्रमणको जोखिमका कारण केही महिनायता सर्वोच्च अदालतबाट निश्चित मुद्दाको मात्रै सुनुवाइ हुने गरेको छ । सर्वोच्चले मंगलबार सूचना जारी गर्दै आगामी मंसिर २ देखि मुद्दाका सबै कामकारबाही नियमित हुने जनाएको हो । सर्वोच्चले स्वास्थ्य सावधानीका लागि केही मापदण्ड तोकेको छ । मुद्दा सुनुवाइका लागि पक्षविपक्षीका तर्फबाट एकएक कानुन व्यवसायी र उनीहरूका साथमा एकएक सहयोगी कानुन व्यवसायी मात्रै सहभागी हुन पाउनेछन् ।
भार्डी जस्ता कोही छैनन्,"संकटमा वेस्ट ब्रुम र विलिच लेस्टरको ठीक विपरीत वेस्ट ब्रुम भने संकटमा छ । गाह्रो परिस्थितिमा रहेका छन् व्यवस्थापक स्लेभन विलिच । वेस्ट ब्रुम आफ्नो पछिल्लो खेलमा फुलहमसँग २० ले हारेपछि रेलिगेसन क्षेत्रमा झरेको छ । लिगको अहिलेसम्म खेलेका ७ खेलमा वेस्ट ब्रुमले अहिलेसम्म जित निकाल्न सकेको छैन । बिलिच पनि मान्छन्, टिमको प्रदर्शन यस्तै रह्यो भने प्रिमियर लिगमा कायम रहने सपना नदेखे हुन्छ । उनले भनेका छन्, हामीले टिमको प्रदर्शनमा व्यापक सुधार नगरेर अब हुँदै हुन्न ।"
हैदराबादको भेट बेंग्लोरसँग,"शारजहाँ (एजेन्सी) सनराइजर्स हैदराबाद इन्डियन प्रिमियर लिग (आईपीएल) क्रिकेटको प्लेअफमा पुग्ने अन्तिम टोली बनेको छ । हैदराबादले मंगलबार राउन्ड रोबिन लिगको अन्तिम खेलमा मुम्बई इन्डियन्सलाई १० विकेटले पराजित हरायो ।हैदराबादलाई प्लेअफमा पुग्न यो खेल जित्नैपर्ने थियो । अन्यथा कोलकाता नाइट राइडर्सले हैदराबादलाई उछिन्थ्यो । हैदराबादले टस जितेपछि ब्याटिङमा आएको मुम्बईले ८ विकेट गुमाई १ सय ४९ रन बनायो । कप्तान डेबिड वार्नर र ऋद्धिमन शाहको अर्धशतकपछि हैदराबादले १७१ ओभरमै लक्ष्य पार गरेको थियो ।वार्नरले ५८ बलमा ८५ र शाहले ४५ बलमा ५८ रनको अविजित इनिङ्स खेले । वार्नरले १० चौका र १ छक्का तथा शाहले ७ चौका र १ छक्का प्रहार गरे । वार्नर आईपीएलको ६ सिजनमा ५ सयभन्दा बढी रन बनाउने पहिलो खेलाडी बने । मुम्बईले प्रमुख बलर जसप्रित बुमराह र ट्रेन्ट बोल्टसहित हार्दिक पाण्ड्येलाई आराम दिएको फाइदा वार्नर र शाहले उठाएका थिए ।हैदराबादले अन्तिम तीन खेल जितेर प्लेअफमा स्थान पक्का गरेको हो । संयोगले यो तीन खेल प्लेअफमा पुगिसकेका मुम्बई, दिल्ली क्यापिटल्स र रोयल च्यालेन्जर्स बेंग्लोरविरुद्ध थियो । हैदराबाद लगातार पाँचौं पटक प्लेअफमा पुगेको हो । डबल राउन्ड रोबिनको खेलपछि मुम्बई १८, दिल्ली १६ तथा बेंग्लोर र हैदराबाद समान १४ अंक जोड्दै क्रमशः पहिलोदेखि चौथो स्थानमा रहे । कोलकाताको १४ अंक नै रहे पनि टोली बेंग्लोर र हैदराबादभन्दा रनरेटमा पछाडि रह्यो ।मुम्बईले दिल्लीसँग फाइनलमा प्रवेश पाउन क्वालिफायर १ मा खेल्नेछ । बेंग्लोर र हैदराबाद इलिमिनेटरमा खेल्नेछन् । यसको विजेताले क्वालिफायर २ मा फाइनल प्रवेश पाउन मुम्बई र दिल्लीबीच पराजित हुने टोलीसँग खेल्नुपर्नेछ ।शारजहाँ क्रिकेट मैदानमा मंगलबार सन्दीप शर्माले ३ विकेट लिँदै मुम्बईको ब्याटिङलाई अंकुश लगाएका थिए । शर्माले ओपनरद्वय कप्तान रोहित शर्मा (४) र क्विन्टन डी कक (२५) तथा इशान किशनलाई आउट गरेका थिए । आउट हुनुअघि डी ककले शर्मालाई दुई छक्का र १ चौका प्रहार गरे । म्यान अफ द म्याच शहवाज नदिमले ४ ओभरमा १९ र जेसन होल्डरले ४ ओभरमा २५ रन खर्चेर २ विकेट लिए । मुम्बईबाट सूर्यकुमार यादवले २९ बलमा ३६, किशनले ३० बलमा १ चौका र २ छक्कासहित ३३ तथा किइरन पोलार्डले २५ बलमा २ चौका र ४ छक्कासहित ४१ रन बनाए ।"
गिग्समाथि प्रेमिकाको आरोप,"लन्डन (रोयटर्स) वेल्सका व्यवस्थापक रायन गिग्सले नोभेम्बरमा हुने टिमका तीन खेलमा जिम्मेवारी नसम्हाल्ने भएका छन् । उनको स्थानमा सहायक व्यवस्थापक रोबर्ट पेजले टिम हेर्नेछन् । म्यानचेस्टर युनाइटेडका पूर्व खेलाडीमाथि उनकी प्रेमिकाले शारीरिक आक्रमणको आरोप लगाएपछि मंगलबार गिग्स वेल्स फुटबल टिमको जिम्मेवारीबाट टाढिएका हुन् । आफ्नी प्रेमीलाई शारीरिक आक्रमणको आरोपमा उनी गिरफ्तारीको अवस्थामा छन् । ४६ वर्षीय म्यानचेस्टर लेजेन्डले आफूमाथि लागेको आरोप भने अस्वीकार गरेका छन् । वेल्स फुटबल सघले भने विवादबीच दुवै पक्षको सहमतिमा अबको तीन खेलका लागि टिम नसम्हाल्ने भएको जनाएको छ । वेल्सले तीन खेल अमेरिका, चेक गणतन्त्र र फिनल्यान्डविरुद्ध खेल्नेछ । यसअघि निर्धारित कार्यक्रमअनुसार गिग्सले ती तीन खेलका लागि वेल्स टिमको घोषणा गर्न लागेका थिए । तर अहिलेलाई त्यो कार्यक्रम पनि रद्द गरिएको छ । प्रेमिका केट ग्रेभिलले आइतबार राति आफूमाथि गिग्सले शारीरिक आक्रमण गरेको आरोप लगाएका थिए । यसैक्रममा उनलाई समातिएको हो । गिग्स र ग्रेभिल तीन वर्षदेखि सम्बन्धमा रहेका छन् । प्रहरीका अनुसार गिग्सलाई उनको म्यानचेस्टरको घरबाट समातिएको हो । उनलाई आफ्नी प्रेमिकालाई शारीरिक रूपमा चोट र हानी पुग्ने गरेर आक्रमण भएको आरोप लागेको छ । प्रहरीले ग्रेभिललाई शारीरिक चोट लागेको बताए पनि त्यसमा कुनै प्रकारको उपचार भने आवश्यक नरहेको जनाएको छ । गिग्सले आरोप अस्वीकार गर्दै प्रहरीलाई मदत गरिरहेका छन् ।"
वाट्सनको संन्यास,"अधुबाबी (रोयटर्स) चेन्नई सुपर किंग्सका अलराउन्डर अस्ट्रेलियन शेन वाट्सनले सबैखाले क्रिकेटबाट संन्यास लिएका छन् । उनले यसको औपरिचाक घोषणा मंगलबार गरेका हुन् । भिडियो जारी गर्दै ३९ वर्षीय वाट्सनले भनेका छन्, आफ्नो खेलजीवनको अन्तिम अध्याय लेख्न निकै गाह्रो हुँदोरहेछ, तर म आँट गर्दै छु । मैले स्वप्निल खेलजीवन बाँच्न पाएँ र यसका लागि सबैप्रति म कृतज्ञ छु । वाट्सनले यसको जानकारी आफ्नो टिमलाई यसअघि नै दिइसकेका थिए । चेन्नईले किंग्स इलेभेन पन्जाबमाथि आईपीएलमा प्राप्त गरेको जितपछि वाट्सनले साथीहरूमाझ यसबारे जानकारी दिएका हुन् । वाट्सनले भिडियोमा भनेका छन्, मैले सानोमै क्रिकेट खेल्न सपना बुनेको थिएँ र एकदिन आमालाई पनि भनेको थिएँ, मैले कुनै बेला अस्ट्रेलियाबाट खेल्ने छु भनेर । अहिले म औपचारिक रूपमै सबै क्रिकेटबाट संन्यास लिएको घोषणा गर्छु । मैले खेलाडी जीवनका रूपमा जे जति उपलब्धि हात पारें, त्यसलाई सपना पूरा भएकै अर्थमा लिएको छु ।वाट्सनले आफ्नी आमालाई क्रिकेट खेल्छु भन्दा उनी अस्ट्रेलियाको टेस्ट क्रिकेट हेरिरहेका थिए र त्यति बेला उनी ५ वर्षका मात्र थिए । उनले भनेका छन्, अहिले म ३९ वर्षको भएँ र खेलाडी जीवनमा मैले पूर्णविराम लगाउँदै छु । मैले लामो यात्रा तय गरेको छु र यसबीच धेरै उतारचढाव अनि उत्तिकै चोट बेहोरेको छु । यसैले यहाँसम्म पुग्नुमा पनि म भाग्यमानी नै मान्छु । चेन्नईले दुई वर्षअगाडि वाट्सनलाई अनुबन्ध गरेको थियो । त्यसअघि सन् २०१५ मै उनले अन्तर्राष्ट्रिय क्रिकेटबाट संन्यास लिइसकेका थिए । सन् २०१८ मा चेन्नईले तेस्रोपल्ट आईपीएलको उपाधि जित्दा उनले महत्त्वपूर्ण भूमिका खेलेको थिएँ र त्यसक्रममा फाइनलमा निर्णायक शतकसमेत प्रहार गरेका थिए । उनले चेन्नईबाहेक अन्य टिमका लागि पनि खेले । कुल १ सय ४५ आईपीएल खेलमा ३ हजार ८ सय ७४ रन बनाए भने ९२ विकेट लिए । चेन्नई आउनुअगाडि उनले राजस्थान रोयल्स र रोयल च्यालेन्जर्स बेंग्लोरबाट खेले । राजस्थानले सन् २००८ मा एकैपल्ट आईपीएल उपाधि जित्दा वाट्सन टिमका प्रमुख खेलाडी थिए । उनले अस्ट्रेलियाका लागि ५९ टेस्ट, १ सय ९० एकदिवसीय र ५८ ट्वान्टी२० खेल खेले । अस्ट्रेलियाका लागि दुईपल्ट सन् २००७ र २०१५ मा आईसीसी विश्वकप जिते । आधुनिक समयको क्रिकेटमा उनलाई एक सफल अलराउन्डर मानिन्छ । यस्तै आईपीएल इतिहासमा उनी सफल खेलाडीमध्ये एक प्रमुख हुन् ।"

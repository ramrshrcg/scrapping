शीर्षक,विवरण
मलेसियामा श्रमिक लैजाने अनिश्चित,"मलेसियाका मानव संसाधन मन्त्री एम शरभनानका अनुसार रोजगारदाताले श्रमिकको माग गर्दा १४ दिनभन्दा कम समयको हुन नहुने गरी विज्ञापन गर्नुपर्छ । त्यसमा आवेदकलाई रोजगारदाता तथा सोसल सेक्युरिटी अर्गनाइजेसन (सोक्सो) का प्रतिनिधिले अन्तर्वार्ता लिने व्यवस्था मिलाइएको छ । मन्त्री शरभनानद्वारा जारी विज्ञप्तिअनुसार विज्ञापन गर्दा पद, तलब, शैक्षिक योग्यता वा आवश्यक दक्षता तथा योग्यता खुलाएर माइफ्युरजब्स मा प्रकाशित गर्नुपर्नेछ । रोजगारदाताले भने निश्चित प्रक्रिया पूरा गरी विदेशी श्रमिक व्यवस्थापन प्रणालीमा दर्ता गर्नुपर्छ । राजदूत पाण्डेले यो नीतिले मलेसियाली श्रमिक नपाए मात्रै विदेशीले रोजगारी पाउने बताए । मलेसियाले बिदामा गएका नेपाली श्रमिक आउन पनि कडाइ गरेको छ । रोजगारदाताले अति आवश्यक पर्ने भन्दै आवेदन दिएपछि मात्रै अध्यागमनले अनुमति दिने उनले बताए । वैदेशिक रोजगार विभागका अनुसार गत असोजमा १ सय ३ जनाले पुनः श्रमस्वीकृति लिएका थिए । नेपाल वैदेशिक रोजगार व्यवसायी संघका अनुसार पूर्व र अन्तिम स्वीकृति लिइसकेका झन्डै ३५ हजार नेपाली श्रमिक मलेसियाका लागि प्रतीक्षारत रहेका छन् । मलेसिया झन्डै १९ महिना बन्द भयो । बल्ल खुलेर गति लिइरहेको अवस्थामा धेरै माग आउन थालेका थिए, संघका महासचिव सुजित श्रेष्ठले भने, एउटा प्रक्रिया सकेर उड्न तयार नेपाली रोकिएका छन् । उनले भिसा प्रक्रिया समाप्त भइसकेका श्रमिकको खर्च भने फिर्ता हुनुपर्ने बताए । कोभिड१९ महामारी सुरु भएपछि मलेसियाबाट १८ हजार नेपाली स्वदेश फिरिसकेका छन् । रोजगारी गुमाएका नेपाली अर्को कम्पनीमा रोजगारी पाउने भएपछि स्वदेश नफिरेको राजदूत पाण्डेले बताए ।"
व्यासमा भारतीय निर्भरता हटाउन एकीकृत कार्ययोजना,"२०६८ को जनगणनाअनुसार व्यास गाउँपालिकामा १० हजार ३ सय ४७ जना मानिस र २ हजार २ सय ८७ घरधुरी छन् । भारत र चीनसँग साविकको व्यास गाविस (हाल वडा नम्बर १, व्यास) ले सीमा छोएको छ । सीमावर्ती वडा नं १ का छाङरु र टिंकरमा मात्रै आवादी छ । यस क्षेत्रमा बस्ने सौका समुदाय सरकारको बेवास्ताले जीवनयापनका लागि भारतीय बजारसँग आश्रित छन् । भारतले अतिक्रमण गरेको कालापानी, लिपुलेक र लिम्पियाधुरा पनि वडा नं १ अन्तर्गतकै भूभाग हुन् । वडा नं १ र २ बाहेक ३, ४, ५ र ६ मा सडक यातायातले छोइसकेको छ ।गएको असोज ९ गते गृहसचिव महेश्वर न्यौपाने र सशस्त्र प्रहरी महानिरीक्षक शैलेन्द्र खनालका साथ छाङरु पुगेका गृहमन्त्री रामबहादुर थापालाई प्रमुख जिल्ला अधिकारी र जिल्लास्थित विभिन्न राजनीतिक दलले व्यासको एकीकृत विकासका लागि विशेष प्याकेज आवश्यक भएको बताएका थिए । त्यसपछि सर्वदलीय बैठकबाट प्राप्त रायसुझाव समेटेर जिल्ला प्रशासन कार्यालयले व्यास गाउँपालिकाको विकास निर्माण र सेवा प्रवाहसम्बन्धी रायसुझाव गृह मन्त्रालयमा पठाएको थियो । गृहले विभिन्न मन्त्रालयका अधिकारी र सुदूरपश्चिम प्रदेश सरकारका अधिकारीहरूसँग छलफल गरी रायसुझाव लिएपछि गृहमन्त्री थापाले मन्त्रीस्तरीय निर्णयबाट कार्ययोजना स्वीकृत गरेका थिए । त्यसपछि कार्यान्वयनका लागि दसैंअघि सम्बन्धित मन्त्रालयहरूलाई पठाइएको कार्ययोजनामा सीमा सडकका अलावा गाउँपालिकाका विभिन्न वडा जोड्ने बाटोपुलपुलेसा मर्मत तथा निर्माण, विशेषज्ञ सेवासहितको अस्पताल निर्माण, सार्वजनिक चुस्त सेवा प्रवाह, शिक्षा, सुरक्षा, पर्यटन विकास, स्थानीय उत्पादन प्रवर्द्धन, सहुलियतमा खाद्यान्न उपलब्ध, दूरसञ्चार विस्तारलगायत विषय समेटिएका छन् । प्रवक्ता बुढाका अनुसार कार्ययोजनामा नेपालचीन सीमा नाका टिंकरमा भन्सार, पशु क्वारेन्टाइन र सीमा प्रशासन कार्यालय स्थापना गर्ने तथा एमबीबीएस तहका चिकित्सकको दरबन्दी रहने गरी ५ देखि १५ शय्यासम्मको अस्पताल खोल्ने उल्लेख छ । दूरसञ्चार पहुँच सहज र सरल बनाउन टेलिकमको टावर निर्माण, भूक्षय रोकथाम तथा नियन्त्रण, सरसफाइ, खानेपानीको सहज उपलब्धता, स्थानीय उत्पादनलाई प्रवर्द्धन तथा बजारको व्यवस्था, पर्यटन विकासमा ठोस कार्यक्रम सञ्चालन गर्ने पनि भनिएको छ ।जडीबुटी, आलु र ओखरको उत्पादन र बजारीकरण, पशु चरण विकास र भेडाच्याङ्ग्रा पालनलाई विशेष प्रोत्साहन दिन प्रधानमन्त्रीकृषि आधुनिकीकरण परियोजनामार्फत योजना तर्जुमा गरिने कार्ययोजनामा उल्लेख छ । व्यास गाउँपालिकामै पर्ने अपीनम्पा संरक्षण क्षेत्रमार्फत भूक्षय नियन्त्रणका लागि योजना तर्जुमा गरिने भएको छ । सीमा सुरक्षाका अलावा स्थानीयको मागबमोजिम बाह्रै महिना बस्ने गरी टिंकरमा प्रहरी र सशस्त्रको इकाइ स्थापना तथा विपत् व्यवस्थापन, खाद्यान्न ओसारपसार, आपत्कालीन उडानलगायतलाई ध्यानमा राख्दै सेनाको एमआई१७ हेलिकप्टर अवतरण गर्न उपयुक्त स्थानमा हेलिप्याड निर्माण गर्ने पनि भनिएको छ । छाङरुमा हेलिप्याड निर्माण गरेपछि त्यसको सुरक्षामा सेनाको संयन्त्र पनि स्थायी रूपमा त्यहाँ राखिने भएको छ । भारतले व्यासको लिपुलेकसम्मै आफ्नोपट्टि पारेर २०७६ कात्तिक १६ गते राजनीतिक नक्सा जारी गरेको थियो । त्यसप्रति असन्तुष्टि जनाउँदै नेपालले कूटनीतिक नोट पठाएको थियो । कालापानीलगायत क्षेत्र करिब ६ दशकदेखि भारतले अतिक्रमण गरेको छ । नेपाली भूमि लिपुलेकमा कैलाशमानसरोवर जोड्ने सीमा सडकको ट्र्याक बनाइवरी भारतीय रक्षामन्त्री राजनाथ सिंहले गत वैशाख २६ गते उद्घाटन गरेका थिए । यसको पनि नेपालले विरोध गरेको थियो । सीमा विवाद कूटनीतिक माध्यमबाट समाधान गर्नुपर्ने आफ्नो प्रस्तावमा भारतले चासो नदिएपछि नेपाल सरकारले लिम्पियाधुरासम्मकै क्षेत्र समेटेर गत जेठ ७ गते राजनीतिक तथा प्रशासनिक नक्सा सार्वजनिक गरेको थियो । त्यसअघि व्यासको छाङरुमा सशस्त्र प्रहरी बलको बोर्डर आउट पोस्ट (बीओपी) स्थापना गरिएको थियो । बीओपी भारतले अतिक्रमण गरेको कालापानी क्षेत्रभन्दा करिब १० किमि वर पर्छ । पछिल्लो समय भारतले व्यासका बासिन्दालाई छाङरु नजिकैको सीतापुल हुँदै आउजाउ गर्न अवरोध पुर्याएको थियो । त्यसपछि सरकारले व्यासका नागरिकले नेपाली भूमि हँॅदै सदरमुकाम आउजाउ गर्न सक्ने गरी करिब ५ सय ५० मिटर घोडेटो खन्ने जिम्मा सेनालाई दिएको थियो । सेनाले असोज पहिलो साता नै घोडेटो बनाइसकेको छ । त्यसपछि भारतीय भूमि प्रयोग गर्ने बाध्यता हटेको छ । सशस्त्र द्वन्द्वकालअघिसम्म टिंकर र सीतापुलमा रहेका छोटी भन्सार सशस्त्र द्वन्द्वकालमा विस्थापित भएका थिए । सीमा क्षेत्रबाट सरकारी संयन्त्र विस्थापित भएपछि भारतीय गिरोहबाट हुने वन्यजन्तुको चोरीसिकार, काठ तथा जडीबुटी तस्करी नियन्त्रणमा पनि सरकारको ध्यान पुग्न सकेको थिएन । दार्चुलाटिंकर घोडेटो महाकालीले कटान र पहिरोले क्षति गरेपछि आउजाउ गर्नै नसकिने अवस्थामा पुगेको थियो । द्वन्द्वकालमै छाङरु र टिंकरका विद्यालय पनि सदरमुकामतिर सरे । त्यसपछि सीमा क्षेत्र ओझेलमा परेको थियो ।"
"नेपाल समूहलाई फकाउँदै ओली भने पार्टी फुटको डिलमा छ, जोगाइदिनुस्","बैठकमा प्रधानमन्त्री ओलीभन्दा वरिष्ठ नेता नेपाल लामो समयसम्म बोलेका थिए । नेपालले पार्टी अहिले गम्भीर संकटमा पर्नुको कारण ओली नै रहेको बताएका थिए । तपाईं त मेरो पुरानो साथी हो । पार्टी कसरी निर्माण भयो भन्ने थाहै छ । यो पार्टी एउटा व्यक्तिले निर्माण गरेको हैन । तपाईंले निर्माण गरेको हैन, मैले निर्माण गरेको हैन, हामी दुई जनाले मात्रै पनि निर्माण गरेको हैन । धेरै कार्यकर्ताको रगत पसिना मिसिएको छ । स्थापना कालदेखि सामूहिक नेतृत्व प्रणालीमा निरन्तर रूपमा अगाडि बढेको हो । कुनै एउटा व्यक्तिको प्रयन्त र प्रयासले बनेको हैन, नेपालले ओलीलाई भनेका थिए, अहिले आएको सबै समस्याको कारण भनेको तपार्इंको एकलौटीपना हो । तपार्इंको आफ्नो मन लागेको गर्ने प्रवृत्तिले यो समस्या आएको हो । त्यसैले अलिकति फर्केर आफूलाई हेर्नुस्, ऐनामा पनि हेर्नुस् आत्माआलोचना गर्नुस् । तपार्इं कहिल्यै आत्मालोचना गर्नुहुन्न, कहिल्यै गल्ती गरें भन्ने ठान्नुहुन्न ।नेता नेपालले सामूहिक प्रयासले नै समाधान निकाल्ने भन्दै दुई जना मिल्ने र तेस्रोलाई एक्ल्याउने गतिविधि नगर्न ओलीलाई सुझाव दिएका थिए । तपाईं व्यक्तिव्यक्तिका टिप्पणी धेरै गर्नुहुन्छ, आफ्नो सुर छाड्नुहुन्न, मदन भण्डारी फाउन्डेसन बनाइरहनुभएको छ, हिजै पनि ईश्वर पोखरेलले काठमाडौंमा भेला गर्नुभयो, उनले ओलीसँग भनेका थिए । नेपालको कुरा सुनिसकेपछि ओलीले फाउन्डेसनको गतिविधि रोक्नै नमिल्ने बताए । मदन भण्डारी फाउन्डेसन त बन्छ, बनिरहन्छ, उनले भने । सचिवालय सदस्य पोखरेलले शनिबार काठमाडौं जिल्लाका पूर्वएमाले नेताहरूसँग अन्तरक्रिया गरेका थिए भने शुक्रबार उनले आफ्नो निर्वाचन क्षेत्रमा छलफल चलाएका थिए । नेकपा स्रोतका अनुसार पोखरेलले अहिले पूर्वएमालेका नेताहरूसँग छलफल गर्ने र जबजलाई पार्टी लाइन मानेर अघि बढ्नुपर्छ भनेर प्रशिक्षण दिने काम गरिरहेका छन् । गत बुधबार मात्रै प्रधानमन्त्री ओली र सचिवालय सदस्य पोखरेलले प्रदेश १ का आफूनिकट नेताहरूको भर्चुअल भेला राखेर जबजका पक्षमा माहोल बनाउन निर्देशन दिएका थिए । जबजलाई पार्टीको लाइन मान्दा पूर्वएमाले नेताहरू एक ठाउँमा आउने आकलन ओली पक्षीय नेताहरूको छ । त्यसैको प्रयासस्वरूप पूर्वएमालेका नेताहरूसँगको संवादलाई ओलीले तीव्रता दिएका हुन् । ओलीसँग आइतबार भएको भेटमा सहभागी स्थायी कमिटी सदस्य रावलले पार्टीभित्रको विवाद मिलाउने जिम्मा नेतृत्वको नै भएको बताए । हामीले पहिले पनि पार्टी एकताका लागि बुद्धि र विवेक लगाएर काम गरेका हौं, परिणाम देखिएन, उनले भने, अहिले विवाद समाधान गर्ने कुरा हाम्रो हातमा छैन, उहाँहरूकै हातमा छ । अझ अध्यक्ष र प्रधानमन्त्री पनि भएकाले केपीजीको भूमिका झन् धेरै छ । पार्टी एकीकरण भएदेखि पूर्वएमालेका नेपाल पक्षधरहरूलाई ओलीले कर्नर मा पार्दै आएका छन् । अर्का अध्यक्ष दाहालसँग मिलेर ओलीले गरेका पार्टीका तीनवटा निर्णयमा असहमति जनाउँदै वरिष्ठ नेता नेपालले लिखित नोट अफ डिसेन्ट राखिसकेका छन् । एकता यताको झन्डै साढे २ वर्षमा नेपालले थुप्रै विषयमा मौखिक असहमति जनाउँदै आएका छन् । पोहोर भदौ ५ गते ओली उपचारका लागि सिंगापुर जाँदै गर्दा ओली र नेपालबीच भएको तिक्ततापूर्ण संवादपछि नेपाल आफैं समय लिएर ओलीलाई भेट्न गएका छन् । उनीहरूबीच यही वर्षको पनि वैशाख दोस्रो सातापछि साउन ९ र त्यसपछि कात्तिक ४ गते एक्लाएक्लै भेट भएको हो । आइतबार पनि ओलीले नेपाललाई एक्लै भेट्न बोलाएका थिए । तर पार्टीभित्र गहिरो मतभेद रहेका बेला एक्लै भेट्दा शंकाको वातावरण बन्ने भन्दै उनले आफ्नै टिमका रावल, पाण्डे र पन्तलाई पनि लगेका थिए ।"
अब उद्धार उडान नहुने,"काठमाडौं (कास) विदेशमा अलपत्र परेकालाई उद्धार गरेर ल्याउने काम सरकारले बन्द गर्ने भएको छ । कोभिड१९ संकट व्यवस्थापन केन्द्र (सीसीएमसी) को आइतबारको बैठकले विदेशमा अलपत्र नेपालीहरूको उद्धारको काम सकिएको भन्दै उडान बन्द गर्न सरकारलाई सिफारिस गरेको हो । हालसम्म १ लाख ३६ हजार २१६ जनालाई उद्धार गरेको सीसीएमसीले जनाएको छ । कुनै देशबाट पुनः उद्धार गरी ल्याउनुपर्ने अवस्थामा नियमित उडानबाटै ल्याउने व्यवस्था मिलाउने सीसीएमसीको निर्णय छ ।यसैगरी सीमानाका हुँदै नेपाल भित्रिन १३ वटा प्रवेशविन्दु रहेकामा बैतडीको झुलाघाट नाका सुरु गर्ने निर्णय भएको छ । सीसीएमसीले केबलकार, जंगल सफारी र साहसिक पर्यटनका क्षेत्र खुला गर्न सरकारलाई सिफारिस गरिएको छ । होम आइसोलेसनमा रहेका कोरोना संक्रमितलाई स्थानीय तहका वडाबाट स्वास्थ्यकर्मीले परामर्श सेवा दिन अनुरोध गर्ने निर्णय पनि सीसीएमसीले गरेको छ ।"
कांग्रेसको विवाद तत्काललाई मत्थर,"(काठमाडौं)  कांग्रेस सभापति शेरबहादुर देउवाले पार्टीको केन्द्रीय विभागको विषयबाहेक वरिष्ठ नेता रामचन्द्र पौडेल पक्षले उठाएका १६ बुँदे मागलाई सम्बोधन गर्न तत्परता देखाएपछि आन्तरिक किचलो हाललाई मत्थर भएको छ । वरिष्ठ नेता पौडेलले आफूहरूले हस्ताक्षरसहित पार्टी केन्द्रीय कार्यालयमा असोज ११ गते दर्ता गराएको १६ बुँदे ज्ञापनपत्रका अधिकांश विषयमा आइतबार सैद्धान्तिक समझदारी जुटेको बताए । केन्द्रीय विभाग खारेज गर्न सभापतिजीलाई अप्ठ्यारो परेको होला । उहाँ मौन हुनुहुन्छ । विभाग गठन विधान र आचारसंहिताविपरीत भएकाले मान्दैनौं भनेर प्रस्ट भनिदिएका छौं, उनले भने । वरिष्ठ नेता पौडेलले अन्य राजनीतिक दलबाट कांग्रेस प्रवेश गरेकालाई पनि विधानको प्रचलित प्रक्रियाअन्तर्गत रहेर नै क्रियाशील सदस्यता दिइने समझदारी भएको जानकारी दिए । पार्टीभित्र किचलोको मुख्य जड नै क्रियाशील सदस्यता वितरणबारे थियो । अन्य राजनीति दलबाट कांग्रेस प्रवेश गरेका समूहको समायोजनका नाममा नेतृत्वले विधान र प्रक्रियाविपरीत आफूअनुकूलको निर्णय गराउँदै सदस्यता वितरण थालेको भन्दै पौडेल, महामन्त्री शशांक कोइराला, कोषाध्यक्ष सीतादेवी यादवसहित २७ केन्द्रीय सदस्यले असोज ११ गते ज्ञापनपत्र दर्ता गराएका थिए । उक्त ज्ञापनपत्रमा उठाइएका विषय सम्बोधन नभएसम्म केन्द्रीय कार्यसमिति बैठकमै नजाने चेतावनी पौडेल पक्षले दिएको थियो । दसैंअघि र पछि चलेको अनौपचारिक बैठकमा लामो छलफल भएपछि आइतबार समझदारी बनेको हो । कांग्रेसमा यस्ता सहमति पटकपटक हुने र बल्झने गरेकाले यसैलाई स्थायी सहमति भनेर निष्कर्ष निकाल्न नहुने पौडेल पक्षीय नेताहरू बताउँछन् । नेता अर्जुननरसिंह केसीले मौखिक रूपमा सहमति भए पनि व्यवहारमा कार्यान्वयन हुन बाँकी रहेको बताए । आजको छलफललाई सकारात्मक रूपमा लिएका छौं तर सबै विषयमा सहमति बनिसकेको छैन । अबको केन्द्रीय कार्यसमिति बैठकमा सहमतिको प्रस्ताव लैजाने मौखिक समझदारी बनेको छ, उनले भने, केन्द्रीय विभागको विषय यथावत् छ ।पौडेल पक्षले केन्द्रीय कार्यसमितिको वैधानिक कार्यकाल सकिएको र महाधिवेशनको तिथि घोषणा भइसकेको अवस्थामा केन्द्रीय विभागको गठन गर्नु विधान र निर्वाचन आचारसंहिता भएकाले खारेज हुनुपर्ने अडान राखेको थियो । देउवाले विभाग खारेज गर्ने माग नमान्ने धारणा सुरुदेखि नै राख्दै आएका थिए । विधानमा ६ महिनाभित्र गठन गर्नुपर्ने व्यवस्थाविपरीत देउवाले चार वर्षपछि विभाग बनाएका थिए । २८ वटा विभागलाई बढाएर ४७ वटा पुर्याउनुका साथै २० वटा विभागमा करिब ९ सय जनालाई उनले मनोनयन गरेका छन् । देउवाले आगामी महाधिवेशनबाट पनि सभापति बन्ने चाहना राखेकाले पौडेल पक्षलाई महाधिवेशन निष्पक्ष नगराउन सक्ने आशंका व्याप्त थियो । पार्टीका विभिन्नि निकायमा पद बाँडेर र क्रियाशील सदस्यता वितरणमा चलखेल गरेर महाधिवेशन प्रभावित पार्न खोजेको आशंका पौडेल पक्षको छ । सहमहामन्त्री प्रकाशशरण महतले आइतबारको समझदारीले अविश्वास हटाएको बताए । उनले विवादको मुख्य चुरो अन्य राजनीतिक दलबाट आएका कार्यकर्ताको समायोजनमा देखिएको बताए ।समायोजनका नाममा विधान र प्रक्रियाविपरीत रसुवा, सर्लाही, डडेलधुरा, सिन्धुपाल्चोकलगायत जिल्लामा क्रियाशील सदस्यता वितरण भएको पौडेल पक्षको भनाइ थियो । समायोजन गर्दा आफ्नोअनुकूलता हुने गरी बढी सदस्यता दिन्छन् कि भन्ने आशंका थियो, त्यसलाई मेटाउन विधानअनुसार नै वितरण गर्ने समझदारी बनेको छ, उनले भने, अन्य राजनीतिक दलबाट प्रवेश गरेका कार्यकर्तालाई पनि विस्थापित भइन्छ कि भन्ने आशंका नहुने गरी वडा तहबाटै सहभागी गराइने भएको छ । केसीका अनुसार विदेशस्थित जनसम्पर्क समितिका विवाद समाधान गरी तत्काल अधिवेशन गराउने, भ्रातृ तथा शुभेच्छुक संस्थाले अधिवेशन नगराए महाधिवेशनमा प्रतिनिधित्व हुन नपाउने समझदारी भएको छ । महाधिवेशनको निष्पक्षताको प्रश्न उठाउँदै पौडेल पक्षले राखेका मागहरू सम्बोधनका लागि पछिल्लो पटक कात्तिक १७ देखि निरन्तर अनौपचारिक बैठक बसेको थियो । अनौपचारिक बैठकमा समझदारी जुटाएर मात्रै केन्द्रीय कार्यसमितिको बैठक राख्नुपर्ने पौडेल पक्षको माग थियो । १९ गते बोलाइएको बैठक सर्दै २७ गते पुगेको छ । महतले सोमबार बस्ने भनिएको केन्द्रीय बैठक उपसभापति विमलेन्द्र निधि र पूर्वमहामन्त्री कृष्णप्रसाद सिटौला आइसोलेसनमा भएकाले बैठक सारिएको बताए । आइतबार बनेको मौखिक समझदारीको प्रस्ताव तयार पारेर आगामी कात्तिक २७ गते बस्ने बैठकमा प्रस्तुत गरिने भएको छ । महाधिवेशन तालिका संशोधनमा भने फरकफरक विचार भएकाले तत्काल केही नगर्ने निष्कर्षमा नेताहरू पुगेका छन् ।"
संसद् बोलाउने एजेन्डा थाती,"काठमाडौं (कास) कांग्रेस सभापति शेरबहादुर देउवा समावेदनमार्फत तत्काल संसद् अधिवेशन बोलाउने आफ्नै प्रतिबद्धताबाट पछि हटेका छन् । सत्तारूढ नेकपा आन्तरिक द्वन्द्वले फुटको संघारमा पुगिरहेका बेला देउवाले तत्काल संसद् अधिवेशन नबोलाउने रणनीति बनाएका हुन् । सरकारलाई अधिवेशन बोलाउन दबाब दिने तर पार्टीले समावेदनको अगुवाइ गरेर अधिवेशन बोलाउन तत्काल बाध्य नपार्ने दिशामा सभापति पुग्नुभएको छ, देउवानिकट स्रोतले भन्यो ।स्रोतका अनुसार यतिबेला संसद् अधिवेशन बोलाइदिँदा नेकपालाई ज्ट्नु सहयोग पुग्ने विश्लेषण सभापति देउवाको छ । प्रतिपक्षको भूमिका कमजोर भएको भनेर निरन्तर आलोचना खेपेका देउवाले असोज ११ गते संसद् अधिवेशन बोलाउने एजेन्डा आफैंले अघि सारेका थिए । आफ्नो निवास बूढानीलकण्ठमा त्यस दिन संस्थापनपक्षीय पदाधिकारीहरूसँग देउवाले समावेदनको प्रक्रियाबाट संसद् अधिवेशन बोलाउने निर्णय तत्काल गराउन पार्टी बैठकमा एजेन्डा राख्न लगाएका थिए । उनले संसद्सँगै सडक संघर्षका कार्यक्रम पनि अघि बढाउनुपर्ने र त्यसका लागि कार्यक्रम तय गर्नसमेत निर्देशन दिएका थिए । असोज १९ गते केन्द्रीय कार्यसमिति बैठकबाट संसदीय दललाई समावेदन प्रक्रिया अघि बढाउन निर्देशन दिने तयारी उनको थियो । संसद् अधिवेशनका लागि समावेदन गर्न प्रतिनिधिसभाका एक चौथाइ सांसद आवश्यक पर्छ । कांग्रेससँग त्यति सांसद संख्या नभएकाले अर्को विपक्षी दल जनता समाजवादी पार्टीले साथ दिने घोषणा गरेको थियो । जनता समाजवादी संघीय परिषद्का अध्यक्ष बाबुराम भट्टराईले शनिबार पनि सामाजिक सञ्जालमार्फत तत्काल संसद् अधिवेशनका बोलाउन सरकारलाई बाध्य पार्नुपर्ने धारणा अघि सारेका छन् । सुरुमा देउवाको योजना केन्द्रीय कार्यसमिति बैठकबाटै निर्णय गराएर अघि बढ्ने थियो । सात जना केन्द्रीय सदस्यमा कोरोना संक्रमण भएपछि असोज १९ गते तय भएको बैठक स्थगित भयो । २५ गतेलाई अर्को बैठक सारियो । कोरोनाकै कारण २५ गतेको बैठक पनि प्रभावित भएपछि दसैंअघि बैठक बस्न सकेन । दसैंलगत्तै कात्तिक १९ गते बैठक बोलाइयो । त्यो पनि सर्दै सोमबार बस्ने तय भएको थियो । सोमबारका लागि बोलाइएको बैठक पनि अनिश्चितकालका लागि स्थगित भएको छ । केन्द्रीय सदस्य अर्जुननरसिंह केसीका अनुसार पार्टीभित्र मतान्तर नभएकाले संसद् अधिवेशनका लागि समावेदन गर्न केन्द्रीय कार्यसमितिको औपचारिक निर्णयसमेत आवश्यक पर्दैन । संसदीय दलबाटै प्रक्रिया अघि बढाएर गर्न सकिन्थ्यो तर किन ढिलाइ भइरहेको छ बुझ्न सकिएको छैन, उनले भने, कोभिड१९ महामारी, ओम्नी, यती, बूढीगण्डकी, वाइडबडीलगायत तमाम भ्रष्टाचार र अन्तर्राष्ट्रिय सम्बन्धका विषयमा तत्काल संसद् अधिवेशन बोलाएर छलफल गर्नुपर्छ । उनले अनौपचारिक बैठकमा बोल्ने क्रममा सभापति देउवालाई अघोरी नहुन भन्दै सुझाव दिएका थिए । अमेरिकाका अघोरी ट्रम्प निर्वाचनबाट फालिए, एउटा अघोरी प्रधानमन्त्री बालुवाटारमा छन्, तपाईं पनि अघोरी नहुनुहोस्, उनले भनेका थिए । पार्टीका एक पदाधिकारीले नेकपाभित्रको विवादको स्थिति हेरेर तत्काल संसद् बोलाउने कि नबोलाउने भन्ने विषय तय हुने बताए । उनका अनुसार संसद् अधिवेशन बोलाउन के गर्ने भन्नेबारे अलिपछि पदाधिकारी र पूर्वपदाधिकारीको अनौपचारिक बैठक बस्ने भनेर आइतबार अनौपचारिक बैठक पनि सकिएको छ । तत्काल संसद् बोलाउन चाहेको भए एक सातादेखि चलिरहेको अनौपचारिक बैठकले संसदीय दललाई निर्देशन दिन सक्थ्यो, ती पदाधिकारीले भने, सभापतिले पनि नेकपाको आन्तरिक द्वन्द्वलाई हेरेरै चासो नदिनुभएको होला ।पार्टी संसदीय दलका प्रमुख सचेतक बालकृष्ण खाँणले भने अधिवेशन बोलाउने विषयमा आन्तरिक छलफल भइरहेको बताए । तत्काल सरकारले अधिवेशन बोलाओस् भन्ने हाम्रो माग छ । नियमित अधिवेशन बोलाइएन भने प्रक्रिया अघि बढाउन संस्थागत निर्णय हुन्छ, उनले भने । संस्थापन इतरपक्षीय कतिपय नेताहरूले भने पार्टी नेतृत्वले जहिले पनि सत्तासँगको लाभहानिलाई हेरेर पार्टी सञ्चालन गर्ने गरेकाले प्रतिपक्ष मोर्चा कमजोर बनेको बताए । कांग्रेस नेतृत्वमा जनताको विश्वास जगाउनेभन्दा पनि नेकपा फुट्ला र लाभ लिन सकिएला भन्ने सोचले काम गरेको छ, संस्थापन इतरपक्षीय एक नेताले भने ।"
मेलाजात्रामा प्रतिबन्ध,"मोरङ विराटनगरस्थित विभिन्न संघसंस्थाले भने छठ पर्व मनाउन पाउनुपर्ने माग गरेका छन् । विराटनगर र मोरङ जिल्लाभरि कोरोना संक्रमण बढिरहेकाले स्थानीय प्रशासनले नदी, तलाउमा भीडभाड गरेर छठ पर्व नमनाउन भनेपछि संस्थाका प्रतिनिधिले आइतबार पत्रकार सम्मेलन गरी यस्तो माग गरेका हुन् । झरना चोक छठपूजा समारोह समिति विराटनगरका सचिव अमृतकुमार साहले स्वास्थ्यसम्बन्धी मापदण्ड अपनाएर सुरक्षित तरिकाले नदी, तलाउमै गएर अस्ताउँदो र उदाउँदो सूर्यलाई अर्घ दिएर छठ पर्व मनाउन दिन स्थानीय प्रशासनसँग माग गरे ।"
स्वास्थ्यकर्मीलाई कोरोनाबाट जोगिन आइबरमेक्टिन,"(काठमाडौं)  मुलुकका एक जना नाम चलेका स्वास्थ्यविज्ञले भने, कोभिड१९ को प्रोफलेक्सिस (रोग निरोधी) औषधिका रूपमा मैले आइबरमेक्टिनको दोस्रो मात्रा लिइसकेको छु । आइबरमेक्टिन परजीवीविरुद्घको औषधि हो । आन्द्राको परजीवी र लुतोविरुद्घ यसको व्यापक रूपमा प्रयोग गरिन्छ । भारतले हालै कोभिडविरुद्घ प्रोफलेक्सिसका रूपमा यो औषधिको प्रयोग बन्द गरे पनि नेपालमा यसको प्रयोग भइरहेको छ । स्वास्थ्यकर्मी सधैं कोभिडको जोखिममा हुने भएकाले प्रोफलेक्सिसका रूपमा एन्टिपाइरासेटिक औषधि आइबरमेक्टिनको पहिलो मात्रा लिएको एक सातापछि दोस्रो मात्रा लिएको र तेस्रो मात्रा ३० औं दिनमा लिने ती स्वास्थ्यविज्ञले बताए । भारतका थुप्रै राज्यहरूमा कोभिड लाग्न नदिन स्वास्थ्यकर्मीहरूले आइबरमेक्टिन औषधि खाइसके, खाइरहेका छन्, उनले भने, अहिले नेपालमा पनि अनियन्त्रित रूपले आइबरमेक्टिन औषधि उपयोग भइरहेकाले सरकारले प्रोटोकल बनाउनु अत्यावश्यक छ । राजधानीका निजी क्षेत्रका ठूला अस्पतालमा यसको व्यापक प्रयोग हुने गरेको छ ।फ्रन्टलाइनमा काम गर्ने स्वास्थ्यकर्मीहरूमा संक्रमणको दर उच्च हुने भएकाले प्रोफलेक्सिस औषधिका रूपमा केही अस्पतालले आइबरमेक्टिन को उपयोग गरिरहेका छन् । भारत उत्तर प्रदेश सरकारले कोभिड बिरामीको सम्पर्कमा आएका स्वास्थ्यकर्मीहरूलाई प्रोफलेक्सिसका रूपमा आइबरमेक्टिन औषधि दिने निर्णय गरेको थियो तर पछिल्लो समय भारतको केन्द्रीय स्वास्थ्य मन्त्रालयले आइबरमेक्टिनको उपयोग बन्द गरेको छ । हो मुलुकमा कोभिडका लागि आइबरमेक्टिन उपयोग भइरहेको छ, केही चिकित्सकले यो औषधि प्रस्तावसमेत गरिरहेका छन्, वरिष्ठ छाती रोग विशेषज्ञ डा रमेश चोखानी भन्छन्, यो औषधिको केही एन्टिभाइरल प्रमाण भए पनि हालसम्म यसले कोभिडविरुद्घ काम गर्ने कुनै वैज्ञानिक प्रमाण छैन ।आफूले करिब २५० जनाभन्दा बढी कोभिड बिरामीको उपचार गरे पनि हालसम्म एक जनालाई पनि आइबरमेक्टिन औषधि नदिँदा सबैजसोको परिणाम सकारात्मक नै देखिएको औंल्याउँदै डा चोखानीले भने, वैज्ञानिक अनुसन्धानले पुष्टि नगरेसम्म म यसको उपयोग गर्नमा विश्वास राख्दिनँ । आइबरमेक्टिन नदिए पनि बिरामी निको भइरहेका छन् । मेरो टिमले प्रोफलेक्सिसका रूपमा यो औषधि खाएको छैन, शुक्रराज ट्रपिकल तथा सरुवा रोग अस्पताल टेकुका प्रमुख कन्सल्टेन्ट डा अनुप बाँस्तोलाले भने, नेपालमा समेत कसैकसैले खाए । बंगलादेश, भारततिर यो औषधि चलेको हो । वरिष्ठ फर्मासिस्ट एवं औषधि परामर्श परिषद्का सदस्य बाबुराम हुमागाईं भन्छन्, मैले पनि मुलुकमा प्रोफलेक्सिसका रूपमा जुका र लुतोको औषधि आइबरमेक्टिन उपयोग गरेको देखेको र सुनेको पनि छु ।हाल विश्वमा कुनै पनि सिफारिस गरिएको औषधि कोभिड स्पेसफिक नरहेकाले भ्रममा नलाग्न औंल्याउँदै हुमागाईं भन्छन्, तत्कालका लागि विश्व स्वास्थ्य संगठनको सिफारिसलाई आधार मान्नुपर्छ र कोभिडका लागि प्रोटोकोलबाहिरको औषधि सिफारिस गर्नु हुँदैन । स्वास्थ्य मन्त्रालयले आइबरमेक्टिनको कोभिडसँग सम्बन्धित प्रयोगबारे हालसम्म कुनै आधिकारिक धारणा सार्वजनिक नगरेको जनाउँदै स्वास्थ्य मन्त्रालयका सहप्रवक्ता डा समीरकुमार अधिकारी भन्छन्, यो लुतोलगायत रोगको उपचारमा प्रयोग भएको औषधि हो । कोभिडको प्रोफलेक्सिसका रूपमा यसलाई प्रस्ताव गरिएको छैन । कोभिडबाट जोगाउन आइबरमेक्टिन प्रयोगको लहर भारतका उत्तर प्रदेश, विहारलगायत ठाउँबाट आएको इपिडिमियोलोजी तथा रोग नियन्त्रण महाशाखाका पूर्वनिर्देशक डा जीडी ठाकुरले बताए । मलाई पनि चिकित्सकहरूले नै उपयोग गर्ने सल्लाह दिएका थिए, उनले भने, तर वैज्ञानिक प्रमाणबिना लहैलहैमा लागेर औषधिको उपयोग नगर्नुस् । करिब दुई साताअघि भारतको स्वास्थ्य मन्त्रालयले कोभिड उपचारको राष्ट्रिय चिकित्सक प्रबन्ध प्रोटोकलमा आइबरमेक्टिनलाई सामेल नगर्ने निर्णय गरेको थियो ।"
कोरोना परीक्षण र उपचार स्थानीय तहकै जिम्मा !,"(काठमाडौं)  स्वास्थ्य तथा जनसंख्या मन्त्रालयले कोरोना संक्रमण र सरकारले चालेका पछिल्ला कदमबारे बुझ्न टोली खटाएको छ । शुल्क लिएर संक्रमितको परीक्षण र उपचार गर्ने निर्णय गर्दा सरकार आलोचित बनेपछि मन्त्रालयद्वारा गठित प्रमुख विशेषज्ञ महेन्द्र श्रेष्ठको संयोजकत्वको टोलीले स्थानीय तहमा पुगेर जनप्रतिनिधि र स्थानीयसँग छलफल गरी गुनासो संकलन थालेको हो ।टोलीले स्थानीय तहको जिम्मेवारीमा पर्ने कन्ट्याक्ट ट्रेसिङ र होम आइसोलेसन कसरी भइरहेको छ भन्नेबारे बुझ्ने जनाइएको छ । संक्रमितको पहिचान र व्यवस्थापन हामीले बनाएको निर्देशिकाअनुसार भएको छ कि छैन ? स्थानीय तहको गुनासो के छ ? बुझिरहेका छौँ, श्रेष्ठले भने, हामीले बनाएको नीति सुधार गर्न स्थानीय तहबाट संकलन गरेको गुनासोले सहयोग पुग्नेछ । छलफलमा निःशुल्क उपचार र परीक्षणलाई निरन्तरता दिनुपर्ने जनप्रतिनिधिले सुझाव दिएका छन् । पैसा तिरेर मात्रै पीसीआर गर्नुपर्ने भएपछि कन्ट्याक्ट ट्रेसिङ रोकिएको जानकारी मन्त्रालयबाट आएको टोलीलाई गराएका छौँ, बूढानीलकण्ठ नगरपालिकाका मेयर उद्धव खरेलले भने, हामीले नै गर्नुपर्ने हो भने बजेट पठाइदिनुस् भनेका छौँ । बूढानीलकण्ठले होम आइसोलेसनमा बसेका संक्रमितलाई ४ हजार दिने निर्णय गरे पनि संख्या बढेपछि कार्यान्वयन गर्न नसक्ने अवस्थामा पुगेको खरेलले बताए ।काठमाडौंको दक्षिणकाली नगरपालिकाका जनप्रतिनिधि भने श्रेष्ठको टोलीले संघीय सरकारले भन्दा पनि मुख्य जिम्मेवारी स्थानीय तहको भन्दै पन्छिएपछि निराश भएका छन् । संक्रमितको पीसीआर र उपचारसमेत हाम्रै खर्चमा गराउनुपर्ने मन्त्रालयबाट आएको टोलीले भन्नुभयो, नगरकी उपमेयर वसन्ती तामाङले भनिन्, सरकारले शुल्क लिने भएपछि हामी नगरवासीको पीसीआर गर्न ल्याब बनाउन जुटिसकेका छौँ । उपचार खर्च सहज बनाउन नगरवासीको बिमा गर्ने निर्णय गरिसकेका छौँ । उनका अनुसार बिमा गर्न दक्षिणकालीमा ५५ हजारभन्दा बढी हुन सक्ने अनुमान गरिएको छ । सरकारले संक्रमितको सम्पर्कमा रहेकाको कन्ट्याक्ट ट्रेसिङ गर्न शुल्क लिन थालेपछि दसैँ अवधिभर स्थानीय स्तरमा परीक्षण नै शून्य भएको थियो । न परीक्षणमा सहयोग गर्न सक्यौँ न त उपचारमै, चन्द्रागिरि नगरपालिकाका मेयर घनश्याम गिरीले भने, संक्रमितको प्रत्यक्ष सम्पर्कमा भएका व्यक्तिको पनि पीसीआर हुन सकेको थिएन । सरकारले पीसीआर गर्न शुल्क लाग्ने निर्णय गरेपछि आफ्नै खर्चमा किट किनेर कन्ट्याक्ट ट्रेसिङमा परेका दैनिक २५ जनाको निःशुल्क पीसीआर एपीएफ अस्पतालबाट गराइरहेका छौँ । नगरपालिकाले संक्रमितको निगरानी गर्न बनाएको टोली जस्तै मन्त्रालयले अर्को टोली बनाउनुपर्ने गरी कार्यविधिमाथि छलफल गर्न टोली आएको उनले बताए । स्वास्थ्य मन्त्रालयले महामारी नियन्त्रण गर्न आफू पन्छिएपछि स्थानीय तहमा गुनासो सुन्न खटिएका कर्मचारीका टोलीले कोरोनाको हटस्पट काठमाडौं उपत्यकाका नगरपालिकालाई अघि सार्न आग्रह गरेका हुन् । मन्त्रालयका प्रमुख विशेषज्ञ महेन्द्र श्रेष्ठले दक्षिणकाली, कीर्तिपुर, चन्द्रागिरि र बूढानीलकण्ठ नगरपालिकालगायत जनप्रतिनिधिलाई भेटेर अन्य विकास निर्माणको बजेटबाट आफ्नो नगरमा देखिएका संक्रमितको निःशुल्क उपचार गर्ने व्यवस्था मिलाउन छलफल गरेका थिए । छलफलका क्रममा सबैजसो स्थानीय तहले नगरवासीको परीक्षण र उपचार निःशुल्क गर्ने घोषणा गरेका छन्, श्रेष्ठले भने ।मन्त्रालयले श्रेष्ठलाई सर्भेर्लेन्स र कन्ट्याक्ट ट्रेसिङको अवस्थाबारे बुझ्न स्थानीय तहमा खटाएको हो । मन्त्रालयका अर्का विशेषज्ञ डा रोशन पोखरेललाई अस्पतालमा संक्रमित व्यवस्थापनसम्बन्धी समस्या र समाधानका उपाय पत्ता लगाउन जिम्मेवारी दिइएको छ । स्वास्थ्य सेवा विभागका महानिर्देशक डा दीपेन्द्ररमण सिंहले उपचारमा आवश्यक स्वास्थ्य सामग्री र सूचना व्यवस्थापन कसरी प्रभावकारी बनाउन सकिन्छ भनेर प्रतिवेदन पेस गर्ने जिम्मेवारी पाएका छन् ।"
कालैमा महँगो गाँस,"(कालै, मुगु)  सोरु गाउँपालिका९ कालैगाउँका ताराचन्द चौलागाईंले सरकारी अनुदानको चामल नदेखेको करिब आठ महिना पुग्यो । गाउँमै खाद्य व्यवस्था तथा व्यापार कम्पनीको चामल बिक्री केन्द्र भए पनि उनी व्यापारीले ल्याएको महँगो चामल किन्न बाध्य छन् । उनका अनुसार चैतदेखि अनुदानको चामल बिक्री भएको छैन ।कालै गाउँका उनीजस्ता अन्य स्थानीयसमेत अनुदानको चामल नपुग्दा बजारबाट किनेर खाइरहेका छन् । नेपाल सरकारले कालैको लागि बर्सेनि अनुदानको चामल पठाउने गर्छ । तर चौलागाईं भन्छन्, हामीले त सरकारी चामलको गेडा देख्दैनौं, कसले खान्छ हामीलाई के थाहा ? करिब चार सय परिवार रहेको कालैगाउँमा स्थानीय उत्पादनले मुस्किलले ६ महिना खान पुग्छ । दलित समुदायमा त वर्षैभरि खानाको अभाव हुन्छ । यही समस्या टार्न सरकारले कालैमा सरकारी खाद्य बिक्री केन्द्र राखेको हो । सोही गाउँकी खुम्मेनी जैसीले नाम मात्रको डिपो (बिक्री केन्द्र) राखेको बताइन् । दुईचार पैसा सस्तो होला भनेर चामल कहिले आउला भनी पर्खन्छौं तर चामल नआउँदा हेरेका हेर्यै हुन्छौं, उनले भनिन्, भोकै बस्न भएन, बजारबाट बेसाहा गरेर खान्छौं । कालैमा सरकारी अनुदानको अरुवा मोटो चामल ४९ रुपैयाँ र जापानी चामल साढे ५२ रुपैयाँसम्म पर्छ । खम्मेनीले बजारमा प्रतिकेजी ६० देखि ६५ रुपैयाँसम्म खरिद गरेर खाने गरिएको बताइन् । पछिल्लो समय कालै बिक्री केन्द्रका लागि सुर्खेतस्थित कम्पनीको गोदामबाट उठाइएको चामल भक्तपुर पठाउन थालिएपछि कालैवासी झस्किएका छन् । विगतमा पनि यसरी नै आफ्नो नामको चामल सहरबजारमै बिक्री हुन्थ्यो कि भन्ने शंका थप बलियो भएको स्थानीय पञ्च विकले बताए । गत आर्थिक वर्षमा कालै बिक्री केन्द्रका लागि सुर्खेतबाट १ हजार ८ सय क्विन्टल र आव २०७५७६ मा ७ सय क्विन्टल चामल पठाएको सुर्खेतस्थित कम्पनीको तथ्यांकमा उल्लेख छ । चालु आवका लागि तीन हजार क्विन्टल कोटा छुट्याइएकामा कात्तिक ५ गतेसम्म ढुवानीकर्ता सुर्खेतस्थित शर्मा ढुवानी सेवाले १ हजार १ सय क्विन्टल चामल उठाएको थियो । सोही चामलमध्ये २ सय ५० क्विन्टल भक्तपुर लैजाँदै गर्दा नियन्त्रणमा लिइएको छ भने करिब ६० क्विन्टल ढुवानी सेवाको सुर्खेतस्थित गोदाममा रहेको छ । सुर्खेतमा चामल नियन्त्रणमा लिएर अनुसन्धान थालिएपछि करिब १ सय ८० क्विन्टल कालैमा पुगे पनि बिक्री भने भएको छैन । चामल त पहिले पनि आएकै रहेछ तर हामीले कहिल्यै पाएनौं, विकले भने, चामल आउँथ्यो कि बिलभरपाई मात्र आउँथ्यो, अब खोजी हुनुपर्छ । आव २०७५७६ मा मुगुको हिमाल निर्माण सेवा र त्यसपछिका दुइटै आवमा शर्मा ढुवानी सेवाले चामल पुर्याएर बिक्री गर्ने जिम्मा लिएको छ ।कालै बिक्री केन्द्रबाट कालै गाउँका साथै सिड्डी, खनाय, नुवाकोट, गिलाहा, रुमलगायत बस्तीमा चामल जान्छ । शिक्षक, कर्मचारी र सुरक्षाकर्मी पनि कम्पनीकै चामलमा निर्भर हुने गर्छन् । कालै र पुलुमा रहेको डिपोमा समेत अहिले चामल स्टक छैन । गत आवमा सोरुकोटका लागि मुगुको विजय निर्माण सेवाले १ हजार २ सय क्विन्टल र पुलुका लागि शर्मा ढुवानी सेवाले ६ सय क्विन्टल चामल ढुवानी गरेको कम्पनीको विवरणमा उल्लेख छ । तर भनेको बेला डिपोमा समेत चामल नपाइने स्थानीय बताउँछन् । कम्पनीको गमगढीस्थित शाखा कार्यालयका निमित्त प्रमुख पुष्कर भामले बिक्री केन्द्रमा कर्मचारीको व्यवस्था नहुँदा ढुवानी ठेकेदारले स्थानीय जनप्रतिनिधि र प्रहरीको रोहबरमा चामल बिक्री गर्ने गरेको बताए । मुगु जिल्ला प्रशासन कार्यालयले कालैको चामल अन्यत्रै बिक्री हुने गरेको रहस्य खुलेपछि अध्ययन र छानबिनका लागि टोली खटाएको छ । प्रमुख जिल्ला अधिकारी कृष्णकुमार निरौलाले टोलीले स्थलगत अध्ययन गरी प्रतिवेदन दिएपछि चामल ढुवानी र वितरणको अवस्था पत्ता लाग्ने बताए ।"
कान्तिपुरकर्मी राठौरलाई मातृशोक,"काठमाडौं (कास) कान्तिपुरका धादिङ संवाददाता हरिहरसिंह राठौरलाई मातृशोक परेको छ । उनकी ८७ वर्षीया आमा त्रिपुरासिंह राठौरको आइतबार जाजरकोटको भेरी३ स्थित निवासमा निधन भएको हो । उनका हरिहरसहित दुई छोरा र दुई छोरी छन् ।भारतले दियो २८ वटा आईसीयू भेन्टिलेटरकाठमाडौं (कास) भारत सरकारले नेपाललाई २८ वटा आईसीयू भेन्टिलेटर सहयोग गरेको छ । नेपालका लागि भारतीय राजदूत विनयमोहन क्वात्राले आइतबार स्वास्थ्य तथा जनसंख्यामन्त्री भानुभक्त ढकाललाई आईसीयू भेन्टिलेटर हस्तान्तरण गरेका छन् । राजदूत क्वात्राले महामारीविरुद्घको लडाइँमा सफलता हासिल गर्न नेपाल सरकार र नेपाली जनतासँग भारतको अटुट साथ रहेको बताए । भारतले गत वैशाख १० गते पारासिटामोल, हाइड्रोक्लोरोक्विन लगायतका स्वास्थ्य सामग्री र जेठ ४ गते पीसीआर किट, साउन २५ गते आईसीयू भेन्टिलेटर, भदौ ३० गते रेमडेसिभिर औषधिसमेत प्रदान गरेको थियो ।"
दुर्घटनामा दम्पतीको मृत्यु,बर्दिया (कास) सवारी दुर्घटनामा घाइते एक दम्पतीको उपचारका क्रममा मृत्यु भएको छ । प्रहरीका अनुसार बढैयाताल गाउँपालिकाको मैनापोखरबाट शनिबार बेलुकी पचासातर्फ आउँदै गरेको मोटरसाइकललाई काठ लोड गरेर विपरीत दिशाबाट आएको ट्र्याक्टरले ठक्कर दिएको थियो । घटनामा गम्भीर घाइते मोटरसाइकल चालक २६ वर्षीय अर्जुन रिमाल र उनकी श्रीमती ललिताको नेपालगन्जको भेरी अस्पतालमा उपचारका क्रममा आइतबार मृत्यु भएको ट्राफिक कार्यालय बर्दियाका प्रमुख लोकेन्द्रबहादुर मल्लले बताए । ट्र्याक्टरसहित चालक नेपालगन्ज३ का २६ वर्षीय इमरान खानलाई प्रहरीले नियन्त्रणमा लिएको छ ।
दुर्घटनामा ३ को मृत्यु,रोल्पा (कास) सडक दुर्घटनामा परी रोल्पाको साविक पाखापानी गाविस अध्यक्ष गुन्जबहादुर बुढासहित तीन जनाको मृत्यु भएको छ । दाङको तुलसीपुरदेखि रोल्पा गंगादेवको जिनाबाङ आउँदै गरेको जिप शनिबार सल्यानको छत्रेश्वरी४ मा दुर्घटना हुँदा उनीहरूको मृत्यु भएको प्रहरीले जनाएको छ । सशस्त्र द्वन्द्वको अवधिमा लामो समय गाउँबाट विस्थापित ६५ वर्षीय बुढा पछिल्लो पटक कांग्रेसमा सक्रिय थिए ।
निःशुल्क उपचार गर्न ३ अर्ब माग,"(धनगढी)  सुदूरपश्चिम स्वास्थ्य निर्देशनालयले प्रदेशका नौ वटै जिल्लामा कोभिड१९ को व्यवस्थापन तथा निःशुल्क उपचारका लागि असारसम्मको खर्च ३ अर्ब आवश्यक पर्ने जनाएको छ । बजेट सुनिश्चित नभए अस्पतालहरूले कोरोना संक्रमितको निःशुल्क उपचार गर्न नसक्ने निर्देशनालयका अधिकारीहरूको भनाइ छ । बजेटको व्यवस्था गर्न निर्देशनालयले मुख्यमन्त्री तथा मन्त्रिपरिषद्को कार्यालयलाई पत्राचार गरेको छ । निर्देशनालयले संक्रमितको उपचारका लागि दैनिक ३३ हजार ९ सय ७५ रुपैयाँ खर्च आवश्यक परिरहेको उल्लेख गरेको छ । स्वास्थ्यकर्मीको होटल बास खर्च, बिरामीको खानाखाजा, सामान्य लक्षण भएका र आईसीयू, भेन्टिलेटरमा राखेर उपचार गर्नुपर्ने खर्च, स्वास्थ्य सुरक्षा सामग्री, पीसीआर जाँच र स्वास्थ्यकर्मीहरूको जोखिम भत्तालगायत अत्यावश्यक पर्ने उल्लेख गर्दै बजेट मागेको हो ।केहीअघि संघ सरकारले संक्रमितको निःशुल्क उपचार गर्न नसक्ने भनेपछि अन्योल उत्पन्न भएका बेला प्रदेश सरकारले यहाँका अस्पतालहरूलाई सबै खर्च आफूले व्यहोर्ने आश्वासन दिँदै कसैबाट पनि शुल्क नलिन निर्देशन दिएको थियो । उक्त आश्वासनका आधारमा हालसम्म निःशुल्क उपचार गर्दै आएको भए पनि अब बजेटको टुंगो नभए उपचार गर्न नसक्ने अस्पतालहरूले जनाएका हुन् । अहिलेसम्म उधारोमै चलाउँदै आएका छौं, अब सरकारबाट बजेटको निश्चितता नभए यसरी चलाउने अवस्था छैन, सेती प्रादेशिक अस्पतालका प्रमुख डा हेमराज पाण्डेले भने, तीन महिनाका लागि ५ करोड खर्च आवश्यक पर्छ । सुदूरपश्चिममा धनगढीको सेती र कञ्चनपुरको महाकाली अस्पतालमा संक्रमितको उपचार हुँदै आएको छ । हाम्रो प्रदेशमा असारसम्मका लागि कोभिड१९ संक्रमित बिरामीको व्यवस्थापन तथा उपचारका लागि झन्डै ३ अर्ब बजेट आवश्यक पर्ने अनुमान गरेका छौं, स्वास्थ्य निर्देशक डा गुणराज अवस्थीले भने, सरकार आवश्यक स्रोत जुटाउन लाग्नुपर्छ । कात्तिक पहिलो साता नै पत्राचार गरिएको भए पनि हालसम्म कुनै प्रतिक्रिया नआएको उनले बताए । संक्रमितलाई अस्पतालका आईसीयूमा राखेर उपचार गर्न दैनिक ७ हजार खर्च हुने गरेको र भेन्टिलेटरमा राख्नुपर्दा दैनिक १५ हजार खर्च हुने निर्देशनालयले जनाएको छ । रगत, एक्सरेलगायत जाँच गर्न प्रतिबिरामी दैनिक २ हजार, पीसीआर जाँच गर्न एक जनाको २ हजार खर्च हुने गरेको निर्देशनालयको हिसाब छ । पीपीई सेट खरिद गर्न लगभग ३ हजार चाहिने पत्रमा उल्लेख छ । अब धनगढी र महेन्द्रनगरले मात्रै धान्न सक्दैन । जिल्लाका अस्पतालमा ५० देखि १ सय बेड कोभिड अस्पतालको तयारी गर्नुको विकल्प छैन, निर्देशक डा अवस्थीले भने, अवस्था आकलन गरेर तयारी गर्नु आवश्यक छ । अन्य आधारभूत स्वास्थ्य सेवा सुचारु गर्न अन्य क्षेत्रको बजेट कटौती गरेर भए पनि रकम विनियोजन गर्नुपर्नेमा उनको जोड छ । कोभिडमा पनि ट्रेसिङ योजनादेखि एयर लि्टिङसम्मको योजना बनाउन जरुरी छ, उनले भने, अब त सरकारले प्याकेज नै घोषणा गर्नु जरुरी छ । हालसम्म प्रदेश सरकारले कोभिड१९ को व्यवस्थापन तथा उपचारका लागि झन्डै ६० करोड खर्च गरेको सामाजिक विकास मन्त्रालयले जनाएको छ । तर स्वास्थ्य संस्थाहरूमा आवश्यक स्रोत साधनको अभाव छ । प्रदेशभर २३ बेड आईसीयू र १७ बेड मात्र भेन्टिलेटर रहेको स्वास्थ्य निर्देशनालयको तथ्यांकमा छ । प्रदेशका १८ वटा सरकारी स्वास्थ्य संस्थामा ३ सय १० आइसोलेसन बेड छन् । सुदूरपश्चिममा हालसम्म २५ जना संक्रमितको मृत्यु भएको छ । ९ हजार ९ सय २३ संक्रमितमध्ये ८ हजार ४ सय ४१ जना निको भएर घर फर्किएको निर्देशनालयले जनाएको छ । दुई जनाको भेन्टिलेटर र १५ जनाको आईसीयूमा उपचार भइरहेको छ । सामाजिक विकासमन्त्री कृष्णराज सुवेदीले हाललाई संक्रमितको उपचारलगायत सबै निःशुल्क हुने व्यवस्था मिलाए पनि निर्णय गर्नुपर्ने बेला आएको बताए ।"
कोरोना अस्पतालमै छैनन् डाक्टर,"(म्याग्दी)  म्याग्दीका स्थानीय तहमा निर्मित अस्थायी कोरोना अस्पतालमा डाक्टरको अभाव भएको छ । ५ बेड क्षमताको अस्पतालका लागि मेडिकल अफिसर (डाक्टर) सहित स्वास्थ्यकर्मीको माग गर्दै स्थानीय तहले दरखास्त आह्वान गरे पनि नपाएका हुन् । संघीय स्वास्थ्य तथा जनसंख्या मन्त्रालयले स्थानीय तहलाई ३ महिनाका लागि स्वास्थ्य सामग्री खरिद र जनशक्ति व्यवस्थापन गर्न १० लाख बजेट दिएको थियो । गाउँपालिकामा कोभिड अस्थायी अस्पताल स्थापना भए पनि डाक्टर पाएका छैनौं, मंगला गाउँपालिका अध्यक्ष सतप्रसाद रोकाले भने, एकदुई जनासँग कुरा भए पनि तीन महिनामात्र भन्दै पन्छने गरेका छन् । प्राथमिक स्वास्थ्य चौकीमा स्तरवृद्धि भएकाले भविष्यमा पनि करारमा निरन्तरता दिन्छौं भनेका छौं । तर दरखास्त कसैको आएको छैन ।मंगलाले अर्मन हेल्थपोस्टको एक खण्डमा सेवा प्रभावित नहुने गरी २ वटा अक्सिजन सिलिन्डरसहित अस्पतालको पूर्वाधार तयार पारेको छ । कोरोना अस्पतालमा अहिले गाउँपालिकाले केही संक्रमितलाई राखेको छ । दुर्गम धौलागिरि गापाले ताकम स्वास्थ्य चौकीमा अस्थायी कोरोना अस्पताल बनाउन थालेको छ । प्रमुख प्रशासकीय अधिकृत गोपाल शर्माका अनुसार एक मेडिकल अफिसरसमेत तीन स्वास्थ्यकर्मीको दरखास्त माग गरिएको थियो । एक जना स्टाफ नर्सबाहेक अन्य आवेदन परेको छैन । मालिका गापाले दरबाङको छ्यारछ्यारे सामुदायिक भवनमा, रघुगंगा गापाले पिप्ले स्वास्थ्य चौकीमा र अन्नपूर्ण गापाले नारच्याङ बेंसीमा नेपाली सेनाले प्रयोग गरी छाडेको भवनमा अस्थायी कोरोना अस्पताल निर्माण गर्न प्रक्रिया थालेका छन् ।हामीले नारच्याङ बेंसीमा अस्पताल बनाउन स्वास्थ्य सामग्री खरिद प्रक्रिया थालेका छौं । तर डाक्टर नै पाइएको छैन, अन्नपूर्णका प्रमुख प्रशासकीय अधिकृत नवीन सुवेदीले भने, स्टाफ नर्स त सम्पर्कमा आए तर डाक्टर नआएकाले अन्योलमै छौं ।"
अधुरै रह्यो नख्खु जेलब्रेकर को सपना,"(हेटौंडा)  नेपाली राजनीतिक इतिहासमा बेलाबेला चर्चा भइरहने घटना हो, नख्खु जेल ब्रेक । ४४ वर्षअघि नख्खु जेल तोडेर भाग्नेमध्येका एक कम्युनिस्ट नेता वीरबहादुर लामाको आइतबार बिहान निधन भएको छ । दुई वर्षदेखि उच्च रक्तचाप र मधुमेह रोगबाट पीडित ७० वर्षीय लामाको उपचारका क्रममा पाटन अस्पतालमा निधन भएको हो । दुवै मिर्गौलाले काम गर्न छाडेपछि उनी नियमित डायलसिस गराइरहेका थिए । नख्खु घटनालाई अझ स्मरणीय बनाउन लामाले सपना बुनेका थिए, जेल ब्रेक गरेर लुकेको स्थानमा नमुना सुरुङसहितको मैत्रीपार्क बनाउने । मकवानपुरको इन्द्रसरोवर४ फाखेलस्थित पलेमले डाँडामा बन्ने पार्कका लागि प्रदेश सरकारले ५० लाख रुपैयाँ बजेटसमेत विनियोजन गरेको थियो । उनी यही योजना पूरा गराउन लागिपरेका थिए । २०३३ चैत १२ मा उनीसहित तत्कालीन मालेका महासचिव सीपी मैनाली, प्रदिप नेपाल, गोपाल शाक्य, माधव पौडेल, नारद वाग्लेलगायत १५ जना जेल ब्रेक गरी भागेका थिए । तीमध्ये १३ जना पलेमले डाँडाकोजंगलमा एक महिनासम्म लुकेर बसेका थिए । नख्खु जेलमा रातारात सुरुङ खन्ने काममा उहाँ अग्रसर हुनुभयो, वाग्मती प्रदेशसभा सदस्य माधव पौडेलले भने, सुरुङ खनेर भाग्नुपर्छ भन्ने विचार लामाजी र मेरोमात्र थियो । अरू साथीहरू जेलको ढोकामा रहेका सेन्ट्रीको आँखामा खुर्सानीको धूलो र बालुवा हालेर बन्दुक खोसेर भाग्नुपर्छ भन्ने योजनामा थिए । पछि महासचिव मैनालीको निर्देशनअनुसार लामाजी र मैले सुरुङ खन्ने काम थाल्यौं, अरू साथीहरूले पनि साथ दिनुभयो । पौडेलका अनुसार लामा रातभर सुरुङ खन्ने काममा खटिन्थे, दिनभर सुत्थे । एक महिनामा ६५ हात लामो सुरुङ खनेपछि त्यहींबाट उनीहरू भागेका थिए । जेलमात्र तोडिएन नेताहरूलाई महिनौं दिन आफ्नो गाउँमा सुरक्षित साथ राख्न उहाँ (लामा) सफल हुनुभयो, पौडेलले भने । आफ्नो विचार हक्कीसाथ राख्ने लामालाई २०३२ वैशाख १९ मा अन्तर्राष्ट्रिय मई दिवसका दिन प्रहरीले काठमाडौंबाट पक्राउ गरेको थियो । झापा संघर्षको समर्थन गर्दै राजतन्त्रको विरोध र गणतन्त्रको पक्षमा पर्चा छर्ने क्रममा उनी समातिएका थिए । उक्त पर्चा काठमाडौंस्थित कोरिया दूतावासमा तयार गरिएको थियो । पक्राउ पर्नुअघि लामा दूतावासमा जागिरे थिए । प्रदिप नेपाल, राजेन्द्र पाण्डे, माधव पौडेल, गोपाल शाक्यलगायत मिलेर मुस्लो नामको संगठन खोलेका थिए । त्यही संगठनका नाममा काठमाडौंमा पर्चा छरिएको थियो । पर्चा छरेकै कारण अदालतले लामालाई ५ वर्ष कैद र ५ हजार रुपैयाँ जरिवाना गरेको थियो । कैद भुक्तानी गर्ने क्रममा नै भद्रगोल जेल हुँदै पौडेल, नेपालसहित लामालाई पनि नख्खु जेल पुर्याइयो । त्यहीं मैनालीलगायत अरू नेतासँग लामाको भेट भएको थियो । नेकपाका केन्द्रीय सदस्य केदार न्यौपाने लामालाई श्रमजीवी वर्गबाट आएका इमानदार कम्युनिस्ट भन्न रुचाउँछन् । उनले भने, उहाँकै अगुवाइमा २०३७ सालमा फाखेलमा बसेको मालेको केन्द्रीय समिति बैठकले क्रान्तिको नयाँ कार्यदिशा पारित गरेको थियो । लामा २०४९ मा मकवानपुर जिल्ला विकास समितिका सभापति भए । उनकै पहलमा कुलेखानी, फाखेलफर्पिङ सडक निर्माण भएको हो । भीमफेदी हुँदै कुलेखानीसम्म १६ किमि सडक विद्युत् प्राधिकरणले निर्माण गरेको थियो । उक्त सडकमा प्राधिकरणबाहेक अन्य सवारी चल्न पाउँदैनथे । लामाको अगुवाइमा उक्त सडक सबैका लागि सहज पारिएको थियो । २०५६ को प्रतिनिधिसभाको निर्वाचनमा मकवानपुर क्षेत्र नं ३ बाट लामा निर्वाचित भए । जिविस सभापति र सांसद हुँदा पनि उनको आर्थिक रूपले जीवनस्तरमा कुनै फेरबदल आएन । आर्थिक अभावकै कारण उपचार गर्नसमेत समस्या भयो । परिवारले उपचारमा सहयोग गरिदिन सरकारसँग आग्रह गरेका थिए । सहयोग पाएनन् । सरकारसँग अनुरोध गरेका हौं तर सुनुवाइ भएन, छोरी श्रमिक लामाले भनिन् । २०६८ मा नेकपा एमाले छाडेर संघीय समाजवादीमा लागेका उनी पछिल्लो समय राजनीतिमा सक्रिय थिएनन् । उनको शव काठमाडौंको स्वयम्भूस्थित एक गुम्बामा राखिएको छ । रोजगारीका लागि खाडी मुलुक गएका कान्छा छोरा आएपछि बुधबार मात्रै उनको अन्त्येष्टि गरिने इन्द्रसरोवर गाउँपालिकाका अध्यक्ष जीवन लामाले बताए । इन्द्रसरोवर४ फाखेल निवासी लामाका श्रीमती, तीन छोरी र दुई छोरा छन् ।"
बाइडेनले पाएको विश्वास,"सम्पूर्ण संसारका लागि यो शुभ समाचार हो अमेरिकामा राष्ट्रपति पदको आगामी कार्यकालका लागि डेमोक्रेटिक दलका जो बाइडेन विजयी भएका छन् । पूरै मतगणना सकिन र औपचारिक घोषणा हुन बाँकी भए पनि जित्न आवश्यक मत प्राप्त गरिसकेकाले उनी बधाईको हकदार भइसकेका छन् । बाइडेनको यो जितमा बहुमत विश्व खुसी हुनुपर्ने मूल कारण अरू केही होइन, केवल उनीसित प्रतिस्पर्धारत वर्तमान राष्ट्रपति डोनाल्ड ट्रम्पप्रतिको विरक्ति मात्रै हो । खासगरी, विश्वकै शक्तिशाली राष्ट्र्रप्रमुखका रूपमा ट्रम्पले पछिल्लो चार वर्षमा जस्तो गैरजिम्मेवार कार्यशैली प्रस्तुत गरे, कोरोना भाइरसको विश्वव्यापी महाव्याधिसित जुध्न जुन अनिच्छा देखाए, त्यही कारण उनी पुनः निर्वाचित भएमा त्यो अमेरिकी जनतालाई मात्रै होइन, सम्पूर्ण विश्वलाई नै महँगो पर्ने धेरैको बुझाइ थियो । तर भाग्यवश त्यस्तो हुन पाएन, पदासीन ट्रम्पलाई पराजित गर्दै कडा प्रतिस्पर्धाबाट बाइडेन विजयी बनेका छन् । र, अब उनको दायित्व अमेरिकी जनताको कल्याण गर्नु मात्र होइन, यसबीचमा बरालिएको अमेरिकालाई विश्व भाइचारा र मानवतावादका पक्षमा डोर्याउनु पनि हुनेछ । एउटा लोकतान्त्रिक मुलुकले पद्धतिगत ढंगबाट जुनसुकै दल तथा व्यक्तिलाई निर्वाचित गर्न सक्छ, जुन त्यहाँका जनताको नैसर्गिक अधिकार हो । बाँकी विश्वले त बढीमा मैत्रीपूर्ण अभिरुचि प्रस्तुत गर्नेसम्म मात्रै हो । तैपनि विश्व राजनीतिक र कूटनीतिक मञ्चमा अमेरिकाको हैसियत र उसले खेल्न सक्ने भूमिकाका कारण त्यहाँको चुनावप्रतिको चासो सबैलाई अलि ज्यादा नै हुन्छ, जुन स्वाभाविक पनि हो । यसपालि त झन् अमेरिकी समाज आफैंमा भयानक ढंगले विभाजित थियो, र यसको एउटा ध्रुवमा उनै ट्रम्प थिए । यी दुईमध्ये जसले जितेको भए पनि अमेरिकाको घरेलु र विदेश नीतिमा ठूलो तात्त्विक बदलाव त आउँदैन नै, तर त्यसको चरित्रमा भने धेरथोर फरक अवश्य पर्छ भन्ने दुनियाँको बुझाइ हो । त्यसैले पनि, यसपटकको अमेरिकी चुनावमा सम्पूर्ण विश्वको विशेष चासो थियोछ । यो चुनावले अर्को सुखद नतिजा पनि दिएको छ अमेरिकाले आफ्नो इतिहासमै पहिलोपटक एक अश्वेत महिला कमला ह्यारिसलाई उपराष्ट्रपतिका रूपमा पाउने भएको छ ।बाइडेनह्यारिसको यो जित केवल मतको गणित मात्र होइन, लोकतन्त्रको एउटा सन्देश पनि हो । त्यो के भने, लोकतन्त्रमा जनताले आफ्नो गल्ती आफैं सच्याउँछन् । संयुक्त राज्य अमेरिकालाई ट्रम्पले नस्ल र वर्गका आधारमा जतिसुकै विभाजित राज्य बनाउन खोजे पनि अहिलेको जनमतले त्यसलाई अस्वीकार गरिदिएको छ । त्यसो त, आम बौद्धिक वृत्तमा अघिल्लो निर्वाचनकै दौरान ट्रम्पको यो चरित्रलाई लिएर चिन्ता थियो । तैपनि अमेरिकालाई फेरि महान् बनाउने नाराको ओतमुनि उभिएर अमेरिकी जनताले उनलाई शंकाको सुविधा दिएका थिए । त्यतिबेला प्रतिस्पर्धी उम्मेदवार हिलारी क्लिन्टनको तुलनामा लोकप्रिय मत कम ल्याए पनि निर्वाचक मण्डलमा बहुमत पुर्याएकाले उनले चुनाव जितेका थिए । तर, राष्ट्रपति भइसकेपछि पनि ट्रम्पले आफ्नो कार्यशैलीमा पदानुकूल संस्कार देखाएनन् । विश्वमै शक्तिशाली लोकतन्त्र मानिने मुलुकमै उनले जवाफदेहिताविहीन ढंगले राज्य सञ्चालन गरिरहे । यसैको नतिजास्वरूप उनी सन् १९९२ यता पहिलोपटक चुनाव हार्ने पदासीन राष्ट्रपति बन्न पुगे । अब आगामी जनवरी २० बाट कार्यभार सम्हाल्ने बाइडेनका सामु केही निश्चित दायित्वहरू छन् । बाराक ओबामा प्रशासनमा उपराष्ट्रपति रहेका उनले अमेरिकाको ४६औं राष्ट्रपतिका रूपमा सर्वप्रथम ट्रम्पको असहिष्णु र नस्लवादी राजनीतिद्वारा विभाजित अमेरिकालाई भावनात्मक रूपमा एक बनाउनुका साथै संकटोन्मुख अमेरिकी लोकतन्त्रलाई पुनः लय दिनुपर्नेछ । अहिले ट्रम्प पराजित भए पनि न्युयोर्क टाइम्सले आफ्नो सम्पादकीयमा लेखेजस्तै ट्रम्पवाद जादुसरी हराइहाल्ने छैन । किनभने, यही चुनावमा बाइडेनले ल्याएको मत अमेरिकी इतिहासमै पहिलो धेरै भए पनि ट्रम्पको मत पनि दोस्रो धेरै हो । फेरि, आगामी दिन बाइडेनका लागि कति सजिलो वा अप्ठ्यारो हुनेछ भन्ने विषय सिनेटको समग्र स्वरूप कस्तो बन्नेछ भन्नेमा पनि भर पर्नेछ । जे भए पनि, ओबामाले छोडेको सुसंस्कृत अमेरिकालाई यो चार वर्षमा ट्रम्पले धेरै बिथोलेका छन्, जसलाई अबका चार वर्षमा बाइडेनले नसच्याई सुख छैन । सबैको साथ लिएर उनले यसबीचमा धर्मराउन पुगेको अमेरिकी लोकतन्त्रको आधारशिलालाई पुनः मजबुत तुल्याउनुपर्नेछ । जहाँसम्म नेपालसँग अमेरिकी सम्बन्धको सवाल छ, त्यो भने व्यक्ति फेरिँदैमा केही फरक भइहाल्ने छैन । शक्ति राष्ट्रहरूसितको हाम्रो सम्बन्ध हामी आफैंले कस्तो राख्न चाहन्छौं र त्यसका लागि कत्तिको कूटनीतिक कौशल देखाउँछौं, त्यसमै भर पर्छ । तर, आप्रवासीप्रति तुलनात्मक रूपले उदार मानिने डेमोक्रेटिक दल अमेरिकी सत्तामा हुनु त्यहाँ रहेका नेपाली र नेपाली मूलका अमेरिकीका लागि भने खुसीकै खबर हुनुपर्छ, भलै विचारधारात्मक राजनीतिमा कतिपय नेपाली रिपब्लिकन दलकै समर्थक किन नहुन् । र, नेपाललगायतका कतिपय मुलुकका लागि विश्व स्वास्थ्य र जलवायु परिवर्तनजस्ता विषयमा अमेरिकामा उदार नेतृत्व हुनुले पक्कै पनि फरक पार्छ । यसका लागि, बाइडेनले पेरिस सम्झौतामा पुनः जोडिने आफ्नो प्रतिबद्धता अबका दिनमा पूरा गर्नुपर्छ । साथै, वर्तमान महाव्याधिसित जुध्न विपन्न मुलुकहरूलाई सघाउने दिशामा पनि अमेरिकाले सक्रिय भूमिका खेल्नुपर्छ । विश्वकै पहिलो आर्थिक शक्ति भएकाले यो उसको मानवीय दायित्व पनि हो । यसबाहेक, धेरैले बुझेअनुसार ट्रम्पको यो पराजय विश्वका कतिपय मुलुकमा उन्मत्त बन्दै गैरहेको अनुदारवाद र अधिनायकवादी चरित्रको राष्ट्रवादलाई भने झट्का साबित हुन्छहुँदैन, त्यो आगामी दिनले नै देखाउनेछ । यहाँ भुल्न नहुने पक्ष के भने, आफ्नो दोस्रो कार्यकालका लागि स्पष्ट मार्गदर्शन नहुँदानहुँदै पनि ट्रम्पले यति धेरै मत ल्याउन सक्नु कुनै मजाक होइन । तसर्थ, यति ठूलो जनसमूह एउटा हौवा वा भीडको पछाडि लागेको हो या यसमा जनताको कुनै खास चित्तवृत्तिले पनि काम गरेको छ ? यसलाई खुट्याएर सबैलाई जोड्ने गरी लोकतन्त्रमा परेका प्वालहरू टाल्दै अघि बढ्नु बाइडेनको चुनौती हो । यसका लागि उनले आफ्नो जित सुनिश्चित भएसँगै दिएको रिसराग र आरोपप्रत्यारोप त्यागेर राष्ट्रका लागि एकजुट हुनुपर्ने अभिव्यक्तिलाई साँच्चिकै व्यवहारमा उतार्नुपर्नेछ । आफ्नो प्रतिज्ञाअनुसारै उनी सम्पूर्ण अमेरिकीको राष्ट्रपति बन्नुपर्नेछ । र, ट्रम्पले पनि प्रमाणविहीन धाँधलीको आरोप लगाइरहनुभन्दा सम्मानपूर्वक पद हस्तान्तरण गर्ने लामो अमेरिकी संस्कारलाई निरन्तरता दिनुपर्नेछ, यसमै अमेरिकी जनता र लोकतन्त्रको कल्याण छ ।"
'मानार्थ महारथी कसलाई दिने ?,"२४ दिसेम्बर २०१९ मा भारत सरकारले भारतका सबै सैन्य शक्तिको प्रमुखको नाताले कार्यकारी अधिकार लिएर काम गर्ने गरी चिफ अफ डिफेन्स स्टाफ को पद सृजना गर्यो । सन् १९८२ मै भारतले यो पदको परिकल्पना गरे पनि मोदी सरकारले रिटायर्ड हुँदै गरेका प्रधानसेनापति जनरल विपिन रावतलाई चिफ अफ डिफेन्स स्टाफ को नियुक्ति दियो । उनी भारतीय जनता पार्टीप्रति आस्था राख्ने व्यक्ति थिए र हुन् पनि । भारतीय सेनाको सरकारी वेबसाइट हेर्दा थाहा हुन्छ जनरल मनोज मुकुन्द नरवणे पैदल सेनाका मात्र प्रमुख हुन् भनेर । २३ दिसेम्बर २०१९ सम्म भारतीय प्रधान सेनापति भारतीय स्थल, हवाई र जल सेनाका समेत प्रधान हुन्थे । अब यो अवस्था रहेन । तसर्थ प्रधान सेनापति भारतीय सेना प्रमुख देखिन्नन् । यता नेपालमा पैदल सेना मात्र छ । जल र हवाई सेना छैन । तैपनि नेपालका प्रधान सेनापति देशको सेना प्रमुख हुन् । उनी सेनाका सर्वेसर्वा हुन् । तसर्थ भारतीय चिफ अफ स्टाफ र नेपाली प्रधान सेनापतिको मान मर्यादा समान देखिन्छ तर भारतीय प्रधान सेनापति मर्यादा क्रमामा नेपाली प्रधान सेनापतिभन्दा कनिष्ठ हुन जान्छन् । यसर्थ नेपाल सरकारले यसबारेमा यकिन गरेर मात्र आउने दिनमा दुई देशको मानार्थ महारथी कसलाई दिने भन्नेबारे निर्क्योल गर्नु जरुरी छ । राणाकालमा समेत यस्ता विषयमा नेपाल सरकारले ब्रिटिससँग अडान लिएर देशको मानहानि हुन नदिएका नजिर धेरै छन् । प्रेमसिंह बस्न्यात, बाँसबारी, काठमाडौंनेपालको क्षेत्रफल कति ?नेपालको प्रस्तावित क्षेत्रफल १,४८,००६६७ वर्गकिमि समाचार देशको भूगोल, राष्ट्रिय अखण्डता र पहिचानसँग सम्बन्धित छ । अतिक्रमित भूभाग फिर्ता लिन नेपाल सरकारबाट भैरहेका प्रयत्नहरू सकारात्मक छन् । देशीविदेशी चलखेल यदाकदा सांसदको लोगो बिगार्नेमा तथा नेपालको संशोधित निसान छापको दुरुपयोगमा देखिए पनि यो विषयमा सरकारले ध्यान दिइरहेकै होला । नापी विभागले प्रस्ताव गरेको क्षेत्रफल सरकारले अनुमोदन गर्नुपर्छ । प्रधानमन्त्री केपी शर्मा ओलीले बडादसैंको शुभकामना सन्देशमा पुरानै निसान छापको प्रयोग गरे भनेर व्यापक चर्चा भयो । प्रधानमन्त्रीबाट यो कार्य भूलवश भयो वा नियतवश भन्ने प्रश्नको जवाफ जनताले खोजिरहेका छन् । कार्यान्वयन नहुने वा नगरिने निर्णयहरू के काम ? कागजमा बाघ बन्ने, यथार्थमा बिरालो ? देखाउनका लागि नेपालको नयाँ नक्सा जारी गरेको भए त्योभन्दा ठूलो गद्धारी अरू हुन सक्दैन । तथापि कालो बादलमा चाँदीको घेरा हुन्छ भनेझैं नेपालको कुल क्षेत्रफल कायम गर्दा नेपाल राजपत्र (खण्ड ६६, फागुन २७, २०७३, संख्या ५८, भाग ४) मा अंकित १४७,१८१ वर्गकिमिभन्दा ९,९१७ वर्गकिमि घटी पाइएकाले सोसमेत संशोधन गरी आवश्यकताअनुसार जिल्ला र प्रदेशस्तरीय क्षेत्रफलसमेत सार्वजनिक गरियोस् । साथै केन्द्रीय तथ्यांक विभागको नेपालको तथ्यांकीय झलक २०७६ मा उल्लिखित नेपालको क्षेत्रफल पनि संशोधन गरियोस् । ज्ञानेन्द्रराज आरण, रामेछाप"
नेकपामा जुँगा उखेल्ने होड,"नेकपा सचिवालय नै विभाजित समाचार पढेपछि यसपालिको विवाद निकै जटिल बन्दै गइरहेको छ भन्ने अनुमान लगाउन सजिलो हुन्छ । सचिवालयका सदस्यहरू दुई धारमा बाँडिएजस्तो देखिए पनि उनीहरूको आआफ्नै स्वार्थ छ । नौ सदस्य नौतिरै फर्केका छन् । सविधानतः ओली सरकार अस्थिर, अल्पमत र टालटुले होइन । यो सरकार कसैको लहडमा लड्दैन पनि । तर, सत्ता निर्माण गर्नेहरू र सत्तालाई डोर्याउनेहरूबीच एकअर्काको जुँगा उखाल्ने होडै चलेपछि देशको हितका काम आवरुद्ध हुने नै भए । यही रबैया जारी रहे सरकारलाई स्थायी, स्थिर र जनप्रिय बनाउन पौराणिककालका राम नै आए पनि सक्दैनन् । भाइभाइबीचको बेमेलले रावणको हार भएको र रामका चारै भाइ आपसमा मिल्दा रामराज्य बनेको कथा हाम्रा राजनीतिज्ञलाई थाहै होला । दलीय राजनीतिमा सिद्धान्ततः असहमति र विरोध हुन्छ । यो दलीय अभ्यासको विशेषता हो । लोकतान्त्रिक दलभित्रको असहमतिको निदान बहुमतको आधारमा गरिन्छ ।नेकपामा गम्भीर समस्या उत्पन्न भएको हो भने कार्यकर्ता र नेताहरू एक ठाउँमा उभिएर छलफलका आधारमा समाधान गर्नुपर्छ । यदि छलफलबाट पनि टुंगो लागेन भने भोटिङका आधारमा निष्कर्ष निस्कन्छ । दुई अध्यक्ष र सचिवालय सदस्यहरूले मात्र पार्टीको समस्याको समाधान खोज्न सक्दैनन् । स्थायी सरकारको नेतृत्व गर्नेले पनि ज्यादै हठ गर्नु र सरकारको जग निर्माण गर्नेहरूले पनि डोजर लगाएर कुर्सी हटाउन खोज्नु हुन्न । कोरोनाकालको राजनीतिक इतिहास निकै लज्जासपद हुनेमा शंकै छैन । अध्यक्षद्वयको गतिविधि हेर्दा दुई भिन्न पार्टीका हुन्जस्तो लाग्छ । माथिल्लो ओहोदामा बस्नेहरूबाटै सत्ता टिकाउने वा पल्टाउने अभिप्रायका साथ विभिन्न क्रियाकलाप हुनु न मुलुकका लागि हितकारक छ न त नेताहरूका लागि । दुवै शक्तिले जनचाहना र मुलुकको परिस्थितिलाई पटक्कै वास्ता गरेको देखिन्न । एकताबद्ध भएर कोरोना कहरको सामना गरी जनताको जीवन रक्षा गर्नु अहिलेको प्राथमिकतामा पर्नुपर्छ । सचिवालय र स्थायी कमिटीको बैठकमा कोरोना रोकथामका विषयमा छलफल हुन सकेको छैन । पार्टीको भागबन्डा मिलाउन मात्र डाकिने यस्ता बैठकले जनता निराश छन् । यदि नेकपाले चाहेको भए कोरोना महामारी सहजै नियन्त्रण गर्न सकथ्यो । मिलेर काम गरेको भए, जनताका स्याबासी पनि पाउँथे । अहिले गतिविधि नियाल्दा कोरोनाकालमा जनताको सेवा गरेर मन जित्ने अवसर नेकपाले गुमाइरहेको छ जस्तो लाग्छ । श्यामसुन्दर कुइँकेल, हाँडीगाउँ, काठमाडौं"
शीतयुद्ध२,"किन शीतयुद्ध ?अघिल्लो शताब्दीको अन्तिम दशकदेखि नै चीन कथित वासिङ्टन कन्सेन्सस अन्तर्गत नवउदारवादी बजारको मूल्यमान्यताअनुरूप भूमण्डलीकरणलाई स्विकार्दै अगाडि बढिरहेको थियो । पहिलो शीतयुद्धका मुद्दा र तत्कालीन समाजवादीका अधिकांश मान्यता त्यागेर ऊ बजारमा होमिएको थियो । पश्चिमाहरू खुसी थिए । चिनियाँ विद्वान्हरूको पछिल्लो आकलनमा अमेरिकी तेवर पछि बदलियो । जब नाटोले सन् १९९९ मा युगोस्लाभियामाथि चढाइ गर्यो र बिनारोकावट सफलता हासिल गर्यो, सन् २००३ मा सद्दाम हुसेनको तख्ता पल्टायो र सन् २०११ मा ट्युनिसिया, मिश्र, लिबिया, सिरिया लगायतका मध्यपूर्वका मुलुकहरूमा परिवर्तनपछि स्थापित सत्तामा आफ्नो वर्चस्व कायम गर्न सफल भयो, बाराक ओबामाकै कार्यकालमा अमेरिकी ध्यान त्यसपछि प्रशान्त महासागर क्षेत्रमा पर्न गयो । किनकि चीन, रुस लगायतका मुलुकहरू एकआपसमा हातेमालो गर्दै उन्नतिको शिखर चुमिरहेका थिए । उनीहरूको विकासको मोडल परम्परागत पश्चिमी मोडलभन्दा भिन्न थियो (सित सुई, एरेबस वोङ, लउ केन सी र वेन ताइजुन, टुवाडर््स डिलिंकिङ ः एन अल्टर्नेटिभ चाइनिज पाथ अमिड द न्युउ कोल्ड वार, मन्थ्ली रिभ्यु, १ अक्टोबर २०२०) । हुन पनि चीन लगायतका नवऔद्योगिक मुलुकहरू उदारवादको सैद्धान्तिकवैचारिक अडानमा प्रश्न नगरी अर्थराजनीतिको वैकल्पिक मार्ग तय गरिरहेका थिए । अझ चीन त कमजोर प्रतिव्यक्ति आम्दानी देखाउँदै आफूलाई तेस्रो विश्वको मुलुकका रूपमा प्रस्तुत गरिरहेको थियो । यद्यपि जे गरिरहेको भए पनि उसले चिनियाँ चरित्रको समाजवाद भन्न छोडेको थिएन ।सन् २००८९ को भीमकाय मन्दीपछि चीनले निर्यात नेतृत्वको आर्थिक वृद्धिको लक्ष्य बदल्यो र सञ्जीवनी कार्यक्रम (स्टिमुलस प्याकेज) मार्फत नयाँ परियोजना विस्तार गर्दै आत्मनिर्भर अर्थतन्त्रको विकासलाई प्राथमिकतामा राख्यो । पश्चिमा राष्ट्रहरू भने संकट टार्ने नाममा सरकारी ढुकुटीबाट र अपुग रकम डलर र युरो छापेर बैंकहरूको सेवामा लगाइरहेका थिए । पश्चिमा मुलुकहरू र चीनबीच यहाँनेर पहिलोपटक भिन्नता देखिएको थियो । यो चिनियाँ कार्यनीति अर्थशास्त्रीद्वय जोन मिनार्ड किन्स तथा माइकल केलेस्की प्रतिपादित सिद्धान्तको भुइँ टेकेर अगाडि बढेको देखिन्थ्यो ।प्रोफेसर सित सुई लगायतका विद्वान्हरूको मतअनुसार, चीनले बितेका बाह्र वर्षमा नौ मुख्य कामहरूलाई आकार दियो (१) आफ्नो अर्थतन्त्रलाई अत्यधिक वित्तीयकरणको जालोबाट प्रभावित हुन दिएन, (२) आर्थिक उपार्जनमा अमेरिकासँगको निर्भता घटाउँदै लग्यो, (३) प्रविधि तथा अन्य क्यापिटल गुड्सको मूल्य सेट गर्ने अमेरिकी एकाधिकार खुम्च्याउँदै लग्यो, (४) ब्रिटनउड प्रणाली तथा ब्रिटनउड शासन व्यवस्थाअन्तर्गत अन्तर्राष्ट्रिय मुद्राका रूपमा अमेरिकी डलरको हैकमपूर्ण एकाधिकारमाथि पुनर्विचार तथा संस्थागत परिवर्तनका लागि दबाबस्वरूप अरूसँग सहकार्य गर्दै एआईआईबी तथा ब्रिक्स बैंक स्थापना गर्यो, (५) आफ्ना उद्योगहरूको आर्थिक स्केल बनाइराख्न संस्थागत रूपमै आर्थिक रणनीति अगाडि बढायो, जस्तो मेड इन चाइना रणनीति२०२५, (६) भूमण्डलीकरण र उदारीकरणका कारण उपेक्षित रहँदै आएको ग्रामीण क्षेत्रलाई पुनर्ताजगीकरण कार्यक्रमको पुनर्विस्तार अभियान चलायो, (७) महामारीजन्य तथा समग्र जनपक्षीय स्वास्थ्य दायित्व राज्यले बोक्ने नयाँ रणनीति विस्तार गर्यो, (८) आम जनताबीच स्वैच्छिक स्वयंसेवा अभियान सञ्चालन र विस्तार गर्यो, र (९) परम्परागत चिनियाँ उपचार पद्धति परिमार्जनसहित विस्तार गर्यो । यी नौ बुँदाको कार्यान्वयन चीन वैकल्पिक आर्थिक प्रणालीतर्फ उन्मुख हुँदै छ भन्ने सन्देश दिन पर्याप्त थियो ।ओबामाकै पालामा चीनसँग सैद्धान्तिक, वैचारिक तथा कार्यक्रमिक तनाव सुरु भएको थियो । ट्रम्प प्रशासनले अमेरिका ग्रेट अगेन को नारा वास्तवमा एकध्रुवीय विश्व व्यवस्था बनाउन चीनविरुद्ध कडा कदम चाल्नैका लागि लगाएको थियो । त्यसैले अमेरिकामा कुन वा कसको प्रशासन होइन, विचार, सिद्धान्त र कार्यक्रमकै आधारमा अहिलेको शीतयुद्ध देखा परेको हो ।ओबामाको समयमा अमेरिकाको आरोप थियो चिनियाँ मुद्रा रेमेम्बीलाई विश्वबजारको मान्यताअनुरूप मूल्य वृद्धि नगरेर चिनियाँ बजारमा अमेरिकी वस्तु कम पारी व्यापारघाटा गराइएको हो । ट्रम्पले अर्थराजनीतिक विश्व व्यवस्थामा चीनलाई नै प्रमुख प्रतिद्वन्द्वी घोषणा गरिदिए । उनको कार्यकालको सुरुमा हुवेई तथा जेडटीईजस्ता चिनियाँ कम्पनीहरूमाथि आक्रमण गरियो, चीनले विस्तार गर्न लागेको फाइभजी विकास कार्यक्रम, सामाजिक मिडिया (टिकटक र वीच्याट) मा रोक लगाइयो । घोषित रूपमै चीनलाई घेराबन्दी गर्न कूटनीतिक दौडधुप सुरु भयो । पछिल्लो समय त विश्वव्यापी बनेको कोभिड१९ लाई जानीजानी विस्तार गरेको भ्रम फैलाइयो । यी सबै कारणले अहिलेको शीतयुद्ध अत्यन्त गम्भीर रहेको र दूरगामी लक्ष्यसहित थालिएको अनुभूति गर्न थालिएको छ ।इन्डोप्यासिफिक, क्वाड र नेपालआर्थिक र सामरिक रूपमा चीनको हैसियत विस्तार हुँदै जाँदा जापान बढी चिन्तित देखियो । चीनभन्दा अघि जापान दोस्रो ठूलो अर्थतन्त्र थियो । चाइनिज थ्रेट का नाममा सन् २००७ मा तत्कालीन प्रधानमन्त्री सिन्जो आबेले क्वाड (क्वाड्रिल्याटरल सेक्युरिटी डाइलग) का लागि प्रशान्त क्षेत्रका मुलुकलाई आह्वान गरे । तर कसैले सुनुवाइ गरेन । ट्रम्प प्रशासनले भने सन् २०१७ मा आएर एसियन आर्क अफ डेमोक्रेसी नाममा त्यही आह्वानको जगमा टेकेर नाटोजस्तै एसियाप्रशान्त क्षेत्रका मुलुकहरूको सैन्य गठबन्धन रणनीतिक रूपमा ब्युँताउन सकिने ठान्यो । पछिल्लो समयमा चार वटा हस्ती मुलुकहरू (अमेरिका, जापान, अस्ट्रेलिया र भारत) मा राजनीतिक रूपमा कन्जर्भेटिभहरू शासनरत रहेकाले क्वाड का नाममा सैन्य गठबन्धन निर्माणका लागि प्रस्ताव गरिएको हो । क्वाड र इन्डोप्यासिफिक स्ट्राटेजी त्यस क्षेत्रका रुस, चीन र उत्तर कोरियाको, खास गरी चीनको गतिविधिमाथि निगरानी राख्न विस्तार गरिएको हो । ६ अक्टोबर २०२० मा टोकियोमा क्वाडको पहिलो औपचारिक बैठकपछि पत्रकार सम्मेलनमा विदेशमन्त्री पम्पेयोले सुरक्षा ढाँचा तयार पार्न चार मुलुक सफल रहेको जनाएका थिए । क्वाडबाहिर रहेका दक्षिण कोरिया, न्युजिल्यान्ड र भियतनामलाई क्वाडप्लस मिटिङमा निम्त्याइएको पनि थियो तर ती सहभागी भएनन् (जोसुवा पार्क, साउथ चाइना मर्निङ पोस्ट, ३० अक्टोबर २०२०) । अक्टोबरको अन्तिम हप्ता पम्पेयोले रक्षामन्त्री मार्क टी एस्परलाई लिएर भारत, श्रीलंका, मालदिभ्स, इन्डोनेसिया र भियतनामको भ्रमण गरे । यी मुलुकहरूमा उनीहरूले एकै खालको सूचना प्रवाह गरे चीन र चिनियाँ कम्युनिस्ट पार्टी कानुनी राज्य होइनन्, अन्तर्राष्ट्रिय नियमकानुन पालना गर्दैनन्, साना मुलुकहरूलाई ऋणजालोमा पार्छन्, अर्काको मुलुकको सीमामाथि झन्डा गाड्छन्, त्यसैले ट्रम्प प्रशासन ती मुलुकहरूलाई सुरक्षा प्रत्याभूति दिन र सुरक्षा गर्न तत्पर छ । आर्थिक तथा सैन्य दुवै हिसाबले चीनसँग प्रतिस्पर्धा र सहकार्य गर्दै आएको भारत लद्दाख क्षेत्रमा पछिल्लोजस्तै सीमा तनावका कारण क्वाडमा गाँसिन पुगेको छ भने, मालदिभ्सको वर्तमान सरकार अघिल्लो सरकारका सम्पूर्ण गतिविधि उल्टाएर चीनको विपक्षमा अमेरिकी सैन्य गठबन्धनमा सामेल हुन तत्पर देखिन्छ ।पम्पेओ र एस्परको भ्रमणका क्रममा क्वाड रणनीतिअनुरूप नै बेसिक एक्सचेन्ज एन्ड कोअपरेसन एग्रिमेन्ट (बिका) र मेरी टाइम इन्फर्मेसन सेयरिङ टेक्निकल एरेन्जमेन्ट (मिस्टा) गरी दुइटा सम्झौता गरेको भारत अमेरिकी सैन्य गठबन्धनमा सामेल भइसकेको आशंका गरिँदै छ । पछिल्ला यी दुई सम्झौतायता, रणनीतिक साझेदारका रूपमा उभिएको रुस र दक्षिण एसियाली मुलुकहरूसँगको भारतीय सम्बन्धमा उतारचढाव देखा पर्न सक्ने, छ दशक लामो असंलग्न आन्दोलनमा रहेको भारतीय छवि धूमिल हुने चर्चा भारतीय मिडियामा भइरहेको छएमके नारायणन, द सिफ्टिङ ट्राजेक्टोरी अफ इन्डियाज फरेन पोलिसी, द हिन्दु, २ नोभेम्बर २०२०) ।इन्डोप्यासिफिक स्ट्राटेजी अन्तर्गतको एमसीसी सहयोग नेपाली सत्ताधारीका लागि लामो समयदेखि टाउकोदुखाइको विषय बन्दै आइरहेको छ । अर्कातिर, ओली सरकारले नेपाली भूमि लिपुलेककालापानी मिचेर सडक बनाएको भारतसँग सीमा समस्या हल गर्न राजनीतिक तथा कूटनीतिक पहल गर्न सकेको छैन । बरु ओलीले भारतीय गुप्तचर संस्थाका प्रमुखसँग पदीय मर्यादा ख्याल नगरी एकल वार्ता गरे । त्यस्तै, चीनको उक्साहटमा नेपालले लिम्पियाधुरा क्षेत्र समेटी नक्सा छापेको आरोप लगाएका भारतीय सेनापतिलाई मानार्थ महारथीको पदवी दिइयो । अमेरिकी मन्त्रीद्वयको पाँचदेशीय मिसन र चीनविरोधी खुला प्रलाप, नयाँ शीतयुद्ध, क्वाडको सैन्य मिसन आदि द्रुत गतिमा अगाडि बढिरहेको पृष्ठभूमिमा भारतीय पदाधिकारीहरूको गैरराजनीतिक तथा गैरकूटनीतिक नेपाल भ्रमण सन्देहपूर्ण छ । अति अल्पविकसित मुलुकको ट्याग भिरेको नेपाललाई कतैको सैन्य गठबन्धनमा संलग्नताले भलो गर्दैन । नीतिनिर्माताहरूले खुलस्त भएर बेलैमा आफ्नो अडान प्रस्ट्याउन जरुरी छ ।"
पुँजीगत खर्चको भूमिका,"(ग) पुँजीगत खर्च र समृद्ध नेपालको भ्रूणजसरी हामी आफूसँग भएको पैसा सकेसम्म भविष्यमा धेरै प्रतिफल दिने क्षेत्रमा लगानी गर्न खोज्छौं, मुलुकको पैसा पनि सरकारले भविष्यका सरकारलाई स्रोतसम्पन्न बनाउन प्रयोग गर्नुपर्छ । यो आधारभूत सत्यबाट जति परको लगानी नीति बनाउँछौं, त्यति भविष्यको समृद्धिबाट हामी पर हुँदै जानेछौं ।कोभिडपछिको अर्थतन्त्रमा सबै क्षेत्र केही समय नराम्रोसँग ओइलाए । तर सेयर मार्केट ओइलाएन । धेरै मुलुकमा अनलाइन प्लेटफर्म, मार्जिन लेन्डिङजस्ता सुविधा भएकाले सेयर मार्केटको कारोबार पनि धेरै भयो । त्यहाँ यसले राजस्व घट्नबाट केही रोक्यो । अन्य देशमा सेयर मार्केटमा पाइने किन्न मिल्ने सामानहरू पनि धेरै हुन्छन् । अर्कातिर अप्सन्स, सर्ट सेलिङजस्ता आधारभूत कुराहरू पनि हाम्रो मुलुकमा सुरु भएका छैनन् । पूर्णरूपेण अनलाइन कारोबार गर्न सकिएको छैन । यसैले सरकारले यो अप्ठेरो अवस्थामा राजस्वमा राम्ररी टेवा पाउन सकेन । यस्तै, लामो समयदेखि कमोडिटी एक्सचेन्ज सुरु गर्ने भनिए पनि अझै सुरु हुन सकेको छैन । यसले कोभिडको अप्ठेरो समयमा राजस्व प्राप्त गर्न सक्ने एक क्षेत्रमा सरकार कमजोर भयो । त्यस्तै कमजोरी अनलाइनमा आधारित व्यवसायहरूलाई राम्रोसँग फस्टाउने पूर्वाधारहरू नबनाउनाले पनि भएको छ । सरकारले अनुमति नदिएर कारोबार सुरु गर्न नसकेका अन्य धेरै क्षेत्र छन् ।आर्थिक गतिविधि बढ्दा मुलुकले राजस्व बढी उठाउन सक्छ र त्यसलाई बिस्तारै ग्रामीण क्षेत्रको आर्थिक गतिविधि उकास्न प्रयोग गर्न सक्छ । त्यसैले राज्यको पैसा भविष्यमा राजस्व बढी उठ्ने ठाउँमा प्राथमिकताका साथ लगानी गर्नुपर्छ । कर तिर्ने ठूलठूला कर्पोरेसनहरू राज्यका सम्पत्ति हुन्, तर फेसबुक, माइक्रोसफ्ट वा अलिबाबाहरू नेपालमा त्यत्तिकै उत्पन्न हुँदैनन् । आज हामीले फाइबर अप्टिक्समा गरेको लगानी, विद्यालयहरूको ल्याब राम्रो बनाउन गरेको लगानी, उद्यमीहरूलाई उद्योग गर्न र बजारसम्म सजिलै पुग्न दिन गरेको लगानीले गर्दा नै भविष्यमा मुलुकमा ठूला कर्पोरेसनहरू बन्ने हुन् । नेपालमा जंगबहादुरले शासन गर्दाताका लन्डनमा खुलेको बर्बेरी ब्रान्डको कपडापसल, सान फ्रान्सिस्कोमा खुलेका लिभाइजहरू भविष्यमा बेलायत र अमेरिकी सरकारका सम्पत्ति भए, कर तिरे, रोजगारी बढाए । हामीले अहिले कुनकुन क्षेत्रमा लगानी गर्नाले भविष्यमा हामीसँग त्यस्ता कम्पनीहरू हुनेछन् भनेर सोच्नु त्यसैले जरुरी भएको छ ।केही वर्षदेखि भएको विप्रेषणले हामीलाई मुलुकको यान्त्रिकीकरण गर्न मौका दिएको छ । आर्थिक गतिविधि बढ्ने, उत्पादन बढ्ने, व्यक्तिको उत्पादकत्व र तलब बढ्ने ठाउँहरूमा सरकारले छानीछानी लगानी गर्नुपर्ने बेला अहिले सुरु भैसकेको छ र यसले नै दिगो रूपले समृद्ध हुने नेपालको बाटो खोल्नेछ ।अन्तमा, नेपालमा अर्थतन्त्र चलाउनु भनेको कर उठाएर तलब खुवाउनु मात्र हैन । यतिसम्म त भीमसेन थापाका गुणवन्त खरदार वा जंगबहादुरका सिद्धिमानसिंह राजभण्डारीले पनि कुशलतापूर्वक व्यवस्थापन गरेकै थिए । प्राथमिकताहरू निर्धारण गर्ने, प्राविधिक रूपमा चुनौतीपूर्ण तर मुलुकलाई चाहिने आयोजनाहरू सुरु र समयमै सम्पन्न गर्ने र मुलुकको भविष्यको बाटो कोर्ने जिम्मेवारी पनि अर्थतन्त्र चलाउने व्यक्तिलाई हुन्छ । यसको पहिलो खुड्किलो पुँजीगत खर्चको वृद्धि हो । हामी वर्षौंदेखि यही खुड्किलो पार गर्न चुकेका छौं ।"
नागरिकको सामाजिक दायित्व,"लामो समयदेखि हामी सबैको साझा समस्याका रूपमा रहँदै आएको छ कोरोना महामारी र त्यसको सन्त्रासमय परिवेश । लामो समयको बन्दाबन्दीले सिर्जिएको असहज परिस्थितिमा जकडिएका हामी अहिलेको खुला वतावरणमा पनि दिनानुदिन फैलँदै गएको संक्रमणका कारण सन्त्रस्त नै छौं । अन्य मुलुकमा जस्तो हामीकहाँ कोरोना महामारीले आक्रान्त जनताप्रति सरकार उत्तरदायी नभएको हुनाले त्यसको थप मार पनि भोग्न बाध्य भएका छौं हामी । यस्तो असहज परिस्थितिमा पनि सरकारको उपस्थितिको अनुभूति गर्न नपाएर दुःखी बनेका हामीले त्यसप्रति थुप्रै असन्तुष्टि पोख्यौं र पनि सरकारको कानमा बतास लागेन π जब सरकार जनताप्रति अनुत्तरदायी बन्छ तब समाज र राष्ट्रप्रति नागरिकको दायित्व झनै बढ्ने गर्छ । महामारीको जटिल अवस्थाले यसैको आवश्यकताबोध गराइरहेको छ । यति मात्र होइन, अहिले प्रत्येक सचेत नागरिकले आफैंसँग प्रश्न गर्नुपर्ने भएको छ मेरो दायित्व के हो ? आफू कसरी सुरक्षित हुने ? आफू मात्र सुरक्षित हुने कि अरूलाई पनि सुरक्षित गराउने ? कतै मेरो कारणबाट अन्य कोही असुरक्षित भइरहेका त छैनन् ? यी र यस्तै प्रश्नहरू मनन गरेर आफू बाँच्ने र अरूलाई पनि बचाउनुपर्छ भन्ने सामूहिक दायित्वबोध तथा त्यसतर्फ आम नागरिकको अग्रसरता नै अब विद्यमान महामारीसँग जुध्ने एक मात्र हतियार बनेको छ ।कोरोना महामारीकै बीच हाम्रो समाजमा देखिएका दुई भिन्न दृष्टिकोण र प्रवृत्तिले यस प्रकारको सामूहिक दायित्वबोधमा बाधक बनेर महामारीलाई थप प्रसारित गराइरहेका छन् । पहिलो, संक्रमितप्रति नकारात्मक दृष्टिकोणÙ दोस्रो, सोही कारण संक्रमित र उनीहरूका परिवारजन वा आफन्तले संक्रमणको सत्यतथ्य लुकाउने प्रवृत्ति । शिक्षित र चेतनशील भए पनि हाम्रो मानसिकता कति संकुचित रहेछ भन्ने यथार्थको साक्ष्य विगतमा आफ्नो ज्यानको पर्बाह नगरी संक्रमितको उपचारमा संलग्न स्वास्थ्यकर्मीहरूप्रति केही व्यक्ति एवम् समुदायबाट गरिएको दुर्व्यवहारले प्रस्तुत गरिसकेको छ । अझै पनि कुनै व्यक्ति संक्रमित भएमा उसको घरपरिवारलाई नै अछुतजस्तो व्यवहार गर्ने, समाजबाट अलग्याउन खोज्ने गरेको देखिन्छ । भाडामा बस्ने व्यक्ति संक्रमित भएमा अनेक बहाना बनाएर उसलाई निकालिदिएका तिक्तताहरू पनि देखिएकै छन् । त्यसैले त आफू समाजको नजरमा प्रतिष्ठित बनिरहन र सामूहिक गतिविधिमा सहभागी भइरहनका लागि पनि संक्रमित व्यक्ति तथा उसको परिवारले वास्तविकता लुकाउने गरेको पाइन्छ ।केही असामाजिक व्यक्तिहरूको नकारात्मक दृष्टिकोणका कारण कोरोना संक्रमणको यथार्थ लुकाउने प्रवृत्ति हामीकहाँ हाल समुदाय स्तरमा फैलँदो संक्रमण नियन्त्रणका लागि थप चुनौती बनिरहेको छ । नबुझेर वा अज्ञानताका कारण यस्तो गर्नुलाई स्वाभाविक मान्न सकिए पनि शिक्षित, बुझक्कड तथा समाजमा प्रतिष्ठित वर्गबाट पनि यस्तो व्यवहार गरिनुलाई भने सामान्य रूपमा लिन सकिँदैन । हालै मेरी साथीले टेलिफोनमार्फत पोखेको दुखेसो यसैसँग जोडिएको छ । उनको घरसँगै जोडिएको, महामारीबारे खासै संवेदनशील नबनेको तथा आफूलाई आधुनिक र खानदानी मान्ने घरपरिवारमा प्रायः पार्टी र जमघट हुने रहेछ । नातासम्बन्ध तथा साथीभाइहरू आउनेबस्ने क्रमलाई कोरोनाकालले पनि छेकेको रहेनछ । सोही क्रममा हालै पाहुना हुन आएका आफन्तहरूमध्ये एक बिरामी रहेछन् । उनलाई कोरोना संक्रमणको आशंकामा पीसीआर परीक्षण गर्न पठाएको संवाद मेरी साथीले प्रत्यक्ष सुनेकी रहिछन् । उनीहरूको आँगनमा दिनभर रमझमका साथ दुईचार दिनका लागि रमाइला कार्यक्रम बन्दै गरेकामा बेलुकी एकाएक सुनसान भएर ती पाहुनाहरू बिहानसम्म गायब भइसकेछन् । त्यसपछि त्यस घरकी महिला र अन्य सदस्य सबै डबल मास्कमा देखिएछन् । लुकीछिपी कोठाहरू स्यानिटाइज गरेर पाहुना सुतेका बिछौना घाममा सुकाइनुका साथै बेडकभर आदि पनि काम गर्ने महिला लगाएर धुवाइएछ । केही छिमेकीहरूसँग अत्यन्त घनिष्ठ सम्बन्ध बनाएकी ती महिलाले आफूलाई अलि सन्चो नभएको बताउँदै घर सुनसान बनाइछन् तर उनीहरूसँगको घुलमिललाई भने बिनादूरी यथावत् राखिछन् । ती छिमेकीले उनका आफन्तबारे जिज्ञासा राख्दा अचानक जरुरी काम आइपरेर गएको बताइछन् । उनका संवाद सुन्न तथा गतिविधि देख्न सक्ने अवस्थाकी मेरी साथीलाई ती महिलाले कोरोना पोजेटिभ देखिएपछि आफन्तलाई अन्यत्र व्यवस्थापन गरेर आफ्नो घर सफा गरेको, दुईचार दिनपछि नै आफूहरूले पनि परीक्षण गराएर साबिकजस्तै दैनिकी चलाएको सबै थाहा रहेछ । त्यसैले उनी चिन्तित थिइन् ।मेरी साथीको चिन्ता निरर्थक थिएन । विज्ञहरूका अनुसार, सबै संक्रमितहरूमा लक्षण देखिँदैन तर लक्षण नभएका संक्रमितहरूले आफ्नो सम्पर्कमा आउनेहरूलाई भने संक्रमित गराउन सक्छन् । शरीरमा रोगप्रतिरोधी क्षमता बलियो भएकाहरू संक्रमित भएर पनि बिनालक्षण निको हुन सक्छन् । सो कुरा कसैलाई थाहा नभए पनि उनीहरूका कारण कमजोर प्रतिरोधी क्षमता भएका व्यक्तिहरूलाई भने कोरोना भाइरसले आक्रमण गरेर समस्या सिर्जना गरेको हुन्छ । अझै महत्त्वपूर्ण कुरा त, संक्रमितको सम्पर्कमा जानासाथ कुनै व्यक्तिको परीक्षणमा पोजेटिभ देखिँदैन । त्यसका लागि निश्चित समय लाग्ने गर्छ । त्यसैले यस प्रकारको सम्पर्कमा रहेका अर्थात् कन्ट्याक हिस्ट्री भएकाहरूले कम्तीमा पनि दुई साता क्वारेन्टिनमा बसेर मात्र परीक्षण गराउनुपर्छ भनेर विज्ञहरूले बारम्बार सुझाव दिइरहेका छन् ।यसको विपरीत मेरी साथीकी छिमेकीले भने संक्रमितसँगको सम्पर्कको वास्तविकतालाई नाटकीय शैलीमा लुकाएर, निश्चित अवधि पूरा नगरीकनै आफू र परिवारका सदस्यको परीक्षण गराएर सामान्य जीवनशैलीमा रहिन् । आफूलाई सम्पन्न तथा बौद्धिक दाबा गर्ने त्यो परिवारको सो गतिविधि गैरजिम्मेवारीको पराकाष्ठा हो । यदि उनीहरू जिम्मेवार नागरिक हुन्थे भने त्यस्तो परिस्थितिमा आफ्नो निकट सम्पर्कमा हुनेहरूलाई यथार्थबारे जानकारी गराएर आफूहरू निश्चित समय होम आइसोलेसनमा रहने थिएÙ दुईचार घरको काम गरेर जीविका चलाउने गरिब महिलालाई संक्रमितले प्रयोग गरेका वस्तु सफा गराएर जोखिममा पार्ने थिएनन् । सम्पन्न वर्ग संक्रमित भएका खण्डमा होम आइसोलेसन, आवश्यकताअनुसार सन्तुलित आहारविहार, सरसफाइ, आराम र अस्पतालको सुविधा पनि लिन सक्छन् । केही समय काम नगरी बस्दा पनि उनीहरूको चुलो चिसिँदैन, जहानकेटाकेटी भोकै रहँदैनन् । यसको विपरीत, दैनिक मजदुरी गरेर एउटा अँध्यारो कोठामा गुजारा गर्नेहरू संक्रमित हुने हो भने त्यस्तो व्यवस्था गरेर कोरोनालाई जित्न सक्लान् ? उनीहरूले काम गर्न नसक्दाको अवस्थामा चुलो कसरी बल्ला ? कथित सम्पन्न वर्गले यसको हेक्का राख्नुपर्दैन ? यो उनीहरूको सामाजिक दायित्व होइन ?मेरी साथीले अनुभव गरेको तर व्यक्त गर्न नसकेको, सुनेकोदेखेको तर बताउन नसकेको यस्तो यथार्थ अन्यत्र कति ठाउँमा होलान् ? त्यसबाट महामारीमा कति जटिलता थपिँदै होला ? किनभने एकातिर गोपनीयताको हकअन्तर्गत सरकारले परीक्षण रिपोर्ट गोप्य राखेको हुन्छ भने अर्कातिर सम्बन्धित व्यक्ति वा पक्षबाहेक अन्यले यसबार बोल्नु उपयुक्त हुँदैन । यस्तो जटिलता न्यूनीकरणको दायित्व कसको हो ? पक्कै, यो दायित्व हामी आम नागरिकको हो किनभने हामी त्यस्तो देशका नागरिक हौं जहाँ सरकार केवल सत्तासीन र तिनका आसेपासेहरूका लागि छ, जनताका लागि छैन । यस्तो विपत्तिका बेला पनि नागरिकप्रति जिम्मेवार नहुने सरकार अन्यत्र सायदै होला π धन्न, हामी नेपालीको धैर्य र सहनशीलता π यस्तो सरकारको उपस्थितिलाई पनि चुपचाप स्वीकार गरिरहेका छौं π निदाएकोलाई बिउँझाउन सकिन्छ तर निदाएको अभिनय गरेकोलाई बिउँझाउन सकिँदैन भनेजस्तै निदाएको अभिनय गरिरहेको सरकारबाट कुनै आशा नराखेर अब हामी आम नागरिक आआफ्नो ठाउँबाट उत्तरदायी बन्दै वर्तमानको विषम परिस्थितिसँग जुध्नुपरेको छ । यसका लागि संक्रमितलाई अछुतजस्तो व्यवहार गर्ने संकुचित मानसिकता त्याग्नु जति आवश्यक छ, संक्रमण लुकाउँदै मन्द विषसरि त्यसलाई समुदायमा फैलाउने दुष्प्रवृत्ति त्याग्नु पनि उत्तिकै आवश्यक देखिन्छ । जसरी आफू र आफ्नो परिवारलाई सुरक्षित राख्ने दायित्व हाम्रो काँधमा छ, त्यसरी नै आफ्नो समुदाय र समाजलाई सुरक्षित राख्ने दायित्व पनि हाम्रै हो । त्यसैले क्वारेन्टिन र होम आइसोलेसनको अवधारणालाई इमानदारीपूर्वक परिपालना गरौं ।"
बाइडेनको विजयले चीनलाई चुनौती,"वासिङ्टन (एजेन्सी) केही दिनको अनिश्चिततापछि जो बाइडेन अमेरिकी राष्ट्रपतिमा निर्वाचित भएका छन् । डोनाल्ड ट्रम्पको चारवर्षे कार्यकालमा विश्वका अन्य शक्तिशाली देशसँग अमेरिकाको सम्बन्धमा निकै ठूलो परिवर्तन देखिएको थियो ।अमेरिकामा बाइडेनको जितले चिनियाँ प्रणालीसमक्ष अर्को चुनौती खडा गरिदिएको बीबीसीले जनाएको छ । चीन डोनाल्ड ट्रम्प ह्वाइटहाउसबाट बिदा भएको हेर्न चाहन्छ भन्ने कतिपयको आकलन रहेको थियो । किनकि दुई देशबीच पछिल्लो समय व्यापारयुद्ध चर्केको छ । त्यसका साथै कोभिड१९ को महामारीका लागि उनले चीनलाई दोष लगाउँदै आएका थिए । तर केही विश्लेषकहरूको विचारमा चीनले ट्रम्प ह्वाइटहाउसका लागि पुनः निर्वाचित भएको भएको हेर्न चाहन्थ्यो । किनकि उनका नीतिहरूका कारण अमेरिकाको शक्ति विश्वमा क्षीण हुँदै जान सक्ने भएकाले त्यो आफ्नो हितमा हुने बेइजिङको बुझाइ छ । तर आगामी राष्ट्रपति बाइडेनले जलवायु परिवर्तनजस्ता ठूला मुद्दामा आपसी सहयोग खोज्ने प्रयास अघि बढाउनेछन् । त्यस क्रममा चीनले पनी आफ्ना लागि फाइदा हुने अवसरहरू खोज्ने निश्चित छ । बाइडेनले चीनसँग अमेरिकी सम्बन्ध सुधारका लागि सक्दो प्रयास गर्नेमा दुई मत छैन । जसका कारण विश्वशक्ति बन्ने चिनियाँ आकांक्षा पर धकेलिन सक्ने विश्लेषकहरूको भनाइ छ । उपराष्ट्रपतिमा निर्वाचित कमला ह्यारिस भारतीय मूलकी भएका कारण उनलाई भारतमा गौरवका रूपमा लिइएको छ । तर प्रधानमन्त्री नरेन्द्र मोदीले बाइडेनबाट उनका पूर्ववर्तीभन्दा केही चिसो प्रतिक्रिया पाउन सक्ने आकलन छ । भारत लामो समयदेखिको महत्त्वपूर्ण अमेरिकी साझेदार हो । यो नीतिमा बाइडेन प्रशासनले खासै परिवर्तन गर्ने भने देखिन्न । विश्वशक्तिका रूपमा चीनको उदय रोक्न अमेरिकाले भारतको मन जित्न जरुरी देखिन्छ । त्यसका साथै विश्वव्यापी आतंकवादविरुद्ध लड्न दक्षिण एसियामै सबैभन्दा बढी जनसंख्या भएको भारत अमेरिकाको इन्डो प्यासिफिक रणनीतिको महत्त्वपूर्ण साझेदार हुने देखिन्छ । तर बाइडेनको चुनाव प्रचार अभियानको वेबसाइटमा कश्मीरका सबै बासिन्दाको अधिकार पुनः स्थापित हुनुपर्ने आह्वानदेखि लिएर नेसनल सिटिजन रेजिस्टर (एनआरसी) तथा नागरिकता संशोधन ऐन (सीएए) को विरोध गरिएको छ । त्यसका साथै कमला ह्यारिसले पनि भारतको हिन्दु राष्ट्रवादी सरकारका नीतिहरूको कडा आलोचना गरेकी छन् । त्यसैले आगामी दिनमा अमेरिकाभारत सम्बन्धबारे भने यसै भन्न सकिने अवस्था छैन । उत्तर कोरियाले कुनै समय बाइडेनको कडा आलोचना गर्ने गर्थ्यो । तर अब किम जोङउनले बाइडेनले के कस्तो कदम चाल्छन् भन्नेमा प्रतीक्षा गर्ने आकलन गरिएको छ । डोनाल्ड ट्रम्पसँगको अभूतपूर्व भेटवार्ताका कारण उपलब्ध विभिन्न अवसरहरूका कारण पनि किम बाइडेनभन्दा ट्रम्पको पक्षमा थिए । बाइडेन शक्तिमा आएपछि अमेरिका र यूकेको विशेष मैत्रीपूर्ण सम्बन्ध ओरालो लाग्न सक्ने बीबीसीले उल्लखे गरेको छ । अनुभवी राजनीतिज्ञ बाइडेन र चर्को ब्रेक्जिट पक्षधर बोरिस जोन्सनबीच स्वाभाविक तालमेल मिल्न नसक्ने अनुमान छ । कुनै बेला डोनाल्ड ट्रम्पले ब्रिटिस प्रधानमन्त्री जोन्सनलाई ब्रिटेन ट्रम्प भनेका थिए । त्यस्तै बाइडेनले पनि जोन्सनलाई ट्रम्पका शारीरिक र भावनात्मक नक्कल भनेका थिए । तसर्थ बाइडेनले यूकेसँग भन्दा पहिला युरोपेली संघ, जर्मनी वा फ्रान्ससँग सम्बन्ध अघि बढाउन सक्ने जनाइएको छ । यद्यपि अमेरिकी चुनावको केही साताअघि जोन्सनले बाइडेन निर्वाचित हुनुपर्ने धारणा सार्वजनिक गरेका थिए ।"
म्यान्मारमा संसदीय चुनाव,याङ्गुन (एपी) म्यान्मारमा आइतबार भएको संसदीय चुनावमा दसौं लाखले मतदान गरेका छन् । सन् २०११ मा सैनिक शासन अन्त्य भएपछिको यो दोस्रो चुनाव हो । विपक्षीहरूको कमजोर अनुपस्थितिका कारण नोबेल शान्ति पुरस्कार विजेता आङ सान सुकीको दलले यस निर्वाचनमा पनि बहुमत प्राप्त गर्ने अनुमान गरिएको छ । म्यान्मार निकै लोकप्रिय सुकी रोहिंग्या संकट समाधानका लागि आवश्यक कदम नचालेपछि विश्वमा आलोचनाको पात्र बनेकी थिइन् । सन् २०१७ मा म्यान्मारको सेनाले गरेको ज्यादतीका कारण लाखौं रोहिंग्याहरू विस्थापित भएका थिए । संयुक्त राष्ट्रसंघले उक्त घटनालाई जातीय सफायाको संज्ञा दिएको थियो । म्यान्मारको सेनाले भने आफूहरूले विद्रोही लक्षित आक्रमण गरेको बताउँदै आएको छ । त्यसका साथै म्यान्मारमा व्याप्त गरिबी न्यूनीकरण गर्न सुकीले पर्याप्त काम गर्न नसकेकी कतिपयको आरोप छ । सुकीको दल नेसनल लिग फर डेमोक्रेसी (एनएलडी) ले सन् २०१५ को आमनिर्वाचनमा भारी बहुमत प्राप्त गरेको थियो । यस चुनावले देशको ५ दशकभन्दा लामो सैन्य शासनको अन्त्य गरेको थियो । सैनिक समर्थित युनियन सोलिडारिटी तथा डेभलपमेन्ट पार्टी एनएलडीको मुख्य चुनौती रहेको जनाइएको छ । संसद्को माथिल्लो र तल्लो सदनका लागि ९० भन्दा बढी दल प्रतिस्पर्धामा रहेका छन् । पर्यवेक्षकहरूले रोहिंग्या समुदायलाई मताधिकार नदिई गरिएको चुनावको वैधतामाथि प्रश्न उठाएका छन् ।
छठलगत्तै माइतीघर र सिंहदरबार घेर्ने चेतावनी,"संघर्ष समितिका पदाधिकारीसँगको छलफलका क्रममा वाणिज्य तथा आपूर्तिमन्त्री लेखराज भट्टले चिनी उद्योग संघलाई उपस्थित गराई निकास दिन छलफल चलाउने बताए । किसानले पनि भुक्तानी पाउने र उद्योग पनि बच्ने गरी समस्याको समाधान हुने उनको भनाइ छ । किसानले आफ्नो बक्यौता पाउन पर्खिनुपर्छ भन्ने नभई उद्योगबाट असुलउपर गराउने प्रक्रियामा जाँदा ढिलो भइरहेको छ, उनले भने, कतिपय चिनी मिलले भने किसानको बैंक खाता नहुँदा भुक्तानी रोकिएको बताएका छन् । लुम्बिनी र श्रीराम सुगर मिल्सबाहेक अन्यको समस्या समाधान हुने चरणमा रहेको उनले दाबी गरे । मन्त्रीको आश्वासनप्रति किसान भने विश्वस्त छैनन् । छठअघि भुक्तानी पाउनेमा उनीहरूले आशंका व्यक्त गरे ।"
नेप्से तीन वर्षयताकै उच्च,"सो दिन नेपाल पुनर्बिमा कम्पनीको सबैभन्दा बढी रकमको सेयर कारोबार भयो । कारोबारमा आएका १२ उपसमूहमध्ये बैंकिङका परिसूचक ००९ र विकास बैंकका ०३२ प्रतिशतले घटे । बाँकी सबै समूहका परिसूचक बढे । सो दिन व्यापार समूहका परिसूचक ८५८, उत्पादन तथा प्रशोधनका ४०४, अन्यका २६३, जलविद्युत्का २१४, होटलका १५८ र सामूहिक लगानी कोषका १४१ प्रतिशतले बढे । यस्तै वित्त कम्पनी, निर्जीवन बिमा, लघुवित्त वित्तीय संस्था र जीवन बिमा उपसमूहका परिसूचक पनि सामान्य अंकले बढे ।कोभिड१९ को जोखिमबाट बच्न गरिएको लकडाउन र त्यसपछि पनि दोस्रो बजारमा अनलाइन कारोबारका लागि युजर नेम र पासवर्ड लिने लगानीकर्ता उच्च दरले बढेका छन् । कोभिड१९ को जोखिम बढेसँगै सर्वसाधारणलाई हिँडडुलमा अवरोध भएको, लगानीका अन्य क्षेत्र सञ्चालन हुन नसकेको, अनलाइन कारोबारका लागि लगानीकर्तालाई प्रोत्साहन गरिएकोलगायत कारण अनलाइन कारोबारका लागि युजर नेम र पासवर्ड लिने संख्या बढेको नेप्सेले जनाएको छ । गत असोजसम्म करिब १ लाख २० हजार ५ सय जनाले अनलाइन कारोबारका लागि युजर नेम र पासवर्ड लिएका छन् । गत भदौ दोस्रो साता यस्तो संख्या ६४ हजार ६ सय १६ लगानीकर्ताले युजर नेम र पासवर्ड लिएका थिए ।"
दुई महिनामा टेलिकमका फोरजी ग्राहक दोब्बर,साउनसम्ममा भने कुल इन्टरनेट प्रयोगकर्तामध्ये ७५ प्रतिशतले मोबाइल इन्टरनेट प्रयोग गर्ने गरेको प्राधिकरणको तथ्यांक छ ।पछिल्लो एक महिना एनसेल र नेपाल टेलिकम दुवैले थ्रीजीतर्फका ग्राहक गुमाएको प्राधिकरणको तथ्यांक छ । प्राधिकरणका अनुसार साउनसम्म नेपाल टेलिकमको थ्रीजी सेवा उपभोग गर्ने ग्राहक ८६ लाख ६६ हजार थिए । भदौमा यो घटेर ८४ लाख २२ हजारमा सीमित भएको छ । यस्तै साउनसम्म एनसेलका थ्रीजी ग्राहक २८ लाख ८४ हजार रहेकामा भदौमा घटेर २७ लाख ७९ हजारमा सीमित भएका छन् । थ्रीजीतर्फका ग्राहक गुमाएको तुलनामा फोरजीतर्फका ग्राहक बढेको भने देखिन्न ।टेलिकम सेवा प्रदायकहरूले थ्रीजीतर्फका ग्राहक गुमाएर फोरजी सेवाको विस्तार गरिरहँदा फिक्स इन्टरनेटको बजार हिस्सा भने एक महिनामा १ प्रतिशत बढेको छ । साउनसम्म कुल इन्टरनेट प्रयोगकर्तामध्ये २४ प्रतिशतले फिक्स्ड लाइनबाट इन्टरनेट प्रयोग गर्ने गरेकामा भदौमा यसको बजार हिस्सा २५ प्रतिशत पुगेको प्राधिकरणको तथ्यांक छ । देशभर २ करोड २८ लाख जनसंख्यामा इन्टरनेट पहुँच पुगेको प्राधिकरणको तथ्यांक छ । यो कुल जनसंख्याको ७६ प्रतिशत हो ।
एकसाथ दर्जन आयोजना अघि बढाउँदै निगम,"ईओआईको रिपोर्ट आएपछि त्यो काम पनि अगाडि बढ्छ, उनले भने । जुन बेला डिपो बने, त्यतिबेला वरपर त्यति बस्ती थिएनन् । तर अहिले वरपर बस्ती बढेका छन् । बस्ती सुरक्षित बनाउन पनि अटोमेसन आवश्यक छ, ठाकुरले भने, अहिले त्यसैमा काम भइरहेको छ ।डिजाइन र सुपरभिजन गरेर तीन वर्षभित्र काम सम्पन्न हुन्छ । निगमले गण्डकीमा रहेको भण्डारण क्षमता अभिवृद्धि, भैरहवा र पोखरा एयरपोर्टमा अन्तर्राष्ट्रियस्तरको भण्डार अभिवृद्धि, चन्द्रगढी, जनकपुर र दाङ विमानस्थलमा हवाई इन्धन व्यवस्थापनका लागि पूर्वाधार तयार गर्नेसम्मका लक्ष्य लिएको छ । हुलाकी राजमार्ग र महेन्द्र राजमार्गमा पेट्रोल पम्प खोल्ने नीति पनि लिइएको छ । सोहीअनुसार भैरहवामा तत्काल ३ सय ५० किलोलिटरको हवाई इन्धन डिपो निर्माण सुरु भएको छ । उक्त डिपो ६ महिनाभित्र निर्माण सम्पन्न हुने जनाइएको छ ।भैरहवास्थित गौतम बुद्ध क्षेत्रीय अन्तर्राष्ट्रिय विमानस्थलका लागि थप १० हजार किलोलिटरको हवाई इन्धन डिपो बनाइनेछ । त्यसका लागि एकदुई महिनामै टेन्डर गरिने ठाकुरले जानकारी दिए । त्यहाँ अहिले ६४ किलोलिटर क्षमताको मात्रै ट्यांक छ । विमानस्थल चल्न थालेपछि समस्या नहोस् भनेर तत्काललाई ३ सय ५० किलोलिटरको भण्डारण गृह बन्दै छ, ठाकुरले भने, विमानस्थल पूर्ण रूपमा सञ्चालन भए १० हजार किलोलिटरको हवाई इन्धन डिपो बनाउँछौं ।उक्त डिपो काठमाडौंका लागि ब्याकअप पनि हुन्छ । हाल काठमाडौंमा सात हजार किलोलिटरको हवाई इन्धन डिपो छ । पोखरामा पनि करिब चार हजार किलोलिटरको हवाई इन्धनको डिपो बनाउने तयारी छ । उक्त हवाई इन्धनको डिपोको टेन्डर पनि दुईतीन महिनाभित्रै गरिने निगमले जनाएको छ । पेट्रोलियम पाइपलाइनपछि अमलेखगन्जमा अत्याधुनिक लोडिङ प्वाइन्ट र ४ हजार १ सय किलोलिटर क्षमताका दुई वटा पेट्रोल डिपो बनाउने तयारी छ । त्यसका लागि भारतीय आयल कर्पोरेसनसँग छलफल भई लागतका विषयमा छलफल भइरहेको उपनिर्देशक ठाकुरले बताए ।त्यसमा १ अर्ब भारु लाग्ने अनुमान छ, ठाकुरले भने, थप छलफल भइरहेको छ । यीबाहेक अमलेखगन्जदेखि लोथर र सिलिगुडीदेखि झापाको चारआलीसम्म पाइपलाइन पनि बनाउने तयारी छ । त्यसका लागि संयुक्त अध्ययन टोलीले अध्ययन गरिरहेको छ । पाइपलाइनको प्रारम्भिक रिपोर्ट बनिसकेको निगमले जनाएको छ । अत्याधुनिक पेट्रोल पम्पका स्थापना गर्न करिब ५० पालिकालाई जग्गा उपलब्ध गराउन पत्र पठाइएको छ । जग्गा पहिचान भएपपछि डीपीआर गरेर अन्तिम रूप दिइने ठाकुरले जानकारी दिए ।"
डिपो नहुँदा सस्तोमा धान,"मकवानपुर धान खरिदखाद्य व्यवस्था व्यापार केन्द्र राजापुरले ६ वर्षपछि मकवानपुर (मध्यम) धान खरिद सुरु गरेको छ । राजापुर क्षेत्रको खेतमा ८० प्रतिशतभन्दा बढी मकवानपुर धान उत्पादन हुने गरेको छ । उद्योग, वाणिज्य तथा आपूर्ति मन्त्रालयले अनुमति र रकम पठाएपछि मकवानपुर धान खरिद सुरु भएको हो । मकवानपुर धानको समर्थन मूल्य कायम नगर्दा यहाँका किसान मर्कामा परेका थिए । सरकारले मकवानपुर धानको मूल्य २ हजार ८ सय २० रुपैयाँ तोकेको छ । एक साताअघि खाद्य तथा व्यापार केन्द्रले मोटो धानको मूल्य २ हजार ७ सय तोकेपछि हालसम्म ४ हजार क्विन्टल धान खरिद गरेको केन्द्रले जनाएको छ ।आधुनिक धान चामल कारखाना राजापुरले यस भेगको धान खरिद गर्ने गरेको छ । केन्द्रले गत वर्ष ५० हजार क्विन्टल धान खरिदको लक्ष्य राखेको थियो । गत वर्ष ४८ हजार क्विन्टल धान खरिद भएको थियो । यस वर्ष ८० हजार क्विन्टल धान खरिद गर्ने लक्ष्य रहेको छ । यस वर्ष राजापुर क्षेत्रमा करिब ७० हजार टन धान उत्पादन हुने अनुमान गरिएको प्रधानमन्त्री कृषि आधुनिकीकरण परियोजना एकाइ कार्यक्रम बर्दियाका प्रमुख तपेन्द्रबहादुर शाहले बताए । गत वर्ष पनि यहाँ झन्डै ७० हजार टन धान उत्पादन भएको थियो ।"
खाद्य कम्पनीले नै किनिदिएन,"पर्साको जगरनाथपुर गाउँपालिकाका अगुवा किसान सहरूम राउतले गत साता धानबाली भित्र्याए । यस वर्ष खाद्य व्यवस्था तथा व्यापार कम्पनी लिमिटेडलाई धान बेच्ने उनको योजना थियो । तर कम्पनीको वीरगन्ज शाखाले हालसम्म धान खरिद गर्ने तयारी पनि गरेको छैन । मेरो मात्र नभई धेरै किसानको धान बाली तयार भइसक्यो । मौसम बिग्रिने चिन्ता सबैलाई छ, उनले भने, सरकारलाई धान बेच्ने योजनामा धेरै किसान छन् तर ढिलाइले गर्दा निजी कम्पनीलाई किसानले सस्तोमै धान बेच्नुपरेको छ । हाल गल्ला व्यापारीले सोना मन्सुली धानको मूल्य मुस्किलले प्रतिक्विन्टल २ हजारदेखि २ हजार १ सय रुपैयाँसम्म दिएका छन् । सस्तैमा धान बेच्न बाध्य छौं, किसान राउतले भने, सरकारले धान बाली भित्र्याउनुअघि नै खरिद प्रक्रिया सुरु गरेको भए हाम्रो धानले उचित मूल्य पाउँथ्यो ।गत वर्ष कम्पनीको वीरगन्ज शाखाले मंसिरको पहिलो साताबाट धान किनेको थियो । गत वर्ष २० हजार क्विन्टल धान खरिदको कोटा पाएको कम्पनीले माघ १० सम्म लक्ष्य भेटाएको थियो । ५ हजार क्विन्टल जिरा मसिनो धान खरिदको कोटा पाएको शाखाले जम्मा ३२ क्विन्टल २५ किलो मात्र धान किनेको थियो । यस वर्ष पनि धान खरिद गर्ने योजना छ । तर केन्द्रबाट यस सम्बन्धमा आवश्यक निर्देशन नआएको कम्पनीका वरिष्ठ सहायक मुनिलाल कुशवाहले जानकारी दिए । केन्द्रबाट धान खरिदका लागि स्पष्ट निर्देशन आइसकेको छैन, उनले भने, किसानले भर्खरै धान बाली भित्र्याउँदै छन्, अहिले नै किन्न थाल्दा भिजेको धान मात्र आउँछ । सोना मन्सुली धानको खरिद मूल्य सरकारले निर्धारण गरेअनुसार नै हुने र जिरा मसिनोको प्रमुख जिल्ला अधिकारी संयोजक रहेको स्थानीय प्राथमिक खरिद समितिले निर्धारण गर्ने कुशवाहले बताए ।"
बजारमा पोको एम २ र सी ३,"काठमाडौं (कास) स्मार्टफोन ब्रान्ड पोकोले नेपालमा दुईवटा नयाँ उत्पादन पोको एम २ र पोको सी ३ सार्वजनिक गरेको छ । पोको एम २ सुपर फास्ट ६ जीबी र्याम भएको स्मार्टफोन हो । यसमा मिडियाटेक हेलियो जी ८० अक्टाकोर प्रोसेसर छ । पोको एम २ मा ६५३ इन्च एचडी प्लस डिस्प्ले, कर्निङ गोरिला ग्लास ३, क्वाड क्यामेरा, ५ हजार एमएएच बिल्टइन ब्याट्री र फास्ट चार्जिङजस्ता विशेषता छन् । त्यस्तै पोको सी ३ मा ट्रिपल क्यामेरा सेटअपमा १३ एमपी प्राइमरी सेन्सर, २ एमपी म्याक्रो सेन्सर र १३ एमपी डेप्थ सेन्सर छ । पोको एम२ ६ जीबीका साथ ६४ जीबी स्टोरेज भेरियन्टमा १८ हजार ९ सय ९९ रुपैयाँ र पोको एम २ ४ जीबीका साथ ६४ जीबी स्टोरेज भेरियन्टमा १४ हजार ९ सय ९९ रुपैयाँमा उपलब्ध हुने कम्पनीले जनाएको छ । पोकोले नेपालमा यो दोस्रो पटक आफ्ना उत्पादन भित्र्याएको हो । यसअघि सन् २०१८ मा पोको एफ १ सार्वजनिक गरेको थियो ।"
टीसीएलको फोरके स्मार्ट टीभी,काठमाडौं (कास) टीसीएलको आधिकारिक बिक्रेता चौधरी ग्रुपअन्तर्गतको ईओएल प्रालिले टीसीएलका नयाँ उत्पादन फोरके स्मार्ट टीभी नेपाली बजारमा ल्याएको छ । टीसीएलले पी ७१५ र पी ६१५ का सिरिज नेपाली बजारमा उपलब्ध गराएको हो । कम्पनीका अनुसार पी ७१५ स्मार्ट टीभी ७५ इन्चको स्क्रिनको आकारमा उपलब्ध हुनेछ । यसले गुगल एसिस्टेन्टसँग काम गर्नेछ । साथै यसमा हाई डाइनामिक रेन्जका लागि एचडीआर १० फर्म्याट छ । त्यस्तै पी ६१५ मा ४३ इन्च स्क्रिन छ । यो पी ६१५ एन्ड्रोइड अपरेटिङ सिस्टमसँगै आउने कम्पनीले जानकारी दिएको छ ।
कम्बोडियामा जागिर दिने भन्दै ठगी,"साउदी अरबमा २७ महिना र कतारमा २ वर्ष बसेर एक वर्षअघि फर्केपछि सर्लाहीको वाग्मती नगरपालिकाका २९ वर्षीय मनोज (नाम परिवर्तन) गाउँमै सानोतिनो काम गरेर बसिरहेका थिए । कमाइबाट चित्त नबुझेपछि उनी फेरि एकपटक वैदेशिक रोजगारीमा जाने ताकमा थिए । त्यही मेसोमा उनले विभिन्न म्यानपावर कम्पनीले फेसबुकमा राखेको सूचनामा आफूसँग खाडी देशको सवारी चालक लाइसेन्स रहेको र उपयुक्त कोटा भए जान इच्छुक रहेको भन्दै कमेन्ट लेख्ने गरेका थिए । यसरी कमेन्ट लेख्दा आफूलाई मिल्ने कोटा रहेछ भने म्यानपावरबाट फोन आउला भन्ने उनको आशा थियो । महिना दिनअघि स्टाटसमा कमेन्ट लेखेको एकाध दिनमै मनोजलाई कम्बोडियाबाट एक जना नेपालीले इमोमा कल गरे । सुमन थापा बताउने तिनले आफू कम्बोडियामै बस्ने र नेपालीलाई राम्रो जागिर मिलाइदिने काम गरिरहेको बताउँदै सुनाए । उनले भने, सानो गाडी चलाउने काम छ । खान, बस्नसहित मासिक ९ सय डलर तलब हुन्छ । म कम्पनीको अफर लेटर पठाइदिन्छु । आकर्षक जागिरको प्रस्ताव सुनेर मनोज खुसी नहुने कुरै थिएन । मनोजले हुन्छ भनेको केही दिनमै सुमनले कम्पनीको अफर लेटर पठाइदिए र भने, अब भिसाको प्रक्रिया सुरु हुन्छ । मैले भनेको खातामा ५० हजार हालिदिनु । सुमनले काठमाडौं बस्ने विवेक बस्नेतको नाम र फोन नम्बर दिएर उसलाई मनी ट्रान्सफरमार्फत ५० हजार पठाइदिन भने । मनोजले काम बन्ने आशामा पैसा हालिदिए । नभन्दै केही दिनमा सुमनले श्रम स्वीकृति र ईभिसा पठाइदिए र भने, असोज ३० को टिकट छ । काठमाडौं आइहाल्नु । मनोज घरमा बिदावारी भएर विदेश उड्ने भन्दै काठमाडौं आए । यसअघि नै उनले पटकपटक गरेर डेढ लाख रुपैयाँ विवेकलाई मनी ट्रान्सफरमार्फत पठाइसकेका थिए । अझै ५० हजार रुपैयाँ विमानस्थल पुगेपछि दिने र अरू दुई लाख भने कम्बोडिया पुगेर काम थालेपछि तिर्ने सर्त उनले स्विकारेका थिए । म्यानपावरका फेसबुक स्टाटसहरूमा आफू वैदेशिक रोजगारीमा जान इच्छुक रहेको भन्दै आफ्नो नम्बरसहित कमेन्ट लेख्ने गरेका भोजपुरका रनबहादुर (नाम परिवर्तन) लाई पनि मनोजकै शैलीमा सुमन फसाइसकेका थिए । उनी त विभिन्न मितिमा गरेर सुमनले भनेकै मान्छेलाई २ लाख बुझाइवरी असोज ३० मा उड्ने भनेर भोजपुरबाट ३ हजार भाडा तिरेर २९ गते नै काठमाडौं आए । रनबहादुरले भने, अरू बेला १५१६ सय भाडा पर्थ्यो । अहिले कोरोनाले गर्दा दोब्बर भाडा तिरेर भए पनि हतारिँदै आए । काठमाडौं आएपछि मनोज र रनबहादुरको भेट भयो । उनीहरू दुवैले थाहा पाए, कम्बोडियाबाटै सुमनले दिलाइदिएको व्यक्तिगत श्रम स्वीकृति त नक्कली पो रहेछ । मनोजले सुमनलाई फोन गरे । सुमनले आफूले सधैं यसैगरी मान्छे उडाउने गरेको र एयरपोर्टमा आफ्नो सेटिङ भएकाले चिन्ता नगर्ने बताए । पैसा ठगेको निष्कर्षमा पुगेर मनोज र रनबहादुर विमानस्थल पुग्नुपर्ने दिन बिहान मानव बेचबिखन अनुसन्धान ब्युरोमा पुगे । मनोजले कान्तिपुरसित भने, ठगिएको थाहा पाएपछि उसलाई केही नभनी म ब्युरो पुगेको थिएँ । ब्युरोले अनुसन्धान थालिहालेको भए विमानस्थलको सेटिङ कस्तो रहेछ भनेर पत्ता लगाएर ठगलाई समात्न सक्छ कि भन्ने लागेको थियो । तर ब्युरोले त हाम्रो मुद्दा दर्ता गर्नै मानेन । उनीहरूका अनुसार ब्युरोले यो मानव बेचबिखन नभएर ठगी भएको भन्दै उनीहरूलाई मुद्दा दर्ता गर्न महानगरीय अपराध महाशाखामा पठाइदियो । मनोज र रनबहादुरले गत बिहीबार महाशाखामा गएर मुद्दा दर्ता गराए ।महाशाखाका एक प्रहरी अधिकारीका अनुसार पछिल्ला महिनामा म्यानपावर कम्पनीको फेसबुकमा जागिरको खोजी गर्दै आफ्नो मोबाइल नम्बर छाड्नेहरूलाई कम्बोडिया, लाओस र थाइल्यान्ड बसेका संगठित मानव तस्करका गिरोहले टार्गेट गर्ने गरेका छन् । उनीहरूले फेसबुकमार्फत फोन नम्बर पाएपछि भाइबर, इमो वा ह्वाट्सएपमार्फत फोन गरेर ठगीको जालो बिछ्याउँछन् । ती प्रहरी अधिकारीले भने, मानव बेचबिखनको संगठित जालोसँग प्रत्यक्ष साइनो भएको यस्तो मुद्दा मानव बेचबिखन ब्युरोले नै किन दर्ता गरेन भनेर हामी छक्कै पर्यौं ।प्रारम्भिक अनुसन्धानअनुसार कम्बोडिया बस्ने सुमनले सप्तरीका पाँच जनालाई पनि कम्बोडिया उडाइदिने भनेर ठगी गरिसकेको देखिन्छ । पर्यटक भिसामा थाइल्यान्डको बैंकक बोलाउने र त्यहाँबाट सेटिङ मिलाएर कम्बोडिया छिराउने र थप पैसा असुलेर अलपत्र पारिदिने शैली तस्करहरूले अपनाएको पाइएको छ । जनही ४ देखि ६ लाख रुपैयाँ बुझाएर थाइल्यान्डसम्म पर्यटक भिसामा पुगेर कम्बोडिया छिरेका मोरङको सुन्दर हरैचा नगरपालिकाका ६ सहित २८ जना अलपत्र परेको खबर साउन पहिलो साता सार्वजनिक भएको थियो । गत वर्षको साउन पहिलो साता पनि तनहुँ ऋषिङका ५ सहित ६ जनालाई मानव तस्करको गिरोहले कम्बोडिया पुर्याएर अलपत्र पारेको खबर सार्वजनिक भएको थियो । बैंककसम्म सजिलै पर्यटक भिसामा झिकाउने र त्यहाँबाट कसैलाई कम्बोडिया, कसैलाई लाओस त कसैलाई भियतनामसम्म पुर्याएर अलपत्र पारिदिने घटना निरन्तर भइरहेको छ । मनोजले भने, कम्बोडिया जाने भनेर कोरोना संक्रमणका बेला पनि दुःख गरेर काठमाडौं आइयो । यहाँ आएपछि पो ठगको फन्दामा परेको थाहा पाइयो । रनबहादुरले भने आफूले ऋण गरेर लिएको पैसा ठगले खाइदिएपछि आफू आपत्मा परेको सुनाए । मनोजले यही गिरोहबाट अरू पनि ठगिएको अड्कल काट्दै सुनाए, अब गाउँमा गएर के पो भन्नु ? ठगिएको थाहा पाए भने अब फलानो त ठगिएछ भनेर जिस्काउँछन् ।"
महिलाले मात्रै धानेको स्वास्थ्यचौकी,"दुर्घटनाका घाइते तथा अन्य बिरामी ढोरपाटन नगरपालिका५ अधिकारीचौरको स्वास्थ्यचौकी पुग्दा प्रमुखको खोजी गर्छन् । आफ्नो परिचय दिँदै स्वास्थ्यचौकी इन्चार्ज शान्ति पुन झुल्किन्छिन् । उनकै नेतृत्वमा चार महिलाले एक वर्षदेखि स्वास्थ्यचौकीमा सेवा दिइरहेका छन् ।हेल्थ असिस्टेन्ट शान्तिसहित अहेब गीता घर्ती मगर, योजना पुन र अनमी विष्णु सापकोटाले चौकी सम्हालेका छन् । महिला मात्र देखेर धेरै पुरुष बिरामीले समस्या बताउन नखोज्ने शान्तिको अनुभव छ । त्यसकारण पनि उपचार गर्न महिला धेरै आइपुग्छन् । हरेक बिरामीले पुरुष स्वास्थ्यकर्मी खोज्छन् । म हुँ प्रमुख, भन्नुहोस् तपार्इंको समस्या के छ भन्दा नसुनेझैं गर्छन्, उनले भनिन्, महिला भएर उपचार गर्न सक्दैनन्, संस्थाको नेतृत्व गर्न सक्दैनन् भन्ने भावना धेरैको देखिन्छ ।उनका अनुसार महिला बिरामीले खुलेर आफ्नो समस्या राख्छन् । सानै उमेरमा विवाह गर्दा आइपर्ने स्वास्थ्य समस्या लिएर धेरै बिरामी आउँछन् । उपचारमा आएकाले महिला मात्रै देखेपछि समस्या बताउन खुसी मान्छन्, शान्तिले भनिन्, पुरुष बिरामीले भने सामान्य कुराकानीपछि फर्कने बहाना बनाउन थाल्छन् । महिनामा ४ सय जनाले यहाँ सेवा लिँदै आएका छन् । यो स्वास्थ्यचौकी बर्थिङ सेन्टर पनि हो । पहिले घरमै बच्चा जन्माउने जोखिम मोल्नेहरू अहिले स्वास्थ्यचौकी आउन थालेका छन् । केही वर्षअघिसम्म स्वास्थ्य संस्थामा सुत्केरी हुने शून्यजस्तै थिए । अहिले बढेका छन् । गत आर्थिक वर्षमा मात्रै २७ महिला सुत्केरी भएका थिए । कतिपयले घरपरिवारको समस्या पनि स्वास्थ्यचौकीमा आएर बताउँछन् । यस्तोमा स्वास्थ्यचौकीका कर्मचारीले सहजीकरण गरिदिन्छन् । स्वास्थ्यचौकीले क्षयरोग लागेकालाई प्रत्यक्ष निगरानीमा औषधि खुवाउने डट्स कार्यक्रम पनि चलाएको छ ।स्वास्थ्यचौकीमा कार्यालय सहयोगी पनि महिला छिन् । सबै महिला मात्रै भएकाले काम गर्न उत्तिकै सजिलो भएको अहेब गीता घर्ती मगरले बताइन् । महिलाले नै मासिक खोप कार्यक्रम चलाएका छन् । महिला स्वास्थ्यकर्मी भएकाले सुत्केरी, गर्भवती र यौनसम्बन्धी समस्या परेका महिलाले सहजै सुविधा पाएका छन् । पुरुषको तुलनामा महिलाका धेरै समस्या हुन्छन्, त्यसैले सेवा लिन पनि आउनुहुन्छ, अनमी विष्णु सापकोटाले भनिन्, महिलाको टिम देखेपछि उपचारका लागि पनि तयार हुन्छन् ।स्वास्थ्यकर्मीको सक्रियताबाट नगर स्वास्थ्य प्रमुख घनश्याम चालिसे खुसी छन् । महिला मात्र भएकाले मिलेर काम गर्नुभएको छ, समस्या पनि छैन, उनले भने, स्थानीय महिलाका समस्या पनि धेरै समाधान भएका छन् । नगर उपप्रमुख करमती पुनका अनुसार न्यायिक समितिमा आउनेले पनि स्वास्थ्यचौकीबाट सल्लाह मागेको बताउने गरेका छन् ।"
दिल्ली पहिलोपल्ट फाइनलमा,"अबुधाबी (एजेन्सी) दिल्ली क्यापिटल्स सानदार अलराउन्ड प्रदर्शन गर्दै इन्डियन प्रिमियर लिग (आईपीएल) क्रिकेटको फाइनल पुगेको छ ।सनराइजर्स हैदराबादलाई आइतबार दोस्रो क्वालिफायरमा १७ रनले पराजित गरेपछि दिल्ली आईपीएलको १३ औं संस्करणमा आएर पहिलोपल्ट फाइनल पुगेको हो ।टस जितेर ब्याटिङ रोजेको दिल्लीले अबुधाबीस्थित शेख जायेद रंगशालामा ३ विकेट गुमाई १ सय ८९ रन बनायो । जवाफमा केन विलियम्सनले ४५ बलमा ६७ रन बनाए पनि हैदराबादले ८ विकेट गुमाई १ सय ७२ रनमात्र बनाउन सक्यो ।दिल्लीले मंगलबार हुने फाइनलमा मुम्बई इन्डियन्सको सामना गर्नेछ । डिफेन्डिङ च्याम्पियन्स मुम्बईले शुक्रबार दिल्लीलाई पहिलो क्वालिफायरमा ५७ रनले पराजित गरेको थियो ।दिल्लीले पृथ्वी शलाई बेन्चमा राख्दै मार्कस स्टोइनिसलाई ओपनिङमा पठाएको थियो । स्टोइनिसले शिखर धवनसँग पहिलो विकेटमा ८२ ओभरमा ८६ रन जोडेपछि दिल्लीले बलियो स्कोर बनाएको थियो । मध्यक्रममा पनि प्रभाव पार्दै आएका स्टोइनिसले २७ बलमा ५ चौका र १ छक्कासहित ३८ रन बनाए ।कप्तान श्रेयस ऐर २० बलमा २१ रन बनाई आउट भए पनि धवनले अर्को सानदार इनिङ्स खेले । उनले ५० बल खेली ६ चौका र २ छक्कासहित ७८ रन बनाए । सन्दीप शर्माको बलमा उनी १९ औं ओभरमा एलबीडब्लू आउट भए । सिमरन हेटमायर २२ बलमा ४ चौका र १ छक्का प्रहार गरी ४२ र ऋषभ पन्त २ रनमा अविजित रहे । रशिद खानले ४ ओभरमा २६ रनमात्र दिएर १ विकेट लिए । तर जेसन होल्डरले १ विकेट लिन ४ ओभरमा ५० रन खर्चे । हैदराबादले पहिलो ओभरमा रविचन्द्रन अश्विनमाथि हावी हुँदै आक्रामक सुरुआत गर्न खोजेका थिए । तर दोस्रो ओभरको पहिलो बलमै कागिसो राबाडाले कप्तान डेविड वार्नरलाई २ रनमै बोल्ड गरे । अर्का ओपनर प्रियम गर्गले १२ बलमा २ छक्कासहित १७ रन बनाए । मनीष पाण्डेले १४ बलमा ३ चौकासहित २१ रन बनाए । उनीहरू दुवैलाई स्टोइनिसले आउट गरी दिल्लीलाई खेलमा फर्काए ।तर विलियम्सनले दोस्रो इनिङ्समा एउटा उत्कृष्ट इनिङ्स खेले । उनले ५ चौका र ४ छक्का प्रहार गरे । म्यान अफ द म्याच स्टोइनिसले उनको पनि विकेट लिए । होल्डर ११ रन बनाई अक्षर पटेलको बलमा आउट भए । राबाडाले १९ औं ओभरमा लगातार तीन बलमा अब्दुल समाद, रशिद खान र श्रीवात्स गोस्वामीलाई आउट गरे । उनले यस बीचमा एक वाइड बल फालेका थिए । समादले १६ बल खेली २ चौका र २ छक्कासहित ३३ रन बनाए । राबाडाले ४ ओभरमा २९ रन खर्चेर ४ र स्टोइनिसले ३ ओभरमा २६ रन खर्चेर ३ विकेट लिए ।"
वीरगन्ज११ उपाधि नजिक,"कलैया जेसिज क्रिकेट कप प्रतियोगिताअन्तर्गत आइतबार वीरगन्ज११ ले कलैया क्रिकेट क्लबलाई पराजित गर्दै फाइनल सुनिश्चित गरेको छ । कलैयाको सिद्धेश्वर क्रिकेट खेल मैदानमा भएको खेलमा वीरगन्ज११ ले कलैयालाई ५७ रनले हरायो । वीरगन्जले टस जितेर ब्याटिङ गर्दै निर्धारित ४० ओभरमा ५ विकेट गुमाई २ सय ३९ रन बनाएको थियो । वीरगन्जका हिमांशु दत्तले ६०, सोनु अन्सारीले ६२, आरिफ शेखले ३६ रन बनाएका थिए । कलैयाका बलर भुलावन सहनीले २, दीपक साह, तृत दास र सुनील कुमारले समान एक विकेट लिएका थिए । जवाफमा कलैया त्रिकेट क्लबले ३९५ ओभरमा सबै विकेट गुमाइ १ सय ८२ रन बनायो । कुमार थापाले ४०, तृत दासले ३०, समीर नेपालले २२ र राष्ट्रिय खेलाडी पवन सर्राफले १९ रन बनाए । वीरगन्जका बलर आरिफ शेखले ३, अनुज सिंह र सरफुल्लाह अन्सारीले २२ विकेट लिएका थिए । म्यान अफ द म्याच वीरगन्जका हिमांशु दत्त भए । उनलाई क्रिकेट बजारका प्रबन्धक दीपक गिरीले ट्रफी प्रदान गरेका थिए । सोमबार कलैया र मकवानपुर क्रिकेट क्लबबीच प्रतिस्पर्धा हुने आयोजक टिमका संयोजक सुभाष जयसवालले बताए ।"
नेपालगन्ज म्याराथन मंसिर ६ मा,"खेलकुदको सहर मानिने नेपालगन्जमा कोरोना कहरबीच आठ महिनादेखि खेलगतिविधि ठप्प छ । खेलाडी फुर्ससिला भएका छन् । घरमै बसेर दिन बिताउने उनीहरूको दिनचर्या छ । लामो समयपछि नेपालगन्जमा कोरोना संक्रमणको चुनौती खेप्दै नेपालगन्ज म्याराथन हुने भएको छ । यसले खेलाडीमा उत्सुकता थपिएको छ भने लकडाउनपछि खेलकुद गतिविधि नेपालगन्जबाटै सुरु हुने भएको छ । क्रिएटिभ ह्यान्डसले आइतबार पत्रकार सम्मेलन गरेर मंसिर ६ गते नेपालगन्ज म्याराथन हुने जनाएको छ । छैटौं संस्करणका रूपमा हुने यसै म्याराथनबाट टोकियो ओलम्पिकका लागि खेलाडी छनोट गरिने भएको छ । नेपाल ओलम्पिक कमिटी (एनओसी) ले यसैबाट खेलाडी छनोटका लागि मान्यता दिएको आयोजकले जनाएको छ । साथै राष्ट्रिय खेलकुद परिषद्ले पनि प्रतियोगिताका लागि स्वीकृति दिएको छ । सरकार र सशस्त्र द्वन्द्वरत तत्कालीन माओवादीबीचमा मंसिर ५ गते भएको विस्तृत शान्तिसम्झौताको स्मरण गर्दै हरेक वर्ष नेपालगन्ज म्याराथन हुने गरेको क्रिएटिभ ह्यान्डसका अध्यक्ष टीएस ठकुरीले बताए । यस म्याराथनलाई नेपाल एथलेटिक्स संघले पनि प्राविधिक सहयोग गर्नेछ । महामारीको चुनौतीमा खेल ब्युँताउनु सजिलो पक्कै छैन, अध्यक्ष ठकुरीले भने, यद्यपि ओलम्पिकमा सहभागिता जनाउने पक्षले खेलाडी खेल्न उत्साही भएका छन् । यस म्याराथन कोहलपुर र नेपालगन्जलाई जोड्ने एउटा सशक्त माध्यम बन्नुका साथै सामाजिक सद्भाव विस्तार गर्न टेवा पुर्याएको उनले बताए । तर, विगतका तुलनामा यस पटक खेलको प्रकृति अलि भिन्न हुनेछ । मानिसको जमघटमा कोरानाका कारण बढी ध्यान दिने र स्वास्थ्यसम्बन्धी मापदण्ड अपनाउनुपर्ने ठकुरीले सुनाए । खेलाडीलाई दौडको समयमा बाहेक र उपस्थित दर्शकलाई अनिवार्य माक्स प्रयोग गराएर सामाजिक दुरी कायम राख्ने आयोजकले जनाएको छ । सामाजिक एकताको सन्देश झल्काउने उद्देश्यले म्याराथन गर्दै आइएको हो । कोरानाकै कारण ठूलो जमघट गर्न उपयुक्त नभएका कारण यसपालि विगतमा भन्दा म्याराथनमा समावेश इभेन्ट पनि घटाइएको छ । पुरुष खुलातर्फ म्याराथन, महिला हाफ म्याराथन र ३ किलोमिटरको कर्पोरेट रनमात्रै समावेश गरेको आयोजकले जनाएको छ । गत वर्ष ५ किलोमिटर स्कुलस्तरीय छात्रछात्रा तथा खुला दौड, ८ देखि १२ वर्ष उमेरसमूहको दौड र अपांगता भएका लागि ह्विलचेयर दौड स्पर्धा समावेश गरिएको थियो । खुला म्याराथनतर्फ शीर्ष आठ र हाफ म्याराथनमा शीर्ष ६ जनालाई नगद तथा आकर्षक उपहार प्रदान गरिने जनाइएको छ । कर्पोरेट रनका विजेतालाई पनि पुरस्कार प्रदान गरिनेछ ।नेपालगन्ज उपमहानगरपालिकानजिक बीपी चोकबाट सुरु भएर कोहलपुर चौराहदेखि उत्तरतर्फ पुगी सोही रुट हँॅदै पुनः बीपी चोकमा सकिने म्याराथनमा राष्ट्रियस्तरका खेलाडीले भाग लिनेछन् । म्याराथनमा धेरैजसो लुम्बिनी, कर्णाली, प्रदेश ७ का खेलाडीले भाग लिँदै आएका छन् । नेपालगन्ज म्याराथनको पहिलो संस्करणमा नेपाली सेनाका होमलाल श्रेष्ठ, दोस्रोमा सेनाकै कृष्ण बस्नेत, तेस्रोमा जुम्लाका दुर्गा बुढा, चौथोमा नेपाल पुलिस क्लबका भूमिराज राई र पाँचौंमा सेनाका नवराज साउद विजेता भएका थिए । महिला हाफ म्याराथनतर्फ कान्छीमाया कोजु दुई संस्करणमा विजेता भइसकेकी छिन् । गत संस्करण सेनाकी पूर्णलक्ष्मी न्यौपानेले जितेकी थिइन् ।"
मेसी छिरेपछि खेलै बेग्लै,"म्याड्रिड (रोयटर्स) लियोनल मेसीले बेन्चबाट आउँदै दुई गोल गरेपछि बार्सिलोनाले शनिबार स्पेनिस ला लिगामा रियल बेटिसलाई ५२ ले हराएको छ । यससँगै लिगमा बार्सिलोनाको चार खेलको जितविहीन यात्रा टुंगिएको छ । क्याटलन क्लबका लागि एन्टोइन ग्रिजमन, पेड्री र ओसमन डेम्बेलेले पनि गोल गरेका थिए । बेटिसका तर्फबाट भने एन्टोनियो सानाब्रिआ र लोरेन मोरोनले गोल गरे । खेलको अन्त्यमा बेटिस १० खेलाडीमा समेटिएको थियो । एसा मान्डीले रातो कार्ड पाए । यो जितपछि बार्सिलोनाको ७ खेलबाट ११ अंक भएको छ । टोली आठौं स्थानमा उक्लेको छ । एट्लेटिको म्याड्रिड १७ अंकसहित शीर्षस्थानमा छ । एट्लेटिकोले अर्को खेलमा कार्डिजलाई ४० ले हरायो । बेटिसविरुद्धको खेलमा कप्तान मेसीलाई आश्चर्यजनक रूपमा सुरुदेखि खेलाइएको थिएन र पछि प्रशिक्षक रोनाल्ड कोम्यानले यसबारे स्पष्टीकरण दिएका थिए । उनका अनुसार मध्यसाता डिनामो किभविरुद्धको खेलपछि मेसीलाई सन्चो भएको थिएन । त्यसैले उनी दोस्रो हाफमै मात्र मैदानमा ओर्लिन तयार भएका थिए । मेसीबिना खेलेको बार्सिलोनाको पहिलो हाफमा ११ को बराबरी स्थितिमात्र थियो । दोस्रो हाफमा भने मेसी प्रवेश गरे । उनले खेललाई बार्सिलोनाको पक्षमा मोडे र गोलहरू निस्कन सुरु भएको थियो । खेलपछि जोर्डी अल्बाले भने, मेसी हुँदा हाम्रो खेल नै बेग्लै हुन्छ, किनभने उनको उपस्थितिमा अवसरहरू बढी बन्ने गर्छ । मेसी छिरेपछि हाम्रो खेल नै बेग्लै भयो । उनी हामी सबैभन्दा फरक खेलाडी हुन् ।"
युभेन्ट्स बराबरीमै,मिलान (रोयटर्स) वैकल्पिक खेलाडी फिलिपे कासेडोले इन्ज्युरी समयमा गरेको गोल मद्दतमा लाजियोले इटालीको सिरी ए मा युभेन्ट्सलाई ११ को बराबरीमा रोकेको छ । लगातार दोस्रो साता उनले लाजियोका लागि इन्ज्युरी समयमा गोल गरे । क्रिस्टियानो रोनाल्डोले पहिलो हाफमा गरेको गोलबाट युभेन्ट्सले सुरुआती अग्रता लिएको थियो । तर यस सिजन लय समात्न असफल युभेन्ट्सले त्यसलाई कायम राख्न सकेन र एक अंकमै चित्त बुझाउन बाध्य रह्यो ।इक्वेडरका कासेडोले गत साता टुरिनोविरुद्ध ९८ औं मिनेटमा विजयी गोल गरेका थिए भने मध्य साताको युरोपा लिगमा जेनिथ सेन्ट पिटर्सबर्गविरुद्ध पनि गोल गरेका थिए । यो खेल पनि ११ को बराबरीमा छुटेको थियो । खेलको दोस्रो हाफ लाजियोको पक्षमा रह्यो । रोनाल्डोले छैटौं मिनेटमा गोल गरे । उनको सिजनको यो छैटौं गोल हो । युभेन्ट्सको ७ खेलबाट १३ अंक भएको छ । लाजियोको ११ अंक छ । अर्को खेलमा इन्टर मिलानले पनि एटलान्टासँग ११ को बराबरीकै खेल्यो । केनको १ सय ५० लिग गोललन्डन लेस्टर सिटीले आफ्नो लय कायम राख्दै आइतबार इंग्लिस प्रिमियर लिगमा उल्भ्सलाई १० ले हरायो । लेस्टरका लागि किंग्स पावर स्टेडियममा फेरि एकपल्ट जेमी भार्डीले गोल गरे । अर्को खेलमा ह्यारी केनको कीर्तिमान गोलसँगै टोटेनहमले वेस्ट ब्रुमलाई १० ले हरायो । केनले प्रिमियर लिगमा गरेको यो १ सय ५० औं गोल रह््यो । वेस्ट ब्रुमले आफ्नो घरमा भएको खेलमा केनसँगै गारेथ बेल र सन ह्युङमिनलाई गोलरहित बराबरीमा रोकेको देखिएको थियो ।तर केनले ८८ औं मिनेटमा हेडबाट निर्णायक गोल गरे । जितपछि टोटेनहमको ८ खेलबाट १७ अंक भएको छ । सुरुआती लिग तालिकामा बलियो देखिएको छ । वेस्ट ब्रुम भने पुछारबाट तेस्रो स्थानमा रह्यो । इंग्लिस स्ट्राइकर केनले यसअघि मध्य साता युरोपा लिगको लुडोगोरेट्सविरुद्धका खेलमा टोटेनहमका लागि दुई सय गोल गरेका थिए । उनले यो सिजन सबै प्रतियोगितामा गरेर १३ गोल गरिसकेका छन् ।

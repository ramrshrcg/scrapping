शीर्षक,विवरण
उरै नाकाबाट खुलेआम तस्करी,"तर लुकीछिपी संकलन गरिन थालेको खबर पाएपछि डिभिजन वन कार्यालयले प्रहरी पठाएर केहीलाई पक्राउ गरेको थियो । तर, संकलकहरूले यार्चा टिप्न नपाए जीविका नै जोखिममा पर्ने भन्दै जनप्रतिनिधिलाई दबाब दिएका थिए । स्थानीयको दबाबपछि सुर्मा गाउँपालिकाले संकलन खुला गर्ने लिखित निर्णय गरेको थियो । साइपाल, छबिसपाथीभेरा, दुर्गाथली गाउँपालिका र बुंगल नगरपालिकाले मौखिक निर्णयका भरमा संकलकलाई लेक जान अनुमति दिए । त्यसपछि प्रशासनले हस्तक्षेप गरेन ।सरकारले प्रतिबन्ध लगाएकै अवस्थामा संकलन भएको यार्चा जिल्ला बाहिर निकासीका लागि अनुमति दिन नसकिने डिभिजन वन कार्यालय बझाङले जनाएपछि व्यापारीहरूले अवैध बाटो रोजेको जडीबुटी व्यापारीसमेत रहेका बझाङ उद्योग वाणिज्य संघका अध्यक्ष दानबहादुर सुर्मेलीले बताए । जिल्लाले पुर्जी दिँदैनौं भनेर रोकेपछि व्यापारीहरूले संकलन गरेको यार्चा अवैध तरिकाले गएको हो, उनले भने यो राज्यको लापरबाही हो । यसले राजस्व मात्रै गुमेको छैन, गैरकानुनी काम गर्नेहरूलाई पनि प्रश्रय मिलेको छ ।आखेटोपहारको खुलेआम व्यापारउरै नाका भएर यार्चा मात्र होइन, अन्य बहुमूल्य जडीबुटी र जनावरका आखेटोपहार ओसारपसार पनि धमाधम भइरहेको छ । यो सिजन (असारमंसिर) वनलसुन, रातो च्याउ, जटामसी र कटुकीलगायत जडीबुटी पनि ठूलो परिमाणमा ओसारपसार भइरहेको छ, साइपाल४ का वडाध्यक्ष जयसिंह रोकायाले भने । उनले नेपाल र चीनको सीमा स्तम्भ रहेको उरै भन्ज्याङबाट करिब ३० मिनेट ओरालो झरेपछि पुगिने चीनको पुराङ काउन्टीअन्तर्गत पर्ने ठाडोढुंगासम्म नेपालीले सामान पुर्याउने र त्यहाँबाट चिनियाँ व्यापारीले गाडीमा हालेर ती सामान लैजाने गरेको बताए । ठाडो ढुंगामा पाल टाँगेर जडीबुटी, वन्यजन्तुको अखेटोपहार र रक्त चन्दनलगायतका प्रतिबन्धित वस्तु भण्डार गर्ने व्यवस्था गरिएको र असारदेखि मंसिरसम्म तिब्बतको सीमावर्ती बजार ताक्लाकोट ओसार्ने गरिएको स्थानीयले बताए । यो सिजनमा बझाङको साइपाल गाउँपालिकादेखि चीनको ताक्लाकोटसम्म जाने बाटोमा ओहोरदोहोर गर्नेहरू प्रशस्त भेटिन्छन् । उनीहरूलाई लक्ष्य गरेर यही बाटोमा तीन दर्जनभन्दा बढी अस्थायी होटल खुलेका छन् । बझाङ, दार्चुला, हुम्ला, मुगु र कालिकोटसम्मका सर्वसाधारण व्यापारीका रातो च्याउलगायतका प्रतिबन्धित जडीबुटी बोकेर हिँडिरहेका हुन्छन् । साइपाल गाउँपालिकाकै मानबहादुर बोहराले भने, सीमा वरिपरि ठाउँठाउँमा अस्थायी टहरा नै खडा गरेर तस्करहरूले खुलेआम कारोबार गरिरहेका हुन्छन् । त्यहाँ कसैको पनि डर हुँदैन । असारदेखि मंसिरसम्म खुला हिमाली पाटनमा प्रतिबन्धित जडिबुटी सुकाएको, अस्थायी टहराहरूमा बोराका बोरा जडीबुटी तिब्बत लैजाने तयारीमा राखिएको र जडीबुटी तथा अन्य प्रतिबन्धित सामान लिएर दिउँसै निर्धक्क हिँडिरहेका खच्चर, भेडा, भरिया र तस्करीमा संलग्न व्यक्तिको ताँती भेटिने गरेको उनले बताए । जडीबुटी, कस्तुरीको बिना, बाघको छाला र हड्डी, बहुमूल्य पथ्थर, रक्तचन्दन सबै यही बाटो भएर आउँछन्, करिब ९ वर्षसम्म तिब्बतको लुपुस्थित चिनियाँ सीमा सुरक्षा पोस्ट नजिक होटल गरेर बसेका हुम्लाका बहादुर लामाले भने । बोहराका अनुसार जडीबुटीमा बढीजसो रातो च्याउ, पाँच औंले, कटुकी, सतुवा, जटामसी, वनलसुन यो बाटो भएर तिब्बत लगिने गरेको छ । तिब्बततर्फ बढी निकासी हुने सतुवा, कटुकी, वनलसुनको अव्यवस्थित संकलन भएकाले लोप हुने अवस्थामा पुगेको भन्दै बझाङमा दुई वर्षका लागि संकलनमा रोक लगाइएको छ । पाँच औंले विश्वमै लोपोन्मुख प्रजातिमा रहेकाले यसको संकलनमा सरकारले नै प्रतिबन्ध लगाएको छ ।रक्तचन्दनको ट्रान्जिटबझाङ प्रहरीले २०६८ चैतमा चीनको तिब्बततर्फ लैजाँदै गरेको अवस्थामा रिठापाटाको बारिलबाट करिब ३५ क्विन्टल रक्त चन्दनसहित ८६ जना भरियालाई पक्राउ गर्यो । ती सबै भरिया बाजुराका थिए । त्यही वर्ष असोजमा १ सय ५० भन्दा बढी भरिया लगाएर करिब ५० क्विन्टल रक्तचन्दन तिब्बत पुर्याएको घटना सार्वजनिक भएको थियो । बझाङका भरियाबाट खुलासा भएको उक्त रक्तचन्दन तस्करी काण्डमा प्रहरी प्रशासनको पनि मिलेमतो रहेको आशंका गरिएको थियो । त्यसयता यो नाका भएर तिब्बत पुग्ने रक्तचन्दन बरामद भएको छैन । तर प्रत्येक वर्ष रक्तचन्दन तिब्बत पुर्याइने गरेको त्यहाँका बासिन्दा र बाटोमा होटल व्यवसाय गर्नेहरू बताउँछन् । यो बाटो भएर रक्तचन्दन आउन थालेको ६७ वर्ष जति भयो, तिब्बतको बैंसमा होटल व्यवसाय गरिरहेका पदम लामाले भने, पहिलापहिला बाघका छाला, कस्तुरी जस्ता सामान बढी ल्याइन्थ्यो । आजकाल बढी रक्तचन्दन ल्याएको देखिन्छ । २०७३ सालमा बाजुरा साप्पाटाका १ सय २३ जना भरिया प्रयोग गरेर झन्डै ४० क्विन्टल रक्तचन्दन तिब्बत लगेको र २०७६ को तिहारताका दैलेखका १ सयभन्दा बढी भरियाले ३५३६ क्विन्टल रक्तचन्दन तिब्बततर्फ ओसारेको आफूले देखेको उनले बताए । बाटोका प्रायः सबै होटल उठिसकेपछि दसैंतिहार आसपास र चैत अन्त्यतिर रक्तचन्दनको ओसारपसार बढी हुने गरेको उनको भनाइ छ ।तातोपानी नाका बन्द भएपछि रसुवा र अन्य नाकामा हुने कडाइका कारण तस्करहरूले बझाङको नाकालाई प्रयोग गर्न थालेका हुन् । सुरक्षा व्यवस्था नभएको बझाङको नाका रक्तचन्दन ओसारपसार गर्न सजिलो भएकाले तस्करहरूले नाका प्रयोग गर्ने गरेको नेपाल चीन उद्योग व्यापार संघअन्तर्गतको कैलाश व्यापार संघका सचिव जगत तामाङले बताए । तिब्बतमा पुर्याइएपछि त्यहाँ रक्तचन्दनको खुला व्यापार हुने गरेको छ, उनले भने । २० वर्षसम्म फर्केन अस्थायी सीमा पोष्टचीनको सीमासँग जोडिएको बझाङको साइपालमा सुरक्षाको कुनै प्रबन्ध नहुँदा यहाँको नाका तस्करहरूको रोजाइमा परेको हो । यहाँ सुरक्षा व्यवस्था भएका बेला तस्करी निकै कम भएको स्थानीय बताउँछन् ।चीनको सीमाभन्दा दुई किलोमिटर नेपालतर्फ वैशाखदेखि कात्तिकसम्म नेपाल प्रहरीको अस्थायी सुरक्षा क्याम्प बस्ने गरेको थियो । कालंगा भन्ने ठाउँमा बस्ने उक्त अस्थायी चौकी २०५७ सालमा संकटकालका कारण हटाइयो । संकटकालका बेला तत्कालीन माओवादी विद्रोहीको आक्रमण हुन सक्ने भन्दै साइपाल गाउँपालिकाको धुली गाउँमा रहेको मुख्य सीमा सुरक्षा चौकी पनि सदरमुकाम सारियो । शान्ति प्रक्रिया सुरु भएपछि २०६३ सालको अन्ततिर धुलीमा प्रहरी चौकी पुनःस्थापना गरियो तर कालंगाको अस्थायी चौकी फर्केन । मुख्य सीमा प्रहरी चौकी रहेको धुलीगाउँ सीमा क्षेत्रभन्दा झन्डै ३० किलोमिटर वर नेपालतर्फ छ ।पहिला अस्थायी चौकी रहेको कालंगामा पुनः चौकी स्थापना हुने हो भने ९५ प्रतिशत तस्करी नियन्त्रण हुन सक्ने साइपाल गाउँपालिका अध्यक्ष राजेन्द्र धामीले बताए । उनका अनुसार उरै नाकासम्म पुग्न कालंगा भएर जानुपर्छ, अरू बाटो अत्यन्तै जोखिमपूर्ण भएकाले घोडा, खच्चर, भेडा हिँड्न सक्दैनन् । कालंगामा ६७ महिना सुरक्षा हुने हो भने तस्करी रोक्न सकिन्छ । उरै पुग्ने अरू बाटोमा मान्छेसमेत हिँड्न गाह्रो हुन्छ । त्यहाँ भारी बोकेर हिँड्न सम्भव नै छैन, उनले भने । अहिलेको सीमा सुरक्षा चौकी रहेको ठाउँ धुलीबाट सीमासम्म पुग्नै तीन दिन लाग्ने र तस्करीको सूचना पाए पनि प्रहरी पुग्दासम्म तस्कर भागिसक्ने उनले बताए ।अध्यक्ष धामीले उरै भन्ज्याङ नाकामा भन्सार कार्यालय र सुरक्षा पोस्ट स्थापनाका लागि ज्ञापन पत्र लिएर सुदूरपश्चिम प्रदेशका मुख्यमन्त्री र आन्तरिक मामिला तथा कानुनमन्त्रीलाई पनि भेटेका थिए । उनको तर्क थियो, बर्सेनि अर्बौं मूल्यका जडीबुटी यो बाटो भएर अवैध निकासी भइरहेको छ । यसलाई रोक्न सकियो भने मात्र वार्षिक ८१० करोडभन्दा बढी राजस्व संकलन हुन्छ । यसले गाउँपालिका मात्र नभएर जिल्ला र देशकै हित हुन्छ । उनको अर्को तर्क थियो, यही नाका भएर अवैध रूपमा तिब्बततर्फ तस्करी हुने वन्यजन्तुका आखेटोपहारका कारण बझाङमा चोरीसिकार बढ्दै गएको छ । जसले गर्दा सरकारले दुर्लभ र लोपोन्मुखको सूचीमा समावेश गरेका वन्यजन्तुको अस्तित्व खतरामा छ । बझाङका प्रतिनिधिसभा र प्रदेशसभाका सांसदलगायत जनप्रतिनिधिले पहल गरेपछि सीमा सुरक्षाका लागि सशस्त्र प्रहरी बलको कार्यालय भने बझाङमा स्थापना भएको छ । सशस्त्र प्रहरीले पनि आफ्नो सीमा सुरक्षा चौकी उरैभन्दा ३० किलोमिटर वर नेपालतर्फ रहेको धुली गाउँमै राख्ने तयारी गरेको छ । जग्गाका लागि सशस्त्र प्रहरी बलका डीएसपी दामोदर ढोडारीले धुलीको स्थलगत निरीक्षण गरिसकेका छन् । धुलीभन्दा माथि मानवबस्ती छैन । बस्ती नै नभएको ठाउँमा सशस्त्र प्रहरीकोबवन्दोबस्तीमा समस्या हुने भएकाले धुलीमा बीओपी राख्ने तयारी छ, बझाङका प्रमुख जिल्ला अधिकारी कमलराज भण्डारीले भने, मान्छे नै नभएको उच्च हिमाली भेगमा रासन र बन्दोबस्तीका सामान ढुवानी गर्न निकै खर्चिलो हुन्छ । उनले सशस्त्र प्रहरी धुलीमै बसे पनि मानिसको चहलपहल हुने सिजनमा सीमा नजिकै अस्थायी पोस्ट खडा गर्न सकिने र हिमपात सुरु भएपछि धुली फर्किने गरी आन्तरिक व्यवस्थापन गर्न सकिने बताए ।बझाङको यो नाकामा भन्सार कार्यालय खोलिनुपर्ने र सीमा सुरक्षाका लागी विशेष खालको सुविधासहित सशस्त्र प्रहरीलाई खटाइनुपर्ने भनेर साइपाल गाउँपालिका मात्र नभएर जिल्लामै पटकपटक आवाज उठ्ने गरेको छ । चुनावताका उम्मेदवारहरूको प्रमुख एजेन्डा बन्ने गरेको यो नाकामा भन्सार कार्यालय र सुरक्षा व्यवस्था गर्नका लागि तत्कालीन बझाङ जिल्ला परिषदले पटकपटक निर्णय गरेर केन्द्रमा पठाएको थियो । तर सुनुवाइ नहुँदा उरै नाका तस्करका लागि सहज बन्दै गएको बझाङका अधिकारीहरू बताउँछन् । भन्सार कार्यालय र प्रहरीको उपस्थिति राम्रो भए जिल्ला वनले पनि आफ्नो पोस्ट खडा गर्ने र प्रहरी प्रशासनसँग मिलेर तस्करी नियन्त्रण गर्न सहज हुने निमित्त डिभिजन वन अधिकृत कर्णबहादुर खातीले बताए ।"
बैठक बोलाउन ओलीलाई दुई दिन थप,"काठमाडौं (कास) नेकपा सचिवालय बैठकको औपचारिक आह्वान गर्नका लागि प्रधानमन्त्री एवं पार्टी अध्यक्ष केपी शर्मा ओलीसँग सहमति माग गरेका बहुमत सचिवालय सदस्यले थप दुई दिनको भाका थपेका छन् । पार्टी कार्यालय धुम्बाराहीमा मंगलबार बसेको अध्यक्ष पुष्पकमल दाहालसहित बहुमत सदस्यको अनौपचारिक बैठकले ओलीको सहमतिका लागि थप दुई दिन कुर्ने निधो गरेको हो ।यसअघि गत शुक्रबार र शनिबार अनौपचारिक छलफल गरेपछि प्रधानमन्त्री ओलीलाई भेटेर उनीहरूले दुई दिनभित्र सचिवालय बैठक बोलाउनका लागि सहमति जनाउन आग्रह गर्दै पत्र दिएका थिए तर उनीहरूले निर्धारण गरेको समयभित्र बैठक बोलाउन प्रधानमन्त्रीले सहमति दिएनन् । बरु उनले पार्टी विधानअनुसार १५ दिनभित्र बैठक बस्न सक्ने गरी कारबाही अघि बढाउन महासचिव विष्णु पौडेललाई तोक लगाए । प्रधानमन्त्री ओली बैठक डाक्न असहमत भएपछि अध्यक्ष दाहालले सोमबारै सचिवालयको औपचारिक बैठक बोलाउने तयारी गरेका थिए । मंगलबार बिहान दाहाल र उनीनिकट नेताहरूबीच भएको छलफलमा अब औपचारिक बैठक बोलाउने सहमति बनेको थियो । त्यसअघि दाहाललाई भेट्न गएका स्थायी कमिटी सदस्य शंकर पोखरेललाई पनि उनले बैठक बोलाउनु नै समस्या समाधानको उपाय भएको प्रतिक्रिया दिएका थिए ।दाहाल समूह औपचारिक बैठक बोलाउने र त्यही बैठकले स्थायी कमिटी बैठक आह्वान गर्ने मुडमा पुगिसकेको थियो । उनीहरूले ४ बजे सचिवालय बैठक आह्वान गरेका थिए तर त्यो औपचारिक या अनौपचारिक के हो, घोषणा गरिसकेका थिएनन् । सचिवालय सदस्यहरू छलफलमा जुट्नुअघि दाहाल ओलीलाई भेट्न उनको सरकारी निवास बालुवाटार पुगे । भेटमा प्रधानमन्त्री ओलीले बुधबार आफ्नो उपत्यकाबाहिर जाने कार्यक्रम रहेको बताएपछि उनले बिहीबार सचिवालय बैठक बोलाउन सहमति दिन र सहभागी हुन आग्रह गरेका थिए । तर दाहालको आग्रहमा ओलीले सहमति नजनाएको सचिवालय सदस्य नारायणकाजी श्रेष्ठले बताए ।प्रधानमन्त्रीलाई भेटेर लिखित रूपमै सचिवालय बैठक तत्काल बस्न र बैठक बोलाउने कुरामा सहमति जनाउन अनुरोध गरेका थियौं, हिजोसम्म बैठक बस्ला भन्ने हामीले अपेक्षा गरेका थियौं, अहिलेसम्म उहाँले सहमति दिनुभएको छैन, आज कार्यकारी अध्यक्ष पुष्पकमल दाहालले अध्यक्ष केपी शर्मा ओलीसँग फेरि यस विषयमा गम्भीर छलफल गर्नुभयो, श्रेष्ठले भने, अध्यक्ष ओली भोलि उपत्यकाबाहिर जाने योजना भएकाले पर्सि सचिवालय बैठक बस्नुपर्छ भनेर सहमति गर्न र आउन दाहालले अनुरोध गर्नुभएको छ । ओलीले २७ गते बस्न पनि सहमति जनाइसक्नुभएको छैन । उनले प्रधानमन्त्रीले बुधबार बेलुकासम्म बैठक बोलाउन सहमति जनाउने र शनिबार सचिवालय बैठक बस्ने अपेक्षा गरे ।"
प्रधानमन्त्री संलग्न रहेको मिश्रको आरोप,"(काठमाडौं)  तत्कालीन सञ्चारमन्त्री गोकुल बाँस्कोटाको अडियो टेप रेकर्ड गरेर चर्चामा आएका विजयप्रकाश मिश्रले सेक्युरिटी प्रिन्टिङ प्रेसको खरिद अनियमिततामा प्रधानमन्त्री केपी शर्मा ओली पनि संलग्न भएको आरोप लगाएका छन् । जापानबाट फर्केलगत्तै जिल्ला अदालत काठमाडौंमा उनले पेस गरेको लिखित जवाफमा तत्कालीन सञ्चारमन्त्री बाँस्कोटाले डिल गरेको अनियमिततामा प्रधानमन्त्री ओली पनि संलग्न रहेको उल्लेख छ । गाली बेइज्जती मुद्दाको लिखित जवाफका क्रममा मिश्रले यसपटक मात्रै नभई अघिल्लो कार्यकालमा समेत प्रधानमन्त्री ओलीले अनियमितता गर्न सेक्युरिटी प्रिन्टिङ प्रेस खरिदबारे मन्त्रिपरिषद्बाट नीतिगत निर्णय गरेको दाबी गरेका छन् । मिश्रमाथि तत्कालीन सञ्चारमन्त्री बाँस्कोटाले गाली बेइज्जती गरेको आरोपमा जिल्ला अदालतमा मुद्दा दर्ता गरेका थिए । तत्कालीन एमालेमाओवादी गठबन्धनको सरकार रहेकामा २०७३ असारसाउनमा माओवादीले कांग्रेससँग गठबन्धन बनाएको थियो । ओली नेतृत्वको सरकार ढल्ने निश्चित भएपछि हतारहतार सुरक्षण विकास समिति गठन गर्नुमा अनियमितता गर्ने उद्देश्य रहेको आरोप मिश्रले लिखित जवाफमै लगाएका छन् । ओलीले राजीनामा दिनुभन्दा केही दिनअगाडि २०७३ साउन ५ गतेको मन्त्रिपरिषद् बैठकले सुरक्षण मुद्रण विकास समिति गठन आदेश जारी गरेको मिश्रको भनाइ छ । त्यसको दुई सातापछि साउन १९ गते प्रधानमन्त्री ओली पदबाट हटेका थिए । राजपत्रमा कात्तिक ८ गते सुरक्षण मुद्रण विकास समिति २०७३ गठन आदेश प्रकाशित भएको थियो । सरकार ढल्ने भइसकेपछि हतारहतारमा सुरक्षण मुद्रण विकास समिति गठन गर्न आदेश जारी गर्नुको कारण आज आएर जनतासामु छर्लङ्ग भएको छ, मिश्रले लिखित जवाफमा भनेका छन्, यसबाट तत्कालीन प्रधानमन्त्री खड्गप्रसाद ओली र हालका प्रधानमन्त्री पनि स्वयं ओली नै भएकाले यसलाई मूर्तरूप दिनमा प्रधानमन्त्रीको पनि संग्लनता स्पष्ट देखिन्छ किनकि प्रधानमन्त्रीको सहमतिबिना कुनै पनि निर्णय मन्त्रिपरिषद्बाट हुन सक्दैन । अडियो सार्वजनिक गरेका मिश्रले त्यतिबेला कान्तिपुरसँगको कुराकानीमा फरक फरक माध्यमबाट प्रधानमन्त्री ओलीलाई अडियो रेकर्ड नै पठाएर घटनाबारे सूचित गरेको दाबी गरेका थिए तर कुनै प्रतिक्रिया नपाएकाले बाध्य भएर रेकर्ड सार्वजनिक गरेको उनको भनाइ थियो । मैले दुई महिनाअघि नै प्रधानमन्त्रीलाई अडियो पुर्याएको थिएँ, उनले गत फागुनमा कान्तिपुरसित भनेका थिए, उनले पनि केही कारबाही गर्ने छाँट देखाएनन् । उनले प्रधानमन्त्री कार्यालय र प्रधानमन्त्रीको सचिवालयका केही कर्मचारी यस विषयमा सक्रिय भएको समेत दाबी गरेका थिए । मिश्रको दाबीअनुसार सम्पूर्ण संयन्त्र निर्माण गरी सुरक्षण मुद्रण केन्द्र स्थापना गरी सञ्चालन गर्ने र निश्चित अवधिपछि नेपाललाई हस्तान्तरण गर्ने भनी स्विटजरल्यान्डको केबीए नोटासिसले २०७३ पुस २२ गते लगानी बोर्डमा निवेदन दर्ता गरेको थियो । त्यतिबेला भने तत्कालीन माओवादीका अध्यक्ष पुष्पकमल दाहाल प्रधानमन्त्री थिए तर त्यतिबेला प्रक्रिया लगानी बोर्डभन्दा अगाडि बढ्न सकेन । नयाँ सरकारले बनेपछि भने सुरक्षण मुद्रण प्रक्रिया फेरि अगाडि बढ्यो । २०७६७७ सालको सरकारको नीति तथा कार्यक्रममा दुई वर्षभित्र सुरक्षित छापाखाना स्थापना गरी राहदानी, नोट, अन्तशुल्क स्टिकर, हुलाक टिकट, लालपुर्जा र सार्वजनिक महत्त्वका कागजात प्रिन्ट गरिने उल्लेख थियो । सुरक्षण मुद्रणसम्बन्धी उपकरण सरकारसरकार (जीटूजी) माध्यमबाट खरिद गर्ने भनी सरकारले निर्णय गरेको थियो । सरकारले बैंक नोटबाहेकको संयन्त्र स्थापना गर्न खोजेको मिश्रको दाबी छ । उनले बैंक नोट प्रिन्ट हुने गरी सुरक्षण मुद्रण केन्द्र स्थापना हुनुपर्नेमा भ्रष्टाचार गर्ने नियतले बैंक नोट छाप्ने संयन्त्र समावेश नगरिएको दाबी गरेका छन् ।सरकारले सुरक्षण मुद्रण छापाखाना स्थापना भए नेपालीको व्यक्तिगत विवरण बाहिर नजाने दाबी गरेको थियो । पूर्वमन्त्री बाँस्कोटाले पनि त्यही दाबी गर्दै आफूहरूले सफा उद्देश्यसाथ काम गरेको भनी मिश्रमाथि मुद्दा लगाएका थिए तर मिश्रले त्यो कुरा झूटो रहेको दाबी गर्दै नेपालमै डाटा सेन्टर राखे मात्रै विवरण नबाहिरिने उल्लेख गरेका छन् । आफूले बाँस्कोटालाई पहिलोपटक २०७५ भदौ १५ गते भेटेको र त्यस क्रममा यही कुरा सहमत गराउन खोजेको उनको दाबी छ । मिश्रको दाबीअनुसार लगानी बोर्डमा प्रस्ताव पेस गरेपछि उनले समेत उक्त कम्पनीको प्रतिनिधिका रूपमा काम गरेनन् अनि सुरक्षित मुद्रणका लागि बुट प्रस्ताव राखेको केबीए नोटासिस पनि बाहिरिएको थियो । मिश्रले लिखित जवाफमा प्रधानमन्त्री तथा मन्त्रिपरिषद् कार्यालयको सचिवालयमा काम गर्ने केही व्यक्तिको पनि नाम जोडेका छन् । उनको दाबीअनुसार प्रधानमन्त्रीका सहायक राजेश बज्राचार्यले अनुरोध गरेपछि मिश्रले तत्कालीन मन्त्री बाँस्कोटालाई भेटेका हुन् । केबीए नोटासिसले सरकारको लगानीबिनै सुरक्षण मुद्रण छापाखाना स्थापना गर्ने प्रस्ताव लत्याउनु नै सरकारको बदनियत भएको दाबी गरेका छन् । लिखित जवाफमा उनले भनेका छन्, सरकारी लगानीबिनै नोटसमेत छाप्न मिल्ने छापाखाना स्थापना गर्न सकिने थाहा हुँदाहुँदै सरकारी रकम नै लगानी गरी छापाखाना किन्ने सरकारको नियत र व्यवहारबाट भ्रष्टाचारतर्फ लक्षित भन्ने स्वतः पुष्टि हुन्छ । अडियो टेप रेकर्डको सिलसिला पनि स्विस कम्पनीको रुचिबाट डिल गर्ने क्रममा अघि बढेको देखिन्छ । २०७५ मंसिर ७ गते स्विस सरकारलाई सरकारले पत्र पठाएको थियो । त्यही क्रममा स्विस राजदूतले तत्कालीन सञ्चारमन्त्री बाँस्कोटालाई भेट्न खोजेपछि आफूले समय मिलाउने क्रममा भेटेर अडियो रेकर्ड गरेको मिश्रको दाबी छ । स्विस कम्पनीको प्रस्तावमा कुनै रुचि नदेखाएका सञ्चारमन्त्री बाँस्कोटालाई जर्मन कम्पनी भेरिडसले भने त्यतिबेला प्रभावमा पारिसकेको मिश्रको दाबी छ । मिश्रको लिखित जवाफअनुसार २०७५ असोज २१ गतेदेखि १० दिन मन्त्री बाँस्कोटासहितको टोलीले जर्मनीलगायत मुलुकको भ्रमण गरेको थियो । टोलीमा मन्त्रीकी श्रीमती र छोराका साथै सचिव महेन्द्र गुरुङ, उनकी पत्नी अनि विकल पौडेललगायत नेपालस्थित भेरिडस कम्पनीका प्रतिनिधि पनि संलग्न थिए । सत्तासँग नजिक भएर काम गरेका सचिव गुरुङ अवकाशपछि राष्ट्रिय सूचना आयोगको प्रमुख बनेका छन् । सुरक्षण मुद्रण छापाखाना स्थापनापछि सरकारले विकल पौडेललाई प्रमुख कार्यकारी अधिकृत बनाएको थियो । सुरुमा गठन आदेश जारी हुँदा स्नातकोत्तर र १० वर्षको अनुभव भएको व्यक्ति मात्रै प्रमुख कार्यकारी अधिकृत हुनुपर्ने व्यवस्था गरिएकामा पछि सरकारले संशोधन गरी सात वर्षको अनुभव र स्नातकलाई शैक्षिक योग्यताको मापदण्ड बनाएको थियो । पौडेलले यसअघि मेसिन रिडेबल पासपोर्ट (एमआरपी) छाप्ने ओबर्थरमा प्राविधिक भएर काम गरेका थिए । त्यही काम गर्ने जर्मन एजेन्ट फ्योरियन प्याकुलिन हाल भेरिडस कम्पनीमा काम गर्छन् तर तत्कालीन मन्त्री बाँस्कोटाको झुकाउ पछिल्लो समय फ्रान्सको इन ग्रुपसँग थियो । उक्त समूहले बाँस्कोटा मात्रै होइन, प्रधानमन्त्री ओलीलाई पनि फ्रान्स भ्रमण गराएको थियो । ॅकमिसनको खेलआफू अनुकूलको काम गराउन प्रतिस्पर्धा नगरी मन्त्रालयमा सहसचिव, सचिव हुँदै मन्त्रीस्तरीय समितिले प्रस्ताव पारित गरेको भन्दै मिश्रले त्यो प्रस्ताव मन्त्रिपरिषद्बाट पनि पारित भएको दाबी गरेका छन् । मन्त्रिपरिषद्को समितिमा तत्कालीन सञ्चारमन्त्री बाँस्कोटा, परराष्ट्रमन्त्री प्रदीप ज्ञवालीका साथै तत्कालीन अर्थमन्त्री युवराज खतिवडासमेत थिए । प्रिन्टिङ प्रेस खरिदबारे २०७६ कात्तिक २० गते मन्त्रिपरिषद्ले सैद्धान्तिक निर्णय गरेको थियो । मिश्रको दाबीअनुसार सरकारले खरिद गर्न लागेको प्रेस जर्मन कम्पनी भेरिडसको आफ्नै उत्पादन होइन । उसले स्विस कम्पनीबाट किनेर फेरि नेपालमा बेच्न खोजेको थियो । मेसिन उत्पादन गर्ने नभई आईटी कम्पनीबाट प्रेस खरिद गर्न लागिएको थियो, जसबाट अरू मन्त्रालयका काममा हस्तक्षेप भएको थियो । त्यसैलाई बल पुर्याउन २०७६ भदौ ११ गते अन्तिम चरणमा अन्तर्राष्ट्रियस्तरको पासपोर्ट छपाइसम्बन्धी टेन्डर रद्द भएको मिश्रको दाबी छ । मिश्रको लिखित जवाफअनुसार जर्मन कम्पनीसँग १ सय ८० मिलियन युरोमा सम्झौता गर्दा करिब ५० मिलियन युरो कमिसन आउने थियो । फ्रान्सको इन ग्रुप कम्पनीको १ सय ८५ मिलियन युरोमा सम्झौता गर्दा त्यो रकमबाट करिब ४५ मिलियन कमिसन बच्ने थियो । यो रकम हालको विनमयदरअनुसार ६ अर्ब रुपैयाँभन्दा बढी हो । जीटुजी प्रक्रियालाई आवरण बनाएर भ्रष्टाचार गर्न खोजिएको हो, मिश्रले लिखित जवाफमा भनेका छन्, भारतका पूर्वप्रधानमन्त्री राजीव गान्धी जोडिएको बफोर्स काण्ड र पोलिमार नोट काण्ड यसका उदाहरण हुन् ।मिश्रले लगानी बोर्डमा प्रस्ताव राख्दा मात्रै स्विस कम्पनी केबीए नोटासिसको प्रतिनिधिका रूपमा आफूले काम गरेको भन्दै त्यसपछि भने उक्त कम्पनीसँग कुनै संलग्नता नभएको दाबी गरेका छन् तर उनको लिखित जवाफमा स्विस कम्पनीसँग सम्झौता गरेको भए मुलुकलाई कुनै नोक्सानी नपुग्ने दाबी गरिएको छ । उनका अनुसार स्विस कम्पनीसँग सम्झौता भएको भए सबै संयन्त्र निःशुल्क जडान हुन्थ्यो । त्यसको साटो कम्पनीले हरेक सामानको प्रिन्टमा प्रतियुनिटका दरले मूल्य तोक्थ्यो । उक्त कम्पनीले लगानी उठाएपछि ५ देखि १२ वर्षमा छापाखानाका सबै सामान नेपाललाई हस्तान्तरण गर्ने दाबी गर्दै मिश्रले सरकारले चासो नदेखाएकाले केबीए नोटासिस नेपालबाट बाहिरिएको दाबी गरेका छन् । खरिद नै गर्दा पनि स्विस कम्पनीले २ सय मिलियन युरोमा उपलब्ध गराउने छापाखानालाई जर्मनी र फ्रान्सका कम्पनीबाट ३ सय मिलियन हाराहारीमा खरिद गर्न खोजिएको भन्दै मिश्रले त्यसपछि आफूलाई असह्य भएर अडियो रेकर्ड गरेको दाबी गरेका छन् । फ्रान्सको इन ग्रुपका नेपाल प्रतिनिधि यति समूहका सोनाम शेर्पा थिए, उनीसँग प्रधानमन्त्री ओलीका समेत नजिकको सम्बन्ध छ । सेटिङ भएकाले अख्तियार दुरुपयोग अनुसन्धान आयोगमा त्यसबारे उजुरी दिँदासमेत कुनै कारबाही नभएको मिश्रको दाबी छ । अख्तियारका तत्कालीन प्रमुख नवीन घिमिरेले कार्यकालभर यो प्रकरणमा मुद्दा चलाउने होइन, छानबिन नै टुंगिने गरी तामेलीको निर्णय गराउने प्रयास गरिरहेका थिए । आफूले अडियो रेकर्ड सार्वजनिक गरेकाले भ्रष्टाचार रोकिएको तर्क गर्दै मिश्रले त्यस क्रममा तत्कालीन मन्त्री बाँस्कोटासँग आफ्नो कुनै पूर्वाग्रह र रिसइबी नरहेको दाबी गरेका छन् । अडियो टेप आफ्नो भएको स्विकारेर मन्त्री बाँस्कोटाले राजीनामा दिइसकेकाले अडियोको विश्वसनियता पुष्टि हुने मिश्रको दाबी छ । सेक्युरिटी प्रिन्टिङ प्रेस खरिदपछि प्राप्त हुने कमिसनबारे कुराकानी गर्दै गरेको अडियो रेकर्ड सार्वजनिक भएपछि बाँस्कोटाले गत फागुन ८ गते मन्त्री पदबाट राजीनामा दिएका थिए । कम्तीमा १५ महिनाअघि आफ्नै कार्यकक्षमै रेकर्ड भएको अडियो सार्वजनिक भएको २४ घण्टाभित्र उनले राजीनामा दिएका थिए । अडियो रेकर्डमा मन्त्री बाँस्कोटाले मिश्रसँग कमिसनबापत ५४५५ करोड मात्रै प्राप्त हुने भएपछि लागतलाई एक अर्ब बढाउन आग्रह गरेको कुराकानी छ । मन्त्रालयअन्तर्गतकै सेक्युरिटी प्रिन्टिङ सेन्टरले अघि बढाएको प्रक्रिया विवादित बनेपछि संसद्को लेखा समितिले अध्ययन गरेको थियो । त्यसपछि त्यो प्रक्रिया अलपत्र छ । दुवै थरीको मोलमोलाइ ५० करोडबाट सुरु भएर एक अर्ब लागत बढाउने विषयसम्म पुगेको थियो । यस विषयमा अख्तियारमा पनि अनुसन्धान चलिरहेको छ ।"
भारतीय विदेश सचिव आउँदै,"(नयाँदिल्ली)  सीमा विवादका कारण एक वर्षदेखिको औपचारिक संवादहीनता लाई अन्त्य गर्न भारतीय विदेश सचिव हर्षवर्द्धन श्रींगला नेपाल आउने भएका छन् । भ्रमणको मिति भने तय नभइसकेको परराष्ट्र स्रोतको भनाइ छ । भ्रमणका लागि केही अघिदेखि नै छलफल जारी थियो, परराष्ट्र मन्त्रालयका उच्च अधिकारीले भने ।भारतीय सञ्चारमाध्यमहरूले भने श्रींगलाको नेपाल भ्रमणको मिति नै तय भइसकेको जनाएका छन् । अंग्रेजी दैनिक द हिन्दुस्तान टाइम्सले श्रींगला आगामी १११२ मंसिरमा काठमाडौंमा हुने उल्लेख गरेको छ । तर नयाँदिल्लीस्थित नेपाली दूतावासले भने भ्रमणका सम्बन्धमा औपचारिक जानकारी नआएको जनाएको छ । हामीलाई अझैसम्म औपचारिक जानकारी आइसकेको छैन, दूतावासका प्रवक्ता हरि ओडारीले कान्तिपुरसँग भने ।गत वर्ष पुसमा भारतको विदेश सचिवको जिम्मेवारी सम्हालेका श्रींगलाले पहिलो पटक आफ्नो निकट छिमेकीको भ्रमण गर्न लागेका हुन् । अघिल्लो वर्ष कात्तिकमा भारतले कालापानीलगायतका क्षेत्र समेटेर नयाँ राजनीतिक नक्सा प्रकाशन गरेयता दुई देशबीचको सम्बन्धमा चिसोपन छ । गत वैशाखमा भारतले नेपालको भूमि भएर पिथौरागढलिपुलेक सडकको उद्घाटन गरेपछि त काठमाडौंदिल्लीबीचको दूरी थप बढ्न गएको थियो । सम्बन्ध हार्दिक नभएकै कारण बंगलादेश र माल्दिभ्सलगायतका छिमेकी मुलुकको भ्रमण गरिसके पनि श्रींगलाले नेपाल भ्रमण भने तय हुन सकिरहेको थिएन । जबकि नेपालले सीमालगायतका विषयमा विदेश सचिवस्तरीय छलफल गर्नका लागि आग्रह गर्दै आएको थियो । सन् २०१४ मा सम्पन्न नेपालभारत मन्त्रीस्तरीय संयुक्त संयन्त्रको बैठकमा कालापानी र सुस्तासम्बन्धी विवाद प्राविधिकहरूको सुझावका आधारमा विदेश सचिवस्तरमा टुंग्याउने निर्णय भएको थियो । नेपालले उक्त संयन्त्रको बैठकका लागि गर्दै आएको आग्रहलाई कहिले वातावरणअनुकूल नभएको त कहिले कोरोना भाइरसको महामारी भन्दै भारतले पन्छाउँदै आएको छ ।स्रोतका अनुसार श्रींगलाले काठमाडौं बसाइका क्रममा अघिल्लो महिना मात्र परराष्ट्र सचिवको जिम्मेवारी सम्हालेका भरतराज पौड्यालसँग द्विपक्षीय बैठक गर्नेछन् । जसमा सीमासम्बन्धी विदेश सचिवस्तरीय संयन्त्रको आगामी बैठकलगायत द्विपक्षीय एजेन्डाहरूमा छलफल हुनेछ । यसबाहेक विगत २५ वर्षदेखि चर्चामा रहे पनि ठोस रूपमा अघि बढ्न नसकेको करिब पञ्चेश्वर परियोजनालगायतका विषयमा छलफल हुने सम्भावना रहेको बताइएको छ । त्यसैगरी श्रींगलाको नेपाल भ्रमणकै क्रममा कालापानी र सुस्ताबाहेकका सीमासम्बन्धी प्राविधिक विषयहरूलाई टुंगो लगाउन गठित बाउन्ड्री वर्किङ ग्रुपको मितिसमेत तय हुने परराष्ट्रको भनाइ छ । प्रत्येक वर्ष हुने गरे पनि गत वर्ष उक्त बैठक बस्न पाएन । यस वर्षका लागि नेपालले गत भदौमा ग्रुपको बैठकको प्रस्ताव गरेको थियो । तर भारतले नमानेपछि उक्त मितिमा बैठक बस्न सकेन । यसबीच काठमाडौं र दिल्लीबीच उक्त ग्रुपको भर्चुअल बैठकका लागि छलफल भने चलिरहेको थियो । त्यसका अतिरिक्त श्रींगलाले काठमाडौंमा रहँदा परराष्ट्रमन्त्री प्रदीपकुमार ज्ञवाली र प्रधानमन्त्री केपी शर्मा ओलीसँग समेत भेट्ने सम्भावना रहेको परराष्ट्रको भनाइ छ । भारतीय विदेश सचिव श्रींगलाको आसन्न नेपाल भ्रमणलाई काठमाडौंसँगको इन्गेजमेन्ट सघन बनाउँदै जाने दिल्लीको प्रयासका रूपमा हेरिएको छ ।"
कांग्रेस महाधिवेशनमा तदर्थ संस्थाको प्रतिनिधित्व नहुने,"काठमाडौं (कास) कांग्रेसको महाधिवेशनमा आफ्नो अधिवेशन गराउन नसकेका भ्रातृसंस्थाले मताधिकार प्रयोग गर्न नपाउने भएका छन् । पौडेल पक्षको माग सम्बोधन गर्न सभापति देउवाले बोलाएको अनौपचारिक बैठकमा म्याद सकिएर वर्षौंदेखि तदर्थमा चल्दै आएका भ्रातृसंस्थाले अधिवेशनबेगर महाधिवेशन प्रतिनिधि चयन गर्न नपाउने समझदारी जुटेको हो । वरिष्ठ नेता रामचन्द्र पौडेल पक्षले अधिवेशनबाट निर्वाचित नभई पार्टी महाधिवेशनको मतदाता हुन नपाउने अडान राख्दै आएका थिए । कांग्रेस विधानको धारा १५ (१) (घ) ले पनि भ्रातृसंघ र शुभेच्छुक संस्थाले आफ्नो केन्द्रीय अधिवेशनबाट निर्वाचित भएर महाधिवेशन प्रतिनिधि चयन गर्नुपर्ने व्यवस्था गरेको छ तर वर्षौंदेखि अधिवेशन नगरी तदर्थमा चल्दै आएका भ्रातृसंस्थाले महाधिवेशन प्रतिनिधि पठाउने गरेका थिए । वर्षौंदेखि अधिवेशन नगराउने भ्रातृसंस्थालाई महाधिवेशन प्रतिनिधिको अधिकार नदिइने विषयमा सहमति भएको नेता अर्जुननरसिंह केसीले बताए । मौखिक सहमति भएको छ, लिखित रूपमा केन्द्रीय कार्यसमितिकै बैठकमा प्रस्ताव पारित हुन्छ, उनले भने । कांग्रेसमा १३ भ्रातृ र १८ वटा शुभेच्छुक संस्था छन् । भ्रातृसंस्था सबै र शुभेच्छुक १२ संस्थाले पार्टीको महाधिवेशनमा प्रतिनिधित्व पाउँछन् । भ्रातृ र शुभेच्छुक संस्थाबाट पार्टीको महाधिवेशनमा मताधिकार गर्न पाउनेको संख्या १ सय २७ छ । अधिवेशन नगराउने संस्थालाई नसमेट्दा आधाभन्दा बढी प्रतिनिधि घट्छन् । नेतृत्वको कडा प्रतिस्पर्धा चलेका बेला यो संख्याले समेत प्रभाव पार्न सक्ने भएकाले नेताबीच भ्रातृसंस्थाबाट हुने प्रतिनिधित्वका विषयमा विशेष चासो बढेको छ । १३ वटा भ्रातृसंस्थामध्ये चारबाहेक सबैमा शेरबहादुर देउवा निकटको नेतृत्व छ । अधिवेशन हुन नसकेका शुभेच्छुक र जनसम्पर्क समितिमा समेत देउवा निकटको नेतृत्व बढी छ । त्यसैकारण अधिवेशन गराउन नसके पनि सबै भ्रातृसंस्थाबाट महाधिवेशन प्रतिनिधित्व चयन गराउनुपर्ने पक्षमा देउवा रहँदै आएका थिए । असोज ११ गते पार्टी केन्द्रीय कार्यालयमा दर्ता गराएको ज्ञापनपत्रमा यो विषयलाई पौडेल पक्षले प्रखुतासाथ उठाएको थियो । संस्थापनपक्षीय नेता एनपी सावदले पार्टीको महाधिवेशन आउन अझै समय भएकाले भ्रातृसंस्थाले भाग लिन नपाउने भन्ने व्यवस्था व्यावहारिक नहुने बताए । भ्रातृसंस्थामध्ये नेपाल मुस्लिम संघ र मगर संघबाहेक सबै तदर्थवादमा चल्दै आएका छन् । नेपाल किसान संघको ०६४ सालमा नेपाली कांग्रेस र नेपाली कांग्रेस (प्रजातान्त्रिक) बीच एकीकरण भएदेखि नै अधिवेशन भएको छैन । नेपाल तामाङ संघ र राष्ट्रिय लोकतान्त्रिक अपांग संघको स्थापनाकालदेखि नै अधिवेशन हुन सकेको छैन । आदिवासी जनजाति संघको ०६८ सालदेखि नै अधिवेशन हुन सकेको छैन । म्याद सकिएका भ्रातृसंस्थाहरूलाई पार्टीबाट ६ महिनाको म्याद थप्दै चलाउने गरिएको छ । नेपाल विद्यार्थी संघले ०७३ सालदेखि अधिवेशन गराएको छैन । ट्रेड युनियन, नेपाल शिक्षक संघ, नेपाल डेमोक्रेटिक लयर्स एसोसिएसन लगायत शुभेच्छुक संस्थाको अधिवेशनमा देउवाले आफ्नो पकड गुमाएपछि अधिवेशनका लागि हतारो नगर्न भ्रातृ तथा शुभेच्छुक संस्थाका नेतृत्वलाई भन्दै आएका छन् ।"
पालिकाहरूको मनपरीतन्त्र,"यो संविधानको एउटा सौन्दर्य हो बलियो स्थानीय सरकारको परिकल्पना । संघीयताअन्तर्गत विभिन्न तहमा अधिकार बाँडफाँट गर्दा संविधानले स्थानीय सरकारलाई शक्तिसम्पन्न बनाउन कुनै कन्जुस्याइँ गरेको छैन । त्यही भएरै, आम चल्तीको भाषामा सिंहदरबारको अधिकार गाउँगाउँमा पुग्यो भनिएको हो । तर, अधिकार पाएर पनि उत्तरदायित्व वहन र विधिको पालना गर्न कतिपय पालिकाहरू नराम्ररी चुक्दै आएका छन् । केही स्थानीय सरकार त सिंहदरबारको बेथितिलाई समेत माथ गर्ने गरी अराजक देखिएका छन् । कतिसम्म भने, कानुनअनुसार गत असार १० मै ल्याउनुपर्ने वार्षिक कार्यक्रम तथा बजेट अझैसम्म नल्याई चार दर्जनभन्दा बढी पालिकाले त्यसै आर्थिक कारोबार गरिरहेका छन् । यसरी, पालिकाहरूले बिनाबजेट निर्धक्क आर्थिक कारोबार गर्दा संविधान र कानुनको उल्लंघन मात्रै भएको छैन, संघीयताविरोधी भावनामा मलजल पनि पुगेको छ । तसर्थ, नीति तथा कार्यक्रम र बजेट ल्याउन बाँकी सबै पालिकाहरूले यथासम्भव छिटो आफ्नो गल्ती सच्याउनुपर्छ । स्थानीय सभाद्वारा बजेट पारित गरेर मात्रै आर्थिक कारोबार गर्नुपर्छ ।स्थानीय सरकार सञ्चालन ऐन, २०७४ अनुसार वार्षिक बजेट तथा कार्यक्रमलाई असार मसान्तभित्र गाउँ वा नगरसभाबाट पारित गराएर मात्रै साउन १ गतेबाट आम्दानी वा खर्चको आर्थिक कारोबार गर्न पाइन्छ । आगामी आर्थिक वर्षको राजस्व र व्यय (बजेट) को अनुमान कार्यपालिकाबाट स्वीकृत गराई असार १० भित्र सभामा पेस गर्नुपर्ने ऐनमा व्यवस्था छ । यसरी पेस भएको बजेटमाथि कार्यतालिका बनाई १५ दिनभित्र छलफल सकी असार मसान्तभित्र सभाबाट पारित गरिसक्नुपर्नेछ । र, सभाबाट बजेट स्वीकृत भएको सात दिनभित्र पालिका प्रमुख वा अध्यक्षले प्रमुख प्रशासकीय अधिकृतलाई बजेटको खर्च गर्ने अख्तियारी प्रदान गर्नुपर्नेछ । ऐनले प्रस्टसँग कार्यपालिकाले सभाबाट स्वीकृत सीमा र शीर्षकबाहिर गई बजेट खर्च गर्न पाउने छैन भनेको छ । तर, विभिन्न २९ गाउँपालिका र २२ नगरपालिकाले यो प्रक्रिया पूरा नगरीकनै कर उठाउनेदेखि खर्च गर्नेसम्मका काम गरिरहेका छन् । जबकि, बजेट नल्याएका स्थानीय तहले कर, दस्तुर र शुल्क उठाउन मिल्दैन । सभाबाट पारित नगरीकन जनताबाट जुनसुकै शुल्क उठाउनु र खर्च गर्नु गैरकानुनी हो ।यी पालिकाहरूले कानुनविपरीत कार्य गर्नुको कारण लगभग सबैको समान छ पालिका प्रमुखअध्यक्ष र उपप्रमुखउपाध्यक्षबीचको बेमेल । दुई शीर्षस्थ जनप्रतिनिधिबीचको मतभेदका कारण कतिपय पालिकाको सभा हुन नै सकेको छैन । कतिपयले सभा आयोजना गरे पनि विवादकै कारण नीति तथा कार्यक्रम र बजेट पारित गर्न सकेका छैनन् । कतिपयमा आआफ्ना योजनामा बजेट पार्न आपसी खिचातानी छ भने कतिपयमा आफूखुसी खर्च गरेर हिसाब लुकाएको किचलो छ । यस्ता कारण जेजे भए पनि, जनप्रतिनिधिहरूले आपसी छिनाझपटीमा पूरै सभालाई बन्धक बनाएर नियमविपरीत कारोबार गर्न कुनै पनि हालतमा मिल्दैन । नियमकानुन तथा विधि पद्धतिको खिलाफमा जान पाउने छुट कसैलाई छैन ।संघीय मामिला तथा सामान्य प्रशासन मन्त्रालयले असार मसान्तभित्र सभाबाट बजेट पारित गराएर त्यसको जानकारी नदिएका ५१ वटै पालिकालाई बजेट पारित नगरी गरिएको आयव्ययको काम कानुनविपरीत हुन जानेतर्फ सचेत गराएको छ । बजेटका सन्दर्भमा तोकिएको कानुनी व्यवस्थाको पालना केकति कारणले नभएको हो, खुलाएर पठाउन पनि भनेको छ । तर, संविधानले स्थानीय सरकारका आफ्ना अधिकार क्षेत्रका कामकारबाहीमा संघ अर्थात् संघीय मन्त्रालयले हस्तक्षेप गर्ने वा अंकुश लगाउने कल्पना गर्दैन । यसमा पालिकाहरू स्वयं जिम्मेवार हुनुपर्छ । उनीहरूले मनन गर्नुपर्छ स्वतन्त्र ढंगले सञ्चालित हुन पाउने अधिकारको अर्थ नियमकानुनमा बाँधिनै पर्दैन भन्ने होइन । भोलि, अदालतमा मुद्दा परेमा उनीहरूले बजेट नल्याई गरेको कारोबार अवैध ठहरिन सक्छ । तसर्थ, पालिकाहरूले यस्तो मनपरीतन्त्र अविलम्ब रोक्नुपर्छ र आफूलाई विधिपद्धतिअनुसार चलाउनुपर्छ ।पालिकाहरूले के ख्याल राख्नुपर्छ भने उनीहरूको मनलागीको मार समग्र शिशु संघीयतामै पर्छ । स्थानीय तहहरूले आफ्ना अधिकारको जति पद्धतिगत ढंगले प्रयोग गर्न सक्छन् वा दुरुपयोग कम गर्छन्, त्यति नै संघीय प्रणाली बलियो बन्दै जान्छ । र, गाउँगाउँमा सिंहदरबार पुग्नुको औचित्य पनि स्थापित हुन्छ । तर, केही पालिकाले गर्ने जथाभावीले संघीयताप्रति सुरुदेखि न रुचि नभएकाहरूलाई औंला ठड्याउने अवसर मात्र प्रदान गर्छ, गरिरहेको पनि छ । यो पाटोप्रति स्थानीय सरकारहरू स्वयं सचेत रहनुपर्छ । राजनीतिक दलहरूले पनि आफ्ना प्रतिनिधिहरूलाई यो त्रुटि सच्याउन लगाउनुपर्छ । सबै तह र तप्काबाट एउटा असल मनसायका साथ जनप्रतिनिधिहरूलाई दबाब दिई विधिपद्धति पालना गरेमा मात्र संघीय प्रणाली प्रभावकारी एवम् दिगो हुनेछ ।"
"शासन कम्युनिस्टको, शैली जंगबहादुरको","बजारमा महँगी अचाक्ली बढेको छ । केही किन्ने आँट गर्न सकिने अवस्था छैन । किसानहरूले बीउ, मल र सिँचाइको अभाव झेलिरहेका छन् । जसोतसो तिनले पसिना सिञ्चेर फलाएको फसलमा बिचौलियाहरूको रजाइँ चलिरहेको छ । कोरोनाका कारण विद्यालय तथा कलेजहरू बन्द भएको धेरै समय भयो । उद्योग कलकारखाना टाट पल्टेको अवस्था छ । टोलटोलमा उपचार नपाएर संक्रमितहरू मरिरहेका छन् । सबै जना भोलिको दिन कस्तो हुने हो भन्ने चिन्तामा रुमलिएका छन् । लाखौं युवाले स्वदेशमा रोजगारी नपाएकाले, पीडाको पोकापन्तरा बोकेर विदेश पलाएन भइरहेका छन् । देश अहिले साँच्चै भन्नुपर्दा भत्किएको घर भएको छ । यस्तो विकराल परिस्थितिमा सिंहदरबार आफ्नै झगडामा व्यस्त छ । आमनेपाली भोको पेट र अनिश्चयका सपना बोकेर स्वार्थी तथा अदूरदर्शी नेताहरूको झगडामा च्यापिएर हायलकायल भएका छन् । यो देशका ठूला र लोकतान्त्रिक भनिएका दलका नेताहरूको दृष्टि पद र कुर्सीमा मात्रै छ । नेताहरू नकच्चरा भएपछि कसैको केही नलाग्ने रहेछ । यिनका झगडा र गाँड कोराकोर कति हेर्नु ? वामपन्थी हौं भन्नेहरूको शासनशैली पञ्च र कांग्रेसहरूको भन्दा भिन्न पाइएन । कम्युनिस्ट नेताहरू सेवक होइन, जंगबहादुरशैलीका शासक भएर निस्किए । यस्ता शासकहरू अब देशका लागि आवश्यक छैन । फेरि चुनाव पक्कै आउनेछ । त्यसबेला सचेत नेपालीले देशका लागि असल राजनेता छान्नेछन् । हल्लाको पछि लागेर अदूरदर्शी नेताहरूलाई बहुमूल्य मत खेर फाल्ने गल्ती जनताले दोहर्याउनु हुन्न । कृष्ण कुम्पुरे, आदमटार, धादिङशैक्षिक गतिविधि अस्तव्यस्त२०७७ असार १ बाट शैक्षिक प्रशासन खोल्ने र वैकल्पिक विधिबाट पठनपाठन गराउने सरकारी घोषणा भएसँगै धेरै ठाउँमा अनलाइन, टीभी, एफएम इत्यादि माध्यमबाट सिकाइ सहजीकरण भयो । कुनै पनि विकल्प प्रयोग गर्न नसकिने र कोरोनाको प्रभाव पनि नभएका हिमालीपहाडी भेगका विद्यालयमा शिक्षकविद्यार्थी स्वयं उपस्थित भई पठनपाठन सुचारु गर्नुपथ्यो । कतिपय स्थानीय तहले कोरोना नियन्त्रणका नाममा जिल्लाबाहिर रहेका शिक्षकहरूलाई विद्यालय आउन दिएनन् । केही स्थानीय सरकारले उपस्थितिका लागि सूचना जारी गरे पनि शिक्षकहरूले टेरेनन् । शिक्षक विद्यालय पुग्नैपर्ने मिति असार १, साउन १, भदौ १ हुँदै असोज १ सम्म तन्कियो । इमानदार र आज्ञाकारी शिक्षकहरू पठनपाठन नभए पनि हाजिर हुनुपर्ने कर्तव्य सम्झेर पहिलो सूचनामै विद्यालय पुगे । बाध्य भएर असोज १ पछि बल्लतल्ल विद्यालय पुगेका कतिपय शिक्षक, दसैं बिदामा घर गएपछि आफूलाई कोरोना भएको, होम आइसोलेसनमा बसेको इत्यादि बहाना गरेर विद्यालय आएका छैनन् ।हिमाली क्षेत्रका कतिपय विद्यालयमा शिक्षकविद्यार्थीको उपस्थितिसहित असारअघि नै पठनपाठन सञ्चालन भएको थियो । कतिपयमा भर्खर कक्षा सञ्चालन हुन थालेको छ । कतै शिक्षक हाजिर गर्नका लागि विद्यालय पुग्नुपर्ने तर विद्यार्थी नआउने भएकाले पढाउनु नपर्ने अवस्था छ । कतैचाहिँ शिक्षक विद्यालय जानु नपर्ने तर घरै बसेर भए पनि अनलाइनबाट कक्षा लिनुपर्ने स्थिति छ । यस्तो पाराले यो शैक्षिक सत्र खेर गएको घोषणा गर्न मात्र बाँकी छ । कक्षा १११२ को परीक्षा लिने प्रक्रिया भर्खर सुरु हुँदै छ । २८ वर्षपछि कक्षा ११ को पाठ्यक्रम यही वर्ष फेरियो । शैक्षिक गतिविधि अस्तव्यस्त भइरहेकै बेला, कक्षा ११ मा नयाँ पाठ्यक्रम लागू गर्ने वा पुरानैलाई निरन्तरता दिने भन्ने विषयमा पनि चर्को विवाद भयो । अन्ततः शिक्षा, विज्ञान तथा प्रविधि मन्त्रालयको निर्देशनमा नयाँ पाठ्यक्रम चलाउन थालियो । यसैबीच नयाँ नक्सा भएका पाठ्यपुस्तक लागू नगर्नू भन्ने प्रधानमन्त्री कार्यालयको निर्देशन आयो । कक्षा ११ को नयाँ पाठ्यक्रम तत्काल लागू नगर्नू भन्ने अल्पकालीन आदेश हालै सर्वोच्च अदालतले जारी गर्यो । यस्ता गतिविधिले शिक्षाजस्तो सर्वोपरि महत्त्वको विषयलाई प्राथमिकता दिने सन्दर्भमा तीन तहका सरकारबीच समन्वय हुन नसकेको देखिन्छ । इन्द्रकुमार श्रेष्ठ, ओखलढुंगा"
अर्याललाई सुझाव,"दीपक अर्यालको देवकोटा नामको मसलन्द लेखमा सन् १९५६ मा भारतको राजधानी दिल्लीमा भएको एसियाली लेखक सम्मेलनसँगै महाकवि लक्ष्मीप्रसाद देवकोटासम्बन्धी पहिले प्रकाशमा नआएका कतिपय सन्दर्भ प्रस्तुत गरिएको छ । यसबाट निश्चय नै धेरै पाठक लाभान्वित हुनेछन् । यति हुँदाहुँदै पनि यस लेखका केही तथ्य सुधार्नुपर्ने देखिन्छ । अहिले जसलाई नेपाल प्रज्ञा प्रतिष्ठान भनिन्छ, २०१४ सालमा स्थापित हुँदा यसको नाम नेपाल एकेडेमी थियो । त्यस बेला कुलपति नभएर चान्सलर लेखेको भेटिन्छ । साथै लेखमा देवकोटाको नामको हवाईजहाजको टिकट भनेर जे सामग्री देखाइएको छ, त्यो बढी तौल भएको सामानका लागि रु ७५ तिरेको कुपन हो । लेखकको सम्मेलनको जुन चित्र लेखमा राखिएको छ, त्यसमा देखिएका देवकोटासँगै अरू नेपाली लेखकको पनि परिचय दिइएको भए झन् राम्रो हुन्थ्यो । रघुनाथ घिमिरे, काठमाडौं"
बहसबिनै हटाइयो संघीय लोकतान्त्रिक गणतन्त्र,"नेकपा विवाद दिनदिनै फैलँदै छ । सचिवालय, स्थायी र केन्द्रीय कमिटीका बैठक बस्न सकेका छैनन् । पार्टीभित्र गुटबन्दी मौलाएको छ । जनताले भरोसा गरेर भोट दिएका नेताहरूले अपेक्षाअनुरूप काम गरेका छैनन् । पछिल्लो समय देशको औपचारिक नाम संघीय लोकतान्त्रिक गणतन्त्र, नेपाल लाई परिवर्तन गरेर नेपाल मात्रै लेख्ने निर्णयले झन् विवाद थपेको छ । सामाजिक सञ्जाल र सञ्चार माध्यममा यस निर्णयको चौतर्फी विरोध भैरहेको छ । विरोधको जवाफमा सरकार भन्छ नाम लामो भएकाले नेपाल मात्र राख्ने निर्णय गरियो । यही व्यवस्थाको कार्यान्वयन गर्ने जिम्मा पाएको सरकारले यस्तो हाँसउठ्दो तर्क दिन मिल्छ ? यो सुनेर जनता हाँस्ने कि रुने ? उसो भए हिजो संघीय लोकतान्त्रिक गणतन्त्र लेख्नकै लागि आन्दोलन किन गरियो ? शब्दको अर्थले फरक नपर्ने भए उतिखेरै नेपाल नाम मात्रै राखेको भए के हुन्थ्यो ? संघीय लोकतान्त्रिक गणतन्त्र राज्य बेवास्ता मात्र होइन, आन्दोलन पनि हो । यस शब्द प्राप्तिका लागि धैरै नेपालीले ज्यान गुमाएका छन् । अहिलेसम्मकै संघर्षबाट स्थापित यो शब्द र भावना हटाउनु आन्दोलनलाई नजरअन्दाज गर्नुसरह हो ।अहिले यी शब्द लेख्न झन्झट मान्नेहरूले उतिखेर संघीय लोकतान्त्रिक गणतन्त्रका लागि संघर्ष किन गरेको ? के कारण यो शब्दका लागि लड्नुपर्छजस्तो लाग्यो त्यसबेला ? त्यस संघर्षको अर्थ के अहिले बदलिएको हो ? यस्तो गम्भीर विषयको निर्णय सरकारले एक्लै गर्नु गलत हो । यसलाई बहसको विषय बनाएर जनस्तरसम्म लैजानुपर्थ्यो । खुसुक्क देशको नामै परिवर्तन गर्ने अधिकार सरकारलाई कसले दियो ? भलै सरकारले संघीय लोकतान्त्रिक गणतन्त्र नेपालको विकल्प नखोजेको होला तर आफूखुसी नाम परिवर्तन गर्न त मिलेन नि । जनयुद्धको जगमार्फत नै यो व्यवस्था स्थिापित भएकाले अहिले आएर संघीय लोकतान्त्रिक गणतन्त्र हटाउँदा हिजो यही शब्दका लागि आन्दोलन गर्नेहरूको अपमान भएको छ । यस विषयलाई सरकारले बृहत् छलफल गरेर लैजानुपर्ने हो तर आफुखुसी निर्णय गर्यो । यो रवैया लोकतन्त्रका लागि हानिकारक छ । नवीनकुमार देवकोटा, पञ्चदेवल विनायक२, अछाम"
मृत्युशय्यामा कम्युनिस्ट राजनीति,"नेपाली कम्युनिस्टहरूको यस्तो जगजगी यसअघि कहिल्यै थिएन । कम्युनिस्ट राजनीति शक्तिशाली भएको समय हो यो । यति शक्तिशाली कि, यसका नेतृत्वकर्तासञ्चालकहरू कोही शक्तिले किचिएका छन् त कोही शक्तिको उन्मादले ओतप्रोत छन् । यस्तो लाग्दै छ, नेपालमा कम्युनिस्ट राजनीति स्याचुरेसन मा पुगेको छ । शिखरमा पुगेको सान र साख अब ओरालो यात्रामा छ । कुनै बखत नायक छवि बनाएका यसका नेतृत्वकर्तासञ्चालकहरू अब खलपात्रमा परिणत भइरहेका छन् । व्यक्तिगत इगो, नाफानोक्सानको हिसाब मात्रै हेर्ने स्वार्थी समूहको झुन्डजस्तो बनेको छ, कम्युनिस्ट नेतृत्व । राजनीतिक संस्कार, मूल्य, मान्यता, आदर्शलाई तिलाञ्जलि दिँदै यी खलपात्रहरू कम्युनिस्ट राजनीतिको दाहसंस्कारतर्फ उद्यत छन् ।जनताले त्यत्रो विश्वास गरेर सिंहदरबारको सिंहासनमा फुर्याएको नेतृत्वमा संवेदनहीनता र त्रूरता यति धेरै देखिन्छ, कुनै कोणबाट पनि त्यो राजनीतिक प्राणी लाग्दैन । अहंकारको रथमा सवार नेतृत्वमा अझै डोनाल्ड ट्रम्पको आत्मा सलबलाइरहेको छ । सायद नेतृत्वलाई हेक्का छैन, ट्रम्पको दम्भ र बेवकुफी अब धूलिसात् भइसक्यो । अमेरिकी जनताले चार वर्ष सहेपछि ट्रम्पको दम्भलाई कुल्चिसके ।र, यो पहिलोपटक होइन । इतिहासमा शक्तिको दुरुपयोग गर्ने तानाशाह हरूको अहम् माटोमा मिलेका अनेक दृष्टान्त छन् । त्यस्तो दृष्टान्त हाम्रो सन्दर्भमा पनि छ । तर, हाम्रा नेताहरूले त्यो वास्तविकता बोध नगरेको देख्दा ताज्जुब लाग्छ । उनीहरू जनमतको हुर्मत यसरी लिइरहेका छन्, मानौं जीवनपर्यन्त सत्तामै रहन्छन् । जनताको मतको अवमूल्यन गर्दा इतिहासको कुनामा मिल्किनुपर्छ भन्ने सामान्य यथार्थको समेत बोध नगरी ताण्डव मच्चाइरहेका छन् ।सन्दर्भ, सत्तारूढ नेपाल कम्युनिस्ट पार्टी (नेकपा) को हो, जसका दुई शीर्ष नेता प्रधानमन्त्री एवं अध्यक्ष केपी शर्मा ओली र अर्का कार्यकारी अध्यक्ष पुष्पकमल दाहाल प्रचण्ड गालीगलौजको स्तरमा ओर्लिएर सिँगौरी खेलिरहेका छन् । दुई नेताबीचको इगो र अहम्को चपेटामा सिंगो पार्टी अनि मुलुक परेका छन् । धेरै ठूलो अपेक्षा र आशा राखेर मत दिने लाखौं जनता आहत भएका छन् । उसै पनि कोरोना कहरले मानिसहरू भयग्रस्त मानसिकतामा बाँचिरहेका छन् । बाँचेका छन् पनि के भन्नु, कोरोना संक्रमणका कारण उपचार नपाएर बेवारिसे मृत्यु वरण गर्नुपर्ने हो कि भन्ने डरैडरमा छन् ! रोजगारी र व्यवसाय गुमाएकाहरूमा भोकको चिन्ता उत्तिकै छ । तर, समाजवाद को सपना देखाउनेहरूलाई बाल मतलब ! ती आफ्नै अहम्को तुष्टीकरणमै लिप्त छन् ।मुलुकले अहिले जुन अवसर प्राप्त गरेको थियो, त्यो सहज तरिकाले नभई सात दशक लामो उतारचढाव र रस्साकस्सीपछि आएको थियो । आजको अवस्था आउन थुप्रै बलिदान भएको छ । असंख्य नेपाली छोराछोरीले रगत बगाएका छन् । यो अवसरको पृष्ठभूमिमा त्याग, बलिदान र रक्तरञ्जित इतिहास छ । जहानियाँ राणा शासन, पञ्चायती निरंकुशता, राजसंस्थाको अधिनायकत्वसँग पटकपटक संघर्ष गरेर जनताले आफ्नो हक स्थापित गरेका हुन् । अधिकार खोस्ने र संघर्ष गरेर लिने चक्र थुप्रैचोटि दोहोरिए पनि जनताका निर्वाचित प्रतिनिधिले निर्धक्क शासन चलाउने अहिलेजस्तो अनुकूल अवसर यसअघि पाएका थिएनन् । एकाधपटक पाए पनि त्यो सत्तास्वार्थको चपेटामा परेर गुम्यो । अहिलेको अवसरप्रति जनता किन पनि बढी आशावादी थिए भने यो धेरै राजनीतिक हन्डरठक्करपछि प्राप्त भएको थियो ।अहिलेको नेतृत्वसँग अलि बढी अपेक्षा गर्नुका केही कारण छन् । जस्तो, राजनीतिक अधिकारको लडाइँको पटकपटक अगुवाइ गरेका नेताको हातमा सरकार र पार्टी सत्ताको बागडोर छ । अर्थात्, सत्ता सञ्चालनको अनुभव सँगालिसकेको पुस्ता भएकाले अवसरलाई अनुकूलतामा बदल्न सक्छ भन्ने अपेक्षा थियो । विगतका अभ्यासमा भएका विकृतिविसंगति बुझेको र डेलिभरी मा जुन कमजोरी भएको थियो, त्यो सच्याएर नेतृत्व अघि बढ्ला भन्ने धेरैले सोचेका थिए । पार्टीभित्रका शक्ति समूहबीच समीकरण र समन्वय नहुँदाको अप्ठेरो बुझेको र पार्टी विभाजन हुँदाको पीडा बेहोरेकाले यसलाई कुशलतापूर्वक व्यवस्थापन गर्ला भन्ने बुझाइ पनि थियो । जीवनको उत्तरार्द्धमा आएको अवसर, इतिहासमा नाम लेखाउने अवसर चुक्न दिन्न र सत्तास्वार्थमा नअल्झेला भन्ने पनि धेरैलाई लागेको थियो । विगतका त्रुटिलाई पाठका रूपमा सिकेर गल्ती नदोहोर्याउने चेत फिरेको हुनुपर्छ भन्ने थप अपेक्षा गरियो । त्यसमाथि विगत डेढदुई दशकदेखि नेपाली राजनीतिको निर्णायक शक्ति सत्तामा पुगेको थियो । त्यसकारण पनि सत्तारूढ नेकपाप्रति आमअपेक्षा बढी नै थियो । तर, सत्तामा पुगेको तीन वर्ष नपुग्दै जनताका अपेक्षामा तुसारो परेको छ ।किन पूरा गर्न सकेन नेकपाले जनअपेक्षा ? किनभने, नेकपाको नेतृत्व समस्यैसमस्याले ग्रस्त छ । केही मूलभूत समस्या यस्ता छन्१ कुलीन जीवनशैली ः कम्युनिस्ट नेताहरूले हिजोको आफ्नो आर्थिकपारिवारिक पृष्ठभूमि बिर्सेका छन् । यद्यपि समयको परिवर्तनसँगै मानिसका आवश्यकताको दायरा बढ्छ नै । हिजो चप्पल लगाएर राजधानी छिरेका नेताहरूले अहिले पनि चप्पल पड्काएर काठमाडौंका सडकमा हिँड्नुपर्छ भन्ने होइन । आफ्नै घर, ठीकै मोलको एउटा गाडी मध्यमवर्ग र निम्नमध्यम वर्गका लागि विलासिता नभएर आवश्यकता भइसकेको छ । तर, के कम्युनिस्ट नामधारी शीर्ष नेताहरू समयको न्यूनतम आवश्यकतामा चित्त बुझाएर बसेका छन् ? हाम्रा कम्युनिस्ट नेताहरूका घर, गाडी, दिनचर्या, उठबस कुनै सामन्तको भन्दा कम छैन । हिजो अभिजात वर्ग, सामन्ती भनेर गाली गर्दै नथाक्ने कमरेड हरू नवकुलीन वर्गमा रूपान्तरण भएका छन् ।२ बिचौलियाको चंगुल ः पार्टी दलाल पुँजीवादमा फसेको निष्कर्ष कृषिमन्त्री घनश्याम भुसालले उहिल्यै निकालिसकेका हुन् । त्यो प्रवृत्ति अझै बढ्दो छ । शीर्ष नेतृत्वको उठबस, तिनले विश्वास गर्ने आसेपासेहरू हिजो सँगै आन्दोलनमा होमिएका सहयोद्धाहरू छैनन्, बिचौलियाहरू छन् । प्रधानमन्त्री, अध्यक्ष वा अरू शीर्ष नेताको शयनकक्षसम्म सहकर्मी नेताहरूभन्दा सहज हिसाबले बिचौलियाको एक्सेस छ । कतिसम्म भने, जबजब दुई अध्यक्षबीच संवादहीनताको अवस्था हुन्छ, त्यो मिलाउन बिचौलियाहरू सक्रिय हुन्छन् । दुई अध्यक्षबीच वार्ता गराएको भन्दै आफैं प्रचार गर्दै हिँड्ने बिचौलियाहरू काठमाडौंमा सजिलै भेटिन्छन् ।३ अपारदर्शिता ः राजनीतिकआर्थिक सबै दृष्टिले नेतृत्व अपारदर्शी छ । लाभको पदमा बसेका नेताहरूको दिन दुई गुना रात चौगुना जसरी जुन आर्थिक हैसियत बढेको छ, त्यसको स्रोत के हो ? कसैको खोजीनितीको विषय बन्दैन । पूर्वप्रधानमन्त्री बाबुराम भट्टराई जनलोकपाल गठन गरेर आफूसहित सबैको सम्पत्ति छानबिन गरौं भनेर थाकिसके तर सत्तारूढ नेतृत्व सुन्दैन । छानबिन गर्ने अधिकार भएको अख्तियार नेतृत्वको इसारामै मात्र सलबलाउँछ ।४ चरम गुटबन्दी ः नेकपा नेतृत्वको यो बेलाको सबैभन्दा ठूलो समस्या यसले आफ्नो गुटबाहेक अरूको अस्तित्व स्विकार्दैनÙ पार्टी एक ढिक्का हुनेमा विश्वास गर्दैनÙ गुटलाई मात्रै विश्वास गर्छ । सबै आफ्नो गुट बलियो बनाउने दाउपेचमा छन् । प्रचण्डओली आमनेसामने छन् । माधव गुट पनि यो अवसरलाई आफ्नै राजनीतिक स्वार्थमा कसरी उपयोग गर्न सकिन्छ, हेरेर बसेको छ । गुटको स्वार्थबाट प्रेरित भएरै हो, एकताको २९ महिना बितिसक्दा पनि यसले पूर्णता पाएको छैन । पार्टीका निकायहरू चलायमान छैनन्Ù नेताकार्यकर्ताहरू कामविहीन छन् । केन्द्रदेखि वडासम्म गुट मात्रै छ, पार्टी छैन ।५ वर्ग विभेद ः जुन पार्टीले जीवनपर्यन्त वर्गसंघर्षको माला जप्यो, त्यही पार्टीभित्र अहिले अनेक वर्ग जन्मिएका छन् । एउटा मालिक वर्ग छ, जो ठान्छ, पार्टी र सरकार सबै मेरै बलमा थेगिएको छ । म भइनँ भने आकाशै खस्छ । मैले भनेका पार्टीका रैतीहरूले हुबहु पालना गर्नुपर्छ । अर्को वर्ग निरीह छ, जो मालिकले भनेअनुरूप भाग नदिएकामा रोइकराइ गर्छ, पार्टीको बैठक गर्न पाए हुन्थ्यो भनेर बिन्तीपत्र हाल्दै हिँड्छ । तेस्रो, ठूलो पार्टी पंक्ति छ, जसको जुझारु चरित्र भुत्ते भइसकेको छÙ मालिकको दासमा परिणत भएको छÙ मालिक रिसाए राजनीतिक अस्तित्व समाप्त हुन्छ, अवसरबाट वञ्चित होइन्छ भनेर मौन छÙ मौका मिल्दा मन्त्री पद चप्काएर शिथिल भएर बसेको छ । चौथो, सानो समूह छ, जो पार्टीभित्र हुर्केको अलोकतान्त्रिक चरित्रको विरोध गर्छ तर किनारा पारिएको छÙ त्यसको आक्रोश एकाध मिडिया अन्तर्वार्ता र सामाजिक सञ्जालमै सीमित छ ।नेकपाको वर्तमान जति कलंकित बन्दै छ, यसको संघर्षको इतिहास गर्विलो छ । २००६ सालमा पुष्पलाल श्रेष्ठको अगुवाइमा नेपाल कम्युनिस्ट पार्टीको स्थापना भएयताको सात दशक उतारचढावले भरिएको छ । नेपाल प्रजा परिषद्, नेपाली कांग्रेसजस्ता लोकतन्त्रवादी पार्टीले आन्दोलनको अगुवाइ गरिरहेका बेला २००६ सालमै कम्युनिस्ट पार्टी किन गठन भयो ? नेपाली राष्ट्रिय कांग्रेसबाट अलग भएर नेपाल कम्युनिस्ट पार्टी स्थापना गरेका संस्थापक महासचिव पुष्पलाल श्रेष्ठले भनेका छन्, जनता राणाशाहीको विरुद्ध संघर्ष गरिरहँदा नेताहरू सम्झौताको बाटोमा जाँदै छन् । देशको उत्तरी सीमामा कम्युनिस्ट प्रभाव बढ्दै छ । राष्ट्रियअन्तर्राष्ट्रिय परिवेश अनुकूल भएकाले कम्युनिस्ट पार्टीको गठन आवश्यक छ ।खासमा लेनिनको अक्टोबर क्रान्ति र चीनको जनवादी क्रान्तिबाट प्रभावित भएका, भारतमा पढ्दै गरेका काठमाडौंका केही मध्यमवर्गीय युवाहरूले कम्युनिस्ट पार्टीको गठन गरेका थिए । तर, गठनसँगै यसभित्र वैचारिक मतभेदहरू पनि थिए । कोही चीनवादी, कोही रुसवादी । २०१७ सालमा राजा महेन्द्रले गरेको कु सँगै राजावादी कम्युनिस्ट पनि जन्मिए । बहालवाला महासविच केशरजंग रायमाझीले खुलेरै राजाको कदमको स्वागत गरे । गठनको डेढ दशकमै नेपाल कम्युनिस्ट पार्टी विभाजित भयो । एक थरी पञ्चायत छिरे । मोहनविक्रम सिंह, तुल्सीलाल अमात्य, पुष्पलाल आदिबीचको विवादले विभाजन मात्रै होइन, एक किसिमले विघटित नै भयो, नेपाल कम्युनिस्ट पार्टी ।२०२५ सालपछि पुनः विभिन्न गुटमार्फत नेपालको कम्युनिस्ट राजनीति पुनर्गठन भएर अघि बढेको हो । पञ्चायती व्यवस्थाका बेला दर्जनौं कम्युनिस्ट पार्टीको गठन, पुनर्गठन, विभाजन र एकता भयो । २०४६ सालपछि पनि थुप्रै कम्युनिस्ट पार्टीहरू अस्तित्वमा रहे तर मूलतः माले र मार्क्सवादी मिलेर बनेको नेकपा एमाले र दसवर्षे विद्रोहको नेतृत्व गरेको नेकपा माओवादी गरी दुई ठूला कम्युनिस्ट पार्टी प्रभावका दृष्टिले अगाडि देखिए ।बहुदलीय प्रतिस्पर्धात्मक राजनीतिमार्फत एमाले आफूलाई स्थापित गर्दै अघि बढ्यो भने माओवादीले दसवर्षे सशस्त्र द्वन्द्वका बलमा आफ्नो पहिचान बनायो । २०४६ सालपछिको संसदीय व्यवस्थाको अभ्यासले जनअपेक्षा पूरा गर्न सकेन । सत्ता राजनीतिका फोहोरी खेलबाट जनता वाक्कदिक्क भए । न सरकार स्थिर हुन सक्यो, न त सुशासन नै हुन सक्यो । पार्टीहरू कमजोर र लाचार हुँदै गएपछि संवैधानिक राजा सक्रिय हुन थाले । एकातिर सशस्त्र संघर्ष, अर्कातर्फ सक्रिय राजसंस्था । राजनीति नयाँ चरणमा प्रवेश गर्यो । दस वर्ष विद्रोह गरेको माओवादी र संसद्वादी दलहरू एक ठाउँमा आएर राजसंस्था मिल्काए र संविधानसभामार्फत नयाँ संविधान बनाए । यो कालखण्डमै हो, नेपालको कम्युनिस्ट शक्ति निर्णायक भएको । राष्ट्रिय राजनीतिक कार्यसूची कम्युनिस्टहरूले नै तय गरे, संविधानसभा, शान्ति प्रक्रिया र संविधान निर्माणका क्रममा । यसैको पछिल्लो कडी बन्यो, दुई ठूला कम्युनिस्ट पार्टीबीचको एकता ।हुन त यो एकताका पछाडि ओली र प्रचण्डका आआफ्नै निहित स्वार्थ पनि थिए । जस्तो, ओली सर्वशक्तिमान पार्टीको बलियो प्रधानमन्त्री बन्ने रणनीतिमा थिए भने कमजोर हुँदै गएको माओवादीको एउटा सहज अवतरण गर्नु प्रचण्डको बाध्यता थियो । नेपालमा स्थिर राजनीतिक माहोल बनोस् र बहुकेन्द्रसँग डिल गर्न नपरोस् भन्ने चिनियाँ सदिच्छा पनि एकताको अन्तर्यमा कतै भएको विश्वास गरिन्छ ।दुई पार्टीको एकतामा अपनाइनुपर्ने न्यूनतम राजनीतिक प्रक्रिया पनि पूरा नगरी छापामार शैली मा एकताको घोषणा गरियो । तर, यी सबै स्वार्थ, रणनीतिका बावजुद जनताले नेकपाको एकतालाई स्विकारे । कारण, जनता स्थिर सरकार र समृद्धिको नाराबाट प्रभावित थिए । वर्षौंदेखि राष्ट्रियता, जनजीविका र समाजवादको सपना देखाएका कम्युनिस्टहरू एक ठाउँमा आएपछि जनताले खोजेको डेलिभरी हुन्छ भन्ने तिनको भरोसा थियो, जुन तोडिएको छ । सामाजिक, आर्थिक र सांस्कृतिक रूपान्तरणको अवसर आएका बेला कम्युनिस्ट नेतृत्वले लत्तो छोडेको छ र जेटका दुई पाइलटले एकअर्कालाई जाली, महाजाली, फटाहा महाफटाहा देख्न थालेका छन् ।अध्यक्षद्वयसामु यो बेला दुई विकल्प छन् । अहम्को तुष्टीकरण र सत्तामोहका लागि द्वन्द्व गर्ने कि प्राणहीन हुँदै गएको नेकपालाई बचाऊने र कम्युनिस्ट जगजगी कायम राख्ने ? शीर्ष नेताकै मर्जी !"
मोदीको सन्देश र ओलीको संकेत,"ओलीको कूटनीतिक त्रुटिउपर्युक्त बृहत्तर क्यानभासमा विश्लेषण गर्दा ओलीले आत्मसात् गर्नुपर्ने वास्तविकता के हो भने, सीमा विवादजस्तो जटिल र संवेदनशील समस्या सेनापति वा गुप्तचर प्रमुखसँग संवाद गरेर समाधान हुने सम्भावना छैन । सीमा विवादबारे पर्याप्त प्राविधिक तथा कूटनीतिक गृहकार्य गरी चीनसँगको सगरमाथा सीमा विवाद समाधान गर्न अध्यक्ष माओ र प्रधानमन्त्री चाउ एनलाईसँग तत्कालीन प्रधानमन्त्री बीपी कोइरालाले शृंखलाबद्ध रूपमा संवाद गरेजस्तै ओलीले पनि भारतसँग उच्च राजनीतिक तथा कूटनीतिक तहमा संवाद गर्नुपर्छ । त्यसैले ओलीले नरवणे र गोयलसँग होइन, समकक्षी मोदीसँग वार्ता गर्नुपर्छ भने परराष्ट्रमन्त्री ज्ञवालीले विदेशमन्त्री जयशंकरसँग ।ओलीले रअ प्रमुख होइन, विदेशमन्त्री, भाजपाका वरिष्ठ नेता, विदेशसचिव वा राष्ट्रिय सुरक्षा सल्लाहकारलाई विशेष दूतका रूपमा पठाउन आग्रह गर्नुपर्थ्यो, तर गरेनन् । ओलीको कूटनीतिक त्रुटि र कमजोरी त्यही भयो । २०६२६३ को जनआन्दोलनमा भारतीय कांग्रेसका वरिष्ठ नेता करण सिंह, संविधान घोषणाको पूर्वसन्ध्यामा विदेशसचिव र गत आमनिर्वाचनमा वाम गठबन्धनले बहुमत हासिल गरेपछि तत्कालीन विदेशमन्त्री सुषमा स्वराज विशेष दूतका रूपमा नेपाल आएका थिए । विगतमा जस्तै अहिले वरिष्ठ राजनीतिज्ञ र कूटनीतिज्ञलाई किन पठाइएन ? विगत केही वर्षदेखि उच्च राजनीतिक र कूटनीतिक तहमा स्तरोन्नति भएको सम्बन्ध ओलीको कुत्सित अभीष्टका कारणले पुनः प्रशासनिक, सैन्य तथा खुफिया निकाय तहमा ओर्लिएको छ ।ओलीको विवादित अभिव्यक्ति, हचुवा कूटनीतिक शैली र खुफिया एजेन्सीसँगको रहस्यमय मन्त्रणाका कारण गम्भीर कूटनीतिक विचलन मात्रै भएको छैन, त्यसले कूटनीतिक दुर्घटनासमेत निम्त्याउन सक्छ । त्यसैले उच्च राजनीतिक तथा कूटनीतिक तहमा संवाद गरी सीमा समस्या समाधान गर्न ओलीले अविलम्ब निर्णायक पहल गर्नुपर्छ । होइन भने राष्ट्रवादी ओलीलाई इतिहासले क्षमा गर्नेछैन ।"
जनक्रान्तिमा इमानदारीको मूल्य,"क्रान्तिकारीहरूको देशव्यापी संघर्ष छेड्ने उद्देश्ले २००७ असोज ७ (२६ सेप्टेम्बर १९५०) मा बोलाइएको बैरगनिया सम्मेलनले तीनवटा महत्त्वपूर्ण निर्णय लियो नेपाली कांग्रेस पार्टी भारतीय भूमिमा नभई नेपालभित्रैबाट सञ्चालन गरिने, जनक्रान्तिसम्बन्धी महत्त्वपूर्ण निर्णय लिन मातृका, बीपी र सुवर्ण रहेको सुप्रिम कमान्ड काउन्सिल लाई अधिकार दिने, सम्पूर्ण जनक्रान्ति सञ्चालनका लागि नेपाली कांग्रेसका सभापति मातृकाप्रसाद कोइरालालाई डिक्टेटर बनाउने ।बैरगनिया सम्मेलनको उक्त निर्णयसँगै नेपाली कांग्रेसको बनारसमा रहेको हेडक्वार्टर बन्द गरी साइनबोर्डसमेत हटाइयो र सीमावर्ती भारतीय भूमिमा रहेका सबै कार्यालयसमेत बन्द गरिए । सम्पूर्ण गतिविधिको केन्द्र देशभित्रै सारियो । यसो गर्नुका पछाडि सशस्त्र क्रान्तिको घोषणा थियो । किनभने अन्तर्राष्ट्रिय मर्यादा र कानुनअनुसार हतियारबद्ध भएर अर्काको मुलुकमा पस्न सकिँदैनथ्यो ।त्यसैबीच कात्तिक २१ गते कागतिहारका दिन बिहान सात पैंतालीसमा राजा त्रिभुवन सपरिवार भारतीय दूतावासमा शरण लिन पुगे । कात्तिक २५ गते अल इन्डिया रेडियोले भोलि इन्डियन एयर फोर्सको विमानद्वारा नेपालका महाराजाधिराज दिल्ली आउँदै छन् भन्ने समाचार प्रसारण गर्यो । यस समाचारले ठूलो सनसनी पैदा गर्यो । यसै विषयलाई लिएर क्रान्तिकारीहरूको सुप्रिम कमान्ड काउन्सिलको आकस्मिक बैठक बोलाइयो, जसमा राजाले नेपाली भूमि छोड्नुअघि नै जनक्रान्तिको घोषणा गर्ने निर्णय लिइयो ।त्यसै निर्णयअनुसार नेपाली कांग्रेसको मुक्ति सेना कात्तिक २६ को मध्यरात (१०११ नोभेम्बर १९५०) को शून्य घडीमा वीरगन्ज प्रवेश गर्यो । रक्सौलबाट दुई ट्रकमा बसेर वीरगन्ज प्रवेश गरेको मुक्ति सेना मेजर पूर्णसिंह खवासको कमान्डमा रेलको लिकैलिक ब्यारेक कब्जा गर्न उत्तरतर्फ बढ्यो । बाटामा पर्ने चौकी कब्जा गरी हातहतियार हात पार्यो । र सैनिक ब्यारेकमाथि आक्रमण गर्यो । थिरबम मल्ल नेतृत्वको अर्को टोलीले बडाहाकिमलाई आत्मसमर्पण गराई जेललगायत सम्पूर्ण वीरगन्ज कब्जामा लियो । बिहान सूर्योदयको समयमा शान्तिसुव्यवस्थाका लागि रेलको लिकतिर यताउता गर्दा टाढैबाट राणा सिपाहीले हानेको गोली पेट र टाउकामा लागी थिरबम मल्ल ढले । उनलाई तत्काल डंकन अस्पताल, रक्सौल लगियो । उपचार गर्दागर्दै केही घण्टापछि उनी सहिद भए । सैनिक सम्मानसहित सिर्सिया नदीमा उनको अन्तिम संस्कार गरियो ।ब्यारेकउपर मुक्ति सेनाले दिनभर घेरा हाली फायरिङ गर्दै घोर युद्ध गर्नुपर्यो । त्यसैबीच दिउँसो वीरगन्जको आकाशमा नेपाली कांग्रेसको झन्डा ककपिटमा फहराउँदै भीटीसीओजेड अंकित हिमालयन एभिएसनको हवाईजहाजले व्यापक पर्चाबाजी गर्यो । त्यसबारे मातृकाप्रसाद कोइराला आफ्नो पुस्तक अ रोल इन रिभोल्युसन मा उल्लेख गर्नुहुन्छ, त्यस क्षण छानाछानामा मानिसहरूले क्रान्ति झन्डा हल्लाई ठूलो स्वरमा खुसियाली व्यक्त गरेको दृश्य उत्साहप्रद र विशिष्ट थियो । त्यही मौका छोपेर ब्यारेकमा बन्दी बनाइएका एक कार्यकर्ताले राणा सैनिकहरूलाई आत्मसमर्पण नगरे बम वर्षा हुने सम्भावना छ भन्दै तर्साए । उनको अभिव्यक्तिले तिनको मनोबल गिराउने काम गरेको थियो । हवाईजहाजले पटकपटक मक ल्यान्डिङ को अभ्यास गर्दा तिनको झन् सातो उड्नु स्वाभाविक थियो ।ब्यारेक कब्जासँगै त्यहाँको तहबिलमा रहेको भारु ३५ लाख, केही नेपाली रुपैयाँ र थुप्रै हातहतियार कब्जामा आए । वीरगन्ज मोर्चामा लडेका मुक्ति सेनाका श्यामकुमार तामाङका अनुसार, त्यहाँ ब्रेनगन, स्टेनगन, थुप्रै मार्कथ्री ३०३ राइफल, रिभल्भर र गोलीगट्ठासमेत हात परेका थिए । मुक्ति सेनाको सैन्य शक्तिमा यो महत्त्वपूर्ण उपलब्धि थियो । यसैसाथ त्यहाँ जनसरकार को स्थापना भयो । तेजबहादुर अमात्यलाई मिलिटरी गभर्नर र गोपालप्रसाद भट्टराईलाई पोलिटिकल कमिसार बनाइयो । वीरगन्ज मुक्त भएपछि आमसभाको आयोजनासमेत गरियो जसमा मातृका, बीपी, सुवर्ण तीनै नेताले सम्बोधन गरेका थिए ।वीरगन्ज आक्रमण, त्यसको सफलता र जनसरकारको स्थापनाको कभरेज गर्न रक्सौल (भारत) सीमामा भारतीय र अन्य अन्तर्राष्ट्रिय सञ्चार माध्यमका पत्रकारहरूको भीड लाग्यो । भारतीय अखबारले त यसलाई ब्यानर न्युज नै बनाए । विश्वका प्रमुख सञ्चार माध्यममा नेपालको जनक्रान्तिको सन्देश फैलियो । यो एउटा महत्त्वपूर्ण उपलब्धि थियो । यस विजयले देशका दुर्गम कुनाकुनासम्म जोसको नयाँ लहर पैदा गरेको थियो ।यस उपलब्धिलाई कसरी कायम राख्ने भन्ने समस्या तत्काल देखा पर्यो । बीपीका शब्दमा, त्यतिका सामान कता राख्ने ? माउजर, राइफल, पिस्टल र ५० लाख रुपैयाँ, सुनचाँदीहरू, उता कलैया कब्जा भयो, गोपालप्रसाद भट्टाराईहरूले रुपैयाँ (चाँदीका) गम्छामा पोको पारेर ल्याउँदा कपडा फाटेर हैरान !कमान्ड काउन्सिलले अन्य हातहतियार मुक्ति सेनाकै शक्ति बढाउन प्रयोग गर्ने तर ५० लाख रुपैयाँबारे एउटा ठोस निर्णयमा पुग्न छलफल गर्यो । विभिन्न तर्क आए । अन्त्यमा, यो ठूलो रकम, राष्ट्रियअन्तर्राष्ट्रिय चर्चामा आउने, इमानदारीको प्रदर्शन हुने, क्रान्तिकारीहरूको छवि राम्रो हुने ठहर गरी उक्त दिल्लीमा शरण लिई बसेका राजालाई नै बुझाउन जाने निर्णय भयो ।सुवर्णजीलाई सो रकम जिम्मा दिई पटना पठाइयो । त्यहीँ मातृका, बीपी, सुवर्ण भेट भई सो रकमसहित दिल्ली प्रस्थान गर्ने कार्यक्रम तय भयो । १३ नोभेम्बर १९५० मा जनरल महावीरशमशेरको डीसी३ हवाईजहाज अपराह्न साढे चार बजे पटनाबाट उड्यो, जसमा दुई भाइ कोइराला, सुवर्ण, महावीर र विजया (बुनु) कोइराला मात्र हुनुहुन्थ्यो ।उक्त हवाईजहाज बेलुकी आठ बजेतिर दिल्लीको सफदरजंग विमानस्थलमा उत्रियो । लगत्तै त्यसलाई विमानस्थलको एक छेउमा लगियो । अनि हवाईजहाजमा फ्लड लाइट दिइयो । हवाईजहाजमा रहेका यात्रुहरूका मनमा आशंका पर्यो । केही क्षण त क्रान्तिकारी जनसरकार का नेताहरूका हैसियतले आफूहरूलाई मिलिटरी सम्मान दिन लागिएको अनुमान भयो, तर त्यो केवल अनुमान मात्र थियो । वातावरण अनौठो थियो । त्यसैबीच भारतीय गुप्तचरका चिफ प्रवेश भए र भने, हामीलाई सूचना आएको छ, यो प्लेनमा लुटको सम्पत्ति ल्याइएको छ भनेर । उनले सबैलाई आफ्नो सिटमा बसिरहन भन्दै आदेशात्मक स्वरले भने, तलासी लिन दिनुहोला । त्यतिखेर बीपीसँग एउटा माउजर पेस्तोल पनि थियो । उहाँले त्यसलाई बिस्तारै आफ्नो सिटमुनि लुकाउनुभयो । त्यसैबीच सबैलाई तलासी लिँदै एकएक गर्दै तल उतारियो ।मातृका बाबुलाई लागेछ अब झारेपछि होटलतिर लगिन्छ, त्यहाँ पुगेर रात्रिको खाना खाई आराम गरिन्छ । उहाँहरूलाई सूर्यप्रसाद उपाध्यायसहित साथीहरू लिन आउनुभएकोमा भेट्ने अनुमति नै दिइएनछ । त्यसपछि मात्र उहाँहरूलाई आफू गिरफ्तारीमा परेको हेक्का भएछ । अब त उहाँहरूलाई मिनेट पनि घण्टाजस्तो लामो लाग्न थाल्यो । त्यसैबीच बैंकका कर्मचारीहरू बोलाइए । उहाँहरूलाई भनियो रुपैयाँ भारत सरकारले राख्नुअघि आफैं कति छ भनेर गन्नुपर्छ । पर्खिंदापर्खिंदा उहाँहरू हैरान हुनुभएको थियो । लामो पर्खाइ, भोक र चिसो आदिले सबैलाई दिक्क पारेको थियो । त्यसैबीच सुवर्णजी र मातृका बाबुले चुरोट निकालेर एक छिन राहत लिन खोज्दा कुर्सीमा बसेको मान्छेले भन्यो, मजिस्ट्रेटको अगाडि चुरोटको धूवाँ उडाएर कोर्टको अपमान गर्दै छौ ! मातृका बाबुलाई जोस आयो, यहाँ कुनै साइनबोर्ड छैन र कस्टम काउन्टरलाई मजिस्ट्रेटको कोर्ट भन्न पनि मुस्किल छ । तपाईंको शिरमा लेखिएको पनि छैन । कसरी अपेक्षा गरूँ तपाईं मजिस्ट्रेट र यो ठाउँ तपाईंको कोर्ट हो भनेर ? जहाँसम्म म्यानरको कुरा छ, निश्चय पनि तपाईंमै कमी देखिन्छ । यति भनेपछि उहाँले सिगरेट जुत्ताले कुल्चेर निभाउनुभयो ।उहाँहरूसँग छुट्टाछुट्टै बयान लिइयो । रुपैयाँ गनेर लगियो । जनक्रान्तिका लागि जुटाइएको फिल्डम्याप (नक्सा) जफत गरियो । यी सबै भएपछि रात छर्लक्क भयो र बिहानीपख तीन बजेतिर उहाँहरूलाई जान दिइयो । ती रुपैयाँ गनेर राखेपछि सिलबन्दी गरियो र उहाँहरूको पनि हस्ताक्षर गराइयो । भारत सरकारका तर्फबाट एक अफिसरले हस्ताक्षर गर्यो ।उहाँहरू होटल पुग्दा भुकभुके उज्यालो भएको थियो । टाढा क्षितिजमा घामले चियाउन थालेका थिए । घाम राम्ररी लाग्न पनि पाएका थिएनन्, सलहझैं पत्रकारहरू ओइरिए । पत्रकारहरूको प्रश्नमा कस्तो उत्तर दिने भनेर उहाँहरूबीच छलफल चल्यो । क्रान्तिको डिक्टेटर का हैसियतले मातृका बाबुले नै पत्रकारहरूसम्मुख बोल्नुपर्ने भयो ।पत्रकारहरूले यतिखेर दिल्ली आइपुग्नुपर्ने कारण के रह्यो भनी प्रश्न गरे । जवाफमा उहाँले भन्नुभयो, हाम्रो मुख्य उद्देश्य राजालाई भेट्नु हो र साथीहरूलाई भेट्नु हो । उहाँले अझ स्पष्ट पार्दै थप्नुभयो, हाम्रो जनक्रान्तिका लागि राजाको शुभकामना र नेपालमा भविष्यमा कस्तो शासन व्यवस्था बनाउने भन्ने राजनीतिक छलफलका लागि हो । सम्भव भयो भने राजाबाट हाम्रो जनक्रान्तिको समर्थनमा एउटा सार्वजनिक विज्ञप्तिको अपेक्षा गरेका छौं । उहाँले पत्रकारहरूसँग भारतीय नेताहरूसँग छलफल गर्ने इरादासमेत रहेको र उहाँहरूबाट लजिस्टिक सहयोग र समर्थनको अपेक्षा गरेको बताउनुभयो ।तर उहाँको त्यस्तो कुनै उद्देश्य पूरा भएन । त्यो दिल्ली मिसन उहाँहरूलाई एउटा चोट सिद्ध भयो । त्यत्रो ५० लाख रुपैयाँ न राजाको हातमा पर्यो, न त फाटेका जुत्ता, च्यातिएका बर्दी र मकैसातुको भरमा साहसका साथ अग्रमोर्चामा लडिरहेका, गोली लागी घाइते भएका मुक्ति सेनाका जवानहरूका लागि नै खर्च हुन सक्यो । अन्ततः राजालाई भेट्नसम्म पनि नपाई दिल्लीबाट खाली हात फर्किनुपर्यो । इमानदारी का लागि क्रान्तिकारी नेताहरूले ठूलो मूल्य चुकाउनुपर्यो । उता, मेजर पूर्णसिंह खवास, जीबी याकथुम्बा, थिरबम मल्लजस्ता साहसी र समर्पित कमान्डरहरूले पहिले नै आकस्मिक खर्चका लागि चन्दा आदिबाट जुटाई लुकाएर रक्सौलमा राखिएका रकम र हातहतियार पनि भारतीय प्रहरीले जफत गरेको थियो ।"
१२ वायुसेवाको उडान सुरु भएन,"काठमाडौं (कास) नेपालमा उडान गर्दै आएका १४ वटा मुलुकमध्ये थाइल्यान्ड, भारत, बंगलादेश र सिंगापुरबाट यात्रु अभावका कारण १२ वटा वायुसेवाले अझै नियमित उडान थालेका छैनन् । कोभिड१९ का कारण गत चैतदेखि रोकिएको अन्तर्राष्ट्रियतर्फको उडान नेपाल सरकारले भदौ १६ देखि खुला गरेको थियो । नागरिक उड्डयन प्राधिकरणका अनुसार उडान पुनः सुरु भएपछि १० वटा मुलुकका वायुसेवाले मात्रै नियमित उडान थालेका छन् । अन्य ४ वटा मुलुकबाट नियमित उडान सुरु हुन सकेको छैन । प्राधिकरणको हवाई यातायात महाशाखाका अनुसार, नेपालमा दक्षिण कोरिया, मलेसिया, हङकङ, थाइल्यान्ड, सिंगापुर, भुटान, चीन, बंगलादेश, भारत, ओमन, यूएई, कतार, कुबेत र टर्की गरी १४ वटा मुलुकबाट उडान हुन्छ । जसमा नेपालका तीन वटा नेपाली वायुसेवासहित ३० वटा एयरलाइन्सले अन्तर्राष्ट्रिय उडानको अनुमति लिएका छन् । तर, हिउँदयामको तालिकाका लागि १८ वटा वायुसेवाले मात्रै अनुमति लिएका छन् । नेपालभारत उडान सुरु गर्न मन्त्रिपरिषद्मा फाइल गएको छ, प्राधिकरणका प्रवक्ता राजकुमार क्षत्रीले भने, बाँकी मुलुकबाट यात्रु नभएकाले उडान नभएको देखिन्छ । नेपालमा उडान अनुमति पाएर पनि नियमित उडान नगर्ने ३० वटा वायुसेवामध्ये कोरियन एयर, सिल्क, ड्र्यागन, ओमन, इतिहाद, विमान बंगलादेश, थाई लायन र थाई एयर छन् । त्यस्तै भारतको एयर इन्डिया, इन्डिगो, स्पाइस जेट, भिस्तारा तथा चीनको सिचुवान र तिब्बत एयरलाइन्सले पनि नियमित उडान गरेका छैनन् । ३० वटा वायुसेवामध्ये हिउँदमा नियमित उडानको अनुमति लिने १८ वायुसेवा मात्रै छन्, तर अनुमति लिएर पनि धेरै नियमित उडानमा फर्केका छैनन् । सातामा केही दिन चार्टर उडानमै सीमित छन् । कोभिडअघि अन्तर्राष्ट्रियतर्फ दैनिक १ सय १४ वटासम्म उडान भएका थिए । अहिले दैनिक १८ हाराहारी उडान भइरहेको छ ।"
महासंघमा चुनाव होला कि सहमति ?,"सहमतिका सम्भावना एक पूर्वअध्यक्षका भनाइअनुसार, सहमति हुँदा प्रधानलाई कुनै सम्मानजनक ठाउँमा एडजस्ट गर्ने एउटा विकल्प हो । त्यसका लागि महासंघको मानार्थ वा विशिष्ट सदस्य बनाउनुपर्ने हुन सक्छ । तर यस पटकको कार्यकालमा त्यो पदमा निवर्तमान अध्यक्ष मुरारकाको दाबी छ । हालकै कार्यकालमा चण्डी विशिष्ट सदस्य छन् । आफ्नो योजनाअनुसार निर्वाचित भइसकेपछि चण्डीले नै विशिष्ट सदस्य हात पार्दै आएका छन् । सहमति भएर प्रधानलाई विशिष्ट सदस्य नभए पनि मानार्थ सदस्य बनाउन सकिन्छ, ती पूर्वअध्यक्षले भने, यसका लागि प्रधान मात्रै हैन, प्रधानको प्यानल र उनलाई सहयोग गरिरहेका समूहको पनि सहमति आवश्यक छ । महासंघमा विगतको अभ्यासअनुसार यतिले मात्रै प्रधानलाई नपुग्ला । किशोर प्रधान उम्मेदवारीबाट पछाडि हटे निर्वाचनका दौरान हालसम्म भएको उनको खर्च चन्द्र ढकालले बेहोर्नुपर्ने हुन्छ, ती पूर्वअध्यक्षले भने । उम्मेदवारीबाट पछि हट्नेलाई अर्का उम्मेदवारले ठूलो आर्थिक सहयोग गर्ने परम्परा नै महासंघमा स्थापित छ । सहमतिका लागि समन्वय गरिरहेका रविभक्त श्रेष्ठका अनुसार पूर्वअध्यक्षहरूको अर्को बैठक तिहारलगत्तै बस्दै छ । अहिले कोरोनाले गर्दा उत्पन्न प्रतिकूल परिस्थितिमा निजी क्षेत्र बलियो हुनुपर्ने भएकाले यस पटक सहमतिका लागि निकै जोड दिइरहेका छौं, श्रेष्ठले भने, चन्द्र र किशोरलाई बोलाएर पटकपटक कुरा गरिसकेका छौं । तिहारलगत्तै फेरि दुवै पक्षलाई बोलाएर छलफल गर्छौं । सहमतिका लागि मुख्य जिम्मेवारी रविभक्त श्रेष्ठलाई दिनुको पनि खास कारण छ । व्यवसायसँगै महासंघको राजनीतिमा लामो समय खर्च गरेका श्रेष्ठ २०५६ सालमै अध्यक्षका दाबेदार थिए । उनले उम्मेदवारी पनि दिएका हुन् । तर प्रदीपकुमार श्रेष्ठसँग प्रतिस्पर्धा हुने भए पनि रविभक्तलाई छाड्न धेरैतिरबाट प्रस्ताव आयो । महासंघमा एकताको सन्देश दिन भनेर रविभक्तले प्रदीपकुमारलाई सघाए । प्रदीपपछि अर्को कार्यकाल रविभक्त सर्वसम्मत अध्यक्ष भए । एक कार्यकालपछि अध्यक्ष भएकोमा मलाई कुनै पछुतो भएन । बरु सर्वसम्मत हुँदा मैले निकै राम्रो गरी सबै क्षेत्रको साथ पाएँ, रविभक्तले थपे, त्यसकारण यस पटक म मात्रै हैन, सबै पूर्वअध्यक्षहरूले त्यति बेलाको जस्तै सर्वसम्मत नेतृत्व छानौं र एकताको सन्देश दिऊँ भन्नुभएको हो ।रविभक्तको कार्यकालपछि महासंघमा सर्वसम्मत नेतृत्व चुनिएको छैन । यस पटक के होला ? म जहिल्यै पनि सहमतिकै पक्षमा हुन्छु । सहमतिकै भरमा उम्मेदवार भएकाले विगतमा चुनाव लड्दा सबैभन्दा धेरै मत ल्याएको छु, ढकालले भने, यो कार्यकालमा पनि उपाध्यक्ष सर्वसम्मत रूपमा चयन भएको हुँ । त्यसकारण मैले यस पटक पनि सहमतिको सम्भावना देखेको छु । विवादास्पद पृष्ठभूमिका चण्डीसँगको सम्बन्धबारे उनले थपे, जिल्लामा मेरो आफ्नै नेटवर्क छ । उहाँले मलाई सपोर्ट गर्नुभएको हो । उहाँले मात्रै मलाई बोक्नुभएको हैन ।अर्का उम्मेदवार प्रधानले पनि पूर्वअध्यक्षहरूले गरिरहेको सहमतिको पहललाई सकरात्मक रूपमा लिएका छन् । तर मलाई औपचारिक जानकारी छैन । जुन दिन उहाँहरूले मलाई भन्नुहुन्छ, त्यही दिन कुरा हुनेछ, उनले भने, जिम्मेवार व्यक्तिहरू बसेर सहमतिको वातावरण बनाउनु हुन्छ, निजी क्षेत्रको हितका लागि काम गर्नु हुन्छ भने म योगदान गर्न तयार छु ।"
क्वारेन्टाइनलाई सरकारले किनेका ४५७ बेड प्रयोगविहीन,"तीन जिल्लाका प्रमुख जिल्ला अधिकारीहरूले रोजेको ठाउँ उपलब्ध हुन नसक्दा सबै बेड खपत नभएको विभागका महानिर्देशक मणिराम गेलालले बताए । केही बेड अझै बाँकी छन्, जहाँ खाली हुन्छ त्यहाँ पठाउने भनेर राखिएको छ, उनले भने, धेरै ठाउँमा त बेड राखिसकेका छौं । सुरुमा भनिएका ठाउँ उपलब्ध नहुँदा बेड राख्न समस्या भएको हो । क्वारेन्टाइनमा बस्ने बिरामी चापाचाप नभएको ललितपुरका प्रमुख जिल्ला अधिकारी नारायणप्रसाद भट्टको भनाइ छ । आवश्यकताअनुसार बिरामी छन्, उनले भने, धेरै त होम आइसोलेसनमै छन्, अलि बढी बिरामी भएका अस्पताल जान्छन् । अहिले क्वारेन्टाइनमा बस्ने कम छन् । पहिला जस्तो बिरामीले बेड भरिएका छैनन् । आफ्नो घरमा ठाउँ नभएका कोरोनाका बिरामी क्वारेन्टाइनमा बस्ने उनले बताए । बाँकी रहेका बेड नेपाली सेनाले मागेको छ । बेड सेनाले लिन्छौं भनेको छ, इन्जिनियर केसीले भने, त्यसैले बाँकी बेड धेरै समय थन्किएर बस्दैनन्, यसको व्यवस्थापन चाँडै नै हुनेछ । तर बेडका लागि भनेर सेनाबाट चिठी भने आइसकेको छैन । क्वारेन्टाइनमा बेड, म्याट्रेस, तन्ना, सिरानी र ब्ल्याङ्केट राखिन्छ । पर्सनल हाइजिन किटमा १५ वटा आइटम चप्पल, टाबेल, सेनिटाइजर, मास्क, टुथपेस्टलगायत राखिन्छ । त्यस्तै ननमेडिकल आइटमका रूपमा प्लास्टिक र डस्टबिन राख्ने गरिएको छ । ठाउँ उपलब्ध भएअनुसार क्वारेन्टाइन बनाइसकिएको सहरी विकास मन्त्रालयका प्रवक्ता दवाडीले जानकारी दिए । भवन विभाग, संघीय संसद् निर्माण आयोजनाका प्रतिनिधि र तीन जिल्लाका प्रमुख जिल्ला अधिकारीको समन्वयमा ठाउँ खोजेर क्वारेन्टाइन बनाउने काम भएको छ, उनले भने, उपलब्ध हुन नसकेका केही ठाउँमा बेड राखिएको छैन, त्यसैले ठाउँ खोज्ने काम भइरहेको छ । उनका अनुसार अर्थ मन्त्रालयले ठाउँ फेला परेपछि मात्र बाँकी रकम उपलब्ध गराउनेछ । यसअघि पनि मन्त्रालयले दुई चरण गरेर १ हजार ९ सय ४८ बेड क्षमताको क्वारेन्टाइन बनाएको थियो । यसका लागि नयाँ घर बनाउनुपर्ने होइन ।"
दर्ताबिनाका क्रसर उद्योग बन्द गर्न निर्देशन,"(काठमाडौं)  सरकारले बिनादर्ता सञ्चालित क्रसर र खानीजन्य उद्योग बन्द गर्ने निर्णय गरेको छ । सर्त र मापदण्ड पालना नगर्ने यस्ता उद्योगलाई कारबाहीको दायरामा ल्याउन सरकारले तयारी थालेको हो । दर्ताबिनाका यस्ता उद्योग बन्द गर्दा अवरोध गर्नेलाई तत्काल पक्राउ गरी मुद्दा चलाउन ७७ वटै जिल्ला प्रशासनलाई निर्देशन दिइएको गृह मन्त्रालयका प्रवक्ता चक्रबहादुर बुढाले बताए । त्यस्ता उद्योगलाई कानुनको दायरामा आउन बारम्बार आग्रह र अनुरोध गर्दा पनि अटेर गरेपछि बल प्रयोगको अवस्थामा समेत जानुपर्ने भएको हो, उनले भने, सर्त र मापदण्ड उल्लंघन गर्न पाइँदैन, बिनादर्ता उद्योग चलाएर प्राकृतिक स्रोतसाधन दोहन गर्ने अधिकार कसैलाई छैन ।गृहमन्त्री रामबहादुर थापाको अध्यक्षतामा ऊर्जा, जलस्रोत तथा सिँचाइमन्त्री वर्षमान पुन, उद्योग वाणिज्य तथा आपूर्तिमन्त्री लेखराज भट्ट, वन तथा वातावरणमन्त्री शक्ति बस्नेत तथा सहरी विकास, भौतिक पूर्वधार तथा यातायात, संघीय मामिला तथा सामान्य प्रशासन मन्त्रालयका अधिकारी सम्मिलित संयुक्त बैठक मंगलबार बसेको थियो । बिनादर्ता सञ्चालित क्रसर तथा बालुवा प्रशोधन उद्योग बन्द गर्नेगराउने, बैठकको निर्णयमा भनिएको छ, नदीजन्य पदार्थमा आधारित उद्योग तथा स्थानीय तहबाट ठेक्का लगाइएका नदीजन्य पदार्थको उत्खनन, संकलन तथा बिक्रीवितरण प्रभावकारी रूपमा अनुगमन गरी निर्धारित मापदण्डविपरीत सञ्चालन गरेको पाइए कारबाही गर्ने । बैठकले ७७ वटै जिल्लामा सञ्चालित ढुंगा, गिट्टी, बालुवा तथा खानीजन्य उद्योगको संख्या, मापदण्ड पालना गरेनगरेको तथा दर्ता भएनभएको यकिन विवरण सात दिनभित्र पठाउन पनि प्रमुख जिल्ला अधिकारीहरूलाई निर्देशन दिएको छ । यस्ता उद्योगको अनुगमन गर्न प्रजिअको संयोजकत्वमा जिल्ला प्रहरी प्रमुख, डिभिजन वन, मालपोत र नापी कार्यालय प्रमुख र सम्बन्धित इन्जिनियर सम्मिलित टोलीबाट अनुगमन गर्न पनि निर्देशन दिइएको छ । नेपाल निर्माण व्यवसायी महासंघका अध्यक्ष रवि सिंहले सरकारी मापदण्डअनुसार क्रसर उद्योग सञ्चालन गर्न नसकिने जिकिर गरे । उनले सरकारी मापदण्ड पालना गर्ने हो भने उद्योग बन्द गर्नुपर्ने अवस्था आउको बताए । बिनादर्ता क्रसर चलाउनु गलत हो, तर उद्योग बन्द गर्नुको सट्टा यसलाई व्यवस्थित गर्न आवश्यक छ, क्रसर दर्ता गर्ने उपयुक्त वातावरण बनाउनुपर्छ, उनले भने, तर सबै प्रावधानअनुसार क्रसर दर्ता गर्ने हो भने वैध रूपमा चल्ने क्रसर धेरै कम भेटिन्छन् । उनले लागू गर्न नसक्ने ऐनकानुन बनाउनु भनेको अतिरिक्त खर्च गराउन प्रोत्साहन गर्नु रहेको बताए । बिनादर्ताका क्रसर बन्द भए पनि भोलि बन्द गराउने निकायले नै पैसा लिएर चल्न दिन्छन्, उनले भने, जसले गर्दा निर्माण सामग्रीको मूल्य मात्र बढ्छ, असर भनेको उपभोक्तालाई पर्ने हो । १० हजार पर्ने सामानलाई २४ हजार रुपैयाँसम्म तिरिरहेको बताउँदै उनले थपे, प्रहरी, जिल्ला प्रशासन, स्थानीय तह, गुन्डा सबैलाई पैसा दिनुपर्ने हुन्छ, जसले गर्दा निर्माण सामग्रीको मूल्य दोब्बरभन्दा बढी हुन पुग्छ । उनले आफूहरूले क्रसरलाई वैधअवैध नसोधी भ्याट बिल लिएर मात्र सामान लिने गरेको बताए । क्रसर कहाँकहाँ राख्न पाइँदैन भन्ने मापदण्ड बनाउनुभन्दा क्रसर राख्ने ठाउँ तोक्न आवश्यक रहेको उनको भनाइ छ । २०७६ माघ १३ गते गृहमन्त्री थापाको अध्यक्षतामा बसेको बैठकले ढुंगा, गिट्टी, बालुवाको उत्खननप्रशोधन तथा बिक्रीवितरण मापदण्डअनुसार भएनभएको अनुगमन गर्न ५ सदस्यीय समिति नै गठन गरेको थियो । समितिको प्रतिवेदनका आधारमा गत साउन ५ गते मन्त्रिपरिषद्बाट ढुंगा, गिट्टी तथा बालुवा उत्खनन, बिक्री तथा व्यवस्थापनसम्बन्धी मापदण्ड२०७७ पारित भएको थियो । मापदण्ड संशोधनका लागि मस्यौदा बनाएर १५ दिनभित्र बैठकमा पेस गर्न संघीय मामिला तथा सामान्य प्रशासन मन्त्रालयलाई जिम्मा दिइएको थियो । नियम, कानुन र निर्देशिका बन्ने र यसको कार्यान्वयन नहुने प्रवृत्तिले नदी, खोला, चुरे तथा वनमा अवैध क्रसर तथा खानी उद्योग सञ्चालन गर्ने प्रवृत्ति हटेको छैन । २०७४ बाट स्थानीय तहको संरचना कार्यान्वयनमा आएपछि मापदण्डविपरीत अवैध उत्खनन अझ बढेर गएको छ । देशभर ६ हजारभन्दा बढी क्रसर प्रशोधन उद्योग रहे पनि डेढ सयभन्दा कम मात्रै दर्ता गरी सञ्चालनमा रहेकाले अवैधलाई बन्द वा जरिवाना तिराएर कानुनको दायरामा ल्याउनुपर्ने सुझाव गत वर्ष माघमा गठिन समितिले दिएको थियो । उक्त प्रतिवेदन कार्यान्वयन त परैको कुरा, वन र नदीनालाको सौन्दर्य नै सखाप पारेर दोहन गर्ने प्रवृत्ति बढेको छ । ठेकेदार, जनप्रतिनिधि, गुन्डा तथा शक्ति केन्द्रसँग निकट रहेका व्यक्तिको मिलेमतोमा सर्त, मापदण्ड र बिनादर्ता अवैध उत्खनन तथा दोहन बढ्दो छ । क्रसर र खानीजन्य उद्योग सञ्चालन गर्न भूगर्भ विभागबाट स्वीकृति लिई स्थानीय तहबाट दर्ता गराई सञ्चालन गर्नुपर्छ । उद्योग सञ्चालन गर्दा कम्तीमा २० रोपनी जग्गा हुनुपर्छ । उद्योग सञ्चालनअघि वातावरणीय प्रभाव मूल्यांकनलाई अनिवार्य गरिएको छ । चुरे क्षेत्रमा त यस्ता उद्योग सञ्चालन गर्नै पाइँदैन । मापदण्ड२०७७ अनुसार घनाबस्ती र वन क्षेत्रको २ किलोमिटर, राजमार्गको ५ सय मिटर दूरीभित्रको नदी, सडकपुल र झोलुंगे पुलको १ किमि तल र ५ सय मिटरमाथि उत्खनन गर्न नपाइने उल्लेख छ । मंगलबारको बैठकले यी मापदण्डका केही प्रावधान संशोधन गर्न पनि संघीय मन्त्रालयलाई निर्देशन दिएको छ । गृह प्रवक्ता बुढाका अनुसार वन, राजमार्ग, पुलपुलेसा क्षेत्रबाट निश्चित दूरीभित्र खानी र क्रसर सञ्चालन गर्न नपाइने भन्ने प्रावधानलाई व्यावहारिक बनाउने, बालुवा प्रशोधनबाट निस्केको फोहोरमैला नदीमा मिसाउन नपाइने, जिल्लाभित्र खानी र क्रसरजन्य उद्योगको प्राविधिक अनुगमन गर्न प्रजिअको संयोजकत्वमा संयन्त्र बनाउने लगायतका विषय समावेश गर्न मापदण्ड संशोधन गर्न लागिएको हो ।"
सुन तोलामै ३४ सय घट्यो,"काठमाडौं (कास) अमेरिकी बहुराष्ट्रिय कम्पनी फाइजरले कोभिड१९ संक्रमण रोक्न विकास गरेको खोप प्रभावकारी भएको सार्वजनिक भएलगत्तै सुनको भाउ ओरालो लाग्न थालेको छ । अन्तर्राष्ट्रिय बजारमा सोमबार प्र्र्रतिऔंस १ हजार ९ सय ६४ अमेरिकी डलरले कारोबार भएको सुन मंगलबार घटेर १ हजार ८ सय ८४ डलरमा कारोबार भयो । अन्तर्राष्ट्रिय बजारमा भएको गिरावटसँगै नेपाली बजारमा सुनको भाउमा भारी गिरावट आएको छ । सोमबारको तुलनामा मंगलबार प्रतितोला ३ हजार ४ सय रुपैयाँ मूल्य घटेको सुनचाँदी व्यवसायी महासंघले जानकारी दिएको छ । सोमबार मूल्य निर्धारण गर्दा अन्तर्राष्ट्रिय बजारमा सुनको प्रतिऔंस मूल्य १ हजार ९ सय ६४ डलर थियो । मंगलबार १ हजार ८ सय ८४ मा झर्यो, महासंघका पूर्वअध्यक्ष एवं मूल्य निर्धारण समितिका संयोजक तेजरत्न शाक्यले भने, कोभिड१९ को खोपको प्रभावकारितासँगै लगानीमा आशा छाएको छ, त्यही भएर मूल्य घटेको हो । केही दिनयता लगातार बढिरहेको सुन सोमबार प्रतितोला ९८ हजार २ सय रुपैयाँ पुगेको थियो । मंगलबार भने प्रतितोला ९४ हजार ८ सय रुपैयाँमा झरेको छ ।सकारात्मक खबरले आर्थिक क्षेत्रमा निकै प्रभाव पार्यो । अन्तर्राष्ट्रिय बजारमा सेयर सकारात्मक देखियो, शाक्यले भने, जसले गर्दा भाउ घट्नमा केही मद्दत मिल्यो । अमेरिकाको राष्ट्रपतिमा जो बाइडेन विजयी भएकाले पनि भाउ घटेको विश्लेषण गरिएको छ । राष्ट्रपतिले पहिलो प्राथमिकता कोभिड१९ को संक्रमण घटाउनुलाई नै दिएका छन् । त्यसका लागि १२ सदस्यीय टोली गठन गरेका समाचार पनि बाहिरिएका छन्, शाक्यले भने, यी कारणले लगानीकर्ता अन्य क्षेत्रतर्फ पनि आकर्षित भएको देखिन्छ । जसले गर्दा सुनको मूल्य केही घटेको छ ।"
विद्यार्थीलाई निःशुल्क सिमकार्ड दिन निर्देशन,"काठमाडौं (कास) सञ्चार तथा सूचना प्रविधिमन्त्री पार्वत गुरुङले विद्यालय तहका सबै विद्यार्थीलाई तत्काल निःशुल्क सिमकार्ड वितरण गर्न नेपाल दूरसञ्चार प्राधिकरणलाई निर्देशन दिएका छन् । सामुदायिक विद्यालयको पठनपाठन अनलाइनमार्फत सञ्चालन हुने गरी व्यवस्था मिलाउन उनले यस्तो निर्देशन दिएका हुन् । प्राधिकरणको कार्यालय भ्रमण गर्दै मन्त्री गुरुङले मंगलबार कोरोना महामारीका कारण शैक्षिक सत्रको पठनपाठन हुन नसकेको बताए । हरेक वडा तह र स्वास्थ्यचौकीमा पनि इन्टरनेट सेवा विस्तार गर्न ढिलाइ नगर्न उनले प्राधिकरणलाई सचेत गराए । देशभर अप्टिकल फाइबर बिछ्याउने (सूचना महामार्ग) कार्यलाई तोकिएको समयमा सम्पन्न गर्न आवश्यक सहजीकरण गरिने पनि मन्त्री गुरुङले प्रतिबद्धता जनाए । तीन वटा प्याकेजमा विभाजन गरी निर्माण सुरु गरिएको उक्त परियोजनामध्ये प्रदेश १, २, वाग्मती, कर्णाली र सुदूरपश्चिममा अप्टिकल फाइबर बिछ्याउने काम भइरहेको छ ।"
नेपाली बजारमा 'प्योर ईभी स्कुटर,काठमाडौं (कास) इन्डियन विद्युतीय गाडी कम्पनी प्योर ईभी ले आफ्नो नयाँ मोडल इप्लुटो ७ जी स्कुटर नेपाली बजारमा ल्याएको छ । अटोमोटिभ टेक्नोलोजीको अन्तर्राष्ट्रिय केन्द्र (आईसीएटी) बाट मान्यता प्राप्त यो कम्पनीले सन् २०२२ सम्म नेपालको करिब १० प्रतिशत बजार ओगट्ने विश्वास गरेको छ । इप्लुटो ७ जीको अधिकतम गति ६० केएमपीएच छ ।
'दराज ११११ सेल सुरु हुँदै,काठमाडौं (कास) बुधबार मध्यरातदेखि अनलाइन बजार दराजको दराज ११११ सेल सुरु हुँदै छ । दराज ११११ सेलको यो तेस्रो संस्करण हो । दराजको यो सेलमा ग्राहकले ५ लाख रुपैयाँभन्दा बढी उत्पादनमा बैंकको डेबिट तथा क्रेडिट कार्डमार्फत सामान अर्डर गर्दा २० प्रतिशत वा ३ हजार रुपैयाँसम्मको छुट प्राप्त गर्नेछन् ।
भैरहवामा एनसेलको नयाँ सेन्टर,काठमाडौं (कास) एनसेल आजियाटाले भैरहवाको मिलनचोक५ स्थित कोइराला कम्प्लेक्समा नयाँ सेन्टर सञ्चालनमा ल्याएको छ । कम्पनीले आफ्नो ग्राहक सेवालाई थप सहज बनाउन एनसेल सेन्टर सञ्चालनमा ल्याइएको बताएको हो । कोभिड१९ को महामारीका बेला सरकारद्वारा निर्धारित स्वास्थ्य सुरक्षाका मापदण्ड पालना गर्दै सेन्टर सञ्चालनमा ल्याइएको एनसेलले जानकारी दिएको छ ।
कुवेतबाट ईसेवाको रेमिट्यान्स,"काठमाडौं (कास) ईसेवा मनी ट्रान्सफर र कुवेतको रेमिट्यान्स कम्पनी यूएई एक्सचेन्जले रेमिट्यान्स कारोबार सेवा सुरु गरेका छन् । यससम्बन्धी सम्झौतापत्रमा ईसेवाका प्रबन्ध निर्देशक अजेश कोइराला र यूएई एक्सचेन्जका कार्यकारी प्रमुख कृष्णकुमार यछारथले हस्ताक्षर गरे । सेवा सुरु भएसँगै कुवेतमा रहेका नेपालीले यूएई एक्सचेन्जका शाखाबाट नगद, बैंक खाता वा ईसेवा वालेटमा रकम पठाउन सक्छन् ।"
फुडमान्डुको १० औं वार्षिकोत्सव,"काठमाडौं (कास) फुड डेलिभरी कम्पनी फुडमान्डुले मंगलबार स्थापनाको १०औं वार्षिकोत्सव मनाएको छ । कम्पनीको १०औं वार्षिकोत्सवको अवसरमा नेपालका १० स्टार्टअप कम्पनीसँग १० दिनसम्म सहकार्य गर्ने जनाएको छ । फुडमान्डुले सस्तो डिल, यूजी बजार, टुटल, हेल्मेट्स नेपाल, किताब यात्रा, स्टुडियो सार्कास्टिक, जस्ता स्टार्टअप कम्पनीसँग सहकार्य गर्ने भएको हो ।"
जयपृथ्वीमा ग्लोबलको शाखा,काठमाडौं (कास) ग्लोबल आईएमई बैंकले मंगलबार बझाङको जयपृथ्वी नगरपालिका१० मा आफ्नो नयाँ शाखा सञ्चालनमा ल्याएको छ । यससँगै बैंकका शाखा कार्यालयको संख्या २ सय ६२ पुगेको छ ।
गण्डकीमा नेपाल भेन्टिलेटरको सेवा,काठमाडौं (कास) नेपाल भेन्टिलेटर सर्भिसले गण्डकी प्रदेशको पोखरामा आफ्नो शाखा विस्तार गरी सेवा सुरु गरेको छ । नेपाल भेन्टिलेटर सर्भिसले सुरुवातमा ३ युनिट एचएफएनसी (हाई फ्लो न्यासल क्यानुला) र एक युनिट मेकानिकल भेन्टिलेटर सञ्चालनमा ल्याएको हो ।
मनाइयो 'अन्तर्राष्ट्रिय लेखा दिवस,"काठमाडौं (कास) नेपाल चार्टर्ड एकाउन्टेन्ट्स संस्था (आईएफएसी), कन्फेडेरेसन अफ एसिया र प्यासिफिक एकाउन्टेन्ट्स (कापा) र दक्षिण एसियाली लेखाकार संघ (साफा) ले मंगलबार अन्तर्राष्ट्रिय लेखा दिवस कार्यक्रम सम्पन्न गरेका छन् । आईएफएसी, कापा र साफाले भर्चुअल माध्यमबाट एक कार्यक्रम आयोजना गरी दिवस मनाएका हुन् । कार्यक्रममा अर्थमन्त्री विष्णुप्रसाद पौडलले राजनीतिक आन्दोलन सकिएपछि आर्थिक विकास सरोकारको विषय भएको बताए ।"
मुम्बईको 'हाइ फाइभ,"दुबई (एजेन्सी) मुम्बई इन्डियन्सले पाँचौंपल्ट इन्डियन प्रिमियर लिग (आईपीएल) क्रिकेटको उपाधि जितेको छ ।आईपीएलको सर्वाधिक सफल टोली मुम्बईले मंगलबार फाइनलमा दिल्ली क्यापिटल्सलाई ५ विकेटले पराजित गर्दै उपाधि रक्षा गरेको हो । पहिलोपल्ट फाइनल खेलेको दिल्लीले मंगलबार मुम्बईलार्ई खासै ठूलो चुनौती दिन सकेन ।टस जितेर ब्याटिङ रोजेको दिल्लीले दुबई अन्तर्राष्ट्रिय क्रिकेट रंगशालामा ७ विकेट गुमाई १ सय ५६ रनमात्र बनाउन सक्यो । मुम्बईले अहिलेसम्म फाइनल एकपल्ट मात्र हारेको थियो, त्यो विजय लक्ष्य पछ्याउँदा नै थियो । तर कप्तान रोहित शर्माले ६८ रन बनाएपछि मुम्बईले सजिलै १८४ ओभरमा लक्ष्य पूरा गर्यो ।गत वर्ष पनि मुम्बईले चेन्नई सुपर किंग्सलाई १ रनले पराजित गर्दै उपाधि जितेको थियो । मुम्बईले यसअघि २०१३, २०१५ र २०१७ मा यो उपाधि जितेको हो । चेन्नईले तीन पटक उपाधि जितेको छ । दिल्लीमाथि मुम्बईको यस सिजनको प्रतियोगितामा यो चौथो जित हो । राउन्ड रोबिनको दुवै खेलमा विजय हात पारेको मुम्बईले शुक्रबार दिल्लीलाई क्वालिफायर १ मा ५७ रनले पराजित गरी फाइनल तय गरेको थियो ।रोहितले दोस्रो पटक फाइनलमा अर्धशतक पूरा गरेका हुन् । उनले ५१ बलको इनिङ्समा ५ चौका र ४ छक्का प्रहार गरे । उनले क्विन्टन डी ककसँग मिलेर ४ ओभरमा ४५ रन जोडी मुम्बईलाई राम्रो सुरुआत दिलाए । पाँचौं ओभरको पहिलो बलमा मार्कस स्टोइनिसले डी ककलाई २० रनमा आउट गरे । सूर्यकुमार यादव १९ रनमा रनआउट भए ।रोहितलाई एनरिच नोकिआले आउट गरे । आफूले सामना गरेको पहिलो ३ बलमा २ चौका र १ रन प्रहार गरेका किइरन पोलार्डलाई चौथो बलमा प्रतियोगिताका सर्वाधिक विकेटकर्ता कागिसो राबाडाले बोल्ड गरे । हार्दिक पाण्ड्ये ३ रन बनाई नोकिआको बलमा आउट भए । इशान किशन १९ बलमा ३ चौका र १ छक्कासहित ३३ रन बनाई अविजित रहे ।यसअघि दिल्लीको सुरुआत निकै खराब रह्यो । उत्कृष्ट लयमा रहेका स्टोइनिसलाई खेलको पहिलो बलमै ट्रेन्ट बोल्टले विकेटपछाडि क्याच गराए । अजिन्क्या रहाने २ र शिखर धवन १५ रनमा आउट भएपछि दिल्ली चौथो ओभरमा २२३ को स्थितिमा पुगेको थियो । कप्तान श्रेयस ऐर र ऋषभ पन्तले अर्धशतक बनाएपछि दिल्लीले सम्हालिएको प्रदर्शन गर्यो ।पन्तले ५६ रन बनाए । यस सिजनमा यो उनको पहिलो अर्धशतक हो । उनले ३८ बल खेली ४ चौका र २ छक्का प्रहार गरे । ऐर ५० बलमा ६५ रन बनाई अविजित रहे । उनले ६ चौका र २ छक्का प्रहार गरे । सिमरन हेटमायर ५ र अक्षर पटेल ९ रनमा आउट भए । दिल्लीका पूर्वखेलाडी बोल्टले मुम्बईबाट सानदार प्रदर्शन गरे । म्यान अफ द म्याच बोल्टले ४ ओभरमा ३० रन खर्चेर ३ विकेट लिए । नाथनकल्टर निलले ४ ओभरमा २९ रन खर्चेर २ तथा जयन्त यादवले १ विकेट लिए ।रोयल च्यालेन्जर्स बेंग्लोरका देवदत्त पाडिक्कलले इमर्जिङ खेलाडीको उपाधि जिते । उनले १५ खेलमा ४ सय ७३ रन बनाएका थिए । गेम चेन्जरको अवार्ड पाएका किंग्स इलेभेन पन्जाबका केएल राहुलले सर्वाधिक ६ सय ७० र दिल्लीका कागिसो राबाडाले सर्वाधिक ३० विकेट लिएका थिए । मोस्ट भ्यालुएबलको पुरस्कार राजस्थान रोयल्सका जोफ्रा आर्चरले पाए । राजस्थान ८ टिम सहभागी प्रतियोगिताको राउन्ड रोबिन लिगमा पुछारमा रहेको थियो । फेयर अवार्ड मुम्बई इन्डियन्सले पायो ।"
कलैयाले जित्यो जेसिज कप,"(बारा)  कलैयामा आयोजित त्रिकोणात्मक जेसिज कप क्रिकेट प्रतियोगिताको उपाधि कलैया क्रिकेट क्लबले हात पारेको छ । मंगलबार फाइनलमा कलैयाले वीरगन्ज११ लाई ४ विकेटले हराएर उपाधि जितेको हो । कलैया सिटी जेसिजको आयोजनामा कलैयाकै सिद्धेश्वर क्रिकेट खेल मैदानमा भएको जेसिज कपमा वीरगन्जले टस जितेर ब्याटिङ रोजेको थियो । टोलीले निर्धारित ४० ओभरमा ८ विकेट गुमाई १ सय ७२ रन बनाएको थियो । वीरगन्जका आशिफ शेखले ५२ रन, सम्दुल्लाह अन्सारीले ४१ रन, रशिद खानले २१ रन बनाए । कलैयाका बलर भुलावन सहनीले ३, कुमार थापाले २, अनिल साह र पवन सर्राफले ११ विकेट लिएका थिए । जवाफमा कलैया क्रिकेट क्लबले ३७ ओभरमा ६ विकेट गुमाई विजयी लक्ष्य पूरा गरेका थिए । कलैयाका अनिल साहले ३५, रवि साहले ३०, पवन सर्राफले २७ बनाएका थिए । म्यान अफ द म्याच कलैयाका अनिल साह भए । आयोजकका संयोजक सुभाष जयसवालका अनुसार उत्कृष्ट ब्याट्सम्यान वीरगन्जका आशिफ शेख, उत्कृष्ट बलर कलैयाका भुलावन सहनी र म्यान अफ द सिरिज आरिफ शेख भएका थिए । विजेतालाई प्रदेश २ का सांसद पारसप्रसाद साह र जेसिजका २०२० का अध्यक्ष विपिन चौधरी र जेसिजका राष्ट्रिय कार्यकारी उपाध्यक्ष शोभा खरेलले ट्रफी प्रदान गरेका थिए ।"
कोहली घर फर्कने,"नयाँ दिल्ली (रोयटर्स) भारतीय कप्तान विराट कोहली अस्ट्रेलियासँग अर्को महिना एडिलेडमा हुने पहिलो टेस्टपछि घर फर्कने भएको भारतीय क्रिकेट बोर्डले मंगलबार जनाएको छ । आफ्नो पहिलो सन्तानको जन्मको अवसरमा उनी आफ्नो देश फर्कने भएका हुन् । उनको अनुपस्थितिमा उपकप्तान अजिन्क्या राहनेले चार टेस्ट सिरिजका बाँकी तीन खेलमा भारतीय टिमको नेतृत्व गर्नेछन् । दोस्रो टेस्ट नोभेम्बर २७ बाट सिड्नीमा सुरु हुनेछ । त्यसपछि सीमित ओभरका ६ खेल हुनेछ । बोर्डको छनोटकर्ता बैठकमा कोहलीले पहिलो दिवारात्रि टेस्टपछि आफू घर फर्केने योजनाबारे सुनाएका थिए । बोर्ड सचिव जय शाहले भनेका छन्, बीसीसीआईले भारतीय कप्तानलाई घर फर्कन अनुमति दिएको छ । उनी एडिलेड टेस्टपछि अस्ट्रेलियाबाट फर्कने छन् । कोहलीकी पत्नी नायिका अनुष्का शर्मा गर्भवती छिन् । उनीहरू आफ्नो पहिलो सन्तानको प्रतीक्षामा छन् । गत वर्ष मात्र कोहलीको नेतृत्वमा भारतले अस्ट्रेलियामाथि पहिलो टेस्ट सिरिज जित निकालेको थियो । अस्ट्रेलिया जाने टिममा भारतले केही प्रमुख खेलाडी परिवर्तन पनि गरेको छ । अहिले चलिरहेको इन्डियन प्रिमियर लिगका क्रममा केही खेलाडी घाइते भएपछि यो परिवर्तन आवश्यक भएको हो । प्रारम्भिक ब्याट्सम्यान बोर्डरगावस्कर ट्रफीका लागि टेस्ट टिममा राखिएको छ । यसअघि उनी चोटका कारण टिममा थिएनन् । यस्तै घाइते तीव्र गतिका बलर इशान्त शर्मा पनि अपेक्षाभन्दा चाँडै चोटमुक्त भएमा टेस्ट टिममा फर्कन सक्ने भएका छन् । इन्डियन प्रिमियर लिगकै क्रममा घाइते भएका विकेटकिपरब्याट्सम्यान ऋद्धिमन शाह पनि चोटमुक्त भए उनलाई अस्ट्रेलियाबाट बोलाउन सकिनेछ । भारतीय टिममा रहेका अर्का विकेटकिपर ऋषभ पन्त हुन् । सन्जु सामसनलाई पनि एकदिवसीय टिममा जगेडा विकेटकिपरका रूपमा राखिएको छ । काँधको चोटबाट गुज्रिइरहेका स्पिनर वरुण चक्रवर्तीको स्थानमा तीव्र गतिका बलर टी नटराजनलाई ट्वान्टी२० टिममा समावेश गरिएको छ ।"
एलेक्जान्डरआर्नोल्ड एक महिना बाहिर,"लिभरपुल (रोयटर्स) लिभरपुलले ट्रेन्ट एलेक्जान्डरआर्नोल्डलाई एक महिना गुमाउने भएको छ । इंग्लिस प्रिमियर लिगमा म्यानचेस्टर सिटीविरुद्ध ११ को बराबरीमा टुंगिएको खेलमा उनी घाइते भएका थिए । अब डिसेम्बरसम्म उनी उपलब्ध हुने छैनन् । त्यो खेलको दोस्रो हाफको मध्यभागमा उनी चोट बोक्दै मैदानबाट बाहिरिन बाध्य भएका थिए । यसअघि मैदानमै उनको उपचारकलाई प्रयास भएको थियो । त्यस्तो सम्भव नभएपछि उनको स्थानमा जेम्स मिल्नरलाई छिराइएको थियो । एलेक्जान्डरआर्नोल्ड अब कम्तीमा लेस्टर सिटी, एटलान्टा र ब्राइटनविरुद्धको खेलमा उपलब्ध हुने छैनन् । यस्तै अयाक्स, उल्भस र मिट्जल्यान्डविरुद्धको खेलमा पनि उनको उपस्थिति शंकाको घेरामा छ । सोमबार राति मात्र एलेक्जान्डरआर्नोल्डको खुट्टाको चोटबारे पूरा विवरण बाहिर आएको हो । यसअघि सिटीविरुद्धको खेलपछि लिभरपुलका व्यवस्थापक योर्गन क्लोपले एलेक्जान्डरआर्नोल्डले इंग्ल्यान्डले अब खेल्ने तीन खेल गुमाउने बताएका थिए । अन्तर्राष्ट्रिय विश्राममा इंग्ल्यान्डले आयरल्यान्ड, बेल्जियम र आइसल्यान्डविरुद्ध खेल्दैछ । प्रिमियर लिगमा पहिलो लकडाउनअगाडि पाँच खेलाडी सब्स्टिच्युट गर्न पाइनेमा अहिले तीनमा झारिएको छ र यसको क्लोपले कडा आलोचना गरिरहेका छन् । प्रिमियर लिग सीईओ रिचर्ड मास्टरको कडा आलोचक रहेका जर्मन व्यवस्थापकले यो सिजन धेरै खेल खेल्नुपर्ने हुनाले एलेक्जान्डरआर्नोल्ड मात्र घाइते हुने अन्तिम खेलाडी नहुने दाबी गरेका छन् । क्लोपसँगै सिटीका व्यवस्थापक पेप ग्वार्डिओला पनि पाँच सब्स्टिच्युट नियमको पक्षमा छन् । सिटीविरुद्ध एलेक्जान्डरआर्नोल्डको स्थानमा मिल्नरले तत्काल अवसर पाए पनि उनको अनुपस्थितिमा निको विलियम्सले सुरुदेखि खेल्न पाउने अवसर प्राप्त गर्न सक्नेछन् । यो सिजन १९ वर्षीय विलियम्सले चार अवसरमा सुरुदेखि खेल्ने अवसर पाएका छन् । च्याम्पियन्स लिगमा एटलान्टालाई हराउँदा पनि उनी खेलको अन्त्यतिर सब्स्टिच्युट खेलाडीका रूपमा मैदान पुगेका थिए । यो सिजन लिभरपुलका प्रमुख केही खेलाडी घाइते रहेको हुनाले पनि विलियम्सको सम्भावना बढेको हो । अहिलेसम्म चोटका कारण लिभरपुलले रक्षापंक्तिका प्रमुख खेलाडी भर्जिल भान डाइकलाई लगभग पूरा सिजनका लागि गुमाइसकेको छ । उनको स्थानमा खेल्ने विश्वास गरिएको फाबिन्हो पनि घाइते छन् । एलेक्जान्डरआर्नोल्ड नहुँदा इंग्ल्यान्ड र यसका प्रशिक्षक गारेथ साउथगेटलाई पनि रक्षापंक्तिमा समस्या हुन सक्नेछ ।"

शीर्षक,विवरण
सीमा समस्या अब छलफलको एजेन्डा,"श्रृंगलाकी आमा नेपालीभाषीनेपाली मूलकी आमा हरिदेवी बस्नेत र भारतीय बुबा छिरिङ तेन्दुफ्लाका छोरा हर्षवर्धन श्रृंगला गत जनवरी २० मा भारतको ३३ औं विदेश सचिव बनेका हुन् । श्रृंगलाका बुबा छिरिङकै पालादेखि दार्जिलिङमा खुलेको होटल आइभनहो हाउस होटलमा अझै उनीहरूको पारिवारिक संलग्नता छ । द टेलिग्राफ पत्रिकाको अनलाइन संस्करणअनुसार भारतकै प्रथम महिला विदेश सचिव (२००१) चोकिला ऐयरका श्रृंगला भतिज हुन् । सन् १९८४ मा भारतको विदेश सेवामा प्रवेश गरेका श्रृंगला यसअघि अमेरिका र थाइल्यान्डमा राजदूत तथा बंगलादेशका लागि उच्चायुक्त बनेका थिए ।हिमाली पदयात्रामा खुबै रुचि राख्ने उनी नेपालको एभरेस्ट बेसक्याप भ्रमण तथा भारतमा हिमाञ्चलको फ्रेन्डसिप पिक (५२८९ मिटर) आरोहणमा गइसकेका छन् । उनी १९९६ मा कैलाश मानसरोबर यात्राका लियाजन अफिसर बनेका थिए । हकी खेलका सौखिन उनले नेपालीसहित फ्रेन्च र भियतनामी भाषा बोल्ने नेपाल मामिलाका जानकार हुन् । बिहीबार बिहान काठमाडौं उत्रिनासाथै नेपाली बोलीमा विदेश सचिव श्रृंगलाले भनेका थिए, पहिले नै नेपाल आउन चाहेको थिएँ तर कोभिडका कारण आउन सकिएन । अहिले यहाँ आउन पाउँदा निकै खुसी लागेको छ ।"
दक्षिणपन्थी सलबलाहट,"सुरक्षा निकायले यस्ता गतिविधिलाई नजिकबाट नियालिरहेका छन् । राष्ट्रिय अनुसन्धान विभागका एक उच्च अधिकारीका अनुसार यस्ता गतिविधिमा मूलतः तीन प्रकारका व्यक्ति र संस्था संलग्न छन् हिन्दुवादी संघसंगठन, राजतन्त्र पक्षधर नागरिक संघसंगठन र पूर्वपञ्च पृष्ठभूमिका व्यक्तिहरू । राजसंस्था, हिन्दु राज्य र धर्मसँग सम्बन्धित तीनवटा पक्ष सहभागी छन्, त्यसैले यहाँ पूर्वराजा ज्ञानेन्द्र शाह पनि जोडिन्छन्, ती अधिकारीले भने, असन्तुष्टिको फाइदा लिन खोजेको जस्तो देखिन्छ, यी प्रदर्शनबारे प्रधानमन्त्रीलाई पनि ब्रिफिङ भइरहेको छ ।ब्यानर जे राखेर प्रदर्शन गरे पनि यस्ता जुलुस र्यालीमा विश्व हिन्दु महासंघ र शिव सेना नेपालका व्यक्तिहरू नेतृत्वमा देखिन्छन् । जस्तो बुधबार पोखरामा पश्चिममाञ्चलबासी जनता नामको ब्यानरमा प्रदर्शन भयो तर कोण सभामा शिव सेना नेपालका अध्यक्ष अनिल बस्नेतले भाषण गरे ।राजतन्त्र स्थापना र हिन्दु राज्य पुनःस्थापनामा सबै प्रकारका आन्दोलन र प्रदर्शनमा आफूहरूको संलग्नता हुने गरेको विश्व हिन्दु महासंघकी महासचिव अस्मिता भण्डारीले बताइन् । हामीले व्यवस्थामाथि प्रश्न गर्दै आएका हौं, यो व्यवस्थाले राष्ट्रवादी शक्तिलाई बाहिर राख्यो, धर्मनिरपेक्षताको नाममा धर्मान्तरण गर्ने काम भयो, उनले कान्तिपुरसँग भनिन्, त्यसैले युवाले गर्ने जहाँसुकैका प्रदर्शनमा हाम्रो महासंघले सहयोग गर्ने गरेको छ । राजनीतिक दलहरूमा विवाद भएका बेला मात्र नभई आफूहरू निरन्तर रूपमा राजतन्त्र फर्काउने एजेन्डा बोकेर हिँडेको उनले बताइन् । उनका अनुसार यस्तो गतिविधि अझै बढाउने तयारी छ । अहिले त कोरोनाको कारण देखाउँदै मन्दिरहरू बन्द गरेर हाम्रा धार्मिक संस्कृतिमाथि अतिक्रमण गरियो, पूर्वराजासँग निकट सम्बन्ध रहेकी महासचिव भण्डारीले भनिन्, त्यही कारण दसैंमा राजाको अभिव्यक्ति त्यसरी आएको हो । दक्षिणपन्थी एजेन्डा उचाल्ने यस्ता समूह र तिनका गतिविधिका शृंखला अझै बढ्नेजस्तो देखिन्छ । राप्रपाबाट अलग रहेका पूर्वमन्त्री केशरबहादुर विष्टको समूह पनि राजतन्त्रकै एजेन्डा बोकेर संगठित हुन खोज्दै छ । विष्टको राष्ट्रिय शक्ति समूहले आउँदो १५ गते राजधानीमा छुट्टै प्रदर्शन गर्दै छ । अहिले यो संविधान खारेजीका लागि मुभमेन्ट सुरु भएको छ, पूर्वमन्त्री विष्टले भने, यी प्रदर्शनमा आएका मानिस संविधान खारेज गर्न सडकमा आएका छन् । यसमा हाम्रो पनि साथ, सहयोग छ ।नेपालका लागि नेपाली नामको अर्को समूह पनि छ । अधिवक्ताद्वय बालकृष्ण न्यौपाने र सुरेन्द्र भण्डारी संलग्न रहेको यो समूहले पनि आउँदो २० गते राजधानीमै प्रदर्शन गर्दै छ । २०४७ सालको संविधान स्थापना गरी राजतन्त्रसहितको संसदीय व्यवस्था हुनुपर्ने यो समूहको माग छ ।दलीय हिसाबले राजतन्त्रको माग राखेको दल राप्रपा हो । पछिल्ला प्रदर्शनमा राप्रपाको संस्थागत आबद्धताचाहिँ छैन तर सबै प्रदर्शनहरूमा यो दलमा आबद्ध नेता र कार्यकर्ताचाहिँ संलग्न छन् । जिल्लाजिल्लामा राजावादी संस्थाहरूले कार्यक्रम सञ्चालन गरेका छन्, त्यस्ता कार्यक्रममा हाम्रा नेताकार्यकर्ता संलग्न हुनुहुन्छ, राप्रपाका सहप्रवक्ता मोहन श्रेष्ठले भने, हिन्दु राष्ट्र र राजतन्त्रको पक्षमा हुने प्रदर्शनमा हाम्रो समर्थन हुन्छ । श्रेष्ठले राप्रपाका नेताहरू संलग्न भएको बताए पनि पछिल्ला प्रदर्शनमा अलिक बढी राजासँग प्रत्यक्ष जोडिएका र सिधै सम्पर्क भएका व्यक्तिहरूको अग्रसरतामा भइरहेका छन् ।गणतन्त्र र संघीयतामाथि प्रश्न उठाउँदै यस्तो घडीमा यी गतिविधि भएका छन्, जुन बेला सत्तारूढ नेकपा आफैंभित्रको पदीय महत्त्वाकांक्षा र कार्यशैलीका कारण विभाजनको डिलमा पुगेको छ । प्रमुख प्रतिपक्ष कांग्रेस महाधिवेशनबाट कसले नेतृत्व हत्याउने भन्ने छिनाझपटीमा व्यस्त छ । नागरिक भने कोरोना महामारीमा रोजगारी, व्यवसाय र आफन्त गुमाउँदाको पीडामा छटपटाइरहेका छन् । जब मेनस्ट्रिम पार्टीहरूले राम्रो परफर्मेन्स गर्दैनन्, त्यस्तो बेला परिवर्तनविरोधी शक्तिहरू उठ्न खोज्छन् । अहिले कांग्रेस र कम्युनिस्ट सत्ता र प्रतिपक्ष छन् तर दुवैले जनताका बोली बिर्सेका छन्, राजनीतिक विश्लेषक पुरञ्जन आचार्यले भने, त्यही मौका छोपेर अहिले प्रदर्शन भएका हुन सक्छन् । उनका अनुसार यस्ता नाराजुलुसभित्र राजतन्त्रै फर्काउने र संघीयता नै खारेज गर्ने खालको शक्ति छैन तर यसले दलहरूविरुद्ध बढ्दै गएको आक्रोशको प्रतिबिम्ब भने झल्काउँछ । गत फागुनमा प्रजातन्त्र दिवसकै अवसर पारेर नेपाल राष्ट्रवाद संघले वीरगन्जमा राजसंस्था पुनःस्थापनाको माग राखेर राजनीतिक दलविरुद्ध मुर्दावादको नारा लगाउँदै प्रदर्शन गर्यो । त्यति बेला सत्तारूढ नेकपा अमेरिकी सहयोग नियोग मिलेनियम च्यालेन्ज कर्पोरेसन (एमसीसी) सँगको सम्झौता अनुमोदन गर्ने कि नगर्ने भन्ने ठूलो आन्तरिक किचलोमा रुमल्लिइरहेको थियो । गत असारमा नेकपामा फेरि आन्तरिक अन्तरसंघर्ष निकै चुलियो । नेताहरू करिब वार कि पारको अवस्थामा पुगे । त्यही बेला (असार २३) राजधानीको दरबारमार्गजमल क्षेत्रमा राजावादीको जुलुस प्रदर्शन भयो । असार १३ गते चाबहिलमा पनि त्यस्तै प्रकृतिको जुलुस निस्केको थियो । राजतन्त्र लोकप्रिय छैन । गत चुनावमा राजतन्त्र पक्षधरले एक प्रतिशत भोट पनि ल्याएनन् । तर ती चुप छन् भन्ने होइन, मौका हेरिरहेका छन्, राजनीतिक विश्लेषक श्याम श्रेष्ठले भने, जब दलदलमा वा दलमा आन्तरिक फाटो हुन्छ, त्यति बेला फाइदा लिन खोजेको देखिन्छ । उनका अनुसार अहिले तीन खालको स्थिति छ पहिलो, दलहरूभित्र फाटो छ, दोस्रो, दुई तिहाइ नजिकको सरकारले काम गर्न सकेको छैन र तेस्रो भ्रष्टाचार मौलाएको छ । यो स्थितिले फ्रस्टेसन निम्त्याएको छ । यो फ्रस्टेसनभित्रको धमिलो पानीमा माछा मार्न सकिएला भनेर अति दक्षिणपन्थीहरू बढ्ता सक्रिय हुने छाँटकाँट देखिन्छ, श्रेष्ठले भने । परिवर्तनविरोधीहरूलाई स्थान दिने काम मुख्य राजनीतिक दल र तिनका नेताहरूले नै गरेका छन् । राजतन्त्र फालेर गणतन्त्र ल्याएका नेताहरूका चरित्र र कार्यशैलीमा राजतन्त्रभन्दा फरक भेटिँदैन । आफूसमेत संलग्न रहेर ल्याएको गणतन्त्र र संघीयता तथा धर्मनिरपेक्षताका मुद्दामा दल र नेताहरू बलियो स्वामित्व लिँदैनन् । जस्तो हालै प्रधानमन्त्री केपी शर्मा ओलीले संघीय शासन प्रणालीलाई नै नजरअन्दाज गर्दै प्रदेशहरूलाई संघीय सरकारको इकाई हो भनिदिए, जुन अभिव्यक्ति संघीयताविरोधीका लागि कर्णप्रिय हो । अर्को ठूलो दल कांग्रेसका नेताहरू हिन्दु राज्य ब्युँताउने एजेन्डा नै बोकेर हिँडेका छन् । गत वर्ष पुसमा भएको कांग्रेसको महासमिति बैठकमा हस्ताक्षर अभियान नै चलेको थियो । आउँदो महाधिवेशनमा हिन्दु राज्यको एजेन्डा नै बनाउने अभियानको नेतृत्व महामन्त्री शशांक कोइरालाले नै गरिरहेका छन् । मुख्य दलहरूभित्रैका यस्ता गतिविधिले गणतन्त्र र धर्मनिरपेक्षता खारेज हुनुपर्ने भन्ने अन्य शक्तिहरूको मनोबल झन् बढेको छ ।यहीबीचमा सत्तारूढ नेकपाको भारतसँग सम्बन्ध बिग्रेको छ । भारतमा हिन्दुवादी राजनीति गर्ने भाजपाको सरकार छ । त्यसैले पनि परिवर्तन उल्टाउन खोज्ने शक्ति हौसिएको हुन सक्छ । नेकपाले डेलिभरी दिन सकेन, कांग्रेस प्रतिपक्ष भएर पनि बोल्न सक्दैन । राष्ट्रपतिबाट पनि भरोसा र विश्वास दिने काम भएन । त्यसैले अन्य शक्तिले यसको फाइदा उठाउने अवसर पाए, विश्लेषक आचार्यले भने, नसुधार्ने हो भने अब कांग्रेस र कम्युनिस्टको विरोधमा युवाको विस्फोट हुन सक्छ । उनका अनुसार यो स्थितिबाट राजतन्त्र फर्किनेभन्दा अरू प्र्रकारको तानाशाह जन्मिन सक्छ । आम नागरिकमा निराशा छ । यस्तो अवस्थामा प्रतिगामी शक्तिले खेल्न सक्छ । मुख्य राजनीतिक दलहरू नै सही बाटोमा नहिँड्दा यो स्थिति आएको विश्लेषक श्रेष्ठको पनि बुझाइ छ । न सरकारले राम्रो काम गर्यो न प्रतिपक्षले दह्रो खुट्टा टेक्यो । त्यसैले दक्षिणपन्थीहरूका लागि वातावरण बन्दै गएको छ, उनले भने, समाजवादी पार्टी, साझा, विवेकशील जस्ताले पनि आफ्नो उपस्थिति देखाउन सकेनन् । उनका अनुसार सरकार, सदन र सडक तीनै ठाउँ राजनीतिक दलका राजनीतिक मोर्चा हुन् । कुनै न कुनै रूपमा यी मोर्चामा दलहरू नै भइदिइरहे भने एक दलको विकल्पमा अर्को दललाई नागरिकले आशा गरेर बस्ने स्थिति हुन्छ । तर अहिले शून्यताको अवस्था छ, यी राजनीतिक मैदानहरू खाली छन् । त्यसैले दक्षिणपन्थी शक्तिहरू यही मैदानमा आएर खेल्न खोज्दै छन्, श्रेष्ठको निष्कर्ष छ ।"
त्रिशूलीमा भ्यान खस्यो,"चितवन (कास) प्यूठानको बिजुवारकी १५ वर्षीया जिनिसा रोक्काको केही समयअघि पत्थरीको अपरेसन भएको थियो । पत्थरीले हुने दुखाइ त हट्यो तर उनको अपरेसन गरेको ठाउँको घाउ निको भएन । संक्रमण बढ्न थालेपछि बाबु मुकुन्द र आमा जमुनाले पिकअप भ्यान रिजर्भ गरे । राति नै यात्रा सुरु भयो ।उनीहरू सवार प्यूठानबाट काठमाडौं हान्निएको लु१च ९७३१ नम्बरको भ्यान बिहीबार बिहान त्रिशूलीमा खस्दा जिनिसा बेपत्ता छिन्, आमाको शव फेला पर्यो । बाबु भने पौडेर बाँच्न सफल भएका छन् । पिकअप भ्यान बिहान करिब साढे ५ बजे चितवनको इच्छाकामना गाउँपालिका४ मा पृथ्वीराजमार्गबाट तल नदीमा खसेको हो । नाग्दी खोला नजिकबाट ६० मिटर तल त्रिशूलीमा खसेको पिकअप भ्यान खोज्न सशस्त्र प्रहरीको चितवन कुरिनटारस्थित विपद् शिक्षालयका गोताखोरको टोली लागिपरेको थियो । घटनाको ४ घण्टापछि भ्यानका चालक प्यूठानको झिमरुक गाउँपालिका१ का २३ वर्षीय सूर्य केसी र जिनिसाकी आमा ३३ वर्षीया जमुना रोक्काको शव फेला परेको जिल्ला प्रहरी कार्यालय चितवनका प्रवक्ता डीएसपी सूर्य थापाले बताए ।भ्यान खसेपछि पौडेर बाहिर निस्कन सफल भएका ३८ वर्षीय मुकुन्दको भरतपुरस्थित पुरानो मेडिकल कलेजको शिक्षण अस्पतालमा उपचार भइरहेको छ । गाडी खसेको जानकारी पाएपछि कुरिनटारको सशस्त्रको शिक्षालयका सई प्रह्लाद सिलवालको नेतृत्वमा ५ गोताखोरसहित ९ जना खोजीमा जुटेका थिए । बिहान साढे नौ बजेतिर दुर्घटनाग्रस्त भ्यान नदीभित्र पानीमा फेला परेको थियो । दुई जनाको शव भ्यानभित्रै थियो ।"
कुञ्चा सार्न भारतकै बाटो,"(दार्चुला)  व्यास जाने बाटो निर्माणमा तीनै तहका सरकारले पोहोर र यसपालि गरेको लगानी सार्थक नभएपछि व्यासका स्थानीयलाई बेंसी झर्न भारतीय बाटो नै प्रयोग गर्नुपरेको छ । पञ्चायतकालमा निर्माण गरिएको घोडेटो बाटो पुनर्निर्माण सम्पन्न नहुँदा यो साता व्यासका स्थानीय यसअघिका वर्षझैं भारतीय बाटो भएरै बेंसी झरेका छन् ।हिउँदयाममा हिमाली गाउँ टिंकरमा बाक्लो हिमपात पर्छ, यस्तो बेला टिंकरवासी मौसमी बसाइँ सरेर दार्चुला सदरमुकाम खलंगा पुग्छन् । छाङरुवासी पनि खलंगा झर्ने तयारीमा छन् । नेपालको बाटो भएर सदरमुकाम आउन सहज नभएका कारण भारतको बाटो भएर व्यासीका सौका समुदाय कुञ्चा (बसाइँसराइ) सरिरहेका छन् । मंसिरको पहिलो सातासम्म बेंसी सरिसक्ने भए पनि बाटोको समस्याका कारण यसपालि ढिलाइ भएको हो । सोमबार टिंकरका ६० परिवार आफ्ना बालबच्चा र पशुचौपायासहित बेंसी पुगेका छन् । केही परिवार बाटोमै छन् । कोरोनाका कारण बन्द रहेको अन्तर्राष्ट्रिय सीमा नेपालभारतका स्थानीय प्रशासनिक अधिकारीको समन्वयमा खुलाइएको छ । सीमानाकाको पुल खुला भएपछि टिंकरवासी खलंगा पुगेका हुन् ।गत असोजमा सेनाले घाटीबगड क्षेत्रमा ५ सय ५० मिटर घोडेटो बाटो निर्माण गरेको थियो । बाटो उद्घाटन गर्न असोज तेस्रो साता हेलिकप्टरमार्फत पुगेका सुदूरपश्चिम प्रदेश सरकारका मुख्यमन्त्री त्रिलोचन भट्टले भारतीय परनिर्भरता हटेको भन्दै भाषण गरेका थिए । तर, त्यसको करिब तीनचार किलोमिटर यताको तम्बाकु क्षेत्रमा व्यास जोड्ने घोडेटो बाटो बन्द नै थियो । उक्त क्षेत्रमा प्रदेश सरकार र व्यास गाउँपालिकाले धेरै बजेट खर्च गरे पनि अहिलेसम्म बाटो सञ्चालन हुन सकेको छैन । उक्त क्षेत्रमा बाटो खोल्न नसक्दा खलंगा आवतजावत गर्न भारतीय भूभागको बाटो प्रयोग गर्नुपर्ने व्यासीका स्थानीय बताउँछन् । गत जेठमा भारतीय पक्षसँग आग्रह गरी थातथलो पुगेका व्यासीले यसपाला जाडोमा औल झर्दा स्वदेशी बाटो भएर आउन पाइएला भन्ने सोचेका थिए । तर कुञ्चा सर्ने बेलासम्म बाटो नै बनेन । हेलिकप्टर चढेर व्यास पुगेका सबै नेता, कर्मचारी तथा सुरक्षा निकाय प्रमुखले यो पटकको कुञ्चा नेपालकै बाटो भएर जाने आश्वासन दिएका थिए, व्यासको टिंकरबाट खलंगा पुगेका सौका समुदायका अगुवाहरू भन्छन्, तर भारतकै बाटो आउनुपर्यो ।करिब ६ दिन हिँडेर टिंकर गाउँको कुञ्चा खलंगा पुगेको जमन टिंकरीले बताए । जुनसुकै सरकार आए पनि वर्षौंदेखिको सौका समुदायको समस्या बुझिदिने कोही नभएको उनको गुनासो छ । भारतले बाटो नदिएको भए अहिले व्यासीहरूले हिमपात भएको अवस्थामा हिमालमै चिसो सहेर बस्नुपर्ने अवस्था आउने थियो, उनले भने । सेनाले घाटीबगडको सीमित एक ठाउँमा बनाएको बाटोलाई पूरै बाटो राम्रो भएको र नेपाली बाटो भएरै कुञ्चा सर्न सकिने भनेर गरिएको प्रचारबाट छाङरु र टिंकरवासी असन्तुष्ट छन् । २०३३३४ सालमा बनेको बाटो धेरै ठाउँमा भत्किएर हिँड्न नसकिने अवस्था छ । सबैभन्दा बढी तम्बाकु, कल्जु, दोपखेलगायतको क्षेत्रमा जोखिम भएको व्यासीका सौकाहरू बताउँछन् । मान्छे हिँड्न जोखिम रहेको ठाउँमा पशुचौपाया हिँडाउन झन् मुस्किल हुन्छ, मोहन टिंकरीले भने, भारतीय बाटो प्रयोग गर्न गुहारेपछि मात्रै उतैको बाटो तल आउन सजिलो भएको हो । पशुपालन र खेतीपाती गर्ने व्यास, छाङरु र टिंकरका स्थानीय चिसो बढेपछि हरेक वर्ष ६ महिना बेंसी तथा सदरमुकाम खलंगा झर्ने गर्छन् । २०५९ सालसम्म नेपालकै बाटो भएर व्यासीहरू कुञ्चा सार्थे । त्यसपछि व्यास जोड्ने बाटोमा हरेक वर्ष बजेट जाने तर काम नभएरै फरफारक गरिँदा बाटो बन्न नसकेको स्थानीय बताउँछन् । कात्तिकमा खेतीपाती लगाएर बेंसी झर्ने व्यासीहरू हरेक वर्ष वैशाख अन्तिम साता खेतीपाती भित्र्याउन गाउँ उक्लने गर्छन् । उनीहरू वर्षको एक पटक उवा, नप्पल, तीते फापर, पल्ती र आलु जस्ता बाली लगाउँछन् । यस क्षेत्रमा बसोबास गर्ने स्थानीयको मुख्य पेसा कृषि र व्यापार हो । व्यास गाउँपालिका१ मा मात्रै झन्डै एक सय ७० परिवार सौका समुदायको बसोबास रहेको छ ।"
'कानुन बनाएरै समावेशी सहभागिता सुनिश्चित गर्नू,"(काठमाडौं)  संघीय संसद्को संयुक्त संसदीय सुनुवाइ समितिले बिहीबार समानुपातिक र समावेशिताको भावनाअनुसार नियुक्ति र सिफारिसका लागि कानुन नै बनाउन सरकारलाई निर्देशन दिएको छ । समितिले हाल रिक्त रहेका संवैधानिक निकाय र आयोगका पदमा जतिसक्दो छिटो नियुक्ति गर्न पनि भनेको छ । राष्ट्रिय मानवअधिकार, दलित, जनजाति, महिला, निर्वाचन, अख्तियार दुरुपयोग अनुसन्धानलगायतका आयोगहरूमा लामो समयदेखि ४० पद रिक्त छन् । नियुक्ति गरिएका आयोगमा पनि समावेशिता र समानुपातिक प्रतिनिधित्व नगराइएको समितिको ठहर छ । बैठकमा सांसदहरूले संविधानमा ३३ प्रतिशत महिलासहित समावेशिताका आधारमा नियुक्ति गरिने सैद्धान्तिक विषय उल्लेख भए पनि व्यवहारमा त्यस्तो नभएको बताए । नेकपाका प्रमुख सचेतक देवप्रसाद गुरुङले समावेशी र समानुपातिकका विषय सैद्धान्तिक रूपमा स्वीकार गरे पनि व्यवहारमा लागू नभएकाले कानुन बनाउनुपर्ने अवस्था आएको बताए ।निर्देशन दिने क्रममा समिति सभापति लक्ष्मणलाल कर्णले संविधानमा उल्लिखित आयोग र निकायहरू खाली रहुन्जेल संविधान कार्यान्वयन नहुने बताए । समितिले यस्ता विषय सम्बोधन गर्न संसद्मा विधेयक नै ल्याएर कानुन बनाउन सरकारलाई निर्देशन दिएको छ । सरकारलाई खुला छाड्दा नियुक्ति र सिफारिसमा समावेशिताको ख्याल नगरेकाले कानुन बनाएर बाध्य बनाउन आवश्यक देखिएको उनले बताए ।कांग्रेसका सांसद ज्ञानेन्द्रबहादुर कार्कीले योग्यलाई भन्दा पनि आफूलाई मन परेको मान्छेलाई नियुक्ति दिन खोज्दा समस्या आउने गरेको बताए । परराष्ट्रमन्त्री प्रदीप ज्ञवालीले विपक्षी दलका नेता शेरबहादुर देउवा संवैधानिक परिषद्को बैठकमा नआएकाले कोरम नपुग्दा नियुक्तिको निर्णय गर्न ढिलाइ भएको भनाइ राखे । त्यसको जवाफमा कर्णले कोरम पुर्याउने काम सरकारको भएको जवाफ दिए । संविधानको धारा २४८ अनुसार प्रधानन्यायाधीश, संवैधानिक निकायको प्रमुख र पदाधिकारी नियुक्तिको सिफारिसका लागि संवैधानिक परिषद् रहेको छ । प्रधानमन्त्रीको अध्यक्षतामा रहेको परिषद्मा प्रधानन्यायाधीश, प्रतिनिधिसभाका सभामुख, राष्ट्रिय सभाका अध्यक्ष, प्रतिनिधिसभाको विपक्षी दलका नेता एवं प्रतिनिधिसभाको उपसभामुख रहने व्यवस्था रहेको छ । सभामुख चयन भएको एक वर्ष पुग्न लागे पनि उपसभामुखको चयन गरिएको छैन । नेकपाकी सांसद नीरुदेवी पालले संविधानमा सैद्धान्तिक रूपमा समावेशी र समानुपातिकका आधार भनिए पनि व्यवहार त्यस्तो नभएको बताइन् । छलफलका लागि बोलाइएका प्रधानमन्त्री केपी शर्मा ओली भने सुनुवाइ समितिको बैठकमा आएनन् ।"
सञ्चारमन्त्रीको सञ्चारविज्ञमा मानन्धर,काठमाडौं (कास) सञ्चार तथा सूचना प्रविधिमन्त्री पार्वत गुरुङको सञ्चारविज्ञमा पत्रकार राजेन्द्र मानन्धर नियुक्त भएका छन् । मन्त्रिपरिषद्ले गत ७ गते गरेको निर्णयअनुसार नियुक्त मानन्धरले बिहीबारबाट जिम्मेवारी सम्हालेका छन् । नेपाल पत्रकार महासंघ दोलखाको पूर्वअध्यक्षसमेत रहेका उनी लामो समयदेखि कान्तिपुर दैनिकमा आबद्ध थिए ।
छर्रा लागेर घाइते,"दाङ (कास) भरुवा बन्दुकको छर्रा लागेर घाइते अवस्थामा तुलसीपुर१३, बराहखुटीका ४५ वर्षीय खुसलराम पौडेल लमही९ च्याउखोलाको वन क्षेत्रमा फेला परेका छन् । ढाडमा ३ र दाहिने तिघ्रामा २ वटा छर्रा लागेर गम्भीर अवस्थामा बुधबार बेलुकी फेला परेका उनलाई नेपालगन्ज हुँदै उपचारार्थ लखनउ पठाइएको इलाका प्रहरी कार्यालय तुलसीपुरका डीएसपी शिवबहादुर सिंहले बताए । घटनास्थल नजिकै प्रहरीले भरुवा बन्दुक फेला परेको छ ।"
सुस्त मनस्थितिकी बलात्कृत,"डडेलधुरा (कास) डडेलधुराको नवदुर्गा गाउँपालिका१ मा सुस्त मनस्थितिकी ३० वर्षीया महिला बलात्कृत भएकी छन् । प्रहरीका अनुसार बुधबार राति ८ बजेतिर मेलाबाट फर्किरहेका सोही ठाउँका ३३ वर्षीय टेकबहादुर दमाईं र नाम नखुलेका अर्का युवकले महिलालाई बलात्कार गरेका हुन् । गोठबाट फर्किरहेकी बोल्न नसक्ने महिलालाई तानेर बलात्कार गरेको बुझिएको छ, डडेलधुराका प्रहरी प्रमुख डीएसपी महेन्द्र नेपालले भने, घटनाका विषयमा थप अनुसन्धान भइरहेको छ । बिहीबार पीडित महिलाकी भाउजूले जाहेरी दिएपछि आरोपित दमाईंलाई पक्राउ गरेको हो । घटनामा संलग्न अर्का व्यक्ति भने फरार रहेको र खोजी भइरहेको प्रहरीले जनाएको छ ।"
बर्दिबासमा फेरि प्रदर्शन,"महोत्तरी (कास) बर्दिबासमा भएको बालिका हत्या प्रकरणलाई लिएर बिहीबार पनि प्रदर्शन भएको छ । प्रदर्शनका कारण पूर्वपश्चिम राजमार्गको बर्दिबास खण्ड अपराह्नदेखि अवरुद्ध बनेको थियो । सोमबार राति हत्या गरिएको अवस्थामा शव फेला परेकी ६ वर्षीया गुलबसा खातुनको न्यायको माग गर्दै परिवार र स्थानीयले प्रदर्शन गरेका हुन् । बालिकाको बलात्कारपछि हत्या गरेको परिवारले बताउँदै आएका छन् । बुधबार पनि स्थानीय प्रशासनको निषेधाज्ञा उल्लंघन गर्दै प्रदर्शन गरिएको थियो । प्रदर्शन उग्र बनेपछि प्रहरी र प्रदर्शनकारीबीच झडप हुँदा दुई प्रहरी घाइते भएका थिए । बुधबार नै घटनाबारे नागरिकस्तरबाट गठित सर्वपक्षीय वार्ता समिति र स्थानीय प्रशासनबीच चारबुँदे सहमति भएर आन्दोलन स्थगित गर्ने, पीडित परिवारलाई उचित क्षतिपूर्ति, न्यायिक छानबिन र दोषीमाथि कडा कारबाहीका लागि सरकारसँग अनुरोध गर्ने सहमति भएको थियो । तर सहमतिको बेवास्ता गर्दै स्थानीयले बिहीबार फेरि प्रदर्शन गरेका हुन् । बालिका हत्या आरोपमा पक्राउ परेका अरुणकुमार साहको बर्दिबास१४ स्थित घरमा स्थानीयले आगजनी गरेका थिए । मंगलबार प्रदर्शनका क्रममा प्रहरीको गोली लागेर सञ्जय न्यौपानेको मृत्यु भएको थियो । यसैबीच, मृतक बालिका र न्यौपानेको परिवारलाई बर्दिबास नगरपालिकाले प्रतिपरिवार २ लाख ५० हजार रुपैयाँ र रोजगारी दिने घोषणा गरेको छ । नगर प्रमुख विदुरकुमार कार्कीले घटनाको न्यायिक छानबिन, मृतक परिवारलाई उचित क्षतिपूर्ति, घाइतेको उपचार र न्यौपानेलाई सहिद घोषणा गर्न नेपाल सरकारसँग माग गरेको बताए ।"
'संसदीय दलको चाहनाबिना प्रधानमन्त्रीलाई बिदा गर्न सकिँदैन,"काठमाडौं (कास) पार्टीभित्रको आन्तरिक विवादका कारण प्रधानमन्त्री केपी शर्मा ओली अप्ठेरोमा परिरहेका बेला नागरिक अगुवाहरूले संसदीय दलको चाहनाबिना प्रधानमन्त्रीलाई हटाउन नहुने बताएका छन् ।अर्जुन कार्की, कपिल श्रेष्ठ, सुशील प्याकुरेल, कनकमणि दीक्षित, रामेश्वर खनाल, विपिन अधिकारी, डम्बर चेम्जोङ, रेणु अधिकारीलगायत १३ जना अगुवाले बिहीबार ७ बुँदे अपिल जारी गर्दै प्रधानमन्त्री हटाउने बाटोबारे बोलेका हुन् । संविधान तथा संसदीय परिपाटीबमोजिम सरकार परिवर्तन गर्ने बाटो संसद् र संसदीय दल हो, उनीहरूले भनेका छन्, सत्तारूढ संसदीय दलको चाहना नभई कुनै प्रधानमन्त्रीलाई पनि बिदा गर्न सकिँदैन । यो प्रतिनिधिसभाभित्र निर्वाह हुनुपर्ने भूमिका हो ।अहिले ओलीलाई हटाउने योजनामा नेकपाभित्र अध्यक्ष पुष्पकमल दाहाल र वरिष्ठ नेता माधवकुमार नेपाललगायतका नेताहरू लागेका छन् । यही कारण नेकपा फुटमा जाला कि भन्ने चिन्ता प्रकट भइरहेको छ ।उनीहरूले नयाँ प्रधानमन्त्री निर्वाचित भएपछि संसद्मा दुई वर्षसम्म अविश्वासको प्रस्ताव दर्ता गर्न नपाइने, पदासीन प्रधानमन्त्रीलाई विस्थापित गर्नुपर्ने अवस्थामा प्रधानमन्त्री पदमा संसद्को विश्वास प्राप्त गर्न सक्ने नयाँ उम्मेदवारको नाम उल्लेख गर्नुपर्नेलगायत मौलिक संवैधानिक व्यवस्थाहरू नेपालको आफ्नै संसदीय अभ्यासबाट प्राप्त अनुभवका उपज भएको जनाएका छन् । उनीहरूले राजनीतिक स्थायित्वको कुरा गर्दै घुमाउरो शैलीमा वर्तमान प्रधानमन्त्रीकै निरन्तरताको वकालत गरेका छन् ।अस्थिरताका कारण राजनीतिक प्रणालीमाथि नागरिक विश्वास धर्मराउन थालेको तथा कार्यान्वयनको प्रारम्भिक चरणमा रहेको संविधानमाथिको विश्वास कमजोर हुने सम्भावनातर्फ सत्तारूढ नेकपा, प्रमुख प्रतिपक्षी नेपाली कांग्रेस एवं संसद्मा रहेका सबै राजनीतिक दलको तत्काल ध्यान जानुपर्छ र संविधानको प्रतिरक्षाका लागि पहरेदारी गर्नुपर्दछ, उनीहरूले भनेका छन् ।सत्तारूढ दलको दायित्व सत्तारूढ नेपाल कम्युनिस्ट पार्टीभित्र एक वर्षदेखि चलिरहेको आन्तरिक द्वन्द्वले संविधानद्वारा प्रत्याभूत गरिएको राजनीतिक स्थिरतालाई खल्बल्याएको उनीहरूले उल्लेख गरेका छन् । शासन सञ्चालन गर्ने जिम्मा पाएको दलको शीर्ष तहमा प्रकट व्यक्तिगत स्वार्थ, पदीय छिनाझपटी र आरोपप्रत्यारोपका कारण जनतामा निराशा छाएको छ, अस्थिरता उत्पन्न हुँदा मुलुकभित्र लोकतान्त्रिक मान्यताको क्षयीकरण हुँदै गएको तर्फ नेकपा नेतृत्वले ध्यान नदिएको प्रत्यक्ष महसुस हुन्छ, उनीहरूले भनेका छन् ।विभिन्न आन्दोलन एवं राजनीतिक दलको नेतृत्व गरी लामो अनुभव हासिल गरेका र प्रधानमन्त्रीको पदसमेत सम्हालिसकेका व्यक्तित्वहरू सम्मिलित सत्तारूढ दलको नेतृत्व तह तथा सरकारलाई आफ्ना कमजोरीहरूको समीक्षा गर्दै व्यक्तिगत महत्त्वाकांक्षाबाट माथि उठेर मुलुक र जनताको हितमा तत्काल केन्द्रित हुन उनीहरूले अपिल गरेका छन् ।"
अधिकार कटौतीप्रति महासंघको आपत्ति,"हेटौंडा (कास) जिल्ला समन्वय समिति (जिसस) महासंघ वाग्मती प्रदेश समितिले संघीय सरकारद्वारा प्राकृतिक स्रोत (ढुंगा, गिट्टी, बालुवा) उत्खननका सन्दर्भमा जारी मापदण्ड र परिपत्रका विषयमा गम्भीर असहमति जनाएको छ । महासंघको बुधबार काठमाडौंमा बसेको पूर्ण बैठकले गृह मन्त्रालयले जिससको जिल्ला अनुगमन समितिलाई बेवास्ता गर्दै घुमाउरो तरिकाले प्रमुख जिल्ला अधिकारीलाई प्राकृतिक स्रोतको जिम्मेवारी दिइएको प्रति असहमति जनाएको हो । जिसस मकवानपुरका प्रमुख एवं जिसस महासंघ वाग्मती प्रदेशका अध्यक्ष रघुनाथ खुलालको अध्यक्षतामा बसेको बैठकले मापदण्ड सुधारका लागि गृह मन्त्रालय तथा सामान्य प्रशासन मन्त्रालयमा ध्यानाकर्षण गराउने निर्णय गरेको छ । बैठकले जिसस दरबन्दीअनुसार प्राविधिक कर्मचारी तुरुन्त पठाउन वा कार्यालयलाई प्राविधिक कर्मचारी करारमा नियुक्त गर्न अनुमति दिनुपर्नेसमेत निर्णय गरेको छ ।"
संक्रमितलाई टिस्यु पेपरदेखि अक्सोमिटरसम्म,"(काठमाडौं)  होम आइसोलेसनमा बसेका कोरोना संक्रमितलाई सरकारले टिस्यु पेपरदेखि अक्सोमिटरसम्म वितरण गर्ने योजना अघि सारेको छ । मृत्यु हुने संक्रमितमध्ये होम आइसोलेसनमा बसेका बढी भएपछि सरकारले किट वितरण गर्न लागेको हो । स्वास्थ्य मन्त्रालयले जारी गरेको होम आइसोलेसनमा बस्ने संक्रमितलाई आइसोलेसन किट उपलब्ध गराउनेसम्बन्धी मार्गनिर्देशनअनुसार संक्रमिलाई १४ दिनलाई पुग्ने स्वास्थ्य सामग्री प्रदान गर्न लागेको हो । मन्त्रालयले विकास साझेदारहरूको सहकार्यमा केही पालिकामा हेल्थ आइसोलेसन किट वितरण गरेकामा नतिजा राम्रो पाइएको भन्दै उच्च जोखिम भएका समूहलाई सबै पालिकामार्फत वितरण गर्ने नीति लिएको हो । निर्देशिकाअनुसार होम आइसोलेसनमा बसेकाले मेडिकल मास्क ८४ वटा पाउनेछन् । संक्रमितलाई १४ दिनसम्म आइसोलेसनमा बस्दा दैनिक तीनवटाका दरले ४२ वटा र संक्रमितको हेरचाह गर्ने व्यक्तिलाई ४२ वटा मास्क दिन लागिएको हो । त्यस्तै सेनिटाइजर २ सय ५० एमएलको एक बोतल, थर्मोमिटर र ब्याट्री एक सेट, पल्स अक्सोमिटर र ब्याट्री पनि दिन लागिएको छ । थर्मोर्मिटर र अक्सोमिटर भने आइसोलेसनको समय सकिएपछि सफा गरेर स्थानीय स्वास्थ्य संस्था वा तोकिएको स्वास्थ्यकर्मीलाई फिर्ता गर्नुपर्ने हुन्छ । प्यारासिटामोल ४२ चक्की, टिस्यु पेपर एक बट्टा, पन्जा एक प्याकेटसमेत पाउनेछन् । यी सामानबाहेक संक्रमितले आफ्नो स्वास्थ्य अवस्था आफैं मूल्यांकन गरेर दिनमा दुईपटक भर्नुपर्ने फाराम, संक्रमण रोकथाम तथा नियन्त्रण पर्चा र अस्पताल कुन अवस्था भएमा जाने भन्ने पर्चासमेत दिने मन्त्रालयले जनाएको छ ।आइसोलेसन किट होम आइसोलेसनमा बस्ने सबैलाई वितरण गर्न लागिएको भने होइन । संक्रमण भएपछि जोखिममा पर्ने समूहलाई मात्रै किट वितरण गर्न लागिएको श्रेष्ठले बताए । निर्देशिकाअनुसार गर्भवती महिला, ६० वर्षमाथिका व्यक्तिहरू, मधुमेह, मुटुरोग, क्यान्सर, मिर्गौला, कलेजोसम्बन्धी समस्या, क्यान्सर प्रभावित व्यक्तिलाई यस्तो किट उपलब्ध गराउन लागिएको छ । होम आइसोलेसनमा बस्नेको संख्या सक्रिय संक्रमितको सरदर ७० प्रतिशत छ । मन्त्रालयका अनुसार बिहीबार १६ हजार ७ सय ९३ सक्रिय संक्रमितमध्ये १० हजार ५ सय ७५ अर्थात् ६२९७ प्रतिशत घरमै आइसोलेसनमा बसेका छन् । दसैंअघि होम आइसोलेसनमा बस्ने कुल संक्रमितको ८० प्रतिशतभन्दा बढी थिए । विगतमा केही संख्या होम आइसोलेसनमा मृत्यु भएको समेत देखिएकाले घरमा बस्ने व्यक्तिको अनुगमनलाई प्रभावकारी बनाउनुपर्ने देखिन्छ, मन्त्रालयले जारी गरेको निर्देशिकामा भनिएको छ, यस किटमा आफ्नो स्वास्थ्य अवस्थाको दैनिक अभिलेख राख्ने व्यवस्थाका साथै अक्सिमिटर पनि हुने भएकाले अक्सिजनको मात्रा घट्न गए तुरुन्तै नजिकको कोभिड अस्पतालमा लैजान उत्प्रेरित हुन गई मृत्युदरमा समेत कमी आउने देखिन्छ । आइसोलेसन किट उपलब्ध गराउने जिम्मेवारी स्थानीय तहलाई तोकिएको छ । स्थानीय तहमा कार्यरत विकास साझेदारका साथै सम्भाव्य अन्य स्रोत तथा सहयोगसमेत जुटाई किट वितरण गर्ने मन्त्रालयले जनाएको छ । अहिले पनि होम आइसोलेसनमा बस्नेलाई केही स्थानीय तहले पैसा र केहीले किट नै उपलब्ध गराइरहेका छन्, स्वास्थ्य मन्त्रालयका प्रमुख विशेषज्ञ महेन्द्र श्रेष्ठले भने, अब सबै स्थानीय तहले होम आइसोलेसन बसेकालाई एउटैखाले किट दिने व्यवस्था गर्न मार्गनिर्देशिका जारी गरिएको हो । स्थानीय तहलाई सहयोग गर्न दाताहरूलाई पत्राचारसमेत गरिसकेको उनले बताए । मन्त्रालयले युनिसेफ, डब्लूएचओ, जर्मन सरकार, विश्व बैंकलगायतलाई सहयोगको आग्रह गरेको हो । दाताहरू सकारात्मक नै छन्, उनले भने ।होम आइसोलेसनमा बस्नेको निगरानीसमेत नभएको अवस्थामा सरकारले यो योजना अघि सारेको हो । स्वास्थ्य मन्त्रालयले जारी गरेको निर्देशिकाअनुसार संक्रमित घरमै बसेमा स्थानीय तहले निगरानी गर्नुपर्छ तर स्थानीय तहले पोजिटिभ भएको जानकारी दिनेबाहेक अन्य कुनै पनि सहयोग नगरेको संक्रमितको गुनासो छ । निर्देशिकामा होम आइसोलेसनमा बस्नेलाई स्वास्थ्यकर्मीले फोन, म्यासेज वा प्रत्यक्ष भेटेर स्वास्थ्य अवस्थाबारे जानकारी लिनुपर्ने व्यवस्था छ । यसरी संक्रमितको निगरानी गर्ने स्वास्थ्यकर्मीलाई भत्ता दिने व्यवस्था गरिएको भए पनि कार्यान्वयन हुन सकेको छैन ।निगरानी नहुँदा कतिपय संक्रमित नियमित काममा खटिने गरेका छन् । होम आइसोलेसनमा बसेकाहरूले १४ दिनसम्म घरमा नबसी हिँडडुल गर्नु नै काठमाडौं उपत्यकामा संक्रमण बढ्नुको प्रमुख कारण भएको मन्त्रालयको ठहर छ । त्यसैले होम आइसोलेसनमा बस्नेको निगरानी गर्न टोलटोलमा निगरानी समूह गठन गर्ने मार्गनिर्देशनसमेत जारी भइसकेको छ ।बीपीमा थपियो नयाँ पीसीआर मेसिनसुनसरी धरानस्थित बीपी कोइराला स्वास्थ्य विज्ञान प्रतिष्ठानमा नयाँ पीसीआर (पोलिमरेज चेन रियाक्सन) मेसिन बिहीबार जडान गरिएको छ । रोटरी क्लब विराटनगर र रोटरी इन्टरनेसनल अमेरिकाको सहयोगमा प्रतिष्ठानको माइक्रोबायोलोजी विभागको प्रयोगशालामा मेसिन जडान गरिएको हो । प्रतिष्ठानमा अब तीनवटा पीसीआर मेसिन भएका छन् । माइक्रोबायोलोजी विभागका एडिसनल प्रोफेसर प्राडा नारायण भट्टराईका अनुसार नयाँ मेसिनले प्रतिघण्टा एकसाथ ९० नमुना परीक्षण गर्न सक्छ । अमेरिकाको एज्युर कम्पनीले तयार गरेको उक्त मेसिनको बजार मूल्य करिब ४५ लाख रुपैयाँ रहेको छ । हामीसँग भएका पीसीआर मेसिनमध्ये एउटा पुरानो हो, बाँकी नयाँ हुन्, डा भट्टराईले भने । बिहीबारै धरान उपमहानगरपालिकाले ८ केभी क्षमताको वासिङ मेसिन प्रतिष्ठानलाई प्रदान गरेको छ । उक्त मेसिन प्रयोगशालामा बसेर संक्रामक रोग पहिचान गर्ने चिकित्सक र प्राविधिकहरूले लगाएको कपडा सफा गर्न प्रयोग गरिने प्रतिष्ठानले जनाएको छ ।"
विश्वास गुमाउँदै सामाजिक सुरक्षा कोष,"(काठमाडौं)  श्रमिकका लागि नयाँ युगको सुरुवात भन्दै उत्साहको साथ सुरु गरिएको सामाजिक सुरक्षा कार्यक्रममा रोजगारदाता र श्रमिकको सहभागिता न्यून हुँदै गएको छ । सामाजिक सुरक्षा कोषले श्रमिक र रोजगारदाताको दायरा बढाउन लगानीको कार्यविधि ल्याउन नसकेपछि कोषमा सहभागी हुन श्रमिकले रोजगारदातालाई दबाब दिएका छैनन् । कोषले पनि रोजगारदातालाई सहभागी गराउन बाध्यकारी बनाउन सकेको छैन ।यो कार्यक्रम लागू भएको पहिलो वर्ष (२०७६ मंसिरसम्म) मा कोषमा सूचीकृत प्रतिष्ठानको संख्या ११ हजार ८ सय १३ पुगेको थियो । पछिल्लो एक वर्षमा १ हजार १ सय २ वटा मात्रै थपिएका छन् । यो संख्या अघिल्लो वर्षको तुलनामा झन्डै ९१ प्रतिशतले कम हो । यसैगरी, गत मंसिरसम्म १ लाख २३ हजार ५ सय श्रमिक सहभागी भएकोमा त्यसयता झन्डै ५४ प्रतिशतले घट्दै ५६ हजार २ सय ९१ जना मात्रै कोषमा आबद्ध भएका छन् । जसले कोषप्रति रोजगारदाता र श्रमिकको विश्वास घटेको जनाउँछ । हालसम्म सहभागी कुल श्रमिकमध्ये पनि गत कात्तिक मसान्तसम्म झन्डै ७२ हजारले मात्रै नियमित बचत गरेका छन् । कोषमा हालसम्म ३ अर्ब १० करोड योगदान रकम जम्मा भइसकेको छ । संयुक्त ट्रेड युनियन समन्वय समितिका अध्यक्ष पुष्करराज आचार्यले श्रमिकका लागि सामाजिक सुरक्षा कार्यक्रम ल्याएको तेस्रो वर्षमा प्रवेश गर्दा पनि प्रभावकारी कार्यान्वयनमा नआएको बताए । यसलाई नेपालका श्रमजीवि वर्गले आफ्नो जीवनको सुरक्षाका लागि अयन्त भरोसाको रूपमा हेरेका थिए । तर यो सुविधा भने पाइसकेका छैनन्, उनले भने, कोभिडको समयमा श्रमिक वर्गलाई कोषबाट राहत पाइन्छ भन्नेमा आशा थियो । जुन हुन सकेन ।ट्रेड युनियनका अनुसार यो कार्यक्रमको प्रभावकारी कार्यान्वयन हुन नसक्नुमा सरकारका कमजोरीहरू धेरै छन् । तीन युनियनको साझा मञ्च अन्तर्राष्ट्रिय ट्रेड युनियन महासंघ, नेपाल आबद्ध समिति (आईटीयूसी न्याक) का अध्यक्ष विनोद श्रेष्ठले श्रम, रोजगार तथा सामाजिक सुरक्षामन्त्री रामेश्वर राय यादवले यस कार्यक्रमको अर्थ नै नबुझेको आरोप लगाए । श्रममन्त्री फेरिएपछि यो कार्यक्रमले कुनै गति नै लिएन, उनले भने, गाडी चलाउन नै नजान्ने ड्राइभरलाई सिटमा राखियो । अहिलेका मन्त्रीले गाडी नै चलाउन सक्नुभएन ।ट्रेड युनियनहरूले सरकारको आफ्नै मातहतका करार, ज्यालदारी, अस्थायी कर्मचारीलाई सुरक्षा योजनाको दायरामा ल्याउन नसकेको भन्दै आलोचना गरेका छन् । जसले गर्दा निजी क्षेत्रलाई दबाब दिने ठाउँ नै भएन, उनले भने, एकातर्फ कोषमा देखिएको सुरुवाती सहभागितालाई हेर्दा लागू भएका सुरक्षा योजनाको दिगोपनमा नै शंका छ । अर्कोतर्फ रोजगारदाताहरू सामाजिक सुरक्षा अभियानमा इमानदार छैनन् ।कोषले अहिले औपचारिक क्षेत्रका श्रमिकलाई मात्रै समेटेको छ । रोजगारदातालाई यसमा आकर्षण गर्न सरकारले रोजगारदाता र श्रमिकबाट जम्मा गर्नुपर्ने चैतदेखि असारसम्मको झन्डै १ अर्ब ३ करोड रुपैयाँ कोषलाई उपलब्ध गराएको छ । यो रकम कोषले सम्बन्धित योगदानकर्ताको नाममा जम्मा गरिसकेको जनाएको छ ।ट्रेड युनियनहरूले सामाजिक सुरक्षाको दायरा विस्तार गरी यसै वर्ष अनौपचारिक तथा स्वरोजगार क्षेत्रलाई समेट्ने गरी सुरक्षा योजना कार्यविधि परिमार्जन गर्न, सामाजिक सुरक्षा ऐनअनुसार सुरक्षा कार्यविधिले नसमेटेको बेरोजगार बिमा योजना तत्काल सुरु गर्न, योगदानकर्ताको आश्रित परिवारलाई समेत समेट्ने गरी स्वास्थ्य तथा उपचार सुविधामा परिमार्जन गर्न, अवकाशपछि वृद्ध अवस्थाको लागि स्वास्थ्य सुरक्षा योजनाको अझ आवश्यकता पर्ने भएकोले त्यसलाई पनि समेट्ने गरी सुरक्षा योजना कार्यक्रम विस्तार गर्न सुझाव दिएका छन् ।कोषका कार्यकारी निर्देशक कपिलमणि ज्ञवालीका अनुसार कोषको योजना सञ्चालन कार्यविधिमा दोस्रो संसोधन हुने चरणमा छ । हाल संगठित क्षेत्रमा कार्यरत कर्मचारीहरू मात्रै कोषमा सूचीकृत भइरहेकोमा अब स्वरोजगार र अनौपचारिक श्रमिकहरू तथा नेपाल सरकारको समेत स्वामित्वमा रहेका संघसंस्था र संस्थानहरूसमेत आबद्ध हुन सक्ने मार्ग खुला गर्न भइरहेको गृहकार्य अन्तिम चरणमा छ, उनले भने ।उनले सुरक्षा योजनाअन्तर्गत योगदानकर्तालाई सुविधा दिने कार्य निरन्तर रूपमा अघि बढेको बताए । उनका अनुसार औषधोपचार, स्वास्थ्य तथा मातृत्व सुरक्षा योजनामा हाल सम्ममा ६५२ वटा दाबीबापत १ करोड १३ लाख रुपैयाँ कोषबाट भुक्तानी भएको छ । दुर्घटना तथा अशक्तता सुरक्षा योजनामा ४७ वटा दाबीवापत १० लाख ५८ हजार, आश्रित परिवार सुरक्षा योजनाअन्तर्गत २८ वटा दाबीवापत १३ लाख ७९ हजार र वृद्धावस्था सुरक्षा योजनाअन्तर्गत ३८ वटा दाबीबापत ३५ लाख ६२ हजार गरी हालसम्म कुल १ करोड ७३ लाख रुपैयाँभन्दा बढी रकम भुक्तानी भएको छ ।आयकर विनियमावलीको संशोधनमार्फत विगतमा ३ लाख रुपैयाँ मात्र रहेको कर छुटको सीमालाई वृद्धि गरी प्रतिवर्ष कोषमा जम्मा गरेको ५ लाख रुपैयाँसम्मको रकममा कर नलाग्ने व्यवस्था गरिएको छ । यसै मंसिर मसान्तसम्ममा अन्य अवकाश कोषहरूमा रहेको रकम कोषमा ल्याउँदा कर नलाग्ने व्यवस्थासमेत गरिएको उनले बताए । यसबाट अन्य कोषमा रहेको रकम सामाजिक सुरक्षा कोषमा ल्याउन सहज हुने भएको छ, उनले भने । कोषले सञ्चालन गर्ने स्वास्थ्य उपचार तथा मातृत्व योजना र दुर्घटना योजनालाई स्वास्थ्य संस्थामार्फत सोझै सञ्चालन गर्ने प्रयोजनार्थ देशभरिका ६५ भन्दा बढी स्वास्थ्य संस्थाहरूसँग सेवा प्रवाह सम्झौता गरिएको उनले जनाए । योगदानकर्तालाई पायक पर्नेगरी चालु आर्थिक वर्षको अन्त्यसम्ममा थप १५० स्वास्थ्य संस्थाहरूसँग सम्झौता गरिने उनले दाबीसमेत गरे ।यो वर्षको अन्तिम लेखा परीक्षण गर्न बाँकी रहेको भए पनि प्रारम्भिक प्रतिवेदनले देखाएबमोजिम कोषले योगदानकर्ताको वृद्धावस्था सुरक्षा योजनामा जम्मा भएको रकममा यस वर्ष करिब ७५ प्रतिशत प्रतिफल दिन सकिने जनाएको छ । कोषले सुरक्षित लगानीमार्फत दिगो प्रतिफल दिने नीतिअनुरूप रहेर निर्माण गरेको लगानी कार्यविधि केही प्राविधिक कारणले स्वीकृत हुन ढिला भयो, उनले भने, यो स्वीकृतिको अन्तिम चरणमा छ । जसअनुसार तोकिएको क्षेत्रमा तोकिएको सीमाभित्र रहेर लगानी गर्दा कोषले दायित्व बहन गर्न आर्जन गर्नुपर्ने न्यूनतम प्रतिफल प्राप्त हुने तथा योगदानकर्तालाई समेत आकर्षक प्रतिफल दिन सकिनेछ ।"
जो अतुल्य थिए,"भनिन्छ, फुटबल यो संसारकै सबैभन्दा बढीले बुझ्ने विश्वभाषा हो । र, यो खेललाई यति व्यापक बनाउने श्रेय कसैलाई जान्छ भने निःसन्देह तिनमा अर्जेन्टिनाका डिएगो म्याराडोना अग्रस्थानमा पर्छन् । त्यही भएर त, बुधबार विश्व फुटबलका सर्वाधिक लोकप्रिय यी खेलाडीको हृदयाघातका कारण निधन हुँदा पूरै संसार शोकाकुल बन्यो । विश्वकै लोकप्रिय खेलका अति लोकप्रिय यी हस्तीलाई ६० वर्षकै अल्पायुमा गुमाउनुपर्दा जगतै स्तब्ध भयो । यिनको निधनमा अर्जेन्टिनाले त तीनदिने शोक नै मनाउँदै छ । विश्वभरबाट पनि फुटबललगायतका विभिन्न खेलका हस्ती र राष्ट्रसरकार प्रमुखहरूले दुःख व्यक्त गरिरहेका छन् । यो युगका एक महान् खेलाडीलाई यतिबेला जोकोही खेलप्रेमीहरूले सम्झिरहेका छन् ।परोक्ष नै सही, अर्जेन्टिनाबाट १० हजार माइल टाढाको नेपालमा पनि फुटबल अति लोकप्रिय हुनुमा म्याराडोनाकै खास देन छ । सन् १९८६ मा मुलुकमा पहिलोपटक विश्वकप फुटबल नेपाल टेलिभिजनमार्फत देखाइएको थियो । र, उक्त प्रतियोगितामा म्याराडोनाले विश्व फुटबल नै परिवर्तन गरिदिएका थिए । पहिलोपटक टेलिभिजनमा फुटबल हेर्न पाउनु, त्यो पनि सर्वकालकै उत्कृष्ट मानिएका खेलाडीको खेल नेपालीलाई म्याराडोनाको जादुले नतान्ने कुरै थिएन । यही कारण, नेपालमा अझैसम्म पनि अर्जेन्टिनाका प्रशंसक निकै धेरै छन् । कतिसम्म भने, म्याराडोना विवादले घेरिएर प्रहरी नियन्त्रणमा पर्दा नेपालमा उनको समर्थनमा जुलुससमेत निस्किएको थियो । यसरी नेपालमा पनि फुटबलको लोकप्रियतालाई शिखर चढाउनसमेत योगदान पुर्याएका यी विश्व खेलाडी नेपालीको स्मृतिमा सधैं रहिरहनेछन् ।विश्व फुटबललाई एउटा सुन्दर लय दिएका यिनको व्यक्तिगत जिन्दगी भने सलल बगेको थिएन । यसको कति असर उनको खेलमा पनि परेको थियो । नियमित लागूऔषध दुर्व्यसनका कारण उनी पटकपटक रोगले थलिएका थिए, घरीघरी विवादमा पनि तानिन्थे । लागूऔषधकै नशामा उनले पत्रकारलाई गोलीसमेत हानेका थिए । डोपिङ टेस्ट मा असफल भएपछि अमेरिकामा सन् १९९४ मा भएको विश्वकपबाट उनलाई घर फर्काइएको थियो । सन् १९९१ मा कोकिन सेवन गरेको पाइएपछि १५ महिना प्रतिबन्ध लगाइएको थियो । तैपनि म्याराडोना यति लोकिप्रय रहे कि, यी भूलहरूलाई उनका प्रशंसकहरूले केवल पादटिप्पणीका रूपमा मात्र लिइदिए, उनको योगदानको कदर गर्न कहिल्यै चुकेनन् ।विवादबीच पनि म्याराडोना नायकै भइरहनुको कारण एउटै थियो मैदानभित्रको प्रदर्शनमा उनलाई भगवान् नै मानिन्थ्यो । यसको प्रमुख कारण उही १९८६ को विश्वकप अर्जेन्टिनालाई जिताउनु नै हो । फुटबल सामूहिक खेल हो, तर म्याराडोनाले त्यो विश्वकप एकल प्रयासमा जिताएका थिए भन्दा पनि फरक पर्दैनथ्यो । यसरी उनले फुटबलमा विशेष रौनक भित्र्याएका थिए । उनको त्यही प्रदर्शनले फुटबललाई एउटा स्वरूपमा ल्याएको थियो । सन् १९८६ मा मेक्सिकोमा भएको उक्त विश्वकपमा अर्जेन्टिनाले १४ गोल गरेकोमा ५ गोल म्याराडोना एक्लैले गरेका थिए, थप ५ गोलका लागि पास उपलब्ध गराएका थिए । यसपछिका दिनमा उनी फुटबल मन पराउनेका लागि देवतुल्य रहे । त्यसो त, प्रशंसकहरूले उनलाई भगवान्का रूपमा हेर्नुको कारण अर्को पनि छ । त्यही विश्वकपमा इंग्ल्यान्डविरुद्ध हेड गर्ने क्रममा उनले हातले गोल गरेका थिए, जसलाई उनी स्वयंले भगवान्को हातले गरेको गोल भन्थे ।इंग्ल्यान्डविरुद्ध त्यही खेलमा गरेको उनको अर्को गोल विश्वकपकै उत्कृष्टमा गनिएको थियो । मध्यभागबाट बललाई एक्लै अगाडि बढाउँदै उनले अंग्रेज खेलाडीहरू र गोलरक्षकलाई छक्याउँदै गरेको उक्त गोललाई विश्व फुटबल महासंघ (फिफा) ले शताब्दीकै उत्कृष्ट भनेर पुरस्कृत नै गरेको थियो । फिफाले ब्राजिलका पेले र म्याराडोनालाई एकै ठाउँमा राख्दै बीसौं शताब्दीको उत्कृष्ट खेलाडीमा चुनेको थियो । यिनै म्याराडोनाको नेतृत्वमा अर्जेन्टिनाले १९९० को विश्वकप फाइनल पनि खेलेको थियो ।गोलका लागि भोको रहने, उत्कृष्ट मौका सिर्जना गर्ने र विपक्षीलाई सजिलै बुझ्ने भएका कारण म्याराडोना खेलाडीको रूपमा सदैव उदाहरणीय रहे, सर्वकालिक महान् फुटबलर बने । जतिले उनको खेल हेरे, ती सबैलाई उनले लठ्ठै पारे । मजाले बल ड्रिब्लिङ गर्ने उनको खुट्टामा छुट्टै जादु थियो । बलमाथि उनको नियन्त्रण बेजोड रहन्थ्यो । उनले लगाएकै कारण १० नम्बर जर्सीको महत्त्व नै अर्को बन्यो । उल्लेखनीय के भने, म्याराडोनाको जादु त्यतिखेर चम्किएको थियो, जतिखेर अर्जेन्टिनामा सैनिक शासन थियो । तानाशाही शासनका कारण जनताले दुःख पाइरहेका बेला उनैले फुटबलमार्फत मुलुकवासीलाई नयाँ आयामसमेत दिएका थिए ।यता, युरोपमा बार्सिलोनाको असफल यात्रापछि म्याराडोना इटालीको नेपोली आएका थिए । नेपोली फुटबलमा एउटा सानो क्लब मात्र थियो । म्याराडोना आएपछि नेपोलीलाई दुई सिरी ए र एक युरोपियन कपको उपाधि दिलाएका थिए । त्यहाँ पनि उनले एकल प्रदर्शनजस्तै गरे । नेपोली फुटबल सहरको रूपमा मात्र चिनिएन, फुटबल टोलीका रूपमा पनि स्थापित भयो । त्यसकै गुन तिर्न अब नेपोलीका मेयरले सान पाब्लो रंगशालालाई डिएगो अरमान्डो म्याराडोना रंगशालाका रूपमा नामकरण गर्ने जनाएका छन् ।म्याराडोना फुटबल खेल्दा आफूलाई अनौठो शान्ति मिल्छ भन्थे । अहिले उनको भौतिक जिन्दगीले नै शान्तप्रस्थान रोजिसकेको छ । उनको निधनपछि फुटबलका अर्का सर्वकालिक विश्व खेलाडी पेलेले आफ्नो प्रिय साथी गुमाएकोमा दुःख व्यक्त गर्दै भनेका छन्, म आस गर्छु, एक दिन हामी आकाशमा सँगै फुटबल खेल्नेछौं । यसबाटै थाहा हुन्छ, म्याराडोना र फुटबलको सम्बन्ध कति अन्योन्याश्रित छ । यो युगका यी महान् खेलाडीलाई हाम्रो श्रद्धाञ्जली π"
घले राजाहरूको लडाइँ र अध्यक्षद्वय,"उहिले रसुवाको सानो भार्खु गाउँको याङ्नेङार भन्ने थुम्कोमा र ठूलो भार्खुको माथिल्लो डाँडो यांकरजोङमा तामाङ जातिका घले वंशको राजाको दरबार थियो । यी दरबारका अवशेष अझै छन् । दुई गाउँमा अलग अलग राजाहरूबीच बेलाबेलामा लडाइँ हुन्थ्यो । युद्धका लागि खनेको सुरुङको डोब अझै देख्न सकिन्छ । बन्दुकको नाल अड्याउने ढुंगाको काप, सेना परेड खेल्ने मैदान पनि सुरक्षित छन् । पछि सानो भार्खुको दरबारमा घुमन्ते मगर राजाले समेत आक्रमण गरे । दुई गाउँका घले राजाहरू युद्ध गरेर कमजोर भएकाले मगर राजा खनिएका थिए । गोरखाका राजा पृथ्वीनारायण शाहले नेपाल एकीकरण गर्नुपूर्व बाइसी र चौबीसी राज्यबीच युद्ध हुने गरेको इतिहास छ । काठमाडौं खाल्डोका मल्ल राजाहरूबीच लामो समय अकआपसमा युद्ध चलेको थियो । तर, पृथ्वीनारायण शाहको एकीकरण अभियानपछि ससाना राज्य लोप भए ।२०४६ सालपछि देशमा बहुदलीय व्यवस्था लागू भयो । राजनीतिक दलहरू खुल्न थाले । त्यसपछि दलको नेतृत्व कसले गर्ने भन्नेमा कलह सुरु भयो । भागबन्डा नमिलेरै नेपाली कांग्रेस दल दुई टुक्रा भयो । राष्ट्रिय प्रजातन्त्र पार्टी र तत्कालीन एमाले पनि फुटेरै जुटेका हुन् । २०६२६३ सालको जनआन्दोलनपछि मधेसवादी दलहरू गठन हुँदै र फुट्दै फेरि अहिले एकजुट भएका छन् । नेपालको संविधान जारी गरेपछि नेकपा (एमाले) र नेकपा माओवादी केन्द्रबीच एकता भएर नेकपा बन्यो । दुई जना अध्यक्षको व्यवस्था गरियो । चुनाव जित्ने उद्देश्यले दुवै अध्यक्षलाई एक बनायो । कम्युनिस्ट दर्शनमा विश्वास गर्नेहरू खुसी भए । जनताले पनि पत्याए । २०७४ को आम निर्वाचनमा नेकपाले झन्डै दुईतिहाइ मत ल्यायो । स्थानीय, प्रदेश र संघमा कम्युनिस्टको सरकार गठन भयो । अब स्थायी सरकारले विकास गर्छ भनेर जनता रमाए । तर, अहिले कम्युनिस्टलाई मत दिने जनता खुसी छैनन् । अध्यक्षद्वय केपी शर्मा ओली र पुष्पकमल दाहालबीच युद्ध देखेर, व्यर्थै भोट दिइएछ भन्दै छन् । पदका लागि यी दुई अध्यक्षको झगडा उहिले घले राजाहरूबीचको युद्धभन्दा कम्ती छैन । फरक यति हो घले राजाहरू खुकुरी, भाला, धनुषवाण, बन्चरो, तरबार, भरुवा बन्दुक र ढुंगामुढा प्रयोग गरी युद्ध लड्थे । अहिलेको युद्ध मिडिया, पत्राचार, फोन, सामाजिक सञ्जालमार्फत हुन्छ । असल कार्यकर्ताहरू अध्यक्षद्वयको लडाइँ देखेर आजित छन् । कार्यकतालाई एकताको क्रममा गरिएको दुई अध्यक्षको व्यवस्थाले नै अहिलेको स्थिति सृजना गर्योजस्तो लाग्दै छ । फुर्पा तमाङ, ठूलो भार्खु, रसुवािििफुटको संघारमा पुगेको सत्तारूढ नेकपाको सचिवालय बैठक मंसिर १३ मा बस्दै छ । यस बैठकलाई अर्थपूण तरिकाले हेरिएको छ । केहीअघि कार्यकारी अध्यक्ष दाहालले सरकारको कामकारबाही र प्रधानमन्त्रीको तौरतरिका नमिलेको भन्दै प्रतिवेदन बुझाएका थिए । उक्त प्रतिवेदनलाई अर्का अध्यक्ष तथा प्रधानमन्त्री ओलीले आरोपपत्रको फेहरिस्त हो भन्दै कडा जवाफ फकाउने बताएका थिए । मंसिर १३ को बैठकलाई केन्द्रमा राखेर पार्टीभित्रका दुवै समूह सघन आन्तरिक तयारीमा जुटेका छन् । प्रधानमन्त्री ओलीले अघिल्लो सचिवालय बैठकमा दाहालको प्रस्तावको जवाफ दिन १० दिन मागेका थिए । त्यही बैठकमै १८ मंसिरमा स्थायी कमिटी र २५ मंसिरमा केन्द्रीय कमिटीको बैठक बोलाउने भन्ने तय भयो । त्यसयता नेकपाभित्रका गतिविधिले दुर्घटना निम्त्याउलाजस्तो देखिँदै छ । प्रविन देवकोटा, भरतपुर८, चितवनििियुग पाठकको नेकपाको नाभिमा विस्फोटक चार्ज लेखले सही विषयवस्तु उठाएको छ । र, भन्न खोजेको कुरा पनि स्पष्टसँग आएको छ । ब्रह्माण्ड ब्रह्मले बनाए । तर दल (जसलाई म दलदल पनि भन्ने गर्छु) मानिसले बनाएका हुन् । दलदल जसले बनाए तिनीहरू नै भासिने हुन् । बीपी कोइराला कांग्रेसको दलदलमा भासिए । पुष्पकमल दाहाल माओवादी दलदलमा भासिएर एमालेको हाँगो समाउन पुगेका छन् । यसपछि भासिने पालो प्रधानमन्त्री ओलीको भनेर लेखकले भविष्यवाणी नै गरिसके । एक्लै भासिन्छ कि नेकपासहित भन्नेमा लेखकलाई सन्देह छ । तर, लेखक भविष्यवाणी गर्न अलि हतारिए कि भन्ने मलाई लाग्छ । किनभने बीपीको बेला खेलाडी केवल भारत थियो । तर अहिले चीन पनि गेम चेन्जर भइसक्यो । भारतको मनसाय प्रधानमन्त्री ओली मात्र होइन, नेकपालाई नै डुबाउनेछ । तर, पटकपटक चीनले नेकपा र प्रधानमन्त्री ओलीलाई टेको दिइरहेको छ । बाहिरबाट हेर्दा चीन र भारतबीच रस्साकस्सी चलिरहेजस्तो देखिन्छ । भारतका गुप्तचर प्रमुख, सेना प्रमुख र अहिले विदेश सचिव नेपाल भ्रमणमा छन् । चीनका पनि विदेशमन्त्री आउने तरखर हुँदै छ । बदलिरहेको परिस्थितिको विश्लेषण सजिलै गर्न सकिन्न । शिवशंकर यादव, छपकैया, वीरगन्ज"
सर्वोच्चको आदेशले पठनपाठन अस्तव्यस्त,"यसै शैक्षिक सत्रदेखि पाठ्यक्रम विकास केन्द्रले कक्षा १ र ११ मा लागू गरेको पाठ्यक्रममाथि सर्वोच्च अदालतमा परेको दाबी रिटउपर सुनवाइ गर्दै पाठ्यक्रम प्रारूप कार्यान्वयन नगर्नू यथास्थितिमा राख्नू भनी सर्वोच्चले दिएको अन्तरिम आदेशले विशेषगरी कक्षा १ को पठनपाठनमा अन्योल उत्पन्न गरेको छ । यो शैक्षिक सत्रको ८ महिना छापिएको पाठ्यपुस्तकको आधारमा पठनपाठन भइरहेको छ । अब यथास्थितिमा कसरी फर्किने भनी शिक्षकहरू दोधारमा छन् । कक्षा ११ मा गणित विषयलाई महत्त्व नदिएको भनी, ११ को पठनपाठनलाई प्रभावित पार्ने उद्देश्यले सर्वोच्चमा दिएको रिटले पाठ्यक्रम विकास केन्द्रको १० वर्षे कार्ययोजनालाई प्रभावित बनाउनेछ । संकायगत संरचना रहेको पुरानो ११ र १२ कक्षाको पाठ्यक्रमलाई विद्यालय शिक्षा प्रणाली परिवर्तन भइसकेकाले नयाँ पाठ्यक्रम चाहिएको हो । त्यही आवश्यकता पूर्तिका लागि नयाँ पाठ्यक्रम लागू गरिएको हो । साथै शैक्षिक सत्रमा पनि अन्य कक्षाअनुसारको एकरूपता ल्याउनुपर्ने देखिन्छ । कक्षा ११ मा जीवनोपयोगी शिक्षा लाई महत्त्व दिई अनिवार्य गर्नु र गणितलाई अवमूल्यांकन गरी ऐच्छिकमा राखिएको भनी संस्थागत विद्यालयहरूले राखेको तर्क जायज छैन । किनभने चिकित्सा, प्रविधि र विज्ञानमा स्नातक गर्न चाहने विद्यार्थीहरूले विज्ञान र गणितलाई ऐच्छिक विषयको रूपमा लिन सक्छन् । नयाँ पाठ्यक्रमअनुसार सबै विद्यार्थी सामुदायिक विद्यालयमा जानेछन्, हाम्रो व्यापारमा घाटा लाग्नेछ भनी संस्थागत विद्यालयले राखेको सानो सोचमा परिवर्तन आउनु जरुरी छ । महेन्द्रसिंह बम, टीकापुर१, कैलाली"
ट्रान्सपरेन्सीको प्रतिवेदनले देश लज्जित,"ट्रान्सपरेन्सी इन्टरनेसनलको प्रतिवेदन हेरेपछि ओली सरकारलाई कुरीकुरी भन्न लाग्यो । देशको ५८ प्रतिशत नागरिकले ओली सरकारको पछिल्लो १२ महिनामा भ्रष्टाचार बढ्यो भन्नुजस्तो लज्जासपद कुरा अरू के नै हुन सक्छ । यो राष्ट्रिय लज्जाको विषय हो र यस्तो हुनुको मुख्य जिम्मा देशको कार्यकारी प्रमुख भएका नाताले प्रधानमन्त्री खड्गप्रसाद ओलीले लिनैपर्छ । रिपोर्टले प्रधानमन्त्री ओलीको देखाउने दाँत र चपाउने दाँत अलगअलग रहेको पनि प्रमाणित गरेको छ । एकातिर उनी म भ्रष्टाचार गर्दिन र अरूलाई पनि गर्न दिन्न भन्छन्, अर्कोतिर उनकै पालामा सर्वसाधारणले भ्रष्टाचार बढेको तथ्य पढ्नुपरिरहेको छ । योजस्तो विडम्बना अरू के होला ? प्रधानमन्त्री ओलीले आफूले भ्रष्टाचार नगरेको र भ्रष्टाचारीको संरक्षण पनि नगरेको दाबी गर्छन् तर आफैं भ्रष्टाचारको आरोप लागेका मन्त्री र आफन्तको खुलेआम बचाउ पनि गर्छन् । प्रधानमन्त्री नै बचाउमा उत्रेपछि भ्रष्टाचारीहरूको मनोबल बढ्छ भन्ने ओलीलाई थाहा छैन र ? छ भने किन, कहिले गोकुल बास्कोटाको टेप काण्डको बचाउ गर्छन् त कहिले वाइडबडी काण्डको संसदीय छानबिन प्रभावित पार्न मन्त्रिपरिषद्बाट किर्ते छानबिन समिति गठन गर्छन् ? उनले बनाएको छानबिन समितिले वाइडबडी घोटालामा कस्तो रिपोर्ट दियो ? त्यो कुरा ओलीले न आफ्ना पार्टीका नेताहरूलाई बताए न त सार्वजनिक नै गरे ।कोरोना महामारीमा स्वास्थ्यमन्त्री र ओम्नी समूह मिलेर मूल्यवृद्धि गरी भ्रष्टाचार गरेको कुरा तथ्यसहित बाहिर आउँदा पनि प्रधानमन्त्री ओलीले उल्टै ढाकछोप गरे । प्रधानमन्त्रीले नै सार्वजनिक रूपमा ढाकछोप गरेपछि अख्तियारले छानबिन र मुद्दा दायर गर्ने प्रश्नै भएन । प्रधानमन्त्री ओली एकातिर सुशासनको भाषण निकै दिन्छन्, अनि अर्कोतिर सुशील भट्टजस्तो बिचौलियाहरूलाई खुसुक्क नियुक्ति पनि । उनकै पालामा दिगम्बर झा, मदन खरेल, उपेन्द्र कोइराला, सुशील भट्ट अनि यति र ओम्नीजस्ता विवादास्पद छवि भएका व्यक्ति र संस्थाले अवसरै अवसर पाए । अनि उनकै पालामा जनताको नजरमा योग्य ठहरेका कुलमान घिसिङहरूलाई पाखा पार्ने काम गरियो । के यी सबै काम ओलीको नजरमा सुशासन हुन् ? हुन् भने त्यस्तो सुशासन जनतालाई चाहिएको छैन, जुन देशको कार्यकारी प्रमुख नै भ्रष्टाचारीहरूको ढाकछोप गर्छन्, भ्रष्टाचारी पात्रहरूलाई राजकीय पदहरूमा अवसर दिन्छन्, सार्वजनिक सम्पत्तिहरू कौडीको मूल्यमा बिचौलियाहरूलाई जिम्मा लगाउँछन्, त्यो देशको भाग्य कसरी उज्ज्वल हुन सक्छ ? कसरी देशमा भ्रष्टाचार घट्छ ? अनि आउँदैन त ट्रान्सपेरेन्सी इन्टरनेसनलको रिपोर्टमा प्रधानमन्त्रीको नाम ? ट्रान्सपरेन्सीको रिपोर्टले ओलीको शासन देश र जनताका लागि दुर्भाग्यपूर्ण बन्दै छ भन्ने प्रमाणित गरेको छ । यस्तो हुँदा पनि प्रधानमन्त्री ओलीलाई लाज लाग्दैन भने कुरीकुरी भन्नुबाहेक अरू के नै गर्न सकिन्छ र ? सायद २ वर्षपछि हुने चुनावमा जनताले यसको हिसाबकिताब माग्नेछन् । गोपाल देवकोटा, जोरपाटी, काठमाडौं"
संविधानलाई खतरा सत्ताबाटै,"इो देशको राज्य जनताका प्रतिनिधिले लेखेको संविधानअन्तर्गत छ ।संविधान जनताका प्रतिनिधिले लेख्नुको प्रयोजन बरबादी र बदहालीलाई, देश र जनताको दुरवस्थालाई बिदाइ दिने भनेर बुझिएको थियो । तर त्यस्तो भइरहेको छैन । शासनतन्त्र देश र जनतालाई दुरवस्थाबाट पार गर्न परिचालित नभएर उल्टै अझ कठोर दुरवस्था निम्त्याउने दिशातर्फ उन्मुख भएको देखिँदै छ । जनताका प्रतिनिधिले लेखेको संविधान नाम मात्रमा सीमित राखेर शासन आफूखुसी गर्न थालिएको छ । वर्तमान सत्ताधारी दल नेपाल कम्युनिस्ट पार्टी (नेकपा) का नेताहरू संविधानद्वारा स्थापित संसदीय मान्यताविपरीत नेता र आफ्ना कार्यकर्ताको तुष्टिका निम्ति जनादेशको दुरुपयोग गरिरहेका एवं देशमाथि आफ्नो पार्टीको निर्णय लाद्न खोज्दै छन् । राज्य नेकपा नेताहरूका सिन्डिकेटको आदेशबमोजिम चल्नुपर्छ भन्दै छन् ।संसद्मा धूलो जमिरहेको छ । संसदीय बैठक छैन । पार्टीका बैठकहरू प्रधानमन्त्री निवास र विभिन्न नेताहरूका घरमा गरिँदै छन् । खुमलटार, भैंसेपाटी, कोटेश्वर र घुमीफिरी बालुवाटार । सरकारले कसरी काम गर्ने सत्ताधारी पार्टीको संसदीय दलले भन्नुपर्ने होÙ संसद्मार्फत सल्लाह, परामर्श, सुझाव दिइनुपर्ने हो । तर सरकारको कामकारबाहीमाथि निर्देशन देशको संविधानले नै नचिन्ने पार्टीको सचिवालयको फर्मानद्वारा दिइँदै छ । राज्य सञ्चालन देशको संविधानअन्तर्गत नभएर कम्युनिस्ट पार्टीको आदेशबमोजिम हुनुपर्छ भन्ने भनाइलाई स्थापित गर्न खोजिँदै छ ।सरकारले पनि भलो गरिरहेको छैन, यस्तै संविधानेतर क्रियाकलापलाई प्रोत्साहन हुने गरी काम गरिरहेको छ । कोरोना प्रकोपको निहुँ गर्दै, छल्दैछल्दै संसद् आह्वान नगरी बसेको छ । पार्टीको बैठक गर्न प्रधानमन्त्रीको सरकारी निवासको परिसर उपलब्ध गराउँछ । राज्य सञ्चालनसम्बन्धी विषयहरू संसद्मा लैजाऔं भन्दैन । प्रधानमन्त्री केपी शर्मा ओलीलाई नै हेर्नुहोस्, उनी आए दिन प्रवचन दिइरहेका भए पनि संसद्मा बोल्नुपर्ने विषय नाहकका ठाउँमा बोलेर व्यर्थमा देशको समय र आफ्नो ऊर्जा खर्च गर्दै छन् । संसदीय दल र संसद्मा टुंगो लगाउनुपर्ने विषयहरू अतिरिक्त र अनुपयुक्त ठाउँमा उठाइँदै छन् । संसद् आह्वान त परै, संसद् छल्ने नियतले आए दिन अध्यादेश ल्याइँदै छन् । यसबाट बिस्तारै संविधानका मर्मको अवमूल्यन र मर्यादा उल्लंघन भइरहेको छ । वास्तवमा राम्ररी संस्थाहरू नबनिसकेको अवस्थामा संवैधानिक व्यवस्थाको यसरी नै अवमूल्यन हुने र उल्लंघन गरिने गरियो भने तथा यसरी नै चलिरहने नियत हो भने, एक दिन यो संविधान काम नलाग्ने भयो भनेर फ्याँक्न चाहने समूहहरू गल्लीबाट मूल सडकमा आउने मार्गप्रशस्त हुन सक्छ ।हुन सक्छ, किनभने क्रियाकलापहरू त्यस दिशातर्फ उन्मुख हुने लक्षण देखिँदै छन् । अवस्था जटिल बन्दै छ, दिनप्रतिदिन झन्झन् । यद्यपि सामान्य मान्छेलाई पनि लाग्छ, त्यस्तो हुन नपुग्नुपर्ने जनप्रतिनिधिले लेखेको संविधान आइसकेपछिको अवस्थामा, जहाँ शासनमा बाधा दिने न राजा छन् न राणा । शासनको बागडोर पूरै जनप्रतिनिधिकै हातमा हुँदा यस्तो अवस्था किमार्थ उपस्थित नहुनुपर्ने हो, त्यो पनि संविधान निर्माणपश्चात् गरिएको निर्वाचनद्वारा निर्मित पहिलो संसदीय अवधिमै । व्यवस्थाको छवि बिगार्न दलहरू आफैं नलाग्नुपर्ने किनभने यस प्रथासँग उनीहरूको स्वार्थ प्रत्यक्ष गाँसिएको छ । तर दुर्भाग्य हेर्नुहोस् त, यस संविधानका अनुप्रेरकहरूले मुखै देखाउन लाज हुने गरी, अत्यन्तै लज्जाबोध हुने अवस्था उपस्थित भएको छ । दलको बैठक दलका कार्यालयमा होइन प्रधानमन्त्रीका सरकारी निवासमा गर्छन् र पार्टीको आन्तरिक मामिलामाथि राष्ट्रपति भवनमा विमर्श गरिन्छ । योभन्दा बढी यस प्रथामाथि अनाचार र संविधानमाथि दुराचार अर्को के हुन सक्छ ? राष्ट्रपति राष्ट्रपतित्वको उच्चासनबाट झरेर पार्टीपति बन्न चाहन्छिन् र यस्तो कार्यलाई स्वयं प्रधानमन्त्रीद्वारा समेत प्रोत्साहन गरिन्छ भने अरू थप के भन्ने ?कतिपयले भन्न र सोध्न सक्छन्, के भयो त प्रधानमन्त्री निवासमा सत्ताधारी दलको बैठक गर्दा र झैझगडा मिलाउन नेताहरूलाई बोलाएर राष्ट्रपतिले सम्झाउँदा ? यस्तो सोध्नेले के ख्याल राख्नुपर्छ भने, यो लोकतान्त्रिक शासन व्यवस्था हो, र अझ भन्नुपर्दा, नेपालका राष्ट्रपति आलंकारिक हुन्, यो कुनै विवादमा नमुछिने सम्मानित पद हो । राष्ट्रपति हुनुपूर्व विद्यादेवी भण्डारी कम्युनिस्ट पार्टीमा थिइन् भन्दैमा उनी पार्टीकी सेविका होइनन् । यस उच्चासनमा बसेपछि पदको मर्यादा, संस्थाको गरिमा होच्याउन अग्रसर हुनु भनेको स्वयं आफ्नै पनि अवमूल्यन हो भनेर उनले आफैं बुझ्नुपर्ने हो । उनी कम्युनिस्ट पार्टीको निर्देशनमा बस्ने होइन । कम्युनिस्ट पार्टी निर्वाचित भएर सत्तामा पुगेको निश्चय नै हो, तर कम्युनिस्ट शासन व्यवस्थाअन्तर्गत होइन । उसले जनप्रतिनिधि व्यवस्थाका नीति, नियम, मर्यादा पालन गर्ने वाचा गरेकाले शासन गर्ने जनादेश पाएको हो । तर क्रियाकलापहरू सबै मानौं यो कम्युनिस्ट शासन व्यवस्था नै हो भनेजसरी भइरहेका छन् र यो वर्तमान संविधान र यसले निर्दिष्ट गरेको व्यवस्थाका लागि खतरनाक अवस्था हो ।यसर्थ साँच्चै भन्नुपर्दा वर्तमान संविधानलाई मोटरसाइकलमा झन्डा राखेर, फलानो आऊ देश बचाऊ भन्दै सडकमा होहल्ला गर्ने समूहबाट नभएर वर्तमान सत्ताधारी दलबाटै खतरा छ भन्ने देखिन्छ र यस्तै क्रियाकलापमा निरन्तर रहने हो भने छ पनि । निश्चय नै वर्तमान संविधानमा थुप्रै संशोधनीय विषयहरू छन् तर यो संविधान त्यत्तिकै रहरैले मात्र बनेको होइन । बडो कष्टले, करिब छ दशकको प्रतीक्षापछि, एउटाले नपुगेर दुईवटा संविधानसभाले बनाएको हो । २००७ सालमा गरिएको वाचा बल्ल २०७२ सालमा पूरा भएको हो । संविधानप्राप्तिको संघर्षमय यात्रामा लामो उकुसमुकुस र पीडादायी अनुभव छ देशको । एक सय चार वर्ष जहानियाँ राणाहरू र त्यसपछि शाहहरूको पटकपटकको हुकुमी निरंकुशताअन्तर्गत यो देशको आत्मा बन्दी र देह जर्जर थियो । राष्ट्रका अभिलाषा थिचिएका थिए ।यस संविधानको निर्मितिमा निरंकुशताविरुद्धको लामो संघर्ष, सशस्त्र र शान्तिपूर्ण आन्दोलनहरूको शृंखला छ । हजारौं होनहार युवाहरूको बलिदान छ । व्यक्तिगत सपनाहरू बिसाएर राष्ट्रस्वप्न साकार पार्न बलिवेदीमा चढ्ने पुस्ताको पुकार छ । लामो प्रतीक्षा र कालखण्डपछि निर्मित पहिलो संविधानसभाका समयमा एकलजातीयताको रडाकोका कारण झन्डै संविधान बन्नै असम्भव प्रतीत भएको थियो । पटकपटक अशान्त मधेस र अनेकानेक विपरीत परिस्थिति बेहोरेका छन् नेपाली जनताले संविधान निर्माण र जारी गर्दाका बखत । संविधान त्यसै आएको होइन, अनेक खड्गो पार गर्दै आएको हो । जारी गर्नै लागेका बेला संविधानका अन्तर्वस्तुप्रति असन्तुष्टि व्यक्त गर्दै भारतले आपूर्ति नाकाबन्दी लगाएको थियो, करिब पाँच महिना । त्यसै वर्ष प्रारम्भमा मुलुक महाभूकम्पका कारण भयग्रस्त र आतंकित थियो । वर्तमान संविधान निर्माणको पृष्ठभूमि सम्झिँदा त्यो समय बेहोर्नेका गला अवरुद्ध हुन्छन् ।संविधान आएपछि संविधानअन्तर्गत भएका चुनाव र चुनावद्वारा सुविधाजनक मात्र होइन, झन्डै दुईतिहाइ नै बहुमतले सज्जित सरकार छ । होइन, एउटा मात्र होइन तीन तहका सरकार छन् र तीनै तहमा केन्द्रकै सत्ताधारीको वर्चस्व छ । यस सन्दर्भमा प्रदेश २ मात्र अपवाद हो । केन्द्रको सरकार झनै बलियो, एक से एक हस्ती यसैमा उपलब्ध भएका कारण । तर त्यस्तो बलियो भनिएको सरकार र सरकारमा सामेल दल आफैं बाझाबाझ गरेर व्यवस्थामाथि नै संकट खडा गरिरहेका मात्र होइन, मानौं यो कम्युनिस्ट शासन व्यवस्थै हो जत्तिकै गरेर प्रस्तुत भइरहेका छन् ।वर्तमान अस्थिरतामा अन्य कसैको कुनै दोष छैन, काल्पनिकबाहेक । जेजति दोष छ, सत्ताधारी दलकै छ । बिचरा प्रतिपक्षको त नामै नलिए पनि हुन्छ । जनस्तरले कुनै किसिमको होहल्ला उत्पन्न गरेको छैन । नेपाली जनस्तर निमुखो मात्र होइन, ज्यादै सोझो छ । त्यसैले जनस्तरबाट सपनामा पनि कुनै पाप, अपराध भएको छैन । जनस्तर उस्तै आश्रयविहीन, मलिन र निरीह छ । ऊ बिरामी पर्दा उपचार छैन । उपचार भएन भनेर उसले प्रदर्शन गरेको छैन । उपचार माग्न ऊमध्येकै अधिकांश बरु सीमापारका अस्पताल कुर्छन् । भोकाउँदा उसलाई भोजन छैन । भोजन माग्न उसले सिंहदरबार घेरेको छैन । ऊमध्येकै अधिकांश भोजन खोज्न बरु सीमापार जान्छन्, गइरहेकै छन् । ऊ नांगै हुँदा लुगा छैनन्, लुगा लगाउन ऊमध्येकै अधिकांश सीमापारकै संकेत पर्खिन्छन् । जनस्तर आफ्नो दुःखजिलो गर्दै छ, उपचार नपाए मर्छ बरु । यो सरकार, यी नेताहरूलाई उसले कुनै बाधा विरोध गरेको छैन ।तात्पर्य के भने, जनप्रतिनिधिले लेखेको संविधानअन्तर्गत बनेको सरकार आफैंभित्रबाट अस्थिर भएर दुनियाँको दिनचर्या बिथोलिरहेको छ । संविधानद्वारा निर्दिष्ट विधि, विधान र पद्धतिलाई एकातिर थन्क्याएर तथाकथित सचिवालयमा विवाद हल्लाएर बसेका छन्, सत्ताधारी पार्टीका नेताहरू र त्यस पार्टीका कार्यकर्ताहरू तिनैका होमा हो मिलाएर बसेका छन्, मानौं यो देश कम्युनिस्ट पोलिटब्युरोले चलाउने हो । मानौं सरकार, देश, जनता र संविधानप्रति होइन, थरीथरीका पार्टी कमिटीप्रति उत्तरदायी छ । मानौं यो संसदीय प्रथा होइन, कम्युनिस्ट शासन व्यवस्था हो जहाँ राज्य सोझै पार्टीले चलाउँछ । तर हेक्का रहोस्, संविधानले त्यस्तो भन्दैन र होइन पनि यो कम्युनिस्ट व्यवस्था । कम्युनिस्टले चुनाव जितेको हो, देश होइन । यो देशको राज्य, यसको शासन व्यवस्था कम्युनिस्ट प्रथाअन्तर्गत होइन, संविधानअन्तर्गत छ ।यस मर्यादाको पालना गरियो भने संविधान सुदीर्घ हुन्छ, अन्यथा भन्नु नपरोस् के हुन्छ !"
स्कुलमा यौनशिक्षा,"२ ०४९ सालमा ठमेलको एउटा होटलमा नौ वर्षकी बालिका बलात्कृत भइछन् । घटना सार्वजनिक भएपछि केही महिलाहरू महिला सुरक्षा हुनुपर्यो भन्ने ज्ञापनपत्र लिएर गृहमन्त्री योगप्रसाद उपाध्यायकहाँ गएछन् । ज्ञापनपत्र हेरेर गृहमन्त्रीले बलात्कार नहोस् भन्न खुर्सानीको ढुटो बोक्ने र लामो नङ पालेर हिँड्ने जवाफ फर्काएपछि महिलाहरू निकै आक्रोशित भएछन् । फलस्वरूप महिला सुरक्षा दबाब समूह गठन गरिएछ ।उपर्युक्त प्रसंग मैले पत्रकारलेखक अमृता लम्सालले एउटा अनलाइनसँग गरेको कुराकानीबाट थाहा पाएकी हुँ । पत्रकार लम्सालले देखेभोगेको घटना रहेछ यो । त्यो कुराकानी पढिरहँदा म आफ्नै बाल्यकालतर्फ फर्कें, किनभने २०४९ सालमा म पनि नौ वर्षकै थिएँ । आमाबाबुको काखमा लुटुपुटु गरिरहेकी थिएँ होला । बलात्कार शब्द सायद मैले सुनेकी थिइनँ । सुन्तले चकलेट र फूल मिठाई बोकेर तल्लो घर माथ्लो घर गर्थें होला । ती बालिकाको पनि त त्यही उमेर थियो । उनी त्यो उमेरमा कसरी त्यो होटलमा पुगिन् होला ? गृहमन्त्रीले किन त्यस्तो ठट्यौली उत्तर दिए होला ? आफ्नै परिवारका छोरीचेली त्यो घटनामा परेका भए पनि उनले त्यस्तै उत्तर दिन्थे होला ?बलात्कारलाई सरकारले त्यही बेला गम्भीरतापूर्वक लिएर अपराधीविरुद्ध कठोर कदम चालेको भए यी अट्ठाइस वर्षमा यससम्बन्धी केही न केही नतिजा त पक्कै आउने थियो । २०४९ सालदेखि हालै सम्झना विकको बलात्कारसम्म पनि स्थिति उही छ । शिक्षालाई संकुचित घेराबाहिर ल्याउने प्रयत्न गरेको भए पनि केही हदसम्म प्रभावकारी हुने थियो । पुरुषहरूले स्कुले जीवनदेखि यौन र प्रजननबारे बुझ्न नसकेकै कारण पनि यस्ता डरलाग्दा घटनाहरू भइरहेका हुन् । चौध वर्षको किशोरले चार वर्षकी बालिकालाई किन बलात्कार गर्छ ? यौनशिक्षाको अभावकै कारण यस्तो भएको हुन सक्छ ।स्कुलमा यौनशिक्षा त दिइन्छ तर हाम्रो पाला र अहिले खासै परिवर्तन आउन सकेको छैन । म ग्रामीण परिवेशमा हुर्किएँ । पहिलोपटक महिनावारी हुँदा मलाई घरमा यसबारे भन्न निकै कठिन परेको थियो । आमाले बुझिदिनुभए हुन्थ्यो भनी वरपर घुमेर बाहिरफेर नै बसेकी थिएँ म । तर आमाले बुझिदिनुभएन र कालोनीलो हुँदै, काम्दै मैले उहाँलाई सुनाएकी थिएँ । यस्तो किन भयो त ? संकुचित शिक्षाका कारण । हामीले स्कुलमा पढ्दै महिनावारी हुनु प्राकृतिक नियम नभएर लाजैमर्दो कुरा हो भनेर बुझ्यौं । महिनावारी हुँदा कसैले थाहा पाउँछ कि भनेर निकै डर लाग्थ्यो । जनस्वास्थ्य पढाउने सर कक्षामा पस्दा हामी कालोनीलो हुन्थ्यौं । पुरुष सहपाठीहरू हामीतिर हेर्दैनथे । सरको पनि उही हाल हुन्थ्यो । आफ्ना शरीरका अंगहरूको नाम लिनुपर्दा सर मरेतुल्य बन्नुहुन्थ्यो । महिनावारीको कुरा आउँदा त हामी पानीपानी नै भइहाल्थ्यौं । त्यही भएर कतिपय पढाइ टालटुलमै सकिन्थ्यो । जनस्वास्थ्य शिक्षकले कहिल्यै हामीलाई फलानो थोक भनेको यस्तो हो, यो यस्तो हुन्छ भनेर अर्थ्याउन सक्नुभएन । यही कारण हामीमा एक प्रकारको जिज्ञासा र लाज रही नै रह्यो ।अहिले मलाई लाग्छ, हाम्रा जनस्वास्थ्य शिक्षकलाई तालिमको अभाव थियो । उहाँले हक्की भएर हामीसँग आँखा जुधाएर पढाउनुभएको भए हाम्रो लाज, संकोच र जिज्ञासा केही कम हुने थियो । यो भयो ग्रामीण परिवेशको, बाइसचौबीस वर्षअगाडिको कुरा । अर्कातिर, सहरमै जन्मेहुर्केका हाम्रा छोराछोरीसमेत यौनबारे खुलेर बोल्न सक्तैनन् । फरक यति छ, उनीहरूलाई इन्टरनेटका माध्यमबाट सबैजसो थाहा छ । हामीचाहिँ पूरै अनभिज्ञ थियौं । हाम्रा छोराछोरी यौनबारे खुलेर बोल्न नसक्नुको कारण हो स्कुले यौनशिक्षामा पहिले र अहिलेमा खासै फरक छैन । जुन विषय जति छोपिन्छ, त्यसबारे त्यति नै जिज्ञासा बढ्छ । जिज्ञासा बढेपछि अपराध बढ्छ । अनि सुन्नुपर्छ बालिका बलात्कारका घटना ।अहिले बलात्कारीलाई मृत्युदण्डको सजाय हुनुपर्ने आवाज उठिरहेको छ । बलात्कार रोक्ने अन्तिम उपाय यही हो त ? मृत्युदण्ड दिँदैमा बलात्कार घट्ला ? सायदै घट्ला । बलात्कारीलाई हदैसम्मको कारबाहीचाहिँ हुनैपर्छ । तर सजाय भनेको पछिको कुरा भयो, बलात्कार नै हुन नदिन पहिले यसबारे चेतना र शिक्षा गाउँगाउँमा पुर्याउनुफर्छ ।"
"रत्नपार्क, रानीपोखरी र टुँडिखेल","रत्नपार्क अहिले फेरि विवादमा तानिएको छ । सञ्चारमाध्यम, सामाजिक सञ्जाल र कतिपय साामाजिक कार्यक्रमहरूमा विरोध घन्किरहेको छ । आफू स्वयंले राष्ट्रिय विभूति शंखधर साख्वःलाई आदर्श व्यक्तित्व मान्दै र शंखधरकृत नेपाल संवत् को हरेक नयाँ वर्ष (न्हुँ द) का उपलक्ष्यमा आफ्नै आयोजनामा स्वागत समारोह तथा अन्य कार्यक्रम गर्दै आएको हैसियतले मैले यसबारे सुझाव दिनु आवश्यक ठानेको छु ।अहिलेको विवाद, सर्वविदितै छ, राष्ट्रिय विभूति शंखधरलाई जोडेर रत्नपार्कको नयाँ नामकरण गर्ने विषयले उब्जेको हो । शंखधरले उतिबेला राज्यका सबै किसानलाई ऋणमुक्त गर्ने असाधारण योगदान गरेका थिए । त्यही कारण सयौं वर्षपछि पनि उनलाई हामी गौरवका साथ सम्झिरहेका छौं र उनको योगदानलाई सम्झाइरहने नेपाल संवत्ले राष्ट्रिय मान्यता पाइसकेको छ । त्यसैले उनको स्मारक काठमाडौंमा मात्र सीमित नगरी देशैभरि बनाउनुपर्छ । रत्नपार्कलाई ताक्नु जरुरी छैन । काठमाडौंकै धुम्बाराहीमा रहेको शंखपार्कलाई शंखधर पार्क नामकरण गरे भइहाल्छ ! रत्नपार्क भनी अर्काले गरेको नामकरणमाथि शंखधरलाई जोड्नु यी राष्ट्रिय विभूतिको अपमान हो । काठमाडौं महानगरपालिकाले यहाँ गम्भीर गल्ती गरेको छ । र, यो गल्ती आकस्मिक र भूलवश भएको होइनÙ सांस्कृतिक धरोहर र पहिचानमाथि विगतदेखि हुँदै आएको आक्रमणकै निरन्तरता हो ।राष्ट्रिय गौरव शंखधरका नाममा जति संरचना वा स्मारक निर्माण गरे पनि कमै हुन्छ । यसका लागि पार्क मात्र होइनÙ पुस्तकालय, अस्पताल, विद्यालय, अनुसन्धान वा आविष्कार वा बालबालिकाको व्यक्तित्व विकाससम्बन्धी केन्द्र, किसानहरूका कल्याणकारी कार्यक्रम, सडक, पुल, सभागृहजस्ता निर्माण र नामकरण गर्न सकिन्छ ।२०५६ सालमा नेपाली कांग्रेस नेतृत्वको सरकारले शंखधरलाई राष्ट्रिय विभूति घोषणा गरेको हो । त्यसअघि नै प्रजातान्त्रिक आन्दोलनका सर्वोच्च नेता गणेशमान सिंहको सालिक रत्नपार्कमै स्थापित गरिएको थियो । चाहेको भए नेपाली कांग्रेसले उसै बेला रत्नपार्कको नाम परिवर्तन गरेर गणेशमानजी वा कसैको नाममा राख्न सक्थ्यो । तर कांग्रेसले सत्ता सम्हालेका बेला कतै पनि नाम फेर्ने गल्ती गरेन ।कान्तिपुरको सभ्यता, संस्कृति, पुरातात्त्विक महत्त्वका स्थल र त्यस्ता संरचनाको संरक्षण, स्याहारसम्भार र नामकरणको काममा बुद्धिमत्तापूर्ण निर्णय लिनुपर्नेमा महानगर नेतृत्वले एकदमै हेलचेक्र्याइँ गरिरहेको छÙ सतही, गैरजिम्मेवार, अनुत्तरदायी, खेलबाडे र अदूरदर्शी व्यवहार देखाइरहेको छ । रत्नपार्कको नाम फेर्नुअघि महानगर नेतृत्वले सरोकारवाला नगरवासीहरूको रायसल्लाह लिने कामसम्म गरेन । मैले जानकारी पाएसम्म शंखधरलाई आदर्श मान्ने कोही पनि रत्नपार्कको नाम फेर्ने योजनाबाट सन्तुष्ट छैनन्, यसबाट बरु ती महान् विभूतिको अवमूल्यन भएको गुनासो गरिरहेका छन् ।२०७२ सालको भुइँचालोले भत्काएको रानीपोखरीको पुनर्निर्माणमा पनि महानगर नेतृत्वले एकदमै गैरजिम्मेवार व्यवहार देखाएको थियो । उसले यसको ऐतिहासिक र सांस्कृतिक महत्त्वलाई लत्त्याउँदै कंक्रिटको निर्माण गर्न थाल्यो । यसको ऐतिहासिक वास्तुकला, सांस्कृतिक र पुरातात्त्विक महत्त्व बचाएर मल्लकालीन शैलीमा बनाउन स्थानीय सम्पदाप्रेमी र जनताले दबाब दिएपछि मात्र रानीपोखरीले अहिलेको स्वरूप पाएको हो । नत्र महानगरले इतिहास र संस्कृतिलाई बिर्सेर रानीपोखरीको नाममा स्विमिङ पुलजस्तो एउटा पोखरी बनाउन लागेको थियो । रानीपोखरी, सिंहदरबार वैद्यखाना र गाईजात्रा पर्व प्रताप मल्लको पालामा युवराजको मृत्यु र रानीको शोकका कारण एकसाथ जन्मेर इतिहास बोकेका सांस्कृतिक धरोहर भएको हामीले भुल्नु हुँदैन ।यसै क्रममा अर्को गम्भीर गल्ती गरिएको छ । नेपाल भाषा, नेपाल संवत्, मानव अधिकार, संस्कृति संरक्षणजस्ता धेरै काममा आजीवन ठूलो योगदान पुर्याएका पद्मरत्न तुलाधरको सालिक रत्नपार्कमा स्थापित गर्ने निर्णयलाई पनि स्थानीय जनताले रुचाएका छैनन् । त्यसैले महारानी रत्नको ठाउँमा पद्मरत्न जस्ता व्यंग्यात्मक प्रतिक्रिया आउने नै भए । पद्मरत्नजीका नाममा कहीँ पनि अलग्गै पार्क वा अर्को संरचना बनाउन सक्दैन महानगरले ? रत्नपार्कको नयाँ नामकरणमा नचाहिँदो उत्साह हेर्दा महानगरले नयाँ निर्माण गर्न सक्ला भन्ने लाग्दैन । गत वर्ष चिनियाँ राष्ट्रपति आउने बेला महानगरले तीनकुनेमा पचासौं लाख खर्चेर गरेको सजावट दुईचार महिना पनि टिकाउन सकेन । अनैतिक क्रियाकलाप र दुर्व्यसनीको अखडा भइरहेको रत्नपार्कबाट ती विषयलाई हटाउन नसकेर नयाँ नामको साइनबोर्ड झुन्ड्याइदिएपछि आफ्नो कर्तव्य पूरा भएको ठान्नु नालायकी हो ।काठमाडौं उपत्यकाभित्र सत्र नगरपालिका छन् । राष्ट्रिय विभूति शंखधर वा पद्मरत्नजी सबैका साझा हुन् । उनीहरूका नाममा संरचना निर्माण गर्न अरू नगरपालिकालाई पनि तातो लाग्नुपर्छ । काठमाडौं महानगरले यसमा आवश्यकताअनुसार संयोजन वा समन्वय गर्न सक्नुपर्छ । तर केन्द्रदेखि स्थानीय तहसम्मका सरकार गठन गरेका कम्युनिस्टहरूबाट बारम्बार संस्कृतिमाथि अतिक्रमण, सांस्कृतिक पहिचान मेटाउने षड्यन्त्र र राष्ट्रिय विभूति वा व्यक्तित्वको अवमूल्यन हुँदै आएको छ । जुन जनताको विश्वास लिएर उनीहरूले निर्वाचन जिते र सरकार बनाए, सत्तामा बसेपछि तिनैमाथि विश्वासघात गर्ने काम भएको छ । उनीहरूकै आस्थामाथि कैयौंपटक कुठाराघात भइसकेको छ । महानगरको रत्नपार्कको नाम फेर्ने निर्णयबाट कथित राजावादीहरूलाई पनि गतिलो सन्देश गएको छ ।काठमाडौंको फोक्सो मानिएको टुँडिखेलले पनि लामो इतिहास, सांस्कृतिक गरिमा र महत्त्व बोकेको छ । लिच्छविकालदेखि मल्लकाल हुँदै विभिन्न समयमा विकसित भएको नेवार सभ्यता, परम्परा, संस्कृति र रीतिथितिसँग टुँडिखेल क्षेत्रको सोझो सरोकार रहँदै आएको छ । टुँडिखेल आफैं इतिहास हो र संस्कृति मञ्चन हुने डबली हो । गुरुमापा राक्षसका किंवदन्ती र घोडेजात्राको उत्पत्ति, पाहाँचह्रे पर्व, अजिमाको मूर्तिको सवारी अनुष्ठान, द्येपूजा, नेपाली सेनाको स्थापना दिवसमा हुने शिवरात्रिको बढाइँसहित दसैंको फूलपाती बढाइँजस्ता अनेकौं सांस्कृतिक महत्त्व टुँडिखेलसँग सम्बन्धित छन् । सरकारी प्रश्रय पाएका भूमाफियाबाट टुँडिखेल क्षेत्रलाई जोगाउन गत वर्ष कात्तिकमंसिरमा स्थानीय बासिन्दाहरूले अक्युपाइड टुँडिखेल अभियान चलाउनुपर्यो ।वर्तमान सरकारकै पालामा ल्याइएको आपत्तिजनक र विवादास्पद गुठी विधेयकले जीवनमरणको सवाल खडा गरेपछि त्यसलाई खारेज गर्न काठमाडौंका जनता जाग्नुपर्यो । सरकारका प्रवक्ताले गुठीलाई सामन्तवादको स्वरूप भनिदिएपछि समाज झन् आक्रोशित बन्ने नै भयो । नेकपालाई सरकार बनाउने भोट दिएका काठमाडौं उपत्यकाका बहुसंख्यक मतदाता त्यही पार्टीको सरकारविरुद्ध क्रुद्ध हुँदै सडकमा आउनुपर्यो ।त्यो आपत्तिजनक विधेयक सरकारले दाबी गरेजस्तो गुठीको एकीकृत विकास का लागि थिएन, गुठी व्यवस्था स्वाहा पारेर आफ्नो स्वार्थपूर्ति गर्ने असफल प्रयास थियो । कम्युनिस्ट सरकारकै कारण, युनेस्कोको विश्वसम्पदा सूचीमा खुला संग्रहालयका रूपमा रहेका पुरातात्त्विक सम्पदासहित ६९ जिल्लामा लगभग साढे २ हजार राजगुठीको मातहतमा रहेका ७१७ मन्दिर, ६४७ पौवा वा गुठीघर, १९२ फूलबारी, १५९ पोखरी, १०५७ अमानत गुठी, ५००० भन्दा बढी निजी गुठी खतरामा परेका थिए, जसलाई जनदबाबले जोगाएको थियो ।उपर्युक्त कुराहरूबाट प्रस्टै छ, अहिलेका सत्ताधारीहरूलाई जिताएका अधिकांश मतदाता पश्चात्तापमा छन् । राष्ट्रिय विभूतिको अपमान र अवमूल्यनका साथै पहिचान र संस्कृतिमाथि नियोजित रूपमा गरिएको अतिक्रणलाई जनताले कुनै हालतमा सहँदैनन् ।राजभण्डारी प्रतिनिधिसभा सदस्य हुन् ।"
बन्दुकधारीद्वारा २८ यात्रुको अपहरण,काबुल (एजेन्सी) अफगानिस्तानको पश्चिमी प्रान्त वार्डाकमा बन्दुकधारी एक समूहले सडकमा गुडिरहेका गाडी नियन्त्रणमा लिई २८ यात्रुको अपहरण गरेको छ ।बन्दुकधारी समूहले बुधबार काबुलका लागि छुटेका गाडीलाई जालरिज जिल्लाबाट नियन्त्रणमा लिई यात्रुलाई अपहरण गरेको प्रान्तीय प्रहरी प्रवक्ता हाजी मोहम्मद अफियानीले बिहीबार पुष्टि गरेका हुन् । प्रहरीले अपहरणमा अफगानी तालिवान समूहको संलग्नता रहेको दाबी गरेको छ । तालिवान समूहले भने घटनाबारे हालसम्म कुनै प्रतिक्रिया जनाएको छैन । अफियानीका अनुसार प्रहरीले अपहरित व्यक्तिको खोजी गरी सुरक्षित रूपमा मुक्त गर्न विभिन्न समूहलाई खटाइसकेको छ ।९ तालिवान विद्रोही मारिएअफगानिस्तानको पश्चिमी प्रान्त हेरातको ओबे जिल्लामा अफगान सुरक्षाबलले गरेको सुरक्षा कारबाहीमा परी कम्तीमा ९ जना तालिवान विद्रोही मारिएका छन् । ओबे जिल्लाको एक प्रहरीचौकीमा बुधबार अपराह्न तालिवान समूहले गरेको भीषण आक्रमणपछि सुरक्षाबलले जवाफी कारबाही गरेको अफगानिस्तान सेनाले जनाएको छ । कारबाहीमा सुरक्षाबलले युद्धक विमानसमेत प्रयोग गरेको जनाइएको छ । कारबाहीका क्रममा ८ लडाकु घाइते भएको जनाइएको छ । सुरक्षाबलतर्फ भने कुनै हताहती नभएको बताइएको छ । राजधानी काबुलबाट ६ सय ४० किलोमिटर पश्चिममा रहेको हेरात सहरमा सक्रिय तालिवान लडाकु समूहले भने कारबाहीबारे कुनै टिप्पणी गरेको छैन ।
समस्या वार्ताबाटै समाधान,"काठमाडौं (कास) परराष्ट्रमन्त्री तथा सचिवसँगको औपचारिक भेटवार्तापछि प्रधानमन्त्री केपी शर्मा ओलीसँग शिष्टाचार भेट गर्न बालुवाटार पुगेका विदेश सचिव श्रृंगलाले सुरुवातमै भारतीय प्रधानमन्त्री नरेन्द्र मोदीको शुभकामना सन्देश सुनाएका थिए । मोदीले नेपालभारत सम्बन्धलाई अब नयाँ हिसाबले अगाडि बढाएर लैजानुपर्छ भन्ने सन्देश पठाएको प्रधानमन्त्रीका परराष्ट्र सल्लाहकार राजन भट्टराईले भने । मैले प्रधानमन्त्री मोदीजीसँग पनि यही कुरा भनेको छु । इतिहासले छाडेका कतिपय समस्या छन् । ती छाडेका सीमालगायत समस्यालाई पनि वार्ताबाट टुंग्याएर अगाडि जान सक्छौं भन्ने हाम्रो विश्वास र मान्यता हो, प्रधानमन्त्री ओलीको भनाइ उद्धृत गर्दै सल्लाहकार भट्टराईले भने । ओलीले नेपाल र भारतबीचमा बहुआयामिक सम्बन्ध रहेको उल्लेख गरेका थिए । यो तहको, यति फराकिलो र बहुविषयक सम्बन्ध अन्य मुलुकहरूबीच सायद छैन, प्रधानमन्त्री ओलीको भनाइ थियो, यो सम्बन्धका बीचमा कतिपय समस्या पनि होलान् । ती समस्यालाई वार्ताकै माध्यमद्वारा अगाडि बढाएर लिएर जान चाहन्छौं । वार्ताका लागि हामीले गत वर्षदेखि नै भन्दै आएका हौं । नयाँ राजनीतिक नक्साका विषयमा भारतसँग मतभेद बढेपछि नेपालले गत वर्ष कात्तिकयता ३ पटक भारतलाई कूटनीतिक नोट पठाए पनि वार्ता हुन सकेको थिएन । प्रधानमन्त्री ओलीसँगको भेटवार्तामा विदेश सचिव श्रृंगलाले नेपालभारत सम्बन्धको दायरा ज्यादै फराकिलो रहेको उल्लेख गर्दै दायरालाई बढाएर नयाँ हिसाबमा सम्बन्धलाई उचाइमा पुर्याउनुपर्ने धारणा राखेका थिए । हामीबीच रहिआएका समस्यालाई वार्ताद्वारा समाधान गरेर जानुपर्छ, प्रधानमन्त्री ओलीको भनाइमा सहमति जनाउँदै उनले पनि भनेका थिए । विदेश सचिव श्रृंगलाले राष्ट्रपति विद्यादेवी भण्डारीसँग पनि बिहीबार अपराह्नै शिष्टाचार भेट गरिसकेका छन् । उनले नेपाली कांग्रेसका सभापति एवं पूर्वप्रधानमन्त्री शेरबहादुर देउवासँग पनि भेटवार्ता गरेका छन् । बूढानीलकण्ठस्थित देउवा निवासमा भएको भेटवार्तामा नेता रामचन्द्र पौडेल, कृष्णप्रसाद सिटौला, दिनेश भट्टराईसमेतको उपस्थिति थियो । शुक्रबार बिहान गोरखा र मनाङ भ्रमणमा गएर भारतीय सहयोगमा सञ्चालित विकासनिर्माण योजना अवलोकन गरेपछि विदेश सचिव श्रृंगला अपराह्न दिल्ली फर्कंदै छन् ।"
सुडानका पूर्वप्रधानमन्त्रीको कोभिडले मृत्यु,दुबई (एजेन्सी) सुडानका पूर्वप्रधानमन्त्री तथा प्रतिपक्षी दलका वरिष्ठ नेता सादिक अल मेहदीको बिहीबार मृत्यु भएको छ । ८४ वर्षीय मेहदीको कोभिड१९ को संक्रमणका कारण मृत्यु भएको उनको दलले पुष्टि गरेको छ । नरमपन्थी इस्लामिक नेसनल उमा पार्टीका नेता मेहदी तीन साताअघि संक्रमित भएका थिए ।
नेपालमा कमाएर बाहिर लगानी नगर्नुस् : प्रधानमन्त्री,"अहिलेको परिस्थितिमा अर्थतन्त्रलाई राइट ट्र्याकतर्फ लग्न सरकार तथा निजी क्षेत्रबीच पार्टनरसिप एप्रोचमा काम गर्नुपर्ने सुझाव दिन चाहन्छु, उनले भनिन् । विश्व अर्थतन्त्र डिजिटल उन्मुख छ । यसबाट प्रविधि, सेवा र पर्यटन क्षेत्रले तुलनात्मक लाभ उठाउन सक्ने भन्दै सरकारका नीति तथा कार्यक्रम सोहीअनुरूप आउनुपर्ने छ । सरकारले दैनिक कार्य सञ्चालन तथा आर्थिक कारोबार डिजिटल उन्मुख बनाउनेतर्फ विशेष नीति अख्तियार गर्नुपर्ने उनको सुझाव छ ।प्रधानमन्त्रीको आर्थिक समृद्धि र आर्थिक विकासको चाहनालाई सफल पार्ने अभियानमा निजी क्षेत्र सारथि बन्न तयार छ, सहयोग गर्न प्रतिबद्ध छ, अध्यक्ष राणाले भनिन्, जसका लागि निजी क्षेत्रले सदैव सरकारको साथ र सहयोगको अपेक्षा गरेको छ । त्यस्तै महासंघका वरिष्ठ उपाध्यक्ष शेखर गोल्छाले अर्थतन्त्रलाई चाँडो पूर्ववत् अवस्थामा ल्याउन नसकिए बेरोजगार उच्च हुनुका साथै आर्थिक रूपमा मुलुकमा गम्भीर समस्या आउनेतर्फ सचेत गराए । बजेट र मौद्रिक नीतिले समेटेका विषय सकारात्मक छन्, उनले भने, तर छिटो तंग्रिन हामीलाई सरकारको भरथेग अझै चाहिएको छ । कोभिड पुनरुत्थान विशेष कार्यक्रम घोषणाका लागि प्रधानमन्त्रीलाई आग्रह गरेको उनले बताए । जसमा प्रत्यक्ष अनुदान, राजस्व छुट, साँवाब्याज भुक्तानीको अवस्था, श्रमिक व्यवस्थापनलगायत विषय समेटिनुपर्छ, उनले भने, यसबारे सरकारसँग छलफल गर्न चाहन्छौं । बिहीबार र शुक्रबार साधारणसभा र शनिबार महासंघको कार्यकारिणी समितिको निर्वाचन हुँदै छ । पूर्वअध्यक्षहरू सम्मानितउद्योग वाणिज्य महासंघको ५४ औं वार्षिक साधारणसभाका अवसरमा महासंघका पूर्वअध्यक्षहरूलाई सम्मान र प्रशंसापत्र प्रदान गरिएको छ । यस क्रममा पूर्वअध्यक्ष रविभक्त श्रेष्ठलाई सम्मान गरिएको हो । महासंघको योगदान र निजी क्षेत्रमा अनुशासन तथा आचारसंहिताको विषय लागू गर्नेमा उनी पर्छन् साथै अन्य पूर्वअध्यक्षलाई भने प्रशंसापत्रबाट सम्मान गरिएको महासंघले जनाएको छ, जसमा महेशलाल प्रधान, विनोदकुमार चौधरी, पद्म ज्योति, आनन्दराज मुल्मी, प्रदीपकुमार श्रेष्ठ, विनोदबहादुर श्रेष्ठ, चण्डिराज ढकाल, कुशकुमार जोशी, सुरज वैद्य, प्रदीपजंग पाण्डे र निवर्तमान पशुपति मुरारका छन् । कार्यक्रममा प्रदेश च्याप्टरका अध्यक्षहरू प्रदेश १ बाट नरेन्द्रकुमार खड्का, २ बाट शिवशंकर साह हिरा, वाग्मती प्रदेशबाट दिनेश श्रेष्ठ, गण्डकी प्रदेशबाट सञ्जीवबहादुर कोइराला, लुम्बिनी प्रदेशबाट गुणनिधि तिवारी, कर्णाली प्रदेशबाट पदमबहादुर शाही र सुदूरपश्चिम प्रदेशबाट शंकर बोगटीलाई कदरपत्रबाट सम्मान गरिएको छ । त्यस्तै नेपालका लागि भारत, चीन, फ्रान्सका राजदूतहरू, अन्तर्राष्ट्रिय श्रम संगठन नेपाल कार्यालय, जीआईजेड नेपाल कार्यालय, ब्रिटिस काउन्सिललाई पनि कदरपत्रबाट सम्मानित गरिएको छ । ख वर्गबाट क वर्गमा स्तरोन्नति भएको रत्ननगर उद्योग वाणिज्य संघ र मुगु जिल्लाको आर्थिक व्यावसायिक विकासमा उल्लेख्य योगदान गरेबापत मुगु उद्योग वाणिज्य संघलाई पनि कदरपत्र प्रदान गरिएको छ । महासंघमा निरन्तर २५ वर्ष सेवा गर्ने कर्मचारीहरू उपनिर्देशक विष्णुराज ढकाल, अधिकृतहरू बाबुराम निरौला, बिन्दु श्रेष्ठ, विभूति प्रधान, कार्यालय सहयोगी पित्तनारायण श्रेष्ठ र राधिका नेपालीलाई नगदसहित कदरपत्र प्रदान गरिएको छ ।"
नेप्से हालसम्मकै उच्च,"सेयर कारोबार मापक नेप्से परिसूचकले बिहीबार नयाँ कीर्तिमान बनाएको छ । हालसम्मको उच्च विन्दु १ हजार ८ सय ८१ लाई पार गर्दै बिहीबार नेप्से १ हजार ८ सय ९३२४ विन्दुमा पुगेको हो । २०७३ साउनमा नेप्से १ हजार ८ सय ८१ विन्दुमा पुगेको थियो । सो विन्दु पार गर्दै बिहीबार नेप्से थप उकालो लागेको छ । यो दिन नेप्से करिब साढे १८ अंकले बढ्यो । अर्थतन्त्रका सबै परिसूचक ऋणात्मक हुने अनुमान भइरहँदा सेयर बजारले भने नयाँ उचाइ बनाउँदै आएको छ । यही कारण अहिले सेयर बजारको वृद्धिलाई विशेष रूपमा हेरिएको छ । सेयर बजारलाई अर्थतन्त्रकै ऐनका (प्रतिविम्ब) का रूपमा हेरिन्छ । तर सीमित क्षेत्रका कम्पनीको मात्र बाहुल्य रहेकाले नेपाली सेयर बजारले अर्थतन्त्रको दिशा विपरीत प्रवृत्ति देखाउँदै आएको हो । अहिले सेयर बजारको वृद्धि पनि त्यसैको नतिजा भएको जानकारहरू बताउँछन् ।वित्तीय क्षेत्रमा थुप्रिएको अधिक तरलताका कारण सेयर कर्जाको ब्याजदर निकै तल झरेको, अनलाइन कारोबार प्रभावकारी बन्दै गएको, लगानीका अन्य क्षेत्र अपेक्षित रूपमा सुधार हुन नसकेकोलगायत कारण सेयर बजार नयाँ उचाइमा पुगेको उनीहरूको भनाइ छ । कोभिड१९ को महामारी नियन्त्रणका लागि सबै राष्ट्रका सरकारले राहतका कार्यक्रम ल्याएपछि विश्वभर नै सेयर बजारले नयाँ रेकर्ड बनाएको छ । सोही क्रममा नेपाली सेयर बजारले पनि नयाँ कीर्तिमानी बनाएको स्टक ब्रोकर्स एसोसिएसनका अध्यक्ष सन्तोष मैनाली बताउँछन् । अहिले सेयर बजार बढ्नुको कारण न्यून ब्याजदर, अनलाइन कारोबार र लगानीकर्ताको परिवर्तित लगानी प्रवृत्ति देखिन्छ, उनले भने, पछिल्ला दिनमा लगानीकर्ताको आत्मविश्वास पनि बढ्दै गएको छ । बजार बढ्दो प्रवृत्तिमा रहेकाले लगानीकर्ताले संयमित भएर लगानी गर्नुपर्ने उनको सुझाव छ ।लगानीको सामान्य सिद्धान्तअनुसार बजार घटेको समयमा सेयर खरिद गर्ने र बढेको समयमा बिक्री हुने हो । तर नेपालमा लगानीकर्ताको फरक मनोविज्ञान देखिने गरेको छ । जसअनुसार बजार बढेको समयमा नयाँ लगानीकर्ता बजार भित्रिन्छन् भने घटेको समयमा बाहिरिन्छन् । बजार बढेको समयमा चलखेल पनि बढेको एक ब्रोकरले बताए । बजार उकालो लागिरहेको समयमा राम्रानराम्रा सबै कम्पनीको सेयर मूल्य बढ्छ, ती अधिकारीले भने, अहिले बजारमा केही कम्पनीको सेयर कर्नरिङ गरेरै सेयर मूल्य बढाइएको छ । यस्तो बेला साना लगानीकर्ता नोक्सानमा पर्ने सम्भावना धेरै हुन्छ ।नियामक निकाय धितोपत्र बोर्ड र फन्टलाइन रेगुलेटर नेप्सेले प्रभावकारी नियमन तथा सुपरिवेक्षण गर्न नसक्दा बजारमा सट्टेबाजी बढेको जानकारहरूको भनाइ छ । तर धितोपत्र बोर्ड भने आरोप स्विकार्न तयार छैन । बजारलाई आफूहरूले विशेष रूपमा हेरिरहेको बोर्डका प्रवक्ता निरज गिरीको दाबी छ । अहिले कोभिड१९ का कारण अर्थतन्त्रका सबै परिसूचक अनुमान गरिएभन्दा तल जाने, सूचीकृत कम्पनीहरूको नाफा घट्ने प्रक्षेपण गरिएको छ, उनले भने, यस्तो अवस्थामा सेयर बजारमा लगानी गर्दा संयमित हुनुपर्छ । बढेको बजारमा जोखिम पनि त्यत्तिकै हुने भएकाले हल्लाको पछि नलागी आफूले लगानी गर्ने कम्पनीको वास्तविक अवस्था राम्रोसँग अध्ययन गरेर मात्र लगानी निर्णय गर्न उनले आग्रह गरे । बढेको बजार घट्न पनि सक्छ, यसकारण लगानी गर्दा राम्रा कम्पनी छनोट गरी लगानीकर्ताले विवेकशील भएर लगानी निर्णय गर्न सक्नुपर्छ, उनले भने ।पूर्ण स्वचालित अनलाइन सेयर कारोबारकै कारण सेयर बजार हालसम्मकै उच्च विन्दुमा पुगेको नेपाल स्टक एक्सचेन्जले जारी गरेको विज्ञप्तिमा उल्लेख छ । स्वचालित अनलाइन कारोबार प्रणाली सञ्चालनमा ल्याएपछि दोस्रो बजारका प्रमुख सूचकमा क्रमिक सुधार आएको छ, विज्ञप्तिमा भनिएको छ, दोस्रो बजार कारोबार सेवालाई सहज, सुरक्षित, विश्वसनीय तथा पारदर्शी बनाउने नेप्सेको उद्देश्यअनुरूप प्राविधिक, नीतिगत तथा संस्थागत पूर्वाधारहरूमा सुधार गरिएको छ ।बिहीबारको सेयर कारोबार हालसम्मकै उच्च भएको नेप्सेले जनाएको छ । सो दिन ७० हजार ३ कारोबारबाट १ करोड ७१ लाख ८८ हजार ९९ कित्ता सेयर किनबेच भए । सो किनबेचमा ७ अर्ब ६१ करोड ३० लाख ३० हजार रुपैयाँबराबरको सेयर कारोबार भएको छ । कारोबार रकम तथा बजार परिसूचकका आधारमा धितोपत्रको दोस्रो बजारमा कायम भएको नयाँ कीर्तिमान हो, विज्ञप्तिमा उल्लेख छ, यसअघि २०७७ मंसिर ७ मा ६ अर्ब ९० करोड रुपैयाँ बराबरको कारोबार भएको थियो ।"
निर्यात व्यापार ११ प्रतिशत बढ्यो,"९ अर्ब ३८ करोडको चामल आयातचालु आर्थिक वर्षको पहिलो चार महिनामा चामल आयात उत्साहजनक छ । यस अवधिमा ९ अर्ब ३८ करोड रुपैयाँको चामल आयात भएको विभागको तथ्यांक छ । अघिल्लो आर्थिक वर्षको सोही अवधिमा ४ अर्ब ९० करोड रुपैयाँको मात्रै आयात भएको थियो । स्वदेशी उत्पादनले मागको करिब ८५ प्रतिशत मात्रै धान्ने गरेको कृषि मन्त्रालयका वरिष्ठ तथ्यांक अधिकृत रामकृष्ण रेग्मीले बताए । ६ वर्षको तथ्यांक हेर्दा चामल वार्षिक करिब ३० अर्ब रुपैयाँ बराबरको आएको देखिन्छ, रेग्मीले भने, चार महिनाको अवधिमा केही बढेको देखिए पनि कुनै महिनामा आयात कम हुन सक्छ ।"
रहेनन् आयोगका पूर्वउपाध्यक्ष शाक्य,"काठमाडौं (कास) कोभिड१९ को संक्रमणका कारण राष्ट्रिय योजना आयोगका पूर्वउपाध्यक्ष रवीन्द्रकुमार शाक्यको निधन भएको छ । ललितपुरस्थित मेडिसिटी अस्पतालमा शाक्यको निधन भएको उनका जेठा छोरा दिनेशरत्न शाक्यले बताए । बुबालाई २१ दिनअघि कोरोना पुष्टि भएपछि स्टार हस्पिटलमा राख्यौं । त्यसपछि ग्लोबल हस्पिटलमा पुर्यायौं, उनले भने, ठीक भयो भनेर घर ल्याएका थियौं । दुई दिनअघि झाडापखाला लाग्यो । त्यसपछि मेडिसिटी हस्पिटल लग्यौं । हस्पिटलले बचाउन नसकेको खबर बिहीबार बिहानै दिएको उनले बताए । शाखा अधिकृत हुँदै निजामती सेवामा प्रवेश गरेका उनी सचिव भएर अवकाश प्राप्त गरेका थिए । २००३ साल साउनमा जन्मेका उनी पूर्वअर्थमन्त्री रामशरण महतका पालामा अर्थ मन्त्रालयको प्रमुख आर्थिक सल्लाहकार पनि भएका थिए । खिलराज रेग्मी नेतृत्वको चुनावी मन्त्रिपरिषद्को समयमा शाक्य योजना आयोगका उपाध्यक्ष भएका हुन् ।शाक्यले सन् १९९० मा भारतको मुम्बई विश्वविद्यालयबाट अर्थशास्त्र विषयमा विद्यावारिधि गरेका थिए । सार्वजनिक प्रशासन र नीति विषयमा अमेरिकाबाट स्नातकोत्तर पनि गरेका थिए । त्रिभुवन विश्वविद्यालयबाट बीएल र अर्थशास्त्रमा एमए गरेका थिए । शाक्यका तीन छोरा, एक छोरी र श्रीमती छन् । मेरा दुइ भाइहरू अमेरिका बस्छन् । उनीहरू नेपाल आउँदै छन्, दिनेशरत्नले भने, बुबाको शव अस्पतालले नेपाली सेनालाई हस्तान्तरण गरेको र सेनाले पशुपतिस्थित विद्युतीय शवदाह गृहमा दाहासंस्कार गरिसकेको छ ।"
२७५ घट्यो विदेशी लगानी,"नेपाल भित्रिने रेमिट्यान्समा कोरोनाको प्रभाव नदेखिए पनि प्रत्यक्ष वैदेशिक लगानी (एफडीआई) प्रभावित भएको छ । चालु आर्थिक वर्षका तीन महिनामध्ये दुर्ई महिनामा विदेशी लगानी घटेपछि यसलाई कोरोना प्रभावका रूपमा विश्लेषण गरिएको हो । चालु आर्थिक वर्षका तीन महिनामा २ अर्ब ९२ करोड रुपैयाँ विदेशी लगानी भित्रिएको राष्ट्र बैंकको तथ्यांक छ । गत आर्थिक वर्षको सोही अवधिको तुलनामा विदेशी लगानी करिब २७ प्रतिशत घटेको हो । ०७६ असोजसम्म यस्तो लगानी ३ अर्ब ९९ करोड रुपैयाँ थियो । गत साउनमा विदेशी लगानी ३३ प्रतिशत घटेर १ अर्ब ४४ करोड रुपैयाँमा सीमित भएको थियो । गत आर्थिक वर्षका सबै महिनामा उच्च दरले बढेको विदेशी लगानी चालु आर्थिक वर्षको सुरुकै महिनामा घटेको थियो । भदौमा विदेशी लगानी २३३ प्रतिशतले बढेर २ अर्ब ४४ करोड रुपैयाँ भित्रियो । तर असोजमा यस्तो लगानी २६८ प्रतिशत घटेको छ ।कोरोनाको कारण विश्वव्यापी रूपमा विदेशी लगानी प्रभावित भइरहेको समयमा नेपालमा पनि त्यसको असर परेको राष्ट्र बैंकका प्रवक्ता गुणाकर भट्टले बताए । एकदुई महिनाको तथ्यांककै आधारमा विदेशी लगानीको प्रवृत्ति विश्लेषण गर्न नसकिने पनि उनको भनाइ छ । कोभिड१९ का कारण विश्वभर नै लगानी विस्तारमा सुस्तता आएको देखिन्छ, उनले भने । नेपालमा धेरै विदेशी लगानी आउने देश भारतमा पहिलो त्रैमासमा कुल गार्हस्थ्य उत्पादन (जीडीपी) २४ प्रतिशत घटेको छ, उनले भने, सञ्चालनमा रहेका परियोजनाहरूमा लगानी आउने क्रम जारी छ । यसकारण पनि विदेशी लगानी गत वर्षको भन्दा कम हुँदैन ।विभिन्न अन्तर्राष्ट्रिय अध्ययनले पनि सन् २०२१ मा विश्व अर्थतन्त्रमा सुधार आउने प्रक्षेपण गरेका छन् । यसले पनि आउँदा महिनामा विदेशी लगानी बढ्ने उनको भनाइ छ । पछिल्ला वर्षमा लगानीको वातावरणमा सुधार भएको, सोसम्बन्धी केही कानुन बनेको, एकद्वार प्रणालीको सुरुवात भएको, लगानी सम्मेलन गरिएको लगायत कारण विदेशी लगानी बढेको राष्ट्र बैंकले जनाएको छ । गत आर्थिक वर्षमा एफडीआई करिब झन्डै ५० प्रतिशत बढेको थियो । अघिल्लो आर्थिक वर्षमा कुल १३ अर्ब ६ करोड रुपैयाँ विदेशी लगानी आएकोमा गत आवमा यो बढेर १९ अर्ब ४८ करोड रुपैयाँ पुगेको राष्ट्र बैंकको प्रतिवेदनले देखाएको छ । गत आर्थिक वर्षमा नेपाल भित्रिएको विदेशी लगानीको ९० प्रतिशतभन्दा बढी हिस्सा चारवटा जलविद्युत् आयोजनामा आएको छ । जसमा वाटर एन्ड इनर्जी डेभलपमेन्ट कम्पनीमा २ अर्ब, लाङटाङ भोटेकोसी हाइड्रोपावरमा ३ अर्ब ६० करोड, अरुण जलविद्युत्मा ८ अर्ब १५ करोड र सोलु हाइड्रोपावर कम्पनीमा १ अर्ब ४२ करोड विदेशी लगानी भित्रिएको राष्ट्र बैंकले जनाएको छ ।कोभिड१९ का कारण ठूला आयोजनामा आउने विदेशी लगानी नघटे पनि जनताको स्तरमा आउने लगानी प्रत्यक्ष रूपमा प्रभावित हुने विज्ञहरू बताउँछन् । तत्कालको कोरोना असरलाई बिर्सने हो भने पनि नेपालमा धेरै विदेशी लगानी भित्र्याउन सरकारले गरेका काम पर्याप्त नभएको उनीहरूको आरोप छ । सरकारले केही नीतिगत सुधार गरे पनि व्यवहारमा अपेक्षित सुधार भएको छैन ।"
प्राविधिक नआउँदा विमानस्थलको काम रोकियो,"कोरोना महामारीका कारण विदेशी प्राविधिक आउन नसक्दा गौतम बुद्ध क्षेत्रीय अन्तर्राष्ट्रिय विमानस्थलमा उपकरण जडानको काम आठ महिनादेखि रोकिएको छ । ९३ प्रतिशत भौतिक संरचना पूरा भइसकेको यो आयोजनामा उपकरण जडानको काम बाँकी छ । सन् २०१४ मा शिलान्यास गरिएको आयोजनाको म्याद पाँचौं पटक थप गरेर आउँदो डिसेम्बरसम्म कायम गरिएको छ । उपकरण जडानका लागि करिब तीन महिना लाग्ने भएकाले डिसेम्बरसम्ममा आयोजना निर्माण पूरा हुन नसक्ने निश्चित छ । विदेशी प्राविधिक आउनेबारे अझै यकिन नभएकाले आयोजना निर्माण कार्य पूरा हुने अवधि पनि अनिश्चित बनेको हो । उपकरण जडानका लागि आउनुपर्ने विदेशी जनशक्तिलाई जतिसक्दो चाँडो ल्याउन हामी निरन्तर प्रयासमा लागिरहेका छौं, आयोजना प्रमुख प्रवेश अधिकारीले भने, सम्बन्धित निकायसँग समन्वय गरिरहेका छौं । भौतिक संरचना निर्माणअन्तर्गत आईसीबी वानका लागि चीनबाट र मौसम, सञ्चार र विमानको दिशा पत्ता लगाउनेलगायत निर्माण कार्य आईसीबी टुतर्फका लागि थाइल्यान्ड, अमेरिका, अस्ट्रियालगायत मुलुकबाट प्राविधिक आउनुपर्ने उनले बताए ।अधिकारीका अनुसार आईसीबी वानअन्तर्गतको चिनियाँ ठेकेदार कम्पनी नर्थ वेस्ट सिभिल एभिएसनले डिसेम्बरको पहिलो सातासम्ममा केही प्राविधिक ल्याउने तयारी गरेको जानकारी दिएको छ । चीनमा तेस्रो चरणको कोभिडविरुद्धको भ्याक्सिन लगाउन एकदुई दिनमै सुरु हुने र त्यसको प्रक्रिया पूरा हुनासाथ प्राविधिक ल्याउने तयारी गरिएको ठेकेदार कम्पनीले बताएको उनले जानकारी दिए । आईसीबी वानअन्तर्गत जडान गर्नुपर्ने उपकरण करिबकरिब आयोजना स्थलमा आइपुगिसकेका छन् । रनवे लाइट, लिफ्ट, ब्यागेज ह्यान्डलिङ सिस्टमजस्ता मुख्य कार्यका लागि उपकरण जडान गर्न ३५ जना प्राविधिक आउनुपर्ने प्रस्ताव आयोजनाले गरेको छ । ठेकेदार कम्पनीले डिसेम्बर पहिलो सातासम्ममा केही प्राविधिक ल्याउने जानकारी दिए पनि उनीहरूको हवाई टिकट निश्चित भइनसकेकाले यकिनसाथ भन्न सकिएको छैन, आयोजना प्रमुख अधिकारीले भने, प्राविधिक आउनासाथ उपकरण जडान कार्य सुरु भइहाल्छ । आईसीबी वानतर्फको उपकरण जडानका लागि काम सुरु गरेको करिब तीन महिनामा पूरा हुने र त्यसका लागि भौतिक सबै संरचना तयार भइसकेको उनले जनाए । आईसीबी टुअन्तर्गतको ठेक्का थाइल्यान्डको एरो थाई कम्पनीले लिएको हो । यसअन्तर्गतका व्यवस्थापक प्रवीण न्यौपानेले पनि विदेशी प्राविधिक आयोजना स्थलमा ल्याउन प्रत्येक दिन पहल भइरहेको जनाए ।"
त्रिभुवन विमानस्थलमा एनसेल सेन्टर,"काठमाडौं (कास) एनसेल आजियाटाले त्रिभुवन अन्तर्राष्ट्रिय विमानस्थलको अराइभल सेक्सनमा आफ्नो नयाँ एनसेल सेन्टर सुरु गरेको छ । एनसेलले कोभिड१९ को समयमा सरकारद्वारा निर्धारित स्वास्थ्य सुरक्षाका मापदण्ड पालना गर्दै सेन्टर सञ्चालनमा ल्याइएको कम्पनीले जनाएको छ । सेन्टरबाट ग्राहकले एनसेलका सेवा तथा सुविधाहरूबारे सोधपुछ, सिम खरिद, इन्टरनेट सेटिङबारे जानकारी लिन सक्छन् ।"
सनराइज बैंकको अनलाइन बचत खाता,काठमाडौं (कास) सनराइज बैंकले सनराइज बचत खाता योजना सञ्चालनमा ल्याएको छ । यो योजनाअनुसार बैंकका ग्राहकहरूले अनलाइनमार्फत नयाँ खाता खोली खाता नम्बर प्राप्त गर्न सक्छन् । सो खाता सक्रिय भएपछि ग्राहकले रकम जम्मा गर्न र डिजिटल कारोबारसमेत गर्न सक्छन् । साथै यसबाट मोबाइल बैंकिङ प्रयोग गरी आफैंले मुद्दती खातासमेत खोल्न सकिने बैंकले जानकारी दिएको छ ।
स्वर्ग र नर्क दुवै देखे म्याराडोनाले,"ब्युनस आयर्स (रोयटर्स) डिएगो म्याराडोना फुटबलका जादुगर नै थिए । बलमाथि उनको नियन्त्रण र गति गज्जब थियो । पास एकसेएक निकाल्थे । विश्व फुटबलले पाएका सर्वकालीन महान् खेलाडीमध्ये उनी एक हुन् । तिनै फुटबलका महान् हस्तीको निधन भएको छ, आफ्नो ६० औं जन्मदिन मनाएको एक महिनाजति पछाडि । बलसँगै उनलाई देवता जस्तै मानियो, तर उनीभित्र रहेको दानवत्वले उनलाई परास्त पनि पार्यो । ब्युनस आयर्सको आफ्नो घरमा हृदयाघातको सिकार भएपछि म्याराडोनाको निधन भएको हो । ब्युनस आयर्सको झुपडी बस्तीबाट हुर्किएका म्याराडोनाले अर्जेन्टिनालाई विश्वकप उपाधि नै दिलाए । फुटबलका लागि पागल हुने अर्जेन्टिनीबीच वास्तवमै उनी महान् हस्ती हुन् । उनलाई अर्जेन्टिनाकै चे ग्वेभारा र इभाटा पेरनको समकक्षमा राखेर हेरिन्छ । उनको खेलजीवनको उत्कर्षमा रह्यो, सन् १९८६ को विश्वकप सफलता । अर्जेन्टिनाले त्यतिबेला उनकै नेतृत्वमा खेलेको थियो । सन् १९९४ को विश्वकप आइपुग्दा उनी प्रतियोगिताबाटै निष्कासनमा परे । कारण थियो, प्रतिबन्धित औषधिको प्रयोग । म्याराडोनाले लामो समय लागूपदार्थ सेवनमै बिताए । धेरै खानुपर्ने र रक्सी बार्न नसक्ने कारणले उनको खेलजीवन पनि एकैनास सुमधुर रहेन । कोकिन प्रयोगकै कारण उनी सन् २००० मै लगभग मृत्युको मुखमा पुगेका थिए, तर धन्न बाँचेर आए । त्यतिबेला पनि उनको मुटुमा गम्भीर समस्या देखिएको थियो । सन् २००८ मा भने उनको गज्जब पुनरागमन रह्यो । सन् २००८ को विश्वकपमा अर्जेन्टिनी टिमको प्रशिक्षकका रूपमा । प्रशिक्षणमा उनको खासै अनुभव थिएन । तर, उनले अर्जेन्टिनालाई राम्रो प्रदर्शनका लागि प्रेरित गरिरहे । विश्व फुटबलका सबैभन्दा ठूला खेलाडी म्याराडोना हुन् कि पेले त ? यसबारे कहिल्यै नसकिने विवाद चलिरहन्छ । तर उनलाई अर्जेन्टिनामा साँच्चै देवता जसरी पूजा गरिन्छ । म्याराडोनालाई भनिन्छ पनि द गड ।१० नम्बर जर्सीलाई प्रख्यात बनाउनेमध्ये एक म्याराडोनालाई सन् १९८६ को विश्वकपमा सफलता दिलाउन सबैभन्दा मुख्य जिम्मेवार मानिन्छ । त्यसै विश्वकपमा त हो, उनले इंग्ल्यान्डविरुद्धको क्वाटरफाइनल खेलमा दुई गोल गरेको । यसमध्ये एक कुख्यात रह्यो, हातले गरेको पहिलो गोल । अर्को प्रख्यात गोल रह्यो, यसलाई शताब्दीकै सबैभन्दा उत्कृष्ट गोल मानिन्छ । त्यो खेलमा अर्जेन्टिनालाई २१ ले विजयी रह्यो । सन् १९६० को अक्टोबर ३० मा जन्मेका म्याराडोना ब्युनस आयर्सको लुनुसको कामदार परिवारका थिए । उनी कारखानामा काम गर्ने मजदुरका आठ सन्तानमध्ये पाँचौं थिए । म्याराडोना हुर्केबढेको भने भिल्ला फोरिटोमा हो । उनकी आमाको नाम डाल्मा थियो, उनलाई म्याराडोनाका प्रशंसक डोना टोटा भन्ने गर्छन् । उनकी आमा चाहन्छिन्, छोरा सफल लेखापाल बनोस् । तर म्याराडोनाको मन सुरुदेखि नै खाली फुटबलमा मात्र थियो । सानोमा उनलाई बल उपहारका रूपमा दिइएको थियो, उनी त्यसैलाई सिरानी बनाएर सुत्थे । पहिलो डिभिजन क्लब अर्जेन्टिनोस जुनियरको स्काउटले उनलाई सडकमा खेल्दै गरेका बेला पहिलोपल्ट देखेको थियो । उनले १५ वर्ष हुँदासम्म त्यही लिगमा डेब्युसमेत गरिसकेका थिए । सन् १९७८ मा अर्जेन्टिनाले आफ्नै देशमा भएको विश्वकप जितेको थियो । उनी त्यतिबेला १७ वर्षका थिए । अन्तिम समयमा उनी टिममा परेका थिएनन् । सन् १९८२ मा स्पेनमा विश्वकप आयोजना हुँदा उनी ब्राजिलविरुद्धको खेलमा रातो कार्ड खाएर मैदान छाड्न बाध्य रहेका थिए । त्यसबीच उनले दुई वर्ष बार्सिलोनामा बिताए । यो उनका लागि सुखद समय थिएन । उनलाई चोटले पनि सताइरह्यो । सन् १९८४ मा उनी इटालीको नेपोली पुगे । त्यसपछि उनको चमत्कार नै सुरु भयो । त्यतिबेलाको कीर्तिमान ७५ लाख डलर मूल्यमा उनलाई नेपोलीले किनेको थियो । अन्डर डग रहेको नेपोलीलाई उनले दुईपल्ट सिरी ए को उपाधि दिलाए । यसैक्रममा हो उनले धेरैभन्दा धेरै आफ्ना प्रशंसक कमाएको । त्यसपछि सन् १९८६ को विश्वकप आइहाल्यो । त्यसको चार वर्षपछि सन् १९९० मा पनि अर्जेन्टिना फाइनल त पुग्यो, तर पराजित रह्यो । सन् १९९१ पछि त उनको खेलजीवनले ओरोलो बाटो समातेको थियो, जतिबेला उनीमाथि लागूपदार्थ र रक्सी सेवन हाबी हुन थालेको थियो । त्यही वर्ष उनी १५ वर्षको प्रतिबन्धमा परे, प्रतिबन्धित औषधि प्रयोगका लागि । सन् १९९४ मा अमेरिकामा भएको विश्वकपकै बेला उनी फेरि डोपिङ मा परे । पुनः १५ महिनाको प्रतिबन्धमा परे । उनीमात्र ५ फिट ४ इन्चका थिए, उनको घुम्रिएको कालो कपाल खुबै प्रख्यात रह्यो । उनी पत्रकार र आफ्ना आलोचकसँग लगातार झगडा गरिरहन्थे । उनी जति बाँचे, यसबीच उनको महान्ता पनि बाहिर आइरह्यो । अनि कमजोरी पनि । आफ्नैबारे किताब लेखे, केही टेलिभिजन कार्यक्रम चलाए । उनी भन्थे, फुटबल विश्वकै सबैभन्दा सुन्दर र स्वास्थ्यबर्द्धक खेल हो । मैले जे जति भुल गरें, त्यसका लागि फुटबललाई दोष नदिए हुन्छ । यसमा बलको कुनै दोष छैन । सन् १९९७ मा उनले व्यावसायिक फुटबलबाट संन्यास लिए । केही अवसरमा मृत्युको मुखनिर पुगे । सन् २००० उनी लागूपदार्थको कुलतबाट छुटाउन उपचारमा पनि लागे । सन् २०००२००५ बीच बेलाबेलामा क्युबामा पनि रहे । त्यहाँका राष्ट्रपति फिडेल क्यास्ट्रोको हेलमेलमा रहे । उनको शरीरमा दुई ट्याटु खोपिएका छन् । पहिलो खुट्टामा छ । यो तिनै क्युबाली राजनीतिक नेताको रहेको छ । अर्को ट्याटु भने आफ्नै देशका क्रान्तिकारी राजनीतिज्ञ चेको हो । मैदानबाहिरको गतिविधिका कारण उनी सधैं विवादमा रहे । त्यसैकारण मैदानभित्रको उनको महानता ओझेलमा पर्न थालेको थियो ।"
एउटा युगको अन्त्य,"द गार्डियन (लन्डन) डिएगो म्याराडोना फुटबल मन पराउने धेरैका लागि देवताजस्तै थिए । अर्जेन्टिनीहरूका लागि त त्योभन्दा पनि बढी । तिनै म्याराडोनाको ६० वर्षको उमेरमा निधन भएको छ, हृदयाघातका कारण । अर्जेन्टिना पूरा देश यी एक फुटबल व्यक्तित्वका लागि पूर्णतः नतमस्तकजस्तै थियो । म्याराडोनाका धेरै रूप थिए । मैदानमा मौका सिर्जना गर्ने, खेल रच्ने अनि स्ट्राइकर पनि । त्यसैले उनलाई विश्व फुटबलले देखेको सर्वकालीन महान् खेलाडी मानिन्छ । उनी कुनै न कुनै रूपमा विवादसँग पनि जोडिरहन्छन् । जस्तो, सन् १९८६ को विश्वकपमा उनले इंग्ल्यान्डविरुद्ध क्वाटरफाइनलमा ५१ औं मिनेटमा गरेको गोल । मेक्सिकोको उक्त विश्वकपमा त्यो गोल रेफ्रीका लागि हेड थियो । तर त्यो खासमा हातले अगाडि बढाइएको बल थियो । अनि यसलाई भनिन्छ, केही मात्रामा म्याराडोनाको हेड, अलिकति भगवान्को हात ।त्यसको चार मिनेटपछि नै म्याराडोनाले अर्जेन्टिनाका लागि विजयी गोल गरे । यसलाई निर्विवाद रूपमा मानिन्छ, अहिलेसम्मकै सर्वकालीन महान् गोल पनि । उनले १०८ सेकेन्डभित्र १२ टच को मद्दतले इंग्ल्यान्डका पाँच खेलाडीलाई छलाए र विपक्षी गोलरक्षक पिटर सिल्टनलाई पनि माथ ख्वाउँदै बललाई मीठो ढंगले पोस्टको दिशा दिए । पछि त्यस इंग्लिस टिमकै एक सदस्य ग्यारी लिनेकर भन्थे, मलाई त त्यो गोल हेरेपछि ताली बजाउँ जस्तो पो लागेको थियो ।अर्जेन्टिनाले उक्त विश्वकपमा १४ गोल गरेको थियो, त्यसमध्ये ५ म्याराडोनाकै नाममा थियो । उनकै कप्तानीमा अर्जेन्टिनाले विश्वकप पनि जित्यो । फाइनलमा तत्कालीन पश्चिम जर्मनीलाई हराएको थियो । उनी माथिल्लो दर्जाका मिडफिल्डर थिए, जसले १० नम्बर जर्सी लगाए । उनमा गज्जबको गति थियो, जुन पक्कै तीव्र थियो । उनी बलमाथि अविश्वसनीय रूपमा नियन्त्रण राख्थे । म्याराडोनाले तीन विश्वकपमा अर्जेन्टिनाको कप्तानी गरे, त्यसमध्ये दुईमा टिमले फाइनल यात्रा गरेको थियो । एकमा उपाधि जित प्राप्त भयो । आफ्नो खेलजीवनमा उनले अनेक अवार्ड र सम्मान दुवै पाए । जस्तो, सन् १९७९ र १९८० मा उनी दक्षिण अमेरिकी वर्ष खेलाडी घोषित भए । सन् १९८६ को विश्वकपमा उनले गोल्डेन बल अवार्ड जिते । यसमध्ये सबैभन्दा ठूलो त सन् १९८६ मा उनले इंग्ल्यान्डविरुद्ध गरेको त्यो दोस्रो गोललाई शताब्दीकै गोल घोषित गरियो, त्यो पनि सन् २००० मा फिफाले । उनको खेलजीवनमा सबथोक थियो । सफलता, नाटक, अनुशासनहीनता, लागूपदार्थ दुर्व्यसन सबै । बार्सिलोनामा उनले छोटो समय बिताए र यो निकै विवादास्पद रह्यो । पछि उनी इटालीको नेपोली गए र त्यहाँ उनलाई अर्जेन्टिनामा जस्तै भगवान् मानिन्छ । सन् १९९४ को विश्वकपमा उनलाई निष्कासन गरियो । अर्जेन्टिनामा उनी सबैका प्रिय किन भए भने उनले आफ्नो जनतालाई खुसी दिए । त्यो नै प्रसन्न हुने कारण थिए । उनको समयमा अर्जेन्टिनामा सैनिक शासन थियो । त्यो तानाशाही थियो । जनताले दुःख पाइरहेका थिए, चारैतिर चरम अभाव थियो । यसबीच फुटबलको मैदानबाट म्याराडोनाले अर्जेन्टिनीलाई मुस्कुराउने बहाना दिए । म्याराडोनाको जन्म ब्युनर्स आयर्सको लुनुसमा भएको थियो । उनी भिल्ला फोरिटोमा हुर्केबढेका थिए, जसलाई सबैभन्दा डरलाग्दो सहर भनिन्छ । किनकि त्यहाँ हुने अपराधका कारण । उनको बुबा डिएगो सिनियर कारखानामा काम गर्थे । आमा भने इटालीबाट आएको शरणार्थी परिवारकी थिइन् । उनको परिवार गरिब थियो । सानोमा म्याराडोना अवैध चुरोट बेच्ने सानातिनो काम पनि गर्थे । तर उनको तेस्रो जन्मदिनमा काकाले दिएको छालाको बलले उनको पूरा जीवननै फेरिदियो । त्यहींबाट सुरु भएको उनको यात्राले अनेक मोड लियो । उनी फुटबल इतिहासकै महान् खेलाडीसमेत भए । त्यही बलबाट सुरु भएको म्याराडोनाको फुटबल यात्राले उनको परिवारलाई चरम गरिबीबाट मात्र मुक्ति दिएन, उनी अर्जेन्टिनीहरूकै लागि सबैभन्दा प्रिय छोरा भए । सन् २०११ मा उनले यूएईस्थित दुबईको अल वासल क्लब पनि सम्हाले । तर दुई वर्षमै बर्खास्तगीमा परे । सन् २०१७ मा उनी यूएईको दोस्रो डिभिजन क्लब अलफुजाइराहको प्रशिक्षक बने । लगत्तै अर्को वर्ष उनी मेक्सिको पुगे, डोराडोसको प्रशिक्षक बन्न । सन् २०१९ मा उनी अर्जेन्टिना फर्के र उनको जिम्मेवारीमा रह्यो, जिमान्सिया । उनी जत्तिकै विवादमा रहोस् या उनको व्यक्तित्व बुझिनसक्नु भए पनि म्याराडोना अर्जेन्टिनामा सबैका प्रिय नायक रहे । उनका साथी जर्जी भाल्डोनाले भनेका छन्, अर्जेन्टिनीसँग साँच्चै भन्नुपर्दा धेरै दुःख छन्, तर यो दुःख बिर्सने कारण म्याराडोना हुने गरेका छन् । त्यसैले उनी यति धेरै प्रिय छन्, अर्जेन्टिनामा । सन् १९८४ मा उनले क्लाउडियो भिलाफेनसँग विवाह गरेका थिए । सन् २००४ मा उनीहरू छुट्टिए । उनीहरूका दुई छोरी छन् डाल्मा र जिनिना । यस्तै डिएगो नामका उनका एक छोरा छन् । यिनै म्याराडोना अब रहेनन्, अलबिदा । यो एक युगको अन्त्य रह्यो ।"

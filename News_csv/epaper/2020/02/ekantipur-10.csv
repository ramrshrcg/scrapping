शीर्षक,विवरण
'दिलीप नै दोषी',१ एसपी दिल्लीराज बिष्ट (बर्खास्त)२ इन्स्पेक्टर जगदीश भट्ट (बर्खास्त)३ डीएसपी अंगुर जीसी (निलम्बित)४ डीएसपी ज्ञानबहादुर सेटी (निलम्बित)५ इन्स्पेक्टर एकेन्द्र खड्का (निलम्बित)६ सई रामसिंह धामी (निलम्बित)७ सई हरसिंह धामी (निलम्बित)८ जवान चाादनी साउद (निलम्बित)
अबको आईजीपी को ?,"(काठमाडौं)  प्रहरी महानिरीक्षक (आईजीपी) सर्वेन्द्र खनालले ३० वर्षे सेवा अवधिका कारण मंगलबार अनिवार्य अवकाश पाउँदै छन् । तर त्यसको एक दिनअघिसम्म पनि अबको आईजीपी को हुने भन्ने निर्णय सरकारले गर्न सकेको छैन । खनाल २०७४ फागुन २८ मा नेपाल प्रहरीको २६ औं महानिरीक्षक बनेका थिए । सामान्य अवस्था र स्वाभाविक नेतृत्व चयन प्रणालीको विकास भइसकेको अवस्थामा वरिष्ठ एआईजी आईजीपीका हकदार हुन्थे । त्यहीअनुसार एक महिनाअघि नै बहालवाला आईजीपी बिदामा बसेर भावी नेतृत्वमा जिम्मेवारी हस्तान्तरण गर्ने चलन थियो । आफ्नो कार्यकाल बढाउन खनाल र उनका ब्याची लबिइङमा लागेका थिए तर त्यो सम्भव भएन । उनी बिदामा पनि बसेका छैनन् । खनालसँगै १८ डीआईजी र तीन एआईजीले पनि अवकाश पाउँदै छन् । त्यसैले खनालपछि नेतृत्वको दाबेदारमा वरिष्ठ तीन डीआईजी छन् प्रदेश १ का ठाकुर ज्ञवाली, सुदूरपश्चिम प्रदेशका तारिणीप्रसाद लम्साल र प्रहरी प्रधान कार्यालयका सूर्यप्रसाद उपाध्याय । उनीहरूको ३० वर्षे अवधि असार २४ मा सकिनेछ । तीनै जना वरीयतामा क्रमशः १, २ र ३ नम्बरमा छन् । उनीहरू आईजीपी खनालका वैकल्पिक ब्याची हुन् ।उनीहरूपछिको वरिष्ठतामा २०४९ सालमा सेवा प्रवेश गरेका डीआईजीहरू शैलेश थापा, हरिबहादुर पाल, निरजबहादुर शाही, प्रद्युम्नकुमार कार्की र विश्वराज पोखरेल छन् । थापा प्रहरी प्रवक्ता, पाल विशेष ब्युरो, शाही केन्द्रीय अनुसन्धान ब्युरो, कार्की प्रदेश २ प्रहरी प्रमुख र पोखरेल महानगरीय प्रहरी आयुक्त छन् । एआईजी बन्नसमेत डीआईजीहरूको दौड सुरु भइसकेको छ । ज्ञवाली आईजीपी भए उनीपछि एआईजी बन्नेलाई आगामी आईजीपी बन्ने बाटो सहज हुनेछ । तर ज्ञवालीसँगै सेवा प्रवेश गरेका लम्साल र उपाध्यायलाई एआईजी बनाएर २०४९ सालमा सेवा सुरु गरेकामध्येबाट एकलाई एआईजीमा बढुवा गरिए उनलाई आगामी आईजीपीको बाटो झनै सहज हुनेछ । एआईजीको तीन दरबन्दी भए पनि दाबेदार सात जना छन् ।"
७ घटनाको कसीमा आईजीपी खनाल,७ एकेडेमी विस्थापन खनालकै कार्यकालमा राष्ट्रिय प्रहरी प्रशिक्षण प्रतिष्ठान महाराजगन्जबाट हटाउने निर्णय भयो । सरकारले राष्ट्रपति निवास विस्तार गर्न भन्दै गत वर्ष महाराजगन्जबाट प्रतिष्ठान हटाएर काभ्रेमा लैजाने निर्णय गरेको हो । खनालले ६ दशकभन्दा पुरानो तालिम केन्द्र त्यहाँबाट हटाउने सरकारी निर्णय निरीह बनेर स्विकारे । उनीअघिका आईजीपीहरूले प्रतिष्ठान हटाउन नहुने भन्दै सरकारलाई बुझाउन सकेका थिए ।
राष्ट्र बैंकले कार्यविधि बनाउँदै,"विदेशी विनिमय अपचलन हुने गरी कसैले त्यसरी कारोबार गरेको पाइए विदेशी विनिमय ऐन र प्रचलित कानुनबमोजिम कारबाही गर्ने राष्ट्र बैंकले चेतावनी दिएको छ । विदेशी विनिमय ऐनमा सरकारी निकायको अनुमति नलिई गरेको विनिमयको कारोबार जफत र बिगोको तीन गुणासम्म जरिवाना गर्न सक्ने व्यवस्था छ । बिगो नखुल्ने कारोबार भए कसुरको मात्रा हेरी दुई लाखसम्म जरिवाना गर्न सक्ने व्यवस्था उक्त ऐनमा छ । सामाजिक सञ्जालमा रकम भुक्तानी गर्न व्यवस्थित पेमेन्ट गेटवे नभएकाले प्रायः विज्ञापनदाताले अनौपचारिक माध्यमबाट भुक्तानी गर्दै आएका छन् । पछिल्लो निर्देशनपछि फेसबुक, युट्युबजस्ता सामाजिक सञ्जालमा भिडियो बनाएर आम्दानी गर्दै आएका नेपालीले पनि बैंकिङ प्रणालीमार्फत रकम लिनुपर्नेछ । त्यस्ता भिडियोमा विज्ञापन राखेबापत युट्युबले निश्चित प्रतिशत भिडियो निर्मातालाई उपलब्ध गराउँछ । उक्त रकम प्रायःले विदेशमा रहेका आफन्त तथा साथीभाइको खातामा जम्मा गर्ने र अनौपचारिक माध्यमबाट नेपाल भित्र्याउने गरेको गुनासो आएकाले सूचना जारी गरिएको राष्ट्र बैंकका विदेशी विनिमय व्यवस्थापन विभाग प्रमुख मिश्रले बताए । सूचना प्रविधिमा काम गर्ने नेपाली युवाले स्वदेशमै बसेर दिनहुँजसो ठूलो रकम पाउँदा रहेछन्, उनले भने, त्यो रकम बैंकिङ प्रणालीबाट आउँदैन । नेपालका नियामक निकायसँग अनुमति लिई औपचारिक माध्यमबाट सामाजिक सञ्जालमा विज्ञापनबापतको रकम भुक्तानी गर्नेको संख्या निकै कम छ ।"
घानामा दुई नेपाली अलपत्र,"काठमाडौं (कास) अफ्रिकी एक तेल कम्पनीमा काम गर्ने भन्दै गएका दुई नेपाली घानामा अलपत्र परेका छन् । गौशालास्थित एक म्यानपावर कम्पनीलाई जनही १२ लाख रुपैयाँ बुझाएर एक महिनाअघि घाना पुगेका उनीहरू भनिएको कम्पनी र काम नभेटेर अलपत्र परेका हुन् ।गौशालास्थित सनराइज म्यानपावरले घानामा रहेको अमेरिकी तेल कम्पनी आर्कोमेटका बारेमा जानकारी गराएको र मासिक १५ सय ७० अमेरिकी डलर तलब हुन्छ भनेपछि म्यानपावर एजेन्ट अमर पाण्डेलाई पैसा बुझाएकोबारे पीडितले घानास्थित गैरआवासीय नेपाली संघलाई जानकारी गराएका छन् । सिन्धुपाल्चोकका ३१ वर्षीय रेशम श्रेष्ठ र मोरङका ३२ वर्षीय सुमन भण्डारी गत एक महिनायता कागजातविहीन अवस्थामा रहेको घानास्थित गैरआवासीय नेपाली संघका अध्यक्ष रोशन श्रेष्ठले बताए । अध्यक्ष श्रेष्ठले पीडित नेपालीको स्थितिबारे श्रम तथा रोजगार मन्त्रालय र सम्बद्ध सरोकार निकायमा जानकारी गराइसकेका छन् । दुवैजना अहिले घानाको टाकोरादीमा अलपत्र छन्, श्रेष्ठले भने, जानकारीमा आएअनुसार त्यही सनराइज म्यानपावरबाट फेरि यो साता थप १२ नेपालीलाई घाना ल्याइन लागेको रहेछ । यो मानव तस्करीको स्थितिलाई तत्काल रोक्न श्रम मन्त्रालय र वैदेशिक रोजगार विभागलाई अनुरोध गरेका छौं ।विगतमा पनि चार जना नेपालीलाई यही म्यानपावरले घाना ल्याएर अलपत्र पारेको र मुस्किलको प्रबन्धबाट घर फिर्ता गरिएको जानकारी उनले दिए । पश्चिम अफ्रिकी मुलुक घानामा कुनै पनि प्रयोजनमा आउनुपरेमा गैरआवासीय नेपाली संघ घानाको आधिकारिक सहमतिपत्र बोकेर मात्रै आउनका लागि पनि अध्यक्ष श्रेष्ठले अनुरोध गरेका छन् । घानामा हाल ४५ जना नेपाली रहेको र सबै जना सुरक्षित एवं मर्यादित काममा संलग्न रहेको जानकारी दिँदै श्रेष्ठले म्यानपावर र एजेन्टको मात्रै भर परेर अफ्रिकी मुलुकमा नआउनका लागि अनुरोध गरेका छन् ।अहिले हामी टाकोरादीस्थित अध्यागमन कार्यालयमा बसेका छौं तर आफूसँग पासपोर्ट नभएकाले घर फर्कन कठिनाइ भएको अवस्था छ, अलपत्र अवस्थामा रहेका रेशम र सुमनले गैरआवासीय नेपाली संघमार्फत उद्धार समन्वयका लागि पत्र लेख्दै भनेका छन्, नेपालको एजेन्टले आफैं टिकट काटेर घर आउनु भनेको छ, तर हामी टिकट न पासपोर्टको अवस्थामा छौं ।अफ्रिकी मुलुकमा रहेका नेपालीमाझ आइपर्ने सहयोगसमन्वयमा जुटेका नाइजेरियास्थित हिक्मत थापाले नेपाली सोझासाझा युवायुवतीलाई वैदेशिक रोजगारीका नाममा अलपत्र बनाउन पछिल्ला वर्षहरूमा अफ्रिकी रुटलाई उपयोग गर्न थालिएको बताए । हामीले विगतमा केन्यातान्जानियाका डान्स बारमा नेपाली युवतीलाई मुजुरा नृत्य गर्न ल्याइने गरेकोबारे नेपाल सरकारको ध्यानाकर्षण गराएका थियौं तर यसबारेमा न फलोअप भयो, न रोकथाम हुन सकेको छ, थापाले भने, भिजिट भिसामा युवायुवती ल्याएर अनधिकृत काममा लगाउने प्रवृत्ति यथावत् देखिएको छ । त्योभन्दा पनि मानव तस्करीको नयाँ रुटका रूपमा अफ्रिकी मुलुकलाई उपयोग गर्न थालिएकामा थप चिन्ता बढेको छ ।"
चीनमा रहेका विद्यार्थीको अझै उद्धार भएन,"(काठमाडौं)  चीनको हुबेई प्रान्तको वुहान सहरबाट फैलिएको कोरोना भाइरसका कारण मानिसको मृत्यु हुन थालेपछि विभिन्न मुलुकले चीनबाट आफ्ना नागरिकलाई उद्धार गरिसकेका छन् । २० दिन बित्दा पनि नेपालले भने आफ्ना नागरिकलाई उद्धार गर्न सकेको छैन ।संक्रमण पहिचान भएको ११ औं दिन (माघ १७) मा भारतले एयर इन्डिया पठाएर आफ्ना नागरिकलाई फर्काएको थियो । त्यसको अघि र पछि गरेर अमेरिका, जापान, टर्की, इजिप्ट, अस्ट्रेलिया, न्युजिल्यान्डलगायतका दर्जनौं मुलुकले उद्धार गरिसकेका छन् । सरकारका एक उच्च अधिकारीका अनुसार नेपालीलाई उद्धार गर्न अझै एक साताभन्दा बढी लाग्छ । चीनमा रहेका नेपालीले उद्धारका लागि बेइजिङस्थित नेपाली दूतावाससँग र हुबेईमा रहेका नेपालीका आफन्तले स्वास्थ्य मन्त्रालयसँग आग्रह गरिरहेका छन् । सरकारले आफ्ना नागरिकलाई कहिले र कसरी ल्याउने भन्ने ठोस निर्णय गर्न सकेको छैन । सबैले भनेजस्तो सहजै नेपाली नागरिकलाई उद्धार गरेर ल्याउन सकिन्न, यसका लागि विभिन्न पक्षलाई हेर्नुपर्ने हुन्छ, ती अधिकारीले भने । चीनबाट ल्याएर क्वारेन्टाइन (आइसोलेसनमा राख्ने) मा राख्ने स्थल तय गरे पनि त्यसको ठोस निर्णय बाहिर नआउँदा र उद्धार गर्न नसक्दा सरकारको आलोचना भइरहेको छ । वुहानमा रहेका १८५ नेपालीले फर्कने इच्छा देखाउँदै बेइजिङस्थित दूतावासमा आवेदन दिएका छन् । कोरोना भाइरसका कारण चीन, अमेरिका र जापानका गरी ८१३ जनाको मृत्यु भइसकेको छ भने कम्तीमा ३७ हजार ५५२ जनामा संक्रमण भेटिएको छ । रोकथाम तथा नियन्त्रणका उपाय खोज्न र चीनबाट उद्धार गरी ल्याइने नेपालीलाई क्वारेन्टाइनमा राख्ने स्थानको सुरक्षाबारे छलफल गर्न आइतबार मुख्यसचिव लोकदर्शन रेग्मीको संयोजकत्वमा विभिन्न मन्त्रालयका सचिव तथा उच्च सुरक्षा अधिकारीहरूबीच छलफल भएको थियो । स्वास्थ्यसचिव खगराज बराल, गृहसचिव महेश्वर न्यौपाने, रक्षासचिव रेश्मीराज पाण्डे, उपरथी प्रभुराम शर्मालगायतको छलफलबाट कुनै ठोस निर्णय भने निस्किएन ।सरकारले अहिलेसम्म क्वारेन्टाइनका लागि चारवटा स्थान छनोट गरेको छ खरिपाटीस्थित विद्युत् प्राधिकरणको तालिम केन्द्र, सूर्य विनायकस्थित सैनिक क्षेत्र, इचंगुनारायण र शिवपुरी । तीमध्ये पनि उद्धार गरिएका नेपालीलाई कुनमा राख्ने भन्ने तोकिएको छैन ।सरकारका एक उच्च अधिकारीले चीनबाट नेपालीलाई उद्धार गर्न अन्य मुलुकलाई जस्तो नेपाललाई सहज नभएको बताए । ती अधिकारीले भने, चीनमा रहेका नेपालीलाई ल्याउन सहज छैन । नेपाल एयरलाइन्सबाट नेपालीलाई उद्धार गरेपछि पाइलटसहित सम्फूर्ण त्रुका सदस्यलाई समेत कम्तीमा १४ दिन क्वारेन्टाइनमा राख्नुपर्ने हुन्छ । यसले गर्दा नेपाल एयरलाइन्सलाई पाइलटलगायत जनशक्तिको समस्या पनि पर्न सक्छ ।ती अधिकारीका अनुसार नेपालले उद्धार कार्य अघि बढाउँदा सबैभन्दा पहिले विश्व स्वास्थ्य संगठनको सम्पूर्ण प्रक्रिया पूरा गर्नुपर्छ । नेपालमा एक हजार बिरामी अट्ने छुट्टै अस्पताल भएको भए ठिक हुन्थ्यो, त्यो नभएकाले अन्य स्थान हेरिरहेका हौं, उनले भने । ती अधिकारीले सम्पूर्ण प्रक्रिया नपुर्याई नेपालीलाई फर्काउने तयारी गरिए सबैभन्दा पहिला चीनले नमान्ने र पूर्णरूपमा व्यवस्थित क्वारेन्टाइन नभई उद्धार गर्दा विदेशीले समेत नेपाल भ्रमण नगर्ने बताए । भ्रमणका लागि नेपाल अन्य मुलुकको कालोसूचीमा पर्न सक्छ, उनले भने ।"
नेपालीलाई तत्काल उद्धार गर्न निर्देशन,"राष्ट्रिय मानव अधिकार आयोगले चीनको हुबेई प्राप्तमा रहेका नेपालीलाई तत्काल उद्धार गर्न सरकारलाई निर्देशन दिएको छ । आयोगको आइतबार बसेको आकस्मिक बैठकले आफ्ना नागरिकहरूलाई शीघ्र सुरक्षित रूपमा स्वदेश फर्कने वातावरण मिलाउन निर्देशन दिने निर्णय गरेको आयोगद्वारा जारी विज्ञप्तिमा छ ।आयोगले हुबेईमा रहेका सबै नेपाली नागरिकको स्वास्थ्य अवस्थाको जानकारी र स्वदेश फिर्ता गर्ने सम्बन्धमा सरकारका सम्बन्धित मन्त्रालयहरूले गरेको कामकारबाहीको सन्दर्भमा आवश्यक जानकारी लिन परराष्ट्र, शिक्षा र स्वास्थ्य मन्त्रालयका सचिवहरूलाई आयोगमा बोलाउने निर्णयसमेत गरेको छ ।"
कम्तीमा ७२ घण्टा चाहिन्छ : चीन,"काठमाडौं चीनको वुहान र आसपासमा रहेका नेपाली विद्यार्थीलाई घर फर्काउने निर्णय भएमा प्रक्रियागत तयारीका लागि कम्तीमा ७२ घण्टाअघि यसबारे सूचना दिन चीन सरकारले आग्रह गरेको छ ।वुहानमा रहेका बाहिरी दुई दर्जनभन्दा बढी मुलुकका विद्यार्थी र आप्रवासी नागरिक फर्किइसकेका छन् । नेपाल, पाकिस्तानसहित केही देशका नागरिक मात्रै उद्धारको पर्खाइमा छन् । पर्यटन मन्त्रालयमा आइतबार दिनभर उद्धार संयन्त्रको समन्वयबारे बैठक बसेको थियो । वुहानसहितका सहरमा रहेका नेपालीलाई आवश्यक स्वास्थ्य परीक्षणको प्रक्रियासहित विमानस्थल ल्याइपुर्याउन समय चाहिने देखिएको छ, फेरि ९८ डिग्रीभन्दा माथि कसैलाई ज्वरो आएको पाइए उतै आइसोलेसनमा राखिनेछ, बैठकमा सहभागी एक अधिकारीले चिनियाँ दूतावासले दिएको पछिल्लो जानकारीबारे भने, यस कारण कम्तीमा ७२ घण्टा (तीन दिन) को तयारी अवधि चिनियाँ पक्षले मागेको छ ।प्रधानमन्त्री केपी शर्मा ओलीले आइतबारसमेत वुहानबाट नेपाली विद्यार्थीलाई तत्काल फर्काउन निर्देशन दिए पनि प्रक्रियागत कारणले यसबारे निर्णय हुन सकेको छैन । नेपाल वायुसेवाको वाइडबडी लैजाने भन्ने निश्चितप्रायः छ, प्राधिकरणका एक अधिकारीले भने, हिमालयन एयरलाइन्सले आफ्नो विमान मेन्टिनेन्समा रहने भएकाले बुधबारपछिको निर्णयमा चीन जान नसक्ने भनिसकेको छ । नेपालीलाई फर्काउने निर्णय भएर सूचना दिएपछि पनि नेपाल वायुसेवाले भारत, बंगलादेश, म्यानमारसहितका मुलुकबाट ओभरफ्लाइङ अनुमति लिनुपर्ने भएकाले यसबारे सोमबारबाटै कूटनीतिक प्रक्रिया थालिने परराष्ट्रका अर्का एक अधिकारीले जानकारी दिए ।सबै प्रक्रिया टुंगोमा पुगे सम्भवतः बुधबार हामी उद्धारका लागि चीन जान सक्छौं, पर्यटनका ती अधिकारीले भने, होइन भने आगामी शनिबार मात्रै उडान हुने सम्भावना छ ।"
एमसीसी अनुमोदन गराउन अमेरिकी कसरत,"(काठमाडौं)  अमेरिकी अधिकारीहरूले नेपालको संसद्बाट मिलेनियम च्यालेन्ज कर्पोरेसन (एमसीसी) सँगको अनुदान सम्झौतालाई अनुमोदन गराउन कसरत थालेका छन् । नेपालस्थित अमेरिकी राजदूत र्यान्डी बेरीले प्रधानमन्त्री केपी शर्मा ओली र सत्तारूढ दलकै नेताहरूलाई पटकपटक भेटेर छिटोभन्दा छिटो सम्झौता अनुमोदन गराउन लबिइङ गरिरहेका बेला एमसीसीका एक उच्च अधिकारीले पनि काठमाडौं उत्रिएर भेटघाट थालेका हुन् ।नेपाल भ्रमणमा रहेका एमसीसीका युरोप, एसिया, प्रशान्त र ल्याटिन अमेरिकासम्बन्धी मामिला हेर्ने सहायक उपाध्यक्ष जोनाथन ब्रुक्सले आइतबार सम्झौता अनुमोदन गराउनकै लागि आफ्नो राजनीतिक भेटवार्तालाई तीव्र बनाए । ब्रुक्सले प्रधानमन्त्री केपी शर्मा ओली, परराष्ट्रमन्त्री प्रदीप ज्ञवाली र अर्थमन्त्री युवराज खतिवडासँग भेटवार्ता गरे । स्रोतका अनुसार उनले तीनै जनासँग एमसीसीसँगको सम्झौतालाई संसद्बाट अनुमोदन गराउन आग्रह गरेका थिए । जवाफमा उनीहरूले संसद्को यही हिउँदे अधिवेशनबाट सम्झौता अनुमोदन गर्ने प्रतिबद्धता जनाएका थिए । प्रधानमन्त्री ओलीले सार्वजनिक रूपमा पार्टीभित्र र बाहिर पटकपटक सम्झौता अनुमोदन हुने बताउँदै आइरहेका छन् । प्रमुख प्रतिपक्षी कांग्रेसले एमसीसी संसद्बाट अनुमोदन गराउने निर्णय गरिसके पनि सत्तारूढ दलभित्र यसलाई लिएर मत बाझिएको छ । ब्रुक्स शुक्रबार चारदिने नेपाल भ्रमणमा आएका हुन् । उनले सोमबार नेकपाका वरिष्ठ नेता तथा पूर्वप्रधानमन्त्री झलनाथ खनालसँग भेट्ने कार्यक्रम छ । माघ १९ मा सम्पन्न नेकपाको केन्द्रीय कमिटी बैठकले एमसीसीसँगको सम्झौताबारे अध्ययन गर्न खनालको नेतृत्वमा तीन सदस्यीय एक कार्यदल बनेको छ । जसमा पूर्वउपप्रधानमन्त्री तथा स्थायी कमिटी सदस्य भीम रावल र परराष्ट्रमन्त्री प्रदीप ज्ञवाली सदस्य छन् । कार्यदललाई आफ्नो काम पूरा गरी प्रतिवेदन पेस गर्न १० दिनको समय दिइएको छ । नेकपाका शीर्ष नेताहरूले एमसीसी अमेरिकी सरकारले गत वर्षअघि सारेको इन्डोप्यासिफिक रणनीति (आईपीएस) अन्तर्गत रहेको भन्दै सहयोग लिन नहुने विचार व्यक्त गरेका छन् । सचिवालय बैठकले समेत यसबारे ठोस निर्णय गर्न नसकेपछि माघ १७१९ सम्म चलेको केन्द्रीय कमिटी बैठकले अध्ययन कार्यदल गठन गरेको हो । नेपालसँगको साझेदारीको हिस्सास्वरूप नियमित तथा जारी परामर्शका लागि ब्रुक्स काठमाडौं आएको अमेरिकी दूतावासले जनाएको छ । ब्रुक्सले भ्रमणका दौरान एमसीसी र मिलेनियम च्यालेन्ज अकाउन्ट नेपाल (एमसीएनेपाल) का कर्मचारी, अर्थ मन्त्रालयबाट नवनियुक्त एमसीएनेपाल सञ्चालक समितिका अध्यक्षलगायत सरकारी अधिकारीहरूसँग भेटघाट गर्ने कार्यक्रम छ । दूतावासका अनुसार ब्रुक्सले नेकपाका अर्का अध्यक्ष पुष्पकमल दाहाललाई भेट्ने छैनन् भने अर्का वरिष्ठ नेता माधव नेपाल मुलुकबाहिर छन् ।यसअघि माघ २४ मा नेता नेपालले एमसीसी कम्प्याक्टबारे उठेका प्रश्नहरूबारे अध्ययन गरिरहेको राजदूत बेरीसँग बताएका थिए । कोटेश्वरस्थित नेपालको निवासमा पुगेका बेरीले नेता नेपालसँग एमसीसी सम्झौता छिटो अनुमोदन होस् भन्ने अमेरिकाले चाहेको बताएका थिए । जवाफमा नेकपाका विदेश विभाग प्रमुखसमेत रहेका नेपालले ती प्रश्नहरूलाई कसरी सम्बोधन गर्न सकिन्छ भनी हेरिने बताएका थिए ।नेपाल र अमेरिकी सहयोग निकाय एमसीसीबीच २०७४ भदौमा नेपाललाई ५० करोड अमेरिकी डलरको अनुदान सहयोग दिने सम्झौतामा हस्ताक्षर भएको थियो ।"
कूटनीतिक मर्यादा सधैं उल्लंघन,"(नयाँदिल्ली)  नेपाली कांग्रेसका वरिष्ठ नेता रामचन्द्र पौडेल तीन साताअघि स्वास्थ्य उपचारका लागि भारतको राजधानी नयाँदिल्लीमा थिए । व्यक्तिगत स्वास्थ्य उपचारका लागि आएको भनिए पनि यहाँ रहँदा उनले भारतका वरिष्ठ मन्त्री र राजनीतिज्ञहरूसँग भेट गरेका थिए । यस क्रममा उनले दिल्लीस्थित नेपाली दूतावासलाई जानकारी गराएनन् । नेपाल फर्कने बेला मात्र पौडेलले राजदूत नीलाम्बर आचार्यसँग भेट गरे । उनी आउनुभन्दा केही दिनअघि कांग्रेसका अर्का नेता शेखर कोइराला पनि दिल्लीमै थिए । उनको दिल्ली आगमन पनि गुपचुप रह्यो । पौडेल र कोइरालाजस्तै नेपालका राजनीतिज्ञहरू दिल्ली आउनु र राजनीतिक भेटघाट हुनु नौलो परिघटना होइन । उनीहरूको भ्रमण र त्यस क्रममा हुने राजनीतिक भेटघाटबारे यहाँस्थित नेपाली दूतावास प्रायः बेखबर रहन्छ । भारतीय राजनीतिज्ञहरू व्यक्तिगत भ्रमणमै भए पनि नेपाल जानुअघि विदेश मन्त्रालयलाई जानकारी दिन्छन् र सकेसम्म पूर्वस्वीकृति लिन्छन् । विदेश भ्रमणमा जाँदा नेपालका बहालवाला मन्त्रीले समेत सामान्य कूटनीतिक मान्यता बेवास्ता गर्ने गरेका छन् । उनीहरूले दिल्ली आएका बेलाका भेटघाटलाई सकेसम्म गोप्य राख्ने गरेका छन् ।साढे दुई महिनाअघि विश्व स्वास्थ्य संगठनको क्षेत्रीय सम्मेलनमा सहभागी हुन दिल्ली आएका तत्कालीन उपप्रधान तथा स्वास्थ्यमन्त्री उपेन्द्र यादवको राजनीतिक भेटघाटबारे दूतावासलगायत सरकारी निकायलाई सुइँकोसम्म थिएन । यादवले सत्तारूढ दल भारतीय जनता पार्टीका महासचिव राम माधवसँग गरेको भेटबारे दूतावासका अधिकारीहरूले माधवको ट्वीटबाट थाहा पाए । यादवले दिल्लीबाटै हरिद्वारस्थित पतन्जली आश्रम पुगेर योगगुरु रामदेवलाई भेटे । बहालवाला मन्त्री भए पनि उनले हरिद्वार जाँदा दूतावासका प्रतिनिधि लगेका थिएनन् । दूतावासका प्रतिनिधिको त कुरा छाड्नुस्, काठमाडौंबाट आएका मन्त्रालयका अधिकारीहरूलाई समेत हरिद्वार लानुभएन, स्रोतले भन्यो । यादवको भाजपाका महासचिव माधव र रामदेवसँग केकस्ता विषयमा कुराकानी भयो भन्ने कुरामा सरकार र सम्बन्धित निकायलाई कुनै जानकारी छैन । यादवले राम माधव र रामदेवसँगको भेटलाई व्यक्तिगत भनेका थिए । माधव नेपाली राजनीतिमा निकै चासो राख्छन् भने रामदेव भारतको वर्तमान सत्ता निकट भनेर चिनिन्छन् । यादव पूर्वपरराष्ट्र मन्त्रीसमेत हुन् । परराष्ट्र मन्त्रालयले नै विदेश भ्रमणका लागि पालना गर्नुपर्ने कूटनीतिक आचारसंहिता जारी गरेको हो । कूटनीतिक आचारसंहितामा राज्यबाट सेवासुविधा लिएका कुनै पनि नेपाली नागरिकले विदेश भ्रमणमा जाँदा परराष्ट्र मन्त्रालयमार्फत सम्बन्धित मुलुकको नियोगसँग समन्वय गर्नुपर्ने व्यवस्था छ । विदेशमा हुने भेटघाटमा नियोगका प्रतिनिधि राख्नुपर्ने पनि आचारसंहितामा उल्लेख छ । तर आचारसंहिता पालनाप्रति मन्त्रीहरूसमेत गम्भीर देखिँदैनन् । जसले गर्दा कतिपय भेटघाटका उद्देश्य र विवरण धेरैपछि मात्र खुलासा हुने गरेका छन् । तत्कालीन मन्त्री यादवले विश्व स्वास्थ्य संगठनको क्षेत्रीय सम्मेलनमा दिल्ली आएका बेला भारतका प्रमुख राष्ट्रिय सुरक्षा सल्लाहकार अजित डोभलसँग भेटेको कुरा धेरै पछि मात्र खुलासा भएको थियो । भारतका लागि पूर्वनेपाली राजदूत दीपकुमार उपाध्यायले आचारसंहिता सरकारी सुविधा पाउनेप्रति लक्षित भए पनि विदेश भ्रमणमा जाँदा जिम्मेवार राजनीतिक नेतृत्वबाट समेत त्यसको पालना गर्ने प्रचलन विश्वभर रहेको बताए । यो नैतिक आचरण हो । पार्टी सभापति र प्रधानमन्त्रीले त पालना गर्दैनन् अनि अरूले के टेरून् ? उनले फोनमा कान्तिपुरसँग भने । विदेशी भूमिमा राजनीतिक नेतृत्वले राज्यप्रति आफ्नो उत्तरदायित्व भुल्ने गरेको उपाध्यायले बताए । राज्य भनेको अविछिन्न उत्तराधिकारी हो । विदेशमा हरेक नागरिक राज्यको प्रतिनिधि हुन्छ । तर नेपालमा जस्तो छाडातन्त्र कहीँ छैन, उनले भने । दिल्लीमा हुने कतिपय भेटघाटले नेपालको राजनीतिलाई नै दूरगामी प्रभाव पारेका दृष्टान्त छन् । गत वर्ष भदौमा पुष्पकमल दाहालले तीनदिने दिल्ली भ्रमणमा आएका बेला प्रायः एक्लाएक्लै भेटघाट गरे । अजित डोभल, राम माधवलगायतसँग भएको भेटघाटमा दूतावासका कोही पनि प्रतिनिधि थिएनन् । दिल्लीमै रहेकै बेला दाहालले आफू र प्रधानमन्त्री केपी शर्मा ओलीबीच आधाआधा अवधि सरकारको नेतृत्व गर्ने सहमति भएको खुलासा गरे । दाहालको दिल्ली भ्रमणलाई लिएर प्रधानमन्त्री ओली र उनको सचिवालय सुरुदेखि नै सशंकित थियो । त्यो भ्रमणको असर आन्तरिक राजनीतिमा पछिसम्म कायम रह्यो । २०७२ सालमा नयाँ संविधान जारी हुनुअघि दाहाल र कांग्रेस नेता शेरबहादुर देउवाको भ्रमणले त्यस्तै किसिमको असहज परिस्थिति निम्त्यायो । दाहाल र देउवाले त्यस बेला भारतीय प्रधानमन्त्री नरेन्द्र मोदी र तत्कालीन विदेशमन्त्री सुषमा स्वराजसँग एक्लाएक्लै भेट गरेका थिए । भारतीय पक्षबाट भने अन्य कर्मचारी पनि थिए । दाहाल र देउवाले बहुमतको बलमा भन्दा पनि मधेसीलगायत सबै समुदायको चित्तबुझाएर मात्र संविधान जारी गर्ने प्र्रतिबद्धता गरेको भारतीय पक्षले दाबी गरेको थियो । त्यही आधारमा तत्कालीन विदेशमन्त्री एस जयशंकरले संविधान जारी हुनुअघि काठमाडौं भ्रमण गरेर नेताहरूलाई चेतावनी दिएका थिए । संविधान जारी भएपछि भारतले नाकाबन्दी नै लगायो । केही महिनापछि दिल्ली ओर्लेका तत्कालीन परराष्ट्रमन्त्री कमल थापासँगको भेटमा स्वराजले दाहाल र देउवाले गरको प्रतिबद्धता खुलाएकी थिइन् । स्वराजले नेपालका नेताहरूले दिल्लीमा एउटा कुरामा प्रतिबद्धता जनाउँछन्, काठमाडौं फर्केपछि अर्कै व्यवहार देखाउँछन् भन्दा थापा नाजवाफ भएका थिए । नेताहरूले दिल्लीमा आफूखुसी भेटघाट गर्ने र आफ्नो नियोगलाई जानकारी नदिने हुनाले उनीहरूले छिमेकी मुलुकमा राष्ट्र हितको पक्षमा बोल्छन् वा आफ्नो हितमा भन्नेमा शंकाउपशंका हुने गरेको छ । दुई देशबीचको सम्बन्धलाई उच्च राजनीतिक भेटघाटमा हुने छलफलले महत्त्व राख्छ, परराष्ट्रका एक अधिकारीले भने, व्यक्तिगत भेटघाट त गर्न पाइन्छ तर ती भेटघाटमा केकस्ता विषय उठे भन्ने सामान्य जानकारी गराउँदा पनि मुलुकलाई नै फाइदा हुन्छ । ती अधिकारी टनकपुर परियोजना, सीमा समस्यालगायत विषय समाधानउन्मुख नहुनुका पछाडि पनि राजनीतिक भेटघाटमा भएका सहमतिलाई दुवै पक्षबाट निरन्तरता नदिइनुलाई दोष दिन्छन् उनी । कतिपय विषय उच्च राजनीतिक तहबाट मात्र समाधान हुने खालका छन् । तर, ती भेटघाटमा भारतीय पक्षबाट के कस्तो प्रतिबद्धता व्यक्त गरिएको थियो भन्ने हामीसँग कुनै रेकर्ड हुँदैन, उनले भने । पहिले नै राजनीतिक तहमा उठेका र छलफल भएका विषयलाई फेरि सुरु देखि नै उठाउनुपर्दा मुलुकको विश्वसनीयतामै पनि प्रश्न उठ्ने गरेको ती अधिकारी बताउँछन् । भारतीय पक्षले पहिले नै यस किसिमको कुरा भइसकेको दाबी गर्छ, तर हामीसँग कुनै अखिलेख हुँदैन, उनले भने । राजदूत उपाध्यायले भारतका राजनीतिज्ञहरूले नेपालमा मात्र जाँदा होइन, भारतमै हुने कार्यक्रमबारे पनि जानकारी गराउने गरेको बताए । नेपालको राजनीतिक नेतृत्वले यसमा गम्भीर नहुँदा बेलाबखत दुई मुलुकबीच अविश्वासको वातावरण सिर्जना हुन्छ, उनले भने । दिल्ली आउने सरकारी अधिकारीहरूको प्रतिनिधिमण्डलले समेत आचारसंहिता पालना गरेको पाइँदैन । गत बिहीबार र शुक्रबार दिल्लीमा कृषि मन्त्रालयका सहसचिवको नेतृत्वमा रहेका नेपाल र भारतका कार्यदलको बैठक भयो । उक्त बैठकबारे दिल्लीस्थित दूतावासलाई औपचारिकताका लागि मात्र एउटा बोधार्थ पत्र पठाइएको थियो । दिल्ली आएपछि नेपाली टोलीले दूतावाससँग सम्पर्क गरेन । कूटनीतिक आचारसंहिताले द्विपक्षीय वार्तामा नियोगका तर्फबाट प्रतिनिधित्व अनिवार्य हुनुपर्ने व्यवस्था गरेको छ । यस्तै, नेपाल पर्यटन बोर्ड र भ्रमण वर्ष सचिवालयका प्रतिनिधिहरूले दिल्ली र अन्य सहरमा आयोजना गर्ने कतिपय कार्यक्रमबारे दूतावासलाई सामान्य जानकारीसमेत दिने गरेका पाइँदैन । करिब तीन महिनाअघि भारतका लागि नेपाली राजदूत नीलाम्बर आचार्यले यी दुई निकायका प्रतिनिधिलाई आगामी दिनमा दूतावाससँग समन्वय गर्न सचेत गराएका थिए । तर त्यसपछि भएका कार्यक्रममा पनि दूतावासलाई औपचारिक जानकारी दिइएन । जबकि संस्कृति, पर्यटन तथा नागरिक उड्डयन मन्त्री योगेश भट्टराईले दुई महिनाअघि करिब तीन दर्जन मुलुकका नेपाली नियोग प्रमुखहरूलाई बोलाएर भ्रमण वर्ष सफल बनाउन प्रभावकारी भूमिका खेल्नका लागि आग्रह गरेका थिए ।"
उम्कन खोज्दैछन् लालपुर्जामा फोटो टाँस्नेहरू,"(काठमाडौं)  मालपोत विभागका महानिर्देशक मुकुन्दप्रसाद आचार्यले २०४९ सालमा आफ्ना ज्वाइँ वैकुण्ठ शर्मा रेग्मीलाई कार्यकक्षमा बोलाए । कार्यालयमा प्रवेश गरेर बसेपछि आचार्यले ज्वाइँतिर केही कागजात तेर्स्याए र एउटा ठाउँमा बूढीऔंठाले देखाई सही गर्न भने । के कागज हो ? कस्तो हो ? ससुराले किन सही गर्न भनेका हुन् ? ज्वाइँ वैकुण्ठ अलमलमा परे । आफ्नै ससुराको विश्वास छैन र ? महानिर्देशक जंगिए । ससुराले भनेको ठाउँमा सही गरेर वैकुण्ठ फर्किए । मैले ललिता निवास क्याम्पभित्रको जग्गा किनेको छैन । ससुराले बोलाएर जंगिएपछि सही गरेर फर्किएको हुँ । २०२५ वर्षपछि आज जग्गाको खास कुरा र कारोबार थाहा पाएँ, दिवंगत भइसकेका आफ्ना ससुराविरुद्ध अख्तियारमा बयान दिन बाध्य भएका वैकुण्ठले भनेका छन्, मलाई दस्तखत गराउने र पदको दुरुपयोग गर्ने काम उहाँको हो । यस सम्बन्धमा मलाई केही जानकारी छैन । अख्तियार दुरुपयोग अनुसन्धान आयोगले ससुरा र ज्वाइँ दुवैलाई मुद्दा चलाएको छ । सरकारले अधिग्रहण गरेको जग्गा तत्कालीन मालपोत र त्यसका कर्मचारीले चलखेल गरी २०४९ सालमा राणा परिवारलाई फिर्ता गराएका थिए । ११४ रोपनी जग्गा फिर्ता गर्ने क्रममा संलग्न कर्मचारीले पञ्चायतकालमा जफत गरिएकाले फिर्ता भएको व्यहोरा तयार पारे भने अरू प्रभावशाली कर्मचारीले बाहिर बसेर चलखेल गरे । फिर्ता भएपछि राणा परिवारले केही जग्गा घूसस्वरूप कर्मचारीका आफन्तका नाममा बकस गरे । अहिले फन्दामा परेपछि लालपुर्जामा फोटो टाँस्नेहरू अनेक बयान गरेर उम्किने प्रयासमा छन् । सरकारी जग्गा व्यक्तिलाई दिने काममा मालपोत विभागबाट स्वीकृत गर्ने एक खेलाडी मुकुन्दप्रसाद आचार्य हुन् भने अर्का धर्मप्रसाद गौतम हुन् । प्रहरी केन्द्रीय अनुसन्धान ब्युरोको अध्ययनले कागजातसम्बन्धी सबै काम गौतमले गरेको भेटाएको छ । कालोपुलमा बस्ने वृद्ध अवस्थाका उनी अनेक रोगबाट पीडित छन् । अख्तियारमा उनलाई ल्याएर बयान गराउन हम्मेहम्मे परेको थियो । तिनै गौतमले आफ्ना साढुदाइको छोरा (भतिज) मोहनप्रसाद भट्टराईका नाममा जग्गा लुकाएको खुल्यो । बयानमा भने मोहनले कुरा चपाएका छन् । उनले भनेका छन्, हामीले संयुक्त रूपमा मालपोत कार्यालय डिल्लीबजारबाट बकस पास गरी लिएका थियौं । राणा परिवारसँग मेरो कुनै चिनजान छैन । त्यति हुँदाहुँदै पनि उनले जग्गाको मूल्य लिएर मात्रै पास गरिदिएको भन्न छाडेका छैनन् । निर्वाचन आयुक्तबाट समेत अवकाश पाइसकेका सुधीरकुमार शाहको राणा परिवारसँग घुमाउरो नाता पर्छ । भक्तपुर मालपोत कार्यालयमा कार्यरत रहेका बेला उनले डिल्लीबजारमा भएका सबै चलखेल बुझेका थिए । जग्गाका बिचौलियालाई पनि राणा परिवार भेटाइदिने सम्पर्कसूत्र चाहिएको थियो । सुधीर आफ्ना मित्र गेहनाथ भण्डारीका साथ खेलमा सक्रिय भइहाले तर पर्दा पछाडि काम गरेका उनीहरू असम्बन्धित कार्यालयको निर्णयमा कागजी रूपमा जोडिने अवस्था नै भएन । जग्गा पास गर्ने बेला दुवैले श्रीमती अघि सारे । सुधीरकी श्रीमती उर्मिलाको बयानअनुसार जग्गा दलाल रामनाथ घिमिरेले जग्गाधनी भेटाइदिएका हुन् । उर्मिला र गेहनाथकी श्रीमती भुवनकुमारीको बयान मिल्दोजुल्दो छ । उर्मिला र भुवनकुमारीले केही जग्गा संयुक्त रूपमा बकस पाए । गेहनाथले सासू सोदाकुमारीलाई पनि प्रयोग गरे । सोदाकुमारीले बयानमा भनेकी छन्, छोरीले जग्गा किन्नुपर्ने भयो भनी लगेर सही गर्न लगाइन् । छोरीले जे भनिन् त्यही गरें । केही समयपछि छोरीले नै आमा त्यो जग्गा बेच्नुपर्ने भयो भनिन् । मैले मञ्जुरीनामा दिएँ । आफ्नै बदमासीमा उम्किएका गेहनाथले वृद्धा सासूलाई भने अनाहकमा भ्रष्टाचार मुद्दाको प्रतिवादी बनाइदिए । गेहनाथकी श्रीमती भुवनकुमारीले भने विषयवस्तु ढाकछोप गरेको बयानबाट खुल्छ । उनले भनेकी छन्, मेरो नाम फोटोसहित कान्तिपुरमा आएको समाचारबाट मलाई जग्गा किनाइदिने व्यक्ति रामनाथ घिमिरे भएको थाहा पाएको हुँ । गृह मन्त्रालयको सहसचिवबाट अवकाश पाएका गेहनाथले सबैको लालपुर्जा एकमुष्ट संकलन गरेर केही समय राखेको खुलेको छ । यो अनियमितताका योजनाकारमध्येका उनी मुद्दामा प्रतिवादी बनेनन् । गृहको सहसचिवबाट अवकाश पाई निर्वाचन आयुक्तको अवधि टुंग्याएका सुधीरले पनि मुद्दाबाट उन्मुक्ति पाए । चर्चित आरोपित कलाधर देउजाले अख्तियार पुगेर नाटक गरे । उनले तत्कालीन शाखा अधिकृतको टिप्पणी ठिकै मानेर जग्गा व्यक्तिका नाममा गरिदिएको बताए । उनले बयानमा भनेका छन्, त्यसबेला ठिकै हो भनी सोचेर निर्णय गरें । हाल आएर तत्कालीन श्री ५ को सरकारको नामको जग्गा रहेछ भन्ने थाहा पाएँ । साढुभाइ इन्द्रबहादुर थापाको नाममा जग्गा लुकाएका उनले साढुभाइका नाममा कसरी गयो, थाहा भएन भनेर उत्तर दिए । अर्का अधिकृत सुरेन्द्र कपालीले ठिकै देखेर आफूले निर्णय गरेको बताए । ललिता निवास अनियमितता प्रकरणमा मुछिएका अर्का खरिदार युक्तप्रसाद श्रेष्ठ हुन् । उजुरी अनुसन्धानकै क्रममा रहेका बेला गोंगबुस्थित एक भवनबाट खसेर उनको निधन भएको थियो । पतिवियोगको आलो चोटकै दौरान सरस्वतीकुमारी श्रेष्ठले अख्तियारमा बयान दिएकी थिइन् । उनले भनेकी छन्, जग्गा कारोबार गर्ने व्यक्तिबाट खरिद गरेको हुँ । युक्तकी बहिनी निर्मलाले दाइले नै जग्गा लिएको, आफूले सही मात्रै गरेको बताइन् । पछि ऋण लाग्यो भनी युक्तले बहिनीको नामको जग्गा बेचेका रहेछन् । डिल्लीबजार मालपोत कार्यालयका एक कर्मचारीको भनाइमा दुई सुको नपाएकी निर्मलाले दाइको भनाइअनुसार गर्दा भ्रष्टाचार मुद्दा खेप्नुपरेको छ ।छानबिनका क्रममा राणा परिवारका तर्फबाट काकाभतिज रुक्मशमशेर र हाटकशमशेरले अख्तियारमा बयान दिएका थिए । तपाईंको जग्गा फिर्ता आउँछ भनी विभिन्न व्यक्ति आएर प्रक्रियामा सघाएको रुक्मको बयान छ । गेहनाथ, सुधीर र राणा परिवारको बयानमा एकरूपता देखिन्छ । स्रोतका अनुसार अख्तियारले छानबिन अघि बढाएपछि उनीहरूले सबै प्रपञ्च मिलाएका थिए । हाटकशमशेरले आफ्नी आमा शैलजा राणाले केही व्यक्तिलाई जग्गा बकस दिएको र त्यसको सिफारिस रामनाथ नामका व्यक्तिले गरेको बताएका छन् तर उनले बकस दिँदा पनि मुवा (आमा) ले बिक्री गर्नुभएको हो भन्न छाडेका छैनन् । राणा परिवारका नाममा फिर्ता आएको आधाजसो जग्गा ५० भन्दा बढी मोहीले आफ्नो नाममा बनाएका थिए । रुक्मशमशेरहरूले जग्गा फिर्ता पाउँदा मोहीका किसानहरूको लगत मालपोतमा थियो । सुवर्णशमशेरका सन्तानहरूले नै जग्गा फिर्ता पाएपछि त्यसमा जोडिएका मोहीहरूलाई वञ्चित गर्नुहुँदैन भनेर तत्कालीन एमालेका केही नेताहरू दौडधुपमा थिए । मोही दाबी गर्नेहरूले राणाहरूको भाग हामीलाई पनि चाहिन्छ भन्दै विभिन्न ठाउँमा दौडधुप गरेका थिए । जिल्ला अदालत काठमाडौंबाट ३३० नम्बरको लेखनदासको प्रमाणपत्रवाहक रामकुमार सुवेदी डिल्लीबजार मालपोतको पीपलको चौतारामा बसेर घुँडामा नेपाली कागज राखी लेखापढी गर्थे । मोहीहरूलाई त्यतिबेला शोभाकान्त ढकालले बोकेका थिए । जग्गाको अनेक खेलमा लागेका ढकाल कामविशेषले मालपोत कार्यालय पुगेका रहेछन् । त्यहाँ ढकाल र सुवेदीको भेट भयो । ढकालले केहीबेरको कुराकानीमै कहाँनेर कसरी खेल्नुपर्छ भनेर चाल पाइहाले अनि सुवेदीलाई साथ लिएर अघि बढे । ढकाल र सुवेदीले जग्गामा मोहीको विवाद टुंगो लाग्नुअघि नै राणा परिवारसँग रोपनीको १६ लाख रुपैयाँका दरले रकम दिएर बुकिङ गरेका थिए । मोहीहरूसँग रोपनीको १६ लाख रुपैयाँका दरले कागज गरेका थिए, मोहीले जितेको अवस्थामा त्यसको आधा मात्रै तिरे पुग्ने सर्त थियो । अख्तियार स्रोतको भनाइमा जसले जिते पनि आफ्नै भागमा पर्नेमा उनीहरू थिए । पछि मोहीहरूले मुद्दा जितेपछि सबै जग्गा ढकाल र सुवेदीले आफू र परिवारका नाममा किने । मोहीमध्येका एक बिलबहादुर महर्जनले आफूले लालपुर्जासमेत नदेखेको बताएका छन् । सबै लेखापढी रामकुमार सुवेदीले गरेका हुन् । मोहीको नामको लालपुर्जा आयो भनेपछि कागजपत्रमा सही गर्न लगाए, उनले भनेका छन्, हामीलाई लालपुर्जा पनि देखाइएको छैन । रामकुमारले मोहीको भागको भनेर मलाई नौ लाख अठासी हजार दिएका हुन् । समरजंग कम्पनीको जग्गामा कुत बुझाएर खेती गर्ने उनीहरूलाई भूमाफियाले नै मोही खडा गरेका थिए । अख्तियारले मालपोत विभागका तत्कालीन शाखा अधिकृत धर्मप्रसाद गौतम र महानिर्देशक मुकुन्दप्रसाद आचार्यको हकमा गलत ढंगले तयार भएको फाइल सदर गरेको आरोप लगाएको छ भने बाँकी कर्मचारीहरूमाथि सरकारी जग्गा गैरकानुनी रूपमा व्यक्तिलाई दिएको आरोप छ । कलाधर देउजा, सुरेन्द्र कपाली, जगल पुडासैनी, युक्तप्रसाद श्रेष्ठमाथि डिल्लीबजार मालपोत कार्यालयमा बसेर सरकारी जग्गा गलत रूपमा व्यक्तिका नाममा दर्ता गरेको आरोप छ । यी सबै कर्मचारीले आफन्तका नाममा जग्गा नै घूस लिएका थिए । राणा परिवारका सदस्यहरू शैलजा, सुनिती र रुक्मशमशेरलाई गैरकानुनी रूपमा सरकारी जग्गा लिएर भ्रष्टाचार गरेको आरोप छ । उनीहरूमाथि अख्तियारले ७५ लाखदेखि १३ करोड रुपैयाँसम्म बिगो मागदाबी गरेको छ ।"
संसद् अवरोधप्रति कांग्रेसभित्रै असन्तुष्टि,"(काठमाडौं)  कांग्रेसले आफ्ना नेता विजयकुमार गच्छदारविरुद्ध पूर्वाग्रह राखेर भ्रष्टाचार मुद्दा चलाइएको भन्दै तीन पटक संसद् अवरोध गरिसकेको छ ।ललिता निवास प्रकरणमा तत्कालीन उपप्रधान तथा भौतिक पूर्वाधारमन्त्री गच्छदारसहित १७५ जनालाई मुद्दा दायर गर्दा अख्तियार दुरुपयोग अनुसन्धान आयोगले त्यही प्रकरणका निर्णयकर्ता पूर्वप्रधानमन्त्रीहरू माधवकुमार नेपाल र बाबुराम भट्टराई, तत्कालीन मुख्यसचिव लीलामणि पौडेल र सरकारी जग्गा खरिद गर्ने नेकपा महासचिव विष्णु पौडेलका छोरा नवीनमाथि मुद्दा दायर नगरेको विषयलाई कांग्रेसले मुख्य मुद्दा बनाएको छ । सडकमा समेत कांग्रेसको विरोध जारी छ । अख्तियारको कामकारबाहीका विषयमा संसद्मा न सरकारले जवाफ दिन सक्छ न त संसद्को नेतृत्वकर्ताको हैसियतले सभामुखले त्यसको कुनै समाधान दिन सक्छन् । तैपनि कांग्रेसले निरन्तर अवरोध गर्दा जनताका सरोकार र महत्त्वपूर्ण विधेयकमाथिका छलफल रोकिएका छन् । कांग्रेसका एक नेताका अनुसार संसद् अवरोध गर्नेसम्मको निर्णय पार्टीको थिएन र गर्न हुन्न भन्ने थियो । गच्छदारविरुद्ध मुद्दा दायर भएको भोलिपल्ट बिहीबार सभापति शेरबहादुर देउवाको बूढानीलकण्ठस्थित निवासमा बसेको अनौपचारिक बैठकले संसद् अवरोध नगरी विरोधमा मात्रै बोल्ने निर्णय गरेको थियो । निर्णयअनुसार बिहीबारको राष्ट्रिय सभा बैठक अवरुद्ध गरिएन । प्रतिनिधिसभा बैठक भने कांग्रेसले त्यसै दिनदेखि अवरुद्ध गर्दै आएको छ । बूढानीलकण्ठ बैठकको निर्णय संसद् अवरोध गर्ने थिएन, पछि कसले के लाइदियो, संसद् अवरोध गर्ने भनेर प्रमुख सचेतक बालकृष्ण खाँणबाट सर्कुलर भयो, देउवानिकट स्रोतको भनाइ छ, गलत बाटोमा कांग्रेस फस्न पुग्यो ।संसद् बैठक सुरु हुनुअघि बस्ने कार्य परामर्श समिति बैठकमा समेत कांग्रेस प्रमुख सचेतक खाँणले सांकेतिक रूपमा एक दिनका लागि मात्रै अवरुद्ध गर्ने बताएका थिए तर अवरोध जारी राखिएपछि अहिले पार्टीभित्रै असन्तुष्टि बढ्न थालेको छ । अन्तहीन मुद्दामा लगातार संसद् अवरोध गर्न नहुने भन्दै अधिकांश नेताले संसदीय दलका नेतासमेत रहेका पार्टी सभापति देउवालाई सुझाव दिन थालेका छन् । सोमबार हुने केन्द्रीय कार्यसमिति बैठकमा समेत यसै विषयमाथि छलफल केन्द्रित हुने भएको छ । निकास निकाल्न नसकिने मुद्दामा संसद् अवरोधको शृंखला सुरु गर्नु गलत थियो, कांग्रेसका अर्का एक नेता भन्छन्, एक दिन सांकेतिक रूपमा अवरोध गरेर दोस्रो दिनबाट खुलाउनुपर्थ्यो । त्यसो नगर्दा जनतामा गलत सन्देश गई पार्टीलाई ड्यामेज गर्ने काम भइरहेको छ ।सरकारले पनि कांग्रेसको अवरोध खुलाउन कुनै चासो दिएको छैन । नेकपा संसदीय दलका उपनेता सुवास नेम्वाङले प्रतिपक्षीले सरकारसँग कुनै माग नराखेकाले अवरोध खुलाउन संवाद नभएको बताए । यो माग सरकारसँग सम्बन्धित होइन भन्ने उहाँहरूले (कांग्रेस) राम्रोसँग बुझ्नुभएरै होला, प्रधानमन्त्री र गृहमन्त्रीले बोल्नुपर्छ भनेर यस पटक भन्नुभएको छैन, त्यसैले हामी पर्खिरहेका छौं, उनले कान्तिपुरसँग भने । कांग्रेस केन्द्रीय सदस्य मीन विश्वकर्माले भने प्रधानमन्त्री केपी शर्मा ओलीले विपक्षीले उठाएको विषयमा आश्वस्त हुने गरी संसद्मा बोलेर अवरोध खुलाउन अग्रसर हुनुपर्ने बताए । सदनबाट प्रधानमन्त्रीले संवैधानिक निकायमाथि कार्यकारीले हस्तक्षेप गर्दैन भनेर सम्बोधन गरिदिए संसद्ले निकास पाउने उनको तर्क छ । सरकारले पूर्वाग्रह र त्रुटिपूर्ण भएका निर्णयमा संवादबाटै समाधान निकाल्न सकिन्छ भनेर विरोधमा उठेको शक्तिलाई महसुस हुने गरी सम्बोधन गर्नुपर्छ, उनले भने, तर अहिले किन अवरोध भइरहेको हो भनेर सत्तापक्षबाट सोध्ने कामसम्म भएको छैन । नेकपाका उपनेता नेम्वाङ स्वतन्त्र र संवैधानिक निकायले गरेको निर्णयबारे प्रधानमन्त्रीले जवाफ दिन नमिल्ने बताउँछन् । कार्य व्यवस्था परामर्श समितिको बैठकमा हाम्रा प्रमुख सचेतकले तपाईंहरूले केका लागि अवरोध गर्न खोज्नुभएको हो भन्दा पहिलो दिन सांकेतिक रूपमा एक दिनका लागि मात्रै गर्ने हो भन्नुभयो, भोलिपल्टदेखि निरन्तरता दिनुभएको छ, उनले भने, आइतबारको बैठकमा केन्द्रीय कार्यसमिति बैठकसम्म हो भन्नुभएको छ । उहाँहरूको निर्णय के हुन्छ हामी पर्खिरहेका छौं ।कांग्रेस नेता दिलेन्द्र बडूले केन्द्रीय कार्यसमिति बैठकले निकास दिने बताए । अख्तियारको विभेदपूर्ण व्यवहारको विरोध गरेका हौं, हामीले उठाएको मुद्दा स्थापित पनि भएको छ, उनले भने, अब सधैं संसद् अवरुद्ध राख्ने होइन । निष्पक्ष र स्वतन्त्र संवैधानिक निकायबाट विभेदपूर्ण कार्य नहोस् भन्ने ध्यानाकर्षण गराउँदै पार्टीले उचित निर्णय लिनेछ ।"
'अदालतको विषय संसद्बाट निरूपण हुँदैन',"काठमाडौं (कास) सभामुख अग्निप्रसाद सापकोटाले संवैधानिक निकाय अख्तियार दुरुपयोग अनुसन्धान आयोगबाट विशेष अदालतमा दायर भएको मुद्दाको विषयमा सदनले निकास दिन नसक्ने बताएका छन् । आफ्ना संसदीय दलका उपनेता विजयकुमार गच्छदारविरुद्ध राजनीति पूर्वाग्रह राखेर अख्तियारले भ्रष्टाचार मुद्दा चलाएको भन्दै प्रमुख प्रतिपक्षी कांग्रेसले आइतबार तेस्रो दिन संसद् बैठक अवरुद्ध पारेपछि उनले यस्तो बताएका हुन् ।सदन अवरुद्ध गर्न उभिएका कांग्रेस सांसदलाई सम्बोधन गर्दै सभामुख सापकोटाले संविधानको धारा १०५ मा उल्लिखित प्रावधान ख्याल गर्न आग्रह गरे । उक्त धारामा अदालतमा विचाराधीन मुद्दामा न्यायनिरूपणका क्रममा प्रतिकूल असर पार्ने र न्यायाधीशले कर्तव्य पालनको सिलसिलामा गरेको न्यायिक कार्यको विषयमा संघीय संसद्को कुनै सदनमा छलफल गरिने छैन, भन्ने उल्लेख छ । न्यायाधीशविरुद्धको महाअभियोग प्रस्तावमा छलफल गर्दा भने उल्लेखित बन्देज लागू नहुने व्यवस्था छ । संवैधानिक निकायले गरेको निर्णय, त्यो पनि अदालत गइसकेको छ, सापकोटाले भने, अदालतको विषय संसद्बाट निरूपण हुन सक्दैन । बैठक सुरु भएलगत्तै कांग्रेस सांसदले उभिएर अवरोध गरेका थिए । सापकोटाले संसद्मा भएका गतिविधिलाई अन्तर्राष्ट्रिय समुदायले समेत हेरिरहेको भन्दै सदन चलाउन सहयोग गर्न कांग्रेसलाई आग्रह गरे । बैठकलाई जीवन्त र चलायमान बनाउनु आवश्यक छ, अन्य सांसदले पनि बोल्नका लागि समय माग्नुभएको छ, संसद्को क्षेत्राधिकारमा नपर्ने विषय तपार्इंहरूलाई जानकारी नै छ, सापकोटाले भने । कांग्रेस सांसद दिलेन्द्रप्रसाद बडूले अख्तियारले बदनियत राखेर एउटै प्रकृतिका मुद्दामा कसैलाई छुट र कसैलाई कारबाही गरेको अरोप लगाए तर उनले बोल्दा माइक बन्द थियो । कांग्रेसले यसअघि लगातार दुई दिन संसद् बैठक अवरुद्ध गरिसकेको छ । पटकपटक आग्रह गर्दा पनि कांग्रेस सांसद बस्न नमानेपछि सभामुख सापकोटाले प्रमुख प्रतिपक्षी दल उभिरहनु भनेको अवरुद्धको अवस्था हो भन्दै संसद् बैठक मंगलबारसम्मका लागि स्थगित भएको घोषणा गरेका थिए ।"
जनता आवासलाई ४१ करोड,"वनकरियालाई भवनलोपोन्मुख वनकरिया समुदायलाई पनि जनता आवास कार्यक्रमबाट भवन बनाउने सहरी विकास तथा भवन कार्यालय मकवानपुरको योजना रहेको छ । उनीहरूको आफ्ना नाममा जग्गा नभएकाले घर बनाउन समस्या । वनकरिया समुदाय अहिले मनहरी गाउँपालिका४ मुसेधापमा बस्दै आएका छन् । उक्त स्थानमा पर्सा वन्यजन्तु राष्ट्रिय निकुञ्जले घर बनाउन दिँदैन, भवन कार्यालयका प्रमुख पाण्डेले भने, उनीहरूको नाममा जमिन भयो जनता आवास कार्यक्रमअन्तर्गत भवन वनाउन सकिन्छ । २० घरधुरीमा ८२ जना वनकरिया बस्छन् । उनीहरूका लागि घर बनाउन जमिनको खोजी भइरहेको गाउँपालिका अध्यक्ष एकराज उप्रेतीले बताए ।"
इजलास व्यवस्थापनमा दुई करोड,"हेटौंडा (कास) प्रदेश सरकारको आन्तरिक मामिला तथा कानुन मन्त्रालयले न्यायिक समितिलाई बजेट विनियोजन गरेपछि वाग्मती प्रदेशका ११९ पालिकाका न्यायिक समिति व्यवस्थित हुन थालेका छन् । सरकारले चालु आर्थिक वर्षमा दुई करोड रुपैयाँ बजेट विनियोजन गरेको छ । समितिको इजलास व्यवस्थित बनाउन मन्त्रालयले बजेट उपलब्ध गराएको हो । उपमेयर र गाउँपालिकाका उपाध्यक्षको संयोजनमा गठित न्यायिक समितिलाई व्यवस्थित बनाउन बजेट उपलब्ध गराएको आन्तरिक मामिला तथा कानुनमन्त्री शालिकराम जम्मकट्टेलले बताए । पहिलो चरणमा १९ वटा पालिकालाई ४५ लाख रकम उपलब्ध गराइएको मन्त्रालयका कानुन अधिकृत मदन शिवाकोटीले बताए । मन्त्रालयले नगरपालिकालाई ५० प्रतिशत र गाउँपालिकालाई ४० प्रतिशत साझेदारीमा सहयोग गरेको छ । पहिलो किस्ता प्राप्त भएअनुसार खर्चने तयारी भइरहेको इन्द्रसरोवर गाउँपालिकाकी उपाध्यक्ष उमाकुमारी लामाले बताइन् । यसैगरी, मन्त्रालयले कानुनी सहकर्ताको कार्यविधि बनाएर ११९ वटै पालिकाकामा कानुनी सहजकर्ता खटाएको छ । भक्तपुरको मध्यपुर ठिमीमा रहेको एक पालिकाबाहेक सबैमा सहजकर्ताले न्यायिक समिति र पालिकावासीलाई सहयोग पुर्याइरहेका छन् । भक्तपुरमा राजनीतिका कारण सहजकर्ता नियुक्त हुन सकेका छैनन् ।"
टोखा केन्द्रमा बल्ल डाक्टर,"नगर अस्पताल बनाउन पहल नगरपालिकाले अहिले नगरस्तरको अस्पताल बनाउन पहल गरिरहेको छ । १० रोपनी जग्गाको आवश्यक हुने भएकाले त्यसतर्फ लागिरहेको वडाध्यक्ष जोशीले बताए । जग्गा नापजाँच गरिरहेका छौं, उनले भने, अस्पताल निर्माण गर्न सरकारले सहयोग गर्नुपर्छर् । पञ्चायतकालदेखि नै वडा कार्यालयसँगैको भवनमा सञ्चालन हुँदै आएको स्वास्थ्य केन्द्रले २०७५ मा नयाँ भवन पाएको हो । २०७५ असोजमा संघीय सरकारले ५ रोपनी जग्गामा ३ तलाका भवन निर्माण गरी नगरपालिकालाई दिएको थियो । आठ करोड लागतमा निर्माण भएको भवनमा केन्द्रबाट सेवा दिइँदै आएको छ । नगरपालिकाका प्रमुख प्रकाश अधिकारीका अनुसार नगरस्तरीय अस्पताल बनाउन स्वास्थ्य मन्त्रालयमा आवेदन दिइए पनि मापदण्ड नपुगेकाले अस्वीकार भएको छ । १० रोपनी जग्गा, स्वास्थ्यकर्मी बस्न स्टाफ र क्वाटरका लागि छुट्टै भवन निर्माण गर्नुपर्ने रहेछ, उनले भने, तर हामीसँग ५ रोपनी मात्र जग्गा छ । अहिले केन्द्रको परिसरमा रहेको सार्वजनिक जग्गालाई लिजमा लिन नगरसभामा निर्णय गरी बाँकी प्रक्रिया अघि बढाइने उनले बताए ।"
करेन्ट लागेर मृत्य,सिन्धुली (कास) सिन्धुलीमा छुट्टाछुट्टै दुर्घटनामा तीन जनाको मृत्यु भएको छ । करेन्ट लागेर २ र ट्र्याक्टर दुर्घटनामा एक जनाको मृत्यु भएको प्रहरीले जनाएको छ । काँडेतारबाट बेरा बनाउन फलामे रड सोझ्याउने क्रममा करेन्ट लागेर दुधौली१० का ३५ वर्षीय कृष्ण कटुवालको मृत्यु भएको छ । त्यसैगरी रुखबाट घाँस झार्ने क्रममा गोलन्जोर ७ खुर्कोटमा करेन्ट लागेर ४५ वर्षीय टीकाबहादर कार्कीको मृत्यु भएको प्रहरीले जनायो । दुधौली१ डकाहाचकमके ग्रामीण सडकमा ट्र्याक्टर दुर्घटनामा परी ७० वर्षीय बरमलाल धामीको मृत्यु भएको छ ।
आधुनिक भवनमा विद्यार्थी,"हेटौंडा (कास) भूकम्प जानुअघिका थोत्रा भवन र भूकम्पपछि टहराभित्रका कक्षाकोठामा पढ्दै आएका विद्यार्थी अहिले आधुनिक भवनमा पढ्न पाएका छन् । उनीहरू बोराले बेरिएको शौचालयमा होइन, छात्रामैत्री शौचालय प्रयोग गर्दै छन् । भूकम्प शैक्षिक क्षेत्रको भौतिक पूर्वाधारका निम्ति वरदान साबित भएको छ, हेटौंडा उपमहानगरपालिका१२ पदपोखरीस्थित बुद्ध माध्यमिक विद्यालयका व्यवस्थापन समितिका अध्यक्ष पुण्यसिद्धि लामाले भने, सुविधायुक्त विद्यालय भवन, शौचालय र ल्याबसमेत बनेका छन् ।एक गैरसरकारी संस्थाले ५ करोड १४ लाख ऋण सहयोगमा १८ कोठे विद्यालय भवनसहित शौचालय र ल्याब निर्माण गरेको थियो । अधिकांश तामाङ समुदायका बालबालिका अध्ययन गर्ने उक्त विद्यालय भवन जाइकाको ऋण सहयोगमा बनेको हो । थाहा नगरपालिकास्थित जनकल्याण माविका प्रध्यानाध्यापक सानोभाइ कार्कीको भनाइ पनि उस्तै छ । उनले भने, सुविधायुक्त विद्यालय भवन निर्माण गर्ने अवसर भूकम्पले जुराइदियो । जिल्लामा रहेका अधिकांश पुराना स्कुलका जीर्ण भवन भूकम्पले भत्काइदियो । अहिले धेरै विद्यालयका भवन नयाँ बनिसकेको र केही निर्माणाधीन अवस्थामा रहेको जिल्ला आयोजना कार्यान्वयन इकाइ (शिक्षा) का प्रमुख बद्री पाठकले बताए । मकवानपुरमा रहेका ४०९ विद्यालयका २ हजार ३१० कक्षाकोठा क्षतिग्रस्त थिए । भूकम्पबाट ५४ वटा विद्यालय पूर्ण रूपमा सुरक्षित थिए ।"
गाडीका बत्ती हटाउँदै ट्राफिक,"चितवन (कास) गाडीमा अनावश्यक रूपमा राखेका बत्ती रामनगरस्थित वाग्मती प्रदेश ट्राफिक प्रहरीले हटाउने कार्य जारी राखेको छ । विभिन्न खालका गाडीमा राखेको फक्स, डिजिटललगायत लाइट हटाउने अभियान ट्राफिकले पुस १६ बाट थालेको हो । यी बत्तीले गाडी झिलीमिली हुने तर यसैका कारण दुर्घटना बढेका जनगुनासो आएपछि हामीले हटाएका हौं, वाग्मती प्रदेश ट्राफिक प्रहरीका प्रहरी निरीक्षक मोहनमान श्रेष्ठले भने, यस्ता बत्तीले गर्दा दुर्घटना बढेको अनुसन्धानले पनि देखाएको छ ।"
दक्ष जनशक्तिबाट शव परीक्षण,"काभ्रे (कास) धुलिखेल अस्पतालले दक्ष जनशक्तिबाट शव परीक्षण सेवा सुरु गरेको छ । स्वास्थ्य तथा जनसंख्या मन्त्रालयले शव परीक्षण तथा क्लिनिकल मेडिको लिगल परीक्षण गर्न अनुमति दिएपछि अस्पतालले उक्त सेवा सुरु गरेको हो । यसअघि जिल्लामा सरकारी मेडिकल अफिसरबाट शव परीक्षण हुँदै आएको थियो । पूर्वाधार, जनशक्ति तयार भए पनि कानुनी कारण हामीले सेवा सुरु गर्न पाएका थिएनौं, अस्पतालको फरेन्सिक मेडिसिन विभाग प्रमुख डा राजकुमार कार्कीले भने । उनका अनुसार ३ विशेषज्ञ चिकित्सक, १ दक्ष प्राविधिक, पोस्ट ग्र्याजुएट विद्यार्थी र केही प्रशिक्षार्थीसमेत तयारी अवस्थामा छन् । २४ सै घण्टा सेवा दिने उनले जानकारी दिए ।"
कानुन कार्यान्वयनमा जोड,"मकवानपुर (कास) वाग्मती प्रदेश सरकारले निर्माण गर्ने कानुनहरू पूर्ण रूपमा कार्यान्वयन गर्नुपर्ने सरोकारवालाहरूले जोड दिएका छन् । प्रदेशभित्र सुशासनको प्रत्याभूति गर्ने सम्बन्धमा व्यवस्था गर्न बनेको विधेयकमाथिको छलफलमा सहभागीहरूले ऐन कार्यान्वयन पक्षमा जोड दिएका हुन् । उपभोक्ता हित संरक्षण मञ्च मकवानपुरका अध्यक्ष बासु खतिवडाले कानुन जति नै प्रभावकारी देखिए पनि कार्यान्वयन पक्ष कमजोर हुने गरेको बताउँदै आगामी दिनमा त्यस्तो अवस्था आउन नहुने बताए । मकवानपुर उद्योग वाणिज्य संघका वरिष्ठ उपाध्यक्ष माधव न्यौपानेले विधेयकले निजी क्षेत्रको हितलाई मध्यनजर गर्नुपर्नेमा जोड दिए । प्रदेशका सभामुख सानुकुमार श्रेष्ठले प्रदेशले प्रभावकारी कानुन निर्माण गरेको बताउँदै सरकारले त्यसलाई प्रभावकारी कार्यान्वयनमा लैजानुपर्ने बताए । उनले भने, कार्यान्वयनका क्रममा केही व्याहारिक कठिनाइ परे प्रदेश र केन्द्रले कानुन संशोधन गर्न पनि तयार हुनुपर्छ । आन्तरिक मामिला तथा कानुनमन्त्री शालिकराम जम्कट्टेलले कानुन र व्यवहारको तारतम्य नमिलेको भन्दै समाज नै सुशासनयुक्त नभएको तर्क गरे । छुवाछुत, भेदभाव, लैंगिक विभेदजस्ता कुरीतिले ग्रस्त समाजलाई सुशासनतर्फ लैजान समय लाग्ने उनको भनाइ थियो ।"
हेटौंडा बालमैत्री घोषणा हुँदै,"हेटौंडा (कास) हेटौंडा उपमहानगरपालिकालाई बालमैत्री घोषणा गरिने भएको छ । उपमहानगरले बालमैत्री उपमहानगर घोषणा गर्ने तयारीस्वरूप १९ वटै वडाका वडा अध्यक्ष, स्वास्थ्य स्वयंसेविका तथा सरोकारवालासँग छलफल तथा अभिमुखीकरण कार्यक्रम आइतबार गरेको छ । ०७७ माघसम्ममा बालमैत्री घोषणा गर्ने उपमहानगरको योजना छ । उपमहानगरका सूचना अधिकारी रामकृष्ण थापाले उपमहानगरको आगामी बैठकले बालमैत्री स्थानीय शासन कार्यान्वयनका लागि नतिजामुखी कार्ययोजना स्वीकृत गरेपश्चात अन्य योजना कार्यान्वयनको चरणमा जाने बताए । थापाले १९ वटै वडामा २२ दिन बालमैत्री स्थानीय शासन कार्यान्वयनका लागि अवलम्बन तथा घोषणासम्बन्धी वडास्तरीय अभिमुखीकरण गर्ने, विद्यालयका प्रधानाध्यापक तथा विद्यालय व्यवस्थापन समितिका अध्यक्ष, स्वास्थ्यचौकी इन्चार्ज, महिला स्वास्थ्य स्वयंसेविका, गैरसरकारी संस्था, सहकारी, युवा क्लब र सञ्चारकर्मीसँग बालमैत्री स्थानीय शासन कार्यान्वयन, घोषणा र दिगोपनामा भूमिकाबारे छलफल गरिने उपमहानगरले जनायो ।"
मस्जिद क्षेत्र संरक्षण गर्न ध्यानाकर्षण,"काठमाडौं (कास) नेपाल मदनी मस्जिद व मुस्लिम मोसाफिरखाना संस्थाले काठमाडौं महानगरपालिका२२, सुन्धारा पश्चिममा रहेको आफ्नो मस्जिदसहितको धार्मिक क्षेत्रलाई संरक्षण गरिदिन मुस्लिम आयोगसँग माग गरेको छ । उक्त स्थानमा ६ आना १ पैसा क्षेत्रफलको सरकारी जग्गा एक सय वर्षभन्दा बढी समयदेखि मुस्लिम समुदायले भोगचलन गर्दै आएका छन् । उक्त जग्गा पछिल्लो दशकमा भूमाफियाले व्यक्तिगत दर्ता गरेर मुस्लिम समुदायलाई बलजफ्ती हटाउन लागेको भन्दै ती संस्थाले आयोगको ध्यानाकर्षण गराएका हुन् । मस्जिदका अध्यक्ष राज महमद अन्सारी नेतृत्वको टोलीले आयोगका अध्यक्ष समिम मियाँ अन्सारीलाई आइतबार ध्यानाकर्षणपत्र बुझाएको छ । हाम्रो पुर्खादेखि अहिलेसम्म एक सय वर्षभन्दा अगाडिदेखि भोगचलन गर्दै आइरहेका छौं, ध्यानाकर्षण पत्रमा छ, हामीले धार्मिक स्थलका रूपमा भोगचलन एवं नमाज, इद, बकरइदजस्ता धार्मिक पर्व र पूजापाठ गर्दै आइरहेको अवस्था छ । सरकारको नाममा रहेको जग्गा उपयोग गर्न २००० साल चैतमा खड्ग निशाना प्राप्त गरेको र खसी, राँगाको व्यापार गर्ने मुसलमानहरूलाई सधैं बस्न दिन २००१ वैशाख २७ मा पोता रजिस्ट्रेसन अड्डाका नाममा सनद जारी भएको ध्यानाकर्षणपत्रमा उल्लेख छ । केही वर्षदेखि यो जग्गा भूमाफियाले कब्जा जमाएका छन्, मस्जिदका अध्यक्ष राज महमदले भने, श्री ३ जुद्धशमशेरको पालामा हामीले पाएका हौं । हाल आएर मस्जिद भत्काउन विभिन्न व्यक्ति सक्रिय रूपमा लागेका छन् । मस्जिदमा हमला गर्छौं भन्दै छन् । त्यसैले कुनै मुद्दा मामिला होइन, मस्जिदकै रूपमा कायम गरियोस् । आयोगका अध्यक्ष अन्सारीले सुन्धाराको मस्जिद क्षेत्रको जग्गा समस्याबारे काठमाडौं महानगरपालिकाका मेयर विद्यासुन्दर शाक्यसित कुराकानी गरेको बताए । मेयर शाक्यसमेतलाई बाइपास गरेर भूमाफियाले गलत तरिकाले मस्जिदको जग्गा हडप्न खोजेका रहेछन्, उनले भने, यो कुनै व्यक्तिको घर होइन । इस्लामको आस्था अल्लाहको घर हो । उहाँ (मेयर शाक्य) ले इस्लामको आस्थामा ठेस पुर्याउँदिन भन्नुभएको छ । आयोगले मस्जिदसहितको धार्मिक स्थलको संरक्षण गर्न पहल गर्ने आश्वासन अध्यक्ष अन्सारीले दिएका छन् ।"
दृष्टिविहीनलाई दिलशोभाको साथ,"(काठमाडौं)  भोजपुरकी उषा नेपाल काठमाडौं आएको पाँच वर्ष भयो । आँखा देख्छिन तर खुट्टामा समस्याले लट्ठीको सहारामा घिस्रिँदै दृष्टिविहीन श्रीमान् डम्बरबहादुर कार्कीलाई दैनिक गोकर्णेश्वरको उत्तरबाहिनीबाट रत्नपार्कसम्म डोर्याएर लैजान्थिन् । दिनभरि गीत गाएर दुबै जना कोठा फर्किन्थे । रत्नपार्कको फुटपाथमा गीत गाएर उनीहरू गुजारा चलाउँथे । महानगरपालिकाले सडकमा पनि बस्न नदिने भएपछि दैनिकी चलाउनै गाह्रो भएको छ, उनले भनिन । कोठा भाडासमेत तिर्न नसक्ने भएपछि आमाघरको दिलशोभाको सहयोगमा निर्माण भइरहेको टहरामा आइतबार कोठा माग्न दुबै जना पुगेका थिए । त्यस्तै दृष्टिविहीन रमेश गिरी, श्रीमती पूजा गिरी र बौद्धिक अपांगता भएका छोरा पनि कपनको एउटा कोठाको भाडा तिर्न नसक्ने भएपछि जोरपाटी नयाँपाटी नजिकैको खेतमा निर्माण भइरहेको टहरामा कोठा माग्न पुगेका थिए । उनीहरू केही वर्षअघि कार्पेट बुन्ने, अगरबती बेच्ने काम गरे पनि पछिल्लो समय रत्नपार्कमा गीत गाएर जीवन चलाइरहेका थिए । अर्का दृष्टिविहीन मीनबहादुर तामाङ र उनकी श्रीमती सुन्धारामा गीत गाउने गर्थे । जोरपाटीमा महिनाको ४ हजार ५ सय रुपैयाँ घर भाडा तिरेर बस्न नसक्ने भएपछि विकल्पको खोजीमा थिए । आमा घरले दृष्टिविहीनका लागि कोठा बनाइरहेको थाहा पाएपछि उनी पनि आइतबार नयाँपाटीमा पुगेका थिए । उनीहरूलाई टहरा निर्माण समितिले कोठा दिने निधो गरिसकेको छ । एक सातापछि सामान लिएर आउन भनेका छन्, मीनबहादुरले भने । गोकर्णेश्वरस्थित नयाँपाटीबाट एक किलोमिटर हिँडेपछि दृष्टिविहीनका लागि टहरा बनाएको ठाउँमा पुगिन्छ । सेतो छडीको सहारामा हिंड्ने उनीहरूलाई सहज हुने ठाउँमा टहरा बनाइएको हो । सडकमा गीत गाउन समेत प्रतिबन्ध लगाएर महानगरले उठाएका दृष्टिविहीनलाई लक्षित गरेर यहाँ धमाधम टहरा बनाइरहेको छ । ४० परिवार बस्न मिल्ने गरी तीन रोपनी जग्गामा अहिले आठ वटा टहरा बनाइसकेको छ । थप टहराको संरचना बनाइरहेको छ । निर्माण भइसकेको टहरामा दुई परिवार बसिसकेका छन् । एउटा टहरामा टंकबहादुर राउत र अर्कोमा टेकबहादुर मगरातीको परिवार बसेका छन् । मगराती दृष्टिविहीन हुन् भने राउत दुर्घटनामा घाइते छोराको उपचारमा घर जग्गा बिक्री गरेर बिचल्लीमा परेका छन् । वर्षको तीस हजार रुपैयाँ तिर्ने गरी उनीहरूले तीन रोपनी जग्गा लिएर टहरा बनाएका हुन् । दुई महिनाभित्र आठ वटा कोठा, एउटा किचेन, दुई वटा शौचालय तयार गरिएको छ । अहिलेसम्म साढे छ लाख रुपैयाँ खर्च भइसक्यो, मगरातीले भने, वैशाखसम्म थप ३२ वटा टहरा निर्माण गर्ने योजना छ । २० देखि २५ लाख रुपैयाँ खर्च हुने उनले बताए । वृद्धावस्था व्यवस्थापन तथा सामाजिक कल्याण गुठी (आमाको घर) नेपालकी दिलशोभा श्रेष्ठको सहयोगमा यी सबै काम भइरहेको उनले बताए । सडकमा गाएर जीवन निर्वाह गरिरहेकालाई अब यहीं नै डल्लो साबुन, सरफ, मैनबत्ती, धूप बनाउन काम गर्न दिइने मगरातीले बताए । टहरा निर्माण गर्न वडा, महानगरदेखि विभिन्न संस्थालाई सहयोग मागिरहेका छौं, उनले भने, अहिलेसम्म दिलशोभा आमाले नै सहयोग जुटाइरहनुभएको छ, उहाँले नै दैनिक खानाको व्यवस्था गरिदिनुभएको छ ।आमाघरकी सञ्चालक दिलशोभा श्रेष्ठका अनुसार सडकमा बस्न बाध्य भएका अपांग, दृष्टिविहीनलाई अब सडकमा बस्न नदिनका लागि टहरा निर्माण गरिरहेको बताइन् । दृष्टिविहीन ४० परिवारका लागि घरटहरा निर्माण गरेर त्यहाँ उनीहरूको उचित बसोबास गर्ने र गराउने पवित्र उद्देश्यले आफूले कार्य थालनी गरेको उनले बताइन् । कोठा छुट्टाछुट्टै हुन्छ, तर खाना सबैलाई एकै ठाउँमा हुन्छ, उनले भनिन्, आफैंले बिहानबेलुकाका लागि खानाको व्यवस्था गरिरहेको छु । उनका अनुसार अहिलेलाई महिनाको १५ सय रुपैयाँ भाडा तिर्नुपर्ने भए पनि दाता आएको खण्डमा तिर्नु पर्दैन । अहिले अपांग र दृष्ट्रिविहीन दुवै रहे पनि आगामी दिनमा यहाँ दृष्टिविहीनलाई मात्र राख्ने योजना रहेको उनले सुनाइन् । टहरा निर्माण भए पनि बत्ती मुख्य समस्या रहेको बताउँदै सक्दो सहयोग गर्न उनले अपिल गरिन् । टहरा निर्माण कसले सहयोग गरेको भन्ने दिलशोभाले खुलाइनन् । निर्माण भइसकेको आठवटा कोठाको उद्घाटन आइतबार गोकर्णेश्वर नगरपालिकाकी उपमेयर शान्ति नेपालले गरिन् । राज्यले गर्नेुपर्ने काम एउटा संस्थाले गरेर उदाहरणीय भएको बताइन् । नगरपालिकाले गर्नुपर्ने सक्दो सहयोग गर्ने उनले दाबी गरिन् ।"
सेनेटरी प्याड बनाउन सिक्दै,"काठमाडौं (कास) त्रिचन्द्र कलेजस्थित युवा रेडक्रस सर्कलको भवनमा मुस्कान तेयुङ शनिबार सेनेटरी प्याड बनाउन सिक्दै थिए । स्नातक दोस्रो वर्षमा अध्ययनरत उनले स्कुलमा स्वास्थ्य किताबमा पढे पनि व्यवहारमा लागू नभएको बताए । महिनावरी भएको बेला अब आफ्ना आमा तथा दिदिबहिनीलाई सहयोग गर्न सक्छौं, उनले भने, महिनावारीको विषयमा कोही पनि बोल्न चाहँदैनन्, त्यसैले यस्तो कक्षा लिएर सिकेपछि व्यवहारमा लागू गर्न सक्छौं । समाजमा महिनावरी हुँदा महिलालाई मात्र भन्ने प्रचलन रहेको उनले सुनाए । आफ्ना घरका पुरुषलाई पनि बताउन नहुने मान्यता रहेको उनले बताए । महिनावारी हुँदा गर्न तथा खान हुनेनहुने लगायत सामान्य ज्ञान पनि हामीमा थिएन, उनले भने, यी सबै आज थाहा पायौं, अब बजारमा पाइने प्याड नहुँदा आफैं बनाएर दिन सक्छौं ।त्यस्तै माइक्रोबायोलोजी चौथो वर्षमा अध्ययनरत हेमन्त पन्त पनि प्याड बनाउन सिकिरहेका थिए । आफ्नै घरमा पाइने सामग्रीबाट प्याडबाट बनाउन सकिने उनले बताए । फार्मेसीमा पाइने भन्दा पनि आफैंले बनाएको प्याड लाभदायक हुने अनुभव उनले गरे । फार्मेसीमा पाइने केमिकलयुक्त हुन्छ, उनले भने, आफैंले बनाएको पुनः प्रयोग गर्न मिल्छ । प्याड बनाउनअघि महिनावारी हुँदा के हुन्छ, कस्तो खानेकुरा खानु हुँदैन लगायत कुराको जानकारी पाएको उनले बताए । त्रिचन्द्रकै अर्का विद्यार्थी रक्षा पौडेलले पनि बजारमा पाइने प्याड समयमा नफेर्दा एलर्जी हुने हुँदा घरेलु निकै लाभदायक रहने बताइन् । उपत्यकामा हरेक ठाउँमा प्याड किन्न पाइन्छ, त्यस्तो कुनै समस्या हुँदैन, उनले भनिन्, गाउँघरतिर यस्तो पाइँदैन, त्यसैले आफैंले बनाएर प्रयोग गर्न सकिन्छ । अरूलाई पनि सेनेटरी प्याड बनाउन सिकाउन सकिने उनले बताइन् । सोही कलेजका विद्यार्थी पूजा रम्तेल सहभागीहरूलाई प्याड बनाउन सिकाइरहेकी थिइन् । प्याड बनाउन सिकाउँदै रम्तेलले एउटा प्याड बनाउन ३० मिनेटभन्दा बढी समय नलाग्ने बताइन् । घरमै प्याड बनाउँदा नरम सुती वा फलाटिनको कपडा प्रयोग गरेर बनाउन सकिने उनले बताइन् । प्याड सामान्यतया २१ इन्च लम्बाइ र १४ इन्च चौडा हुन्छ, उनले भनिन्, सियोधागोले सिएर कपडालाई प्याडको आकारमा बनाइन्छ । उक्त कपडालाई लम्बाइ फोल्ड हुने गरी दायाँ पर्ने गरी बराबर साइजमा दोबारिन्छ । दोबारेको भागको तल्लो भागलाई माथिल्लो भागसँग मिलाउँदा चार वटा फोल्ड हुन्छ । पत्रहरू भएको पट्टिबाट काट्नका लागि फोल्ड कपडाको लम्बाइको आधा र चौडाइको आधाको केन्द्रमा जाने गरी माथिबाट केन्द्र हुँदै दायाँपट्टि जाने गरी थोरै काटिन्छ । काटिएका दुई वटा कपडाको बीचमा २१ सेमि लम्बाइ र ६ सेमि चौडाइ भएको गज राखेर एक छेउ छोडी बाँकी किनारा सिलाइसकेपछि नसिलाएको भागबाट सिरकको खोल जस्तै उल्टो फर्काउनुपर्छ । भित्री वस्त्र अर्थात पेन्टी अड्काउने गरी प्याडको साइड (कान जस्तो) मा बनेको भागको टुप्पोमा बटन (टिपटाँक) लगाएपछि प्याड तयार हुने उनले बताइन् । एक मिटर कपडाबाट चारदेखि छ वटा प्याड बनाउन सकिन्छ, उनले भनिन्, कपडाबाटै प्याड बनाउन सुरु गरेदेखि नै यो तरिका अपनाएकाले प्रचलित छ, सबैले यस विधिबाटै प्याड बनाउन सिकाइन्छ । युवा रेडक्रस सर्कल त्रिचन्द्रमार्फत नै दुई वर्षअघि प्याड बनाउन सिकेको र अहिले आफैंले सिकाउने गरेको उनले बताइन् । गुथी संस्था र त्रिचन्द्र युवा रेडक्रस समूहले आयोजना गरेको महिनावारी स्वच्छता तथा वैकल्पिक सेनेटरी प्याड निर्माण तालिममा २७ जना विद्यार्थी सहभागी थिए । सहभागीमा चार जना पुरुष र २४ जना महिला थिए । महिनावारीका बेला रगत व्यवस्थापन गर्न सेनेटरी प्याड प्रयोग गरिन्छ । प्याड किन्दा महिनामा एक सय रुपैयाँभन्दा बढीको खर्च हुने पूजा रम्तेलले बताइन् ।"
६२ जिल्लाका विद्यार्थी एउटै विद्यालयमा,"(ललितपुर)  ललितपुरमा १८६ सामुदायिक विद्यालय छन् । तीमध्ये विद्यार्थी अभावमा आधा दर्जन प्राथमिक तहका विद्यालय अर्कामा गाभिसकिएको छ । सबैभन्दा धेरै विद्यार्थी र उत्कृष्ट नतिजा ल्याउने आदर्श सौल युवक माविले भने आइतबार ५० औं वार्षिकोत्सव मनाएको छ । शिक्षा विकास तथा समन्वय इकाइ प्रमुख योगेन्द्र बरालका अनुसार जिल्लामा विद्यालय संख्या घटेसँगै शिक्षक दरबन्दी मिलान हुँदैछ । ललितपुरको प्राथमिक तहका १९७ जनाको दरबन्दी अन्यत्र पठाउने तयारी गरिएको छ । ८२ वटा सामुदायिक माविमध्ये सबैभन्दा धेरै विद्यार्थी र उत्कृष्ट नतिजा हासिल गर्ने विद्यालय आदर्श सौल नै हो, प्रमुख बरालले भने, जहाँ विद्यार्थी धेरै छन्, त्यहाँ शैक्षिक गुणस्तर छ भन्ने बुझिन्छ । यो विद्यालय ललितपुर महानगरपालिका२२ बुङमतीमा छ । यहाँ पूर्वप्राथमिकदेखि कक्षा ५ सम्म र वडा नं २५ छ्यासिकोटमा माध्यमिक तह पठनपाठन हुन्छ । विद्यालयमा कक्षा १२ सम्म ६२ जिल्लाका १ हजार ८३५ विद्यार्थी अध्ययनरत छन् । महाविद्यालयको अवधारणाअनुसार व्यवस्थापन, शिक्षाशास्त्र र मानविकी संकायमा स्नातक तहको पठनपाठन भइरहेको छ । यसै वर्षदेखि व्यवस्थापन विषयतर्फ स्नातकोत्तर तहको पढाइ सुरु गरिएको छ । साधारण धारतर्फ समाहित शिक्षाअन्तर्गत ७० जना दृष्टिविहीन, सुस्तश्रवण (बहिरा) र सुस्तमनस्थितिका विद्यार्थी पनि पढ्छन् । १० जना बहिरा विद्यार्थी सरकारी कोटाअन्तर्गत विद्यालयकै छात्रावासमा बसेर पढिरहेका छन् । प्राविधिक तथा व्यावसायिक धारतर्फ कम्प्युटर इन्जिनियरिङ पढाइ हुँदै आएको छ । ०२६ मा बुङ्मतीस्थित मच्छिन्द्रनाथ सत्तलबाट यो विद्यालय सुरु गरिएको हो ।माविका ३८ कोठा क्षमताका पाँचवटा भवन छन् । सबैतिर सीसी क्यामेरा जडान गरिएको छ । अपांगतामैत्री तथा छात्र र छात्रालाई छुट्टाछुट्टै शौचालय छ । शैक्षिक सत्र २०७६ मा १६२ जना एसईई दिने तयारीमा छन् । पढाउने जनशक्ति ५९ जना र १२ जना कर्मचारी कार्यरत छन् । त्यसमा दुई जना सांकेतिक भाषा शिक्षक, पाँच जना कम्प्युटर इन्जिनियर र एक जना स्टाफ नर्ससमेत छन् । यसरी सफलता मिल्नुमा योजनाबद्ध टिमवर्कको परिणाम हो, प्रधानाध्यापक सरोजभक्त आचार्य भन्छन्, मभन्दा अघि प्रधानाध्यापक भीमप्रसाद सापकोटाले सुरुवात गर्नुभयो । कार्यरत रहँदै उहाँको देहान्त भएपछि मैले प्रअको जिम्मेवारी लिएँ । सिस्टमले काम भइरहेको छ । आचार्य ०६९ देखि प्रधानाध्यापकको जिम्मेवारी सम्हाल्दै आएका छन् । यहाँ ०६२ देखि पूर्ण रूपमा अंग्रेजी माध्यमको पठनपाठन तथा बालबालिका अनुकूल कक्षा छन् । विद्यालयमा गरिने व्यवहार र नतिजाले गर्दा अभिभावक र विद्यार्थीको रोजाइमा परेको शिक्षक अभिभावक संघका अध्यक्ष सुजेन्द्र तुलाधरले बताए । हाम्रो स्कुलमा अभिभावक र शिक्षक टिमको समन्वय बलियो छ, उनले भने । महानगरपालिकाका प्रवक्ता राजु महर्जनले महानगर कार्यपालिकाले शिक्षा कार्यविधि पारित गरेको जानकारी गराए । कार्यविधिले सामुदायिक विद्यालयको शैक्षिक गुणस्तर सुधारका निम्ति पर्याप्त व्यवस्था गरेको छ, वडा नं ९ का अध्यक्षसमेत रहेका महर्जनले भने, विद्यालय व्यवस्थापन समितिमा जनप्रतिनिधिसमेत रहनेछन् । हरेक वडाका विद्यालय सुधारका निम्ति वडा कार्यालय जिम्मेवार हुनुपर्नेछ । कार्यविधिले तीन सयभन्दा बढी विद्यार्थी रहेको विद्यालयमा सेवा सुविधासहित सहप्रधानाध्यापकको व्यवस्था गरेको छ ।"
स्वर्णस्मारक अनावरण,"उपराष्ट्रपति नन्दबहादुर पुनले ललितपुर२२ बुङ्गमतीस्थित आदर्श सौल युवक माविको स्वर्णस्मारक तथा सरस्वती मन्दिरको अनावरण गरेका छन् । विद्यालयको ५० औं वार्षिकोत्सवका अवसरमा आइतबार उनले स्वर्णमहोत्सव स्मारिकासमेत विमोचन गरे ।विद्यालयले स्वर्णमहोत्सका अवसरमा पूर्व प्रधानाध्यापहरू, शिक्षकहरू, व्यवस्थापन समितिका पूर्वअध्यक्ष तथा पदाधिकारी र सल्लाहकारहरूलाई सम्मान गरेको जानकारी प्रधानाध्यापक आचार्यले दिए । विद्यालयका पूर्वविद्यार्थीमध्ये खेलकुद, प्रहरी, मूर्तिकलालगायत विधामा उत्कृष्टलाई सम्मान गरिएको थियो । साताव्यापी महोत्सवमा अभिभावक दिवस, पूर्व शिक्षक, कर्मचारी तथा विद्यार्थी पुनःमिलन खेलकुद प्रतियोगिता, विज्ञान प्रदर्शनी, सांस्कृतिक कार्यक्रमसमेत गरिएको थियो ।"
सम्पदा पुनर्निर्माण दुई वर्षभित्रै : मन्त्री भट्टराई,"काठमाडौं(कास) संस्कृति, पर्यटन तथा नागरिक उड्ययन मन्त्री योगेश भट्टराईले पुनर्निर्माण हुन बाँकी रहेको सम्पदा दुई वर्षभित्र सम्पन्न गर्ने बताएका छन् । भूकम्पले नौ सय २० सम्पदाको क्षति भए पनि चार वर्षमा चार सय वटा सम्पदाको निर्माण भइसकेको पुरातत्त्व विभागले जनाएको छ । दुई वर्षभित्र पुनर्निर्माण सकिएपछि हामीले सिध्यायौं भनेर विश्व समुदायलाई जानकारी दिन सम्मेलनै गर्छौं, भुईंचालोले क्षति पुर्याएका सम्पदाको अवस्थाको जानकारी दिन आयोजित कार्यक्रममा मन्त्री भट्टराईले भने, सम्पदालाई विश्वव्यापी आँखाबाट हेर्नुपर्छ । यहाँको सम्पदा विश्वकै सम्पदा हो । नेपालको सभ्यता सबैभन्दा पुरानो भएकाले यसको अध्ययन गर्न विश्वभरिका अनुसन्धाता ल्याउन सकिने उनले बताए ।"
भक्तपुरमा धिमेबाजा प्रतियोगिता,"भक्तपुर (कास) भक्तपुर नगरपालिकाले जिल्लास्तरीय मौलिक धिमेबाजा प्रतियोगिताको आयोजना गरेको छ । धिमेबाजा प्रतियोगितामा भक्तपुर कमलविनायक न्हुज धिमे खलः प्रथम, दत्तात्रयको ख्वप धिमे खलः द्वितीय, चाँगुनारायण नगरपालिका छालिङको श्री गणेश दाफा भजन समूह तृतीय, नगाँचा धिमे बाजा खलः र याछेंको द राइजिङ कल्चर ग्रुपले सान्त्वना स्थान हासिल गरेका छन् । सूर्यविनायक नगरपालिका पान्डोबजारको पान्डोबजार धिमाय् बाजा खलः र मध्यपुर थिमी गुंगचिवाको गुंगचिवा धिमेले प्रोत्साहन पुरस्कार प्राप्त गरेका छन् ।धिमेबाजा प्रतियोगितामा जिल्लाका चारवटै नगरपालिकाबाट ७७ समूहले सहभागिता जनाएको छ । भक्तपुरबाट ६० समूह, चाँगुनारायणबाट १३ समूह, सूर्यविनायक र मध्यपुर थिमि नगरपालिकाबाट २२ समूहको सहभागिता रहेको आयोजकले जनाएको छ ।"
सरकार उपस्थिति देखाऊ,"गत डिसेम्बर अन्तिम सातादेखि संक्रमणका रूपमा देखा परिसकेको नोवल कोरोना भाइरसको उद्गम स्थल चीनको हुबेई प्रान्तको वुहान सहर अहिले निर्जन र एकान्तिकझैं बनिसकेको छ । यो संक्रमणको सन्त्रासका माझ वुहानसहित आसपासका तीन सहरमा बसोबास गर्ने अधिकांश मुलुकका आप्रवासी नागरिक अहिले घरफिर्ता भइसकेका छन्, यी सहरहरूमा चीन सरकारले सम्पूर्ण रूपका आवागमन बन्द गरेको छ । वुहान र आसपासका सहर बाहिरी विश्व र चीनको आन्तरिक सम्पर्कसंवादबाटै एक्लिएको यो अवस्था तत्कालै सहजीकरणको दिशामा जाला भन्ने स्थिति छैन । संख्याका आधारमा झन्डै ८ सय संक्रमितको ज्यान गइसकेको र ३० हजारभन्दा बढी संक्रमणमा परेर उपचाररत रहेको स्थितिलाई सामान्य मान्न मिल्दैन ।वुहान र आसपासका सहरमा रहेका विश्वविद्यालय, अध्ययन संस्थान र अन्यत्र रहेका गरेर अहिलेसम्म सूचीकृत १८० जना विद्यार्थीले घर फर्कनका लागि नेपाल सरकारसँग बिन्तीभाउ गरेको पनि एक साता भइसकेको छ । संक्रमणको गम्भीर अवस्थासँगै मनोवैज्ञानिक सन्त्रासले घेरिएर बसेका नेपालीका लागि उनीहरूको अन्तिम इच्छास्वरूप घर फर्काउने दिशामा नेपाल सरकारले भने देखावटी र आश्वासनकारी उपायमात्रै अवलम्बन गर्दै आएको देखिन्छ । कतिसम्म भने कुनै संक्रमणमा नपरेका र बिरामी अवस्थामा नरहेका विद्यार्थीलाई चीनबाट सिधै ल्याएर अस्पताल भर्ना गर्नुपर्नेझैं गरेर यही कारण अस्पतालमा बेड व्यवस्थापन गरिँदैछ भनेरै सरकारले झन्डै १० दिनको समय गुजारिसकेको छ । संक्रमणको सम्भावना अवधि पार गर्न कम्तीमा १४ दिन आइसोलेसनमा राख्नुपर्ने चिकित्सकीय अभ्यास र सुझावमा पछिल्ला दिनमा यस्तो एकान्तिक स्थल खोजिरहेका छौं भनेर सरकारले अर्को आलटालको जवाफ दिइरहेको छ । सरकारका उच्च पदाधिकारीहरू ती विद्यार्थीलाई नेपाल ल्याउनुभन्दा चिनियाँ सेवा, सुविधा र सुरक्षामा उतै रहन दिनु उपयुक्त भन्ने भावको सन्देश सुनाइरहेका छन् । अझ केही राजनीतिक दलका वरिष्ठ नेताहरू चीनबाट विद्यार्थी काठमाडौं ल्याउनु हुन्छ कि हुन्न भन्ने बहसमा उत्रिएका छन्, केही स्थानीय समुदायले भक्तपुरमा आइसोलेसन सेन्टर राख्न नदिनेसम्मको नाराजुलुस गरिसकेका छन् । यसबेला राज्य संवेदना, संयन्त्र र अठोटको प्रश्न त पूरै अर्थहीन बनेको छ नै, त्यसमाथि आफ्ना नागरिकको जीवनरक्षा एवं यो संकटको घडीमा राज्यले आफ्ना नागरिकप्रति देखाउनुपर्ने अपनत्वबोध पनि खोजीको विषय बनेको छ । स्थिति कस्तो लज्जास्पद देखिन्छ भने प्रधानमन्त्री, परराष्ट्रमन्त्री र उच्चपदस्थ पदाधिकारीले समेत सार्वजनिक मञ्चमा उभिएर हामी चीनमा रहेका विद्यार्थी एकदुई दिनमै ल्याउँछौं भनिरहेका छन्, तर यो प्रक्रियामा जोडिनैपर्ने नागरिक उड्डयन प्राधिकरण, हवाई सेवा, बेइजिङस्थित कूटनीतिक नियोग भने उद्धार प्रक्रिया र संयन्त्रका बारेमा पूरै बेखबर छन् । चीनको वुहानबाट स्वास्थ्य संवेदनशीलताबारेको सबै प्रक्रिया पूरा गरेर नेपाली विद्यार्थी घरफिर्ता ल्याउनु भनेको इराक वा सिरियामा रहेका अलपत्र नेपाली कामदार फिर्ता ल्याउनुसरहको जटिल एवं मुस्किलको स्थिति हो भन्ने मानसिकताले सरकारी संयन्त्रमा पकड राखेको देखिन्छ । स्वभावतः यो भयावह संक्रमणसँग जुध्ने र सावधानी अपनाउने स्थिति आफैंमा निकै जोखिमयुक्त छ नै, तर यसो भन्दैमा आफ्ना नागरिकले एकान्तिक बन्दै गएको विदेशी भूमिबाट गरिरहेको घरफिर्तीको आर्तनाद र बिन्तीभाउ सुन्नै नचाहेको अवस्था भने मानवीय संवेदनहीन देखिन्छ र यो स्थिति निन्दनीयसमेत छ ।यो संकटको घडीमा पक्कै पनि राजनीतिक तहमा भनिने गरेझैं आजको भोलि नै उद्धार र समन्वयको प्रक्रिया पार गर्न मुस्किल छ, यो सबैले मनन गर्ने तथ्य हो । तर, यो संक्रमण फैलिएको दुई महिना बितिसक्दा, वुहानमा रहेका भारतीय, बंगलादेशी, श्रीलंकालीसहित पश्चिमा मुलुकका विद्यार्थीहरूसमेत घरफिर्ती भइसक्दा नेपाल सरकारले गरेको तयारी र निर्देशनबाहेकको व्यावहारिक काम के थियो भनेर आम तहमा सोध्ने बेला आएको छ । बेइजिङस्थित नेपाली राजदूतले गरेको अपिलमा संकटको यो घडीमा धैर्य तथा संयम अपनाउनु हुन, भाइरस संक्रमणको नियन्त्रणका लागि चीन सरकारले दिने सुझाव पालना गर्नुहुन, भ्रमपूर्ण वा अतिशयोक्तिपूर्ण समाचार वा सूचनासँग सावधान रहनुहुन भनेरै मृत्यु मुखैमा आएर पनि धैर्यधारण गरिरहने हो कि ? अथवा, नेपालीसमेत संक्रमणको चपेटामा परेर मृत्युसंख्या गन्ने स्थिति आइहालेमा यो बहुमतीय सरकारको साख र अस्तित्व कहाँ खोज्न सकिएला ? यसकारण अब धैर्यधारणको मीठो मुखबोली मात्रै होइन, नेपाली विद्यार्थीको आर्तनाद सुनेर जतिसक्दो चाँडो उद्धारसंयन्त्र व्यवहारमा देख्न पाइयोस्, आग्रह छ ।"
एमसीसी र भ्रम,"नेकपा अध्यक्ष प्रचण्डले एमसीसीलाई अगाडि बढाउने दृढता व्यक्त गरेको समाचार आइरहँदा यो परियोजना नेपालमा ल्याउनु हुँदैन भन्ने विरोधको पनि समाचार आइरहेकै छन् । निकै लामो समयदेखि एमसीसीको विषयमा बहस चलिरहेकै छ । एकथरी एमसीसी पास गरेरै छाड्ने पक्षमा छन् भने अर्काथरी यसलाई पारित गरियो भने देशघाती कदम हुने भनेर प्रचार गरिरहेका छन् । सर्वसाधारण जनमानसमा चाहिँ अन्योलमा परेका छन् । कतिपय नागरिकमा एमसीसी के हो भन्ने कुरा थाहा पनि छैन । एकथरीले चाहिँ एमसीसीबारे अनावश्यक भ्रम फैलाइरहेका छन् । यसले गर्दा कतिपय साधारण जनतामा एमसीसी भनेको अमेरिकी सेना नेपालमा आउने हल्ला र भ्रम फैलिएको छ । यसकारण एमसीसी भनेको के हो ? एमसीसी नेपालमा ल्याउँदा यसका फाइदा के छ र बेफाइदा के छ ? एमसीसी सम्झौतामा अमेरिकी सेना नेपालमा प्रवेश गर्ने कुरा छ कि छैन ? एमसीसीमा रहेका सर्तहरू केके हुन् ? या निःसर्त नेपालमा आउन लागेको हो या सर्तसहित आउन लागेको हो ? भन्नेबारे जनमानसमा उठिरहेका प्रश्नहरूको उत्तर दिइनुपर्छ । यस्तो भ्रमलाई सरकारले चिर्न सक्नुपर्छ । यसबारे प्रस्ट पारेर अगाडि बढे राम्रो हुने थियो । सबै सामु एमसीसीबारे प्रस्ट कुरा राखेमा भ्रमहरू हट्ने थियो । हल्लाहरू कम हुने थियो । सबैको अगाडि सर्वस्वीकार्य निर्णय लिएर देशको हितमा हुनेगरी निर्णय लिएर अगाडि बढ्नसके सरकारलाई पनि सहज हुने र जनतामा पनि विरोधको आवाज कम हुने देखिन्छ । रेशमकुमार सुनुवार, नेपाल ल कलेज, काठमाडौं"
संसद अवरोधको गलत पद्धति,"अहिले २० अर्ब विगो दाबीसहित अख्तियार दुरुपयोग अनुसन्धान आयोगले ठूलो संख्यामा पूर्वमन्त्री र सचिवहरूलाई भ्रष्टाचार आरोपमा अदालतमा मुद्दा चलाएको खबरले ठूला भ्रष्टाचारीहरूको मनमा ढ्याङ्ग्रो बज्न थालेको छ । अख्तियारको यो साहसले भ्रष्टाचारीहरूको मनोबल गिरेको छ । अख्तियारको यो सकारात्मक सक्रियताले अब मुलुकमा भ्रष्टाचारीहरूको दोहोलो काडिने सन्देश गएको हामी आमनागरिकले महसुस गरेका छौं । ललिता निवास प्रकरणको भ्रष्टाचारमा आफ्नो दलको उपसभापति विजयकुमार गच्छदार मुछिएपछि कांग्रेसले उनलाई फँसाइएको भन्दै प्रतिनिधिसभाको बैठक अवरुद्ध पार्ने काम गरेको छ । यसले कतै भ्रष्टाचारीहरूको मनोबल बढ्ने त होइन ? यसतर्फ कांग्रेस सचेत रहनुपर्छ । भ्रष्टाचार गरेको छ भने आफ्नो र अर्को नभनी कारबाही गर्न अख्तियारलाई साथ दिनुपर्छ । गोविन्द विक, बुनपा१२, कपन, काठमाडौंकुनै बेला कांग्रेसका एकेजीबी अर्थात् अर्जुननरसिंह केसी, खुमबहादुर खड्का, गोविन्दराज जोशी र विजयकुमार गच्छदार शक्तिशाली नेता थिए । प्राप्त राजनीतिक शक्तिलाई दुरुपयोग गर्दै सम्पत्ति संकलनमा लाग्दा आज उनीहरू त बिलाएबिलाए, नेपाली कांग्रेसलाई पनि बिलाउने स्थितिमा पुर्याए । तर पनि कांग्रेसजन विशेषतः शेरबहादुर देउवाको चेत खुलेन । नेपाली कांग्रेसले इतिहास र वर्तमानबाट पाठ सिक्ने बेला आएको छ । गच्छदार विवादास्पद व्यक्ति हुन् । सधैं सत्तासुखमै रमाउने र प्रायः सधैं आकर्षक मन्त्रालय छान्ने गच्छदारसँग आज करोडौं सम्पत्ति छ । ती सबै सम्पत्ति के इमानदार राजनीति गर्दा प्राप्त हुने कुरा हो र ? यस्ता पात्रहरूबारे अख्तियारले छानबिन र मुद्दा चलाउँदा कांग्रेसले कोकोहोलो नै मच्चाउनु भोलि कांग्रेसकै लागि प्रत्युत्पादक हुन्छ । बरु भ्रष्टाचारबारे शंका लागे जोकोही नेतालाई छानबिन गर, गच्छदार लगायत माधवकुमार नेपाल र विष्णु पौडेललाई पनि अभियोग लगाऊ भनेर सहयोग पो गर्नुपर्छ । तर कांग्रेस उल्टो बाटोमा हिँंडिरहेको छ । कांग्रेसले सदनदेखि सडकसम्म विरोध अभियान चलाउनाले आमजनताले कांग्रेसको भ्रष्टाचार नीतिबारे शंका गर्न थालेका छन् । गोपाल देवकोटा, जोरपाटी, काठमाडौं"
कोरोना भाइरसबाट कसरी बच्ने ?,"१ विदेशबाट आउने पर्यटक या नेपालीहरू जोसुकै भए पनि केही दिन आइसोलेसनमा राख्ने२ चीनभन्दा बाहेक अन्य मुलुकबाट यदि कुनै पनि मानिस आएका छन् भने केही दिन अर्थात् (करिब १४ दिन) आफ्नो परिवारबाट पृथक रही बस्ने र सबैले मास्क प्रयोग गर्ने३ बारम्बार साबुनपानीले हात धुने, कुनै पनि व्यक्तिलाई हाच्छिउँ आयो भने पकेट रुमालको सट्टा टिस्यु पेपर प्रयोग गर्ने, एक व्यक्तिबाट अर्को व्यक्तिको दूरी कमसेकम एक मिटर राख्ने, हात नमिलाउने४ श्वासप्रश्वासको माध्यमबाट बढी सर्ने भएकोले भरसक त्यस्ता व्यक्तिको नजिक नबस्ने र हिँड्दा या भीडभाडमा जाँदा मास्क अनिवार्य प्रयोग गर्ने५ चिकित्सकका अनुसार घरपालुवा जनावरबाट खासै रोग सर्ने सम्भावना देखिँदैन६ यो भाइरस अलि बढी पाका उमेरकाहरूलाई चाँडै सर्ने सम्भावना भएको हुँदा उमेरमा पाकाहरू जाडो र निमोनिया हुनबाट सजग रहनुपर्छ । यसको लक्षण देखापर्दा एन्टिबायोटिक औषधिले काम नगर्ने भनाइ चिकित्सकहरूको छ । यदि यस्ता किसिमका लक्षणहरू देखापरे भने तुरुन्त नजिकको अस्पतालमा गई चिकित्सकसँग सल्लाह लिनु उपयुक्त हुन्छ । खिमराज गिरी, लमजुङ"
प्रणालीविहीन बनाइँदै राज्य,:
'यति समूहसम्बन्धी निर्णय कानुनसम्मत छैन भने अख्तियार र सीआईबीले हेरे हुन्छ',"प्रदेश २ को सरकार फेर्नेचाहिँ अनुकूलता बढेको हो ?प्रदेश, केन्द्र, माथितल सबै ठाउँमा सम्बन्धहरू पुनर्गठित हुन्छन् । राष्ट्रिय सभाको निर्वाचनमा राजपासंँग घोषित रूपमै गरिएको समझदारी प्रभावकारी रह्यो । राजपाकै साथीले त्यसलाई प्रारम्भ भन्नुभएको छ । जनताले अनुमोदन गरेको यो एकताले निरन्तरता पाउनुपर्छ भन्नुभएको छ उहाँहरूले ।"
जब चिप्लियो मुख्यमन्त्रीको जिब्रो,"प्रदेश २ का मुख्यमन्त्री लालबाबु राउतले गत शुक्रबार मिथिलाका अगुवा महिलाहरूको भेलामा भनेछन्, मेरो कार्यकालमा छोरीहरूलाई यति सक्षम बनाउनेछु कि छोरीहरूले अब छोराको मुखमा एसिड खन्याउनेछन् । आफू मुख्यमन्त्री भएदेखि नै छोरीहरूबारे सोच्दै आएको बताउने राउतले यस पटक भने अति नै सोचेछन्, जसको चौतर्फी आलोचना भइरहेको छ । हुन त उनको आशय गलत थिएन भन्ने लाग्छ । उनले अब मधेसका छोरीहरूलाई पनि छोराहरूजस्तै हिम्मतिला बनाउँछु भन्न खोजेका थिए सायद । तर जिब्रो चिप्लियो । अझ भनूँ, शब्दचयन ठीक भएन । मुख्यमन्त्री जस्तो पदमा रहेको व्यक्तिले सार्वजनिक स्थानमा के कसरी बोल्ने भन्ने कुराले महत्त्व राख्छ । जिब्रो चिप्लिँदा उच्चपदस्थहरू बारबार अप्ठेरोमा परेका उदाहरण धेरै छन् । गत वर्ष कानुनमन्त्री शेरबहादुर तामाङको जिब्रो चिप्लिँदा सार्वजनिक रूपमा माफी माग्नु मात्रै परेन, छँदाखाँदाको मन्त्री पद चट भयो । उनले बंगलादेशमा एमबीबीएस अध्ययनरत छात्राहरूलाई लक्षित गर्दै अभद्र टिप्पणी गरेका थिए । खुट्टा चिप्लिए बरु सजिलै उठ्न सकिएला, तर ठाउँकुठाउँ जिब्रो चिप्लिने मान्छे फेरि खडा हुन सक्ने सम्भावना कमै हुन्छ । त्यसैले बूढापाकाले भन्ने गरेका हुन् जिब्रोलाई सम्हालेर राख्नुमै सबैको हित हुन्छ । यति महत्त्वपूर्ण हुन्छ जिब्रो । जिब्रोले मानिसको स्वभाव र व्यक्तित्वको पहिचान दिन्छ । कुनै पनि व्यक्तिको क्षुद्रता र शालीनता जिब्रोले निर्धारण गर्छ । मान्छेलाई असल वा खराब बनाउने जिब्रोले नै हो । त्यसैले बोल्दा होस पुर्याउनुपर्छ । आफू मुख्यमन्त्री भएदेखि नै बेटी बचाउ र बेटी पढाउ अभियान मा लागिपरेका राउतले बोल्दा होस नपुर्याएकै कारण सबैको तारो बने । हालै मात्र प्रदेश २ सरकारले मधेशमा स्त्री भ्रूण पहिचान गरी गर्भमै हत्या गर्ने अत्यन्त भयावह र अमानवीय मानसिकताको अन्त्यका लागि छोरी जन्मँदै तीन लाख नामले अर्को अभियानको सुरुआत गरेको छ । स्त्री भ्रूणको हत्या रोकी छोरी जन्माउन अभिप्रेरित गर्ने तथा बालविवाह अन्त्य गर्ने उद्देश्यले जन्मनेबित्तिकै छोरीका नाममा सरकारका तर्फबाट तीन लाख रुपैयाँको बिमाको घोषणा गरेको छ । त्यो रकम छोरी बीस वर्ष पुगेपछि प्राप्त गर्ने भनिएको छ । मधेशका छोरीहरूका निम्ति यो अत्यन्त सराहनीय कदम हो । भ्रूणहत्या र बालविवाह मधेशका छोरीहरूको अस्तित्वका सबैभन्दा ठूला शत्रु हुन् । जबसम्म मधेशका छोरीहरूले जन्मन पाउने, हुर्कन पाउने, पढ्न पाउने र बालिग बन्न पाउने हक सुरक्षित गर्न सक्दैनन्, तबसम्म मधेशी समाजको प्रगति असम्भव छ । समाज सभ्य हुन त्यहाँका महिला र पुरुष दुवैको जीवनको गति समान रूपले अगाडि बढेको हुनुपर्छ । नेपाली समाजको सबैभन्दा दुःखद समस्या भनेकै महिला र पुरुष, छोरा र छोरीबीचको विभेद हो । यसमा पनि मधेशी समाज अझ बढी समस्याग्रस्त छ । छोरा र छोरीबीचको विभेदले त्यहाँको समाजलाई सुन्दर हुनबाट रोकिरहेको छ । मधेशका मात्र होइन, पूरै देशका छोरीहरू सक्षम हुनु जरुरी छ । तर, एसिडको बदला एसिडले छोरीहरूलाई सक्षम बनाउँदैन । यसर्थ मुख्यमन्त्री राउतको अभिव्यक्ति खेदजनक छ । आफूमाथि हिंसा गर्न खोज्नेको प्रतिकार गर्न छोरी सक्षम हुनु आजको आवश्यकता पक्कै हो । तर आफ्नो अनुहारमा एसिड छ्याप्नेको अनुहारमा एसिड नै छ्याप्दा कस्तो सन्देश जाला ? अनि समाज कता जाला ? हरेक घरमा छोरीहरूलाई एसिड प्रतिरोधको तालिम वा शिक्षा दिने कि हरेक घरका छोराहरूलाई यस्तो क्रूर अमानवीय हर्कत गर्नु अपराध हो, त्यसैले तिमीहरू अपराधी नबन, सुध्र भनेर शिक्षित गर्ने ? समाज होस् या परिवार, सुन्दर र सुखी बन्नका लागि एउटा पाटो मात्र असल र सक्षम भएर हुँदैन, दुवै पाटो समान हुनुपर्छ । मधेशका छोरीहरूले भोग्दै आएको अर्को विकराल समस्या हो दाइजो । दाइजोका कारण मधेशका छोरीहरूले भोग्ने यातना एसिडको जलनभन्दा कम छैन । दाइजोकै कारण शारीरिकमानसिक हिंसा खेप्ने, बेघर हुने, अङ्गभङ्ग हुने मात्र होइन, जिउँदै जल्नुपर्ने अवस्थाको अन्त्य गर्न छोरीहरूलाई आत्मनिर्भर बन्न सक्ने खालको शिक्षा अनिवार्य गर्नु आवश्यक छ । तैपनि यतिले मात्र दाइजोको समस्या समाधान होला भन्ने लाग्दैन । सुन्नमा आउँछ, मधेशमा जति धेरै शिक्षा, त्यति धेरै दाइजो अर्थात् छोराले जति पढेको छ, जस्तो योग्यता छ, त्यही अनुसार नै दाइजो वा तिलकको रेट तोकिन्छ रे ! छोरीले धेरै पढेकी छ भने डाक्टर, इन्जिनियर वा यस्तै केटा माग्न आउँछ, अनि त्यही रेटको दाइजो पनि दिनुपर्छ । समस्यै यहीँ छ । यसैले छोरीलाई सकेसम्म सानै उमेरमा बिहे गरेर पठायो भने दाइजोको मार पनि कम पर्ने हुन्छ । मधेशमा बालविवाह बढी हुनुको कारण यही हो । यसरी बालविवाह र दाइजो प्रथा अन्तरसम्बन्धित देखिएकाले छोरीहरूलाई स्वावलम्बी बन्न सक्ने शिक्षा दिनुपर्छ । छोराहरूलाई पनि यस्तो शिक्षा दिइयोस् कि, उनीहरूको मानसिकताबाट दाइजोको भूत हट्न सकोस् । छोरीको बिहे गर्दा घरघडेरी बेच्नुपर्ने अवस्थाबाट मधेशका बाबुआमालाई मुक्त गर्न हरेक छोरा र तिनका बाबुआमालाई दाइजोको लालचबाट कसरी मुक्त गर्ने भन्नेतर्फ सोचेर उचित शिक्षा, चेतना र अभियानको सञ्चालन गर्नतिर राउत सरकार लागिपरोस् । मधेशमा आफ्नै पौरखमा गर्व गर्नसक्ने छोराहरू नजन्मिएसम्म छोरीहरूले दाइजोको एसिडबाट मुक्ति पाउन मुस्किल छ । यसका साथै आत्मनिर्भरता नै हरेक हिंसाबाट मुक्त हुनसक्ने कडी भएकाले मधेश लगायत देशैभरका सम्पूर्ण छोरीहरूलाई उचित शिक्षा र रोजगारीको अवसरको उपलब्धता सहज गराउन सक्नु नै राज्यका सबै तह, तप्का र निकायको कर्तव्य हो । त्यसैले जिम्मेवार पदमा रहेकाहरूले अपराधलाई प्रश्रय दिने खालको अभिव्यक्ति दिनमा होइन, अपराधरहित समाज निर्माणमा ध्यान दिनु जरुरी छ ।"
नागरिकता कानुनको समर्थनमा र्याली,"मुम्बई भारत सरकारले गत वर्ष ल्याएको नागरिकता संशोधन कानुनको समर्थनमा मुम्बईका केही क्षेत्रीय दलले आइतबार र्याली निकालेका छन् । नागरिकतासम्बन्धी नयाँ कानुनलाई लिएर भारतभर विरोध प्रदर्शन भइरहँदा आर्थिक राजधानी मुम्बईमा भने त्यसको समर्थनमा र्याली निकालिएको हो । भारतको पश्चिमी राज्य महाराष्ट्रको क्षेत्रीय दल महाराष्ट्र नवनिर्माण सेना (एमएनएस) ले आह्वान गरेको र्याली नागरिका संशोधन कानुन (सीएए) को समर्थनमा भारतीय जनता पार्टीबाहेकले गरेको पहिलो ठूलो प्रदर्शन हो । नयाँ कानुनको विरोधमा रहेकालाई जवाफ दिन मुम्बईमा र्याली आयोजना गरिएको एमएनएसका प्रमुख राज ठाकरेले बताएका छन् । उनले कानुनका विरोधीलाई थप प्रदर्शन नगर्न चेतावनीसमेत दिएका छन् ।नागरिकता संशोधन कानुनमा छिमेकी पाकिस्तान, बंगलादेश र अफगानिस्तानबाट भारत आएका गैरमुसलमानलाई नागरिकता उपलब्ध गराउने प्रावधान उल्लेख गरेको छ । नयाँ कानुन मुसलमानविरोधी रहेको भन्दै भारतमा लगभग दुई महिनादेखि प्रदर्शन जारी छ । केही क्षेत्रमा भएका प्रदर्शन हिंसात्मकसमेत बनेका थिए ।"
तालिवान प्रवक्ता हिरासतबाट भागे,इस्लामाबाद हिरासतमा रहेका पाकिस्तानी तालिवान प्रवक्ता फरार भएका छन् । लगभग तीन वर्षअघि सरकारी सुरक्षा फौजसामु आत्मसमर्पण गरेका तेहरिकएतालिवान पाकिस्तान (टीपीपी) का प्रवक्ता एसानुल्लाह एहसान हिरासतबाट भागेको पाकिस्तानी अधिकारीले आइतबार बताएका हुन् ।आफूले हिरासत तोडेर भागेको र हाल टर्कीमा रहेको भन्दै एहसानले अडियो सार्वजनिक गरेपछि मात्रै पाकिस्तानी सुरक्षा फौजले यसको पुष्टि गरेको हो । पाकिस्तानी सुरक्षा फौजले उनी टर्कीमा रहेको भन्ने विषय भने पुष्टि गरेको छैन । एहसान हिरासतबाट कसरी भागे भन्नेबारे पनि केही बताइएको छैन । पाकिस्तान उच्च सैनिक स्रोतका अनुसार तालिबान लडाकु पहिचान गर्न र उनीहरूको अवस्था पत्ता लगाउने जानकारी लिनका लागि एहसान महत्त्वपूर्ण स्रोत थिए ।टीपीपीले गरेका आक्रमणको जिम्मेवारी एहसानले लिने गरेका थिए । उनले सन् २०१६ मा लाहोरस्थित पार्कमा गरेको बम विस्फोट र शैक्षिक अभियन्ता एवं नोबेल शान्ति पुरस्कार विजेता मलाला युसुफजाईमाथि गरिएको आक्रमणलगायत घटनाको जिम्मेवारी लिएका थिए । सन् २०१७ मा प्रशासनसमक्ष आत्मसमर्पण गरेका उनले हिरासतमै रहँदा पाकिस्तानी टेलिभिजनमा अन्तरवार्ता पनि दिएका थिए । देशमा वर्षौंसम्म रक्तपातपूर्ण अवस्था सिर्जना गरेका व्यक्तिलाई प्रशासनले टेलिभिजनमा अन्तरवार्ता दिन लगाएको भन्दै त्यसबेला पाकिस्तानभर आक्रोश व्यक्त गरिएको थियो । तालिवान लडाकुविरुद्धको लडाइँमा एहसानले सरकारलाई महत्त्वपूर्ण सहयोग र जानकारी दिएको भन्दै पाकिस्तानी सुरक्षा अधिकारी प्रतिरक्षामा उत्रिएका थिए । पाकिस्तान लामो समयदेखि इस्लामिक अतिवादविरुद्ध लडिरहेको छ । सन् २००७ मा टीपीपीले हिंसाको सुरुआत गरेदेखि पाकिस्तानमा हजारौं नागरिक र सुरक्षा अधिकारीको ज्यान गइसकेको छ ।
नोवल कोरोना संक्रमणले सार्सलाई उछिन्यो,"नयाँ अस्पताल सञ्चालनमा मात्र दुई सातामा निर्माण सम्पन्न भएको वुहानस्थित १ हजार ५ सय शय्याको अस्पताल शनिबारदेखि सञ्चालनमा ल्याइएको छ । हजार शय्याको अस्पताल गत साता नै सञ्चालन गरिएको थियो । हुबेईका ग्रामीण क्षेत्रमा समेत सरकारले स्वास्थ्य सेवा पुर्याएको छ । यसैगरी, हुवेई प्रान्तका किसान, खाद्य उत्पादक र सुपरमार्केटलाई सरकारले राहत उपलब्ध गराउने भएको छ । भाइरसविरुद्धको अभियानमा सहयोग गरेका कम्पनीलाई सरकारले कर छुट दिन लागेको चिनियाँ समाचार एजेन्सी सिन्ह्वाले उल्लेख गरेको छ । मेडिकल उपकरण बनाउने कम्पनीका कामदारलाई ओभरटाइम दिने तयारी पनि सरकारले गरिरहेको अधिकारीले बताएका छन् ।"
आरोपप्रत्यारोपमा डेमोक्र्याट प्रत्याशी,"वासिङ्टन डीसी अमेरिकामा नोभेम्बर ३ मा राष्ट्रपतीय निर्वाचन हुँदै छ । परम्परागत प्रतिस्पर्धी रिपब्लिकन र डेमोक्र्याटिक दल राष्ट्रपतिको आधिकारिक उम्मेदवार छान्न चुनावी अभियानमा छन् । आयोवा राज्यमा गत साता दुवै दलले उम्मेदवार छान्न प्रारम्भिक मतदान गरिसकेका छन् । उक्त क्षेत्रमा रिपब्लिकनबाट राष्ट्रपति डोनाल्ड ट्रम्पले सहज जित निकालेका थिए । डेमोक्र्याटिकतर्फ बर्नी स्यान्डर्स र पेट बुट्टिगगले शीर्ष दुई स्थान ल्याउन सफल भए । उनीहरूलाई एलिजाबेथ वारेन र जो बाइडनले पछ्याएका थिए । डेमोक्र्याट उम्मेदवार छान्ने अर्को निर्वाचन न्यु ह्याम्पसायरमा हुनेछ । राष्ट्रपतिका लागि डेमोक्र्याटिक प्रत्याशी जोडबलका साथ चुनावी अभियानमा छन् । उनीहरू एकअर्काविरुद्ध आरोपप्रत्यारोपमा समेत उत्रिएका छन् । आयोवामा चौथो स्थान हासिल गरेका जो बाइडनले पेट बुट्टिगगको आलोचना गरेका छन् । शनिबार ह्याम्पसायरमा आयोजित चुनावी सभामा उनले बुट्टिगगको अनुभवप्रति कटाक्ष गरेका हुन् । मात्र मेयरको अनुभव भएका बुट्टिगगलाई उनी बाराक ओबामा नभएको भन्दै बाइडनले खिसी गरेका हुन् । डेमोक्र्याटिक दलभित्र राष्ट्रपति पदका प्रत्याशीमध्ये सबैभन्दा कम उमेरका बुट्टिगगविरुद्ध अनुभव कम रहेको भन्दै बाइडनले आलोचना गरेका हुन् । आयोवाको चुनावमा बर्नी स्यान्डर्सभन्दा मात्र ०१ प्रतिशत कम मत प्राप्त गरेका ३८ वर्षीय बुट्टिगग एक लाख जनसंख्या रहेको इन्डियानाको साउथ बेन्डको मेयरको अनुभवले राष्ट्रपतीय पदका लागि कसरी तयारी गर्न सक्छन् भनेर प्रश्न गरिएको छ । म आधिकारिक उम्मेदवार भएँ भने पार्टीका रूपमा हामीलाई कुनै हानि हुँदैन जस्तो लाग्छ, म्यानचेस्टरमा मतदातासमक्ष बाइडनले भने, मलाई त साउथ बेन्डको मेयरभन्दा माथि पद नपाएका मानिस उम्मेदवार भए भने पार्टीलाई ठूलो घाटा हुन्छ जस्तो लाग्छ ।बुट्टिगगले स्यान्डर्सको पनि आलोचना खेपेका छन् । उनको चुनावी अभियानमा दर्जनभन्दा बढी अर्बपतिले सहयोग गरेको भन्दै उनले बुट्टिगगको आलोचना गरेका हुन् । अमेरिकामा साँच्चिकै राजनीतिक परिवर्तन चाहनुहुन्छ भने फर्मास्युटिकल उद्योगका सीईओबाट प्राप्त हुने पैसाले परिवर्तन आउँदैन, स्यान्डर्सले बताए । मंगलबारको प्रारम्भिक मतदानअघि स्यान्डर्स र बुट्टिगग दुवैजना न्यु ह्याम्पसायरमा बलियो दाबेदारका रूपमा लिइएका छन् । बाइडनले आफूले जित निकाल्ने दाबी पनि पेस गर्दै आइरहेका छन् । आयोवामा चौथो स्थानमै चित्त बुझाएका उनले आफू पार्टीभित्रको वरिष्ठ नेता र पूर्व उपराष्ट्रपतिसमेत रहेको भन्ने हेक्का राख्न चुनौती दिइरहेका छन् । शनिबार बिहानको चुनावी अभियानमा बुट्टिगगविरुद्ध व्यक्त गरिएका विचार डेमोक्र्याटिक दलभित्रका प्रारम्भिक मतदानको घोचपेच भएको समाचार एजेन्सी एपीले उल्लेख गरेको छ । बाइडनको चुनावी अभियानद्वारा ९० सेकेन्ड लामो भिडियो सामाजिक सञ्जालमा राखिएको छ, जसमा उनलाई पूर्व उपराष्ट्रपतिका रूपमा देखाइएको छ भने बुट्टिगगलाई मात्र मेयरको । बाइडनको चुनावी अभियानलाई समर्थन गर्ने खालको भिडियोमा तत्कालीन राष्ट्रपति बाराक ओबामालाई स्वास्थ्य सेवा विधेयकलगायत काममा सहयोग गरिरहेका बेला बुट्टिगग पुलमा रंगीचंगी लाइट हालिरहेको र फुटपाथ बनाइरहेको भनिएको छ । बुट्टिगगमाथि अनुभवको कमी देखाइएको छ । उनले भने बाइडनको भनाइलाई खण्डन गरिसकेका छैनन् । उनको चुनावी अभियानले बाइडनले साना सहरमा हुने कार्यको अवमूल्यन गरेको आरोप लगाएको छ । बाइडनको आरोपलाई देशभरका मेयरले निन्दा गरेको अभियानको भनाइ छ । बुट्टिगग आफैंले पनि म्यानचेस्टरमा शनिबार साँझ आयोजित डेमोक्र्याटिक डिनरमा वासिङ्टनमा बसेर राजनीति गर्नेले देशको समस्या बुझ्न नसकेको दाबी गरेका छन् । बुट्टिगगले पुस्तान्तरण परिवर्तनमा जोड दिएकाले र वासिङ्टन आधारित राजनीतिज्ञमाथि गरेको आलोचनाका कारण बाइडनलगायत उनका अन्य विरोधी आक्रोशित छन् ।"
संस्कृति सिक्दै छोरी,"(बुटवल)  रानीबारीकी सुस्मिता थारू अहिले बेफुर्सदी छन् । १८ वर्षीया उनी अहिले थारू नाच सिक्दै छिन् । नाचसँगै गाउन र कला देखाउन पनि अभ्यास गरिरहेकी छन् । गाउँमा बुबाहरूको झर्रा नाच समूह छ, उनले भनिन्, त्यसबाटै नाच्न, गाउन र थारू संस्कृति अपनाउन सिकिरहेका छौं । आफूले सिकेको कला जिल्लाका विभिन्न स्थानमा देखाउने गरेका छन् । त्यसबाट राम्रै आम्दानी हुने गरेको छ । एक ठाउँमा कला देखाउँदा पाँच सय कमाइन्छ, उनले भनिन्, त्यसबाट आफूलाई आवश्यक सामान जुटाउन सजिलो भएको छ ।बुटवल उपमहानगरपालिका१९, रानीबारीमा थारू बस्ती छ । यही बस्तीका २० घरपरिवारले थारू संस्कृति मयूर नाच झर्रा समूह गठन गरेका छन् । पाका पुस्ता मात्रै समेटेको समूहले अहिले छोरीहरूलाई थारू संस्कृति सिकाउँदै छ । नयाँ पुस्ता आफ्नो संस्कृतिमा रमाउँदैनन् । लाज मान्छन्, समूहका सदस्य जयराम थारूले भने, त्यसैले केही छोरीलाई लोभ्याएर संस्कृति बचाउन लागेका छौं ।दुई वर्षयता रानीबारीमा छोरीहरूकै अगुवाइमा सखिया नाच नाच्न थालिएको छ । सखिया महिलाले नाच्ने नाच हो तर मादल पुरुषले बजाउँछन् । त्यसलाई रूपन्देहीका मेला तथा महोत्सवमा देखाउन थालिएको छ । सुरुमा यहाँका ६ छोरीले बाबुलाई साथ दिएका थिए । त्यसपछि अरू छोरी पनि थारू कला र संस्कृति सिक्न तानिएका हुन् । बिहानसाँझ पाका पुस्ताबाट नाचगान सिकिरहेका युवती दिउँसो आफैंले अभ्यास गर्छन् । कहिले त्यही कला र अभ्यास देखाउन कार्यक्रममा पुग्छन् । त्यसैमध्येकी हुन्, जुना चौधरी । उनी सानी छँदा थारू भाषा बोलिनन् । थारू संस्कृति पनि देखिनन् । काठमाडौंमा जन्मेहुर्केकी उनी अहिले भने पुर्ख्यौली थलो रानीबारीमा फर्केकी हुन् । जहाँ थारू भाषा र थारू संस्कृति सिकिरहेकी छन् । मलाई नृत्य र अभिनयमा रुचि छ, उनले भनिन्, थारू भाषा र संस्कृतिबाट त्यो रुचि पूरा गर्न यहाँ आएकी हुँ । उनलाई हजुरबुबा छोडकान्त र उनको समूहले नृत्य सिकाउँदै छ । हजुरआमा मालतीदेवी र काकीहरूले भाषा सिकाउँदै छन् । पहिलेपहिले थारू भन्दा हेपिन्छ भन्ने लाज हुन्थ्यो, जुनाले भनिन्, अहिले थारू हुँ भनेर आफ्नो कल्चर देखाउन पाउँदा खुसी लाग्छ ।छोरीहरूलाई समूहमा नाचगान सिकाउन थालेपछि गाउँटोलमा समेत थारू नाचगान र संस्कृति देखाउने क्रम बढेको छ । पाकाहरू कामबाट फुर्सद भयो कि नाचगान सुरु गर्छन् । शुभकार्य र चाडबाडमा सांस्कृतिक कार्यक्रम देखाउँछन् । त्यही मेलोमा छोरीहरू पनि सहभागी हुन थालेका छन् । छोरीहरू खुलेर नाच्न थालेपछि अब हामीसँगै हाम्रो संस्कृति मर्दैन भन्ने आश जागेको छ, समूहका अध्यक्ष चौतारेप्रसाद थारूले भने, उनीहरू आफ्ना दाजुभाइलाई पनि नाचगानमा फकाउन थालेका छन् । अहिले रानीबारीका करिब दुई दर्जन छोरी थारू संस्कृति सिक्ने अभ्यासमा छन् । नाच्न जान्ने छोरीहरू नाच्न थालेका छन् । गाउनेले गाउन र बजाउन रुचि हुनेहरू बजाउन पनि सिकिरहेका छन् । त्यसमध्ये सीमा थारूको सबैभन्दा मीठो स्वर छ । स्कुल पढ्दादेखि नै गीत गाउँथिन् । तिनै सीमा अहिले थारू भाकाका गीत गाउन सिकिरहेकी छन् । आमाले जुराइदिएका पाँचवटा गीतमा अभ्यास गरिरहेकी छु, उनले भनिन्, परिपक्व गाउन थालेपछि एल्बम निकाल्ने सोच छ । एल्बम निकाल्नेबारे बुटवलको बागेश्वरी संगीतालयमा समेत आएर राय लिएको उनले बताइन् । गीता थारू हरेक तालमा मादल बजाउँछिन् । बाबु खगेप्रसादले उनलाई मादले बनाएका हुन् । समूहका कार्यक्रममा मात्र होइन, गाउँमा हुने सांस्कृतिक कार्यक्रम, भोजभतेर र जमघटमा मादल बजाउन उनी अघि सर्न थालेकी छन् । दाजुभाइले बुबाको बिँडो थामेनन्, उनले भनिन्, म सक्छु होला भनेर थालेकी छु । थारू युवती बाबुहरूसँगै चुड्का भन्न, हाँस्न र हँसाउन पनि सिकिरहेका छन् । कोही मयूर त कोही झुमरामा शरीर मर्काइमर्काई नाच्छन् । रंगीबिरंगी मेकअप गरेर रंगीचंगी लुगा लगाउँछन् । छोरीहरूप्रति हामी खुसी छौं, थारू संस्कृति मयूर नाच झर्रा समूह सदस्य हरिलाल चौधरीले भने, पाकाले धानेको संस्कार छोरीजस्तै छोरामा पनि सुम्पन चाहन्छौं ।बुटवल१९, पत्थरगन्जमा अर्को थारू बस्ती छ । यही बस्तीका कुमारप्रसाद थारूको अगुवाइमा थारू तथा झुमडा नाच समूह गठन भएको छ । समूहका सदस्य सबैजसो ६० वर्षमाथिका छन् । यहाँको पाका पुस्ताले पनि पछिल्लो समय छोरीलाई समूहमा मिसाएको छ । धेरै छोरा कामको सिलसिलामा बाहिर रहेकाले छोरीहरूलाई संस्कृति सिकाउन लागेको अध्यक्ष कुमारप्रसादले बताए । हामी त सानैदेखि थारू नाच नाच्यौं । गायौं । लाज लाग्दैन । रमाइलो लाग्छ, उनले भने, हामीसँगै संस्कृति मरेर नजाओस् भनेर छोरीहरूलाई सिकाउन लागेका हौं । छोरीहरू खुलेर नाच्न गाउन थालेपछि छोराहरू पनि फेरिन लागेका छन् । डबल नाच्न पर्नेमा छोराहरू पनि नाच्छन्, उनले भने, छोरीहरू सरह खुलेर मेला महोत्सवमा जान र गाउन र नाच्न भने मान्दैनन् । छोरीहरू नियमित कला संस्कृतिमा लागे छोराहरूलाई पनि तान्न सकिने उनले बताए ।"
चित्रमा माया नै माया,"(काठमाडौं)  आत्मीयता व्यक्त गर्ने अनेक माध्यम र तरिका छन् । कसैले शब्द, कसैले संगीत र कसैले चित्र । चित्रकारद्वय इशान परियार र सबिता डंगोलले भने चित्रकै सहारामा एकअर्काप्रतिको अगाध मायालाई दर्साएका छन् । उनीहरूको माया गुलाबको फूलमा देखिन्छ । त्यति मात्र कहाँ हो र डुंगा, काइयो, माछा, चरा, पानी जताततै उनीहरूको माया नै माया छरिएका छन् ।बबरमहलस्थित नेपाल आर्ट काउन्सिलमा जारी कला प्रदर्शनीमा प्रायः माया, प्रेम, प्रणयका भाव झल्केको देख्न सकिन्छ । यथार्थमा नै जोडीका रूपमा रहेका यी दुईले आत्मीयता शीर्षकमा झन्डै १ सय चित्रमा मायालाई मूल भाव बनाएका छन् ।विशेष गरी समकालीन चित्रलाई नै प्राथमिकतामा राखेर सिर्जनामा रमाउने दुवैको यो दोस्रो संयुक्त काम हो । यसअघि चित्रकार इशान र सबिताले दुई दर्जनभन्दा बढी कलाप्रदर्शनीमा सहभागिता जनाइसकेका छन् भने पाँचौं पटकसम्म एकल चित्रकला प्रदर्शनी गरिसकेका छन् ।विवाह चौथो वर्षगाँठको अवसरमा प्रदर्शन गरिएका चित्रकै माध्यममा समर्थन र सद्भावलाई पनि अभिव्यक्त गरेको दुवैजना बताउँछन् । कला र जीवनयात्रालाई मीठो र पवित्र मायाको सौगातका रूपमा ल्याएको बताउने दुवै जना दुई आत्माको सामीप्यलाई आत्मीयता मान्छन् । जहाँ दुवैको प्रेम आँखाले देखेको भन्दा पनि मनले देखेको दुनियाँसँग नजिक रहेका चित्रमा झल्कन्छ । चित्रमा सबिताले काइयो र इशानले डुंगालाई प्रतिबिम्ब बनाएका छन् । सबिताले जीवनको संघर्ष र कठिनाइलाई सकारात्मक सोचसँगै अघि बढेको सम्बन्ध काइयोमा प्रतीकात्मक रूपमा उतारेकी छन् भने इशानले डुंगालाई दुवैको जीवनयात्रासँग दाँजेका छन् ।डुंगैडुंगामा एकअर्काको सामीप्यमा रहेको प्रेमिल जोडी, काइयोबाटै उदाएका दुई मायालु जोडी, गुलाफ फूलसहित देखिएका दुई जनाको हात देखिएका चित्र निकै सुन्दर र अर्थपूर्ण लाग्छन् । चरा, पानी र माछासँगै उडेका जोडीका चित्रले स्वतन्त्र, स्वच्छ र पवित्र मायालाई दर्साउँछन् । चित्रमा प्रयोग भएका नीलो, गुलाबी, सेतो, पहेँलो, रातो रङहरूको संयोजनले पनि शान्त र सुनौला रंगीन पललाई प्रस्ट पार्न सघाउ पुर्याएको छ । एक दशकभन्दा अघिदेखिको माया, तीन वर्षको सफल वैवाहिक जीवनयात्राका सुखमय पल, सँगै बिताएका याद, दुवैले पाएका सफलता चित्रमै प्रस्तुत भएका छन् । प्रेम र सद्भावले मात्र समाजलाई अगाडि लैजान सकिन्छ भन्ने नै दुवैको कलाकृतिको सारभाव हो । अग्रज चित्रकार बुद्धि गुरुङले दुवैको चित्रमा गहन प्रेमभाव देखिएको उल्लेख गरे । पोखराको सुन्दर ठाउँमा जन्मिएका इशानको चित्रमा पनि त्यहीँको सुन्दरता झल्केको उनको ठम्याइ छ । उनले भने, दुवैको प्रेम जति सुन्दर छ, त्यति कलामा पनि छ ।त्यस्तै प्रदर्शनीमै गायक नवीन के भट्टराईले गीत, गायन, संगीत र चित्र जे भए पनि मनको भावना पोख्ने यी सबै कलाका माध्यम भएको बताए । प्रदर्शनी सोमबारसम्म जारी सकिने बताइएको छ ।"
सम्झनामा सम,नेपाली शिक्षा परिषद्की सदस्यसचिव प्राज्ञ रमा शर्माले पनि समको निवासलाई संग्रहालय बनाउने विषयमा आफूहरूले पनि सघाउने बताइन् । समको रंग शिल्प नाट्यसम्राट् समको बायोग्राफी र ऐतिहासिक तस्बिरहरू पावर प्वाइन्टमार्फत देखाउँदै नेपाल संगीत नाट्य प्रज्ञा प्रतिष्ठानले पनि समको सम्झना गर्यो । प्रतिष्ठानका कुलपति नारायणभक्त श्रेष्ठ (रायन) ले बहुमुखी प्रतिभाका धनी समलाई सम्झिनु राज्यकै दायित्व रहेको बताए । कार्यक्रममा प्राध्यापक सावित्री मल्ल कक्षपतिले समको रंगशिल्पकलाबारे प्रकाश पारिन् । रंगकर्मी बालकृष्ण सम र उनको शिल्पकला विषयमै विद्यावारिधि गरेकी उनले सम नाटककार मात्रै नभई स्वयंमा कलाकार रहेको बताइन् ।
त्रिमूर्तिले सम्झ्यो स्रष्टा,"काठमाडौं (कास) आधुनिक कथा र उपन्यास सिर्जनाका माध्यमबाट नेपाली भाषा साहित्य प्रवर्द्धन गरेबापत साहित्यकार गीता केशरी र पद्मावती सिंहलाई संयुक्त रूपमा त्रिमूर्ति निकेतनले नेपाली साहित्य नारीरत्न पुरस्कार प्रदान गरेको छ । वाङ्मय शताब्दी पुरुष सत्यमोहन जोशीले दुवैलाई ताम्रपत्रसाथै जनही एक लाख रुपैयाँ हस्तान्तरण गरे । यसै गरी सम र समका कृति मार्फत नाट्यसम्राट् बालकृष्ण समको महत्त्वपूर्ण दस्ताबेज लेखनका साथै साढे सात दशकदेखि नेपाली भाषासाहित्यमा योगदान दिएबापत साहित्यकार प्राडा तारानाथ शर्मालाई एक लाख रुपैयाँसहित बालकृष्ण सम पुरस्कार प्रदान गरियो । चित्रकार राजन काफ्ले, समाजसेवीद्वय श्रीगोपाल महर्जन र चिनयाँराज श्रेष्ठलार्ई सत्यमोहन जोशी शताब्दी पदक पाए । निकेतनले हालसम्म नेपाललगायत २५ राष्ट्रका २ सय २६ जना महानुभावलाई सत्यमोहन जोशी शताब्दी पदक प्रदान गरिसकेको अध्यक्ष इन्दिरा प्रसाईंले बताइन् । निकेतनकै मोहनकृष्ण सापकोटा र डण्डुराज घिमिरेपनि सम्मानित भए । कार्यक्रममा समालोचक प्राडा वासुदेव त्रिपाठीद्वारा लेखिएको नरेन्द्रराज प्रसार्इंको जीवनीकृति, मेरी आमा भागीरथा प्रसार्इं ः समीक्षात्मक विमर्श, नरेन्द्रराज प्रसार्इं र इन्दिरा प्रसार्इंबाट सम्पादित राष्ट्रकविको सय वर्ष र नरेन्द्रराज प्रसाईंकै शताब्दी पुरुषको सय वर्ष नामक जीवनीकृतिको पनि लोकार्पण गरियो ।"
पद्यावती र भागीरथी एकसाथ,"काठमाडौं (कास) नेपाली आख्यान विधामा पनि कथा लेखनमा अर्थपूर्ण नाम बनाएका पद्यावती सिंह र भागीरथी श्रेष्ठका कथा संग्रह एकसाथ बजारमा आएका छन् । जीवनका जटिलतालाई सहज शैली र भाषामा लेख्न रुचाउने पद्यमावतीका दुई दर्जन कथाको संग्रह प्रतिनिधि कथाहरू हालै रत्न पुस्तक भण्डारबाट प्रकाशित भएको छ । यसअघि कथादि, कथायाम, कथाकार, पद्मावतीका कथाहरू, मौन स्वीकृति, समय दंश लगायत कथा संग्रह प्रकाशित गरिसकेकी पद्यामवतीको नयाँ संग्रहमा धेरैजसो नारी चरित्र र संवेदनाका विषय समेटिएका छन् । यसैगरी, कथा तथा उपन्यास लेखनमा सशक्त नारी हस्ताक्षरका रूपमा चिनिएकी भागीरथीका मालती (उपन्यास), यौटा यस्तो आकाश (उपन्यास), क्रमशः र मोहदंश (कथासंग्रह) प्रकाशित छन् । पछिल्लो कथासंग्रह रातो गुलाफ मा भगीरथीले नवीन शिल्प र विषयका १७ वटा कथा समेटेकी छन् । आख्यान लेखनमा सशक्त रहेका नारी हस्ताक्षरको प्रतिनिधि संकलनमा यस वर्ष पद्यमावती र भागीरथीलाई समेटेका हौं, रत्न पुस्तकका प्रबन्धक गोविन्दप्रसाद श्रेष्ठले भने ।"
किमाथांकामा हेलिकप्टरबाट खाद्यान्न,"संखुवासभा (कास) चीनको सीमावर्ती भोटखोलाको किमाथांकामा सेनाको हेलिकप्टरबाट खाद्यान्न ढुवानी गरिएको छ । भोटखोला गाउँपालिकाले सदरमुकाम खाँदबारीमा किनेर राखेको चामल, नुन र तेललगायतका खाद्य सामग्री शनिबार सेनाको हेलिकप्टरबाट किमाथांका लगिएको हो ।चार हजार २५० किलो चामल, एक हजार ८२ लिटर तेल र २०० किलो नुन लगिएको जिल्ला प्रहरीका डीएसपी मीमबहादुर लामाले बताए । खाद्य सामग्री भोटखोला१ को किमाथांकाका ८६ घरपरिवार, भर्खरै स्थापना गरिएको सशस्त्र प्रहरीको सीमा सुरक्षा पोस्ट, प्रहरी चौकी र स्वास्थ्य चौकीलगायत कार्यालयका कर्मचारीलाई वितरण गरिएको हो । कोरोना भाइरसको महामारीपछि चीनले २० दिनयता किमाथांका नाका बन्द गरेको छ । वारिपारि आउजाउ नै बन्द गरिएपछि किमाथांकामा खाद्यान्न अभाव भएको थियो । संकट टार्न खाद्यान्न किमाथांकामा लगिएको प्रमुख जिल्ला अधिकारी जीवनप्रसाद दुलालले बताए । उनले भने, केही दिनलाई यसले धान्छ, त्यसपछि अर्को विकल्प अपनाउनुपर्छ । हेलिकप्टरबाट लगिएको खाद्यान्न शनिबारै वितरण गरिएको गाउँपालिकाका अध्यक्ष तेम्बा भोटेले बताए । चीनले नाका बन्द गर्नुअघि किमाथांकाका बासिन्दाले पारिको चाँगाबाट उपभोग्य सामग्री ल्याउने गरेका थिए । किमाथांकामा कोदो, मकै र आलुबाहेकका अरू खाद्यान्न उत्पादन हुँदैन ।"
व्यवस्थापनपर्यटक दुवैको कमजोरी,"काठमाडौं (कास) आठ भारतीय पर्यटकको निसासिएर मृत्यु भएको मकवानपुरको दामनस्थित एभरेस्ट पानोरमा रिसोर्ट पर्यटन विभागमा दर्ता नै नभई सञ्चालनमा रहेको खुलेको छ । दक्षिण भारतको केरलाका उनीहरू पोखराबाट घुम्दै माघ ६ गते साँझ उक्त रिसोर्टमा बास बस्न पुगेका थिए । मृत्युको घटनालगत्तै संस्कृति, पर्यटन तथा नागरिक उड्डयन मन्त्रालयले पर्यटन विभागका निर्देशक सुरेन्द्र थापाको संयोजकत्वमा छानबिन गर्न समिति गठन गरेको थियो । १५ दिनको अनुसन्धान कार्यादेश दिइएको उक्त समितिको प्रतिवेदनले घटनामा रिसोर्ट व्यवस्थापन र पर्यटक दुवै पक्षको गल्ती देखाएको छ । रिसोर्ट स्थानीय नगरपालिका, घरेलु कार्यालय, कम्पनी रजिस्ट्रारमा दर्ता भए पनि पर्यटन विभागमा भने दर्ता नभई सञ्चालन भएको पाइयो, विभागका एक उच्च अधिकारीले कान्तिपुरसँग भने । उक्त रिसोर्ट दोस्रो पक्षले सञ्चालन गरिरहेको पनि छानबिनका क्रममा देखिएको छ । पर्यटकस्तरीय रिसोर्ट भइसकेपछि पूर्वाधार हुनुपर्छ तर सामान्य पूर्वाधार पनि व्यवस्थापन गरेको भेटिएन, ती अधिकारीले भने, सारमा व्यवस्थापनको कमजोरी देखिन्छ । प्रतिवेदनले उक्त रिसोर्टको कोठामा धूवाँ, ताप, आगो आदि पहिचान गर्ने स्मोक डिटेक्सनको व्यवस्था पनि नभएको औंल्याएको छ । धूवाँ वा ग्यास हुँदा अलार्म (सूचक घन्टी) लगायतका आपत्कालीन ध्वनि निकाल्ने उपकरण राखिनुपर्ने हो तर त्यहाँ छैन, मन्त्रालयमा बुझाइएको प्रतिवेदनमा उल्लेख गरिएको विवरण उल्लेख गर्दै ती अधिकारीले भने, आतिथ्य व्यवस्थापनमा रिसोर्ट चुकेको देखिन्छ । समितिले मन्त्रालयमा बुझाएको प्रतिवेदन सार्वजनिक हुन भने बाँकी नै छ । उक्त घटनामा मृत्यु हुने भारतीय पर्यटकसँग सुत्ने बेलामा हिटरका लागि झगडा भएको थियो । होटलका प्रतिनिधिले चौरमा आगो ताप्न प्रयोग हुने ग्यास हिटर नै अतिथिले कोठामा जबर्जस्ती लगेको बयान दिएका छन् । यसलाई अतिथिहरूको कमजोरीका रूपमा व्याख्या प्रतिवेदनमा गरिएको छ । रिसोर्टले कोठा व्यवस्थापनमा निगरानी पुर्याउन नसकेको भनिएको छ । १५ जनाको समूहमा रहेका उनीहरूले चारवटा कोठा बुक गरेका थिए तर दुई परिवारका आठ जना एउटै कोठामा सुतेका थिए । मृतकमध्ये चार जना नाबालक थिए । घटनाको छानबिनमा विभागको होटल शाखाका निर्देशक सुरेन्द्र थापाबाहेक स्वास्थ्य तथा जनसंख्या मन्त्रालय, होटल संघ नेपाल, पर्यटक प्रहरी प्रमुख (निरीक्षक) र होटल विभागकै शाखा अधिकृत तिलक रिजाल सदस्य थिए । समितिले एक रात दामनमै बसेर घटनाको अनुसन्धान गरेको थियो । मृतकका आफन्तजन तथा उक्त रिसोर्टमा बसेका मृतकका सहयात्रीहरूसँग भने छलफल नभएको अनुसन्धानमा संलग्न एक सदस्यले बताए ।"
'सन्तोष गर्ने अवस्था छैन',"(काठमाडौं)  आफ्नो सरकार बनेपछि विकास निर्माणका काम नभएको आम टिप्पणीप्रति खरो प्रतिवाद गर्दै आएका प्रधानमन्त्री केपी शर्मा ओलीले आइतबार भने सन्तोष गर्न सकिने अवस्था नरहेको बताएका छन् ।राष्ट्रिय योजना आयोगको ४७औं राष्ट्रिय विकास समस्या समाधान समितिको बैठकलाई सम्बोधन गर्दै ओलीले विकास निर्माणका काम अत्यन्त सुस्त गतिमा भइरहेको प्रतिक्रिया दिए । पहिलो चौमासिक समीक्षाअनुसार, मेरो विचारमा सन्तोष गर्न सकिने अवस्था छैन, बैठकलाई करिब ४ मिनेट मात्रै सम्बोधन गरेका उनले भने, केही उपलब्धि नभएका चाहिँ होइनन् ।विकास निर्माणका काम सुस्त गतिमा भइरहेका कारण पुँजीगत खर्च अत्यन्त न्यून भएको ओलीले बताए । प्रथम चौमासिकको पुँजीगत खर्च ६१ प्रतिशत मात्रै रहेको योजना आयोगले तथ्यांक पेस गरेको थियो । छ महिनामा पुँजीगत खर्च १४ प्रतिशत मात्रै पुगेको छ । यसबारे प्रधानमन्त्री ओलीले बैठकमा उपस्थित मन्त्री, प्रदेशका मुख्यमन्त्री, योजना आयोगका पदाधिकारी र सचिवहरूमाझ असन्तुष्टि जनाए । वैदेशिक लगानीका आयोजनाको काम तीव्र गतिले अघि बढ्न सकेको छैन । आयोजनाहरूमा हामीले ढिला गर्दा त्यसको प्रतिफल ढिलो हुन्छ, उनले भने, हामीलाई जुन गतिका साथ विकासको नतिजा चाहिएको छ, त्यो पकड्न सकेका छैनौं । सरकारका उच्च अधिकारी सबैलाई त्यतातिर ध्यान केन्द्रित गर्न उनले अनुरोध गरे । सबैले व्यवस्थित ढंगले काम गर्नुहुनेछ भन्ने विश्वास लिएको छु, उनले भने । स्वास्थ्यका कारण उनी बैठकको पूरै समय बसेनन् । बैठकमा आयोगका उपाध्यक्ष पुष्पराज कँडेलद्वारा प्रस्तुत प्रतिवेदनअनुसार प्रतिशतका आधारमा यसपटक चार वर्षयताकै सबैभन्दा कम खर्च भएको छ । आव ०७३७४ देखि पछिल्ला तीन वर्षमा क्रमशः १५, १७ र १८५ प्रतिशत कुल बजेट प्रथम चौमासिकमा खर्च भएको थियो । यस वर्ष भने १४७ प्रतिशत मात्रै खर्च भएको विवरण कँडेलले पेस गरे । तथ्यांकअनुसार ८० प्रतिशतभन्दा बढी प्रगति गर्ने आयोजना ८१, ५० देखि ८० प्रतिशत प्रगति गर्ने आयोजना ८५ र ५० प्रतिशतभन्दा कम प्रगति गर्ने आयोजना ७० छन् । प्रगति नै नखुलेका आयोजना भने २१ वटा रहेको आयोगको तथ्यांक छ । राष्ट्रिय गौरवका आयोजनाको प्रगति झन् निराशाजनाक छ । राष्ट्रिय समस्या विकास समाधान समितिको बैठकले गरेका निर्णयसमेत कार्यान्वयन नभएको तथ्यांक कँडेलले पेस गरेका थिए । करिब एक दर्जन निर्णय हुँदा बढीमा २ वटा कार्यान्वयन भएको उनको भनाइ छ । यो तथ्यांकले समग्र सरकारलाई गिज्याउने काम गरिरहेको प्रदेश ५ का मुख्यमन्त्री शंकर पोखरेलले बताए । मुलुकका सबै उच्च तहका अधिकारी सहभागी बैठकमा भएको निर्णय कार्यान्वयन नहुने गरेको भन्दै उनले बैठकको औचित्यमाथि प्रश्न गरे । बैठकमा तीव्र गतिमा काम हुन नसक्नुका दर्जनभन्दा बढी कारण आयोगका उपाध्यक्ष कँडेलले पेस गरे । स्थानीय तहमा राजस्वसँग जानकार कर्मचारीको अभाव, केन्द्र र प्रदेशबीच आयोजनाहरूको विषय अझै अस्पष्ट हुनु, ढुंगा, गिट्टी, बालुवा, जग्गा प्राप्ति, आधुरा आयोजनाहरूमा अन्योल, स्थानीय तहका जनप्रतिनिधिमा क्षमताको अभाव, कानुनी अस्पष्टतालगायत समस्या देखापरेको कँडेलले बताए । यो समस्या सामधान गर्न आधा दर्जन एजेन्डा पेस गर्दै उनले त्यसलाई निर्णय गरेर तत्काल समाधान गर्नुपर्नेमा जोड दिए । ढुंगा, गिट्टी एवं बालुवा खानीको समस्या सामधान गर्न एक उच्चस्तरीय समिति गठन गरी चार महिनाभित्र राष्ट्रिय नीति बनाउनुपर्ने उनको प्रस्ताव छ । आयोगका सदस्यको नेतृत्वमा प्रधानमन्त्री तथा मन्त्रिपरिषद्को कार्यालय, उद्योग वाणिज्य तथा आपूर्ति मन्त्रालय, भूमि व्यवस्था, सहकारी तथा गरिबी निवारण मन्त्रालय, वन तथा वातावरण मन्त्रालय, गृह एवं अर्थ मन्त्रालयका सचिव सम्मिलित समिति हुनुपर्ने प्रस्ताव पेस भएको हो । समितिले ढुंगा, गिट्टी, बालुवा खानीका विषयमा बनाएको नीति मन्त्रिपरिषद्ले पास गरी कार्यान्वयनमा ल्याई विकास निर्माणमा देखिएको समस्या सामधान गर्नुपर्ने कँडेलको प्रस्ताव छ ।"
सुरु भयो आयोजना बैंक,"मापदण्डबिनाका आयोजनाको पहिचान, छनोट तथा बजेट विनियोजनको परिपाटी अन्त्य गर्ने भन्दै योजना आयोगले आयोजना बैंक स्थापना गरेको छ । प्रधानमन्त्री ओलीले आइतबारकै बैठकमा राष्ट्रिय आयोजना बैंक व्यवस्थापन सूचना प्रणाली उद्घाटन गर्दै यसको सुरुआत गरे । तथ्यपरक एवं मापदण्डमा आधारित आयोजना पहिचान, छनोट, मूल्यांकन प्रक्रिया तथा प्राथमिकीकरण गर्ने प्रणालीको विकास र अभ्यास गराउनु यसको उद्देश्य हो, आयोगका सदस्य सुशील भट्टले भने । आयोजना बैंकमा लगानीयोग्य आयोजना मात्रै समावेश हुनेछन् । विस्तृत आयोजना प्रतिवेदन तथा आयोजना निर्माणपूर्वका सबै काम सम्पन्न गरी यो बैंकमा समावेश गरिनेछ, भट्टले भने, यसले कार्यान्वयनयोग्य आयोजनालाई मात्रै बजेट र स्रोतको विनियोजनसमेत न्यायोचित आधारमा हुने विश्वास लिएका छौं । आयोजना बैंकको अवधारणाले कुन मोडालिटीका कस्ता आयोजना अघि बढाउने भन्ने विषयमा सजिलो बनाउने प्रधानमन्त्री ओलीले बताए । यसबाट संघ, प्रदेश र स्थानीय तहले कस्ता आयोजना अघि बढाउने भन्ने विषयमा स्पष्ट हुनेछ, योजना आयोगका अध्यक्षसमेत रहेका उनले भने, अब यो बैंकका आयोजना सजिलोसँग कार्यान्वयन गर्न सकिनेछ ।हालै जारी आर्थिक कार्यविधि तथा वित्तीय उत्तरदायित्व ऐन०७६ र यस वर्षको बजेटको अधीनमा रही आयोजना बैंक स्थापना गरिएको आयोगले जानकारी दिएको छ । यसका विषयमा प्रदेश तथा स्थानीय स्तरमा अभिमुखीकरण कार्यक्रम गराउँदै यस्तै अवधारणा विकास गर्ने आयोगले जनाएको छ ।"
माथिल्लो कर्णालीको बिजुली किन्न बंगलादेशको आशयपत्र,"(काठमाडौं)  माथिल्लो कर्णालीबाट उत्पादित ५ सय मेगावाट विद्युत् २५ वर्षसम्म खरिद गर्ने भन्दै बंगलादेश सरकारले आयोजना प्रवर्द्धक जीएमआरलाई आशयपत्र पेस गरेको छ । आशयपत्रलगत्तै विद्युत् खरिद सम्झौता (पीपीए) मस्यौदाको तयारी सुरु हुने आयोजना प्रवर्द्धक कम्पनीले जनाएको छ । बंगलादेश सरकारबाट आशयपत्र पाएलगत्तै वित्तीय व्यवस्थापनका लागि ऋणदातासँग पनि छलफल अघि बढ्ने जीएमआर अपर कर्णाली हाइड्रोपावर लिमिटेडका परियोजना निर्माण प्रमुख कुलमित शर्माले बताए । केही सातामै जीएमआरले बैंक ग्यारेन्टीबापत ५० करोड अमेरिकी डलर बंगलादेश सरकारलाई बुझाउने उनको भनाइ छ । बैंक ग्यारेन्टीलगत्तै बंगलादेश सरकारले वित्तीय व्यवस्थापनका लागि ग्यारेन्टी बसिदिने प्रवर्द्धक कम्पनीले जनाएको छ ।बंगलादेश सरकार जमानी बसेपछि हामीले सहजै वित्तीय व्यवस्थापन गर्न सक्छौं, शर्माले भने, पीपीए प्रक्रिया पूरा गर्न केही समय लागे पनि हामीले ऋण दिन सक्ने सम्भावित बैंकसँग छलफल अघि बढाएका छन् । परियोजना ऋण लगानीका लागि नेपाली बैंकहरूलाई प्राथमिकता दिइने उनले बताए । केही नेपाली बैंकसँग ऋण लगानीका लागि छलफल अघि बढाएका छौं, उनले भने, नेपाली बैंकले जति प्रतिबद्धता गर्छन्, त्यसबाहेकको लगानी विदेशी बैंकसँग लिन्छौं । अघिल्लो साता मात्रै संखुवासभामा निर्माणाधीन ९ सय मेगावाटको अरुण तेस्रो जलविद्युत् आयोजनाका लागि ५ वटा भारतीय बैंक र २ नेपाली बैंकले ऋण लगानी गर्ने गरी वित्तीय व्यवस्थापन भएको थियो । भारतीय सरकारी स्वामित्व रहेको सतलज कम्पनीले अरुण तेस्रो निर्माण गरिरहेको छ । बंगलादेश सरकारले आशयपत्र दिएपछि खरिदकर्ताको सुनिश्चितता भएको भन्दै लगानीका लागि समस्या नहुने शर्माले दाबी गरे । ९ सय मेगावाट जडित क्षमता हुने आयोजनाको लागत डेढ खर्ब अनुमान छ । बंगलादेशको मन्त्रिपरिषदन्तर्गत रहने विद्युत् खरिद समिति (पावर पर्चेज कमिटी) को निर्णयका आधारमा केही दिनअघि बंगलादेशको पावर बोर्डले प्रवर्द्धक कम्पनीलाई आशयपत्र दिएको शर्माले बताए । आशयपत्रमा पीपीएमा हुने प्रायः सर्त तथा विद्युत् खरिद दर समावेश छ ।माथिल्लो कर्णालीबाट उत्पादित विद्युत् डेडिकेटेड फिडरमार्फत भारत लगेर भारतीय सरकारी स्वामित्वको एनभीभीएनमार्फत बंगलादेश पठाइनेछ । माथिल्लो कर्णालीको विद्युत् बंगलादेश पुर्याउन भारतीय ग्रिड प्रयोग हुने भएकाले एनभीभीएनले त्यसबापतको केही रकम प्राप्त गर्छ, शर्माले भने, एनभीभीएनले प्रतियुनिट ४० पैसा लिनेछ । माथिल्लो कर्णालीको प्रवर्द्धक जीएमआर र बंगलादेशको पर्चेज कमिटीबीच ७७१ सेन्ट प्रतियुनिटमा विद्युत् खरिदबिक्री गर्ने सहमति भइसकेको छ ।आयोजनाको ठेकेदार कम्पनी खोजीका लागि पनि जीएमआरले प्रक्रिया अघि बढाएको शर्माले जानकारी दिए । आशयपत्र प्राप्त भएलगत्तै वित्तीय व्यवस्थापनका लागि समस्या नहुने भएकाले ठेकेदार कम्पनी छनोटको प्रक्रिया अघि बढाइएको हो । आयोजनाबाट उत्पादित विद्युत् बंगलादेशलाई बिक्री गर्ने समझदारीपछि अन्य आयोजनाबाट उत्पादित विद्युत् पनि सोही मोडलमा बिक्री गर्ने बाटो खुल्ने उनले बताए । माथिल्लो कर्णालीका लागि लगानी जुट्न सक्ने संशय भइरहेका बेला कम्पनीले आइतबार काठमाडौंमा पत्रकार सम्मेलन आयोजना गरी बंगलादेश सरकारले आशयपत्र दिएको सार्वजनिक गरेको हो । ०७१ असोज ३ गते लगानी बोर्ड र जीएमआरबीच भएको आयोजना विकास सम्झौतामा २४ महिनाभित्र वित्तीय व्यवस्थापन गरिसक्ने सम्झौता थियो । यो अवधिमा वित्तीय व्यवस्थापन हुन नसके बढीमा एक वर्षका लागि मात्रै म्याद थप्न सकिने व्यवस्था सम्झौतामा भए पनि कम्पनीले दुई वर्ष म्याद थपको सुविधा पाइसकेको छ । दोस्रोपटक थपिएको म्यादमा पनि कम्पनीले वित्तीय व्यवस्थापन गर्न नसकेपछि आयोजनाको भविष्य अन्योलमा थियो । अछाम, दैलेख र सुर्खेत जिल्ला छुने गरी कर्णालीमा बन्ने आयोजनाबाट सन् २०२१ मा विद्युत् उत्पादन गर्ने लक्ष्य थियो । तर, वित्तीय व्यवस्थापनमा भएको ढिलाइका कारण आयोजना पर धकेलिने भएको छ । जीएमआरसँग भएको आयोजना विकास सम्झौताअनुसार माथिल्लो कर्णालीबाट उत्पादित विद्युत्को एक सय ८ मेगावाट बिजुली नेपालले निःशुल्क पाउनेछ । आयोजनाको २७ प्रतिशत पुँजी पनि नेपालले निःशुल्क पाउने व्यवस्था छ । यसबापत सरकारले आयोजना निर्माणका क्रममा निर्माण सामग्रीमा कर छुट दिने व्यवस्था सम्झौतामा राखिएको छ । आयोजनाबाट उत्पादितमध्ये २ मेगावाट विद्युत् ग्रामीण विद्युतीकरणमा जानेछ । आयोजनाबाट प्राप्त हुने कुल रोयल्टीमध्ये १२ प्रतिशत परियोजना प्रभावित क्षेत्रमा लगानी हुने बोर्ड कार्यालयले बताएको छ । आयोजनाबाट नेपाललाई साढे ४ अर्ब वित्तीय लाभ हुने लगानी बोर्ड कार्यालयले जनाएको छ ।आयोजनाबाट २ सय ३९ घरधुरी प्रभावित हुनेछन् भने ५६ परिवारलाई पुनःस्थापित गर्नुपर्ने हुन्छ । आयोजना निर्माणका लागि २ सय २५ हेक्टर सरकारी र करिब ४७ हेक्टर निजी जग्गा अधिग्रहण गर्नुपर्नेछ ।"
सञ्चारमन्त्रीको भनाइप्रति सीजीको आपत्ति,"सीजीले नीतिअनुसारको दस्तुर भुक्तानीका लागि स्वीकार गरिसकेको भए पनि सरकारले पूर्वाग्रह राखेर लाइसेन्स नदिएको सीजी कम्युनिकेसन्सका प्रबन्ध निर्देशक निर्वाण चौधरीले बताए । सीजीसँग हाल ग्रामीण दूरसञ्चार सेवाको अनुमतिपत्र छ । सीजीले प्राधिकरणलाई फ्रिक्वेन्सी दस्तुरबापतको पहिलो र दोस्रो किस्ताबापत १४ करोड ४५ लाख नेपाल दूरसञ्चार प्राधिकरणलाई तिरिसकेको र नेपाल टेलिकमलाई अन्तरआबद्धता शुल्कबापत १० करोड २७ लाख ९७ हजार तिरिसकेको पत्रकार सम्मेलनमा जानकारी दिइयो ।सीजीले हालसम्म सरकारलाई विभिन्न शुल्क तथा दस्तुरबापत ४४ करोड ९४ लाख र ५७ हजार तिरिसकेको पनि पत्रकार सम्मेलनमा बताइयो । सीजीले ०७६ भदौ २६ गते सम्पूर्ण प्रक्रिया पूरा गर्दा पनि लाइसेन्स नदिनुको कारण माग्दै सञ्चार तथा सूचना प्रविधिमन्त्री बाँस्कोटा र दूरसञ्चार प्राधिकरणसँग लिखित रूपमा सूचना मागेको थियो । उक्त सूचना मागिएको पत्रको हालसम्म जवाफ नआएको पत्रकार सम्मेलनका क्रममा बताइयो । सीजीले देशभर मोबाइल सेवा विस्तारका लागि गत वर्ष स्पेनको बार्सिलोनामा आयोजित वर्ल्ड मोबाइल कंग्रेसका क्रममा टर्कीको टकसेलसँग प्राविधिक साझेदारीका द्विपक्षीय समझदारीमा हस्ताक्षर गरेको थियो । मन्त्री बाँस्कोटाकै सामुन्ने उक्त हस्ताक्षर भएको सीजीले स्मरण गराएको छ । यस्तै गत वर्ष काठमाडौंमा आयोजित लगानी सम्मेलनका क्रममा पनि सीजीले टकसेलसँग रणनीतिक साझेदारीपत्रमा हस्ताक्षर गरेको बताएको छ । सीजी कम्युनिकेसन्स विश्वमा उपलब्ध पछिल्लो पुस्ताको प्रविधिमार्फत आम उपभोक्तालाई निःशुल्क भ्वाइस र हालको दरको तुलनामा ५० प्रतिशत सस्तो मूल्यमा इन्टरनेट प्रदान गर्न प्रतिबद्ध छ, विज्ञप्तिमा भनिएको छ, सीजीलाई मोबाइल सेवा प्रदान गर्नबाट बञ्चितिले आम उपभोक्ताको अधिकारक खोसिएको बारेमा समेत हामी ध्यानाकर्षण गराउन चाहन्छौं ।"
६ शीतभण्डारको सम्झौता रद्द,"काठमाडौं (कास) अनुदानको रकम सदुपयोग नगरेको भन्दै प्रधानमन्त्री कृषि आधुनिकीकरण परियोजनाअन्तर्गत कोल्ड स्टोरको कामको जिम्मेवारी पाएका ६ कम्पनीसँगको सम्झौता रद्द भएको छ । सर्लाहीको हरिपुरस्थित नीलम्बरी कोल्ड स्टोर, कैलालीको सफर एग्रो, कपिलवस्तुको मायादेवी एग्रो फर्म, झापाको दिव्या शीत भण्डार, सुनसरीको केसी कोल्ड स्टोरेज र मोरङको सुन्दरी फिस फर्मा प्रालिसँग गरेको शीतभण्डार निर्माण सम्झौता रद्द गरिएको प्रधानमन्त्री कृषि आधुनिकीकरण परियोजनाले जनाएको छ । उनीहरूले सरकारबाट प्राप्त अनुदानको सदुपयोग नगरेको, भौतिक एवं वित्तीय प्रगति नगरेको, पेस्की रकम सदुपयोग नगरेको र सरकारले शीतभण्डार निर्माण सम्बन्धमा पटकपटक दिएको निर्देशन पालना नभएपछि सम्झौता रद्द गरिएको परियोजना कार्यालयले आइतबार जारी गरेको विज्ञप्तिमा उल्लेख छ । सम्झौताअनुसार काम नभएपछि कृषि तथा पशुपन्छी विकास मन्त्रालयले कम्पनीहरूसँग स्पष्टीकरण मागेको थियो । स्पष्टीकरण चित्तबुझ्दो नभएको र निर्धारित समयमा काम नहुने देखिएकाले सम्झौता रद्द गर्नुपरेको विज्ञप्तिमा उल्लेख छ । सम्झौतामा उल्लिखित कुनै पनि विषयमा यी कम्पनीले काम नगरेको परियोजनाको भनाइ छ । यस्तै कामको जिम्मेवारी पाएका अन्य ४ कम्पनीको सम्झौता भने यथावत् छ ।"
सञ्चालकसीईओको उमेर हद नतोक्न माग,"(काठमाडौं)  वित्तीय संस्थामा सञ्चालक र प्रमुख कार्यकारी अधिकृत (सीईओ) को उमेर हद नतोक्न बैंक तथा वित्तीय संस्थाका अध्यक्षहरूले माग गरेका छन् । संशोधनका क्रममा रहेको बाफिया विधेयकमा प्रस्तावित उमेर हदलगायत अन्य केही व्यवस्था सच्याउन बैंक तथा वित्तीय संस्था परिसंघ नेपाल (सीबीफन) को आग्रह छ । सीबीफन बैंक तथा वित्तीय संस्थाका अध्यक्षहरूको संगठन हो । बाफिया विधेयकमा ६५ वर्ष कटेका व्यक्ति सीईओ र ७० वर्ष कटेका व्यक्ति सञ्चालक बन्न नपाउने व्यवस्था छ । ७० वर्ष नाघेको व्यक्ति बैंक तथा वित्तीय संस्थाको प्रमुख कार्यकारी पदमा नियुक्त वा पुनः नियुक्त हुन योग्य हुनेछैन, प्रस्तावित विधेयकमा भनिएको छ, ७४ वर्ष नाघेको व्यक्ति सञ्चालकमा बहाल रहन सक्नेछैन । शारीरिक एवं मानसिक रूपमा स्वस्थ भएको व्यक्तिलाई उमेर हदबन्दी लगाउँदा उसले प्राप्त गरेको अनुभव, ज्ञान र सीपको उच्चतम उपयोग गरी बैंकिङ क्षेत्रको विकास, विस्तार तथा स्तरोन्नति गर्दै दिगो रूपमा सञ्चालन गर्न बाधाव्यवधान पुग्ने भन्दै साविककै व्यवस्था कायम गर्न सीबीफनले आग्रह गरेको हो । ६५ वर्ष नाघेको व्यक्ति बैंक तथा वित्तीय संस्थाको प्रमुख कार्यकारी पदमा नियुक्त वा पुनः नियुक्त हुन पाउनेछैन, प्रस्तावित विधेयकमा उल्लेख छ, साथै ६९ वर्षपछि प्रमुख कार्यकारीमा बहाल रहन सक्नेछैन । सीईओको कामकारबाही चित्त नबुझे राष्ट्र बैंकको सहमतिमा जुनसुकै समयमा पनि हटाउन सकिने व्यवस्था बाफियामा छ । यी व्यवस्थालाई परिमार्जन गर्दै सीईओ नियुक्ति र बर्खास्तीको अधिकार सञ्चालक समितिमै रहने व्यवस्था गर्न सीबीफनको माग छ । संस्थाले गरेको कार्यको अन्तिम जवाफदेहिता सञ्चालक समितिले लिनुपर्ने, समस्त सेयरधनीहरूको प्रतिनिधित्व हुने गरी साधारणसभाबाट निर्वाचित सञ्चालक समितिको हकअधिकारमै आघात पुग्ने र यस्तो व्यवस्थाबाट सीईओ सञ्चालक समितिप्रति जवाफदेही एवं उत्तरदायी नहुन सक्ने देखिन्छ, सीबीफनले जारी गरेको विज्ञप्तिमा भनिएको छ, यसकारण सीईओको नियुक्ति र बर्खास्तीको अधिकार सञ्चालक समितिमै रहने साविककै व्यवस्था कायम गरिनु मनासिब छ । सीईओको सेवासुविधा र कार्य सम्पादनका साथै ऊमार्फत सम्पूर्ण कर्मचारीको मूल्यांकन सञ्चालक समितिले नै गर्ने भएकाले सो प्रावधान अव्यावहारिक हुनुका साथै संस्थागत सुधारका लागि अनुत्पादक तथा अस्वस्थ रहेको सीबीफनको दाबी छ ।२० वर्षसम्म पनि निष्क्रिय रहेको खाताको निक्षेप सम्बन्धित बैंकले राष्ट्र बैंकमा पठाउनुपर्ने व्यवस्था बाफिया विधेयकमा प्रस्ताव गरिएको छ । यो व्यवस्था पनि बैंक सञ्चालकहरूलाई चित्त बुझेको छैन । हालको व्यवस्थाअनुसार बैंकले १० वर्षसम्म निष्क्रिय रहेको निक्षेप खाताको विवरण मात्र राष्ट्र बैंकमा पठाए पुग्छ । रकम २० वर्षसम्म लिन वा बुझ्न नआए राष्ट्र बैंकले त्यस्तो रकम नेपाल सरकारको भुक्तानी दायित्व कायम गरी नेपाल सरकारले तोकेको कोषमा जम्मा गर्न सम्बन्धित बैंक वा वित्तीय संस्थालाई आदेश दिन सक्नेछ, बाफियामा प्रस्ताव गरिएको छ, कोषमा जम्मा भएको रकम कसैले प्रमाणसहित दाबी लिन आएमा बैंक तथा वित्तीय संस्थाले त्यस्तो रकम सम्बन्धित निक्षेपकर्तालाई भुक्तानी दिई सोको शोधभर्ना राष्ट्र बैंकमार्फत नेपाल सरकारसमक्ष माग गर्नुपर्नेछ । अहिले प्रस्ताव गरिएका बुँदा हटाई पुरानै व्यवस्था राख्न सञ्चालकहरूले माग गरेका छन् । बैंकर र व्यवसायी छुट्याउन भन्दै चुक्ता पुँजीको निश्चित प्रतिशतभन्दा बढी लगानी भएको व्यक्ति बैंक सञ्चालक बन्न नपाउने व्यवस्था हटाउन सीबीफनको माग छ । लगानीकर्ताले बैंक वित्तीय संस्थालगायत व्यापार व्यवसायको अन्य क्षेत्रमा लगानी गरी रोजगारीका थप अवसर सिर्जना गर्नुका साथै राजस्वमा समेत ठूलो योगदान गर्दै आएका छन्, विज्ञप्तिमा भनिएको छ, व्यापार तथा व्यवसाय विस्तारका क्रममा स्वपुँजीले मात्र नपुग्ने र प्रस्तावित विधेयकको उक्त प्रावधानले उद्योग, व्यवसाय सञ्चालनमा गम्भीर असर पर्न गई मुलुकको समग्र अर्थतन्त्रमा गम्भीर असर पर्ने भएकाले ।"
टेलिकमको विन्टर प्याकेज,"काठमाडौं (कास) नेपाल टेलिकमले विन्टर अफर ल्याएको छ । अफरअन्तर्गत अल टाइम डाटा प्याकमा १५ देखि ७ सय रुपैयाँसम्मका ६० देखि १४ हजार एमबीसम्मका प्याकेज उपलब्ध छन् । अफर चैत ३० गतेसम्म रहने कम्पनीले जनाएको छ । प्याकेजको समयावधि १ देखि २८ दिनसम्म हुनेछ । योजनामा डे डाटा प्याक, नाइट डाटा प्याक, सोसियल मिडिया प्याक, युट्युब (स्ट्रिमिङ) डाटा प्याक, डे टाइम भ्वाइस प्याक, पोस्टपेड प्याक र बिग डाटा प्याक रहेको टेलिकमको आइतबार जारी गरेको विज्ञप्तिमा उल्लेख छ ।"
डिसहोमका ग्राहकलाई सुविधा,काठमाडौं (कास) डिसहोमले डिसहोममा डिलर दाइको डिस्काउन्ट योजना ल्याएको छ । यसअन्तर्गत ग्राहकले डिलरमार्फत फन्ड ट्रान्सफरबाट वार्षिक रिचार्ज गरेबापत एडअन प्याकेज सहित साताको विजेतामा सहभागी हुनेछन् । सातामा २ विजेताले जनही एक लाख रुपैयाँ नगद पुरस्कार जित्न सक्छन् ।
ढकाललाई लिडरसिप अवार्ड,काठमाडौं (कास) आईएमई ग्रुपका अध्यक्ष एवं नेपाल उद्योग वाणिज्य महासंघका उपाध्यक्ष चन्द्रप्रसाद ढकाल एसियन लिडरसिप अवार्ड बाट सम्मानित भएका छन् । एसियाली व्यवस्थापन संघको साझा संस्था एसियन एसोसिएसन अफ म्यानेजमेन्ट अर्गनाइजेसन्स (आमो) र नेपाल व्यवस्थापन संघले राजधानीमा आयोजना गरेको कार्यक्रममा प्रधानमन्त्री केपी शर्मा ओलीले ढकाललाई सम्मान गरे । देशको आर्थिक विकास र समृद्धिका लागि व्यवसायका माध्यमबाट महत्त्वपूर्ण योगदान गर्ने सफल व्यवस्थापकलाई आमोले हरेक वर्ष अवार्ड प्रदान गर्छ ।
एभरेस्ट र प्राइमको बिमा घुम्ती,काठमाडौं (कास) एभरेस्ट इन्स्योरेन्स र प्राइम लाइफ इन्स्योरेन्सले शनिबारबाट संयुक्त रूपमा घुम्ती बिमा सेवा सुरु गरेका छन् । बर्दियाको ठाकुर बाबा मन्दिर परिसरबाट सेवा सुरु गरिएको हो । ग्राहकलाई घरदैलोबाटै बिमा सेवा प्रदान गर्ने उद्देश्यले घुम्ती सेवा सञ्चालन गरिएको कम्पनीले जनाएका छन् ।
खुन्जेली सम्मानित,काठमाडौं (कास) मेगा बैंक नेपाल लिमिटेडकी प्रमुख कार्यकारी अधिकृत अनुपमा खुन्जेली उत्कृष्ट महिला व्यवस्थापक अवार्ड बाट सम्मानित भएकी छन् । नेपाल व्यवस्थापन संघ (म्यान) ले वार्षिक साधारणसभाका अवसरमा शनिबार खुन्जेलीलाई सम्मान गरेको हो । उपराष्ट्रपति नन्दबहादुर पुनले उनलाई सम्मान गरे ।
बीओकेक्लियरिङ हाउस सहकार्य,काठमाडौं (कास) बैंक अफ काठमाडौं (बीओके) र नेपाल क्लियरिङ हाउसबीच बैंकका ग्राहकले आफ्नो खातालाई कनेक्ट आईपीएसमा पहिलोपटक दर्ता गर्दा एक सय रुपैयाँ उपलब्ध गराउने सम्झौता भएको छ । सम्झौतापछि ग्राहकले घरबाटै आफ्नो आवश्यकताअनुसार रकमान्तर तथा अन्य सुविधा उपयोग गर्न सक्नेछन् ।
वेस्टर्न युनियनको विजेता घोषणा,"काठमाडौं (कास) वेस्टर्न युनियनले नेपालमा उपभोक्ता प्रवर्द्धन योजनाका विजेता घोषणा गरेको छ । विजेता महेन्द्रकुमार लामालाई विजेता घोषणा गरी १० लाख रुपैयाँ प्रदान गरिएको कम्पनीले जनाएको छ । दसैं, तिहार र छठ पर्वको अवसरमा योजना सार्वजनिक गरिएको थियो ।"
फेब्रुअरी ११ मा ॅसुरक्षित इन्टरनेट डे,"काठमाडौं (कास) फेब्रुअरी ११ अर्थात् माघ २८ गते विश्वव्यापी रूपमा सुरक्षित इन्टरनेट डे मनाइँदै छ । विश्वभरका १ सय ५० देशले एक साथ मनाउने यो दिवस नेपालमा चाइल्ड सेफ नेटले मनाउँदै छ । संयुक्त राज्य अमेरिकामा सुरक्षित केन्द्रद्वारा संयोजन गरिने यो दिवसका क्रममा बालबालिका तथा युवा वर्गका लागि डिजिटल प्रविधिको सुरक्षित, जिम्मेवार तथा सकारात्मक प्रयोगको प्रवर्द्धनका लागि संस्था संलग्न हुन्छन् ।"
पुलले जोडेको महाकाली पारिको नाता,"बढ्यो जग्गाको भाउ ५० को दशकसम्म पनि दोधाराचाँदनीमा बसाइँ सर्न रुचाउने कमै थिए । बाढीको समस्या । भारतको बाटो भएर आउजाउ गर्नुपर्ने बाध्यता । महाकाली नदीमा निर्माणाधीन पक्की पुलसँगै दोधाराचाँदनीमा सुक्खा बन्दरगाह निर्माण हुने हल्लाले केही वर्षयता यहाँ घरजग्गाको कारोबार निकै बढेको छ । जमिनको भाउ बढेको छ ।केही वर्षअघि प्रतिकट्ठा ४ लाख पर्ने जमिन अहिले २०२५ लाखसम्ममा किनबेच हुन थालेको छ । व्यापारिक प्रयोजनका लागि समेत जमिनको कारोबार बढिरहेको नगर प्रमुख सुनार बताउँछन् । अब त दोधाराचाँदनीको जमिन सबैले किनिसक्नु छैन, उनले भने, महाकालीको पक्की पुल र सुक्खा बन्दरगाहले यहाँको भाउ ह्वात्तै बढ्यो । स्थानीय तहको निर्वाचनपछि बस्तीमा बाटोघाटोको सुविधा थपिएका छन् । झोलुंगे पुलदेखि कुतियाकवरसम्मै १५ किमि सडक कालोपत्रे भइसकेको छ ।"
जनप्रतिनिधिद्वारा नै किर्ते !,"मायादेवीमा पनि किर्तेमायादेवी गाउँपालिका४ का वडाध्यक्षले प्रमाणित गरिदिँदा झुलनीपुरको २ बिघा ३ कट्ठा १ धुर सरकारी स्रेस्ता कायम भएको जग्गा व्यक्तिका नाममा दर्ता भएको छ । साबिकको सेमरी गाविस९ ख अन्तर्गत ५२ नम्बर कित्ताको उक्त जग्गाको सरकारी स्रेस्ता अहिले पनि नापी र मालपोतमा कायम छ । तर जग्गाको लालपुर्जा गुलाम हैदर कुजडा र जैनुल मुकुजडाका नाममा बनेको छ । झन्डै २५ करोड रुपैयाँ पर्ने उक्त जग्गा निर्माणाधीन भैरहवालुम्बिनी चार लेन सडकसँग जोडिएको छ । उनीहरूले बनाएको लालपुर्जामा मालपोत कार्यालय रूपन्देहीको छाप र अधिकृतको हस्ताक्षर छ ।यसअघि साबिक गाविसले उक्त सरकारी जग्गामा बोलपत्र आह्वान गरी माछापालनका लागि भाडामा लगाउँदै आएको थियो । वडा कार्यालयले ०७५ भदौ १७ मा गुलाम हैदररजैनुल कुजडाका नाममा उक्त जग्गाको तिरो बुझेको छ । वडा ४ का वडाध्यक्ष धर्मपाल लोधले ०७५ असोज २८ गते कुजडाका नाममा चार किल्ला प्रमाणित गरिदिएका छन् । चार किल्ला प्रमाणित, तिरो तिरेको रसिद र लालपुर्जालाई आधार बनाएर जग्गा किनबेच हुन थालेपछि घटना बाहिर आएको हो । तर, वडाध्यक्ष लोधले भने सचिवले कागजात ठिक्क पारेर ल्याएकाले प्रमाणित गरेको बताए ।त्यतिबेलाका सचिव रिंकु हरिजनले सबै कुरा ठीक छ, तोक लगाइदिनूस् भने, उनले भने, त्यसका आधारमा प्रमाणित गरेको हुँ । ०२७ को नापी गोश्वाराले गड्डा उल्लेख गर्दै उक्त कित्तालाई सार्वजनिक सम्पत्तिका रूपमा अभिलेख राखेको छ । ०५१ पुस १० गते जिल्ला मालपोत कार्यालयले समेत जिल्ला नापीलाई उक्त जग्गा सरकारको मातहत कायम गर्न आदेशसहितको पत्र पठाएको थियो । सोहीअनुरूप नापी कार्यालयमा पनि उक्त जग्गा सरकारका नाममा दर्ता भएको छ । मालपोत कार्यालय प्रमुख आचार्यले साबिक ५२ नम्बर कित्ता सरकारी भएको बताए । व्यक्तिका नाममा रहेको भनी देखाएका कागजपत्र नक्कली हुन्, उनले भने ।अख्तियार दुरुपयोग अनुसन्धान कार्यालय बुटवलमा किर्ते जग्गा लेनदेनबारे जनप्रतिनिधि रोहवर भएका उजुरी आएका छन् । चालु आर्थिक वर्षमा स्थानीय तहका ४ सय ७३ वटा उजुरी छन् । त्यसमा सार्वजनिक जग्गा व्यक्तिका नाममा दर्ता गरेको, व्यक्तिकै जग्गा किर्ते सिफारिस र प्रमाणित गरेको लगायतमा ५५ वटा उजुरी छन् । अख्तियारका सूचना अधिकारी सुरेश भुसालले जनप्रतिनिधिले प्रलोभनमा परेर प्रमाणित गरिदिँदा आफूहरू अन्यायमा परेको भन्दै उजुरी आउने क्रम बढेको बताए । पारदर्शी सरोकार समूह रूपन्देहीका अध्यक्ष महेन्द्रप्रसाद पाण्डेले राजनीतिमा स्वार्थ मिसिँदा जनप्रतिनिधिहरूसमेत जग्गा लेनदेनको किर्ते काममा फसेको बताए । जनप्रतिनिधिले आफूलाई सर्वेसर्वा ठान्ने र फाइदा हुन्छ भनेपछि जे गर्न पनि अघि सर्ने परिपाटी बढेको छ, उनले भने, यसलाई रोक्नुपर्छ ।"
बंगलादेशी सेना प्रमुखसँग रक्षामन्त्रीको भेट,काठमाडौं (कास) उपप्रधान तथा रक्षामन्त्री ईश्वर पोखरेल र नेपालको औपचारिक भ्रमणमा रहेका बंगलादेशका सेना प्रमुख जनरल अजिज अहमदबीच आइतबार भेटवार्ता भएको छ । रक्षा मन्त्रालयको कार्यकक्ष सिंहदरबारमा भएको भेटमा पोखरेलले जनरल अहमदको टोलीलाई स्वागत गर्दै नेपाल र बंगलादेशबीच अत्यन्त घनिष्ठ र मैत्रीपूर्ण सम्बन्ध रहेको बताएका थिए । उनले त्यस अवसरमा सन् १९७२ मा कूटनीतिक सम्बन्ध स्थापना भएयता दुई देशबीचको सम्बन्ध सरकारीस्तरमा मात्र नभएर जनस्तरसम्म विस्तार भएको जनाए । रक्षा मन्त्रालयद्वारा जारी विज्ञप्तिअनुसार जनरल अहमदले बंगलादेशको स्वतन्त्रतालाई समर्थन गर्ने नेपाल सातौं राष्ट्र रहेको स्मरण गरेका थिए । आइतबारै अजिजले प्रधानसेनापति पूर्णचन्द्र थापासँग पनि भेटेका छन् ।
बार काउन्सिलमा सात सदस्य निर्वाचित,"बार काउन्सिलमा सात सदस्य निर्वाचितकाठमाडौं (कास) कानुन व्यवसायीहरूको नियामक निकाय नेपाल कानुन व्यवसायी परिषद् (बार काउन्सिल) मा ७ प्रदेशबाट एकएक जना सदस्य निर्वाचित भएका छन् । प्रदेश १ बाट प्रेमप्रसाद कोइराला, २ प्रदेशबाट श्यामकुमार मिश्र, वाग्मतीबाट चन्द्रकान्त ज्ञवाली, गण्डकीबाट मुकुन्दराज अर्याल, ५ बाट बाबुराम पाण्डे, कर्णालीबाट रामबाबु बीसी र सुदूरपश्चिमबाट प्रकाशबहादुर पाण्डेय निर्वाचित भएका छन् । मुलुकभरका कानुन व्यवसायीले परिषद् सदस्य छान्न शनिबार मतदान गरेका थिए । सुदूरपश्चिम, कर्णाली, वाग्मती र प्रदेश १ बाट नेकपा समर्थित र गण्डकी, प्रदेश २ र ५ मा कांग्रेस समर्थित उम्मेदवार विजयी भएका हुन् । काउन्सिलका अध्यक्ष महान्यायाधिवक्ता हुन्छन् भने उपाध्यक्ष बार एसोसिएनका अध्यक्ष हुन्छन् । सदस्य प्रदेशबाट छानिन्छन् ।"
'जलवायुको छलफलले नीति बनाउने अवसर',"(काठमाडौं)  उपप्रधान तथा रक्षामन्त्री ईश्वर पोखरेलले जलवायु परिवर्तनले मुलुकमा पारेका प्रभावलाई नेपालले अन्तर्राष्ट्रिय रूपमा प्रस्तुत गर्नुपर्ने बताएका छन् । सगरमाथा संवादको तयारीका रूपमा सरकारले आइतबार आयोजना गरेको सगरमाथा राष्ट्रिय संवाद उद्घाटन गर्दै मन्त्री पोखरेलले जलवायु परिवर्तनले मानवको अस्तित्व नै संकटमा परेको बताए ।कार्यक्रममा परराष्ट्रमन्त्री प्रदीपकुमार ज्ञवालीले पृथ्वीको समग्र पारिस्थितिक प्रणालीमा पर्वतीय क्षेत्रको महत्त्वपूर्ण योगदान रहेको बताए । उनले नेपालले आफ्ना अनुभव विश्वसामु साट्न चाहेको पनि बताए । पर्वतहरूको उपस्थितिले सम्पूर्ण जीवहरूको अस्तित्वमा प्रत्यक्ष वा परोक्ष रूपमा प्रभाव पारिरहेको हुन्छ । पर्वतीय क्षेत्रको सम्बन्ध सामुद्रिक तट, समुद्र तथा द्वीपसम्म हुन्छ, उनले भने । उनले जलवायु परिवर्तनको प्रत्यक्ष चपेटामा नेपालसहित विश्व नै परेको बताए ।मन्त्री ज्ञवालीले सगरमाथा संवादको पहिलो संस्करणले उच्च नेतृत्व, मुलुकहरू तथा समग्र विश्व समुदायबीच जलवायु परिवर्तनको संकटबारे समान धारणा बनाउन तथा यस संकटसँग जुध्न राजनीतिक तहलाई उत्प्रेरित गर्ने विश्वास व्यक्त गरे । उनले छलफलपछि नीति निर्माणको अवसर पनि प्राप्त हुने बताए ।राष्ट्रिय संवादमा जलवायु परिवर्तनसम्बन्धी पाँच सत्र सञ्चालन भएका थिए । यी छलफलमा उठेका कुरालाई अध्ययन गरेर हाम्रो टिमले चैतमा हुने संवाद कार्यक्रममा कुनकुन विषय अघि बढाउने वा नबढाउने भन्ने टुंगो लगाउनेछ, परराष्ट्र मन्त्रालयका प्रवक्ता भरतराज पौड्यालले भने ।परराष्ट्र मन्त्रालयले अन्तर्राष्ट्रियस्तरको सगरमाथा संवाद यही चैत २० देखि २२ सम्म काठमाडौंमा आयोजना गर्दै छ । पहिलो संस्करणको विषय जलवायु परिवर्तन, पर्वतीय वातावरण र मानव जातिको भविष्य रहेको छ । जसमा विदेशबाट करिब १५० र नेपालका ५० गरी करिब २०० जना सहभागी हुने अनुमान परराष्ट्र मन्त्रालयले गरेको छ ।"
चैतभित्रै नयाँ हवाई नीति,"काठमाडौं (कास) उदार आकाश नीतिमार्फत हवाई सेवालाई सुलभ र भरपर्दो बनाउने दीर्घकालीन लक्ष्यसहित २६ वर्षअघि ल्याइएको राष्ट्रिय हवाई नीति२०५० लाई विस्थापन गरिने भएको छ । संस्कृति, पर्यटन तथा नागरिक उड्डयन सचिव केदारबहादुर अधिकारीले चैतभित्रमा राष्ट्रिय हवाई नीति२०७६ लागू गरिने बताए । नेपालको हवाई क्षेत्रलाई विकास गर्न ल्याइन लागेको यो तेस्रो नीति हो । पूर्वपर्यटन सचिव यज्ञ गौतमको संयोजकत्वमा तीन महिनाअघि बनाइएको कार्यदलले नयाँ नीतिको प्रारम्भिक मस्यौदा सार्वजनिक गरेको छ । २०५० सालमा ल्याइएको हवाई नीतिले लक्ष्य हासिल गर्न नसकेकाले यो नीति ल्याउनुपरेको मन्त्रालयले जनाएको छ । अब ल्याइने नीतिले नेपालको अर्थतन्त्रलाई भाइब्रेन्ट बनाउने पर्यटनमन्त्री योगेश भट्टराईले बताए । अब आउने नीतिले नेपालको हवाई क्षेत्रमा भइरहेको जनशक्ति अभाव, पलायनलाई रोक्ने, नेपाली वायुसेवा कम्पनीलाई अन्तर्राष्ट्रिय उडानमा पहुँच विस्तार गराउन मद्दत पुग्ने, रोजगारीका अवसर सिर्जना गर्ने भनिएको छ । सुरक्षित, गुणस्तरीय, दिगो, विश्वसनीय र सर्वसुलभ हवाई यातायात सेवा सुनिश्चित गरी नेपाललाई दक्षिण एसियाको नागरिक उड्डयन सेवाको सञ्चालन केन्द्र बनाइने, मस्यौदामा लेखिएको छ । उक्त मस्यौदाले नेपाललाई अन्तर्राष्ट्रिय उडानको पनि ट्रान्जिट विन्दुका रूपमा स्थापित गर्ने भनेको छ । अन्तर्राष्ट्रिय कार्गोको पनि नेपाललाई केन्द्र बनाउन यो नीतिले बाटो खोल्ने भनिएको छ । निजी क्षेत्रका सुझावपछि थप परिमार्जन गरेर यसलाई चाँडै लागू गरिने मन्त्रालयले जनाएको छ ।"
'सिकाएको गर्दैनन्',"मनाङविरुद्ध (४१ को हार) सोचेभन्दा धेरै नराम्रो नतिजा भयो । राम्रै हुन्छ, हारजित जे भएपनि राम्रो टिमसँग राम्रै खेल्छौं भन्ने सोचेको थियो । तर, हामी खत्तमजस्तो देखियो । मैले खेलाडीलाई कुरा बुझाउन नसकेको हो कि खेलाडीले मेरो कुरा नबुझेको हो । मैदानमा राम्रै खेल्छजस्तो लागेको थयो । जब उनीहरूले १५२० मिनेटपछि क्रसहरू गर्न थाले, हरेक क्रसमा खतरा देखियो । क्रस रोक्ने खेलाडीको दिमाग नै भएन, ज्ञान भएन । त्यसैले गाह्रो भयो । हाम्रो डिफेन्सले क्रस रोक्नै सकेन । यसबाट खेलाडीले भविष्यको लागि पनि सिक्नुपर्छ ।विपक्षीको टिमको ट्याक्टिस हेरेर प्रशिक्षकले बनाएको रणनीतिलाई खेलाडीले अनुसरण गर्नुपर्छ । होइन भने मैदानमा प्रशिक्षकले भनेको भन्दा फरक हुनसक्छ । वास्तवमा मनाङले भयंकर खेलेको होइन । उसले अधिकतम क्रस गर्यो, हामीले रोक्न सकेन । प्रकाश (बुढाथोकी) को गल्तीमा दुईपल्ट मनाङले पाएको बल काउन्टरमा गोल भयो । हामीे बल राख्न (आफ्नो नियन्त्रणमा) सकेन, ठूलो गल्ती यही हो । आक्रमणमा जान सकेन । क्रसमा गोल हुन्छ, तर रोक्न प्रयास गर्नुपर्छ । खेलाडीलाई निगरानी गर्नुपर्छ । अन्जन (विष्ट), विमल (राना) कस्ता खेलाडी हुन् भन्ने चिन्नुपर्छ । राम्रो खेलाडलाई निगरानी गर्यो भने गोल हुन गाह्रो हुन्छ । अन्जनले हरेक बल बिट गरेपछि कसरी खेल्नुपर्छ भन्ने बुझ्नुपर्थ्यो हाम्रा खेलाडीले । मैले कसरी सिकाएको थियो भनेर पनि बुझ्नुपर्थ्यो । कहिलेकाही गल्ती हुन्छ तर हरेकपल्ट त हुदैन नि । प्रशिक्षक र खेलाडीमा समस्या त छैन तर ट्रेनिङमा बुझ्यौं भनेपछि खेलाडीहरूले त्यसअनुसार (रणनीति) गर्नुपर्छ नि त ।यो लिगको लागि झण्डै एक महिना ट्रेनिङ गरेको थियो । मैदानको अभाव थियो । कहिले कहाँ कहिले कहाँ ट्रेनिङ भयो । सबै टिमलाई मैदानको अभाव छ । नतिजा बिग्रियो आफ्नो ठाउँमा छ तर खेल्नुपर्यो फुटबल । राम्रो फुटबल खेल्नुपर्यो । मिडफिल्डमा संगठित भएन । मैले सिकाएजस्तो डिफेन्समा पनि संगठित भएन । यताउता गर्ने, डबल मार्क सिकाएको थिए, जुन लिगमा हालसम्म देखिएकै छैन । मनाङविरुद्ध मात्रै होइन, यो लिगका कुनैपनि खेलमा (ठूला टिमविरुद्ध) सोंचेजस्तो, सिकाएजस्तो मैदानमा खेलाडीले गरेको देखिएन । खेलाडीहरू बल पाएपछि टाउको निहुराएर खेल्छन्, यो सबैको समस्या हो । नघोप्टिएरै खेल्नुपर्छ । यस्तो सुधार आउन समय लाग्छ । अब हामी सुपर सिक्समा जादैनौं । झुक्केर दुई खेल जितेर चिट्ठा पर्यो भने मात्रै पुग्नसक्छौं । लिगको सुरुमा राम्रो नतिजा आइरहेको थियो । के हो के हो भइसकेको थियो । तर, फ्रेन्ड्ससँग हारेपछि ब्रेक लाग्यो ।खेलमा हारजित हुन्छ, गल्ती खेलाडीको हुन्छ, प्रशिक्षकको हुन्छ, सबैले पाठको रुपमा लिदै स्वीकार गर्नुपर्छ । तर, ट्रेनिङमा सिकाएको मैदानमा गर्दैनन् । कहिलेकाही त सन्तुष्ट छैन भन्नेमात्रै हुदैन, वाक्कै लागिसक्यो भन्ने हुन्छ । वाक्कै लाग्छ । मैले आर्मीको गणको टिम पनि हेरेको छु । आर्मीको एउटा गणको टिमले आज सिकाएको कुरा भोलि मैदानमा देखाउँछ भने यो (एनआरटी) टिमले किन सक्दैन ? यो त धेरै राम्रो टिम हो त्यो (जगदल गण) भन्दा ।"
स्वर्णलाई ५ लाख ५० हजार,"(काठमाडौं)  अखिल नेपाल फुटबल संघ (एन्फा) को कार्यसमिति बैठकले आइतबार १३ औं दक्षिण एसियाली खेलकुद (साग) को स्वर्णपदक विजेता नेपाली पुरुष टिमका खेलाडीहरूलाई जनही ५ लाख ५० हजार रुपैयाँ दिने निर्णय गरेको छ । रजत पदक विजेता महिला खेलाडीहरूले भने १ लाख ५० हजारमात्रै पाउने भएको छ ।नेपाली यू२३ टिमले दशरथ रंगशालामा भुटानलाई २१ ले हराएर १५ मंसिरमा १३ औं सागको स्वर्ण जितेको थियो । राष्ट्रिय महिला टिम भने पोखरामा भएको स्वर्णको प्रतिस्पर्धामा भारतसँग २० ले हारेको थियो । पुरुष टिमले लगातार दोस्रोपल्ट र समग्रमा चौथोपल्ट दक्षिण एसियाली खेलकुदमा स्वर्ण जितेको हो भने महिला टिम पछिल्ला तीनै संस्करणमा उपविजेता भयो । एन्फाले चार वर्षअघि १२ औं सागमा स्वर्ण विजेता पुरुष खेलाडीलाई जनही ५ लाख र रजत भित्र्याएका महिला खेलाडीलाई जनही १ लाख दिएको थियो । स्वर्ण र रजतको पुरस्कारमा देखिएको ठूलो अन्तरबारे एन्फाका प्रवक्ता किरण राईले भने, पहिला ५ लाख (स्वर्ण विजेतापुरुष खेलाडी) र १ लाख (रजत विजेतामहिला खेलाडी) दिइएको रहेछ । यसपाली ५०५० हजार थपेर दिने भन्ने साथीहरूको रायअनुसार निर्णय गरियो । पुरस्कारको अन्तरबारे कुनै कुरा उठेन । एन्फाले आन्तरिक स्रोतबाट संकलित रकमबाट खेलाडीहरूलाई उक्त पुरस्कार दिने पनि उनले बताए ।नौ महिनायता पहिलोपल्ट भएको कार्यसमिति बैठकमा पहिला नै काम सम्पन्न भइसकेकेपछि एजेन्डामासमावेश गरिएको थियो र त्यसैलाई अनुमोदन गर्ने औपचारिकता बैठकले दियो । विधानअनुसार ५ दिनअघि दर्ता गरेरपनि वरिष्ठ उपाध्इक्ष पंकजविक्रम नेम्बाङ र सदस्य दावा लामाले प्रस्ताव गरेका एजेन्डाहरूलाई अध्यक्ष कर्माछिरिङ शोर्पले समावेश गर्न अस्वीकार गरिदिएका थिए । अनुदानबाट गाडी खरिद, प्रदेश संघ गठनलगायत पहिल्यै काम पूरा गरेपछि यो बैठकमा प्रस्ताव गरिएका योजनाहरूलाई अध्यक्ष शेर्पाले निर्णयबिना पनि आफूले फुटबलको राम्रोको लागि राम्रो गरेको दाबी गरे ।उनले सरकारी जमिन अनधिकृत रुपमा कब्जा गरी रौतहटमा बनाइएको महिला फुटबल एकेडेमीबारे सर्बोच्च अदालतमा परेको रिटबारे सबै जिम्मेवारी आफुले लिएको पनि बताए । दिनभर चलेको बैठकमा उपाध्यक्ष नेम्बाङले केही विषयमा असहमति राखेका थिए । एन्फाले ३१ वटा एजेन्डामा भएको बैठकले २१ वटा निर्णय गरेको विज्ञप्तिमार्फत जनाएको छ ।"
प्रभावशाली ओमान,ओमानको छलाङनेपाल आएर लगातार तेस्रो विजय हात पार्दै ओमान लिग २ को शीर्ष स्थानमा उक्लेको छ । यस त्रिकोणात्मक शृंखलामा नेपालले अघिल्लो दिन अमेरिकालाई ३५ रनले पराजित गरेको थियो । नेपाल र अमेरिका दवबैलाई उनीहरूको पहिलो खेलमा ओमानले पराजित गरेको थियो । ओमानले ९ खेलमा ७ विजय हात पार्दै १४ अंक जोडिसकेको छ । अमेरिकाले १० खेलमा ६ मा विजय हात पारी सात राष्ट्र सहभागी प्रतियोगिताको अंकतालिकामा दोस्रो स्थानमा छ । नेपालले ३ खेलमा एकमा मात्र विजय हात पारेको छ । लिग २ का शीर्ष तीन टोली विश्वकप छनोटमा पुग्ने छन् । ओमानले यसअघि स्कटल्यान्डमा पपुवा न्यु गिनीमाथी २ र स्कटल्यान्डमाथि १ तथा यूएईमाथि एक विजय हात पारेको थियो । नेपालमा ब्याटिङमा पाएको सफलताले ओमानलाई शीर्ष स्थानमा पुर्याउन मद्दत गरेको हो । नेपाल आउनुअघि ओमानका कुनै खेलाडीले एकदिवसीयमा शतक बनाउन सकेका थिएनन् । ओमानी खेलाडीको पहिलो शतकमा इल्यासले आइतबार खेलेको इनिङ्स कीर्तिपुर मैदान साक्षी बन्यो । लिग २ को अघिल्लो शृंखलामा यूएईमाथि विजय हात पार्दा इल्यासले बनाएको अविजित ८० रन ओमानी ब्याट्सम्यानको यसअघिको उच्च स्कोर थियो ।
दर्शकको न्यानोमा विदेशी,"अघिल्लो दिनको तुलनामा आइतबार त्रिवि क्रिकेट मैदानमा दर्शक निकै कम रहेका थिए । ओमानसँग नेपालले बुधबार प्रतियोगितामा पहिलो खेल खेल्दा ४ हजारभन्दा बढी दर्शक टिकट काटेर हेर्न मैदान आएका थिए । अमेरिकासँग शनिबार नेपालको खेल हेर्न ६ हजार दर्शक आएका थिए । ओमानसँग दोस्रो पटक खेल्दा आइतबार टिकट काटेर हेर्ने दर्शक २ हजार ६ सय १३ मात्र थिए । त्यही दर्शकले घरेलु टोलीलाई मात्र नभई लिग २ त्रिकोणात्मक शृंखलामा प्रतिस्पर्धा गरिरहेका अन्य दुई टोली अमेरिका र ओमानलाई पनि हौस्याइरहेका छन् । ओमानका अकिब इल्यासले शतक बनाएपछि ब्याट आफ्नो टोली रहेको पेभेलियनतर्फ देखाउनुभन्दा पनि दर्शकतर्फ देखाएका थिए । इल्यासले खेल सकिएपछि दर्शकको हुलमा गएर आफ्नो स्विटर दिएका थिए । हामीले यस्तो आश्चर्यजनक दर्शक कतै देखेको थिएनौं, मैले आफ्ना जिवनमा देखेको सबैभन्दा उत्कृष्ट क्षण नै यही हो । जुन खेलाडीले तपाईको टोलीलाई निराश बनाएको छ, त्यही खेलाडीलाई समर्थन गरेको देख्न पाउनु साँच्चैको उत्कृष्ट क्षण हो । मैले आफ्नो टोलीका लागि फेरि पनि यस्तै गरिरहौंला तर नेपालमा आएर कहिले खेल्छु थाहा छैन, त्यसैले मैले दर्शकका लागि खेले, इल्यासले आफ्नो शतक नेपाली समर्थकलाई समर्पण गर्दै भने, हामी ४८ डिग्री आर्द्रता भएको देशबाट आएका हौं र हामी त्यस्तो गर्मीमा अभ्यास गर्थ्यौं । लगातार जस्तो खेल्दा थकाई पनि लाग्छ । यहाँ भने चिसो मौसम छ, पसिना पनि आउँदैन । निकै राम्रो वातावरण छ । हुनसक्छ दर्शकको प्रत्येक दिनको समर्थनले यो न्यानो पन अनुभव गराएको छ । ओमानसँग बुधबार नेपाल पहिलो खेलमा १८ रनले पराजित हुँदा पनि म्यान अफ द म्याच प्रदर्शन गरेका मोहम्मद नदिमले नेपाली दर्शकको खुबै प्रशंसा गरेका थिए । दर्शकले दुवै टोलीलाई समर्थन गरेको देख्दा निकै खुसी लाग्यो । प्राय गरी अरु देशमा यस्तो देख्न पाइँदैन, तर नेपाली दर्शकहरू फरक छन् म विपक्षी टोलीको ब्याट्सम्यानले अर्धशतक बनाउदा पनि उनीहरूले ताली बजाएर सम्मान दिएका थिए । उनीहरूको प्रशंसा गर्नैपर्छ, उनले भनेका थिए ।"
युभेन्ट्सको अर्को पराजय,"प्रिमियर लिगबेलायतमा सियारा नामक समुद्री आँधीका कारण इंग्लिस प्रिमियर लिगअन्तर्गत आइतबार साँझ हुनुपर्ने म्यान्चेस्टर सिटी र वेस्ट ह्यामबीचको खेल स्थगित गरिएको छ । तीव्र हावा र पानीका कारण स्थानीय यातायात सेवा अवरुद्ध भएको छ । सर्वसाधारणलाई अत्यावश्यक अवस्थामा मात्र घरबाहिर निस्कन स्थानीय प्रशासनको आग्रह छ । खराब मौसम र सम्भावित परिस्थितिलाई मध्यनजर गरी समर्थक र कर्मचारीको समेत सुरक्षाका कारण आजको खेल स्थगित गरिएको छ, घरेलु टिम सिटीले जारी गरेको विज्ञप्तिमा भनिएको छ, यो निर्णय सिटीका सुरक्षा अधिकारीले वेस्ट ह्यामका अधिकारीसँगको परामर्शपछि गरिएको हो । आँधीका कारण इंग्ल्यान्ड र स्कटल्यान्डमा जारी ६ राष्ट्र सम्मिलित महिलाको अन्तर्राष्ट्रिय प्रतियोगिता पनि स्थगित भएको छ । बर्नमाउथ र सेफिल्ड युनाइटेडबीचको खेल भने स्थगित भएको छैन ।"
एपीएफ र पुलिसको जित,"(काठमाडौं)  विभागीय टोलीहरू नेपाल एपीएफ क्लब र नेपाल पुलिस क्लबले १५औं ढोरपाटन महिला डबल लिग भलिबल प्रतियोगिताको दोस्रो चरणमा लगातार दोस्रो जित हासिल गरेका छन् । नयाँ बसपार्कस्थित ढोरपाटन स्पोर्ट्स क्लबको कोर्टमा आइतबार दुवै टोलीले बुलबुले रारा क्लबलाई समान ३० को सेटमा पराजित गरे । एपीएफले २५१५, २५१२ र २५१६ को सहज जित हात पारेको हो । योसँगै एपीएफले ११ खेलबाट ३२ अंक पुर्याएको छ । दुई चरणमा लिग सञ्चालन भए पनि अंक भने पहिलो चरणको समेत जोडेर गणना गरिएको छ । पुलिसले पनि बुलबुलेमाथि २५१५, २५१६ र २५१९ को सहज जित निकाल्दै शीर्षस्थानको एपिएफसँग १ अंकको दूरी यथावत् बनाएको छ । दोहोरो हार बेहोरेको बुलबुले ११ खेलबाट १३ अंक जोडेर छैटौं स्थानमा यथावत छ । न्यु डायमन्ड स्पोर्ट्स क्लबले चितवन टाइग्रेससँग ३२ को हार बेहोरेको छ । तीन विदेशी खेलाडी सम्मिलित चितवनले प्रतिभा माली बिनाको न्यू डायमन्डलाई २७२५, २४२६, १४२५, २५१७ र ७१५ जित निकालेको हो । न्यू डायमन्डलाई हराएको चितवनले दिनको अर्को खेलमा विभागीय टोली त्रिभुवन आर्मीसँग ३१ को सेटमा पराजय बेहोर्यो । पहिलो र दोस्रो सेट २१२५ र २५२७ ले गुमाएको चितवनले तेस्रो सेट २७२५ ले आफ्नो पक्षमा पारेको थियो । तर, चौथो सेट २५१६ सँगै खेल गुमायो । योसँगै डायमन्ड १० खेलबाट १९ अंक जोडेर चौथो स्थानमा यथावत् छ । चितवनको १३ खेलबाट १८ अंक पुगेको छ । आर्मी २४ अंक जोडेर तेस्रो स्थानमा छ । लिगमा सोमबार ३ खेल हुनेछन् ।"

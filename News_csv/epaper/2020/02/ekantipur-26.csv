शीर्षक,विवरण
सेरेमोनियल राष्ट्रपतिलाई संकटकालीन अधिकार !,"तेस्रो र चौथो एजेन्डा ः मधेस केन्द्रित राजनीतिक दलहरूको पुरानो मागसँग सम्बन्धित छ । संविधान जारी भएपछि तत्कालीन मधेस केन्द्रित दलहरूले संविधानका थुप्रै अन्तरवस्तुमा असहमति जनाएर आन्दोलन गरेका थिए । तत्कालै उनीहरूको सबै विषयमा सहमति जनाउन त सकिँदैन, तर संविधान संशोधनका लागि संसद्मा दुई तिहाइ मत आवश्यक पर्ने भएकाले दुईवटा विषयचाहिँ अहिले सम्बोधन गरौं न त भन्ने समझदारी अध्यक्ष दाहाल र नेता नेपालबीच भएको थियो । प्रदेशको जनसंख्याका आधारमा राष्ट्रिय सभा सदस्यको संख्या बढाउने र नागरिकतासम्बन्धी प्रावधान संशोधन गर्ने, नेपालनिकट स्रोतले भन्यो, यही म्यान्डेटअनुरूप पछिल्लो समय नेपालले मधेस केन्द्रित दलका नेतासँग भेटघाट थाल्नुभएको हो । अहिलेको कानुनी व्यवस्थामा प्रत्येक प्रदेशबाट राष्ट्रिय सभामा ८८ जना निर्वाचित हुन्छन् । मधेस केन्द्रित दलको माग जनसंख्याको अनुपातमा राष्ट्रिय सभा सदस्यको निर्वाचन गर्नुपर्छ भन्ने थियो । यस्तै संविधानको धारा २८९ मा राष्ट्रपति, उपराष्ट्रपति, प्रधानमन्त्री, प्रधानन्यायाधीश, प्रतिनिधिसभाका सभामुख, राष्ट्रिय सभाका अध्यक्ष, प्रदेश प्रमुख, मुख्यमन्त्री, प्रदेशसभाको सभामुख र सुरक्षा निकायका प्रमुखको पदमा निर्वाचित, मनोनीत वा नियुक्ति हुन वंशजका आधारमा नेपालको नागरिकता प्राप्त गरेको हुनुपर्नेछ भन्ने व्यवस्था छ । अन्तरिम संविधानले समेत जन्मसिद्ध अंगीकृत नागरिकलाई यी प्रमुख पदमा जान सक्ने व्यवस्था गरेकोमा संविधानमा त्यो खोसिएको भन्दै मधेस केन्द्रित दल आन्दोलित थिए । उनीहरूको यो माग अहिले पनि यथावत् छ । त्यसैले यी दुई माग सम्बोधन गर्ने वाचा गरेर मधेस केन्द्रित दललाई सरकारमा सामेल गराउने र संविधान संशोधनको ढोका खोल्ने दाहालनेपाल गठबन्धनको प्रयास देखिन्छ । प्रदेश २ का मुख्य न्यायाधिवक्ता दीपेन्द्र झा भने यो माग उतिखेरको मधेस केन्द्रित दलको भएकाले अहिले काम नलाग्ने बताउँछन् । यो त्यो बेलाको माग थियो, अहिले खोलामा धेरै पानी बगिसकेको छ । अहिले त्यही विषय हो जस्तो लाग्दैन । संविधान कार्यान्वयनको क्रममा धेरै समस्या आएका छन्, झाले भने, पार्टीले मात्रै यो काम थालेर सम्भव पनि हुँदैन, संविधान संशोधनका लागि कहाँकहाँ अप्ठ्यारा छन् भनेर खोज्न संविधानविद्हरू राखेर टास्क फोर्स बनायो भने केही सहज होला, नत्र संविधान संशोधनको कुरा पान्डोराको बक्स बन्न सक्छ । संविधान नै मृत्युशय्यामा पुग्न सक्छ । सचिवालयले संविधान संशोधनबारे अध्ययन गर्न माधव नेपालको संयोजकत्वमा कार्यदल बनाए पनि त्यसको अस्तित्व तत्काललाई गोप्य राख्ने समझदारी गरेको थियो । तर कार्यदलका सदस्यद्वय सुवास नेम्वाङ र खिमलाल देवकोटालाई समेत जानकारी गराई नसक्दै त्यससम्बन्धी सूचना चुहियो र त्यसको सार्वजनिक रूपमा आलोचना हुन थाल्यो ।गोप्य राख्ने भनिएको सहमति प्रधानमन्त्री ओलीको सचिवालयले सार्वजनिक गरिदिएको दाहालनेपाल पक्षको आक्षेप छ । पहिले एकदमै गोप्य राखेर आन्तरिक छलफल थालौं भन्ने, पछि आफ्नै सचिवालयमार्फत सार्वजनिक गर्न लगाउने काम प्रधानमन्त्री ओलीबाटै भएको दाबी गरेको दाहालनेपाल पक्षले त्यसबारे बुधबार बस्ने सचिवालय बैठकमा कुरा उठाउने नेताहरूको भनाइ छ । नेपाल कार्यदलको भविष्य अनिश्चित भए तापनि नेकपा शीर्ष नेताहरूले संविधान संशोधनका विषयमा छलफल गर्न भने छाडेका छैनन् । मंगलबार मात्रै प्रधानमन्त्री ओली, अध्यक्ष दाहाल र वरिष्ठ नेता नेपालबीच आगामी रणनीतिबारे छुट्टाछुट्टै छलफल भएको छ । उनीहरू सम्बद्ध स्रोतका अनुसार यो छलफलमा गौतमलाई कसरी राष्ट्रिय सभा सदस्य बनाउने भन्नेबारे पनि छलफल भयो । पहिलो प्राथमिकता गौतमलाई राष्ट्रिय सभा सदस्यमा मनोनयन गरौं भन्ने नै छ, नेपालको भनाइ उद्धृत गर्दै निकट स्रोतले भन्यो, संविधान संशोधनका सन्दर्भमा त मैले विभिन्न पक्षहरूसँग छलफल गरेकै छु, विषयहरूबारे विस्तारै जानकारी हुँदै जाला π"
पाँच किलोमिटरको सकस,"मोटरसाइकल चढ्नेको त हरिबिजोकै देखिन्छ, यो बाटोमा । यहाँबाट अलि तलसम्म पुग्दा धूलोले छोपिएर उनीहरू नचिनिने हुन्छन् । अफिस जाँदा कर्मचारी साथीहरूले चिन्दैनन्, अफिस सकेर घर फर्कंदा घरका मान्छेले चिन्दैनन्, नेपाल परिवार नियोजन संघ, झापाकी कार्यालय प्रमुख सुजन काफ्ले भन्छिन् । सुजन जस्ता स्कुटर वा मोटरसाइकल चलाउनेहरू पनि चारआलीचन्द्रगढी रोड नै रुचाउने गर्छन् । २०७६ असार १५ गते भद्रपुर बस स्टेन्डको अघिल्तिर सडक आसपासका व्यवसायीले सडकमा रोपाइँ गरेर सरकारलाई व्यंग्य गरेका थिए । लामो समयदेखि सडक हिलाम्ये पारिएकाले रोपाइँ गरेर सांकेतिक विरोध गरेका थियौं, व्यवसायी सन्तोष अग्रवालले भने । भद्रपुरको गाडी लाग्ने ठाउँदेखि डेढ सय मिटर जति दक्षिण इडन गार्डेन स्कुल छ । त्यहाँदेखि बिर्ता समावेशी टोलसम्म सडकको बीचमा डिभाइडर राख्ने काम थालिएको छ । यसले यात्रीलाई झन् सकसमा पारेको छ । धूलोसँगै छरपस्ट भएका गिट्टीले गर्दा दुर्घटनाको जोखिम बढेको छ । निर्माणाधीन सडकमा अहिले ठाउँठाउँमा एउटा बोर्ड राखिएको छ यहाँ निर्माण कार्य हुँदैछ लेखिएको । पहिला त त्यस्तो बोर्ड पनि थिएन । यत्तिले पनि दुर्घटना घटाएको थियो । लिटल फ्लावर स्कुलदेखि दक्षिण लागेपछि सडकमा कुइरीमण्डल धूलोको साम्राज्य हुन्छ । यो बाटो फराकिलो पार्न थालेदेखि इडन गार्डेन र लिटल फ्लावर अंग्रेजी स्कुलले अगाडिको गेटबाट विद्यार्थी ल्याउनलैजान छाडे । सडकतिरको गेट खोल्ने ड्युटी घटेका, स्कुलका चौकीदार राजेन्द्र प्रधानले भने, बाटो नबनुन्जेलसम्म अगाडिबाट गाडी हिँडाइएला जस्तो लाग्दैन । पछाडिकै गेट मेनगेट भएको छ । िििडिभिजन सडक कार्यालय, दमकको मातहतमा रहेको यो बाटो बनाउन २०७४ फागुन २१ गते सूचना प्रकाशित गरी टेन्डर आह्वान गरिएको थियो । सिलबन्दी ठेक्कामा प्रतिस्पर्धा गरेकामध्ये नयाँबाटो, ललितपुरको आशिषप्रेरा जेभीले यो बाटो बनाउने ठेक्का पाएको थियो । २०७५ असार २४ गते २७ करोड ९ लाखमा ठेक्का सम्झौता भएको थियो । ठेक्काको म्याद पुसमा सकियो । तर, अहिलेसम्म आधाउधी काम पनि भएको छैन । यस सडकको काम पहिले राजकिशोर यादवको समूहले गर्थ्यो । उनले २०७५ कात्तिकदेखि करिब एक वर्ष काम गरे । चित्तबुझ्दो काम नगरेको गुनासो स्थानीय बासिन्दाले गरेपछि २०७६ कात्तिकदेखि केदार गिरीले गर्न थाले । डिभिजन सडक कार्यालय दमकका इन्जिनियर चन्द्रेश्वर साहका अनुसार सडक विभागबाट ठेक्का पाएको कम्पनीले व्यवस्थापन (पेटी कन्ट्याक्टर) फेरेको हुनुपर्छ । हाम्रो सम्झौतामा आशिषप्रेरा जेभी नै ठेकेदार छ । हामी अरूलाई चिन्दैनौँ, जान्दैनौँ ।ठेक्का पाएको १८ महिनामा सक्नुपर्ने काम २० महिना बित्न लाग्दा पनि सकिएको छैन । बरु सार्वजनिक खरिद ऐनमा रहेको ६ महिना म्याद थप्न सकिने छिद्र खोजेर म्याद थप्न सडक डिभिजनले विभागमा फाइल पठाएको छ । इन्जिनियर साहले भने, विभागले धेरै त हैन बढीमा ६ महिनासम्म म्याद थप गरिदिन्छ कि भन्ने हाम्रो आशा हो । त्यसो भयो भने अबको ६ महिनामा बाटोका सबै काम सकिन्छ । यो काम नसकिएर के भयो र ? डिभिजन सडक कार्यालयको सडक बनाउने उत्साह घटेको छैन । सो कार्यालयका अनुसार यस खण्डको काम सकिनेबित्तिकै यसै सडकको थप आठ किलोमिटर खण्ड निर्माण सुरु गरिँदै छ । सुरुमा मुक्ति चोकदेखि सैनिक मोडसम्म मात्रै चार लेन बनाउने योजना थियो । तर, प्रधानमन्त्री केपी शर्मा ओलीले गत वर्ष माघमा चन्द्रगढीसम्मै चार लेनको सडक निर्माण गर्न निर्देशन दिएपछि चन्द्रगढीसम्मैको सडक फराकिलो पार्न र कालोपत्रे गर्न सडक विभाग तयार छ ।विस्तृत परियोजना प्रतिवेदन (डीपीआर) का अनुसार करिब आठ किलोमिटर लामो थप चार लेन बाटोका लागि ४० करोडभन्दा बढी खर्च लाग्ने अनुमान छ । सडक कार्यालयका प्रमुख यादवले भने, भौतिक मन्त्रालयमा प्रस्ताव पेस भएको छ । भौतिक मन्त्रालयले अर्थ मन्त्रालयमा फाइल पठाइसकेको छ र सम्भवतः आगामी आर्थिक वर्षदेखि बजेट विनियोजन भएर काम सुरु हुनेछ । प्रधानमन्त्रीले डीपीआर तयार गर्न र बाटो तत्काल बनाउन निर्देशन दिनुभएकै वर्ष दिन बित्यो, तर अझैसम्म चार किलोमिटर बाटो पनि बनेको छैन, उताको हालत के हुने होला यो बाटो म्यादभित्रै बनिसक्नुपर्छ भनी लगातार दबाब दिँदै आएका, बिर्तामोडको रेडियो भिजनका प्रबन्ध निर्देशक गणेश पोख्रेलले भने । िििकाम समयमा नसकिनुमा ठेकेदार कम्पनीको मात्रै दोष रहेनछ । डिभिजन सडक कार्यालयका प्रमुख श्यामकुमार यादवका अनुसार विद्युत् प्राधिकरणले सडकका बिजुली पोल, नेपाल टेलिकमले टेलिफोनको पोल र खानेपानी कार्यालयले जमिनमुनि बिछ्याइएका खानेपानीका पाइप समयमा हटाइदिएको भए यति बेला बाटो तयार भइसक्ने रहेछ । विद्युत् र टेलिफोनको पोल र खानेपानीको भूमिगत पाइप सार्न २०७५ भदौपछि सम्बद्ध निकायलाई पटकपटक पत्राचार गर्यौँ । दर्जनौँ पटक भेला र छलफल गरेपछि विद्युत् र फोनको पोल सार्न ती निकायले बल्ल तदारुकता देखाएका छन्, यादवले भने । यादवका अनुसार पोल सार्न विद्युत् प्राधिकरणलाई ५३ लाख ७८ हजार र टेलिकमलाई ५ लाख रुपैयाँ भुक्तानी गरिसकिएको छ । प्राधिकरणले करिब सवा सय र टेलिकमले करिब अढाई सय नयाँ पुराना पोल सारेको, हटाएको छ । बिर्तामोड खानेपानी उपभोक्ता समितिका अध्यक्ष जलकुमार गुरुङले मुक्ति चोकदेखि सडकको अन्तिम विन्दुसम्म सबै नयाँ पाइप बिछ्याइरहेको बताए । सडक आसपासमा बसेको बस्ती हटाउन झनै सकस भयो । २०७६ असार अर्थात् बाटो बनाउन ठेक्का दिएको एक वर्षपछि बल्ल सडक छेउ बसेका २९ घर हटाइयो र बाटो फराकिलो पार्ने ठाउँ खुल्यो । तत्कालीन पूर्वाञ्चल सडक डिभिजन नम्बर २ कार्यालय दमकले २०५६ असार ३ गते स्थानीय पत्रिकामा सूचना प्रकाशित गरी सडकको बीच बीचभागबाट दुवैतर्फ १५१५ मिटर जमिन सडक विभागको हुने भनी सो जग्गा भोगचलन गरेकाहरूलाई त्यहाँबाट हट्न भनेको थियो ।तर, सडक विभागको हुने भनिएको उक्त जमिनको धनीपुर्जा भने सबै घरसँग थियो । त्यही भएर जमिन र घर दुवैको क्षतिपूर्ति माग गर्दै उनीहरूले २०७५ पुस ४ गते जिल्ला अदालत झापामा मुद्दा दायर गरे । अदालतले पुस २९ गते सडकछेउमा बसेका मानिसलाई नधम्क्याउन, हूलहुज्जत गरी घरजग्गा कब्जा या तोडफोड नगर्न अन्तरिम आदेश जारी गर्यो । दुई महिनापछि २०७५ चैत ३ गते अदालतले निवेदकहरूले उल्लेख गरेका जग्गामा आफ्नो स्वामित्वको निर्विवाद हक देखिने प्रमाण देखाउन नसकेको र सरकारले क्षतिपूर्तिको प्रबन्ध गरेको भनी उनीहरूलाई हटाउने बाटो खोलिदिएको थियो । सडक विभागका अनुसार उनीहरू गैरकानुनी रूपमा सडक छेउमा बसेका थिए । त्यसैले उनीहरूलाई जमिनको मुआब्जा दिन मिल्दैनथ्यो । सडक डिभिजन दमकका प्रमुख श्यामकुमार यादवका अनुसार मन्त्रिपरिषद्ले मुआब्जा उपलब्ध गराउने निर्णय गरेपछि २०७६ असारमा रकम वितरण गरिएको थियो । सघन सहरी तथा भवन निर्माण आयोजनाले घरटहराको मूल्यांकन गरी प्रचलित कानुनबमोजिम २९ घरटहराको ४ करोड ४२ लाख ८ हजार रुपैयाँ मुआब्जा उपलब्ध गराउन सडक विभागलाई सिफारिस गरेको थियो । बस्ती हटाएपछि ठेकेदार कम्पनीलाई काम गर्न सजिलो भएको छ । काम तीव्र गतिमा अघि बढेको छ, कार्यालय प्रमुख यादवले भने । तीव्र गतिमा काम अघि बढेको सात महिना बितिसक्यो, काम सकिएको छैन । २०७५ असोजमा सर्वोच्च अदालतले अर्को छुट्टै मुद्दामा सरकारले बाटोका लागि व्यक्तिको जग्गा लिन सक्ने तर यसो गर्दा मुआब्जा दिनुपर्ने फैसला गरेको थियो । ििितीव्र गतिमा निर्माण भइरहेको सडक हेर्न अझ अगाडि बढौँ । इडन गार्डेन र लिटिल फ्लावर स्कुलदेखि बिर्ताबजारसम्मको बाटोको हालत स्कुलभन्दा उत्तरतिरकै जस्तो, ऐजन ऐजन छ । बिर्ताबजारमा चाहिँ दुर्गा मन्दिर बाटोका बीचमा गजधम्म उभिएको छ । सो मन्दिर त्यहाँबाट हटाउन सडक विभागले नगरपालिकालाई पत्र पठाएको थियो । यसबारेमा बिर्तामोड नगरपालिकाका योजना अधिकृत जय तिम्सिनासँग कुरा गरौँ । सडक फराकिलो पार्न मन्दिर हटाउनैपर्छ भन्ने कुरा उनलाई थाहा छ । तर मन्दिर हटाउन स्थानीय बासिन्दा मञ्जुर नभएकाले सडक फराकिलो पार्न समस्या भएको छ । मन्दिर सारेर अर्को ठाउँमा बनाउन बिर्तामोड नगरपालिकाको पहलमा २२ लाख रुपैयाँ बजेट जुटेको थियो तर केही व्यक्तिले मन्दिर नसार्ने अडान लिएपछि बजेट फिर्ता भयो, तिम्सिनाले भने । मन्दिर अर्को ठाउँमा बनाइदिए यहाँबाट हटाउन आपत्ति छैन तर मन्दिर बन्नुचाहिँ पर्छ, मन्दिर समितिका अध्यक्ष विश्वनाथ साहले ढुक्क पार्न खोजे । बिर्ताबजारबाट अझ दक्षिण लागौँ । सडकको बायाँ, नगरपालिका कार्यालय भवन आसपास ढल बल्ल खनिँदै छ । सय मिटर जति खाल्डो खन्दै ढल बनाइँदै छ । त्यसभन्दा दक्षिण सैनिक मोडसम्मको दुई सय मिटरमा खण्डमा ढल खन्न थालेको छैन । सैनिक मोड आसपास दुवैतिर करिब पाँच सय मिटर ढल खनिएको छ । बाटोमा ग्राभेल छरिएको छ । सडकमा धूलैधूलो छ । काम सकिएको ठाउँमा कालोपत्रे गर्न सकिन्थ्यो । तर, ठेकेदारको ध्यान सबै काम सकेर कालोपत्रे गर्नेतिर छ, स्थानीय बासिन्दा भीम आचार्यले भने । सडक कार्यालयका इन्जिनीयर चन्द्रेश्वर साहले ढल लगायतका सबै काम नसकी कालोपत्रे गर्दा खर्च बढ्ने बताए । सकिएका ठाउँमा कालोपत्रे गर्न सकिन्छ तर कालोपत्रे गर्ने मेसिन लामो समयसम्म राख्दा खर्च बढ्छ । त्यसैले, अरू काम सकेपछि कालोपत्रे गर्छौं । मेसिनको काम हो, १५ दिनभन्दा बढी लाग्दैन, उनले भने । निर्माणको जिम्मा पाएका ठेकेदार केदार गिरीले काम धमाधम भइरहेको र चाँडै पिचिङको काम पनि गर्ने जनाए । उनले भने, कालोपत्रे गर्नुअघि गर्नुपर्ने धेरै काम बाँकी छन् । ती काम सकेर पिच गर्छौँ ।सैनिक मोडबाट पूर्व आँखातिर अस्पताल मोडिऔँ । यो कुनोमा ढलका लागि खाल्डो खनिएको थियो । २०७६ भदौ ६ गते सैनिक मोडकै सुमित्रा राई त्यसको छेउबाट हिँड्दा अचानक खाल्डोमा डुबेर मरिन् । उनको शव खाल्डोमा घोप्टिएको अवस्थामा भेटिएको थियो । उनको परिवारलाई ठेकेदारले क्षतिपूर्ति भनेर पाँच लाख रुपैयाँ दिएको थियो । सडक बनाउने कार्ययोजना अनुसार, यो ढल २०७६ असार मसान्तसम्ममा अर्थात् सुमित्रा ढलमा परेर बित्नुभन्दा एक महिनाभन्दा पहिल्यै बनिसक्नुपर्ने थियो । जम्मा २ हजार ८ सय मिटर ढल निर्माण गर्नुपर्ने छ । तर, अहिलेसम्म करिब २ हजार २ सय मिटर जति मात्रै ढल बनेको छ । बाँकी ढल र पिचको काम अन्तिमतिर गर्छौँ, डिभिजन सडक कार्यालयका साहले भने । बाटोको टुंग्यौनी नजिकैको धौला कल्भर्ट छेउमा घुम्ती पसल गरेर बसेकी इन्दिरा निरौलाको दिन पसलको धूलो टकटक्याएरै बित्छ । हत्तपत्त ग्राहक आउँदैनन् । भन्छिन्, पसलमा धूलो जम्छ । आँखा अस्पताल अगाडि दुवैतिर ढल छैन । सडक ग्राभेल चाहिँ भएको छ । करिब डेढ किलोमिटर जति सडकको दायाँबायाँ बाटो बनाउने र कल्भर्ट बनाउने काम जारी छ । ढल बनाउने काम थालेकै छैन । ठेक्का लगाएको २० महिनामा पाँच किलोमिटरभन्दा कम बाटो नबनेको यो विषयमा रिपोर्टिङ गरेर फर्कंदा प्रधानमन्त्री केपी ओलीले कान्तिपुर कन्क्लेभमा गरेको उद्घाटनको लाइभ अनलाइनमा आउँदै थियो । उनले भनेको एउटा वाक्य साह्रै घत पर्यो, यो काम (सरकारले गर्नुपर्ने काम) आजै गर्नुपरेको छ, भोलि होइन । हामीलाई काम ढिलो गर्ने छुट छैन । असफल हुन हामीलाई छुट छैन ।त्यही भएर होला, यो रिपोर्टिङ तयार गरेको समय र यो छापिने समयका बीचमा एउटा प्रगति भएको छ ः मुक्ति चोक छेउमा सडक डिभाइडरलाई सिमेन्टका इँटा लगाएर चिटिक्क पारिएको छ ।"
सेनाभित्र प्राविधिक र इन्फेन्ट्रीबीच दूरी,"(काठमाडौं)  नेपाली सेनाका इन्फेन्ट्री (साधारणतर्फ) र प्राविधिक (अन्य विशेष सेवा) अधिकृतबीच सैनिक मुख्यालय जंगी अड्डाभित्रै दूरी बढ्न थालेका संकेतहरू देखापरेका छन् । हाल सेनामा करिब ९५ हजार सैनिक छन्, जसमध्ये करिब पाँच हजार प्राविधिक हुन् । सैनिक नेतृत्वले इन्फेन्ट्रीलाई बढी महत्त्व दिएको र आफूहरूलाई दोस्रो दर्जाको रूपमा व्यवहार गरेको प्राविधिक अधिकृतहरूको गुनासो छ । प्राविधिकतर्फ इन्जिनियर, डाक्टर, लेखा र प्राड विवाकका सिपाही छन् । सेनामा विकास निर्माणका कार्य हेर्ने इन्जिनियरिङ विभागमाथि सार्वजनिक रूपमै भ्रष्टाचार र अनियमितताको आरोप लाग्न थालेपछि प्राविधिक अधिकृतहरूमाथि कडाइ गर्न थालिएको थियो । काठमाडौंतराई द्रुतमार्ग निर्माणको विस्तृत परियोजना प्रतिवेदनलगायत विषयमा प्रश्न उठेपछि प्रधानसेनापति पूर्णचन्द्र थापाले अनुसन्धान गर्न लगाएका थिए । त्यसयता प्राविधिक अधिकृतको काममा निगरानी बढाइएको हो । हरेक काम अघि बढाउनुभन्दा पहिले प्राविधिकहरूले साधारणतर्फबाट नेतृत्व गर्ने सैनिक अधिकृतसँग सहमति लिनुपर्ने व्यवस्था मिलाइएको छ । कतिपय अवस्थामा साधारणतर्फका तल्लो दर्जाका सैनिक अधिकृतबाट सहमति लिनुपर्ने भएपछि प्राविधिक अधिकारी रुष्ट भएका हुन् । सैनिक प्रवक्ता विज्ञानदेव पाण्डे संगठनभित्र प्राविधिक र साधारण सैनिकबीच कुनै पनि दूरी वा द्वन्द्व नभएको दाबी गर्छन् । बरु इन्फेन्ट्रीसरह प्राविधिकहरू पनि पोख्त हुनुपर्यो । आफ्नो प्रोफेसनबाहेक अरू कुरा पनि थाहा हुनुपर्यो भनेर प्राविधिकहरूलाई तालिम गराइएको छ, पाण्डेले भने, त्यसलाई कसैले गलत रूपमा बुझेका हुन सक्छन् । सैनिक ऐनअनुसार सेनामा प्राविधिकले केही पदमा साधारणभन्दा बढी उमेरसम्म काम गर्न पाउँछन् । उदाहरणका लागि प्राविधिकतर्फका सहायक रथीले ५८ वर्षसम्म जागिर खान पाउँछन् भने साधारणतर्फका सहायक रथीको अवधि ५६ वर्षमात्रै हुन्छ । साधारणतर्फ भर्ना हुन एक वर्षभन्दा बढी कडा तालिम लिनुपर्छ तर प्राविधिकमा तीनमहिने तालिम लिए पुग्छ । प्राविधिकतर्फका सैनिक अधिकृत उपरथीभन्दा माथि बढुवा हुने प्रावधान छैन । रथी र महारथी (प्रधानसेनापति) भने साधारणतर्फका मात्रै हुने व्यवस्था छ । प्रधानसेनापति थापाले प्राविधिक सैनिकका लागि सुरु गरेको आफ्नै सेनालाई चिन अभियानलाई पनि प्राविधिक अधिकारीहरूले सहज रूपमा नलिएको स्रोतको भनाइ छ । विकास निर्माणमा हुन सक्ने अनियमितता र आचरण सुधार्न भन्दै थापाले उक्त अभियान अघि सारेका थिए । अभियानमा माथिल्लो तहका प्राविधिक अधिकृतलाई समेत तल्लो दर्जाका अधिकृतसँगै एउटै कक्षामा राखेर तालिम दिइएको थियो । हामी प्राविधिक सैनिकसँग प्राविधिक ज्ञान हुन्छ, हाम्रो पनि आफ्नै विशेषता छ, एक प्राविधिक अधिकारीले गुनासो गरे, हामीलाई कम आँक्ने काम संगठनमा हुनुभएन । साधारणतर्फका सैनिक भने प्राविधिकहरू तीन महिनाको छोटो तालिम गरेर सेनामा छिर्न पाउने र त्यसले गर्दा संगठनबारे धेरै जानकार नहुने दाबी गर्छन् । सेना भएर धेरैलाई त ठीकसँग सलाम गर्न पनि आउँदैन, साधारणतर्फका एक अधिकारीले टिप्पणी गरे । सुरक्षा मामिलाकी जानकार इन्द्र अधिकारीले साधारण र प्राविधिकबीच पहिलेदेखि नै टकराव रहँदै आएको बताइन् । उनका अनुसार विश्वभर सेनाको विशेषता भनेको इन्फेन्ट्रीतर्फ नै हो । प्राविधिकको काम इन्फेन्ट्रीलाई सहयोग गर्ने हो, त्यसको मतलब प्राविधिक सैनिकको महत्त्व छैन भनिएको होइन । उनीहरूको पनि उत्तिकै महत्त्व हुन्छ, उनले भनिन्, एउटा प्राविधिक सेनाको अधिकृत प्रमुख भयो भने उसले कसरी संगठनलाई कमान्ड गर्छ ? सेनामा कन्ट्रोल र कमान्ड साधारणतर्फबाट नै हुनुपर्छ । तर प्राविधिक सैनिकले पाउने सेवासुविधा र पदीय मर्यादालाई चाहिँ बिर्सन हुँदैन ।"
"प्रधानमन्त्रीज्यू, संसद्मा जवाफ दिने हिम्मत छ ?","(काठमाडौं)  प्रमुख प्रतिपक्षी नेपाली कांग्रेसलगायत विपक्षी दलहरूले पूर्वसञ्चार तथा सूचना प्रविधिमन्त्री गोकुलप्रसाद बाँस्कोटाले ७० करोड घूस मागेको अडियो टेप प्रकरणबारे प्रधानमन्त्रीसँग संसद्मा जवाफ मागेका छन् । कांग्रेस, समाजवादी र राजपाका नेताहरू प्रतिनिधिसभाको मंगलबारको बैठकमा घूस प्रकरणदेखि प्रधानमन्त्रीको राजसी जन्मोत्सव को प्रसंग उठाउँदै सरकारविरुद्ध एकै स्वरमा उभिए । बाँस्कोटा प्रकरणदेखि सरकारका पछिल्ला गतिविधिमा एकजुट हुने सोमबारको निर्णयअनुसार तीन विपक्षी दलका सांसद प्रस्तुत भएका थिए । पछिल्लो समय सत्तारूढ नेकपासँग नजिकिएर राष्ट्रिय सभामा चुनावी गठबन्धन गरेको राजपा यो प्रकरणमा कांग्रेससँग मिलेको छ । मंगलबार प्रतिनिधिसभाको बैठक सुरु हुनेबित्तिकै मीनेन्द्र रिजालले टेप प्रकरणबारे जवाफ दिन प्रधानमन्त्रीसँग माग गरे । उनले ओलीलाई अडियो टेप प्रकरणमा आफ्नो संलग्नता नभएको आधार पुष्टि गर्नसमेत चुनौती दिए । बाँस्कोटाले घूस मागेको होइन भन्ने आधार संसद्मा उभिएर जवाफ दिने हिम्मत छ कि छैन ? उनले प्रश्न उठाए । उनले सेक्युरिटी प्रिन्टिङ प्रेस खरिदमा ७० करोड घूस दिन्छु भन्नेले त्योभन्दा बढी दिने अर्को कम्पनी आएमा उसैलाई दिने योजना त थियो होला ? भन्दै जिज्ञासा राखे । सञ्चार मन्त्रालय आफैं भ्रष्टाचारको अखडा बनेको चर्चा गर्दै रिजालले फोरजी, स्याटेलाइट, टेलिफोन इजाजत, अप्टिकल फाइबरमा अर्बौं रुपैयाँका योजना भ्रष्टाचारका लागि तयार गरिएको बताए । प्रधानमन्त्री ओलीले आइतबार जन्मजिल्ला तेह्रथुममा मनाएको जन्मोत्सव कार्यक्रमले राजामहाराजाको सम्झना दिलाएको बताए । चारपाँचवटा हेलिकप्टर लिएर तामझाम देखाएको भन्दै उनले थपे, प्रधानमन्त्रीजी तपार्इंको कम्युनिस्ट पार्टी कहाँ छ ? श्रीपेच खोलेर चुनाव लड्न आऊ भनेका थिए, तर आजको कम्युनिस्ट राजाहरू देखेर के भन्दा हुन् मदन भण्डारी ? उनले व्यंग्य गरे । कांग्रेस सांसद गगनकुमार थापाले प्रधानमन्त्री ओलीलाई नेकपा र मुलुकको स्वास्थ्यका लागि राजीनामा दिन माग गरे । मुलुकमा भएका भ्रष्टाचार र अनियमितताका घटनाको विवरण पेस गर्दै उनले भने, सिंगो देश नेपालका लागि तपार्इं स्वास्थ्यलाभ गर्न गइदिनोस् । प्रधानमन्त्रीलाई सदनमा बोलाउन रुलिङ गर्न उनले सभामुखसँग अनुरोध गरे । प्रधानमन्त्रीज्यू, निवर्तमान सञ्चारमन्त्रीले घूसको डिल गरेको प्रकरणमा तपाईं संलग्न हुनुहुन्न भन्ने विश्वास कसरी गर्ने ? उनले भने, भ्रष्टाचारीको अनुहार हेर्दिनँ भन्नुभएको छ, बालुवाटारमा ऐना छ कि छैन ? गोकुल बाँस्कोटा र विजय मिश्रको वार्तालापको अडियो तपाईंले केही महिनाअघि नै सुन्नुभएको कुरा के हो ? स्याटेलाइट, फोरजी, अप्टिकल फाइबर, मोबाइल डिभाइस सिस्टम, सामुदायिक विद्यालयमा कम्प्युटर ल्याब स्थापनालगायतका विषय प्रधानमन्त्रीलाई सबै थाहा भए पनि परिस्थिति नियन्त्रणबाहिर गएपछि अहिले बाँस्कोटालाई बलिको बोको बनाइएको उनको भनाइ थियो । तपाईंका कार्यकर्ता भन्न थालेका छन् प्रधानमन्त्री पहिलो मार्क्सवादी, समाजवादी हुँदै अहिले यतिवादी हुनुभएको छ, थापाले भने । ओलीले मनाएको जन्मोत्सवको प्रसंग जोड्दै उनले नागरिकले पूर्वराजा ज्ञानेन्द्र र वरिपरिका भारदारको झझल्को मेटाएको बताए । संसद्मा उभिएर नागरिक र सांसदहरूसँग आँखा जुधाएर उत्तर दिने हिम्मत प्रधानमन्त्रीको छ कि छैन ? डाँडाकाँडा घुमेर र ताततलैया हेरेर बस्ने मात्र होइन संसद्मा उभिएर प्रश्नहरूको सामना गर्नैपर्छ, थापाले भने ।समाजवादीकी सांसद सरिता गिरीले बाँस्कोटा प्रकरणदेखि अन्य सरकारी निर्णय छानबिनका लागि संसदीय समिति गठनको माग गरिन् । राजपाका सांसद प्रमोद साहले पनि प्रधानमन्त्रीका विश्वासपात्रको यत्रो प्रकरण आउँदा सदनमा जवाफ दिनुपर्ने बताए । कांग्रेसकै डिला संग्रौला, तेजुलाल चौधरी, दिव्यमणि राजभण्डारी, देवेन्द्रराज कँडेलले पनि बाँस्कोटा प्रकरणबारे आपत्ति जनाउँदै सरकारको नियतमाथि प्रश्न उठाए ।"
कार्यकारी राष्ट्रपतिको माग,"काठमाडौं (कास) नेकपाका सांसद तथा पूर्वकानुनमन्त्री शेरबहादुर तामाङले मुलुकलाई प्रत्यक्ष कार्यकारी राष्ट्रपति शासन प्रणालीसहितको शासकीय स्वरूपमा लैजाने गरी संविधान संशोधन गर्न माग गरेका छन् । हिजो पूरा हुन नसकेको राष्ट्रपतीय शासन प्रणालीलाई फेरि संसद्मा बहसमा ल्याएको भन्दै उनले थपे, प्रत्यक्ष निर्वाचित कार्यकारी प्रमुखको प्रणालीमा जान सबैको ध्यानाकर्षण गराउँछु । प्रतिनिधिसभामा मंगलबार विशेष समयमा बोल्दै उनले एक सदनात्मक र पूर्णसमानुपातिक निर्वाचित प्रणालीमा लैजानुपर्ने भनाइ राखे । स्थानीय तह घटाउनुपर्ने र बृहत् काठमाडौं उपत्यका प्राधिकरण बनाएर प्रत्यक्ष निर्वाचन गराउनुपर्ने उनले बताए । महँगो शासकीय स्वरूप परिवर्तन गर्न ढिला गर्न नहुने उनको भनाइ थियो ।नेकपा सांसद भीम रावलले मुलुकको सार्वभौमसत्ता रक्षा गर्न सामूहिक पहल हुनुपर्नेमा जोड दिए । प्रबुद्ध समूहले बनाएको प्रतिवेदन भारतका प्रधानमन्त्रीले बुझेर त्यसमा रहेको दुई देशबीचका समस्या समाधान गर्नुपर्ने भन्दै उनले कालापानी र लिपुलेकको विषयमा सरकारी पहल जारी राख्न आग्रह गरे । अहिलेसम्म पनि उक्त प्रतिवेदन भारतले नबुझेको प्रति उनले सरकारको ध्यानाकर्षण गराए । समाजवादी पार्टीका प्रमोद यादवले सरकारले पटकपटक संविधान संशोधन गरे पनि लागू नभएको धारणा राखे । विगतमा ३२ पटक सम्झौता भएको प्रसंग जोड्दै उनले व्यक्तिविशेषका लागि संशोधन कार्यदल बनाइएको बताए । प्रधानमन्त्री ओलीले आवश्यकता र औचित्यको आधारमा संविधान संशोधन हुने बताएको विगत कोट्याउँदै उनले मधेसले उठाएको मुद्दाको सम्बोधन गर्न आग्रह गरे । संविधान संशोधन गर्न नहुने उल्लेख गर्दै नेकपा सांसद गजेन्द्रबहादुर महतले भने, संशोधनको स पनि उठाए मुलुकमा थेग्न गाह्रो हुन्छ । यो बेला संविधान संशोधनभन्दा पनि भ्रष्टाचारलाई न्यूनीकरण गर्ने विषयमा लागौं ।"
प्रदेश प्रहरी भर्नाको तयारी,"जनकपुर (कास) प्रदेश प्रहरी गठनसम्बन्धी आवश्यक संघीय कानुन आएसँगै प्रदेश २ सरकारले प्रहरी भर्नाका लागि आवश्यक तयारी थालेको छ । प्रदेश लोकसेवा आयोगले पाठ्यक्रम र परीक्षाको ढाँचा तयार गरिरहेको छ भने आन्तरिक मामिला तथा कानुन मन्त्रालयले विनियमावली र निर्देशिका तयार गर्दै छ । आन्तरिक मामिलामन्त्री ज्ञानेन्द्रकुमार यादवले प्रहरी अधिकारी र सुरक्षा विज्ञसँग छलफल गरेर विनियमावली र निर्देशिकालाई अन्तिम टुंगो लगाइने बताए । प्रदेश प्रहरी गठनका लागि चाहिने आवश्यक संघीय कानुन माघ २८ मा आइसकेको छ । संविधानले प्रदेशभित्रको शान्ति सुरक्षासम्बन्धी अधिकार प्रदेश सरकारलाई दिए पनि संघीय कानुन नआउँदा प्रदेश प्रहरीको गठन अगाडि बढ्न सकेको थिएन । प्रदेश २ ले संघीय कानुन आउनु एक वर्षअघि नै प्रहरी ऐन ल्याएको थियो । प्रहरीको दरबन्दी निर्धारण र समायोजन गर्न ऐनले गृहसचिवको संयोजकत्वमा समिति रहने व्यवस्था गरेको छ । समितिको पहिलो बैठक मंगलबार बसेको छ । गृह मन्त्रालयका प्रवक्ता केदारनाथ शर्माले समायोजन कार्यलाई प्राथमिकता दिएर काम बढाइने बताए । ऐनअनुसार नेपाल प्रहरीको दरबन्दीमा रहेका प्रहरी नायब उपरीक्षक (डीएसपी) दर्जासम्मका प्रहरी अधिकारीहरू प्रदेश प्रहरीमा समायोजन हुनेछन् । नेपाल प्रहरीका करिब ८० हजार जनशक्ति संघ र सातवटै प्रदेशमा रहने गरी बाँडिनेछन् । प्रहरी भर्नाको नियमावली यसै साता फाइनल हुँदै छ, मन्त्री यादवले कान्तिपुरसँग भने, भर्नाका लागि सबै प्रक्रिया फागुनमै टुंग्याउँछौं । प्रहरी समायोजनका लागि गृह मन्त्रालयले मंगलबार सातै प्रदेशका आन्तरिक मामिला तथा कानुन मन्त्रालयका सचिवमार्फत प्रदेश सरकारको राय बुझिसकेको छ । प्रदेश लोकसेवा आयोगका अध्यक्ष सुरेन्द्रप्रसाद यादवले प्रहरी भर्नाका लागि पाठ्यक्रम र परीक्षाको मोडालिटीलाई अन्तिम रूप दिने काम भइरहेको बताए । यादवले भने, प्रदेशको पहिलो कर्मचारी भर्ना प्रहरीकै निस्कनेछ । परीक्षा र तालिमको विधिप्रक्रियाबारे आयोगले नेपाल प्रहरीका अधिकारीसँग पनि परामर्श गरेको छ । प्रदेश २ का प्रहरी प्रमुख डीआईजी प्रद्युम्न कार्कीले प्रहरी भर्नाको परीक्षा र तालिमको प्रक्रियाबारे आयोगले अनौपचारिक छलफल गरेको बताए ।"
निर्माण कम्पनीलाई ७३ लाख जरिवाना,"हेटौंडा (कास) ठेक्का सम्झौतामा तोकिएभन्दा बढी नदीजन्य पदार्थ उत्खनन गर्ने निर्माण कम्पनीले ७३ लाख जरिवाना तिरेको छ । जिल्ला समन्वय समिति मकवानपुरले हेटौंडा उपमहानगरभित्र तोकिएको भन्दा बढी ढुंगा, गिट्टी, बालुवा उत्खनन गरेको भन्दै मोतीदान कन्स्ट्रक्सन सेवा प्रालिलाई जरिवाना गरेको हो । कम्पनीले उक्त रकम जिल्ला समन्वय समितिको राजस्व खातामा दाखिला गरेको छ ।जिल्लास्तरीय ढुंगा, गिट्टी, बालुवा अनुगमन तथा समन्वय समितिको २०७६ असार ५ को बैठकले तोकिएभन्दा बढी परिमाणमा नदीजन्य पदार्थ उत्खनन गर्ने मोतीदान कन्स्ट्रक्सन सेवा प्रालिलाई ७३ लाख १३ हजार ८३३ रुपैयाँ जरिवाना गर्ने निर्णय गरेको थियो । हेटौंडा उपमहानगरको स्थानीय अनुगमन समितिले तोकिएभन्दा २० हजार ६४८ घनमिटर नदीजन्य पदार्थ बढी उत्खनन गरेको भन्दै २०७६ जेठ १५ मा जिससलाई प्रतिवेदनसहित पत्र लेखेको थियो । निर्माण कम्पनीले समितिको निर्णयमाथि चित्त नबुझेपछि उच्च अदालत पाटनको हेटौंडा इजलासमा जिसस र हेटौंडा उपमहानगरविरुद्ध मुद्दा दायर गरेको थियो । अदालतले २०७६ माघ ९ मा जिससले गरेको निर्णयको पक्षमा फैसला गरेपछि कम्पनीले जरिवाना रकम तिरेको हो ।"
निगमलाई कम्पनीमा लैजाने निर्णयको विरोध,"काठमाडौं (कास) नेपाल वायुसेवा निगमलाई कम्पनीमा रूपान्तरण गर्न सञ्चालक समितिले गरेको निर्णयको कर्मचारी संगठनले विरोध गरेको छ । संस्कृति, पर्यटन तथा नागरिक उड्डयन मन्त्रालयका सचिव केदारबहादुर अधिकारीको अध्यक्षतामा शुक्रबार बसेको सञ्चालक समिति बैठकले निगमलाई कम्पनीमा रूपान्तरण गर्न कम्पनीको कुल सेयरमध्ये ७५ प्रतिशत सरकारलाई दिने र बाँकी २२ प्रतिशत निजी क्षेत्र र ३ प्रतिशत कर्मचारीलाई दिलाउन सैद्धान्तिक सहमतिका लागि सरकारसमक्ष सिफारिस गरेको छ । निगमको आधिकारिक ट्रेड युनियनले मंगलबार विज्ञप्ति जारी गर्दै सञ्चालक समितिले गरेको निर्णयलाई खेदजनक भनेको छ । निगमलाई कम्पनीमा लैजाँदा थप धराशायी बन्न सक्ने दाबी गर्दै युनियनले उक्त निर्णय खारेज गर्नुपर्ने माग राख्दै निमित्त महाप्रबन्धक गणेशबहादुर चन्द र समिति अध्यक्ष पर्यटन सचिव अधिकारीलाई ज्ञापनपत्र बुझाएको छ ।"
६३ सैनिक अधिकृत दीक्षित,"काठमाडौं (कास) स्वदेशी र विदेशी गरी ६३ जना सैनिक कमान्ड एन्ड स्टाफ कलेजबाट मंगलबार दीक्षित भएका छन् । सैनिक जनसम्पर्क निर्देशनालयका अनुसार कलेजको २७ औं ब्याचमा नेपाली सेनाका तर्फबाट ५० तथा नेपाल प्रहरी, सशस्त्र प्रहरी बल र राष्ट्रिय अनुसन्धान विभागका तर्फबाट एकएक जना अधिकृत थिए । यस्तै, बंगलादेश, भारत, चीन, कोरिया, लेबनान, माल्दिभ्स, नाइजेरिया, पाकिस्तान, श्रीलंका र अमेरिकाको पनि एकएक गरी १० अधिकृतले कलेजमा अध्ययन गरेका थिए । दीक्षान्त समारोहमा बोल्दै प्रधानसेनापति पूर्णचन्द्र थापाले यस तालिमले राष्ट्रिय तथा अन्तर्राष्ट्रिय सम्बन्धलाई थप मजबुत बनाउनसमेत गहन भूमिका खेलेको बताए ।"
संस्कृति ज्ञान परीक्षामा ६ हजार ५ सय,"काठमाडौं (कास) स्वामी विवेकानन्द संस्कृति ज्ञान परीक्षामा राजधानीको टुँडिखेलमा उपत्यकाका तीन जिल्लाका २ सय २९ विद्यालयबाट ६ हजार ५ सय ७८ विद्यार्थी सहभागी भएका छन् । हिन्दु स्वयंसेवक संघ नेपालले आयोजना गरेको उक्त परीक्षामा विद्यार्थीहरूले ५० बहुवैकल्पिक उत्तर भएका प्रश्नको सही उत्तर छनोट गर्नुपर्ने थियो । प्रश्न संघले नै तयार पारेको प्रश्नोत्तरी पुस्तकबाट सोधिएको थियो । प्रतियोगितात्मक परीक्षामा सहभागीमध्येबाट १ सय ३५ विद्यार्थीले ५० वटै प्रश्नको सही उत्तर दिएर शतप्रतिशत अंक ल्याएका थिए । तीमध्येबाट गोलाप्रथाद्वारा मोक्षदा स्कुलका विपिन ढकाल पहिलो, गीता माता स्कुलका युगेश मगर दोस्रो र पाटन सेकेन्डरी स्कुलका विजय रावल तेस्रो भए ।"
बढी भार बोक्ने भारतीय ट्रक नियन्त्रणमा,"(मकवानपुर)  गैरकानुनी रूपमा भारतबाट नेपाल भित्रने मालबाहक ट्रक नियन्त्रणमा मकवानपुर ट्राफिक प्रहरीले तदारुकता देखाएको छ । दैनिक रूपमा सयौंको संख्यामा गैरकानुनी रूपमा बढी भार बोकेर भित्रिने मालबाहक ट्रकलाई नियन्त्रणमा लिन ट्राफिक प्रहरीले चासो देखाएको हो । भन्सार नाकाबाटै भारतीय ट्रकलाई भार मिलान गरी प्रवेश गर्न दिनुपर्ने यातायात व्यवसायीहरूले लामो समयदेखि माग गर्दै आए पनि त्यसको सुनुवाइ हुन सकेको थिएन । ट्राफिक प्रहरी, यातायात व्यवस्था कार्यालय र व्यवसायीहरूले संयुक्त रूपमा गैरकानुनी रूपमा नेपाल भित्रिरहेको सवारीलाई नियन्त्रणमा लिई कारबाही प्रक्रिया अगाडि बढाएका हुन् ।विशेषगरी भैरहवा भन्सारबाट छिरेका कैयौं मालबाहक भारतीय ट्रकलाई ट्राफिक प्रहरीले हेटौंडामा नियन्त्रणमा लिई कारबाही गरेको छ । मंगलबार झन्डै चार दर्जनभन्दा बढी भारतीय मालबाहक ट्रकलाई जरिवाना तिराएर छाडिएको छ । तोकिएभन्दा बढी भार बोकी नेपाल छिरेका भारतीय ट्रकहरूले नेपालका विभिन्न स्थानमा सामान्य जरिवाना तिर्दै छुट्ने गरेकोमा मकवानपुर ट्राफिकले भने नियन्त्रणमा लिई यातायात व्यवस्था सेवा कार्यालयलाई बुझाएको छ । विभिन्न समयमा व्यवसायीहरूको विरोधपश्चात् विराटनगर र वीरगन्ज नाकामा कडाइ गरिएपछि अन्य नाकाबाट भने भारतीय ट्रकहरू भित्रिरहेका छन् ।भारतबाट भित्रने ट्रकहरूले विगतमा नेपालका भन्सारसम्म र नियमबमोजिम भन्सारदेखि १५ किलोमिटरसम्म मात्र सामान ल्याउने गरेको र त्यसपछि नेपाली ट्रकले नै देशका विभिन्न स्थानमा सामान ढुवानी गर्दै आइरहेको थियो तर, केही वर्षयता भारतीय ट्रकले नै नेपालमा निर्बाध रूपमा सामान बोकेर पुग्ने गरेका छन्, जिल्ला ट्राफिक प्रहरी कार्यालय मकवानपुरका प्रहरी निरीक्षक हरिविष्णु ढकालले भने । उनले नेपालभारत पारवहन सम्झौताअनुसार टुक्र्याउन नमिल्ने र ओराल्दा बिग्रने मेसिनरी औजारबाहेक नेपालको भन्सार नाकाबाट १५ किलोमिटर भित्रसम्म पर्ने औद्योगिक कोरिडोरसम्म मात्रै मालबाहक सवारी आउन पाउने व्यवस्था रहेको बताए । त्यो सीमा नाघेर आउने भारतीय ट्रकलाई कारबाही गरिएको उनले बताए ।विशेषगरी रौतहट, धनुषालगायतका जिल्लामा सञ्चालित इँटाभट्टाका लागि कोइला बोकेका भारतीय ट्रकहरू हेटौंडामा नियन्त्रणमा लिइएको छ । यसअघि विराटनगर, वीरगन्ज नाकाबाट समेत भारतीय ट्रकहरू नेपाल प्रवेश गर्ने गरेकोमा हाल उक्त नाकामा कडाइ गरिएपछि भैरहवा नाकाको प्रयोग गरेका हुन् । नियन्त्रणमा लिइएका भारतीय ट्रकहरूले नेपालको कानुनमा तोकिएभन्दा ५ देखि १० टनसम्म बढी भार बोकेका छन् । नियन्त्रणमा लिएका सवारीहरूले बढी भार बोकेबापत् जिल्ला ट्राफिक प्रहरी कार्यालय भैरहवामा एक हजार रुपैयाँ मात्रै जरिवाना तिरेर छुटेको रसिद फेला परेको छ । मालबाहक सवारी साधनको भारवहन नियमनसम्बन्धी निर्देशिका २०७४ अनुसार नेपालमा गुड्ने मालबाहक सवारीले क्षमताअनुसार बढीमा २४ टनसम्म मात्र सामान बोक्न पाउने व्यवस्था रहेको छ । निर्देशिकाअनुसार तोकिएभन्दा बढी भार बोक्ने सवारीलाई जरिवानाका साथै बढी भएको सामान झारेर मात्र पठाउनुपर्ने हुन्छ । उक्त कानुनविपरीत भैरहवादेखि हेटौंडासम्म करिब २ सय किलोमिटर आउँदासमेत बाटोमा रहेका ट्राफिक पोस्टहरूले कानुनविपरीत भित्रिएका ट्रकलाई निर्बाध चल्न दिएका छन् ।बढी भार बोकेर नेपाल छिरेका भारतीय ट्रकहरूका कारण नेपाली व्यवसायी मारमा परेको नारायणी यातायात व्यवसायी संघका अध्यक्ष हीरालाल श्रेष्ठले बताए । उनले कानुनविपरीत भित्रने भारतीय ट्रकलाई नाकामै रोक्नुपर्ने माग गरे । यातायात क्षेत्र नेपालीहरूको सबैभन्दा बढी लगानी भएको क्षेत्र हो । भारतीय सवारीका कारण हामी निकै लामो समयदेखि समस्या रहेका छौं । सवारीको बैंकमा किस्ता तिर्नसमेत समस्या परिरहेको छ, श्रेष्ठले भने, कानुनविपरीत बढी भार बोकेर नेपाल छिर्ने भारतीय ट्रकका कारण सडक जीर्ण हुनुका साथै सवारी दुर्घटनासमेत बढिरहेको छ ।"
लोप हुँदै सुनाखरी,"दोलखा (कास) संरक्षित र प्रतिबन्धित सूचीमा राखिएको सुनाखरी वनस्पति दोलखाका जंगलबाट क्रमशः लोप हुँदै गएको छ । बढ्दो तस्करी, हेलचक्र्याइँपूर्वक घाँसदाउरा काटने र अध्ययनविनाको विकास निर्माणले सुनाखरी लोप हुने अवस्थामा पुगेको हो । सहायक वन अधिकृत बच्चुराम पुडासैनीका अनुसार दोलखामा ३०० भन्दा बढी यसको प्रजाति पाइन्छन् र ती क्रमशः लोप हुँदै गएका छन् । वनस्पति शास्त्रमा स्नातकोत्तर गरेका संग्राम कार्कीले आफ्नो घरछेउमा रहेको सुस्पा जंगलमा अध्ययन गर्दा सुनाखरीको विविधामाथि अतिक्रमण भइरहेको बताए । भीमेश्वर नगरपालिका १ स्थित सुस्पा वन उपभोक्ता गोपाल थामीले पहिलापहिलाजस्तो सुनाखरी देखिन छाडेको बताए । उनले भने, पहिलापहिला सुनाखरीको महत्त्व बुझिएन । महत्त्व बुझेपछि वनभित्र रहेको सुनाखरी संरक्षण गर्न कडाइ गरेका छौं ।धेरैजसो सुनाखरी चीनलगायत विदेश निकासी हुन्छ । खेती गरेर उत्पादन भएको सुनाखरीलाई इजाजत लिएर व्यवसाय गर्न दिइने कानुनी व्यवस्था छ । तर, प्राकृतिक रूपमा उम्रिएका सुनाखरी टिप्न, ओसारपसार गर्न र व्यवसाय गर्न पूर्णतः प्रतिबन्धित छ । घरेलु उत्पादन गर्न र बिक्रीवितरण गर्न पाइने कानुनले जंगली सुनाखारीको अवैध धन्दा मौलाएको हो । यो प्रजाति जमिन, ढुंगा र रुखमा ढुसीको सहायताले उम्रन्छ ।"
पीडितद्वारा नागरिकता त्याग्ने चेतावनी,"नुवाकोट (कास) भूकम्पपीडितले अहिलेसम्म लाभग्राही सूचीमा नपरेको भन्दै नागरिकता त्याग्ने चेतावनी दिएका छन् । पटकपटक गुनासो फाराम भर्दा पनि सुनुवाइ नभएपछि भूकम्पपीडितहरूले उक्त चेतावनी दिएका हुन् । दुःख परेको बेला हामीले सहयोग पाउँदैनौँ भने नागरिकताको के अर्थ ? विदुर नगरपालिका ७ अक्करेका विष्णु बोगटीले भने, राज्यले दिने सुविधाबाट वञ्चित गराउँछ भने नागरिकता च्यापेर कति बस्ने ? उनको अहिलेसम्म भूकम्प पीडितको नाममा सूची समावेश नभएपछि आक्रोश पोखेका हुन् । ३ पटक गुनासो फाराम भरेको बताए । उनले वास्तविक भूकम्पपीडितले अझै राहत नपाएको गुनासो गरे । उनले गाउँमा वास्तविक भूकम्पपीडित ४० जना रहेको बताए । त्यसैगरी, सोही वडाका अर्का भूकम्पपीडित तोरणबहादुर बोगटीले काठमाडौंमा पक्की घर भएकाले राहत लिएको बताए । काठमाडौंका घर हुनेले राहत पाउने, उनले भने, जसको भूकम्पले घर ढलेको छ, उसले नपाउने कस्तो न्याय ? उनी मात्र नभई विदुर नगरपालिका १० का प्रदीप खतिवडाले १५ पटकसम्म भूकम्पपीडितको गुनासो फाराम भरेको बताए । छाप्रोमै बसिएको छ, उनले भने, ३ जना भूकम्पले घर ढलेर पुरिए । गुनासो सम्बोधनका लागि सिंहदरबार धाइयो । हाम्रो कतै सुनुवाइ भएन, उनले भने । गैरभूकम्प पीडितले राज्यलाई लुटिरहेको विदुर नगरपालिका ३ का प्रदीप घिमिरेले बताए । वास्तविक भूकम्पपीडितले राज्यबाट केही नपाउने, उनले भने, कंक्रिट आवास भएकाले राहत लिएर राज्यलाई लुटिराछन् । उनीहरूले मंगलबार राष्ट्रिय पुनर्निर्माण प्राधिकरण पुनरावेदन समितिले आयोजना गरेको पुनर्निर्माणका सम्बन्धमा समुदायमा न्यायिक अन्तरसंवादमा बताएका हुन् । जिल्लाका जनप्रतिनिधिहरूले विकास निर्माणको कामभन्दा भूकम्प पीडितका समस्यामा अल्झिन परेको बताए । जनप्रतिनिधिहरूले ८० प्रतिशत काम भूकम्पपीडितको काममा लाग्नुपरेको जानकारी गराएका थिए । जिल्लामा ७७ हजार ४२ लाभग्राही छन् । अनुदान सम्झौता ७३ हजार १ सय ८३ ले गरेका छन् । पुनरावेदन समितिका सदस्य भीष्मराज कडरियाले वास्तविक भूकम्पपीडितको सिफारिस गर्दा किटेर पठाउनुपर्ने बताए ।"
प्रशासन गुरुयोजना तयार पारिँदै,"मकवानपुर (कास) वाग्मती प्रदेश सरकारले प्रदेशको सार्वजनिक प्रशासन गुरुयोजना निर्माणको तयारी अगाडि बढाएको छ । प्रदेश सरकार स्थापना भएको दुई वर्ष अवधिमा कमजोर कार्यालय व्यवस्थापन, अपूर्ण प्रादेशिक संरचना तथा विकासे बजेटको खर्च धेरै न्यून भएपछि मुख्यमन्त्री तथा मन्त्रिपरिषद्को कार्यालयको अगुवाइमा १० वर्षदेखि २५ वर्षसम्मको अवधिलाई समयसीमा तोकेर प्रशासन गुरुयोजना निर्माण गर्न लागेको हो । प्रदेशका प्रमुख सचिव तोयम रायले प्रविधिमैत्री, सेवाग्राहीको सन्तुष्टि मापन गर्ने नागरिकमैत्री व्यवहार, सेवाहरूको वर्गीकरण र प्राथमिकतालाई निर्धारण गरी गुरुयोजना निर्माण गर्न लागिएको बताए ।प्रशासन गुरुयोजनामा समेट्नुपर्ने विषयमा प्रदेशसभा सदस्य, नीति तथा योजना आयोग, प्रदेश लोकसेवा आयोग, प्रदेशअन्तर्गतका विभिन्न मन्त्रालयका सचिवहरूसँग मंगलबार सुझाव संकलन गरिएको छ । त्यस क्रममा अधिकांश प्रदेशसभा सदस्यले सरकार र कर्मचारीबीचमा रहेको मतभेद हटाउने गरी योजना बनाउन जरुरी रहेको औंल्याए । कर्मचारी र प्रशासनबीच रहेको खाल्डो हटाउने गरी गुरुयोजना बनाउन जरुरी छ, सांसद् मीना ज्ञवालीले भनिन् । सांसद राधा घलेले भनिन्, स्वच्छ, निष्पक्ष, परादर्शी र जनउत्तरदायी प्रशासन हाम्रो कल्पना हो । प्रदेश लोकसेवा आयोगका अध्यक्ष सुरेशमान श्रेष्ठले जनप्रतिनिधि र कर्मचारीबीच सुमधुर सम्बन्ध हुने गरी प्रशासन गुरुयोजना बनाउनुपर्ने बताए ।"
कर्मचारी भर्नाको तयारी,"मकवानपुर (कास) लोकसेवा आयोग वाग्मती प्रदेशले चालू आर्थिक वर्षमा कर्मचारी भर्ना गर्ने तयारी गरिरहेको छ । प्रदेश मामिला समितिले लोक सेवा आयोगसँग छलफल गर्ने क्रममा आयोगका प्रदेश अध्यक्ष सुरेशमान श्रेष्ठले चालू आर्थिक वर्षको अन्त्यसम्ममा कर्मचारी भर्नाको प्रक्रिया सुरु हुने बताए । संघले संघीय निजामती सेवा ऐन नबनाए पनि हामी यो प्रक्रिया अघि बढाउन सक्छौं, उनले भने, कर्मचारी समायोजन ऐन, २०७५ को प्रावधानमा रहेर प्रदेशमा आवश्यक कर्मचारी भर्ना गर्न सकिन्छ । उक्त ऐनको दफा १२ (१) बमोजिम प्रदेश वा स्थानीय तहको सेवाको लागि समायोजनबाट आएका कर्मचारीहरू पनि अपुग भएमा सम्बन्धित प्रदेश वा स्थानीय तहले प्रदेश लोक सेवा आयोगमा पदपूर्तिका लागि अनुरोध गरी पठाउनुपर्ने उल्लेख छ । सोही प्रावधानमा टेकेर प्रदेश लोक सेवा आयोगले कर्मचारी भर्ना प्रक्रिया अघि बढाएको हो ।"
जागिरको प्रलोभनमा सामूहिक बलात्कार,काठमाडौं (कास)जागिरको खोजीमा रहेकी सुनसरी इटहरीकी ३४ वर्षीया महिलालाई फेसबुकमार्फत चिनजानका साथीले आकर्षक जागिरको प्रलोभन देखाएर बलात्कार गरेको छ । ती साथीले महिलालाई प्लेनको टिकटसमेत मिलाइ दिएका थिए । जागिरको आशामा ती महिला प्लेनमा काठमाडौं आइपुगेकी थिइन । उनी काठमाडौं पुगेपछि सामूहिक बलात्कारको सिकार भइन् । सामूहिक बलात्कारको आरोपमा महानगरीय प्रहरी वृत्त महाराजगञ्जले दुई दाजुभाइलाई पक्राउ गरेको छ । वृत्त प्रमुख प्रहरी नायव उपरीक्षक उमेश लम्सालका अनुसार बलात्कारको अभियोगमा झापा गौरीगञ्ज१ घर भई बूढानीलकण्ठ नगरपालिका६ हात्तीगौडा बस्ने ३५ वर्षीय सुवास संग्रौला र उनका भाइ ३३ वर्षीय विशाल संग्रौला पक्राउ परेका छन् । उनीहरूले ती महिलालाई बूढालीनकण्ठ नगरपालिका६ गणेश चोकस्थित सुवास संग्रौलाको घरमा र भक्तपुरको एक रिसोर्टमा लगेर सामूहिक बलात्कार गरेको प्रारम्भिक अनुसन्धानमा खुलेको लम्सालले बताए । पक्राउ परेका संग्रौला दाजुभाइलाई जबरजस्ती करणीअन्तर्गत मुद्दा दर्ता गरेको छ ।
कर्तव्यज्यान मुद्दाका फरारप्रतिवादी समातिए,काठमाडौं (कास) केन्द्रीय अनुसन्धान ब्युरो महाराजगन्जले कर्तव्यज्यान मुद्दाका फरार २ जना प्रतिवादीलाई पक्राउ गरेको छ । प्रहरीका अनुसार पक्राउ पर्नेहरूमा सिन्धुली गोलन्जोर गाउँपालिका७ का ७३ वर्षीय यज्ञप्रसाद चौलागार्इं र ३४ वर्षीया सम्झना भन्ने टीकाकुमारी चौलागाईं छन् । ०७३ कात्तिक ३० मा सिन्धुली भीमेश्वरस्थित विकासेकुलोनजिकै तुलसाकुमारी पहाडीको शव फेला परेको थियो । ससुरा नाता पर्ने यज्ञप्रसाद र देउरानी नाता पर्ने टीकाकुमारीले कुटपिट र कर्तव्य गरी हत्या गरेर फालेको ठहर गर्दै पुनरावेदन अदालत पाटनले ०७६ जेठ १० मा उनीहरूलाई जन्मकैद सजाय हुने फैसला गरेको थियो । उक्त सजाय बेरुजु रही दुवैजना प्रतिवादी फरार रहेको प्रहरीले जनाएको छ । फैसला कार्यान्वयनका लागि दुवै जनालाई काठमाडौं जिल्ला अदालतमा उपस्थित गराएको र अदालतले कैद भुक्तानका लागि केन्द्रीय कारागार सुन्धारामा पठाइएको छ ।
रेडपाण्डाको छालासहित पक्राउ,"काठमाडौं (कास) महानगरीय अपराध महाशाखाले रेडपाण्डाको छालासहित ४ जनालाई पक्राउ गरेको छ । पक्राउ पर्नेहरूमा सिन्धुली तीनपाटन गाउँपालिका नगरपालिका४ बालाजोर घर भई कपन पैंयुटार बस्ने ३९ वर्षीय सूर्यबहादुर भुजेल, धादिङ धुनीबेसी नगरपालिका७ झाप्रे घर भई ललितपुर ढोलाहिटी बस्ने ४० वर्षीय सुकबहादुर लामा, कास्की मादी गाउँपालिका८ तारकाङ घर भई गौशाला बस्ने ३७ वर्षीय युवराज सापकोटा र बूढानीलकण्ड नगरपालिका१३ कपनकी ४० वर्षीय कमला तामाङ छन् । कपन खरीबोट क्षेत्रमा दुर्लभ वन्यजन्तु रेडपाण्डा छाला अवैध रूपमा खोसापसार गरी बिक्री भइरहेको भन्ने गोप्य सूचनाका आधारमा प्रहरीले उनीहरूलाई नियन्त्रण लिएको महाशाखाका प्रवक्ता प्रहरी उपरीक्षक मुकेशकुमार सिंहले बताए । उनीहरूको साथबाट रेडपाण्डाको छाला १ थान बरामद भएको उनले बताए ।"
श्रीमती र सालीमाथि एसिड,"(काठमाडौं)  राजधानीको बाफलमा एक जनाले श्रीमती र सालीमाथि एसिड प्रहार गरेका छन् । २९ वर्षीय शिव रम्तेलले मदिराको सुरमा आइतबार राति श्रीमती सुनिता रम्तेल र १५ वर्षीया सालीमाथि एसिड छ्यापेका हुन् । प्रहरीका अनुसार ट्वाइलेट सफा गर्न राखिएको कमसल एसिड भएका कारण उनीहरूको कपडा जले पनि शरीरमा ठूलो क्षति हुन पाएन । रङ लगाउने काम गर्दै आएका रम्तेल आइतबार कोठाभित्र मदिराको सुरमा थिए । राति अबेर घर फर्केका उनको श्रीमतीसँग भनाभन भएपछि ट्वाइलेटमा रहेको एसिड ल्याएर छ्यापेका थिए । उनलाई रोक्ने क्रममा सालीको आँखा र शरीरमा एसिड परेको छ । महानगरीय प्रहरी वृत्त कालीमाटीका डीएसपी रुगम कुँवरका अनुसार चर्को स्वरमा झगडा भएको खबर टोल फ्री नम्बर एक सयमा आएलगत्तै प्रहरीले रम्तेललाई कोठाबाटै पक्राउ गरेको थियो । कोठाभित्र पुग्दा सुनिताको कपडा एसिडले जलेको थियो । प्रहरीले दुवैलाई तत्काल कलंकीस्थित एक अस्पतालमा उपचारका लागि पठाएको थियो । छालामा धेरै क्षति नभएको र सालीको आँखामा एसिडको छिटा परेका कारण अस्पतालले उनीहरूलाई घर पठाइदियो । सोमबारमात्रै सुनिताले बहिनीको आँखामा क्षति पुगेनपुगेको जाँच्न तिलगंगा आँखा अस्पताल पुर्याएकी थिइन् ।गोरखा घर भई काठमाडौं बस्दै आएका रम्तेल दम्पतीको सम्बन्ध राम्रो नभएको र सामान्य झगडामै श्रीमान्ले रिस फेरेको प्रहरीको प्रारम्भिक अनुसन्धानले देखाएको छ ।श्रीमान्को डरले सुरुमै उजुरी दिन आनाकानी गरेकी सुनिताले प्रहरीले सम्झाएपछि मात्रै किटानी जाहेरी दिइन् । मुलुकी अपराध संहिताको परिच्छेद १४ को कुटपिट वा अंगभंगसम्बन्धी कसुरले एसिड प्रहारका घटनालाई अलग्गै रूपले व्याख्या गरेको छ । संहितामा तेजाब वा अन्य रासायनिक, जैविक वा विषालु पदार्थ प्रयोग गरी कुरूप पारेको खण्डमा कसुरको प्रकृति हेरी पाँचदेखि आठ वर्षसम्म कैद र अनुहार कुरूप पारेमा एक लाखदेखि पाँच लाख रुपैयाँसम्म जरिवाना र अन्य अंग कुरूप पारेमा वा शरीरमा पीडा पुर्याएमा तीनदेखि पाँच वर्षसम्म कैद र ५० हजारदेखि तीन लाख रुपैयाँसम्म जरिवानाको व्यवस्था गरेको छ । कानुनमा रहेको यही व्यवस्थाबारे प्रहरीले बताइरहेका बेला शिवले प्रहरीकै अघि श्रीमतीलाई जेलबाट छुटेपछि पख्लिस् भन्दै धम्क्याएको डीएसपी कुँवरले बताए । उनले भने, मानसिक तनावमा राखेका कारण पनि पत्नी होस्टाइल होलिन् कि भन्ने डर बढेको छ । मंगलबार कान्तिपुरले सुनितासँग घटनाबारे बुझ्न खोज्दा पारिवारिक कुरा भएको बताउँदै उनले घटनाबारे बोल्न अस्वीकार गरिन् । तपाईंलाई मेरो घरको घटनाबारे किन कुरा चाहियो ? त्यस्तो कुरा गर्नुपर्ने विषय नै होइन, उनले भनिन् । श्रीमान्ले जानीजानी एसिड प्रहार नगरेको र त्यो एउटा सामान्य दुर्घटना भएको बताउँदै उनले विषयलाई सामान्यीकरण गरिन् । मेरो बूढा हो, मलाई थाहा छ उसको कुरा । यो कुरा खोतल्न जरुरी छैन, उनले भनिन्, म जति पैसा दिएर जे गरेर भए पनि बूढालाई निकाल्छु । गत जेठको पहिलो साता कालोपुलमा डेरा गरी बस्ने २० वर्षीया जेनी खड्कामाथि पनि उनकै श्रीमान् विष्णु भुजेलले एसिड प्रहार गरेका थिए । जेनीको घटनामा पनि भुजेलले प्रतिशोध साध्ने हतियारका रूपमा एसिडलाई प्रयोग गरेका थिए । प्रहरी प्रधान कार्यालयका अनुसार आर्थिक वर्ष २०७१७२ पछिका पाँच आर्थिक वर्षमा एसिड प्रहारका घटनाबाट १५ महिला र तीन पुरुष पीडित भएका छन् । अधिकांश यस्ता घटनामा किशोरीहरू पीडित बन्ने गरेका छन् । घटनाको अन्तर्यमा प्रेम सम्बन्ध र प्रतिशोध मिसिएको भेटिन्छ । सोमबारको घटनामा पनि श्रीमान्श्रीमतीबीच हुर्किएको द्वन्द्व र प्रतिशोध मिसिएको देखिएको प्रहरीको भनाइ छ । एसिड प्रहारका अधिकांश घटनामा एसिडजन्य घातक पदार्थको सहज बिक्री नै मुख्य कारण रहेको देखिन्छ । १५ वर्षीया मुस्कान खातुनमाथि एसिड प्रहार गर्ने सम्साद आलमले वीरगन्जकै एक हार्डवेयरबाट एक सय ५० रुपैयाँमा एसिड किनेका थिए । जेनी खड्कालाई एसिड छ्याप्ने भुजेलले भने बनेपाको एउटा सुनचाँदी पसलबाट एसिड किनेका थिए । त्यस्तै २०७१ फागुन १० मा वसन्तपुरमा ट्युसन सेन्टर जाँदै गरेकी सीमा बस्नेत र संगीता मगरमाथि जीवन विकले एसिड प्रहार गरे । यो घटनामा पनि जीवनले नयाँ सडकबाट एक सय २५ रुपैयाँमा एसिड किनेको खुलेको थियो । सोमबारको घटनामा भने ट्वाइलेट सफा गर्न प्रयोग गरिने कमसल खालको एसिडको प्रयोग भएको देखिन्छ । प्रहरीका अनुसार यस्तो एसिड हार्डवेयर पसलमा सजिलै पाइन्छ । २०७६ साउन २६ मा सर्वोच्च अदालतले सरकारलाई घातक मानिएको हाइड्रोक्लोरिक र सल्फ्युरिक एसिडको सहज बिक्रीलाई नियमन गर्न सरकारका नाममा आदेश गरेको थियो । फागुन ८ मा एम्नेस्टी इन्टरनेसनल नेपालले खुलेआम एसिड बिक्री रोक्न माग गर्दै ३३ हजार हस्ताक्षर संकलन गरेर गृह मन्त्रालयलाई बुझाएको थियो । प्रतिशोध साध्न एसिड प्रहारका घटना ह्वात्तै बढेपछि बंगलादेशले सन् २००२ मा एसिडको खुला बिक्री रोक्ने र एसिड प्रहार गर्नेमाथि जन्मकैद हुने गरी कानुन निर्माण गरेको छ ।"
श्रीमतीको झोलामा लाइसेन्स छुटेपछि,"(काठमाडौं)  प्रहरी वृत्त थानकोटको क्यान्टिनमा एउटा समूह मलिन आवाजमा कुरा गरिरहेका थिए । एक जना पुरुष भने नेपाली कागजमा घटना विवरण लेखिरहेका थिए । एउटी महिला हातमा पानीको बोतल लिएर सुक सुकाइरहेकी थिइन् । अरू दुई महिलाचाहिँ उनलाई सम्झाइरहेकी थिइन् । कलंकीमा सोमबार भएको दुर्घटनामा श्रीमान् शम्शेर गुरुङको मृत्यु भएपछि रिता गुरुङ बहिनी र आफन्तसहित प्रहरी कार्यालयमा उजुरी गर्न पुगेकी थिइन् । जुन दुर्घटनाले ११ वर्षदेखिको रिता र शम्शेरको सम्बन्ध टुटाएको छ । शम्शेर ट्रक चालक थिए । झापाबाट सिमेन्टको कच्चा पदार्थ हेटौंडामा झारे अनि त्यहाँबाट सिमेन्ट लिएर सोमबार अपराह्न काठमाडौं आइपुगे । उनीसँगै रिता पनि गएकी थिइन् । बालकुमारीमा सामान झारेर शम्शेर थानकोटको ग्यारेजतिर लागे । रिता भने कलंकी झरेर गोंगबुस्थित कोठातिर । शम्शेरले गाडी ग्यारेजमा राखेर फर्कने बताएका थिए । तर, नवलपरासीमा सिमेन्ट लिने ट्रिप पाएको भन्दै शम्शेरले रितालाई फोन गरे । उनी गाडी लिएर नागढुंगा पुगेपछि सवारीचालक अनुमतिपत्र (लाइसेन्स) त रिताको झोलामा परेको थाहा पाए । झापाबाट फर्कंदा हेटौंडामा शम्शेरले आफ्नो लाइसेन्स रितालाई राख्न दिएका थिए । ब्लुबुक पनि ट्राफिक प्रहरीले लिएपछि उनी कागजपत्रविहीन भएका थिए । अनि गाडी फर्काएर ग्यारेजमा थन्क्याए । ब्लुबुक लिए पनि चिट नदिएपछि ट्राफिक प्रहरी खोज्दै नागढुंगातिर गएका थिए । ब्लुबुक लिने ट्राफिक प्रहरी नभेटेपछि फकिएर ग्यारेजमै आए, ट्रक धनी निरनकुमार प्रधानले भने, मेरो एउटा सामान छुटेको छ । सामान लिन घर जानुपर्ने भयो भनेर मेरो स्कुटर लिएर कलंकीतिर आएको थियो । दुर्घटनामा परेछ । शम्शेरले श्रीमती रितालाई लाइसेन्स लिएर कलंकीसम्म आउन अर्हाएका रहेछन् । थानकोटकलंकी साँझको जाममा बा४४प १८१० नम्बरको स्कुटर लिएर उनी कलंकीतिर आउँदै थिए । रिता पनि चिनजानको दाइको मोटरसाइकलमा कलंकीतिर आइरहेकी थिइन् । गंगबुबाट नयाँबसपार्क आएदेखि रिताले शम्शेरलाई फोन गर्न थालिन् । तर, फोन उठेन । कति पटक फोन गरेँ । कहिले लागेन । कहिले घण्टी जान्थ्यो उठ्दैन्थ्यो, रिताले भनिन्, बाफल आएर फेरि फोन गरे तर, फोन अर्कै मान्छेले उठाएर उहाँ दुर्घटनामा पर्नुभएको छ तपाईं वीर अस्पताल आउनुस् भन्दा त होसहवास उड्यो । फोनमा कुरा हुँदा शम्शेर र रिताबीच कलंकीमा भेट्ने कुरा भएको थियो । तर, कलंकी पुग्न करिब ५०० मिटर मात्रै बाँकी छँदा ढुंगेअड्डाको ओरालोबाट खडकुले पुल नपुग्दै पछाडिबाट ना ६ ख २८७१ नम्बरको अनियन्त्रित ट्रकले शम्शेर चढेको स्कुटरलाई ठक्कर दियो । उनीभन्दा अघिअघि बा १५ ख ४५४३ नम्बरको स्कारपियो जिप अमृतबहादुर थापामगरले चलाइरहेका थिए । त्यही जिप र ट्रकको बीचमा च्यापिएर उनले ज्यान गुमाए । घटना भएको आधा घण्टापछि मात्रै रिताले शम्शेरको दुर्घटना भएको थाहा पाइन् । अस्पतालमा पुगेपछि जब उनलाई भेट्न दिइएन, त्यसपछि उनको मनमा चिसो पस्यो । आफन्तलाई फोन गर्न थालिन् । ५ कक्षामा अध्ययन गर्ने १० वर्षे छोरा पनि अस्पताल आइपुगे । शम्सेरको भने अस्पताल पुग्नुअघि नै मृत्यु भइसकेको थियो । हामी कलंकीबाट छुटेको डेढ घण्टा पनि नभई यस्तो घटना भयो, उनले रुँदै भनिन्, अब हाम्रो विजोग हुन्छ । उनी शम्शेरकी दोस्रो श्रीमती हुन् । चितवन कालिका नगरपालिका ४ शक्तिखोरमा जेठी श्रीमती र दुई सन्तान छन् । बिहे गरेको ५ वर्षमा मात्रै रिताले शम्शेरको अर्कीे पनि श्रीमती भएको थाहा पाइन् । शम्शेरका दाजुभाइ र अर्कीे श्रीमतीसमेत गाउँमा भएपछि रिता प्रहरीमा चालकविरुद्ध जाहेरी दिन पनि डराएकी हुन् । आउन सक्ने अबगालबाट जोगिन गाउँबाट कोही नआएसम्म प्रहरीमा जोहरी दिन पनि चाहेकी थिइनन् । चालक वीरेन्द्र साह प्रहरी हिरासतमा छन् । सर्लाहीबाट आउँदै गरेको ना ६ ख २८७१ नम्बरको ट्रक अनियन्त्रित हुँदा १२ वटा सवारीलाई ठक्कर दिएको थियो । दुर्घटनामा परी ९ जना घाइते छन् । ढुंगेअड्डाको ओरालो सुरु भएदेखि अनियन्त्रित भएको ट्रक कालिका पेट्रोल पम्प अगाडि स्कारपियोमा ठोक्किएपछि मात्रै रोकिएको ट्राफिक प्रहरी वृत्त कलंकीका प्रहरी निरीक्षक पुरुषोत्तम कार्कीले बताए ।"
मेलम्ची आयोजना तीन महिनादेखि ठप्प,"काठमाडौं (कास) मेलम्ची खानेपानी आयोजनाअन्तर्गतको आयोजना कार्यान्वयन निर्देशनालय (दोस्रो) को काम तीन महिनादेखि ठप्प छ । ठेकेदार कम्पनीले फोहोर प्रशोधन केन्द्र निर्माण, पाइप बिछ्याउनेलगायतका काममा तीव्रता नदिएपछि ठप्प रहेको हो । सरकारले असारभित्र मेलम्चीको पानी उपत्यका ल्याउने प्रतिबद्धता जनाए पनि पाइप बिछ्याउने, धारा जडान, फोहोर प्रशोधन केन्द्रको काममा भने अन्योलता छाएको छ । सुरुङ र हेडवर्कस निर्माण काममा तीव्रता पाएको छ, खानेपानी तथा सरसफाइ मन्त्रालयका एक उच्च अधिकारीले कान्तिपुरसँग भने, यता काम ठप्प भएको छ, कम लागतमा टेन्डर गरेपछि ठेकेदारले काम गर्न सक्दैन भनेर बहाना निकाल्दै छ । ६ वटै फोहोर प्रशोधन केन्द्रको ठेक्का भइसके पनि गुह्येश्वरीस्थित प्रशोधन केन्द्रको मात्र निर्माण सम्पन्न भइसकेको छ । गुह्येश्वरीमा ३ करोड २४ लाख लिटर क्षमता रहेको छ । तर, ललितपुरस्थित कोडकुमा निर्माण हुने प्रशोधन केन्द्रको प्रगति हुन सकेको छैन । गत वर्ष प्रधानमन्त्री केपी शर्मा ओलीले उक्त प्रशोधन केन्द्रको शिलान्यास गरेका थिए । ३ महिनाअघि अनामनगर क्षेत्रमा गरिने भनेको धाराको परिक्षण हुनसकेको छैन । पहिले पानी आउदैन भनेर चिन्ता थियो, अब पानी पाएपछि व्यवस्थापन कसरी गर्ने भन्नेमा चिन्ता छ ती अधिकारीले भने । आयोजना कार्यान्वयन निर्देशनालयका प्रमुख भोजविक्रम थापाले काम भइरहेको दाबी गरे । काम भइरहेको छ, मिडियाले नकारात्मक कुरामात्र लेख्छ, मिडियाको काम नै नकारात्मक लेख्नेजस्तो छ, उनले भने ।"
शिक्षकको बयान सकियो,"काठमाडौं (कास) छात्राहरूलाई यौन दुर्व्यवहार गरेको अभियोग लागेका ललितपुर चांगाथलीस्थित नारायण आधारभूत विद्यालयका शिक्षक नन्दप्रसाद निरौलाको सोमबार बयान सकिएको छ । उनलाई फागुन ७ मा जिल्ला अदालत ललितपुरले प्रहरीलाई पक्राउ गर्न अनुमति दिएपछि पाँच दिनको म्याद लिएर बयान लिइएको थियो । अनुसन्धानमा प्रभाव पर्न सक्ने भन्दै उनको बयानलाई प्रहरीले सार्वजानिक गरेको छैन । सातदोबाटो प्रहरी वृत्तका डीएसपी मित्रबन्धु शर्माका अनुसार अभियुक्तलाई मंगलबार दोस्रो पटक सातदिने म्याद थप गरी हिरासतमा राखिएको छ । बुधबारदेखि पीडित छात्रा र अभिभावकहरूसँग घटनाबारेमा बुझ्ने कार्य अघि बढाइने छ । हामी सबै अनुसन्धान सक्काएर घटनाको यथार्थ विवरण बाहिर ल्याउनेछौं, उनले भने । मंगलबार नै एक अभिभावकले सातदोबाटो प्रहरीमा आइ घटनाको सत्यतथ्य छानविन गर्न माग गर्दै जाहेरी दिएका छन् । आरोपी शिक्षक फागुन २ देखि प्रहरी नियन्त्रणमै छन् । फागुन १ मा आरोपित शिक्षकले तीन, चार र पाँच कक्षामा पढ्ने छात्राहरूलाई यौन दुर्व्यवहार गरेको भन्दै पीडितले विद्यालयमा हस्तलिखित सामूहिक उजुरी गरेका थिए ।"
चितुवाको छालासहित दुई पक्राउ,काठमाडौं (कास) ललितपुर महानगरपालिकास्थित लगनखेल बसपार्कबाट चितुवाको तीन थान छालासहित दुई जनालाई प्रहरीले नियन्त्रणमा लिएको छ । पक्राउ पर्नेमा ओखलढुङ्गा घर भई आरुबारी बस्ने बिपेन्द्र तामाङ र झापा घर भई काठमाडौ महांकाल बस्ने रोशन कार्की छन् । ललितपुर प्रहरीले चेकजाँच गर्दा छालासहित उनीहरू पक्राउ परेका हुन् ।
खेलमैदानमा पर्खाल लगाएपछि विरोध,"ललितपुर (कास) पुल्चोकस्थित मदन स्मारक विद्यालयको खेलमैदानमा बाटो विस्तार गरेको भन्दै स्थानीयले विरोध गरेका छन् । जबरजस्ती पर्खाल लगाएको भन्दै विरोधमा उत्रिएको स्थानीय पृथबिन्दु महर्जनले बताइन । विरोधमा उत्रिएका समूहले ललितपुर महानगरपालिकाका मेयर चिरीबाबु महर्जनको पुत्ला जलाउन खोज्दा प्रहरीले पृथबिन्दुलाई नियन्त्रणमा लिएको थियो । महानगरी प्रहरी परिसर जावलाखेलका प्रवक्ता दुर्गा सिंहले पृथबिन्दुलाई सोधपुछका लागि मात्रै लिएको बताइन् । विद्यालय हाताभित्रको खुला क्षेत्रमा सर्वोच्च अदालतले ०७६ जेठमा मुद्दाको अन्तिम टुंगो नलागेसम्म कुनै संरचना निर्माण नगर्नुनगराउनु भनी आदेश दिएको थियो । दरवार टोल विकास संस्थाका तर्फबाट वामदेव ज्ञवालीले खुला क्षेत्रको संरक्षण माग गरेर रिट दायर गरेको थियो । उपभोक्ता समितिले पर्खाल लगाउन विद्यालयसँग स्वीकृति पनि लिएका छैनन् । पछिल्लो समय व्यापारीहरूले विद्यालय परिसरमा ललितपुर महानगर, महालक्ष्मी र गोदावरी नगरपालिकाको सहयोगमा व्यापार मेला आयोजना गर्ने तयारी थालेको छ । ललितपुर उद्योग वाणिज्य संघले गर्ने मेलालाई बिथोल्ने चेतावनी विरोधमा उत्रेकाहरुले दिएका छन् ।"
मिचाहा प्रजाति नियन्त्रणमा आवश्यक अग्रसरता,"नेपालमा मिचाहा प्रजातिका वनस्पतिले जैविक विविधता र पारिस्थितिकीय प्रणालीको चक्रमा असर पार्दै गएको छ । तर, यसबारे विस्तृत अध्ययन नभएको र नगरिएको हुँदा यसको नियन्त्रण एवं नियमन गर्ने कार्य सरकारी संयन्त्रहरूको प्राथमिकतामा परेको देखिन्न । यसले गर्दा नजानिँदो पाराले मिचाहा प्रजातिको विस्तार व्यापक हुँदै गएको छ । त्यसको असर पनि देखिन थालेको छ । कोसीटप्पु वन्यजन्तु आरक्ष र चितवन निकुञ्जमा माइकेनिया म्याकारान्था नामको लहरे वनमाराले पोसिलो घाँस र बासस्थान ढाकिदिएपछि एकसिंगे गैंडा, मृग, हात्तीजस्ता घाँसमा निर्भर हुने वन्यजन्तुलाई समस्या भएका खबरहरू आएका छन् । माइकेनियाले पानीका घोल र बासस्थल ढाकिदिएपछि उपयुक्त बासस्थल र चरनक्षेत्र घट्दै गएको छ । वनमा पाइने घाँस र गैरकाष्ठ वन पैदावार पनि घटेको अनुभव गरिएको छ । मिचाहा प्रजातिले रैथाने वनस्पतिमाथि कब्जा गर्दा वनको पुनरुत्पादनमा पनि असर परेको छ । छोटो समयमै धेरै क्षेत्रफलमा फैलिने भएकाले अनावश्यक झाडी फडानी गर्न ठूलो मिहिनेत र लगानी गर्नुपरेको छ ।नेपालमा बाह्य देशबाट भित्रिएका करिब २ सय प्रजातिका वनस्पतिमध्ये २६ वटालाई मिचाहाका रूपमा पहिचान गरिएको छ । लहरे वनमारा, तीतेपाती झार (पार्थेनियम), कालो र सेतो वनमारा, जलकुम्भी, वनफाँडा, गन्धे झार, नीलो गन्धे, बेसरम वा सनई फूल, भेंडे कुरोलगायतका मिचाहा प्रजाति तराईदेखि हिमाली क्षेत्रसम्मै फैलिएको अध्ययनहरूको निष्कर्ष छ । मिचाहा प्रजाति छिटो बढ्ने र धेरै खालका बासस्थानहरूमा बाँच्न सक्ने क्षमताका हुन्छन् । अत्यधिक बीउ उत्पादन गर्न सक्ने भएकाले छोटो समयमै धेरै स्थानसम्म फैलन सक्छन् । वन अनुसन्धान तथा प्रशिक्षण केन्द्रका अनुसार लज्जावती झारसँग मेल खाने मिमोसा नामको प्रजाति हालै झापामा देखापर्नुले मुलुकमा यस्ता प्रजातिको संख्या बढ्दै गएको अनुमान गर्न सकिन्छ । मिमोसा मिसिएको घाँसका कारण पशु मरेको दृष्टान्तले यसको बढ्दो असरतर्फ संकेत गर्छ ।नेपाल विश्वभर मिचाहाको जोखिम बेहोर्दै गरेका १ सय २४ मुलुकमध्ये तेस्रो स्थानमा परेको तथ्यांकले पनि यसतर्फ ध्यान दिनुपर्ने अवस्था आइसकेको देखाउँछ । मिचाहा प्रजातिको समस्या बढ्दै गएर जैविक विविधता, कृषिभूमि र प्राणीहरूमा नकारात्मक असर परे पनि यसको नियन्त्रणनियमन गर्नमा सरकारले प्राथमिकता दिएको देखिन्न । चार वर्षअघि तत्कालीन वन अनुसन्धान तथा सर्वेक्षण विभागले मिचाहा प्रजातिको व्यवस्थापन गर्न रणनीति बनाएको थियो । त्यो रणनीति हालसम्म वन तथा वातावरण मन्त्रालयले स्वीकृत गरेको छैन । त्यसमा हानिकारक मिचाहा प्रजातिको पहिचान गरी राष्ट्रियस्तरको सर्वेक्षण गर्ने, क्वारेन्टाइनमा पहिचान क्षमता अभिवृद्धि गर्ने, मिचाहा झार मार्न शत्रु किराको प्रयोग गर्ने, अनुसन्धान जारी राख्ने, समुदायमा आधारित सहभागितामूलक कार्यक्रम सञ्चालन गर्ने उल्लेख छ । त्यसलाई स्वीकृत गरेर थप गृहकार्य गर्नुपर्ने खाँचो छ । यता वन अनुसन्धान तथा प्रशिक्षण केन्द्रले मिचाहा प्रजाति नियन्त्रणसम्बन्धी पाँचवर्षे कार्ययोजनाको मस्यौदा तयार गरिरहेको छ । अघिल्लो रणनीति र यो कार्ययोजनाबीच तादात्म्य मिलाएर अगाडि बढ्नुपर्छ । उक्त कार्ययोजनामा विश्वमा अपनाइएका नयाँ प्रविधि र सफल अभ्यासलाई अपनाउने, यो समस्या स्थानीय तहसम्मै भएकाले यसबारे जनस्तरसम्म सचेतना फैलाउने र क्षमता अभिवृद्धि गर्ने कार्यक्रम समेटिँदै छ । सानो क्षेत्र (प्याच) सम्म स्थानीय तहमार्फत जनशक्ति र प्रविधि परिचालन गर्न सकिए सुरुवाती चरणमै यसको समाधान गर्न सकिन्छ । मिचाहा वनस्पतिझारको प्रकोप बढिरहेका बेला एक अध्ययनले म्याक्सिकन खपटे किरा ले त्यसको रोकथाम र नियन्त्रण गर्न सहयोग गर्ने गरेको निष्कर्ष निकालेको छ । म्याक्सिकन खपटे किराले तीतेपाती झार (पार्थेनियम) लगायतका मिचाहा प्रजातिका झारलाई आहाराका रूपमा रुचाउने गरेको अध्ययनको निचोडसँगै मिचाहा प्रजाति नियन्त्रणको उपाय पत्ता लागेको छ । उच्च तापक्रम (३४३६ डिग्री सेल्सियस) भएको क्षेत्रका म्याक्सिकन खपटे किरा खन्चुवा हुने र नेपालमा पनि ती खपटे किरालाई मिचाहा झार नियन्त्रणनिम्ति प्रयोग गर्न सके धेरै हदसम्म समस्या समाधान हुने देखिन्छ । धेरै संख्यामा खपटे किरा उत्पादन गरेर मिचाहा झार भएको क्षेत्रमा छाड्न सकियो भने त्यो उपयोगी हुनसक्छ । जलवायु परिवर्तनको असर बढ्दै गएकाले मिचाहा प्रजातिको घना उपस्थिति भएका क्षेत्र पनि फैलिँदै गएको छ । जलवायु परिवर्तनका कारण आगामी वर्षहरूमा पहाडी र हिमाली क्षेत्रको औसत तापक्रम बढ्दै जाने भएकाले मिचाहा प्रजाति नियन्त्रणका लागि पूर्वतयारी गर्नुपर्ने देखिन्छ । फैलिँदो विश्व व्यापार, बढ्दो यातायात सञ्जाल र मानव चहलपहलले मिचाहा प्रजाति तीव्र गतिमा फैलिरहेको हुँदा चेकजाँच र क्वारेन्टाइनलाई वैज्ञानिक बनाउन आवश्यक छ । बीउ तथा बिरुवाको जानाजान वा अन्जानमा हुने ओसारपसारलाई पनि नियमन गर्नेतिर राज्यका निकायहरूले ध्यान दिन जरुरी छ । मिचाहा प्रजातिको प्रयोग गरी ब्रिकेट, अगरबत्ती, बायोचारसमेत बनाउन सकिने प्रमाणित भएको छ । मिचाहा झारबाट वैकल्पिक इन्धनसमेत बनाएर आर्थिक स्रोतको माध्यम बनाउन सकिने भएकाले स्थानीय स्तरसम्म यसलाई बिस्तार गर्नुपर्छ । त्यसो हुन सके स्थानीयले लाभ पनि लिनेछन् र समस्या समाधानमा पनि त्यो उपयोगी हुन सक्छ ।"
मन्त्री र सल्लाहकार छनोट,"अपार्टमेन्ट पीडित आयोगको अध्यक्ष पद लामो समयसम्म खाली भएपछि पीडित समूहको टोली प्रधानमन्त्रीलाई भेट्न बालुवाटार पुगियो । प्रधानमन्त्रीलाई केही समय कुर्नुपर्यो । त्यही बेला बाहिरबाट प्रमुख सल्लाहकार विष्णु रिमाल आइपुग्नुभयो । उहाँसँग कुरा गरी आफ्ना समस्या बताइयो र प्रधानमन्त्रीसँग भेट्न अनुरोध गरियो । तर उहाँले यति कुराको लागि प्रधानमन्त्रीलाई भेट्न आवश्यक छैन, म आफै कुरा गर्छु भनेपछि हामी उहाँलाई विश्वास गरी फर्कियौं । त्यसपछि उहाँलाई भेट्ने अवसर पाइएन र हाम्रो समस्या कहिल्यै फुकाउनु भएन । अर्थात एपार्टमेन्ट पीडित आयोगको नयाँ अध्यक्ष नियक्त गरिदिनु भएन । अहिलेसम्म सुधीर बस्नेतद्वारा पीडित भेगास एपार्टमेन्ट लगायतका उपभोक्ताहरू आफै केही पैसा उठाउँदै उक्त अधुरो भवन निर्माणमा प्रयासरत छन् । तर सरकारको सहयोगबिना यो निर्माण पूरा भएर लगानीकर्ता उपभोक्ताहरूले आफ्नो एपार्टमेन्ट पाउने र लालपुर्जा हातमा पर्ने सम्भावना ज्यादै न्यून छ । सायद प्रधानमन्त्रीसँग उक्त समस्या सुनाउन पाइएको भए आजसम्म राहत प्राप्त भइसक्थ्यो कि ? प्रधानमन्त्रीले बढी विश्वास गरेर राख्नुभएका मन्त्री र सल्लाहकारहरूले जनताको आवाजको कदर गरिदिएको भए सरकार किन अलोकप्रिय बन्थ्यो र ? पूर्व सञ्चारमन्त्री गोकुल बाँस्कोटाजस्तै निजी स्वार्थमा रमाएर व्यापारी र दलालहरूसँग रमाउनेहरू माथिल्लो तहमा बसेर तर मारिरहेका छन् । यदि प्रधानमन्त्रीले अझै पनि आफूलाई इमानदार र जनताप्रति समर्पित छु भन्ने देखाउने हो भने आफ्ना आसेपासे र चाकडीवाजहरूबाट उम्कनैपर्छ । पूर्ण ओली, अष्ट्रेलिया"
कोरोना बारेको गम्भीरता,"विश्वव्यापी चिन्ताको विषय बनेको कोरोना भाइरसले दिनप्रतिदिन आफ्नो प्रभाव बढाइरहेको छ । एकपछि अर्को देशमा यो महामारी फैलिरहेको छ । यसको प्रभाव प्रत्यक्ष रूपमा नेपाली पर्यटन क्षेत्रमा परिसकेको छ । सरकारले यो वर्ष २० लाख पर्यटक भित्र्याउने लक्ष्यसाथ घोषणा गरेको भिजिट नेपाल२०२० कोरना भाइरसकै कारण लक्ष्यमा पुग्न निकै गाह्रो छ । सरकारले यस महामारीलाई नेपाल भित्रन नदिन संवेदनशील र चनाखो बन्नुपर्ने अवस्था छ । विमानस्थल र स्थलमार्गका विभिन्न नाकामा क्वारेन्टाइन नै निर्माण गरी, चाहिने स्वास्थ्यकर्मीको व्यवस्था गरी शंकास्पद विदेशी पर्यटकहरूलाई केही समय त्यहाँ राखेर मात्र प्रवेश दिनुपर्ने देखिन्छ ।अहिलेसम्म हाम्रो देश कोरोनामुक्त नै छ । यदि कुनै पनि बेला संसारका विभिन्न देशबाट नेपाल भित्रिएका पर्यटकहरूमार्फत यो भाइरस भित्रियो र त्यसले द कोरियामा जस्तै नेपालीहरूलाई समेत संक्रमित गर्ने अवस्था आयो भने के नेपालले सामना गर्न सक्छ ? प्रश्न गम्भीर छ । आज देशभरका सबै पर्यटन व्यावसायीहरू कोरोनाले भविष्यमा दुःख दिने हो कि भनी चिन्तित बनेका छन् । यो क्षेत्रमा निकै ठूलो धनराशि लगानी भएको छ । पछिल्लो समय थप लगानी गरी पर्यटन वर्षमा धेरैभन्दा धेरै पर्यटकहरूलाई स्वागत गर्ने तयारी गरिरहेका पर्यटन व्यवसायीहरू अहिले उक्त लगानी असुरक्षित हुने पो हो कि भन्ने चिन्तामा छन् । त्यसैले सरकारले कोरोना भाइरसको महामारीलाई गम्भीरतासाथ प्राथमिकतामा राखी नेपाल भित्रने पर्यटकलाई राम्रोसँग चेकजाँच गराएर मात्र प्रवेश गराएमा सबै नेपाली सुरक्षित हुनेछन् । दिनेश बाँस्तोला, नगरकोट, भक्तपुर"
गौतमको चाहना अधुरै रहने भयो,"२०७४ सालमा भएको संसदीय निर्वाचनमै नराम्ररी पछारिएका वामदेव त्यसयता पनि धेरैपटक पछारिएका छन् । जसरी भए पनि संसदमा जाने रहरका कारणले गर्दा उनी पटकपटक बल्ड्याङ खाँदै आइरहेका छन् र पनि उनको संसद छिर्ने रहर मरेको छैन । यसअघि विभिन्न क्षेत्रका सांसदलाई राजीनामा गर्न लगाएर गौतमलाई उपनिर्वाचनमार्फत संसदमा ल्याउने तयारी नभएको होइन, त्यसमा पनि उनी सफल हुन सकेनन् । संसदमा छिर्नेमात्रै उनको धोको रहेन, पार्टीमा पनि पदको बार्गेनिङ गरिरहेका गौतमले लामो समयको लडाइँपछि उपाध्यक्ष पद हात पार्न सफल भए । यही ५ वर्षे संसदीय अवधिमा संसदमा प्रवेश गरेर प्रधानमन्त्री बनिछाड्ने उनको धोको भने चाकाचुली खेलमै समाप्त होला जस्तो छ । गौतमका लागि आगामी निर्वाचन अगाडि प्रतिनिधिसभामा प्रवेश पाउने अवसर लगभग अन्त्य भइसकेको छ । कथंकदाचित उनले राष्ट्रियसभामा छिर्ने अवसर पाइहाले पनि त्यतिले मात्रै उनी प्रधानमन्त्री बन्ने बाटो खुल्दैन । किनकि राष्ट्रिसभाका सांसदले प्रधानमन्त्री हुनसक्ने बाटो संविधानले बन्द गरेको छ । त्यही बाटो खुलाउन नेकपा सचिवालय बैठकले गएको आइतबार संविधान संशोधनका लागि कार्यदल बनाउने निर्णय गरेको भन्ने समाचार बाहिरियो । यद्यपि यस कुराको पार्टीभित्रैबाट विरोध आउन थालेपछि सचिवालय बैठकले त्यस्तो निर्णय नगरेको भनेर खण्डन हुनथालेको छ । यो कुरा वामदेवले कहिले बुझ्लान् खोइ ? सुजन देवकोटा, पालुङटार४, गोरखा नेकपाको सरकारलाई दुई तिहाइको मात लागेको छ । जनमतको बेवास्ता गर्नु भनेको प्रजातन्त्र विरुद्ध जानु हो । हिजोको परिवर्तन केका लागि थियो ? संविधान केका लागि बनाइएको थियो ? प्रधानमन्त्री केपी शर्मा ओली एकपछि अर्को विवादित कार्य गर्न तल्लिन छन् । उनको समर्थनमा अर्का अध्यक्ष प्रचण्ड देखिएका छन् । गलत कार्य गर्नेलाई साथ होइन, सजाय दिनुपर्छ । व्यक्तिको लहडमा पार्टी सति जान हुँदैन । पार्टीभित्र कसैको बर्चस्व छ भन्दैमा गलत कार्य गर्दा पनि समर्थन दिनुपर्छ भन्ने छैन । वामदेव गौतमलाई प्रधानमन्त्री बनाउन संविधान संशोधन गर्ने कुरामा पार्टीभित्र पनि विरोध भएको छ । जसरी पनि सांसद बन्ने चाहना राखेका गौतमले सोच्नुपर्थ्यो मलाई जनताले किन साथ दिएनन् ? जनताले साथ नदिँदा पनि उनलाई जसरी भए पनि प्रधानमन्त्रीको फोटो सिंहदरबारमा टाँस्नैपरेको छ । यसअघि उनलाई काठमाडौं७ बाट सांसद बनाउने ओलीप्रचण्डको योजना जनताको विरोधपछि रोकिएको थियो । फेरि अहिले संविधान नै संशोधन गरेर भए पनि उनलाई प्रधानमन्त्री बनाउने बाटो खोल्न लागिएको देख्दा अचम्म लाग्छ । दुई वर्षसम्म गफैगफमा बिताएका प्रधानमन्त्री ओलीले खासै जनहितमा काम गर्न सकेनन् । गौतमलाई प्रधानमन्त्री बनाउन संविधान संशोधन गर्ने हल्ला चल्न थालेपछि फेरि पनि उनीमाथि जनमत खनिन पुगेको छ । यसलेगर्दा उनको चाहना अधुरै रहने भयो । पुरुषोत्तम घिमिरे, जोरपाटी, काठमाडौं"
'चीनबाट फर्किएकाप्रति लक्षित होइन',"मंगलबार प्रकाशित १४ दिन क्वारेन्टाइन पर्याप्त होइन प्रति केही भ्रम सिर्जना हुन गएकाले स्पष्ट पार्न आवश्यक ठान्दछु । शीर्षकको आशय कोरोना भाइरस अंकुरण हुने समय १४ दिन मात्रै नभएर त्योभन्दा पनि बढी लाग्न सक्ने भएकाले भनिएको हो । त्यसबाहेक चीनबाट फर्किएहरूले १४ दिन क्वारेन्टाइनमा बसेपछि घरमा पनि अलग्गै बस्नुपर्ने सम्बन्धमा हालै वुहानबाट फिर्ता गरिएका नेपालीहरूलाई लक्षित गरेको भन्ने अर्थ नलगाइदिनुहुन आग्रह गर्दछु । चीनबाट फर्किएका नेपाली विद्यार्थीहरूलाई भन्न खोजिएको होइन । यदि त्यस्तो सोचिएको हो भने म क्षमायाचना गर्दछु । हाल चीनमा आउने कुनै पनि विदेशीले क्वारेन्टाइनमा बस्नुपर्छ । अझ चीनको वुहानबाट फर्किएका कुनै पनि देशका नागरिकले स्वास्थ्य सतर्कताका लागि आइसोलेनमा बस्नु श्रेयस्कर हुन्छ भनी सुझाउनु एक शुभेच्छुक चिकित्सकका नाताले आफ्नो कर्तव्य ठान्दछु । महामारीका रूपमा फैलिएको कोरोना भाइरस विरुद्धको लडाइँमा सबैले आआफ्नो क्षेत्रबाट सक्दो प्रतिकार गर्न पनि मेरो अनुरोध छ । डा दिलजान मन्सुर, फुच्यान मेडिकल युनिभर्सिटी युनियन हस्पिटल, चीन"
उड्ने अजिंगरको प्रेमालिंगन,"नियमित नाटकीयताबेलायतको जन बुल एवं अमेरिकाको अंकल सैम काल्पनिक भए पनि विश्वसनीय लाग्ने मानवीय पात्र हुन् । चीनलाई चित्रित गर्न भने ड्रागन प्रतिरूप प्रयोग गर्ने गरिन्छ । सरीसृप प्रजातिको देखिने तर पखेटा भएको एवं सासबाट आगो फाले पनि स्वच्छन्द लाग्ने अजंगको काल्पनिक जन्तु ड्रागनका लागि उड्ने अजिंगर जस्तो परस्पर विरोधी शब्दावली प्रयोग गर्न सकिने रहेछ । चिनियाँ सम्राट्हरूले उड्ने अजिंगरलाई आफ्नो सामर्थ्य, शक्ति, अलौकिकता एवं स्थायित्वको प्रतीकका रूपमा प्रयोग गर्ने गर्थे । पूर्वी एसियाको पौराणिक मान्यता अनुसार उड्ने अजिंगर दण्ड दिने मात्र नभएर दयालु पनि हुन्छ, तर त्यसको दानशीलता योग्य पात्रमाथि मात्र बर्सिन्छ । काठमाडौंमा एकताका बेलायत एवं अमेरिकाले अभ्यास गरेसरहको वर्चस्व कायम गर्न चिनियाँहरू लागिपरेका छन् । समस्या के भइदियो भने, उड्ने अजिंगर जतिसुकै दयालु एवं शक्तिशाली भए पनि गोर्खालीहरूले खोजेजस्तो खोट स्वीकार गर्ने मानवीय भने हुन सक्दैन ।इस्ट इन्डिया कम्पनीको वफादार देखिनका लागि सिपाही विद्रोहलाई दबाउन मद्दत पुर्याएर लखनउ लुट मच्चाएका जंगबहादुरले त्यसै युद्धका नाना साहेब एवं बेगम हजरत महलजस्ता भगौडा योद्धाहरूलाई तिनले भित्र्याएको हीराजवाहरातको लोभमा शरण दिएका थिए । आधारभूत वफादारीमा कुनै शंका नभएकाले जन बुलले स्वामीभक्त स्थानीय शासकको स्वच्छन्दतालाई स्वीकार गरेको थियो । सन् १९६० को शाही सैनिक सत्तापलटपछि अमेरिकीहरू शाह शासकका सबभन्दा भर पर्दा अन्तर्राष्ट्रिय संरक्षक भएर देखिएका थिए । कतिसम्म भने, आफ्ना राजदूतहरूलाई राजाले दरबारबाट स्पष्ट निर्देशन पुग्न ढिलाइ भएमा नजिकको अमेरिकी राजदूतावाससँंग समन्वय गरी निर्णय लिनू भन्ने मौखिक तर स्थायी आदेश दिने गर्थे । त्यस्तो निकटताका बावजुद अंकल सैमले राजा महेन्द्र एवं अध्यक्ष माओबीचको संसर्गलाई स्वाभाविक ठहर्याएको थियो । हजारौं सालसम्म शक्तिसम्पन्न साम्राज्य चलाएको शासकीय संस्कृतिले होला, उड्ने अजिंगरलाई भने संशयात्मक स्थिति (ऐम्बग्युइटी) असहज लाग्ने रहेछ । चिनियाँहरूको कूटनीतिक शब्दकोशमा सहयोगी, समकक्षी एवं प्रतिस्पर्धी राष्ट्रबाहेकको चौथो प्रवर्ग धूर्त राज्य मात्रै हो, जहाँका शासकहरूलाई पत्याउन सकिँदैन । लाग्छ, पश्चिमाहरूको विश्वास हासिल गर्ने प्रयत्नमा सर्वेसर्वा शर्मा ओलीले उड्ने अजिंगरको संरक्षण पाइरहने पात्रता सुस्तरी गुमाउँदै गइरहेका छन् ।कूटनीतिमा संकेतहरूको महत्त्व ठम्याउनुपर्ने हुन्छ । बेइजिङमा नेपालको हितभन्दा चीनको स्वार्थलाई प्राथमिकतामा राख्ने पात्र राजदूतको कूटनीतिक मर्यादा बिर्सेर चिनियाँ कम्युनिस्ट पार्टीको सामान्य कार्यकर्तासरह मुठी उचाल्दै ऐक्यबद्धताको नारा लगाउन धक मान्दैनन् । चिनियाँहरूले आफ्ना सहयोगी राष्ट्रहरूबाट त्यस्तै प्रकृतिको स्वामीभक्ति खोज्छन् । नेपालले वुहानबाट आफ्ना नागरिकको उद्धार गरेर पाकिस्तानभन्दा कम भरपर्दो मित्र रहेको जनाउ दिएको थियो । चिनियाँ राजदूत महामहिम होउ यान्छीलाई नेपाली कम्युनिस्टहरूको त्यस्तो अर्घेल्याइँ मन नपरेको हुन सक्छ । बेलायत भए अनदेखा गर्थ्यो । अमेरिकीहरू जिस्किन्थे । चिनियाँहरूलाई अस्पष्टता स्वीकार्य हुँदैन । राजदूतले आतिथेय देशको सरकारलाई सोझै धम्क्याउन पनि मिलेन । अनि महामहिम यान्छीले राजीनामा दिएर बाहिरिन लागेका काठमान्डु पोस्ट का सम्पादक अनुप काफ्लेलाई थप कारबाही गर्न सक्ने धम्की दिइन् । विज्ञप्ति सम्पादक काफ्लेका नाउँमा जारी गरिएको भए पनि त्यसको सही निसाना अर्कै हुन सक्छ । भनिन्छ, शक्तिशालीहरूको प्रेम तिनको द्वेषभन्दा पनि डरलाग्दो हुन्छ । सत्ता राजनीतिमा सुख र समृद्धिको कथ्य गढ्न उल्लेख्य भूमिका निर्वाह गरेको बेइजिङलाई जिस्क्याउने आँट नेपालको कुनै पनि राजनीतिक दलमा छैन । त्यसैले महामहिम यान्छीको गैरकूटनीतिक वक्तव्य अन्तिम सत्य भएर स्थापित भएको छ । यसबीच पत्रपर्ण अध्यक्ष पुष्पकमल दाहाल मिथिला गृह परिक्रमामा डोला उठाएर पुण्य कमाइरहेका छन् । नेपालको राजनीतिमा पटकथाभन्दा अन्तरालिकाहरू बढी हुने रहेछन् ।"
संघीयतापछिको सुधार,"कुल राष्ट्रिय बचत र लगानीसन् २०१९ मा नेपालको कुल राष्ट्रिय बचत कुल गार्हस्थ्य उत्पादनको ५३९६ प्रतिशत छ, जुन अन्तर्राष्ट्रिय मुद्रा कोषले माथि समेटेका १९४ मुलुकमध्ये सबभन्दा धेरै हो । नेपालपछि कतारको ५३५७ प्रतिशत छ । दक्षिण एसियाली मुलुकमा नेपालपछि सबभन्दा धेरै भुटानको छ, ४६ प्रतिशत । यसै गरी कुल लगानी कुल गार्हस्थ्य उत्पादनको अनुपातमा धेरै गर्ने देश मोजाम्बिक हो, ७६७६ प्रतिशत । मोजाम्बिकपछि धेरै लगानीको अनुपात हुने देश नेपाल नै हो, ६२२७ प्रतिशत । नेपालपछि भुटानको ५८ प्रतिशत छ । संघीयता कार्यान्वयनपछि मुलुकको कुल बचत र लगानीको अनुपात निरन्तर बढिरहेको छ, जुन निकै सुखद पक्ष हो । संघीयताले मुलुकमा राजनीतिक स्थायित्व दिएको छ । एउटै राजनीतिक दलले स्पष्ट बहुमत प्राप्त गरी शासन चलाइरहेको छ । सरकार फेरबदल हुनेभइरहने अवस्थालाई संविधानले बन्देज गरेको छ । मान्यताप्राप्त राजनीतिक दल हुन अब धेरै मेहनत गर्नुपर्ने हुन्छ । प्रदेश र स्थानीय तहमा पनि स्थायित्व छ । २० वर्षपछि स्थानीय तहमा निर्वाचित जनप्रतिनिधि आएका छन् । संवैधानिक रूपमै प्रदेश र स्थानीय तहमा स्रोत र साधनको निक्षेपण भएको छ । प्रदेशप्रदेश र स्थानीयस्थानीय तहबीच सकारात्मक प्रतिस्पर्धाको सुरुआत भएको छ । कतिपय अवस्थामा संघले प्रदेश र प्रदेशले स्थानीय तहका असल अभ्यासलाई आत्मसात् गर्ने भावनाको विकाससमेत भएको छ । सबै तह र तप्कामा वित्तीय साधनस्रोतलाई कसरी मजबुत पार्ने, सीमित साधनस्रोतले अधिकतम विकास कसरी गर्ने, नागरिकहरूलाई सहज र सुलभ तरिकाले कसरी सेवा प्रवाह गर्ने भन्ने सोचको विस्तार भएको छ । आफ्नो प्रदेशको विकास आफै गर्नुपर्छ भन्ने स्वस्फूर्त भावना सिर्जना भएको छ । प्रदेश २ कै बेटी पढाऊ, बेटी बचाऊ अभियानले सार्थकता पाएको छ । द्वन्द्व, रोजगारी, अवसर जस्ता कारण मानिसहरूले गाउँघर छाड्ने चलन घट्दै गएको छ । सहरतर्फ बसाइँसराइले छाड्दा कैयौं स्थानका कृषिभूमि बाँझो रहन थालेका थिए । स्थानीय तहमा निर्वाचित जनप्रतिनिधिहरूले आफूले प्रवाह गर्ने सेवामा कृषि उत्पादन लगायतलाई समेत जोड दिन थालेका छन् । स्थानीय शिक्षा, स्वास्थ्य, पूर्वाधार लगायतका क्षेत्रमा सुधारको लक्षण देखिएको छ । केही स्थानीय तहले राम्रोसँग राजस्वको परिचालनसमेत गरेका छन् । संघीयताले नागरिकलाई शक्तिशाली बनाएको छ । राजनीतिक चेतना बढेको छ । नागरिक स्थानीय र प्रादेशिक सरकारमा टेबल ठटाएर काम लिनगराउन सक्ने हैसियतमा पुगेका छन् । नागरिकले प्राप्त गर्ने सेवामा साबिक व्यवस्थामा भन्दा सुधार आएको छ । सामान्य कामका लागि पनि नागरिकलाई सदरमुकाम र राजधानी धाउनुपर्ने अवस्था हटेको छ । स्थिर सरकार, तीन तहका सरकारबीच सुमधुर सम्बन्ध भएकाले वैदेशिक लगानी र सहयोगमा सुधार आएको छ । माथि उल्लिखित आर्थिक परिसूचकहरूमा देखिएको परिवर्तन तथा सुधार संघीयताकै कारण सम्भव भएको हो । तर यी सुधार अझै पर्याप्त चाहिँ छैनन् । नागरिकले प्रत्यक्ष रूपमा अनुभूति हुने गरी सेवा प्रवाह र विकासनिर्माणलाई तीव्रता दिन आवश्यक छ । कर्मचारी खटनपटन, कानुन निर्माण, सम्पत्ति तथा दायित्व हस्तान्तरण, क्षमता अभिवृद्धि, जग्गाप्राप्ति जस्ता क्षेत्रमा त्यति सहयोग नपाएको र संघीय सरकार सहिष्णु नरहेको गुनासो प्रदेशको छ । अधिकार कार्यान्वयन र सेवा प्रवाहलाई चुस्त बनाउन अनि आर्थिक विकासका क्षेत्रमा थप छलाङ मार्न संघले प्रदेशप्रति सहिष्णु हुनु जरुरी छ ।"
आसेपासे लोकतन्त्र,"सेक्युरिटी प्रिन्टिङ प्रेस खरिद प्रक्रियाको अनियमितताको नालीबेली र शिवरात्रिका लागि पशुपति क्षेत्रमा सिँगारिएको फूलको लुछाचुँडीका समाचार मिडियामा लगातार जस्तै आए । यी दुवै परिघटना आजको नेपाली समाजको चरित्र बुझ्ने आँखीझ्याल हुन् । संघीय राजधानी काठमाडौंका यी प्रसंगका विविध स्वरूप र आकार सबैजसो प्रदेश र पालिकासम्म देख्न सकिन्छ । उदाहरण बग्रेल्ती छन् । शासकहरू के गर्थे, गर्छन् ? हामीले राणाा शासकका प्रवृत्तिबारे पढ्यौं । तिनीहरू र तिनका आसेपासेले गरेका राज्यस्रोतको दोहनबारे पढ्यौं । पञ्चायतकालका राजा र पञ्चका प्रवृत्ति र व्यवहारबारे आज पनि अग्रजहरू लेखिरहन्छन् । अहिले राजनीति गर्नेहरू तिनै विषयलाई राजनीतिक मसला बनाइरहन्छन् । यसबारेका विविध तथ्यकथ्य हामीले पढेसुनेका छौं । प्रजातान्त्रिक तथा गणतान्त्रिक लोकतन्त्रका शासकहरू, उनीहरूका व्यवहार र शासनशैली हामीले देखेभोगेकै छौं । साक्षीहरू जीवित छन्, सम्झनाहरू ताजा छन् । तथ्यहरूले पुष्टि गर्छन् शासकहरू समान चरित्रका हुने रहेछन् । राणाकालमा पनि तिनका आफन्त, आसेपासेलाई स्वर्णयुग थियो । पञ्चहरूलाई पञ्चायतकालमा त्यस्तै थियो । भनिरहन परोइन, २०४६ सालपछिको कालखण्डमा कांग्रेस र एमालेका नेता, तिनका आफन्त तथा नेतृत्ववरिपरि झुम्मिइरहने अवसरवादीहरूलाई वास्तविक प्रजातन्त्र आएको थियो । त्यस अवधिमा आफ्नो आर्थिकसामाजिक जीवनमा भएको उपलब्धिका कारण त्यसलाई युगकै उत्कृष्ट कालखण्डका रूपमा चित्रण गर्दै अभिभूत हुनेहरू अझै प्रशस्त छन् । पछिल्लो गणतान्त्रिक युगको परिदृश्य हामीसँग ताजा छ । समृद्ध नेपालका सुखी जनतालाई तपाईं, हामी प्रशस्तै भेट्न सक्छौं । ती सुखी र समृद्ध नेपालीको जरोकिलो खोज्न थाल्नुभयो भने एकै ठाउँ पुग्नुहुन्छ । शासकका गोत्रभित्र नपर्ने आम मान्छेको अवस्था कस्तो छ त ? मेरै अनुभव प्रस्तुत गर्छु । एक काका हुनुहुन्छ, जसले २०४३ मा एसएलसी पास भएपछि जिल्लाकै दुर्गम गाउँको विद्यालयमा पढाउन थाल्नुभयो । झन्डै ३ वर्ष पञ्च सरकारको तलब बुझ्नुभयो । त्यसपछि प्रजातान्त्रिक सरकारको नुन पर्यो, उहाँको मुखमा । केही वर्षदेखि गणतान्त्रिक सरकारले तलब दिइरहेको छ । जागिरका अन्तिम वर्षहरूमा उहाँसँग मेरो प्रश्न थियो, तीन किसिमका राजनीतिक व्यवस्था ब्यहोर्नुभयो । फेरिंँदो राजनीतिसँगै केके फरक महसुस गर्नुभयो त ? उत्तर थियो, जुनै व्यवस्था आए पनि पढाएरै तलब लिने हो क्यारे ! राजनीति गर्नेहरू, नेताका आफन्तहरू घरपायक सरुवा मिलाएर आए, नपढाएरै पनि तलब बुझे । हामीलाई त उस्तै हो, ठाउँमा आफ्नो भन्ने कोही थिएन । काकाले भनेजस्तै ठाउँमा आफ्नो नभएकालाई परिवर्तित व्यवस्था र त्यसका सञ्चालक आफ्ना हुन किन सकेनन् ? राजनीतिको अग्रपङ्क्तिमा रहेकाहरू, तिनका आफन्त तथा नेताहरूलाई विविध कमिसनको अफर गर्ने ल्याकत भएकाहरूको संख्या देशमा कति होला ? तीबाहेक जीवन बिताउन सोझो ढंगले पेसा, व्यवसाय तथा श्रम गर्ने विशाल जनसंख्याको भोगाइ पनि काकाको भन्दा फरक छैन होला । यस कित्ताका मान्छेले फेरिंँदो सत्ता, शासन र व्यवस्थालाई साँच्चै फरक महसुस गरेका होलान् ? अनुभव गर्न सकिने उपलब्धि के दिएका छन् त परिवर्तित सत्ता सञ्चालकले ?भारतको दिल्लीमा केजरीवाल सरकारले पानी, बिजुली, यातायात, स्वास्थ्य तथा शिक्षाजस्ता क्षेत्रमा गरेका सुधारले शासकले चाहेमा केके गर्न सक्ने रहेछन् भन्ने देखाएका छन् । यस्ता सुधारका लागि संविधानमै समाजवादउन्मुख नलेखे पनि हुने रहेछ कि ? यस्तो काम गर्न हाम्रो शासन संयन्त्रलाई केले रोक्यो होला ?देशमा सकारात्मक परिवर्तन नभएकै त होइन । परिवर्तन आएको छ, तर किस्ताकिस्तामा । झन्डै सय वर्षको विगत हेर्दा पनि, नेपालमा देखिएका चार किसिमका शासन व्यवस्था तत्तत् शासक, तिनका आफन्त तथा आसेपासेका स्वर्णिम युग थिए, छन् । तत्तत् व्यवस्थाका पुजारीहरूको आर्थिक तथा सामाजिक हैसियत बढेको थियो, छ । त्यस्ता शासकको गुणगानमा राणाकालमा चन्द्रशमशेरको रामराज्य लेखिएकै हो । त्यसपछिका हरेकजसो शासकले त्यसका नयाँनयाँ संस्करण लेखेका छन्, लेखाएका छन् । तिनका नयाँ संस्करण खोज्न कुनै इतिहास पल्टाउनुपर्दैन । निश्चित व्यक्ति र समूहलाई सरकारले दिएको व्यावसायिक अवसरका आधारमा राज्यको चरित्रलाई क्रोनी क्यापिटलिजम भन्ने गरिएको छ । कर्मचारी सरुवाबढुवा, राजनीतिक नियुक्ति लगायतका विषयमा पनि राज्यको चरित्र उस्तै छ । शक्ति र सत्तानिकटलाई कानुनले नछोएका केही ताजा दृष्टान्तका आधारमा देशमा अभ्यास भैरहेको लोकतन्त्रलाई क्रोनी लोकतन्त्र अर्थात् आसेपासे लोकतन्त्र को नाम दिनु उपयुक्त नै होला । यस्तो आसेपासे लोकतन्त्र ले छुट्टै खाले सामाजिक मानोविज्ञान निर्माण गर्ने रहेछ । यस्तो मनोविज्ञानले आम मान्छेलाई पार्टीमा आबद्ध हुन मनोवैज्ञानिक दबाब दिएको छ । परिणामतः हरेक व्यक्ति आफ्नो कर्म, पेसा, व्यवसायभन्दा पनि पार्टीमा आबद्ध हुन र राजनीतिलाई व्यवसाय बनाउने अभ्यासमा लागेको छ ।पार्टीमा आबद्ध भएपछि प्राप्त हुने संरक्षणले सबैजसोलाई आकर्षित गरेको छ । त्यस्तो अवसरप्राप्त व्यक्तिबाट अर्को पनि प्रेरित हुन्छ, जसलाई मनोविज्ञानमा ह्यालो इफेक्ट भनिन्छ । आफूलाई पार्टीकरण गर्न लालायित आममान्छे मात्र होइन, इतिहासदेखि वर्तमानसम्मका नेपाली शासकका प्रवृत्ति विश्लेषण गर्दा यस्तो प्रभाव छर्लङ्ग देखिन्छ । राजतन्त्र होस् वा गणतन्त्र, शासकहरूको व्यवहार, शैली र लोभ एकै किसिमको देखिनु ह्यालो इफेक्ट नै हो । त्यस्तै सिकाइले त होला, हामीले भोगिरहेका शासकहरू पनि इतिहासमा पढेका शासकहरूजस्तै भएका !यही मनोविज्ञानका कारण सबैजसो राजनीतिक दलका शक्ति र सत्ताप्राप्तिका बाटाहरू झन्डै उस्तै लाग्छन् । मूलधारका हुन् वा वैकल्पिक राजनीतिका अभ्यासी, सबै कर्ममा होइन भाषणमा केन्द्रित छन् । अघिल्ला शासकको शासकीय चरित्रविरुद्ध आगो ओकल्नेहरू शासकीय जिम्मेवारीमा पुगेपछि आमाभन्दा छोरी बोक्सी हामीलाई लाग्दैन र ? शासकीय जिम्मेवारीप्राप्त कतिपय युवा नेता अघिल्लो पुस्ताभन्दा चर्का लाग्दैनन् र ?शासकहरू आफैले औंल्याएको अघिल्लो पुस्ताका कमजोरी सुधार्नभन्दा त्यही दोहोर्याउन उद्यत छन् । सायद शक्तिको उन्मादले उनीहरूमा मैले चाहे जे पनि गर्न सक्छु भन्ने मनोविज्ञान देखिन्छ । कलियुगको यो वयस्क कालखण्डमा पनि चक्रवर्तीहरूझैं अश्वमेध यज्ञ गर्ने वा कुनै अमुक व्यक्तिलाई देखाएर संविधान संशोधन गराउनेसम्मको सोच आउनु त्यस्तै मनोविज्ञान हो । राज्यको बजेटलाई निजी स्वार्थमा उपयोग गर्न पनि यस्तै मनोविज्ञानले मलजल गरेको हुन्छ । यो मनोविज्ञानको प्रधान आधार भने पशुपतिमा सिँगारिएको फूलमा हात लम्काउने र तिनलाई काँध दिने जिम्मेवार नागरिकहरू नै हुन् ।"
प्रधानमन्त्री कार्यालयको चिया !,"प्रधानमन्त्री तथा मन्त्रिपरिषद्को कार्यालय, सिंहदरबारको पहिलो तला उक्लिँदा हरेक पटक प्रधानमन्त्रीको कार्यकक्षतिर हेर्छु । थाहा छ, प्रधानमन्त्रीज्यू अत्यावश्यक बैठकबाहेक सिंहदरबारको कार्यालयमा जानुहुन्न, ठ्याक्कै उसै गरी जसरी २०६२६३ को जनआन्दोलनपछि बनेको सरकारका प्रधानमन्त्री गिरिजाप्रसाद कोइराला जानुहुन्थेन । कोइराला र ओलीको अरू कुरा पनि मिल्छ, जस्तो कि मन्त्रिपरिषद्को बैठक बालुवाटारभित्रै हुन्छ । कतिपय सार्वजनिक कार्यक्रम प्रधानमन्त्री निवासमै गरिन्छ, किनभने प्रधानमन्त्री ओलीलाई पनि त्यतिखेर कोइरालालाई झैं गरी बिमारले सताइरहन्छ । ओली र कोइरालाकै कुरा किन निकालेकी हुँ भने मैले राजनीतिक रिपोर्टिङ थाल्दा कोइराला प्रधानमन्त्री हुनुहुन्थ्यो र अहिले ओली हुनुहुन्छ ।तर प्रधानमन्त्रीज्यू, सिंहदरबार गए पनि नगए पनि मलाईचाहिँ तात्त्विक फरक पर्ने होइन, किनभने त्यहाँ गइरहने मैले उहाँ त्यहाँ भए नै पनि भेट्ने र बातचित गर्ने सम्भावना रहँदैनथ्यो । अझ पहिलेपहिले त त्यही भवनमा पनि छिर्ने काम त्यति धेरै हुँदैनथ्यो । किनभने प्रधानमन्त्रीज्यूले हामी प्रेससँग डिल गर्न तोक्नुभएका तत्कालीन प्रेस सल्लाहकार कुन्दन अर्यालको कार्यकक्ष नै ऊर्जा मन्त्रालयको भुइँतलामा थियो, म प्रायः त्यतै गइरहन्थें । अहिले प्रधानमन्त्रीज्यूको प्रेस सल्लाहकारको कार्यकक्ष फेरिएको छ । म पनि हप्ताको कम्तीमा दुई दिन कडा सुरक्षा चेकजाँचसहित उहाँका प्रेस सल्लाहकार सूर्य थापालाई भेट्न सिंहदरबार गइरहन्छु, गइरहन्थें नै भनूँ न अब त !जसरी प्रधानमन्त्रीको प्रेस हेर्न उहाँ खटिनुभएको छ, उसै गरी प्रेस (म आबद्ध सञ्चार माध्यम) ले प्रधानमन्त्री कार्यालय हेर्ने जिम्मा मलाई दिएको छ । यो हिसाबमा उहाँ र मेरा बीचमा छलफल र भेटघाट भइरहनुपर्ने हो, संवाद नटुट्नुपर्ने हो । यही सिलसिलालाई पछ्याउँदै म आइतबार पनि थापालाई भेट्न सिंहदरबारस्थित कार्यकक्षमा गएँ । मसँगै जाने भनेर सल्लाह गरेका अरू दुई पत्रकार साथीहरू पहिले नै त्यहाँ पुगेर बसिसकेका थिए । माहोल भरिभराउ थियो, पत्रकारहरूको भीडभाड थियो, छेउको सोफामा बसियो, प्रधानमन्त्रीज्यूको जन्मदिनमा केन्द्रित गफगाफ थियो । थापाले प्रधानमन्त्रीसँगै उहाँको जन्मदिन मनाउन तेह्रथुमको आठराई कोको गए भन्ने जानकारी दिनुभयो, बिहान बालुवाटारमा मनाइएको जन्मदिनबारे बताउनुभयो । त्यही सिलसिलामै उहाँले नेकपा संसदीय दलका उपनेता सुवासचन्द्र नेम्वाङलाई विशेष जिम्मेवारी आइलागेको भन्दै बधाई दिएको पनि बताउनुभयो । त्यो भीडमा उहाँले त्यसबारे अरू थप बोल्नुभएन । संविधान संशोधनबारे नेम्वाङलाई केही न केही जिम्मेवारी दिने निर्णय भएको अपुष्ट खबर बिहानै सुनिसकेकाले थापाले भनेको त्यो कुरामा म अलि चनाखो भएँ । तर तत्काल अरू कुरा कोट्याइएन, किनभने एक छिनपछि त उहाँसँग बाँकी संवाद गर्नु नै थियो ।कुराको विषय प्रधानमन्त्रीज्यूको जन्मोत्सवबाट भर्खरै कानुनमन्त्री बन्नुभएकी शिवमाया तुम्बाहाङ्फेतिर मोडियो । उहाँले कानुनमन्त्रीलाई अरूका कुरा सापटी लिएर महिला अधिकारका कुरा नगर्न सुझाव दिएको सगौरव बताउनुभयो । अरू भन्नाले विन्दा पाण्डे, पाण्डेको कुरा सापटी लिएर दिदी (तुम्बाहाङ्फे) महिला अधिकारकर्मी बन्नुभएको छ । थापाले भनेको कुरा हो यो । यो कुरा मैले यहाँ नलेखेकी भए पनि हुन्थ्यो, तर महिलाका विषयमा नेकपा र बालुवाटार कति निर्मम छ भन्ने दलिल पेस गर्न पनि कुरा खोल्नैपर्ने बाध्यता भयो । थापा त देशको सबभन्दा ठूलो पार्टी नेकपाको केन्द्रीय सदस्य र प्रचार विभाग उपप्रमुख पनि हो नि !मलाई जस्तै त्यहाँ उपस्थित अरू केही पुरुष पत्रकार साथीलाई पनि उहाँको कुरा चित्त बुझेको रहेनछ, तीमध्ये सेतोपाटीका सञ्जीव बगालेले आफैले महिला आन्दोलन र महिलाको अवस्थाबारे पीएचडी गरेकी तुम्बाहाङ्फेले महिलाका विषय मौलिक रूपमै उठाउन सक्ने तर्क गरे । बगालेको तर्कमा त्यहाँ भएकामध्ये केही अग्रज पत्रकार सहमत हुन सकेनन्, थापाजस्तै । त्यतिखेर मैले तपाईंको अनुहार हेरिरहेको थिएँ, बोल्न खोजुँला झैं गरेर पनि बोल्न सक्नुभएन, त्यो कोठामै भएका अर्का पत्रकारले साँझ फोनमा भने, त्यो कुराले त महिलामाथि उनीहरूको दृष्टिकोण के रहेछ भन्ने देखाउँछ नि ! हो, मलाई नि ठ्याक्कै त्यही लागेको छ, तर हलेदो भनेर चिनिसकेपछि कोट्याउनुको कुनै अर्थ रहन्न होला, त्यसकारण चुपचाप बसें । बरु मेरो मनमा केही दिनअघि मात्रै कान्तिपुरकै सहप्रकाशन साप्ताहिकका लागि अन्तर्वार्ता लिँंदै गर्दा कानुनमन्त्री तुम्बाहाङ्फेले सुनाएको ४० वर्षीय राजनीतिक जीवनको उतारचढाव, उनले गरेको आन्दोलन र भोगेको विभेदको चित्र घुमिरहेको थियो । जे होस्, सोचहरू यस्तै छन्, यिनै सोचले संरचना बनाउने हुन्, जुन हामीले देखेका छौं नै । कुराकानीको बिट मार्दै त्यहाँ बसेका आधाभन्दा बढी पत्रकार निस्किए, हामीमध्ये केहीसँग प्रश्नहरू बाँकी नै थिए, हामी बस्यौं । जसै भरिभराउ कार्यकक्ष खुकुलो भयो, थापाजीको तीर मतिर सोझियो । बिनुजी, तपाईं आइहाल्नुभयो, चिया खानुभयो, अब जानुस्, उहाँले जुन शैली र दम्भका साथ यो कुरा भन्नुभएको थियो, यहाँ शब्दमा लेख्दा मैले उहाँको त्यो दम्भ उतार्न असमर्थ भएँ, यहाँहरूले पढ्दा त्यो कुरा थापाजीकै शैलीमा पढिदिनुहोला । मैले उहाँसँग सोध्नुपर्ने केही कुरा रहेको बताएँ । तर उहाँले अरू पत्रकारको नामै किटेर भन्नुभयो, तपाईं, तपाईं, तपाईं बस्नुस्, बिनुजीसँग मेरो काम छैन, तपाईं जानुस् । त्यति भनेर उहाँ गोप्य कार्यकक्षमा अरू कोहीलाई भेट्न छिर्नुभयो । म त्यहाँबाट निस्किएँ । भित्र रहेका एक साथीले म्यासेज गरे, उनको व्यवहारले हामीलाई पनि दुःख लागेको छ । कतै बस्दै गर, हामी आइहाल्छौं ।मलाई उहाँले त्यस्तो व्यवहार किन गर्नुभयो, अहिले पनि मनमा सवाल उठिरहेको छ । हामीले प्रधानमन्त्री केपी शर्मा ओली र उनको नेतृत्वको सरकार र पार्टीलाई चित्त नबुझ्ने समाचार लेखेकाले हो ? त्यसो हो भने त त्यहाँ त्यस्ता कुनै सञ्चारकर्मी थिएनन्, जो आबद्ध सञ्चार माध्यमले ओलीको प्रशंसा गरेको होस् । यदि त्यही नै हो र हाम्रा विषयवस्तुसँग चित्त बुझेको छैन भने पनि प्रेस सल्लाहकारले डिल गर्ने तरिका त्यो हो र ? म प्रधानमन्त्रीका राजनीतिक सल्लाहकार विष्णु रिमाल र परराष्ट्र सल्लाहकार राजन भट्टराईसँग पनि कुराकानी गर्ने गर्छु । उहाँहरूले त त्यस्तो हैकम कहिल्यै देखाउनुभएन । चिया नै खान नपाएर प्रधानमन्त्री कार्यालय पुगेको झैं व्यवहार त झेल्नुपरेको छैन । असन्तुष्टि विषयवस्तुमा पो पोखिन्छ, व्यक्तिमाथि त्यो हदको व्यवहार गर्न मिल्छ ?थापा हामी पत्रकारकै प्रश्नहरूको जवाफ दिने गरी प्रेस सल्लाहकार तोकिनुभएको हो, उहाँको जिम्मेवारीको सम्मान गर्नु मेरो कर्तव्य हो । तर गत आइतबार थापाले जुन खालको दम्भ देखाएर अपमानजनक रूपमा कार्यकक्षबाट निस्किन बाध्य पार्नुभयो, त्यो उहाँको पदीय आचरण अन्तर्गतको कुरै होइन । यसै पनि म उहाँको घरमा त गएकी थिइनँ, सरकारी कार्यालयमा गएर व्यावसायिक जिम्मेवारी निर्वाह गर्दै थिएँ ।उसो त थापाका यसअघिका यस्ता खाले तौरतरिका नभोगिएको हैन । केही सोध्न फोन गर्दा पनि तपाईंको पत्रिकाको सिनियर पत्रकारहरूसँग राम्रो सम्बन्ध छ भन्दै धम्क्याइरहनुहुन्थ्यो । हरेक पटक उहाँलाई फोन गर्दा आज के गाली खाइन्छ भन्ने भय उत्पन्न भइरहन्थ्यो । मैले त्यो शैलीबारे उहाँनिकट अरूलाई नसोधेकी पनि होइन । तर शैली त्यस्तै हो, मनका सफा छन् भनेर मलाई कन्भिन्स गरियो । उहाँको हरेक क्षुद्रता भोगिसकेपछि आफूलाई सम्झाउँथें, सूर्य थापा मनको सफा हुनुहुन्छ । तर हामीलाई उहाँको सफा मनभन्दा शालीन व्यवहार चाहिएको हो, देखिएन । बरु झन्झन् हेपाहा शैली ब्यहोर्दै जानुपर्ने भयो । त्यो मलाई मात्रै होइन, हरेक स्वाभिमानी पत्रकारलाई पच्दैन, नपच्नुपर्ने हो । २०६३ का प्रधानमन्त्री गिरिजाप्रसाद कोइरालादेखि अहिलेसम्मका हरेक प्रधानमन्त्रीका प्रेस सल्लाहकारहरूसँग मैले संवाद गरेकी छु, सूचना लिएकी छु र समाचार लेखेकी छु । स्वयं सूर्य थापा २०६७ मा तत्कालीन प्रधानमन्त्री झलनाथ खनालको प्रेस सल्लाहकार हुँदा पनि उहाँमा यो हदको दम्भ थिएन । अहिले दुईतिहाइको मुखमुखमा पुगेको सरकारका प्रधानमन्त्रीको सल्लाहकार भएर हो कि, दम्भको ग्राफ टुप्पोमा पुगेछ, जसले काम बोकेर कार्यकक्षमा छिरेको पत्रकारलाई चिया खानुभयो, अब जानुस् भनेर कुरै नसुनी निकाल्ने आँट गरेको छ । चिया खान पाइन्छ भनेर उहाँलाई कहिल्यै भेटिएन र भेटिनेछैन पनि, तर एक कप चियाका निम्ति प्रधानमन्त्रीज्यूको प्रेस सल्लाहकारको कार्यकक्षमा गएको झैं गरी जुन व्यवहार प्रदर्शित भयो, त्यसको अर्थ मैले कसरी लगाऊँ ? राज्यकै खर्चमा खाएको त्यो चियाको मूल्य मैले कसरी तिरूँ ? अहिलेलाई यति मात्रै भन्छु म एक कप चियाका निम्ति एक चिम्टी आत्मसम्मान साट्न प्रधानमन्त्री कार्यालय पुगेकी थिइनँ ।"
पूर्वराष्ट्रपति मुबारकको निधन,"सन् १९२८ मा इजिप्टको नाइल डेल्टामा जन्मिएका मुबारक सुरुमा हवाई सेनामा भर्ती भएका थिए । १९२३ मा भएको अरबइजरायल युद्धमा महत्त्वपूर्ण भूमिका खेलेका उनी सन् १९८१ मा इजिप्टको चौथो राष्ट्रपति बनेका थिए । तत्कालीन राष्ट्रपति अनवर सदातको हत्यापछि इजिप्टको शक्तिशाली राष्ट्रपति बनेका उनी इजरायलप्यालेस्टाइन शान्ति प्रक्रियामा खेलेको महत्त्वपूर्ण भूमिकाका लागि परिचित छन् । मुबारकको कार्यकालमा इजिप्टले सैन्य सहायतका रूपमा अर्बौं डलर प्राप्त गरे पनि बेरोजगार, गरिबी र भ्रष्टाचारमा वृद्धि भएको थियो । जसले गर्दा छिमेकी ट्युनिसियाबाट फैलिएको आन्दोलनले सन् २०११ मा उनलाई पद छोड्न बाध्य बनाएको थियो ।"
महामारीको चिन्ता,"बेइजिङ चीनको हुबेई प्रान्तको वुहानबाट फैलिएको कोरोना भाइरस प्रकोपले विश्वव्यापी महामारीको स्वरूप लिने चिन्ता बढेको छ । पछिल्ला केही दिन चीनबाहिर पनि संक्रमितको संख्यामा वृद्धि हुन थालेपछि यस्तो चिन्ता व्यक्त गरिएको हो । चीनले अन्य क्षेत्र र राष्ट्रमा संक्रमण नफैलियोस् भनेर रोकथाम र सुरक्षाका विभिन्न उपाय अपनाए पनि विश्वका लगभग ३४ देशमा भाइरस संक्रमण पुगिसकेको छ ।पछिल्ला केही दिन चीनबाहेक इरान र दक्षिण कोरियाका साथै इटालीमा कोरोना संक्रमितको संख्यामा वृद्धि भएको छ । मंगलबारसम्ममा इरानमा १६ संक्रमितको मृत्यु भएको छ । यो चीनबाहिर कोरोना संक्रमणका कारण मृत्यु हुनेमध्येको सबैभन्दा ठूलो संख्या हो । ९५ जनामा संक्रमण पुष्टि भएको इरानको स्वास्थ्य मन्त्रालयले उल्लेख गरेको छ । उपस्वास्थ्यमन्त्री एवं संक्रमण रोकथाम तथा नियन्त्रण अभियानका प्रमुख इरार हारिर्चीमा नै कोरोनाको संक्रमण पुष्टि भएको मन्त्रालयका प्रवक्ताले जनाएका छन् । त्यसैगरी, दक्षिण कोरियामा कोरोनाले १० जनाको मृत्यु भएको छ भने ८ सय ९३ संक्रमित भएका छन् । इटालीमा सात जनाको मृत्यु र २ सय ६० जनामा संक्रमण पुष्टि भएको छ । जापानमा ८ सय ५० जना भाइरसबाट संक्रमित भएका छन् । जापानमा हालसम्म चार जनाको मृत्यु भइसकेको छ ।बहराइन, लेबनान, कुवेत र अफगानिस्तानजस्ता राष्ट्रमा पहिलोपटक कोरोनाको संक्रमण पाइएका ती देशका स्वास्थ्य कार्यालयले बताएका छन् । इराकले पनि सोमबार कोरोनाका कारण पहिलोपटक एक जनाको मृत्यु भएको जनाएको छ । इरानबाट आएकी एक वृद्ध महिलाको मृत्यु भएको उसले जनाएको छ । कोरोना संक्रमणको प्रभाव एसिया, युरोप र मध्यपूर्वमा धेरै देखिएकाले विस्तारै विश्वका विभिन्न भागमा खतरा उत्पन्न हुनसक्ने भन्दै विश्व महामारीको चिन्ता व्यक्त गरिएको छ । कुनै पनि संक्रामक रोगले विश्वमा एकैपटक खतरा उत्पन्न गरायो भने त्यसलाई प्यान्डेमिक वा विश्वव्यापी महामारी भन्ने गरिए पनि विश्व स्वास्थ्य संगठनले कोरोना भाइरस प्रकोपलाई तत्काल विश्वव्यापी महामारी घोषणा गर्ने तयारी नभएको उल्लेख गरेको छ । उसले कोरोना संक्रमणलाई अन्तर्राष्ट्रिय आपत्काल भने यसअघि नै घोषणा गरिसकेको छ । इरान, इटाली र दक्षिण कोरियामा कोरोना भाइरस संक्रमणमा वृद्धि भइरहेको प्रति हामी सचेत छौं, संगठनका प्रमुख ट्रेडोस अदानम गेहब्रेयससले बताएका छन् । कमजोर स्वास्थ्य प्रणाली भएका देशमा कोरोना संक्रमण फैलिए नियन्त्रणमा ल्याउन अप्ठेरो हुने र त्यसले भयावहको अवस्था सिर्जना हुने विश्व स्वास्थ्य संगठनले बताउँदै आएको छ ।प्रतिबन्ध खुकुलो गर्दै चीनचीनले कोरोनाका नयाँ संक्रमित संख्यामा कमी हुन थालेपछि आवतजावतमाथिको प्रतिबन्ध खुकुलो गर्दै लगेको छ । रोग रोकथाम तथा नियन्त्रण केन्द्रका अधिकारी लियु सियाओफेङका अनुसार प्रतिबन्ध फुकुवा गरिएसँगै सुपरमार्केटहरू व्यस्त देखिन थालेका छन् । डिसेम्बरयता पहिलोपटक बेइजिङ र सांघाईसहित २० प्रान्तमा कोरोना संक्रमितको संख्या शून्य भएको उसले जनाएको छ । कोरोनाको उद्गमस्थल हुबेई प्रान्तलाई छोडेर अन्य प्रान्तलाई हेर्ने हो भने चीनमा सोमबार मात्र ९ जनामा संक्रमण पाइएको छ । हालसम्म चीनमा कोरोनाले २ हजार ६ सय ६३ जनाको मृत्यु भएको छ र ७७ हजार ६ सय ५८ संक्रमित भएका छन् ।"
कोरियामा नेपाली संघसंस्थाको सचेतना,"सोल (कास) कोरियामा रहेका नेपालीलाई लक्षित गर्दै विभिन्न संघसंस्थाले सामाजिक सञ्जालमार्फत कोरोनाबारे सूचनामूलक विवरण राख्न सुरु गरेका छन् । यस्तो बेलामा हामीले नेपालीलाई सचेत गर्न सामाजिक सञ्जाल प्रयोग गरिहेका छौं । चिकित्सकसँग कुराकानी गरिरहेका छौँ, गैरआवासीय नेपाली संघका महासचिव विमल सुवेदीले भने । परराष्ट्र मन्त्रालयका सहायक प्रवक्ता सुरेश अधिकारीका अनुसार मन्त्रालयले राजदूतावासमार्फत कोरियामा रहेका नेपालीसँग नियमित सम्पर्कमा रहन निर्देशन दिएको छ । राजदूतावासले त्यहाँ रहेका नेपालीको निगरानी गरिरहेका छन्, उनले भने, त्यसबाहेक मन्त्रालयले अन्य कुनै निर्णय गरेको छैन ।"
स्कटल्यान्डमा निःशुल्क प्याड,"स्टकहोम स्कटल्यान्डले सबै महिलालाई निःशुल्क सेनेटरी प्याड उपलब्ध गराउने भएको छ । यससम्बन्धी सरकाले पेस गरेकोविधेयकलाई मंगलबार अबेर संसद्ले पारित गरेसँगै स्विडेन महिलालाई निःशुल्क सेनेटरी प्याड उपलब्ध गराउने विश्वकै पहिलो राष्ट्र बनेको छ । सरकारले युवा क्लब, फार्मेसी र सामुदायिक केन्द्रजस्ता तोकिएका सार्वजनिक क्षेत्रमा ट्याम्पन र सेनेटरी प्याडजस्ता सामग्री उपलब्ध गराउनेछ । यसमा वार्षिक ३१२४ मिलियन डलर खर्च हुने अनुमान गरिएको छ । सांसद मोनिका लेननले पहिलोपटक सन् २०१७ मा पेस गरेको मस्यौदालाई उनैले द पिरियड प्रोडक्टस (फ्री प्रोभिजन) स्कटल्यान्ड बिल का नाममा संसद्मा पेस गरेकी हुन् । यी सबै बन्दोबस्तीका सामान हैनन्, अत्यन्तै आवश्यक चिज हुन् । यसर्थ स्कटल्यान्डका सबै महिलाले पिरियड हुँदा आवश्यक पर्ने सामग्री सहजै पाउनुपर्छ, लेननले भनिन् । उनले संसद्मा पेस गरिएको विधेयकलाई पिरियड डिग्निटी का रूपमा समेत अर्थ्याएकी छन् । हामी संस्कृति परिवर्तन गरिरहेका छौं र विश्वका अन्य देशले पनि हामीले के गर्दै छौं भनेर नजिकबाट नियालिरहेका छन्, उनले भनिन् । स्कटल्यान्ड विद्यालय, कलेज र विश्वविद्यालयमा निःशुल्क सेनेटरी प्याड उपलब्ध गराउने विश्वकै पहिलो देश पनि हो । उसले सन् २०१८ मा उक्त अभियानको थालनी गरेको थियो । अझै पनि कैयौं देशमा सेनेटरी प्याडमा कर लगाइन्छ, जसले गर्दा महँगो पर्न जान्छ र महिलाले असुरक्षित मानिने कपडाका टालो प्रयोग गर्ने गरेका छन् । आयरल्यान्ड, क्यानडा, अस्ट्रेलिया, केन्या, भारत, कोलम्बिया, मलेसिया, निकारागुवा, जमैका, नाइजेरिया, युगान्डा, लेबनान र ट्रिनिडाड एन्ड टोबागोमा सेनेटरी प्याडमा कर छुट दिइएको स्कटिस सरकारले तयार पारेको विधेयकमा जनाइएको छ ।"
महाथिरद्वारा एकताको सरकार आह्वान,क्वालालम्पुर मलेसियाका अन्तरिम प्रधानमन्त्री महाथिर मोहम्मदले एकताको सरकार गठन गर्न आह्वान गरेका छन् । आश्चर्यजनक रूपमा सोमबार मलेसियाली सुल्तानसमक्ष राजीनामा दिएका उनले देशलाई एक बनाउनका लागि सबैले मिलेर सरकार बनाउनुपर्ने बताएका हुन् । मंगलबार प्रमुख राजनीतिक दलका नेतासँगको बैठकपछि उनले बृहत् गठबन्धनमा जोड दिएका हुन् । बैठकमा अनवर इब्राहिम पनि सहभागी भएको मलेसियाली सञ्चारमाध्यमले उल्लेख गरेका छन् । यसअघिको निर्वाचनमा अनवरसहितको गठबन्धन बनाएर प्रतिस्पर्धा गरेका महाथिरले सन् २०२४ मा कार्यकाल सकिनुअघि उनलाई सत्ता हस्तान्तरण गर्ने सहमति व्यक्त गरेका थिए । सुल्तानले राजीनामा स्वीकृत गरिसकेका छन् ।
पुस्तक बिक्रेतालाई १० वर्ष जेल,हङकङ चीनको एक अदालतले हङकङका पुस्तक बिक्रेता गुई मिन्हाईलाई १० वर्ष जेल सजाय तोकेको छ । विदेशीलाई गैरकानुनी रूपमा गोप्य सूचना उपलब्ध गराएको अभियोगमा उनलाई जेल भएको निंबो इन्टरमिडियट पिपल्स कोर्टले जनाएको छ । उनलाई पाँच वर्षसम्म राजनीतिक अधिकारबाट पनि वञ्चित गरिएको अदालतको फैसलामा उल्लेख छ । स्विडिस नागरिकताधारी गुईले चिनियाँ कम्युनिस्ट पार्टी सदस्यका व्यक्तिगत जीवनबारे पुस्तक प्रकाशन गरेका थिए । हङकङमा अन्य चार साथीसहित पुस्तक पसल सञ्चालन गरिरहेका उनी सन् २०१५ मा थाइल्यान्डमा बिदा मनाउन गएका बेला हराएका थिए । त्यसपछि कैयौं पटक चिनियाँ नियन्त्रणमा पर्ने र मुक्त हुने क्रमकै बीच पछिल्लो पटक बेइजिङ जाँदा उनलाई सन् २०१८ मा नियन्त्रणमा लिइएको थियो ।
संकटमा सल्यानी संस्कृति,"(सल्यान)  ७५ वर्षीय विष्णुबहादुर बूढा त्रिवेणी गाउँपालिकास्थित पिमखोलाका पैसेरी नाचका अगुवा हुन् । उनले झन्डै ३५ वर्ष विभिन्न मेला, पर्व र सार्वजनिक उत्सवमा पैसेरी नाचे । मगर समुदायको मुख्य नाच मानिने पैसेरी केही वर्षयता लोप हुँदै गएकोमा भने उनी चिन्तित छन् । हाम्रो पुस्तासँगै पैसरी पनि सकिने हो कि, उनी भन्छन्, युवाले सिक्नै चाहेनन् । आधुनिक गीतसंगीत र प्रविधिका कारण युवापुस्ता पैसरीसहित विभिन्न सांस्कृतिक नाचबाट टाढिँदै गएको उनको गुनासो छ । मगर भाषामा पै को अर्थ काठको कोसीको बिट र सरीको अर्थ गोलो आकार हो । ढिकुरे र लहरे नाचसमेत भनिने पैसेरी लस्करै गोलाकार नाचिन्छ । युवालाई संस्कृति हस्तान्तरण गर्न खोजे पनि अनिच्छुक हुँदा समस्या भएको पैसेरीका अर्का अगुवा मैसर बूढाले बताए । बेरोजगारीका कारण अधिकांश युवा विदेश गए, गाउँमा बस्नेले पनि सीप सिक्न चाहेनन्, उनले भने, हामीले गाएको गीत र नाच हेरेर मन बहलाउँछन्, सिक्नतिर भने ध्यान दिँदैनन् । २०४३ मा काठमाडौं गई नाच देखाउँदा आफूहरू पुरस्कृत भएको समेत उनले सुनाए । पैसरी मात्र होइन, सोरठीले पनि कुनै समय सल्यानको पहिचान जोगाएको थियो । अघिल्ला पुस्ताले बसाइँसराइ गर्ने क्रममा पूर्वी क्षेत्रबाट त्रिवेणी गाउँपालिकामा सोरठी भित्र्याएको ६० वर्षीय चन्दबहादुर ओलीको सम्झना छ । उनका अनुसार त्रिवेणीको पिमखोलाबाटै जिल्लाभरि सोरठी फैलिएको हो । कृष्ण र गोपिनीको प्रेमसम्बन्धलाई आधार बनाएर नाचिने सोरठीकै कारण पुर्खा देशभर चिनिए, उनले भने, पुराना लोकभाका, नाच र बाजागाजासँग हाम्रो अस्तित्व जोडिएको छ । ओलीका अनुसार सोरठीमा मारुनी (महिला) ले घाँगर, चोली, धरो, रुमाल, केतुकीको कपाल र चुरापोते लगाउँछन् । पुरुषले भने दौरासुरुवाल, स्टकोट, कम्पनीमाला र शेली लगाएर नाच्छन् । सल्यानको चिनारी बोकेका बन्गाडी टप्पालगायत नाच, गीत र बाजागाजा पनि हराउन थालेकोमा उनको चिन्ता छ । जिल्लाका १० गाउँपालिकामध्ये त्रिवेणी गाउँपालिकाले भने स्थानीय संस्कृति संरक्षणका लागि गाउँगाउँमा समूह बनाएको छ । विभिन्न चाडबाड, पर्व, मेलालगायत सार्वजनिक जमघटमा समूहले विभिन्न लोपोन्मुख नाच, गीत, बाजालगायत प्रदर्शन गर्दै आइरहेका छन् । त्रिवेणीका ६ वडामा गठन भएका १५ समूहले गत बुधबार लुहाममा स्थानीय संस्कृतिको प्रतिस्पर्धा गरे । ४० देखि ७० वर्ष उमेर समूहका ज्येष्ठ नागरिकले युवापुस्तालाई समेत परम्परागत संस्कृति संरक्षणका लागि प्रेरणा दिएको गाउँपालिका अध्यक्ष मानबहादुर डाँगीले बताए । भने, मौलिक संस्कृति हाम्रा चिनारी हुन्, संरक्षणका लागि कार्यविधि बनाएरै अगाडि बढ्ने हाम्रो योजना छ । उनका अनुसार गाउँपालिकाले प्रतिस्पर्धा गराएको यो पहिलो अवसर होइन । स्थानीय सरकार गठन भएसँगै बर्सेनि यस्ता प्रतिस्पर्धा गराइरहेको उनले जानकारी दिए । कार्यक्रममा सहभागी समूहले दिनभर झाँकी, गीत, नाच तथा बाजागाजाको प्रदर्शन गरे । आधुनिक बाजा र संगीतका कारण पुराना संस्कृति र नाच लोप भएको स्थानीय अगुवा धनवीर ओलीले जनाए । प्रमुख जिल्ला अधिकारी शिवराम पोखरेलले बन्गाडी, टप्पा, सोरठी र लहरे नाच जिल्लाको सम्पत्ति भएको जनाए । जिल्ला समन्वय समिति प्रमुख केशबहादुर विष्टले गाउँगाउँमा संस्कृति संरक्षण समूह गठन गरी जागरण ल्याउन जरुरी रहेको बताए । मौलिक संस्कृति संरक्षण गरी पर्यटकको आकर्षणको केन्द्र बनाउन सकिन्छ उनले भने ।"
साम्राज्ञी लन्डनमा,"(लन्डन)  तेस्रो पटक लन्डन आइपुगेकी छन् अभिनेत्री साम्राज्ञी राज्य लक्ष्मी शाह । यसपटक उनको एउटै लक्ष्य छ लन्डन घुम्ने । यसअघि जहिल्यै काम लिएर आएकाले राम्रोसँग घुम्न पाएकी थिइनँ, उनले सुनाइन्, बेलायतमा मारुनीको केही सोबाहेक मज्जाले घुम्ने मुड बनाएकी छु ।यद्यपि, कुन लोकेसन जाने त्यो दिमागमा आइसकेको रहेनछ । देशबाहिर अस्ट्रेलिया, जापानपछि मारुनी को सोका लागि उनी निर्मात्री पुनम क्षेत्री गौतमका साथ लन्डन आएकी हुन् । बेलायतको नेपाली समुदाय ज्यादै सपोर्टिभ छ, उनको अनुभव छ, नेपाली समुदायकै मायाले मारुनी बेलायतमा पनि देखाउने योजना बनेर यता आयौं । साम्राज्ञीका फिल्म दर्जन पनि छैनन् । भुवन केसीको ड्रिम्स बाट डेब्यु गरेकी उनीमाथि महँगी अभिनेत्रीको ट्याग छ । संख्यात्मक रूपमा थोरै फिल्म हुनुपछाडि उनी उत्कृष्ट मात्र रोज्छिन् वा डिमान्ड नै कम छ ? म क्वान्टिटीभन्दा क्वालिटीमा विश्वास गर्छु, सुनाइन्, फिल्म खेल्न विचार त गर्नुपर्छ । स्क्रिप्ट, टिम, ब्यानर, निर्देशक सबै पक्षमा सजग हुन जरुरी छ किनकि नेपाली फिल्म रुचाएर दर्शक हलसम्म आउन थालेको धेरै भएको छैन । उनले फिल्ममा हास्य कुरा मात्र बढिरहेको बेला संवेदनशील विषयमा मारुनी राम्रो बनेको बताइन् । बेलायतमा मारुनी को पहिलो सो अल्डरसटमा सम्पन्न भइसकेको छ भने आगामी आइतबार उलविचमा प्रदर्शनको तयारी छ ।"
पालो नयाँ मिस नेपालको,"काठमाडौं (कास) नयाँ संस्करणका लागि मिस नेपालको खोजी सुरु भएको छ । दि हिडन ट्रेजरले मिस नेपालमार्फत बर्सेनि देशको प्रतिनिधित्व गराउँदै मिस वर्ल्ड, मिस युनिभर्स, मिस अर्थ, मिस इन्टरनेसनल र मिस सुप्रानेसनलमा प्रतिस्पर्धी तयार पार्दै आएको छ । सन् २०२० को मिस नेपालका लागि सहभागीले चैत १४ भित्र आवेदन दिइसक्नुपर्ने आयोजकले जनाएको छ । राजधानीको दरबारमार्गस्थित होटल अन्नपूर्णमा गरिएको पत्रकार सम्मेलनमा हिडन ट्रेजरले अफिसियल वेबसाइटमार्फत पनि निःशुल्क आवेदन भर्न सक्ने व्यवस्था मिलाएको यसका अध्यक्ष दिवाकर राजकर्णिकारले जनाए । पछिल्लो तीन वर्षदेखि लगातार सहभागिता जनाइरहेको मिस युनिभर्समा भने यस वर्ष मिस नेपालका सुन्दरीले सहभागिता नजनाउने बताइएको छ । यस वर्ष मिस युनिभर्सको लाइसेन्स प्राप्त नभएको हिडन ट्रेजरका निर्देशक सुवर्ण क्षेत्रीले जनाए । खास कारण नबताए पनि आगामी वर्ष सहकार्यका लागि लाइसेन्स प्राप्त गर्न सक्ने ढोका खुला रहेको क्षेत्रीले बताए । हिडन ट्रेजरले स्थानीय र प्रदेशमा रहेका युवतीलाई पनि सहभागी गराउने उद्देश्यले फागुन २५ देखि चैत ११ सम्म धनगढी, नेपालगन्ज, बुटवल, पोखरा, चितवन, वीरगन्ज, धरान र बिर्तामोडमा विभिन्न उत्प्रेणात्मक कार्यक्रमसहित अडिसन सञ्चालन गरिने बताइएको छ । अन्तिम अडिसनका लागि भने होटल अन्नपूर्णमा चैत १५ मा हुने राजकर्णिकारले बताए । युवतीका बाहिर तथा भित्री सौन्दर्य प्राथमिकतामा राखेर गरिँदै आएको मिस नेपाल यो वर्ष नौलो र सुधारात्मक हिसाबले अघि बढ्ने बताइएको छ । लुकेका प्रतिभा मिस नेपालमार्फत प्रस्फुटन गर्न सफल भइरहेको र यसलाई निरन्तरता दिँदै जाने अध्यक्ष राजकर्णिकारले जनाए । पत्रकार सम्मेलनमा मिस नेपाल वर्ल्ड अनुष्का श्रेष्ठ, मिस नेपाल युनिभर्स प्रदिप्ता अधिकारी, मिस नेपाल अर्थ रिया बस्नेत, मिस नेपाल इन्टरनेसनल मीरा कक्षपती र मिस नेपाल सुप्रानेसनल रोज लामा पनि थिए । उनीहरूले मिस नेपालजस्तो सुन्दरी प्रतियोगिता गरेर हिडन ट्रेजरले नेपाली कला, संस्कृति र पहिचान अन्तर्राष्ट्रिय स्तरमा लैजान योगदान दिएको दाबी गरे । यस वर्षका विजेताले २ लाख ५० हजार र उपविजेताले २५ हजार रुपैयाँ प्राप्त गर्नेछन् । कान्तिपुर टेलिभिजनमार्फत प्रत्यक्ष प्रसारण हुने मिस नेपाल २०२० को ग्रान्ड फिनाले जेठ २ मा हुने बताइएको छ ।"
सुविधा नघटे मात्र बैंकहरू कोषमा,"ब्याज अन्तरको पुरानै सूत्रकर्जा र निक्षेपको ब्याज अन्तर (स्प्रेड) को नयाँ सूत्र कार्यान्वयन नगर्न बैंकहरूले माग गरेका छन् । राष्ट्र बैंकले चालु आर्थिक वर्षको मौद्रिक नीतिमार्फत स्प्रेडको सूत्र परिमार्जन गरेका थिए । नयाँ व्यवस्थाअनुसार बैंक तथा वित्तीय संस्थाले स्प्रेड गणना गर्दा सरकारी सुरक्षण (ऋणपत्र) मा गरेको लगानी समावेश गर्न पाउँदैनन् । यसअघि उक्त लगानी समावेश गर्न पाउने व्यवस्था थियो । विश्वका धेरै मुलुकमा सरकारी सुरक्षणमा गरिएको लगानी स्प्रेड गणना गर्न समावेश गर्न पाइँदैन । सोही आधारमा नेपालमा पनि स्प्रेड गणना विधि परिमार्जन गरिएको राष्ट्र बैंकको दाबी छ । नयाँ व्यवस्थाअनुसार बैंकहरूले ०७७ असारसम्म स्प्रेड साढे ४ प्रतिशत कायम गरिसक्नुपर्नेछ । तर अहिले उनीहरूले नयाँ सूत्र कार्यान्वयन नगरी पुरानैबाट गणना गर्न पाउने सुविधा मागिरहेका छन् । नयाँ सूत्रअनुसार स्प्रेड गणना गर्दा ब्याजदर घटाउनुपर्छ । त्यसैले बैंकको नाफा २५ प्रतिशत घट्ने उनीहरूको दाबी छ । बैंकहरूले विदेशी मुद्राको कारोबारमा हुने जोखिम सुरक्षणका लागि हेजिङ सुविधा माग गरेका छन् । विदेशी विनिमयमा हुने उतारचढावले हुने जोखिम न्यूनीकरण गर्न यस्तो माग गरिएको स्रोतले बतायो । अहिलेको व्यवस्थाअनुसार वाणिज्य बैंकले चुक्ता पुँजीको न्यूनतम २५ प्रतिशत हुन आउने रकम बराबर अनिवार्य ऋणपत्र निष्कासन गर्नुपर्छ । यो व्यवस्थालाई पनि अनिवार्य नगरी स्वैच्छिक बनाउनुपर्नेमा बैंकहरूको जोड छ । बैंकहरूबीच सहुलियत ब्याजको ऋण खरिदबिक्री गर्न पाउने सुविधा पनि उनीहरूले मागेका छन् । राष्ट्र बैंकले बैंक तथा वित्तीय संस्थालाई कृषिबाहेकको सहुलियत ऋण प्रवाहमा सीमा तोकेको छ । निर्देशनअनुसार वाणिज्य बैंकले न्यूनमत ५ सय, विकास बैंकले २ सय र फाइनान्स कम्पनीले १ सय वटा कृषिबाहेकका सहुलियत ब्याजको कर्जा प्रवाह गर्नुपर्छ ।"
नागढुंगा सुरुङमा जग्गा विवाद अझै टुंगिएन,"हामीबाट जति ढिलो हुँदै जान्छ, उसका स्रोतसाधन थन्किएर बस्छन्, जसले गर्दा क्षतिपूर्ति दाबी आउने हुन्छ, उनले भने, त्यही भएर मन्त्रालयले चाँडो निर्णय गरिदिएदेखि सबै समस्या समाधान हुने थियो । निर्णयको माग गर्दै माघ १४ मा फाइल पठाइएको हो । त्यस्तै जापानबाट ल्याउने भनिएको मेसिनको मास्टर लिस्टको पनि अझै टुंगो लाग्न सकेको छैन । मास्टर लिस्टको फर्म्याट १० पटक पठाइसक्यौं, फिर्ता मात्र आउँछ, खरेलले भने, सबै अर्थबाट फर्किने गरेको छ, पुनः फर्म्याट सच्याउन माग गर्दै फिर्ता आएको छ । अर्थले स्वीकृत नगरेसम्म जापानबाट सामान आउँदैन । निर्माणमा प्रयोग हुने विस्फोटक पदार्थ खरिद प्रक्रिया पनि अघि बढ्न सकेको छैन । नेपाली सेनाले स्वीकृति नदिँदा खरिद प्रक्रिया अघि बढ्न नसकेको हो, उनले भने, सेनाले उत्पादन गरेको विस्फोटक पदार्थ निर्माण कम्पनीले प्रयोग नगर्ने बताउँदै आएको छ । यता काठमाडौंतर्फ भने सडक निर्माण र बलम्बुमा फ्लाई ओभरको प्राविधिक काम सकिएको खरेलले बताए । अहिलेको ढिलाइले ठूलो असर देखिने अवस्था छैन, उनले भने, अब पनि समस्या समाधान नभए निर्माण समय लम्बिने निश्चित छ । काठमाडौंतर्फ भने जम्मा ३ सय १२ रोपनी जग्गा प्रयोग हुनेछ । जहाँ ४ अर्ब २० करोड मुआब्जा वितरण भइसकेको छ । जापानी निर्माण कम्पनी हाज्मा एन्डोले ठेक्का लिएको ४२ महिनाभित्र सुरुङमार्ग निर्माण सक्नुपर्नेछ । प्रधानमन्त्री केपी शर्मा ओलीले गत कात्तिक ४ गते सुरुङमार्गको शिलान्यास गरेका थिए । उक्त अवसरमा ओलीले तोकिएकै समयमा निर्माण सकिने र देश सुरुङ युगमा प्रवेश गरेको बताएका थिए । तर ओलीले भने जस्तो निर्माण सहज रूपमा अघि बढेको छैन । सबैको चासोको आयोजना भए पनि निर्माणमा समस्या देखिँदा सम्बन्धित मन्त्रालयबाट समाधानमा पहल भएको छैन । २ दशमलव ६८ किमि रहने सुरुङ निर्माणका लागि जापानको साढे १६ अर्ब ऋण सहयोग छ । ठेक्का भने साढे २२ अर्ब रुपैयाँको हो । यसमा ६ अर्ब नेपाल सरकारको लगानी छ । यता प्रभावित क्षेत्रमा पर्ने धादिङको धुनीबेसी नगरपालिका९ का वडाध्यक्ष साइँला राईले स्थानीय निकाय, जिल्ला समन्वय समिति र जिल्ला प्रशासन कार्यालयबाट कागजपत्र बनाएर मुआब्जाका लागि पठाइएको बताए । यसलाई मन्त्रिपरिषद्बाटै निर्णय गराउनुपर्छ, उतैबाट भएको ढिलाइले समस्या भएको हो, उनले भने, थोरै मुआब्जा दिनुभन्दा एकै पटक निर्णय भएर मुआब्जा दिनुपर्ने स्थानीयको माग हो । प्रायः जग्गा वायु गुठीको भएकाले यसबारे उचित निर्णय गर्नुपर्ने माग प्रभावित क्षेत्रका स्थानीयको छ । स्थानीयको माग बूढीगण्डकीको नजिर राखेर मुआब्जा दिइयोस् भन्ने छ, मिल्छ भने यहीअनुसार राज्यले टुंग्याउनुपर्यो, उनले भने, मिल्दैन भने कति पाउने हो, तोकिदिनुपर्यो ।"
"खोर बने, बाख्रा छैनन्","त्यसअघि पनि सोही अनुपातमा वर्षेनि अनुदान रकम जाने गरेको कार्यालयको तथ्यांक छ । चालु आर्थिक वर्षमा भने कृषितर्फ ४ करोड र पशुतर्फ ३ करोड रुपैयाँ अनुदानका लागि आएको छ । यसरी आउने अनुदान रकम वास्तविक किसानभन्दा गैरकिसानले कागजी रूपमा निकासा गरेर दुरुपयोग गर्ने गरेको स्थानीय सरोकारवालाला बताउँछन् । टाठाबाठाले अर्काको नक्कल गरेर, अरूले खिचेको तस्बिर राखेर प्रस्तावना बनाई अनुदान लिने गरेको जिल्ला समन्वय समितिका उपप्रमुख हरिप्रकाश बुढाथोकीको भनाइ छ । खोज्दै जाने हो भने यस्ता उदाहरण थुप्रै पाउन सकिन्छ, उनले भने, स्थानीय तहमा त कार्यकर्ता पोस्न विभिन्न शीर्षकमा अनुदान वितरण गर्ने प्रवृत्ति बढेको छ । अनुदानका नाममा ससाना योजना बनाई वितरण गर्ने गरिएको उनले बताए ।प्रायः किसानले विषयगत कार्यालयबाट प्रकाशन हुने अनुदानको सूचनाबारे जानकारीसमेत पाउँदैनन् । चार वर्षअघि जुस तथा सर्बत उद्योग स्थापना गरेका कपुरकोट गाउँपालिका३ का तेजबहादुर थापाले आफूहरूका लागि अनुदान पाउनु आकाशको फल जस्तै भएको गुनासो गरे । प्रायः सूचना कार्यालयको सूचनापाटीमा मात्र टाँसिन्छ, हामीलाई थाहै हुँदैन, उनले भने, नजिकका मान्छेलाई सुटुक्क जानकारी दिएर अनुदान बाँडिन्छ, सबै काम सेटिङ मै हुने गर्छ । यही सेटिङको सिकार भएका किसान हुन्, वनगाडकुपिन्डे नगरपालिका९ सेराका पूर्णबहादुर बुढाथोकी । गाउँमै मसला उद्योग सञ्चालन गरिरहेका उनले गत आर्थिक वर्षमा प्रदेश सरकारको उद्योग मन्त्रालयमा टिमुर प्रशोधन उद्योग सञ्चालनका लागि प्रस्तावना पेस गरे पनि अनुदान नपाएको गुनासो गरे । राजनीतिक पहुँचका आधारमा अनुदान वितरण गर्ने गरिएको उनको भनाइ छ । सम्बन्धित निकायले अनुगमनमा समेत ध्यान दिँदैनन्, उनले भने, केही टाठाबाठाले त छिमेकीका बाख्रा देखाएरसमेत अनुदान पचाएका छन् ।अनुदान दुरुपयोग हुने गरेको तथ्य सम्बन्धित निकायको अनुगमनमा समेत देखिने गरेको छ । कृषि विकास कार्यालयका अनुसार गत आर्थिक वर्षमा दार्मा गाउँपालिकामा अनुगमन गर्न गएको बेला सिँचाइका लागि दिइएको ड्रममा जाँड राखिएको भेटिएको थियो । बरलामा किसानलाई वितरण गरेका एक सय प्लास्टिक घर अझै प्रयोगमा आउन सकेका छैनन् । निश्चित मापदण्ड तोकिँदा आर्थिक अवस्था कमजोर भएका किसान अनुदानबाट वञ्चित हुने गरेको कार्यालयका सूचना अधिकारी रेसमबहादुर बस्नेतले बताए । दुरुपयोग रोक्न अनुदान लिनुअघि र वितरण भएपछि पनि पटकपटक प्राविधिक अनुगमनलाई तीव्रता दिइएको उनको भनाइ छ । कतिपय ठाउँमा अनुदान रकम दुरुपयोग भएको जानकारी पनि आउने गरेको छ, उनले भने, निरन्तरको अनुगमनले केही हदसम्म बद्मासी कम भएका छन् ।अनुदानबारे वास्तविक किसानलाई जानकारी नहुने गरेको गुनासो बढेपछि पशुसेवा कार्यालयले विभिन्न सञ्चार माध्यममार्फत सूचना प्रवाह गरेको छ । दुरुपयोग रोक्न किस्ताकिस्तामा अनुदान भुक्तानी गर्ने र अनुगमनलाई प्रभावकारी बनाइने रणनीति बनाइएको कार्यालय प्रमुख रूपसिंह राईले बताए ।"
अनलाइनले मालपोतमा सजिलो,"(काठमाडौं)  जग्गा खरिद, बिक्री तथा स्वीकृत गर्न अनलाइन प्रणाली सञ्चालनमा आएसँगै सेवाग्राहीलाई सहज भएको छ । यसअघि घरजग्गा खरिदबिक्री एवं स्वीकृतिका लागि लेखापढीमा घण्टौं लाइन बसेर कागजात तयार गर्नुपर्ने बाध्यता थियो । अहिले सबै काम गर्न अनलाइनमा उपलब्ध फारम भरेर गर्न सकिन्छ । यसले सेवाग्राही एवं लेखापढी गर्ने कर्मचारीको समयसमेत बचेको छ । सेवाग्राही आफैंले इन्टरनेटमार्फत घरजग्गा हक हस्तान्तरणसम्बन्धी काम गर्न मिल्ने अनलाइन प्रणाली नै भूसेवा केन्द्र अर्थात पब्लिक एक्सेस मोडल (पाम) हो । यसमा जग्गाधनी आफैंले भूसेवा केन्द्रमा गई विवरण राखी प्रिन्ट गर्न सकिन्छ । अनलाइन प्रणाली सुरु भएदेखि मालपोत कार्यालयमा आउनेले छिटो र सहज किसिमले सुविधा पाएका छन् । घरमै बसी सबै फारम बुझाई रुजु गर्न मात्र मालपोत कार्यालयमा आए हुने भूमि व्यवस्थापन तथा अभिलेख विभागका प्रवक्ता भरत गौतमले बताए । अनलाइन व्यवस्थाले सेवाग्राहीलाई काम गर्न सजिलो भएको कलंकी मालपोत कार्यालमा जग्गा स्वीकृत गर्न आएका भरतप्रसाद आचार्चको भनाइ छ । पहिला मालपोतमा आएर कहाँ के गर्ने भन्ने अन्योल हुन्थ्यो । जग्गा कागजातको फाइल सुरक्षित हुनेमा पनि ढुक्क थिएन, उनले भने, अहिले सबै अनलाइनमा नै रहने भएकाले हराउने डर छैन । केन्द्रले भूमि एवं मालपोतसम्बन्धी कानुनका विषयमा समेत परामर्श दिने भएकाले सजिलो भएको उनको अनुभव छ । भूमि व्यवस्था, सहकारी तथा गरिबी निवारण मन्त्रालयले ०७६ असार ५ देखि भूसेवा केन्द्र सञ्चालन निर्देशिका२०७६ जारी गरेसँगै यो व्यवस्था कार्यान्वयनमा आएको हो । मालपोतको भीड कम गर्न र काम सजिलो बनाउन यसको सुरुवात गरिएको हो, प्रवक्ता गौतमले भने, पामको सफ्टवेयरमा इन्ट्री गर्ने विषय अटोमेटिक फिक्स छ । त्यसले काम छिटो बनाउँछ । काठमाडौंका कलंकी, साँखु, चाबहिल, डिल्लीबजार, टोखा र मनमैंजु र ललितपुर एवं भक्तपुरमा आठ वटा केन्द्र सञ्चालनमा छन् । उपत्यका बाहिर पाँचथर, इलाम, पोखरा, स्याङ्जा र काभ्रेपलाञ्चोकमा १३ वटा केन्द्र कार्यान्वयनमा आइसकेको उनले जानकारी दिए । चालु आवभित्र १५ वटा मालपोत कार्यालयमा लागू गर्ने र २५ वटा मालपोत कार्यालयमा तालिम दिने विभागको लक्ष्य छ, गौतमले भने, विभागबाट सेवा केन्द्रका लागि पूर्वाधार निर्माण, तालिम तथा मालपोतका नयाँ कर्मचारीलाई तालिम प्रदान गर्न मन्त्रालयले १ करोड रुपैयाँ बजेट छुट्याएको छ । सेवाग्राहीले कुन सेवा प्रयोग गरेबापत कति रुपैयाँ तिर्नुपर्ने हो भन्ने स्पष्ट नहुँदा भने सेवाग्राही अन्योलमा परेका छन् । जसले ठगिइने पो हो कि भन्ने डर रहेको सेवाग्राही बताउँछन् । मैले ३ हजार ५ सय रुपैयाँ बुझाएँ, जग्गा पास गर्न आएका एक सेवाग्राहीले भने, मलाई कुनै सेवा लिँदा कति शुल्क तिर्नुपर्छ, थाहा छैन । सरकारले उचित मूल्य निर्धारण नगरेकाले काम गर्न दुवै पक्षलाई समस्या देखिएको धादिङ कानुनी सेवा कम्पनीका अश्विन खतिवडा बताउँछन् । जग्गा पास, दृष्टिबन्धक, खरिदबिक्रीलगायत शीर्षक हेरी हामीले शुल्क लिइरहेका छौं, उनले भने, हामी सेवा दिन बसेका हौं, ठग्न होइन ।"
ट्यांकरको साझा ताल्चा हरायो,"(काठमाडौं)  नेपाल आयल निगम कर्मचारीको लापरबाहीले ३४२ सिरिजअन्तर्गत चल्ने ट्यांकरको साझा ताल्चा हराएको छ । भारतीय आयल निगमको रक्सौल डिपोदेखि सिनामंगल हवाई डिप्पोसम्म चल्ने ट्यांकरको चाबी हराएको निगमका प्रवक्ता वीरेन्द्र गोइतले जानकारी दिए । सिनामंगल र थानकोट डिपोसम्म करिब चार सय ट्यांकरले हवाई इन्धन ओसार्छन् । साझा ताल्चा दुई वटा थिए, एउटा ताल्चा माघमा हरायो, प्रवक्ता गोइतले भने, ताल्चा बाटोमा भेटिए खोल्न सक्छन्, त्यसैले आईओसीलाई जानकारी गराइसकेका छौं । यसअघि सिनामंगल डिपो प्रमुख महेशमान श्रेष्ठ थिए । माघ २३ मा साझा ताल्चा हराएपछि अहिले श्रेष्ठलाई सरुवा गरेर केन्द्रीय कार्यालयमा तोनिएको छ । श्रेष्ठको ठाउँमा अभिषेक ठाकुरलाई जिम्मेवारी दिइएको छ । कार्यकक्षमा पासवर्डसहितको दराजमा दुई वटा मास्टर ताल्चा राखिएको गोइत बताउँछन् । त्यसमध्ये एउटा हराएको छ । पासवर्ड डिपो प्रमुखसँग हुन्छ । बिहान काम गर्न ताल्चा निकाल्ने र त्यसपश्चात् पुनः सेफमा राख्ने गरिएको थियो । निगमले करिब दुई वर्षअघि तेल चोरी गर्न नमिल्ने लकिङ प्रणाली सुरु गरेको हो । केही चालकले यसको विरोधसमेत गरेका थिए । त्यसैले कर्मचारीकै मिलोमतोमा ताल्चा हराएको हुन सक्ने स्रोतको भनाइ छ । यसमा कर्मचारीको लापरबाही र मिलोमतोको आशंका देखियो, निगमका एक कर्मचारीले भने, प्रशासन कमजोर हुँदा समस्या देखिएको हो । निगमका कार्यकारी निर्देशक सुरेन्द्र पौडेलले पनि मास्टर की हराउनु कर्मचारीको लापरबाही नै भएको दाबी गरे । ताल्चाको पासवर्ड कसरी लिक भयो अचम्मित छु, उनले भने, ताल्चा हराएकामा डिपो प्रमुख नै जिम्मेवार हुन्छ । अब सबै ट्यांकरमा नयाँ ताल्चा लगाइने उनले बताए । लकिङ प्रणाली विनियमावलीअनुसार ताल्चा परिवर्तन गर्नुपर्छ । अहिले ढुवानी भइरहेका ट्यांकर सबै सिल भई आउँछन्, गोइतले भने, कसैले चोरी गर्न सक्दैनन् । हराएको ताल्चाबारे छानबिन गर्न निगमका निमित्त नायब निर्देशक विशाल ओझाको संयोजकत्वमा छानबिन समिति गठन भएको छ । समितिले एक साताभित्र प्रतिवेदन पेस गर्ने गोइतले जानकारी दिए । कर्मचारीको गल्ती देखिए कारबाही हुन्छ, उनले भने ।"
बीओकेको नगद फिर्ता योजना,काठमाडौं (कास) बैंक अफ काठमान्डू (बीओके) ले २५औं वर्ष पूरा गरेको अवसरमा बीओके स्मार्ट टपअप योजना ल्याएको छ । योजनाअन्तर्गत नेपाल टेलिकम तथा एनसेलका प्रिपेड र पोस्टपेड मोबाइलमा टपअप कारोबार रकमको २५ प्रतिशत नगद फिर्ता पाउँछन् । यसका लागि ग्राहकले बीओके र्स्माटबाट गरिने पहिलो कारोबारअन्तर्गत पहिलो टपअप कारोबारमा गर्नुपर्नेछ ।
क्लासिक टेकको टीभी सेवा,काठमाडौं (कास) क्लासिक टेकले प्रभु टीभीसँगको सहकार्यमा क्लासिक प्रभु टीभी बजारमा ल्याएको छ । प्रभुसँगको सहकार्यसँगै क्लासिकले आयो है आयो को योजना ल्याएको हो । क्लासिकको ३० एमबीपीएस गतिको प्लान प्रतिमहिना ९ सय रुपैयाँका दरले वार्षिक ग्राहकलाई उपलब्ध गराउने भएको हो ।
ड्याट्सन र निसानका विजेता,काठमाडौं (कास) ड्याट्सन तथा निसान गाडीको आधिकारिक बिक्रेता पायोनियर मोटोकर्पले दसैंतिहारमा सार्वजनिक गरेको योजनाका विजेता मंगलबार सार्वजनिक गरेको छ । ड्याट्सनको हट डिल र निसानको फेस्टिभ ड्राइभ उपहार योजनाका विजेता घोषणा गरेको हो । ड्याट्सन तथा निसानको नयाँ गाडी खरिद गर्ने ग्राहकले यो योजनामा सहभागी हुने अवसर पाएका थिए । दुवै योजनाका विजेता १० जोडीले थाइल्यान्ड भ्रमणका र पाँच जनाले जनही १० ग्रामको सुनको सिक्का प्राप्त गर्ने कम्पनीले बताएको छ ।
भूकम्प पूर्वसूचना प्रणालीबारे अन्योल,"काठमाडौं (कास) नेपाल विज्ञान तथा प्रविधि प्रतिष्ठान (नास्ट) ले जडान गरेको भूकम्प पूर्वसूचना प्रणाली सञ्चालनमा आउन सकेको छैन । २०७२ सालको भूकम्पपछि नास्टले पूर्वसूचना प्रणाली जडानको कार्य अघि बढाएको थियो । भूकम्पीय जोखिमका हिसाबमा नेपाल विश्वको ११औं स्थानमा छ । नास्टका तत्कालीन उपकुलपति जीवराम पोखरेलले चीनको केयर लाइफ चाइना सँग ८० वटा उपकरण (सेन्सर) जडानका लागि सम्झौता गरेका थिए । हालसम्म ६० वटामात्र जडान गरिएको छ । नास्टका प्रविधि संकाय प्रमुख रवीन्द्र ढकालका अनुसार हरेक १५ किलोमिटरको दूरीमा उपकरणहरू जडान गरिएको हो । त्यस्ता उपकरणले भूकम्पका तरंगलाई सर्भरसम्म पुर्याउएपछि सर्वसाधारणलाई जानकारी दिइन्छ । ढकालका अनुसार भूकम्प पूर्वसूचना प्रणाली सुरुमा टूजी नेटवर्कबाट सञ्चालन गर्न सकिन्छ भनेर जडान गरिएको थियो । जडान गरिएका उपकरण राख्ने पर्याप्त ठाउँ नास्टसँग छैन । ती उपकरण विद्यालय भवन, नेपाल टेलिकमका टावर राखिएका स्थान, अस्पताल तथा व्यक्तिका घरमा राखिएका छन् । उपकरणले नियमित विद्युत् आपूर्ति नहुँदा काम गर्दैनन् । नेटवर्किङका कारण उपकरणमा समस्या आएको ढकालले बताए । सेन्सर राख्ने ठाउँको टुंगो नलाग्दा जडान कार्य पनि ढिला भइरहेको उनको दाबी छ । भूकम्पबाट दुई प्रकारका तरंग निस्कन्छन् । एउटा पी (प्राइमेरी वेभ) र अर्को एस (सेकेन्डरी वेभ) । पी तरंगको गति छिटो हुने भएकाले यो पहिले नै आउँछ । गति ढिलो हुने एस तरंग पछि मात्र आउँछ, तर क्षति भने बढी गर्छ । पी तरंग आएको थाहा हुनेबित्तिकै सेन्सरले त्यसबारे सर्भरलाई पठाइदिन्छ । त्यसले भूकम्प आउने समय र म्याग्निच्युडबारे सर्वसाधारणलाई एसएमएस तथा एप्सको माध्यमबाट जानकारी दिन्छ । सरकारले नीति तथा कार्यक्रममा भूकम्पको पूर्वसूचना प्रणाली जडान गर्ने घोषणा गरे पनि बजेट भने विनियोजन नगरेको नास्टको गुनासो छ । नास्टले नेपाल टेलिकमलाई टावर राखिएका स्थानमा सेन्सर राखिदिन आग्रह गर्दै आएको छ । टेलिकमका टावरमा नियमित विद्युत् आपूर्ति हुने, सेन्सरको सुरक्षा हुने र डाटा लिने नास्टको भनाइ छ । टेलिकमसँग सेन्सरमा चाहिने सिमकार्ड पनि उपलब्ध गराइदिन आग्रह गरिएको नास्टका प्रवक्ता सुरेशकुमार ढुंगेलले बताए । नास्टका प्रवक्ता सुरेश ढुंगेलले सूचना प्रणाली महँगो भएको र चाहिने सेन्सर खरिद गर्न आवश्यक बजेट नभएको बताए । पूर्वसूचना प्रणाली जडान गर्न तीन सय २० वटा सेन्सर आवश्यक भए पनि नास्टसँग ८० वटामात्रै छन् । सरकारले पर्याप्त बजेट विनियोजन गरे काम अघि बढ्छ, उनले भने ।"
गैंडा गणना चैत १ देखि,"काठमाडौं (कास) सरकारले चैत १ गतेदेखि एकसिंगे गैंडा गणना गर्ने भएको छ । पर्सा, चितवन, बर्दिया र शुक्लाफाँटा निकुञ्जमा ५ वर्षपछि एकसिंगे गैंडा गणना गर्न लागिएको हो । २०७१ को गणनाअनुसार यी चार निकुञ्जमा ६ सय ४५ गैंडा थिए । वन मन्त्रालयअन्तर्गतको राष्ट्रिय निकुञ्ज तथा वन्यजन्तु संरक्षण विभागले गणनाको सम्पूर्ण तयारी पूरा गरेको छ । विभागका सूचना अधिकारी विष्णुप्रसाद श्रेष्ठका अनुसार गणनामा खटिने जनशक्तिलाई २८ देखि ३० फागुनसम्म सौराहामा तालिम दिइनेछ । उनीहरूले चैत १ मा चितवन निकुञ्जको कुनै एक ब्लकबाट गणना सुरु गर्नेछन् । गणनामा विभागका प्राविधिकसहित वन्यजन्तु अनुसन्धानमा अग्रणी प्रकृति संरक्षण कोष, जेडएसएल र डब्लूडब्लूएफ नेपालका प्राविधिकसमेत खटिनेछन् । चितवन निकुञ्जबाट सुरु हुने गणना करिब २० देखि २५ दिनभित्र चारवटै निकुञ्जमा सकिने विभागले जनाएको छ । चितवन र पर्सा निकुञ्जमा गणनाका लागि ३० वटा हात्ती र ५५ जना जनशक्ति प्रयोग गरिनेछ । हात्तीमा बसेर स्विप अपरेसन गर्दै गैंडा गणना गरिनेछ । गैंडा पहिचानका लागि बाइनाकुलर प्रयोग गरिनेछ ।"
'मोहीका नाममा दर्ता जग्गा ट्रस्टकै',"(काठमाडौं)  नेपाल ट्रस्टले राजधानीको सतुंगल, मातातीर्थलगायत क्षेत्रमा रहेको आफ्नो १७४ रोपनी जग्गा कानुनविपरीत मोहीका नाममा गएको दाबी गरेको छ । ट्रस्ट सञ्चालक समितिका अध्यक्ष उपप्रधान एवं रक्षामन्त्री ईश्वर पोखरेलले मंगलबार आयोजित पत्रकार सम्मेलनमा यस विषयमा सरकारी, सार्वजनिक तथा गुठी जग्गा छानबिन आयोगले छानबिन गरिरहेको जानकारी दिए । के हुनुपर्थ्यो, त्यतिबेला को प्रधानमन्त्री हुनुहुन्थ्यो, मलाई नसोध्नुस् । सबै विवरण हेरेर विचार गर्नुहोला । मोही लागेर गएको जग्गा १७४ रोपनी नै हो । त्यसरी जानु हुँदैनथ्यो भनेर हामीले उजुरी दिएका हौं, उनले भने ।उपप्रधानमन्त्री पोखरेलले संकेत गरेको निर्णय हुँदा बाबुराम भट्टराई प्रधानमन्त्री थिए । यसअघिका सरकारले गरेका निर्णयमा पनि अहिलेकै सरकार मुछिएको भन्दै उनले तत्कालीन सरकारतिर संकेत गरेका हुन् । उपप्रधानमन्त्री पोखरेलले छानबिन आयोगले प्रधानमन्त्री तथा मन्त्रिपरिषद् कार्यालयसँग विवरण मागेको पनि बताए । आयोगका अध्यक्ष मोहनरमण भट्टराईले यसको पुष्टि गरे । हाम्रो जग्गा गैरकानुनी रूपमा मोहीहरूका नाममा दर्ता भयो भन्ने नेपाल ट्रस्टको दाबीसहित उजुरी परेको हो, छानबिनका क्रममा सबै विवरण मगाइएको छ, उनले भने, सबै विषयवस्तु अध्ययन गरेपछि मात्रै बाँकी कुरा थाहा होला । तत्कालीन मन्त्रिपरिषद्ले २०६९ सालमा नेपाल ट्रस्टका नाममा ल्याएको दिवंगत राजा वीरेन्द्र र उनको परिवारका नाममा भएको १७४ रोपनी जग्गा छानबिन गरी मोहीको हक कायम हुने भए उनीहरूका नाममा दर्ता गर्ने निर्णय गरेको थियो । त्यही निर्णयका आधारमा कलंकी मालपोत कार्यालयबाट २०७० सालमा धमाधम मोहीका नाममा जग्गा दर्ता गरिएको हो । १७३ रोपनी १५ आना जग्गालाई ट्रस्टले सालाखाला १७४ रोपनी भनी उल्लेख गरेको छ । काठमाडौंको साविक मातातीर्थ, थानकोट, सतुंगल, इचंगु गाविसको जग्गा मोहीका नाममा दर्ता गरिएको हो । नेपाल ट्रस्ट ऐनले सम्पत्ति बिक्री वितरण र भोगाधिकारमा प्रतिबन्ध लगाएको छ । तत्कालीन प्रधानमन्त्री भट्टराईले कान्तिपुरसँग किसान र मोहीको हकका विषयमा आफू स्पष्ट रहेको बताएका थिए । हामी त मोहियानी हकको पक्षमा थियौं र छौं, उनले भनेका थिए, राजा महाराजाको जग्गा मोहीहरूले कमाइरहेका छन् तर उनीहरूको अधिकार छैन । स्वतः मोहीहरूको अधिकार हुनुपर्छ भन्ने सैद्धान्तिक कुरा हो । तर विस्तृत रूपमा नहेरी केही भन्न सकिन्न । ट्रस्टले सार्वजनिक गरेको सम्पत्ति व्यवस्थापनसम्बन्धी तथ्य विवरण मा २१ हजार ५ सय ६२ रोपनी चार आना जग्गा आफ्ना नाममा आएको उल्लेख छ । केही ठाउँमा दर्ता छुटेको वा थप फेला पर्ने सम्भावना पनि रहेको पोखरेलले बताए । विवरणअनुसार गत वर्ष करिब ७० रोपनी जग्गा ट्रस्टका नाममा थपिएको थियो । ट्रस्टका अनुसार विभिन्न बैंक खातामा करिब ८० करोड रुपैयाँ बचत भएको छ । पोखरेलले अब कार्यविधि बनाएर शिक्षा, स्वास्थ्य र पर्यटन क्षेत्रको विकासमा लगानी गर्ने सोच बनाएको जानकारी दिए । नेपाल ट्रस्टको सम्पत्ति व्यवस्थापनका विषयमा उठेका प्रश्नलाई उनले विवाद गरिएको भन्दै कतिपय निर्णय अघिल्लो सरकारका पालामा भएको संकेत गरे । जुन दरबारमार्ग र कालीमाटी सोल्टीमोडको जग्गा लिज विवादतिर लक्षित थियो । दरबारमार्गको जग्गा लिजमा दिँदा तत्कालीन माओवादी केन्द्रका अध्यक्ष पुष्पकमल दाहाल प्रधानमन्त्री थिए । निर्णयको एक महिनापछि उनले शेरबहादुर देउवालाई सरकारको नेतृत्व हस्तान्तरण गरेका थिए । कालीमाटीको जग्गाबारे निर्णय हुँदा देउवा प्रधानमन्त्री थिए । गृह मन्त्रालयसमेत सम्हालेकाले ट्रस्टको सञ्चालक समिति अध्यक्ष पनि उनी नै थिए । दरबारमार्गको जग्गा लिजमा दिने निर्णय भएको करिब १० महिनापछि कालीमाटीको जग्गामा सम्झौता भएको थियो । नेपाल ट्रस्टको कार्यालय प्रधानमन्त्रीको प्रत्यक्ष मातहतमा रहने भएकाले यी निर्णयमा तत्कालीन प्रधानमन्त्रीहरू नैतिक जिम्मेवारीमा रहन्छन् । तर निर्णयमा प्रत्यक्ष संलग्न नभएकाले कानुनी रूपमा सुरक्षित देखिन्छन् । प्रधानमन्त्री नेपाल ट्रस्टको संरक्षक हुने कानुनी व्यवस्था छ । नेपाल ट्रस्टको श्वेतपत्रअनुसार, दिवंगत राजा वीरेन्द्र र उनको परिवारको सम्पत्ति सार्वजनिक हितमा लगाउने विषय जनआन्दोलनको म्यान्डेट पनि हो । २०६० सालमा पाँच दलको निर्णयले दिवंगत राजाको सम्पत्ति सार्वजनिक गर्ने विषय उठाएको स्वेतपत्रमा उल्लेख छ । २०५८ जेठ १९ गते मारिएका राजा वीरेन्द्र र उनका परवारको सम्पत्ति राष्ट्रियकरण गरी ट्रस्टमा परिणत गर्ने निर्णय त्यतिबेलाको राजनीतिक सहमतिबाट भएको भन्दै अन्तरिम संविधानले पनि त्यो विषय सम्बोधन गरेको थियो ।"
११ जनाविरुद्ध भ्रष्टाचार मुद्दा,"काठमाडौं (कास) हुम्लाका तत्कालीन डीएसपीद्वय त्रिलोकबहादुर चन्द र कृष्णबहादुर कुँवरसहित ११ जनाविरुद्ध अख्तियार दुरुपयोग अनुसन्धान आयोगले मंगलबार विशेष अदालतमा भ्रष्टाचार मुद्दा दायर गरेको छ ।चन्दसहित ५ जनाविरुद्ध शव ओसारेको नक्कली बिल तथ प्रहरी जवानहरूको नक्कली हस्ताक्षर गरी ३१ लाख ५९ हजार ५६० रुपैयाँ अनियमितता गरेको अभियोगमा मुद्दा दायर गरिएको अख्तियारले जनाएको छ । चन्दले मिलेमतोमा हुँदै नभएका कर्मचारीलाई समेत कार्यरत रहेको देखाएर भ्रष्टाचार गरेको समेत अभियोगपत्रमा उल्लेख छ ।मुद्दा दायर गरिएकामा चन्द, कोष तथा लेखा नियन्त्रक कार्यालय हुम्लाका तत्कालीन लेखापाल भक्तबहादुर शाही, लेखापाल सई माधवचन्द ठकुरी, लेखा शाखाका सहायक हवल्दार टंकबहादुर मल्ल र जवान सर्वराज खत्री छन् । अख्तियारले करिब २० लाख रुपैयाँ अनियमितताको अभियोगमा जिल्ला प्रहरी कार्यालय हुम्लाकै अर्का तत्कालीन डीएसपी कृष्णबहादुर कुँवरसहित ९ जनाविरुद्ध पनि अर्को मुद्दा दायर गरेको छ । मुद्दा दायर गरिएकामा कुँवर, लेखापाल सई माधवचन्द ठकुरी, लेखाशाखामा कार्यरत हवल्दार टंकबहादुर मल्ल, प्रहरी जवान सर्वराज खत्री, कोष तथा लेखा नियन्त्रक कार्यालय हुम्लाका तत्कालीन लेखापालद्वय भक्तबहादुर शाही र भवानीप्रसाद अधिकारी, महालेखा परीक्षण विभागका लेखा परीक्षकहरू प्रेमकुमार अधिकारी, छत्रनाथ शर्मा गैरे र संगीता फुयाल छन् । चन्दसहितले मिलेमतोमा जिल्ला प्रहरी कार्यालयमा निकासा भएको बजेटबाट प्रहरी कर्मचारीहरूको २०७१ भदौदेखि २०७२ को भदौ महिनासम्मको तलब, स्थानीय भत्ता तथा राशनसमेतको शीर्षकको तलबी भर्पाइको रकम फरक पारी १९ लाख ९५ हजार रुपैयाँ हिनामिना गरेको अभियोगपत्रमा उल्लेख छ । सहायक हवल्दार टंकबहादुर मल्ल, प्रहरी जवान सर्वराज खत्री, कोष तथा लेखा नियन्त्रक कार्यालय हुम्लाका तत्कालीन लेखापालद्वय भक्तबहादुर शाहीविरुद्ध भने दुवै अभियोगमा मुद्दा दायर गरिएको हो ।"
राष्ट्रिय सभा सदस्यको शपथ २१ गते,काठमाडौं (कास) राष्ट्रिय सभाका नवनिर्वाचित सदस्यको शपथग्रहण फागुन २१ गते हुने भएको छ । निर्वाचित १८ जना र राष्ट्रपतिबाट मनोनीत एक जनासहित १९ नयाँ सदस्यको कार्यकाल त्यही दिनबाट सुरु हुनेछ । संघीय संसद् सचिवालयले अन्तर्राष्ट्रिय सम्मेलन केन्द्र नयाँ बानेश्वरको ल्होत्से हलमा बिहान ११ बजेलाई शपथको समय तोकेर त्यस दिन नयाँ सदस्यको उपस्थितिका लागि मंगलबार सूचना प्रकाशित गरेको छ ।दुईवर्षे कार्यकाल पूरा गरेका १८ सदस्यको पदावधि फागुन २० गते सकिँदै छ । राष्ट्रिय सभाका सचिव राजेन्द्र फुयाँलका अनुसार पदावधि सकिएकाहरूको बिदाइ भएको भोलिपल्ट नयाँ सदस्यको शपथ हुनेछ । सरकारको सिफारिसमा राष्ट्रपतिबाट मनोनीत तीन जनामध्ये अर्थमन्त्रीसमेत रहेका राष्ट्रिय सभा सदस्य युवराज खतिवडाको पदावधिसमेत फागुन २० मै सकिँदै छ तर उनी दोहोरिने वा नयाँ व्यक्ति आउने टुंगो लागेको छैन ।
उपरथी हमाल फोर्स कमान्डरमा नियुक्त,"काठमाडौं (कास) नेपाली सेनाका उपरथी ईश्वर हमाल संयुक्त राष्ट्रसंघको शान्ति मिसनको फोर्स कमान्डरमा नियुक्त भएका छन् । उनलाई राष्ट्रसंघ महासचिव एन्टोनियो गुटेरेजले सोमबार यूएन डिसइन्गेजमेन्ट अब्जरभर फोर्सको कमान्डरमा नियुक्त गरेका हुन् । सैनिक प्रवक्ता विज्ञानदेव पाण्डेले हमालको नियुक्तिबारे राष्ट्रसंघले नेपाली सेनालाई पत्र पठाइसकेको छ । केही दिनमा उपरथी हमाल आफ्नो जिम्मेवारी सम्हाल्न जानु हुनेछ, उनले भने । नेपाली सेनाबाट शान्ति मिसनको महत्त्वपूर्ण ओहदामा पुग्ने हमाल छैटौं जर्नेल भएका छन् । यसअघि प्रधानसेनापति पूर्णचन्द्र थापासहित पूर्वजर्नेलहरू बालानन्द शर्मा, कृष्णनारायण थापा, भिक्ट्रीशमशेर राणा र पवनजंग थापाले पनि यूएनअन्तर्गत रहेर फोर्सको कमान्डरको जिम्मेवारी सम्हालिसकेका छन् ।"
विमलको ह्याट्रिक,(सुनसरी)  म्यान अफ द म्याच विमल घर्तीमगरको ह्याट्रिकसँगै मछिन्द्र क्लब धरानमा जारी २२ औं आमन्त्रण बुढासुब्बा टुबोर्ग गोल्डकप फुटबल प्रतियोगिताको सेमिफाइनलमा पुगेको छ ।वेस्ट वंगालको सन्डे एफसी कोलकतालाई ६१ ले हराउँदै मंगलबार मछिन्द्र अन्तिम चारमा पुगेको हो । विजेता मछिन्द्रले अब विभागीय टोली नेपाल पुलिस क्लबसँग बिहीबार खेल्नेछ । स्ट्राइकर विमल बुढासुब्बा गोल्डकपमा यसपालि ह्याट्रिक गर्ने पहिलो भए । उनीपछि विशाल राई बी ले दुई र रेजिन सुब्बाले एक गोल गरे । फितलो खेल प्रदर्शन गरेका पाहुना टोली कोलकताविरुद्ध विमलले खेलको २१ औं मिनेटमा बुद्ध चेम्जोङले विशाल राईलाई बल मिलाइदिए । विशालले पोस्ट नजिक विमललाई पास दिए । त्यही बल सदुपयोग गर्दै विमलले पहिलो गोल गरे । पहिलो गोल गरेको चार मिनेटपछि विमलको पासमा विशालले गोल गर्दै टोलीलाई २० को अग्रता दिलाए । मछिन्द्रका लागि ४८ औं मिनेटमा बुद्ध चेम्जोङको पासमा रेजिन सुब्बाले थप गोल गरे । कोलकाताका गोलकिपर सौरभ वीर बिट भएपछि रेजिनले सहजै गोल गरे । तीन दिन अघिमात्र झापाको शिवसताक्षी गोल्डकप जितेको मछिन्द्रसामु कोलकता टिम फितलो देखियो ।खेलको ७३ औं मिनेटमा पिटर सेगुनको पासमा विशालले व्यक्तिगत दोस्रो गोल गरेर मछिन्द्रलाई ४० को अग्रता दिलाए । कोलकाताका खेलाडीलाई लगातार दबाबमा मछिन्द्रका लागि ७९ औं मिनेटमा मैदानको मध्यभागबाट विमलले एक्लै अगाडि बढाएको बलमा गोल गरे । मछिन्द्र ५० ले अघि बढ्यो । बुढासुब्बामा पहिलो पटक सहभागी मछिन्द्रबाट ८७ औं मिनेटमा विमलले ह्याट्रिक पूरा गरे । उनले विपक्षी डिफेन्सको नियन्त्रणमा रहेको बल खोसेर गोल गरेका थिए । बुढासुब्बामा सन्डे क्लबको पनि पहिलो सहभागिता हो । सन्डेले ८२ औं मिनेटमा एकमात्र गोल गरेको थियो । टोलीका लागि सन्जिव बौरेले पाएको फ्रिकिक प्रहार गोलमा परिणत गरेका थिए ।सब्टिच्युट खेलाडी सञ्जीव बौरीले मैदान प्रवेश गरे लगत्तै आफनो क्लवकालागि सान्त्वना गोल गरे । उनले करिब ३० यार्डको दुरीबाट प्रहार गरेको फ्रिकिकले जाली चुमेको थियो ।सन्डेका खेलाडीले गोल गर्ने अवसर भने पटक पटक गुमाए । अधिकांस प्रहार पोस्टको पोलमा ठोक्किएर फर्कियो । आधा दर्जन गोल गरेर सेमिफाइनलमा पुगेको मछिन्द्रविरुद्ध सन्डेका ज्यासन कादेरले ३१ औं मिनेटमा गरेको प्रहार गोलमा परिणत भएको भए खेलले अर्को मोड लिन सक्थ्यो । ४४ औं मिनेटमा मछिन्द्रका गोलरक्षक विशाल श्रेष्ठ अगाडि बढेको बेला सन्डेका गुड्डुले गरेको सशक्त प्रहार डिफेन्सले क्लियर गर्नुपरेको थियो । खेलको ५७ औं मिनेटमा बाबुलालको पासमा दिपायन सेवास्टिनको प्रहार पोस्टमा ठोक्किएर फर्किएको थियो ।म्यान अफ द म्याच घोषित विमलले १५ हजार रुपैयाँ पाए । डे अफ द वेस्ट गोल मा सन्डेका सन्जिव बौरे घोषित हुँदै ५ हजारबाट पुरस्कत गरियो । बुधबार पहिलो सेमिफाइनलमा भारतको युके एफसी र मनाङ मर्स्याङ्दीबीच प्रतिस्पर्धा हुनेछ ।
ओब्रायन काठमाडौंमै निरन्तर,"(काठमाडौं)  आयरल्यान्डका अनुभवी अलराउन्डर केभिन ओब्रायनले एभरेस्ट प्रिमियर लिग (ईपीएल) को आसन्न संस्करणमा पनि काठमाडौं किंग्स इलेभेनबाट खेल्ने भएका छन् । ईपीएलको अघिल्लो संस्करणमा काठमाडौंबाटै खेलेका उनी दोस्रोपल्ट नेपाली फ्रेन्चाइज लिग खेल्न आउँदै छन् ।ईपीएलको तेस्रो संस्करण चैत १ देखि १५ सम्म कीर्तिपुरस्थित त्रिवि क्रिकेट मैदानमा आयोजना हुँदै छ । विदेशी खेलाडीको कोटामा काठमाडौंले ओब्रायनलाई सार्वजनिक गरेको हो । गत संस्करणमा उनले काठमाडौंका सर्वाधिक १ सय ८४ रन जोड्नुका साथै ९ विकेट लिएका थिए । ३५ वर्षे ओब्रायन आइरिस क्रिकेटका सबैभन्दा अनुभवी खेलाडी हुन् । सन् २००६ यता उनले तीनपल्ट एकदिवसीय विश्वकप र पाँचपल्ट ट्वान्टी२० विश्वकप खेलेका छन् । उनले विश्वभरका प्रतिष्ठित घरेलु प्रतियोगितामा पनि राम्रो प्रभाव छोडेका छन् । केभिन विश्वस्तरीय खेलाडी हुन् र मैदानभित्र तथा बाहिर उनको नेतृत्वदायी क्षमता टिमका लागि अभिन्न अंग बनेको छ । काठमाडौंमा उनको पुनः उपस्थितिले हामी निकै उत्साही छौं, काठमाडौंका सीईओ राज थापाले जनाएका छन् । टेस्ट क्रिकेटमा आयरल्यान्डका लागि पहिलो शतक बनाएको र सन् २०११ को एकदिवसीय विश्वकपमा विश्वकप इतिहासमै छिटो शतक प्रहार गर्ने खेलाडीको रूपमा ओब्रायन क्रिकेटजगतका कीर्तिमानी खेलाडी हुन् ।"
सन्दीपले एसिया११ बाट खेल्ने,"काठमाडौं (कास) स्टार युवा क्रिकेटर सन्दीप लामिछानेले बंगलादेशमा अर्को महिना हुने विश्व११ सँगको ट्वान्टी२० शृंखलामा एसिया११ को प्रतिनिधित्व गर्ने भएका छन् । भारतीय कप्तान विराट कोहली नेतृत्वमा घोषित १६ सदस्यीय टिममा सन्दीप अटाएका हुन् । सन्दीपले सन् २०१८ को मे महिनामा विश्व११ को टिमबाट वेस्ट इन्डिजविरुद्ध ट्वान्टी२० क्रिकेट खेलिसकेका छन् । ट्वान्टी२० अन्तर्राष्ट्रियमा उनको त्यो डेब्यु खेल थियो । बंगलादेशका राष्ट्रपिता शेख मुजिबुर रहमानको जन्मशताब्दीको अवसरमा आयोजित राष्ट्रव्यापी कार्यक्रमको एक हिस्साको रूपमा रहेको ट्वान्टी२० शृंखला मार्च २१ र २२ मा हुनेछ । एसिया टोलीमा कप्तान विराटसहित ६ भारतीय क्रिकेटर छन् । बंगलादेशका ६ क्रिकेटर समावेश हुँदा श्रीलंकाका २, अफगानिस्तान र नेपालका ११ खेलाडी परेका हुन् । बंगलादेश क्रिकेट बोर्डका अध्यक्ष नजमुल हसनले मंगलबार ढाकामा घोषणा गरेअनुसार विश्व११ मा फाफ डु प्लेसिस, क्रिस गेल, रशिद खान, जोनी बेरिस्टोलगायतको नाम समावेश छ । एसिया११ को टिममा कुनै पनि पाकिस्तानी खेलाडी समावेश गरिएको छैन । अध्यक्ष हसनले पाकिस्तानी खेलाडी पाकिस्तान सुपर लिग (पीएसएल) मा व्यस्त रहेकाले समावेश नगरिएको प्रस्टीकरण दिएका छन् । पीएसएलको फाइनल मार्च २२ मा हुनेछ । एसिया११केएल राहुल, शिखर धवन, विराट कोहली, ऋषभ पन्त, कुलदीप यादव, मोहम्मद सामी, थिसरा परेरा, लासिथ मालिङगा, रशिद खान, मुजिवउर रहमान, मुस्ताफिजुर रहमान, तमिम इकवाल, मुस्फिकर रहिम, लिटोन दास, सन्दीप लामिछाने र मुहमुदुल्लाह । विश्व११एलेक्स हल्स, क्रिस गेल, फाफ डु प्लेसिस, निकोलस पूरन, ब्रेन्डन टेलर, जोनी बेरिस्टो, किरोन पोलार्ड, सेल्डन कोट्रेल, लुंगी एनगिडी, एन्ड्र्यु टाइ, मिचेल म्याक्लेनघान ।"
मौनाबुधुकलाई चौबिसे कप,धनकुटा (कास) मौनाबुधुक फुटबल क्लबले पहिलो चौबिसे रनिङ कप फटुबलको उपाधि जितेको छ । धनकुटाको चौबिसे गाउँपालिकास्थित राजारानीमा भएको प्रतियोगिता फाइनलमा मौनाबुधुकले रारा फुटबल क्लब राजारानीलाई १० ले पराजित गरेको थियो । प्रतिस्पर्धात्मक खेलमा निर्णायक गोल युगेन लिम्बुले गरे । उनले दोस्रो हाफको ३८ औं मिनेटमा गोल गर्दै टिमलाई जित दिलाए । मौनाबुधुकले ५० हजार रुपैयाँ जितेको छ । उपविजेताले ३० हजार पायो । तेस्रो स्थानमा कुरुलेतेनुपाले वसन्तटारलाई टाइब्रेकरमा ४२ ले हराएको थियो । अर्को वर्षदेखि पुरस्कार राशिमा वृद्धि गरिने गाउँपालिका उपाध्यक्ष तथा चौबिसे खेलकुद विकास समितिका अध्यक्ष यज्ञकुमारी रुचालले बताइन् । प्रतियोगितामा ६ टिमको सहभागिता थियो ।
भक्तपुर टिम च्याम्पियन,"भक्तपुर (कास) अन्तरनगर एथलेटिक्स प्रतियोगितामा आयोजक भक्तपुर नगरपालिका समग्र पदकका आधारमा टिम च्याम्पियन भएको छ । भक्तपुरले १४ स्वर्ण, १४ रजत र १५ कांस्य जितेको थियो । ललितपुर महानगरपालिकाले ८ स्वर्ण, ३ रजत र ५ कांस्यसहित दोस्रो र भरतपुर महानगरपालिकाले ४ स्वर्ण, २ रजतसहित तेस्रो स्थान प्राप्त गरे । मन्थली नगरपालिका ३ रजत र ६ कांस्य प्राप्त गरी चौथो भयो । सहिद स्मृति खेलमैदानमा सम्पन्न प्रतियोगितामा १६ नगरपालिकाको सहभागिता थियो । सोमबार अन्तिम दिन पुरुष हाइजम्पमा ललितपुरका विकास खाँड ठकुरी, भक्तपुरका सागर आचार्य र चौतारा साँगाचोक नगरपालिकाका साजन सापकोटाले शीर्ष तीन स्थान हासिल गरे । महिलातर्फ भक्तपुरका प्रकृति सुवाल र उर्जु गारु तथा ललितपुरका सुप्रिया रजत क्रमशः प्रथम, द्वितीय र तृतीय भए । ट्र्याक एन्फ फिल्डतर्फ दुवैका विजेताले ५ हजार, दोस्रोले ३ हजार र तेस्रोले २ हजार रुपैयाँ पाए । म्याराथन र हाफ म्याराथन दुवैका विजेताले ३० हजार, दोस्रोले २० हजार, तेस्रोले १० हजार पुरस्कार पाए ।"
पुलिस क्लब फाइनलमा,नवलपरासी (कास) पूर्वी नवलपरासीको कोल्हुवामा जारी राइनो संरक्षण गोल्डकप फुटबलमा मंगलबार नेपाल पुलिस क्लब फाइनलमा पुगेको छ । पुलिसले च्यासल युथ क्लबलाई २० ले पराजित गर्दै उपाधिमाथि दाबेदारिता जमाएको हो । पुलिसका बुद्धिबल तामाङ एक्लैले २ गोल गरेका हुन । उनले ४३ औं र ७४ औं मिनेटमा गोल गरेका थिए । उनी नै म्यान अफ द म्याच घोषित भए । उनले ५ हजार रुपैयाँ हात पारे । खेलको सुरुदेखि नै पुलिसले च्यासललाई लगातार दबाबमा राखेको थियो । मध्यविन्दु नगरपालिका४ स्थित राइनो फुटबल मैदानमा बुधबार पुलिस र आर्मीबीच फाइनल हुने संयोजक दोमन भण्डारीले बताए ।
लिभरपुलको कीर्तिमानी जित,"लिभरपुल लिभरपुलले इंग्लिस प्रिमियर लिगमा सोमबार राति कीर्तिमान १८ औं जित आत्मसात् गरेको छ । यसका लागि लिग तालिकाको शीर्षस्थानमा रहेको लिभरपुलले पछाडि परेको स्थिति उल्टाएर वेस्ट ह्यामलाई ३२ ले हरायो । साडियो मानेले निर्णायक गोल गरे । योर्गन क्लोपको टोलीले अक्टोबर २० मा पछिल्लोपल्ट म्यानचेस्टर युनाइटेडसँग बराबरी खेलेको थियो ।वेस्ट ह्यामविरुद्ध एनफिल्डमा भएको खेलमा पनि लिभरपुलमाथि यही डर उत्पन्न भएको थियो । जर्जिन्हो विज्नाल्डमको गोलले लिभरपुलले अग्रता लिएपछि इसा डिपले बराबरी गोल फर्काए । त्यसपछि पाब्लो फारनाल्सले वेस्ट ह्यामलाई सनसनीपूर्ण अग्रता दिलाए । तर लुकास फाबिन्कीको गम्भीर भूलमा मोहम्मद सलाहले गोल गरे । खेल २२ को बराबरीमा आयो ।मानेले खेल सकिन ९ मिनेटअगाडि लिभरपुलको पुनरागमनको औपचारिकता पूरा गर्न विजयी गोल गरे । यो जितपछि लिभरपुल दोस्रो स्थानमा रहेको म्यानचेस्टर सिटीभन्दा २२ अंकले अगाडि रह्यो । यो सँगै लिरभपुलले सिटीकै नाममा रहेको लगातार १८ खेलको जित यात्रा पनि बराबरी गरेको हो ।सिटीले सन् २०१७ मा अगस्टदेखि डिसेम्बरबीच यो यात्रा तय गरेको थियो । मैले कीर्तिमान बराबरी हुन्छ वा भंग हुन्छ भनेर सोचेकै छैन । तर जति बेला यो निश्चित भएको छ, इमान्दारीपूर्वक भन्दा विश्वास भइरहेको छैन । यस सिजन टिमको प्रदर्शन जस्तो छ, त्यसमा सबैको उत्तिकै योगदान छ । अहिलेसम्म हाम्रो यात्रा सुखद छ ।घरेलु मैदान एनफिल्डमा प्राप्त लगातार २१ औं लिग जितपछि लिभरपुलले आफ्नै क्लबको कीर्तिमान पनि बराबरी गरेको छ । सन् १९७२ मा बिल स्यान्कीको लिभरपुलले जनवरीदेखि डिसेम्बरबीच यस्तो उपलब्धि हात पारेको थियो । अब लिभरपुललाई लिग उपाधि जित्न बढीमा ४ खेलको जित आवश्यक हुनेछ ।लिभरपुलले अब लिगमा ११ खेल खेल्न बाँकी छ । सन् १९९० यता पहिलो लिग उपाधि जित्ने निश्चित संघारमा छ । लिभरपुल पछिल्ला ४४ लिग खेलमा अपराजित छ । इंग्लिस फुटबलमा आर्सनलको नाममा रहेको ४९ खेलको अपराजित सर्वकालीन कीर्तिमानबाट ५ खेलमात्र टाढा छ ।"
आयोजक सुदूरपश्चिम विजयी,"आयोजक सुदूरपश्चिमका प्रशिक्षक रोहित भण्डारीले सोचेअनुसारको नतिजा भए पनि खेलाडीहरू केही नयाँ भएकाले तालमेल राम्ररी मिल्न नसकेको बताए । कञ्चनजंघा फुटबल क्लबका प्रशिक्षक डिंकर क्षेत्रीले राम्रो खेले पनि सुरुआतमा भएका गल्तीका कारण जितबाट वञ्चित भएको बताए । आफ्नै गल्तीले सुरुमै तीन गोल खायौं, उनले भने, खेलमा कमब्याक गर्दै दुई गोल फर्काएका हौं ।पहिलोपल्ट सुदूरपश्चिममा गोल्डकप खेल्न आएको भारतको कञ्चनजंघा फुटबल क्लबले उद्घाटन खेलमा वाग्मती युवा क्लबलाई टाइब्रेकरमा हराएको थियो । अब सुदूरपश्चिम ११ ले फाइनल प्रवेशका लागि नेपाल पुलिस र एपीएफको विजेतासँग खेल्नेछ । दोस्रो क्वाटरफाइनलमा बुधबार थ्रीस्टार र नव जनजागृति क्लब भिड्नेछन् ।"
ग्रेट हिमालय जिततर्फ अग्रसर,(काठमाडौं)  ग्रेट हिमालय क्रिकेट एकेडेमी काठमाडौंमा जारी यू१९ स्तरको दुई दिवसीय हिमालय क्रिकेट लिगमा इनिङ्स जित नजिक पुगेको छ । मंगलबार नेक्सस क्रिकेट एकेडेमीसँग पहिलो दिन हिमालयले ७१ रनको अग्रता लिएको छ । समूह बी अन्तर्गत खेलमा टस जितेको नेक्सस २४ ओभरमा ४० रनमै अलआउट भयो । नेक्ससका क्रिस कार्की (१४) ले मात्र दोहोरो अंकको रन बनाउन सके । नेक्ससको इनिङ्स धराशायी बनाउन मोहम्मद हुसेनले ११ ओभरमा ५ मेडन राख्दै १५ रन खर्चेर ५ विकेट लिए । रशिद खान र सोनु देवकोटाले २२ तथा अरियो पौडेलले १ विकेट झारे । जवाफमा २२०८ को स्कोरमा इनिङ्स समाप्ति घोषणा गर्नुअघि ग्रेट हिमालयले पहिलो इनिङ्समै १ सय ८० रनको अग्रता कायम गरेको थियो । आसिफ शेख (५१) र प्रसन्न सिंह (अविजित ५०) को योगदानमा ग्रेट हिमालयले सम्मानित योगफल बनाएको हो । आयुष्मान बमले २६ र अशोक पौडेलले २७ रन जोडेका थिए । टोलीले २१ अतिरिक्त रन बटुल्यो । बलिङमा नेक्ससका नरेन साउदले ६ विकेट लिए । उनले २४ ओभरमा ४ मेडनसहित ६९ रन खर्चिए । दोस्रो इनिङ्समा पनि नेक्ससको खराब ब्याटिङले निरन्तरता पायो । दिनको खेल समाप्तिसम्म नेक्ससले ३५ ओभरमा ८ विकेट गुमाएर १ सय ९ रन जोडेको छ । इनिङ्स हार टार्न टोलीलाई अझै ७२ रन आवश्यक छ । नेक्ससका महेश रानाले २३ र विशालविक्रम केसीले १८ रन जोडे । क्रिस कार्की १७ र रमेश बुढा १ रन स्कोरमा खेलिरहेका छन् । दोस्रो इनिङ्समा ग्रेट हिमालयका अरियो पौडेलको प्रभावशाली बलिङ रह्यो । उनले १५ ओभरमा ७ मेडन राख्दै २३ रन खर्चेर ७ विकेट लिइसकेका छन् । प्रसन्न सिंहले १ विकेट लिएका छन् ।
सातदोबाटोलाई तीन अंक,काठमाडौं (कास) प्रवेश बस्नेतको दुई गोलको सहयोगमा सातदोबाटो युवा क्लबले नयाँबस्तीलाई २० ले पराजित गर्दै मंगलबार सहिद स्मारक बी डिभिजन लिगमा ३ अंक जोडेको छ ।सातदोबाटोस्थित एन्फा कम्प्लेक्समा भएको खेलमा प्रवेशले दुवै गोल दोस्रो हाफमा गरेका थिए । उनले ५९ औं मिनेटमा गोलको खाता खोलेका थिए । अर्को गोल ८२ औं मिनेटमा गरे ।अर्को खेलमा आरसीटी र झम्सीखेल युवा क्लबले ११ गोलले बराबरी खेल्दै अंक बाँडे । अमर डंगोलले २८ औं मिनेटमा गोल गर्दै आरसीटीलाई अग्रता दिलाए पनि अनिश चौधरीको इन्ज्युरी समयको गोलसँगै झम्सीखेलले अंक जोडेको हो ।
गोल्डेनगेट विजयी,काठमाडौं (कास) गोल्डेनगेट कलेज प्रथम रोयल राष्ट्रव्यापी यू२३ पुरुष बास्केटबलमा मंगलबार विजयी भएको छ । गोल्डेनगेटले जेभियरलार्ई ७०५५ स्कोरले पराजित गर्यो । टोलीका अभिषेक सिंहले २२ स्कोर गरे । गोल्डेनगेटकै प्रज्ज्वल महर्जन फ्रेस बाइट्स म्यान अफ द म्याच घोषित भए । ललितपुरको सानागाउँस्थित आयोजक रोयल स्पोर्ट्स सेन्ट्रलको हलमा भइरहेको स्पर्धामा सोलो बास्केटबल नेपालले बूढानीलकण्ठ बास्केटबल क्लबलाई ६५५७ ले हरायो । म्यान अफ द म्याच प्रसाङ मास्केको २४ स्कोर गरे ।
तीन खेलाडीको ह्याट्रिक,"काठमाडौं (कास) आयोजक लोयल्टी बी र टाइमलाइन दसौं लोयल्टी कप अन्तरस्कुल जुनियर छात्र फुटबलको सेमिफाइनल पुगेका छन् । मंगलबार लोयल्टीले हिमालयबाट वाकओभर पायो । टाइमलाइनले शिशुमिलनलाई १६० गोलले पराजित गर्यो । टाइमलाइनका स्ट्रेनजर तामाङले ६, निशान तामाङले ५, निश्चल थापाले ४ र नामुकजंग बस्नेतले १ गोल गरे । शिशुका अनुभव श्रेष्ठ म्यान अफ द म्याच घोषित भए । बुधबार काष्ठमण्डप र साबिक विजेता लिटिल एन्जल्स (एलए) तथा सिद्धार्थ बनस्थली र टीआईएबीच क्वाटरफाइनल हुनेछ ।"
काष्ठमण्डप कप हुने,"काठमाडौं (कास) काष्ठमण्डप ए लेभल एकेडेमीको आयोजनामा पाँचौं काष्ठमण्डप कप ए लेभल अन्तरकलेज बास्केटबल बिहीबार सुरु हुँदै छ । प्रतियोगितामा १२ ब्वाइज टिमले लिगकम नकआउट आधारमा प्रतिस्पर्धा गर्नेछन् । आयोजकको ३ टिम, नामीको २ टिमसहित चेल्सी, ग्लोबल, मल्पी, ओरियन्ट, रुपिज, बूढानीलकण्ठ र रातो बंगलाले प्रतिस्पर्धा गर्नेछन् । गत संस्करणमा मल्पी विजेता तथा काष्ठमण्डप उपविजेता भएका थिए ।"
सिक्किमेलीको अग्रता,"ताप्लेजुङ (कास) फुङलिङ बजारमा भइरहेको पाथीभरा अन्तर्राष्ट्रिय खुला बुद्धिचाल प्रतियोगिताको छैटौं चरण सकिँदा भारत सिक्किमका थेन्डुप तामाङले एकल अग्रता लिएका छन् । ५५ अंक बटुलेका उनले भारतकै ऋषभ निसादलाई हराए भने छैटौं चरणमा आफ्नै देशका राघव श्रीवास्तवसँग बराबरी खेलेका थिए । नेपालका सुमित पन्त, बद्रीलाल नेपाली, भूपेन्द्र निरौला र सुरवीर लामा ५ अंकसाथ संयुक्त दोस्रो स्थानमा छन् । चौथो चरणसम्म अगाडि रहेका सुमितले मंगलबार दुवै खेलमा बराबरी खेले ।"

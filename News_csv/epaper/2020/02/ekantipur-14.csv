शीर्षक,विवरण
अर्थतन्त्रमा अलमल,"बाह्य क्षेत्रमा सुधारआर्थिक सूचकहरूमध्ये बाह्य क्षेत्र मानिने आयातनिर्यात, व्यापार घाटा र विदेशी विनिमय सञ्चितिमा भने यो सरकार बनेपछि सुधार भएको छ । तर यसै क्षेत्रभित्र पर्ने विप्रेषण र विदेशी लगानी आप्रवाहमा झिनो वृद्धि छ । सरकारी तथ्यांकअनुसार सरकार बनेको आव ०७४७५ को ६ महिनामा ५ खर्ब ३४ अर्ब १६ करोड रुपैयाँका सामग्री आयात भएका थिए । जुन अघिल्लो आवको तुलनामा १८९ प्रतिशत बढेको थियो । त्यसपछि आव ०७५७६ को ६ महिनामा ३०५ प्रतिशत आयात बढेर ७ खर्ब २३ अर्ब ९४ करोड पुग्यो । चालु आवमा भने ४४ प्रतिशत आयात घटी ६ खर्ब ९४ अर्बमा सीमित रहन सफल भएको छ ।तेस्रो मुलुकबाट ल्याई यहाँ प्रशोधन गरेर भारत निर्यात गर्ने पाम तेल तथा केही स्वदेशी उत्पादनले निर्यातमा केही सकारात्मक संकेत देखाएका छन् । अर्थात् यो सरकार बन्नुपूर्वको वर्षको मध्यावधिमा निर्यात १३४ प्रतिशत वृद्धि भई ४१ अर्ब १४ करोड पुगेको थियो । यसपछिको वर्ष १०३ प्रतिशत मात्रै वृद्धि भई ४५ अर्ब ४१ करोड रुपैयाँ निर्यात भयो । यस वर्ष भने २६१ प्रतिशत वृद्धि भई निर्यात ५७ अर्ब २८ करोड रुपैयाँ पुगेको छ । आयात कम र निर्यात केही बढ्दै गएपछि यसको सकारात्मक असर व्यापार घाटामा परेको छ । सरकार बन्नुपूर्वको अर्धवार्षिक अवधिमा व्यापार घाटा १५१ प्रतिशत बढेर ४ खर्ब ९३ अर्ब २ करोड पुगेको थियो । त्यसपछिको वर्ष पनि ३२१ प्रतिशत बढेर ६ खर्ब ७८ अर्ब ५३ करोड रुपैयाँ नेपालले व्यापार घाटा बेहोर्नुपर्यो । यसपटक भने व्यापार घाटा घटाउन सरकार सफल भएको छ । अर्थात् ६१ प्रतिशत व्यापार घाटा घटेर ६ खर्ब ३७ अर्ब ४१ करोड रुपैयाँमा सीमित भएको छ । आयात प्रतिस्थापन गर्न स्वदेशी उत्पादनले धान्ने सामग्रीदेखि जंक फुड आयातमा रोक लगाएपछि यसपटक व्यापार घाटाको तथ्यांक देखाई सरकारले आलोचना खेप्नुपरेको छैन । तर आयात कम हुँदाको असर भने राजस्वमा परिरहेको छ । अर्कोतर्फ विदेशी विनिमय सञ्चितिमा भने सकारात्मक सुधार छ । अर्थात् यसको मध्यावधिमा विदेशी विनिमय सञ्चिति १० खर्ब ९६ अर्ब रुपैयाँ छ । यसले ९६ महिनाको वस्तु आयात र ८४ महिनाको वस्तु तथा सेवा आयात धान्न सक्छ । विगतका लगातार दुई वर्ष विदेशी विनिमय सञ्चिति १० खर्ब ६७ अर्ब रुपैयाँ र त्यसपछि १० खर्ब ५८ अर्ब २० करोड रुपैयाँ थियो ।योजना आयोगका पूर्वउपाध्यक्ष वाग्लेले भने अझै बाह्य क्षेत्रमा जोखिम कायमै रहेको देखेका छन् । निर्यातमा भएको वृद्धि कृत्रिम खालको छ । आयातमा केही कम भए पनि दिगो प्रतिस्थापन हुने देखिँदैन, उनले भने, विप्रेषणको समस्या कायमै छ । रेमिट्यान्स आप्रवाहमा निकै झिनो वृद्धि छ । अर्थात् सरकार निर्माण भएको वर्षको ६ महिनामा विप्रेषण आप्रवाह ३ खर्ब ४० अर्ब ५४ करोड रुपैयाँ थियो । त्यसपछिको वर्ष ३०२ प्रतिशत वृद्धि भई ४ खर्ब ४३ अर्ब ३६ करोड रुपैयाँ रेमिट्यान्स आयो भने यस वर्ष ०९ प्रतिशत मात्रै वृद्धि भई ४ खर्ब ४७ अर्ब २६ करोड रुपैयाँ आएको छ । करिब ९ महिनासम्म मलेसियाका लागि श्रमिक पठाउन नसकेको, वैदेशिक रोजगारमा गएका मुलुकहरूमा ज्याला कम भएको र कामको अवसरसमेत गुम्दै गएका कारण नेपालको रेमिट्यान्समा असर परेको हो । त्यसकारण रेमिट्यान्समुखी अर्थतन्त्रबाट उत्पादनशील अर्थतन्त्रमा मुलुक सिफ्ट हुनुपर्ने अर्थशास्त्री खनालको धारणा छ । उत्पादनशील क्षमता बढ्ने गरी अर्थतन्त्रलाई अघि बढाउनेभन्दा पनि हिजोकै रेमिट्यान्सको विरासतबाट अघि बढ्न खोजिरहेको देखिन्छ, उनले भने, अब रेमिट्यान्स निर्भर अर्थतन्त्रबाट यो सरकारले सिफ्ट हुने उत्पादनमूलक क्षेत्रलाई जोड दिनैपर्छ ।नेपालमा वास्तविक विदेशी लगानी भित्रिने वृद्धिदर पनि झिनो छ । अर्थात् सरकार बन्नुपूर्वको वर्षको ६ महिनामा १४ अर्ब ३३ करोड रुपैयाँ वैदेशिक लगानी आएको थियो । त्यसपछिको अर्को वर्षमा ४ अर्ब २६ करोड रुपैयाँ मात्रै आयो । यस वर्ष भने अघिल्लो वर्षको तुलनामा बढेर झिनो वृद्धि अर्थात् ६ अर्ब ५७ करोड रुपैयाँ मात्रै विदेशी लगानी भित्रिएको छ । वास्तविक रूपमा विदेशी लगानी भित्रने रकम थोरै भए पनि प्रत्यक्ष वैदेशिक लगानीको प्रतिबद्धता भने बढेको छ । मध्यावधि समीक्षाअनुसार यो ६ महिनामा १ खर्ब ९० अर्ब ३६ करोड रुपैयाँ विदेशी लगानी प्रतिबद्धता आएको छ ।"
पूर्वसेनापति क्षत्रीमाथि अनुसन्धान गर्न सुझाव,"जताततै भ्रष्टाचारसांसद झपट रावलले मुलुकभर जताततै अनियमितता र ढिलासुस्ती रहेको बताए । प्रतिवेदनमा उल्लेखित विषयमाथिको छलफलक्रममा रावलले आफूले सांसद निर्वाचित हुँदा जनताका लागि के के नै गरौंला भन्ने लागेको प्रसंग जोड्दै मुलुकको परिस्थितिले निराश बनाएको बताए ।एउटा सांसद विकासको फाइल च्यापेर कुद्दाकुद्दै वर्ष बित्ने अवस्था सिर्जना भएको उनले बताए । हामीले नै केही गर्छौं भन्ने अठोट गर्नुपर्ने उनले बताए । नीति र नियतिले हो कि के हो, यही अवस्थामा मुलुकलाई अघि बढाउन सकिँदैन, उनले भने । सांसद विजय सुब्बाले नेपाल रेडक्रस सोसाइटीले उसको मातहतका क्षेत्रमा जताततै अनियमितता गरे पनि यसलाई बेवास्ता गरेको बताए । सोसाइटीमा भएको भ्रष्टाचारलाई अख्तियार र गृहमन्त्री मन्त्रालयले समेत नहेरेको भन्दै आफू अचम्मित भएको बताए । उनले गृहमन्त्री रामबहादुर थापाका राजनीतिक सल्लाहकारसमेत अनियमितता ढाकछोप गर्ने सेटिङ मा रहेको दाबी गरे । उनले भने, कानुनदेखि प्रशासनसम्म सबै सेटिङमा चलेको छ । समितिम रेडक्रसको विषयमा उजुरी परेको थियो । कार्यदलले उक्त अनियमितताको विषयमा समितिमा छलफल हुनुपर्ने सुझाव दिएको छ । सुब्बाले रेडक्रसमा भएको अनियमितताको विषयमा समितिले सरोकारवालासँग तत्काल छलफल गराउन माग गरे । समितिले कार्यदलले दिएको सुझावका आधारमा उल्लेखित विषयहरूमा सम्बन्धित निकायसँग छलफल गर्ने जानकारी दिएको छ । सभापति शशि श्रेष्ठले प्रतिवेदन बुझ्दै सुझावका विषयमा आन्तरिक योजना बनाएर छलफल गर्ने जानकारी दिइन् ।"
सहरभरि हानिकारक कण,"अब के गर्ने ? वातावरणविद् भूषण तुलाधरले वातावरण सुधार गर्न योजना, नीति बनाए पनि कार्यान्वयन नहुँदा समस्या बढ्दै गएको बताए । अहिलेसम्म बनेको योजना कार्यान्वयन गर्ने नियत नभएकै कारण हामी अस्वस्थ हावा लिइरहेका छौं, उनले भने, सरकारले यो विषयलाई प्राथमिकता दिएकै छैन । सरकारले काम गरेको भन्दै प्रचार गरिरहेको हुन्छ । सुधार भएको होहोइन त हरेक दिन जनताले सास फेर्दा नै देखिन्छ । सुधार भएको कसैले पत्याउँदैनन् । सुधार गर्ने चाहना राख्ने हो भने धेरै लगानीको पनि आवश्यक नपर्ने उनले बताए । जति पनि खाल्डाखुल्डी छन्, पिच गर्ने, सवारीमा हरियो स्टिकरलाई प्रभावकारी बनाउने र हरियाली पार्क बढाउनेबित्तिकै सुधार हुने उनले बताए । विद्युतीय सवारीलाई पनि प्राथमिकता दिनुपर्ने उनले बताए । विभागकी महानिर्देशक आभा श्रेष्ठले काठमाडौं उपत्यकाका लागि वायु गुणस्तर व्यवस्थापन गर्न कार्ययोजना अन्तिम चरणमा पुगेको बताइन् ।"
खाद्यवस्तुमै अर्बौं बाहिरियो,"(काठमाडौं)  आफ्नो सरकार बने दुई वर्षभित्र नेपाललाई आधारभूत खाद्यान्न, माछा, मासु, अन्डा र दूधमा आत्मनिर्भर बनाउने वाम घोषणापत्रमा उल्लेख थियो । पाँच वर्षभित्र खाद्यान्न निर्यात गर्ने अवस्थामा पुर्याइने र सबैका लागि खाद्य पोषण सुरक्षा प्रत्याभूत गरिने पनि भनिएको थियो । तर सरकार बनेको दुई वर्ष बितिसक्दा भने प्रमुख खाद्यवस्तु आयातमै अर्बौं रुपैयाँ बाहिरिएको छ । आर्थिक वर्ष ०७४७५ मा प्रमुख बाली तथा माछामासु आयातमा ७१ अर्ब रुपैयाँ बाहिरिएको कृषि तथा पशुपन्छी विकास मन्त्रालयको तथ्यांक छ । ०७५७६ मा ती वस्तुको आयात १ अर्ब रुपैयाँ घटेर ७० अर्ब रुपैयाँमा सीमित भएको छ । तर चामल, मकै आयात भने बढेको छ । आव ०७४७५ मा २९ अर्ब ५३ करोड रुपैयाँ बराबरको चामल आयात गरिएकामा ०७५७६ मा बढेर ३२ अर्ब ५९ करोड रुपैयाँ पुगेको छ । ०७५७६ मा ५६ लाख टन धान उत्पादन भएकामा ०७६७७ मा घटेर ५५ लाख ५० हजार टनमा झरेको छ । धान १० लाख (चामल ६ लाख) टन अपुग रहेको मन्त्रालयका वरिष्ठ तथ्यांक अधिकृत रामकृष्ण रेग्मीले बताए । यसले आयात थप बढ्ने उनको भनाइ छ । उत्पादन घट्नुको मुख्य कारण सिँचाइ र मल अभाव रहेको उनले बताए । मुख्य उत्पादन हुने क्षेत्र प्रदेश २ मै सिँचाइ सुविधा छैन । सप्तरीलगायत क्षेत्रमा ८० प्रतिशत आकाशे पानीमै निर्भर हुन्छ, रेग्मीले भने, सिँचाइको समस्याले कृषि उत्पादनमा वृद्धि भएन । मुलुकभित्र करिब ३० लाख ९१ हजार हेक्टर खेतीयोग्य रहेको ऊर्जा जलस्रोत तथा सिँचाइ मन्त्रालयको तथ्यांक छ । जसमध्ये करिब ५० प्रतिशत जमिनमा सिँचाइ पुगेको सरकारको दाबी छ । तर अनुमानका रूपमा मात्रै उक्त दाबी गरिएको जानकारहरू बताउँछन् । उत्पादनशील युवा विदेश पलायन हुनु, कृषि श्रमिक उपलब्धतामा आइपरेको असहजता र सिँचाइ अभावकै कारण धान लगाउने क्षेत्रफल पनि घट्दै गएको छ । धान खेती ३२ हजार ८ सय २९ हेक्टर घटेको कृषि मन्त्रालयको तथ्यांक छ । अघिल्लो आवमा १४ लाख ९१ हजार ७ सय ४४ हेक्टरमा धान खेती भएको थियो । चालु आवमा १४ लाख ५८ हजार ९ सय १५ हेक्टरमा मात्रै खेती गरिएको छ । जमिन घटेको छ । सिँचाइ योजना पनि भएन, रेग्मीले भने, यस्तो अवस्थामा निर्यात गर्न चुनौती छ । मकैपिठो आयात १२ अर्ब ५६ करोड रुपैयाँबाट बढेर १२ अर्ब ९४ करोड रुपैयाँ पुगेको मन्त्रालयको तथ्यांक छ । मकै मात्र करिब ४ लाख टन अपुग छ । आयातित मकै पोल्ट्री व्यवसायमा खपत हुने मन्त्रालयले जनाएको छ । गहुँ आयात भने घटेको छ । ०७४७५ मा १२ अर्ब ७६ करोड रुपैयाँ बराबरको गहुँ आयात भएकामा ०७५७६ मा ५ अर्ब ९२ करोड रुपैयाँमा सीमित भएको छ । मुलुकमा करिब २० लाख टन गहुँ उत्पादन हुन्छ । त्यसमा १ लाख टन अपुग रहेको मन्त्रालयले जनाएको छ । आलु र तरकारीको आयात पनि बढेको मन्त्रालयको तथ्यांक छ । ०७४७५ मा ६ अर्ब ३५ करोड रुपैयाँको आलु आयात भएकामा ०७५७६ मा बढेर ७ अर्ब ३२ करोड रुपैयाँ पुगेको छ । तरकारी आयात ५८ करोड रुपैयाँ बढेर ६ अर्ब ९४ करोड रुपैयाँ पुगेको मन्त्रालयको तथ्यांकमा छ । कृषिमा परनिर्भर हुनुको मुख्य कारण कार्ययोजनाको कमी रहेको कृषिविज्ञ कृष्ण पौडेल बताउँछन् । बिनाकार्ययोजना काम गर्दा यस्तो अवस्था आएको हो, उनले भने, दुई सय कृषि वस्तुमध्ये एउटा वस्तुमा पनि आत्मनिर्भर बनाउने कार्ययोजना छैन । हामी धनियाँ, कुखुरा, बाख्रा, लसुन, प्याजमा आत्मानिर्भर हुन सक्छौं । तर त्यसका लागि सरकारसँग कार्ययोजना नै छैन । यी वस्तुबाहेक दुग्धपदार्थ पनि अर्बौं रुपैयाँ बराबरको आयात भएको छ । ०७५७६ मा १ अर्ब ६० करोड रुपैयाँको दुग्धपदार्थ आयात भएको छ । मासुमा १६ करोड, अन्डामा ७ करोड र माछामा १ अर्ब ८९ रुपैयाँ बाहिरिएको मन्त्रालयको तथ्यांक छ ।"
वैज्ञानिक भूमिसुधार घोषणामै सीमित,"(काठमाडौं)  चुनावी घोषणापत्रमा वामगठबन्धनले दुई वर्षभित्र राष्ट्रव्यापी नापी लागू गरी भूमिको अभिलेख अद्यावधिक गराउने र वैज्ञानिक भूमिसुधार लागू गरी भूमिसम्बन्धी सम्पूर्ण समस्या समाधान गर्ने वाचा गरेको थियो । केपी शर्मा ओलीको नेतृत्वमा सरकार बनेका दुई वर्षमा भूउपयोग नीति र भूउपयोग ऐन बन्यो तर वैज्ञानिक भूमिसुधार लागू भएको छैन । भूउपयोग ऐनले भूमिको वर्गीकरण गरेको छ तर त्यसको कार्यान्वयन भएको छैन । कृषिभूमि अतिक्रमण गर्न नपाइने भनिए पनि अभ्यासमा त्यस्तो देखिँदैन । सिफारिस गर्ने अधिकार स्थानीय तहलाई दिइएपछि जथाभाबी जग्गा कित्ताकाट गर्ने क्रम बढेको छ । स्थानीय तहका पदाधिकारीले खेतीयोग्य जमिनलाई समेत बसोबासका लागि भन्दै कित्ताकाट गर्न सिफारिस दिने गरेका छन् । राष्ट्रिय सतर्कता केन्द्रको पछिल्लो प्रतिवेदनले उपत्यका, तराई र भित्री मधेसमा कित्ताकाट झनै मौलाएको उल्लेख गरेको छ । सरकारले गत भदौमा भूउपयोग ऐन ल्याएको हो । त्यसअनुसार भूमि वर्गीकरण गर्ने अधिकार स्थानीय तहलाई छ तर कुनै पनि स्थानीय तहले भूमिको वर्गीकरण गरेका छैनन् । उल्टै जथाभाबी प्लटिङको स्वीकृति दिँदा डाँडाकाँडामा डोजर लगाएर भिरालो जमिन सम्याउने होडबाजी चलेको छ ।भूमि व्यवस्था, सहकारी तथा गरिबी निवारण मन्त्रालयले २०७४ साउन २६ मा कित्ताकाट रोक्ने निर्णय गरेको थियो तर अंशियारलाई अदालतमा मुद्दा दायर गर्न लगाएर कित्ताकाट गर्ने प्रक्रिया रोकिएको थिएन । गत पुसमा भने खण्डीकरण रोक्दा सर्वसाधारणलाई मर्का परेको र भूमाफिया मौलाएको भन्दै जग्गाको चक्लाबन्दी गर्ने व्यक्ति, फर्म, संस्था वा कम्पनीले स्थानीय तहको स्वीकृति लिएर कित्ताकाट गर्न पाउने व्यवस्था गरियो । मन्त्रालयको नयाँ निर्देशनमा फिल्डबुकमा जग्गाको किसिम जुनसुकै लेखिए पनि स्थानीय तहबाट खेतीयोग्य जग्गा होइन भन्ने व्यहोरा लेखिआए जग्गा खण्डीकरण वा कित्ताकाट गर्न सकिने व्यवस्था छ तर मिलेमतोमा कृषियोग्य जमिनकै कित्ताकाट भइरहेको छ । भूमिको कित्ताकाट, वर्गीकरण व्यवस्थित हुनुपर्ने हो तर कहीँ पनि व्यवस्थित भएको छैन, कान्तिभैरव मावि थलीका शिक्षक सरोज खनाल भन्छन्, जमिनमा मनपरी मूल्य छ, कहीँ पनि व्यवस्थित छैन ।भूमि व्यवस्थापन तथा अभिलेख विभागको तथ्यांकअनुसार आर्थिक वर्षमा २०७५७६ मा करिब साढे ८ लाख १२ हजार ३ सय ७ कित्ता टुक्र्याइएको छ । अघिल्लो वर्ष ७ लाख १० हजार कित्ता खण्डीकरण गरिएको थियो । २०७३७४ मा भने ५ लाख २० हजार कित्ता काटिएको थियो ।मन्त्रालयका अनुसार दुई वर्षभित्र मुलुकभरका करिब १ सय ९ वटा नापी कार्यालयमा डिजिटल पद्धतिद्वारा भूमिको अभिलेख अद्यावधिक गर्ने काम भइसकेको छ । मोहियानी हकको समस्या समाधान गर्न कानुन अघि बढिरहेको उनले बताए ।"
'दुई वर्षमा उपलब्धि नै उपलब्धि',"(काठमाडौं)  सूचना तथा सञ्चारमन्त्री गोकुलप्रसाद बाँस्कोटाले सरकार दुई वर्षमा जमिनमुनिदेखि जमिनमाथिसम्मै उपलब्धि हासिल गर्न सफल भएको दाबी गरेका छन् । मन्त्रिपरिषद्को निर्णय सार्वजनिक गर्ने साप्ताहिक पत्रकार सम्मेलनमा बिहीबार उनले सरकारले गरेका कामको सूचीसमेत पेस गरे । प्रधानमन्त्री केपी शर्मा ओलीले पनि शुक्रबार सरकारको उपलब्धिबारे संसद्मा सम्बोधन गर्ने कार्यक्रम छ । मन्त्री बाँस्कोटाले दुई वर्षमा सरकारले विधिको शासन, भ्रष्टाचार नियन्त्रण, लगानीमैत्री वातावरण, कूटनीतिक सम्बन्ध, शान्ति सुरक्षा, विकासका पूर्वाधार, आर्थिक वृद्धिदरलगायतका क्षेत्रमा उपलब्धि हासिल गरेको बताए । उनले विधिको शासन बलियो भएको दाबी गरे । विधिको शासनको सूचकमा नेपाल दुई स्थान माथि पुगेको छ । वर्ल्ड जस्टिस प्रोजेक्ट भन्ने संस्थाले यो निष्कर्ष निकालेको हो । प्रधानमन्त्रीज्यूले मेरो हितमा जारी गरिदेउ भन्नुभएको होइन, उनले भने । मन्त्री बाँस्कोटाले भ्रष्टाचारसम्बन्धी सूचकमा पनि ११ स्थान माथि उक्लिएर नेपाल ११३ औं स्थानमा आइपुगेको उल्लेख गर्दै भने, भ्रष्टाचार पनि घट्यो । सुशासनतर्फ पनि गयो होला । सुखी नेपाली, समृद्ध नेपालको कार्यक्रमले नतिजा देखाउन थालेको छ । उनले नेपाल खुसीको सूचकमा पनि तीन स्थान माथि उक्लिएको सुनाए । लगानीको वातावरण बनेको छ । डुइङ बिजनेसको सूचकमा हामी १६ स्थान उक्लिएर ९४ औं स्थानमा पुगेका छौं, उनले भने, जनताको जीवनस्तर पनि हामीले सोचे जति होइन, तर सूचकमा दुई स्थान माथि उक्लिएर १४९ औं स्थानबाट १४७ औं स्थानमा पुगेको छ । उनले नेपालको उपलब्धि यूएनडीपीकै रिपोर्टले पनि बताउने बताए । मन्त्री बाँस्कोटाले शान्ति सुरक्षामा सुधार भएको दाबी गरे । तर तपाईंहरूलाई एउटा केस (निर्मला पन्तको बलात्कारपछिको हत्या) को मात्र सम्झना हुन्छ । त्यसमा हजार पटक स्पष्टीकरण दिइसकियो । आमशान्ति सुरक्षाको स्थिति सुध्रिएको छ, उनले भने, ग्लोबल पिस इन्डेक्समा हामीले १२ बिन्दुले सुधार गरेका छौं । उनले लोकतन्त्रको सूचकमा नेपाल पाँच स्थान उक्लिएर ९२ स्थानमा पुगेको पनि जानकारी दिए । अब अधिनायकवादको हौवाले हावा खायो होला नि, उनले भने । उनले विद्युत् खपत बढेको बताए । क्रयशक्ति बढेको छ । प्रतिव्यक्ति विद्युत् खपत एक सय युनिटले बढेको छ । पछिल्ला छ महिनामा मात्र २२ युनिटले बढेको छ, उनले भने । उनले यही वर्षभित्र जयनगरजनकपुरमा नेपालको रेल गुड्ने बताए । प्रायः सबै काम पूरा भइसकेको छ । पूर्वपश्चिम रेल, पोखरालुम्बिनी रेल र काठमाडौंको मेट्रो रेलको अध्ययन सकिएको छ । केरुङ काठमाडौं रेलको पनि पूर्व सम्भाव्यता अध्ययन सकियो । यसमा हामीलाई चीनका राष्ट्रपति सी चिनफिङले पनि सहयोग गर्ने प्रतिबद्धता व्यक्त गर्नुभएको छ, उनले भने । संसद्को माथिल्लो सदन राष्ट्रिय सभाबाट रेल सञ्चालनसम्बन्धी विधेयक नै पारित भइसकेको उनले जानकारी दिए । मन्त्री बाँस्कोटाले पानीजहाजको कार्यालय खोलिसकेको र हिन्द र प्रशान्त महासागरमा नेपालले पानीजहाज लिइसकेको जानकारी दिए । त्यहाँ क्रुजले पनि जग्गा पाइसकेको छ, उनले भने । उनले दुई वर्षमा तीन हजार ६३६ किलोमिटर सडक कालोपत्र गरिएको बताए । यसभन्दा अघिका दुई वर्षसँग दाँज्नुहोस् । तपाईंकै घर अगाडि भए कि भएनन् भन्ने कुरालाई मात्र तिखारेर भएन नि । हरेक दिन औसत ५७ किलोमिटर सडक कालोपत्र भएको छ । तीन हजार ५७९ किलोमिटर ग्राभेल बाटो बनेको छ । दुई वर्षमा ३२५ वटा सडक पुल बनेका छन्, उनले भने । उनले नागढुंगा सुरुङ मार्ग निर्माण अघि बढेको र टोखाछहरे सुरुङ मार्ग निर्माण प्रक्रियामा गएको जानकारी दिए । मन्त्री बाँस्कोटाले जनता आवास कार्यक्रमअन्तर्गत आठ हजार घर निर्माण भएको बताए । गणतन्त्र स्थापनापछि करिब एक दशक चार प्रतिशतको आर्थिक वृद्धिदर थियो । अहिले ७१ प्रतिशत आर्थिक वृद्धिदर छ र यसलाई अब कायम गर्दै जाने भन्नेछ । यस पटक हामी तीव्र आर्थिक वृद्धिदर कायम गर्ने मुलुकमध्ये विश्वका शीर्ष १० मा परेका छौं, उनले भने । उनले सरकारका कामको नतिजा देखिँदै जाने दाबी गरे । तपाईंले पैसा कमाइसकेपछि जुत्ता फेरिन्छ, मोजा फेरिन्छ । हिँड्डुल फेरिन्छ । साइकलमा आउनुहुन्थ्यो भने मोटरसाइकलमा आउनुहुन्छ । मोटरसाइकलमा हिँड्नु हुन्छ भने कारमा जानु हुन्छ । यसरी देखिन्छ नि, यसको असर त, उनले भने । परराष्ट्रका सन्दर्भमा केही विषयमा सरकारले अगुवाइ नै गर्न थालेको उनले दाबी गरे । जस्तो कि जलवायु परिवर्तन । यो विश्वको निकै ठूलो समस्या हो । हाम्रा हिमाल पग्लँदै छन् र माल्दिभ्स डुब्दै छ । कार्बन उत्सर्जन कम गर्ने विषयमा पनि हामीले लिड गरेका छौं, उनले भने । मन्त्री बाँस्कोटाले यस बीचमा कैयौं उच्चस्तरीय भ्रमण भएको बताए । उनले भने, मोदी (भारतीय प्रधानमन्त्री नरेन्द्र मोदी) मात्र दुई पटक आउनुभयो । बिमस्टेकको शिखर सम्मेलन पनि आयोजना गर्यौं । हामी सगरमाथा संवाद गर्दै छौं । राष्ट्रपति सी (चीनका राष्ट्रपति सी चिनफिङ) को भ्रमण भयो । प्रधानमन्त्री ओली डाभोज जानुभयो । उहाँ संयुक्त राष्ट्रसंघ पनि जानुभयो । त्यहाँ सभालाई अध्यक्षता गरिरहेकाले नेपालका प्रधानमन्त्रीसहित तीन जनाको कुरालाई उद्धृत गर्नुभयो र आफूले बोल्नु पनि भयो । यो देशका लागि गौरवको कुरा हो । उनले प्रधानमन्त्री ओलीले राम्रो काम गरेरै भिजनरी लिडरसिप अवार्ड पनि पाएको बताए । अवार्ड एसियाली व्यवस्थापन संस्थाहरूको संगठनले दिएको हो । मन्त्री बाँस्कोटाले सरकारले आकाशदेखि पातालसम्म हात हालेको बताए । फोरजी पनि ७४ जिल्लामा पुगिसक्यो, उनले भने । उनले साइबर सेक्युरिटी सेन्टर स्थापना गरेको पनि जानकारी दिए । ईपेमेन्ट र गेटवेको व्यवस्था गरेका छौं । अब कार्यान्वयनमा जाँदै छौं । डिजिटल इकोनोमीको बाटोमा जाने भनेर हामीले घोषणा गरेका छौं । क्लिन फिड हरेक पत्रकार महासंघको चुनावमा एजेन्डा थियो । अहिले त्यो सफल भएको छ, उनले भने । मन्त्री बाँस्कोटाले कालापानी, लिम्पियाधुरा क्षेत्रको विषयमा स्पष्ट रूपमा अडान र तथ्यहरू राखेको जानकारी दिए । तर मान्छेहरू उफ्रिएर जान खोज्छन् । त्यसरी हुँदैन नि । हामीले नेपालको सार्वभौमसत्ताको रक्षा, सुरक्षा र हाम्रो स्वाभिमानका लागि काममा कुनै कमी गरेका छैनौं, उनले भने । मन्त्री बाँस्कोटाले सरकारले नराम्रो काम केही पनि नगरेको उल्लेख गर्दै भने, नराम्रो देखेको चाहिँ आँखा नराम्रा भएर हो ।"
इज्तिमा मा गृहको रोक,"(राजविराज)  सप्तरीको बोदेवरसाइन नगरपालिका५ जाजरमा हुने भनिएको मुस्लिम समुदायको धार्मिक कार्यक्रम इज्तिमा गर्न गृह मन्त्रालयले रोक लगाएको छ । फागुन ३ देखि ५ सम्म हुने भनिएको कार्यक्रममा रोक लगाइएको हो । कार्यक्रम गर्न यसअघि नै अनुमति दिइएको भए पनि आयोजकले सर्त पालना नगरेकाले रोक लगाइएको गृह मन्त्रालयका प्रवक्ता केदारनाथ शर्माले बताए । शान्तिसुरक्षा र अन्तर्राष्ट्रिय केही विषयमा आयोजकले सर्तहरू पालना नगरेकाले कार्यक्रम आयोजनामा रोक लगाएको हो, प्रवक्ता शर्माले भने । कार्यक्रममा दुई लाख बढी मुस्लिमको उपस्थिति हुने अनुमान गरिएको छ । कार्यक्रममा नेपाल र भारतका मुस्लिम मात्र उपस्थित हुने भनिए पनि अन्य मुलुकबाट पनि सहभागी आउन लागेको सुरक्षा स्रोतको दाबी छ । मन्त्रालयको निर्णयबारे सप्तरीका प्रमुख जिल्ला अधिकारी सुनील खनालसहित सुरक्षा निकायका प्रमुखहरूले आयोजकलाई कार्यक्रमस्थलमै पुगेर जनाकारी गराइसकेका छन् । गृहको निर्देशनपछि हामीले आयोजकलाई कार्यक्रम नगर्न आग्रह गरिसकेका छौं, बिहीबार साँझ कार्यक्रमस्थलमै रहेका सप्तरी प्रहरीका प्रवक्ता डीएसपी तिलक भारतीले भने । आयोजक समितिका संयोजक मोहम्द गफुरले प्रजिअसहित सुरक्षा अधिकारीले कार्यक्रम नगर्न भनेको बताए । सबै तयारी भइसकेको छ । अन्तिम समयमा अचानक कार्यक्रममा रोक लगाइएकाले हामी आश्चर्यमा परेका छौं, गफुरले भने । उनले नेपाल र भारतबाहेकका मुस्लिमलाई आमन्त्रण नगरिएको र आफ्नै तरिकाले आएका भए फर्काउन तयार रहेको बताए । नेपाल र भारतबाहेक अन्य देशका सहभागी आफैं भिसा लिएर आएका छन् भने हामी फर्काउन तयार छौं, उनले भने, तर अन्तिम समयमा कार्यक्रममा रोक लगाउनु उचित होइन । गृहको रोकपछि कार्यक्रमका सहभागीलाई नेपाल प्रवेशमा समेत रोक लगाइएको छ । सप्तरीको कुनौलीलगायत नाका र सुनसरीको भन्टाबारी नाकामा सुरक्षाकर्मीले इज्तिमा कार्यक्रममा आउन लागेका सहभागीलाई नेपाल प्रवेश गर्न दिएका छैनन् । कार्यक्रममा सहभागी हुन आउन लागेका सयौं मुस्लिम समुदायका व्यक्ति नाकामा रोकिएका छन् । बिहीबारसम्ममा २५ हजारभन्दा बढी सहभागी कार्यक्रमस्थलमा आइसकेका छन् । इज्तिमा आयोजनास्थलमा ठूलो संख्यामा जनपद र सशस्त्र प्रहरी परिचालन गरिएको छ ।"
१७२ जनाविरुद्ध ठगी र किर्तेमा गृहको जाहेरी,"(काठमाडौं)  बालुवाटारस्थित ललिता निवास र त्यसले चर्चेको सरकारी जग्गा हिनामिना प्रकरणमा गृह मन्त्रालयले पूर्वउपप्रधानमन्त्री विजयकुमार गच्छदारसहित १७२ जनाविरुद्ध किर्ते र ठगीमा मुद्दा चलाउन नेपाल प्रहरीको केन्द्रीय अनुसन्धान ब्युरो (सीआईबी) मा जाहेरी दिएको छ ।गृह मन्त्रालय मातहतको समरजंग कम्पनीले जग्गा हडप्नेविरुद्ध मुलुकी ऐन, २०२० र मुलुकी अपराध (संहिता) ऐन, २०७४ अनुसार ठगी र किर्तेको अभियोगमा मुद्दा चलाउन निवेदन दिएको हो । गृहको जाहेरीसँगै सीआईबीको छानबिनमा कसुरदार देखाइएका पूर्वमन्त्री, पूर्वसचिव, अन्य कर्मचारी, भूमाफियालगायतलाई पक्राउ गरेर अनुसन्धान थाल्न बाटो खुलेको छ । गृह मन्त्रालयका प्रवक्ता केदारनाथ शर्माले अनुसन्धानबाट खुलेका तथ्य र प्रमाणका आधारमा आरोपितमाथि सरकारी जग्गा किर्ते कागजात बनाएर ठगी गरेको कसुरमा मुद्दा चलाउन मंगलबार सीआईबीमा जाहेरी दिएको बताए । थप विषय अनुसन्धान सकिएपछि बाहिर आउँछ, उनले भने । अदालतबाट अनुमति लिएर मुद्दाको अनुसन्धान गर्न लागिएको सीआईबीका एक अधिकारीले बताए । जाहेरीअनुसार आरोपितहरू अदालतबाट दोषी ठहरिए १० वर्षसम्म कैद, हिनामिना भएको सम्पत्ति जफत, त्यहीबमोजिम बिगो खुले बिगो बराबर जरिवाना हुन सक्छ ।सीआईबीले यसअघि गृहलाई पठाएको पत्र साथमै राखेर समरजंग कम्पनीले अनुसन्धानबाट खुलेका आरोपितमाथि ठगीमा मुद्दा दर्ता गरिपाऊँ भन्ने व्यहोरासहित जाहेरी दिएको हो । आरोपितविरुद्ध थप अनुसन्धान गर्नुपर्ने सुझावसहित सीआईबीले गृहमा १६ पानाको पत्र पठाएको थियो । जग्गा हत्याउन २०४९ सालमा ४८ जना, २०६१ मा २१ जना, २०६६ मा ६६ जना र २०६९ मा ३७ गरी १७२ जनाले किर्ते र ठगी गरेको भन्दै सीआईबीले आरोपितमाथि मुद्दा चलाउनुपर्ने राय दिएको थियो ।सरकारी कागजात किर्ते गरेको कसुरमा प्रहरी आफैंले अनुसन्धान र मुद्दा दर्ता गर्न पाउने भए पनि ठगीमा पीडित पक्ष को उजुरी वा जाहेरी दर्ता हुनुपर्छ । त्यसपछि ठगी गर्नेलाई आवश्यकताअनुसार निगरानी वा पक्राउ गरेर मुद्दाको अनुसन्धान गर्ने बाटो खुल्ने कानुनी व्यवस्था छ ।गृहको जाहेरी र यसअघिको अनुसन्धान प्रतिवेदनबारे नवनियुक्त प्रहरी महानिरीक्षक ठाकुरप्रसाद ज्ञवालीलाई ब्रिफिङ गर्न बाँकी रहेको जानकारी दिँदै सीआईबीका एक अधिकारीले केही दिनभित्रै अदालतको आदेश लिएर अनुसन्धान गरिने बताए ।ललिता निवासको १३६ रोपनी जग्गा हिनामिना प्रकरणमा अख्तियार दुरुपयोग अनुसन्धान आयोगले माघ २२ गते गच्छदारसहित ११० जनालाई बिगो र कैद तथा ६५ जनाविरुद्ध जग्गा फिर्ताको मागदाबीसहित विशेष अदालतमा आरोपपत्र दायर गरिसकेको छ ।त्यही प्रकरणमा सीआईबीले गच्छदारसहित पूर्वमन्त्रीहरू चन्द्रदेव जोशी, डम्बरबहादुर श्रेष्ठ, छविराज पन्त, पूर्वराज्यमन्त्री सञ्जयकुमार साह, अख्तियार प्रमुखबाट अवकाशप्राप्त पूर्वसचिव दीपबहादुर बस्न्यात, तत्कालीन भूमिसुधार सचिव दिनेशहरि अधिकारीसहित १७२ जनालाई कसुरदार देखाउँदै मुद्दा चलाउन सिफारिस गरेको थियो । त्यही सिफारिसका आधारमा गृहले अनुसन्धान गर्न मंगलबार सीआईबीमा जाहेरी दिएको हो । जाहेरीमा भाटभटेनी सुपरमार्केटका सञ्चालक मीनबहादुर गुरुङ, भूमाफिया किटान गरिएका शोभाकान्त ढकाल र रामकुमार सुवेदी, तत्कालीन भोगाधिकारी रुक्मशमशेर राणा, हाटकशमशेर राणा र हेमाद्रीशमशेर राणा, मालपोत कार्यालय डिल्लीबजारका तत्कालीन प्रमुखहरू कलाधर देउजा, टीकाराम घिमिरे, हरिकृष्ण तिमल्सिना, मालपोत अधिकृत हुपेन्द्रमणि केसीलगायतलाई पनि किर्ते र ठगीको कसुरमा मुद्दा चलाउन भनिएको छ । तत्कालीन प्रधानमन्त्री तुल्सी गिरीको अध्यक्षतामा २०२१ मंसिर १५ गते बसेको मन्त्रिपरिषद् बैठकले सुवर्णशमशेर र उनका परिवारको २८४ रोपनी १४ आना जग्गा मुआब्जा दिएर अधिग्रहण गर्दै गृह मन्त्रालयअन्तर्गतको समरजंग कम्पनीका नाममा ल्याएको थियो । अधिग्रहण गरिएको जग्गामा त्यसपछि प्रधानमन्त्री, प्रधानन्यायाधीश र सभामुख निवास तथा नेपाल राष्ट्र बैंकको कार्यालय स्थापना गरिए । बाँकी जग्गा तत्कालीन भोगाधिकारी र भूमाफियाको मिलेमतोमा व्यक्तिका नाममा गएको थियो । सीआईबीले १० महिना लगाएर प्रतिवेदन तयार पारेको थियो । त्यही प्रतिवेदनका आधारमा सीआईबीले सरकारी जग्गा ठगी गर्नेमाथि मुद्दा चलाउनुपर्ने रायसहितको प्रतिवेदन २ साताअघि गृह मन्त्रालयलाई दिएको थियो । सीआईबीको प्रतिवेदनमा २०४७, २०४९, २०६१, २०६६ र २०६९ सालका मन्त्रिपरिषद् बैठकका निर्णय, त्यसकै आधारमा आफूअनुकूल किर्ते कागजात बनाएर तथा मालपोत, नापी, गुठी, समरजंग कम्पनीलगायत कार्यालयका कर्मचारीलाई आर्थिक प्रभावमा पारेर जग्गा हडपिएको उल्लेख छ ।"
बालुवाढुंगाको ढिस्कोले पुरिएर ६ नेपालीको मृत्यु,"(काठमाडौं)  कुवेतको साउथ अलमुत्ला सिटी मा २८ हजार ६६३ वटा घर बनिरहेका छन् । देशकै सबैभन्दा ठूलो आवासीय सहर निर्माणका क्रममा पाइप बिछ्याउन भुइँ सम्याउने काम भइरहेको थियो । झन्डै ५ मिटर गहिरो खाडलमा जाने बाटो नभएपछि सर्लाहीका मनोरथ मण्डलसहित आठ जना नेपालीलाई पालैपालो एक्स्काभेटरको बकेटमा चढाएर खाडलमा झारियो । त्यतिखेर कुवेतमा दिउँसोको २ बजेको थियो ।पाइप बिछ्याउने खाडल लामै थियो । युनिभर्सल लिडर्स एन्ड जेनेरल कन्स्ट्रक्टिङ कम्पनीमार्फत् सहर निर्माणमा खटिएका कामदारहरू सावेल लिएर भुइँ सम्याउँदै थिए । नेपाली कामदार खाडलमा छिरेको एक घण्टा पनि भएको थिएन, एक्कासि माथिको भित्ता चर्कियो । टाउको उठाएर यसो माथि के हेरेको थिएँ । माटो झर्न थालिहाल्यो, मण्डलले कान्तिपुरलाई फोनमा भने, दायाँबायाँ निस्केर भाग्ने ठाउँ थिएन । साथीहरू सबै आत्तिए । चल्नै पाइएन । गर्लम्मै परसम्म माटो खस्यो ।घाँटीसम्म माटोले पुरिएका मण्डलले बाँच्ने आशा गुमाइसकेका थिए । मैले टाउकोलाई कतै चलाउनै सकिनँ । मलाई माटोबाट निकाल्न दुई घण्टा जति लाग्यो होला । कसो भगवान्ले बचाए, उनले भने, दुवै हात फ्याक्चर भएकाले प्लास्टर लगाइएको छ । आफूलाई अस्पतालबाट राति २ बजे कम्पनीको क्याम्पमा ल्याएर छाडिएको उनले बताए । मण्डलले क्याम्पमा आएपछि मात्रै आफूसँगै काम गर्ने ६ जना नेपालीको ज्यान गएको थाहा पाए । हामीसँग काम गर्ने साथीहरू अर्को क्याम्पमा बस्ने पनि थिए । उनीहरू सबै नेपाली हुन्, उनले भने ।कुवेतस्थित नेपाली दूतावासले मृत्यु भएकामध्ये ६ जना नेपाली रहेका पुष्टि गरेको छ । घटनामा पाल्पाका एकबहादुर गाहा, सिरहाका गंगाराम चौधरी, ताप्लेजुङका वसन्त गुरुङ, दाङका श्यामनारायण चौधरीको मृत्यु भएको हो । दुई जना मृतकको भने पहिचान भएको छैन । धर्मेन्द्रकुमार शाहको भने कुवेतस्थित अस्पतालमा उपचार भइरहेको छ । हामी कम्पनी र कुवेती अधिकारीसँग थप बुझ्ने प्रयास गरिरहेका छौं, कुवेतका लागि नेपाली राजदूत दुर्गाबहादुर भण्डारीले कान्तिपुरलाई भने । बुधबार दिउँसो भएको घटनाबारे बिहीबार दिनभरि पनि कम्पनीले कामदारलाई आधिकारिक जानकारी दिएको थिएन । उनीहरूले दिउँसो नेपालीको अवस्थाबारे जानकारी गराउन माग गर्दै धर्ना गरे । खाल्डोमा पुरिएका नेपालीको आईडी नम्बर खोज्दै कम्पनीका अधिकारीहरू क्याम्प पुगेका थिए । मेरो कोठाको साथी आएको छैन भन्दै खोज्न थालेका छन्, एक नेपाली कामदारले भने, कोको साथीहरू परे भनेर पत्ता लगाउन सकिएको छैन ।हामीलाई काममा लगाउने फोरम्यान माथि नै थियो । उसले सबै देखिरहेको थियो । माटोले पुर्नासाथ तुरुन्तै उद्धार गरिएको भए साथीहरू बच्थे होलान् ? उनले भने, सेफ्टी गार्डहरूले कसैलाई जान दिएन । सरकारी उद्धार टोली आइपुग्दा ढिलो भइसकेको थियो ।कामदारहरूका अनुसार पहिले खनिएको छेउमा अर्को खाल्डो तयार गर्दा माटो ढलेको हो । अर्को छेउमा पनि ठूलो खाल्डो खनिएको थियो । त्यो प्राविधिक हिसाबले गलत भयो भन्दै फेरि थोरै पर अर्को खाल्डो खनियो, एक कामदारले भने, दुईतिर ठूलो खाल्डो भएपछि माटो कामदारहरू भएतिर पल्टियो । उनीहरूले बिनासुरक्षा जबर्जस्ती खाल्डोमा पठाइएको बताए । सुपरभाइजर र फोरम्यान अधिकतर चाइनिज छन् । उनीहरूले पोलेर काममा लगाउँछन् । नत्र पिट्नेसमेत गरेका छन्, अर्का नेपाली कामदारले भने, काम गरेन भने दुई महिनासम्म सुताएर नेपाल पठाइदिने गरेको छ ।कम्पनीमा झन्डै दुई हजार नेपाली कार्यरत छन् । उनीहरूलाई काम गर्ने साइटमै राखिंदै आएको छ । हामीलाई ११० केडी तलब दिने भनिएको थियो । जसमा ३० केडी त खानामै काट्छ, ती नेपालीले भने, खाना पनि राम्रो खुवाउँदैन । कम्पनीमा लुलु इन्टरनेसनल, एसओएस र समत म्यानपावरबाट कामदार पठाइएको हो ।घटनास्थल कुवेत सिटीबाट ४० किमि टाढा पर्छ । साउथ अल मुत्ला सिटी २० अर्ब डलरको परियोजना हो । घटनाबारे छानबिन गर्न कुवेत सरकारले समिति गठन गरिएको जनाएको छ ।"
हाम्रो ताकेतापछि निर्माणले गति लियो,"(काठमाडौं)  अख्तियार दुरुपयोग अनुसन्धान आयोगले आफूले ताकेता र निगरानी गर्न थालेपछि अलपत्र परेका विकास निर्माणका कामकारबाहीले गति लिएको दाबी गरेको छ । अख्तियारले बिहीबार पछिल्लो एक वर्षमा अलपत्र परेकामध्ये एकतिहाइ ठेक्काआयोजना सम्पन्न भएको विवरण सार्वजनिक गरेको छ । अख्तियारको अध्ययन प्रतिवेदनअनुसार गत वर्ष पुस मसान्तसम्म एक हजार ८४८ वटा अलपत्र परेका ठेक्का रहेकामा यसपालिको पुस मसान्तसम्म त्यो संख्या घटेर एक हजार २०३ वटामा झरेको छ । गत वर्षसम्म एक खर्ब ३५ करोड रुपैयाँ बराबरका ठेक्का अलपत्र परेका थिए । यसपटक ८६ अर्ब ४४ करोडका अलपत्र परेका ठेक्का बाँकी छन् । केही ठेक्का तोडिएको उल्लेख गर्दै अख्तियारले प्रतिवेदनमा भनेको छ, यो अवधिमा एक अर्ब ५६ करोडका २८ वटा ठेक्का सम्झौता अन्त्य गरेको देखिन्छ । ६१८ वटा आयोजना सम्पन्न हुँदा ४७ अर्ब तीन करोड रुपैयाँ राज्यकोषबाट भुक्तानी भई बजारमा परिचालन भएको प्रतिवेदनले जनाएको छ । आफ्नै ताकेता र भौतिक निर्माणसम्बन्धी सरोकार राख्ने मन्त्रालयहरूको पहलका कारण विकास निर्माणको कामले गति लिएको भन्दै अख्तियारले थप सक्रियताका कारण अलपत्र परेका ठेक्काहरूबारे समाधान खोज्न मन्त्रालयहरूको ध्यानाकर्षण गराइँदै आएको समेत जनाएको छ । एक वर्षको यो उपलब्धिलाई सकारात्मक रूपमा लिन सकिन्छ । अलिकति पहल गर्दा नतिजा त आउँदो रहेछ भन्ने सन्देश पनि यो उपलब्धिले दिएको छ, प्रतिवेदनमा भनिएको छ, न्यून प्रगति भएका र ठूलै संख्यामा रहेका ठेक्का सम्झौताहरूको सम्बन्धमा अवस्था हेरी सोहीअनुसार आवश्यक निर्णय हुन मनासिब देखिन्छ । अख्तियारका अनुसार केही आयोजना थोरै पहल गर्दा सम्पन्न हुने खालका छन् भने केही ठेक्का सम्झौतामा थप पहल गर्न जरुरी देखिन्छ । अख्तियारको अध्ययनअनुसार ४८५ वटा आयोजनाको प्रगति आधा पनि छैन । ३१५ वटा आयोजनाको प्रगति ५० देखि ८० प्रतिशतसम्म छ भने करिब ४०० आयोजना सम्पन्न हुने अवस्थामा छन् । केही अत्यन्त रुग्ण आयोजनाबारे आयोगमा भ्रष्टाचारको उजुरीमाथि विस्तृत अनुसन्धान भइरहेको छ, अख्तियारका प्रवक्ता प्रदीप कोइरालाले कान्तिपुरसित भने, आयोजनाको प्रगति पनि फरक फरक छ, केहीमा काम भएको छ । काम पनि नभएको, दण्डजरिवानाको कारबाही पनि नभएका आयोजनामाथि आयोगले अनुसन्धान गरिरहेको छ । अख्तियारले भौतिक पूर्वाधार र निर्माणसँग जोडिएका सरकारी निकायहरूलाई २७ बुँदे सुझाव पठाएको छ । फागुन ३ गते प्रधानमन्त्री केपी शर्मा ओलीको नेतृत्वमा सरकार गठन भएको तीन वर्ष पूरा हुन्छ । जनतासम्म अनुभूत हुने गरी विकास निर्माणको कामलाई गति दिने दाबी गरेको सरकारले राजधानीकै धुलाम्मे सडक मर्मत गर्न नसकेको भनी आलोचना भइरहेका बेला अख्तियारले पछिल्लो एक वर्षको भौतिक निर्माणसम्बन्धी सरकारी कामकारबाहीको अध्ययन गरी प्रतिवेदन सार्वजनिक गरेको हो । अलपत्र परेका एकतिहाइ ठेक्काको काम टुंगो लागेको भन्ने अख्तियारको दाबीलाई सरकारले आफ्नो प्रतिरक्षाका लागि उपयोग गर्न पाउनेछ । अख्तियारका अनुसार अलपत्र परेका आयोजनाहरूमा स्वास्थ्य मन्त्रालयका बर्थिङ सेन्टर, स्वास्थ्य चौकी, खानेपानी आयोजना, पुल, राजमार्ग, प्रसारण लाइनलगायतका छन् । यीमध्ये एक हजार ३२ वटा आयोजनाको म्याद थप पनि नभएको अख्तियारको अध्ययनबाट खुलेको छ । अलपत्र ठेक्काबाट २३ अर्ब ६० करोडको अग्रिम पेस्की र झन्डै ६ अर्बको कार्यसम्पादन जमानतको रकम जोखिममा परेको अख्तियारको दाबी छ । समयमा काम नभएको ठेक्काबाट जमानत जफत नगरेका कारण राज्यकोषमा नोक्सानी गरेको भनी अख्तियारले भ्रष्टाचार मुद्दाको कारबाही अगाडि बढाउन सक्ने अवस्था बाँकी नै छ । तीमध्ये करिब ५० वटा ठेक्काको मात्रै विस्तृत अनुसन्धान गरिरहेको अख्तियारले जनाएको छ । भ्रष्टाचार हुनै नदिने निरोधात्मक बाटोसमेत आफ्नो रणनीति रहेको उल्लेख गर्दै अख्तियारले प्रतिवेदनमा भनेको छ, सार्वजनिक खरिद तथा ठेक्का सम्झौताहरूको कार्यान्वयनमा देखिएका कमीकमजोरी एवं विकृतिलाई निराकरण गर्न आयोगले रुग्ण ठेक्काको सूक्ष्म अनुगमन गरिरहेको छ । समयमा निर्माण हुन नसकेका र अलपत्र परेका ठेक्कालाई अख्तियारले रुग्ण ठेक्का भन्ने गरेको छ । अख्तियारले ठेक्का गर्नुलाई नै उपलब्धि मान्ने परम्पराको अन्त्य गर्दै आधारभूत काम सकेर मात्र ठेक्का लगाउने र त्यसरी लगाइएको ठेक्का सम्झौता समयमा कार्यान्वयन गर्न सरोकारवाला निकायहरूलाई ध्यानाकर्षण गराएको छ । जनशक्ति अभाव, खरिद प्रक्रियाको झन्झट, कर्मचारी सरुवा, सम्बन्धित कार्यालयको निष्क्रियता, अन्तरकार्यालय समन्वय अभावलगायतले ठेक्का अघि बढ्न नसकेको भन्दै अख्तियारले सक्रियता देखाउन ती निकायहरूलाई सुझाव दिएको हो । नेपाल निर्माण व्यवसायी महासंघले दुई हजार २०० ठेक्का रुग्ण भएको भन्दै सार्वजनिक खरिद नियमावली संशोधन गराउन सरकारलाई दबाब दिएको थियो । सरकारले निर्माण व्यवसायीकै दबाबमा एकै वर्ष चारपटक नियमावली संशोधन गर्यो । भौतिक पूर्वाधार तथा यातायात मन्त्रालयका सचिव देवेन्द्र कार्कीले धेरै ठेक्का सडक विभागको रहेको बताए । पुराना ठेक्का अब रोकिँदैनन्, एक वर्षका लागि म्याद थप हुन्छ, उनले भने, कतिपय सकिन्छन्, नसकिने ठेक्का तोडिन्छन् र थप कारबाही हुन्छ । सार्वजनिक खरिद नियमावली नवौं संशोधनबाट सरकारले एक वर्ष म्याद थप गर्ने प्रावधान ल्याएको उनले बताए । काम गर्न सक्ने प्रतिबद्धता पेस गरे एक वर्ष समय थप्छौं, भएन भने ठेक्का तोडिन्छ, उनले भने, नगरे नियमअनुसार कारबाही गर्छौं, अहिले म्याद थपको प्रक्रिया चलिरहेको छ । म्याद थप भइसकेपछि त्यसलाई रुग्ण भन्न नमिल्ने उनको तर्क छ । हर्जाना नलिई म्याद थप्ने भन्ने छ, अधिकतरको सकिन्छ, नसकिनेलाई कारबाही हुन्छ, उनले भने । सहरी विकास मन्त्रालयका सचिव मधुसूदन अधिकारीले केही ठेक्का मात्र रुग्ण रहेको दाबी गरे । अलपत्र परेकामध्ये अहिले पनि सबभन्दा बढी सडक विभागअन्तर्गतका आयोजना छन् । देशभर नै ठेक्का व्यवस्थापनका विषयमा गुनासो र उजुरी आएपछि अख्तियारले विभिन्न निकायबाट कागजात मगाई अध्ययन गरेको थियो । समयमा ठेक्का कार्यान्वयन नहुने कारणका रूपमा सरकारी निकायहरूले मोबिलाइजेसन पेस्की लिएपछि ठेकेदारहरू हिँड्ने र सम्पर्कमा नआउने गरेको जवाफ दिने गरेका छन् । कतिपय ठेक्कामा एउटा निकायले अर्कोलाई दोष दिएर ढिलाइ गरिरहेको भेटिएको छ ।"
किन घट्दै छ विद्युतीय सवारी आयात ?,"विद्युतीय सवारी आयात घट्दोभन्सार विभागको तीनवर्षे तथ्यांक तुलना गर्दा विद्युतीय सवारीसाधनको आयात घट्दो क्रममा छ । आर्थिक वर्ष २०७३७४ मा ११ हजार ४८० थान, २०७४७५ मा ५ हजार २३९ र २०७५७६ मा ४ हजार ७५० मात्र सवारी आयात भएका छन् । चालु आर्थिक वर्षको चार महिनामा २ हजार ३७७ सवारीसाधन आयात भएको भन्सार विभागले जनाएको छ । आयात हुने सबैभन्दा बढी तीनपांग्रे सवारी १८ हजार २६४ एवं कार, जिप र भ्यान ३ हजार २०० छन् । ठूला सवारीसाधन भने आर्थिक वर्ष २०७५७६ मा मात्र ५ वटा मात्र भित्रिएका छन् । अन्योलमा विद्युतीय बसविद्युतीय बस खरिद गर्न गत असार मसान्तमा भौतिक पूर्वाधार तथा यातायात मन्त्रालयले तीन अर्ब र ललितपुर महानगपालिकाले साढे दुई करोड रुपैयाँ साझा यातायातलाई उपलब्ध गराएका थिए । वाग्मती प्रदेश सरकारले ३० करोड र काठमाडौं महानगरपालिकाले १० करोड रुपैयाँ दिने प्रतिबद्धता जनाएका थिए । एक महिनाअघि संघीय सरकारले उपलब्ध गराएको ३ अर्ब ब्याजसहित फिर्ता गर्ने निर्णय गरेपछि वाग्मती प्रदेशको ३० करोड पनि रोकिएको छ ।"
घट्यो सांसदको उपस्थिति,"मकवानपुर (कास) स्थायी राजधानी र नामकरणको विषय टुंगिएसँगै वाग्मती प्रदेशको प्रदेशसभा बैठकमा उपस्थित हुने सांसदको संख्यामा कमी आएको छ । प्रदेशसभाको जारी पाँचौ अधिवेशनले पुस २७ गते प्रदेश ३ को स्थायी राजधानी हेटौंडा र नाम वाग्मती कायम गरेको थियो । राजधानी र नामकरण हुनुअघिका प्रत्येक बैठकमा करिब सयको हाराहारीमा सांसदको उपस्थिति रहन्थ्यो । त्यसपछिका ६ वटा बैठकमा सबैभन्दा बढी ७९ जना सांसदको मात्र उपस्थिति भएको छ । प्रदेशसभामा कुल ११० सिट छ । पाँचौ अधिवेशनको पुस २१ गतेको पहिलो बैठकमा १०१, २३ गते ९६, २४ गते ९९, २५ गते ९३ र २६ गतेको बैठकमा १०० सांसदको उपस्थिति थियो । तर, स्थायी राजधानी र नामकरणपश्चात् माघ १२ गतेको प्रदेशसभा बैठकमा ७५ जनामा उपस्थित भए । १३ गते ७९ र १७ गते ३६ जनामात्र सांसद उपस्थित रहेका थिए । यसैगरी, माघ २७ गतेको बैठकमा ६३ जना, २८ गते ६५ र २९ गतेको बैठकमा ५८ जना सांसदको उपस्थिति रहेको प्रदेशसभा सचिवालयको हाजिरी रजिस्टरमा उल्लेख छ । बैठकमा सांसदको उपस्थितिमा ज्यादै कम भइरहेको छ, विवेकशील नेपाली दलका सांसद रमेश पौड्यालले भने, प्रदेशसभालाई थप प्रभावकारी बनाउन र कानुन निर्माणमा सांसदको सक्रिय सहभागिता बढाउन भए पनि दलहरूले सोच्नुपर्ने समय आएको छ ।"
महिला बेच्नेलाई २० वर्ष कैद,हेटौंडा (कास) २८ वर्षअघि मानव बेचविखन गरेको ठहर गर्दै जिल्ला अदालत मकवानपुरले दुई अभियुक्तलाई जनही २० वर्ष कैद फैसला गरेको छ । जनही दुई लाख रुपैयाँ जरिवाना र एक लाख रुपैयाँ पीडितलाई क्षतिपूर्ति उपलब्ध गराउन पनि अदालतले आदेश गरेको छ । जिल्ला न्यायाधीश सीता शर्मा अधिकारीको बिहीबारको इजलासले हेटौंडा उपमहानगरपालिकास्थित बसामाडीका ५० वर्षीय हर्कलाल गोले र हेटौंडा८ की ४७ वर्षीया हरिमाया ग्याभालाई साबिकको टिष्टुङ गाविस८ की २८ वर्षीया महिलालाई भारतस्थित मुम्बईको कोठीमा बिक्री गरेको ठहर गर्दैर् उक्त फैसला गरेको हो । २०४८ असोजमा टिष्टुङका मानबहादुर थोकरले ती महिलालाई सिन्दुरपोते लगाएर नक्कली विवाह गरी हेटौंडा ल्याएका थिए । विवाहको पाँच दिन बित्न नपाउदै गोले र ग्याभा नातेदार भएको भनेर ग्याभाको घरमा छोडेर मानबहादुर भागे । त्यतिबेला ती महिलालाई मानबहादुरले ग्याभा र गोलेलाई ५० हजारमा बिक्री गरिसकेका थिए । लठ्याउने औषधि खुवाएर रातारात मुम्बई पुर्याएर दुई लाख रुपैयाँमा बेचिएको थियो । उक्त कोठीमा ती महिलाले २० वर्ष कष्टकर जीवन बिताइन् । कोठीमा आएका एक भारतीयको सहयोगमा त्यहाँबाट भाग्न सफल भइन् । तिनै भारतीयले २०६८ मंसिरमा हेटौंडासम्म ल्याइदिए । सोधखोज गर्दै उनी टिष्टुङ पुगिन् । महिला अधिकारकर्मीको सहयोगमा २०६९ जेठ २१ गते मानबहादुरविरुद्धमा प्रहरीमा उजुरी दर्ता गराइन् । सोही आधारमा मानबहादुर पक्राउ परे ।२०७० जेठ ७ गते जिल्ला अदालत मकवानपुरले मानबहादुरलाई मानब बेचविखन गरेको ठहर गर्दै २० वर्ष कैद र दुई लाख रुपैयाँ जरिवाना तोकेका थियो । उनी क्षेत्रीय कारागार भीमफेदीमा छन् । उनकै बयानका आधारमा गोले र ग्याभाले ती महिलालाई बिक्री गरेको खुलासा भएको थियो । ती दुई अहिलेसम्म फरार छन् । मुल्तवीमा राखिएको मुद्दा ब्युँत्याएर उनीहरूको हकमा फैसला गरिएको स्रेस्तेदार केशवराज कौशिकले बताए ।
चरिकोटमा आईसीयू सेवा,"दोलखा (कास) सदरमुकाम चरिकोटमा जिल्लामै पहिलोपटक आईसीयूस्तरको सेवा सुरु भएको छ । महिला बालबालिका तथा ज्येष्ठ नागरिकमन्त्री पार्वत गुरुङले बिहीबार उक्त सेवाको उद्घाटन गरे । उच्च निर्भरता एकाई कक्ष (एचडीयू) नाम दिइएको सेवामा भेन्टिलेटर तथा अति जोखिम अवस्थाका बिरामीलाई आवश्यक उपकरण जडित छन् । अस्पतालमा सुरु भएको यो सेवाले हेलिकप्टरबाट रिफर गरिनुपर्ने बिरामीलाई आकस्मिक उपचार प्रदान गर्न सकिने अस्पतालका मुख्य चिकित्सक विनोद दंगालले बताए । संघीय संसदको निर्वाचन क्षेत्र विकास कार्यक्रम र भीमेश्वर नगरपालिकाको सहयोगमा सेवा सुरु भएको हो । मन्त्री गुरुङले सेवाको क्षमता वृद्धि गर्दै पूर्ण आइसीयूस्तरमा पुर्याउन सरकारले सहयोग गर्ने बताए । संघीय सरकार, स्थानीय तह र न्याय हेल्थको साझेदारीमा सञ्चालित अस्पतालमा सम्पूर्ण सेवा निःशुल्क छ । जाँच, शल्यक्रिया, औषधि, शय्या र खानाको समेत पैसा लाग्दैन । यहाँ दैनिक करिब तीन सय जनाले सेवा लिँदै आएका छन् । हाल उच्चस्तरको सेवा कक्षमा चार जनाले एकैपटक सेवा लिन सक्छन् । निःशुल्क भएकाले देशभरका विरामीले सेवा लिइरहेको अस्पताललाई एक सय शय्यामा विस्तार गर्ने तयारी भइरहेको अस्पतालका अध्यक्ष तथा भीमेश्वर नगरपालिकाका मेयर भरत केसीले बताए ।"
दुर्घटनामा दिदीबहिनीको मृत्यु,"धादिङ (कास) नायिका महिमा सिलवाल र उनकी बहिनी शर्मिलाको सवारी दुर्घटनामा परी मृत्यु भएको छ । उनीहरू सवार बा ९८ प ७०५८ नम्बरको स्कुटर र लु २ ख १३५ नम्बरको बस धादिङको गजुरी२ चाम्बासमा बुधबार ठोक्किँदा दुर्घटना भएको हो । घाइते महिमाको गजुरीस्थित प्राथमिक स्वास्थ्य केन्द्र र बैनीको काठमाडौंस्थित राष्ट्रिय ट्रमा सेन्टरमा उपचारका क्रममा मृत्यु भएको गजुरीका डीएसपी खड्गबहादुर खड्काले बताए । उनीहरू चितवनको भरतपुर महानगरपालिका१३ गीतानगर निवासी हुन् । काठमाडौंबाट चितवन गइरहेको उनीहरू सवार स्कुटर र भैरहवाबाट काठमाडौं आउँदै गरेको बस एकापसमा ठोक्किएका थिए । ठक्कर दिने बससहित पाल्पा रामपिपलडाँडाका चालक ३५ वर्षीय रणवीर गौतमलाई गजुरी प्रहरीले नियन्त्रणमा लिएको छ । कारबाहीबाट फिल्ममा डेब्यु गरेकी महिमाले सकस, अप्रिल फुल, दानवलगायत एक दर्जन फिल्ममा अभिनय गरेकी छन् ।"
कान्ति लोकपथ सञ्चालन अर्को वर्ष,"हेटौंडा (कास) ६३ वर्षअघि ट्र्याक खुलेको कान्ति लोकपथ २०७७ फागुनदेखि सञ्चालनमा आउने आयोजनाले जनाएको छ । करिब ६ किलोमिटर कटिङ गर्न बाँकी रहेको अवस्थामा गत बर्खाको बाढीपहिराले ठूलो क्षति पुर्याएकाले लोकपथ सञ्चालन ढिलाइ भएको हो । बाढीपहिरोले करिब ३२ करोडको क्षति पुर्याएको आयोजनाको भनाइ छ । गएको असोजदेखि ठूला सवारी पनि सञ्चालनमा ल्याउने लक्ष्यका साथ काम गरिरहेका थियौं, झन्डै डेढ वर्ष धकेलिने भयो, निर्माण आयोजनाका इन्जिनियर एवं सूचना अधिकारी दिपेश रजकले भने । उनका अनुसार नाली र ढल निर्माण भइसकेको छ भने फराकिलो बनाएको स्थानमा पिच गर्न ठिक्क पारिएको छ । हालसम्म मकवानपुरतर्फ ३१ र ललितपुरतर्फ १५ गरेर ४६ किलोमिटर कालोपत्र भइसकेको छ । ३३ किलोमिटर ग्राभेल छ । मकवानपुरतर्फ ४ किलोमिटर ललितपुरतर्फ २ किलोमिटर सडकलाई पहरा फोडेर फराकिलो बनाउनुपर्नेछ । करिब ६ किलोमिटर सडक फराकिलो हुनेबित्तिकै यात्रुबाहक बस र मालबाहक ट्रक आवतजावतमा सहज हुने आयोजना प्रमुख ज्ञानेन्द्रकुमार झाले बताए । टीकाभैरवदेखि सातदोबाटोसम्मको ११ किमि सडक डिभिजन कार्यालय र उपत्यका सडक विस्तार आयोजनाअन्तर्गत स्तरोन्नति भइरहेको छ । उक्त मार्ग निर्माण भएपछि हेटौंडामुग्लिनको २२६ किमि र पालुङ हुँदै चल्ने १३६ किमि सडकको विकल्प तयार हुनेछ । यो लोकपथको निर्माण गर्न चालु आवमा ६० करोड ८० लाख रुपैयाँ बजेट विनियोजन भएको छ । कान्ति लोकपथको ट्र्याक २०१३ सालमा खुलेको थियो । सुरुमा एक लेनको सडकमा २०१६ सालदेखि गाडी चल्न थालेका थिए । ६ दशकपछि मात्र उक्त मार्ग सरकारी प्राथमिकतामा परेको हो । हेटौंडाको बुद्धचोकदेखि ललितपुरको टीकाभैरवसम्म लोकपथको लम्बाइ ७९ किलोमिटर छ ।"
हात्तीले मारेकाको परिवारलाई १० लाख,मकवानपुर (कास) हात्तीको आक्रमणबाट मृत्यु भएका व्यक्तिको परिवारलाई पर्सा राष्ट्रिय निकुञ्जले राहत रकम उपलब्ध गराएको छ । हात्तीको आक्रमणबाट गत पुस २८ गते मनहरी गाउँपालिका३ की ८० वर्षीय मैया थापाको ज्यान गएको थियो । निुकञ्जका प्रमुख अमिर महर्जन तथा लामिटार सेक्टरका रेञ्जर विनयकुमार झाले बिहीबार मृतकको गाउँमै पुगेर क्षतिपूर्तिबापत १० लाख रुपैयाँ उपलब्ध गराए ।
'हरियाली हेर्न कहाँ जानु ?',"(काठमाडौं)  मानभवनका ७० वर्षीय सुरेन्द्र जोशीको काठमाडौं स्मृति सुन्ने हो भने मुखबाट फुत्किन सक्छ ए, त्यस्तो पो थियो काठमाडौं ?धेरैअगाडि पुग्नै पर्दैन, २५ वर्ष पहिलेसम्म उपत्यकामा खेतका उर्वर पाटा थिए । खुल्ला ठाउँ र रुखहरू प्रशस्त देखिन्थे । सवारी चाप थिएन । स्वच्छ हावा बहन्थ्यो । अहिले उपत्यकामा खुल्ला र हरियाली ठाउँ विरलै भेटिन्छन् । रुख होइन यहाँ कंक्रिटका जंगल देखिन्छन् । पहिले घरनजिकै खेत हुन्थ्यो । असारसाउनमा हरियाली देख्दा मनै रमाउँथ्यो, उनी विगततिर फर्किए, खुल्ला स्थान प्रशस्त थिए । अहिले त घरभवनको भद्रगोल अवस्था छ । सडकपेटीमा मात्र केही बिरुवा देखिन्छन् । त्यसबेला उनको घर छिमेकीको भन्दा अग्लो थियो । छतबाट उनी हिमाल नियाल्थे र आनन्दित बन्थे । अहिले अरूले अग्ला महल बनाए, उनको घर सानो बन्यो । अब त अरूका घरले हिमाल नै छेकियो, उनी गुनासो गर्छन्, हरियाली हेर्न कहाँ जानु ?ठूलाठूला रुख नदेखिए पनि उपत्यकाका सडकपेटीमा पछिल्लो समय रुखबिरुवा हुर्किइरहेका छन् । तिनले केही हदलसम्म हरियालीको महसुस गराएको छ । हराउँदै गएको सहरको सुन्दरता फर्काउन सरकारी तथा गैरसरकारी संस्थाले हरियाली काठमाडौं अभियान चलाउँदै आएका छन् । तर रोपिएका बिरुवा हुर्काउन ठूलै चुनौती छ । िििललितपुरको बालकुमारीमा पहिले खरीको बोट थियो । कोटेश्वरकलंकी सडक विस्तार गर्दा खरी काटियो । त्यहाँको चोकको नाम अहिले पनि खरीबोट नै कायम छ । पहिला त यहाँ निकै हरियाली देख्न पाइन्थ्यो, स्थानीय श्यामकृष्ण महर्जनले भने, अहिले उजाड सहरमा फराकिलो सडक मात्र देख्न पाइन्छ । रुख छैनन् । रुखबाट हेर्न बालकुमारी मन्दिरभन्दा माथिको चौरमा जानुपर्ने उनले बताए । त्यहाँचाहिँ रुखले घेरिएको बीच भागमा बस्न मिल्ने ठाउँ छ, उनले भने, स्वच्छ हावा खान, धुलोधुवाँदेखि एकछिन भए पनि मुक्त हुन त्यहाँ जाने गरेको छु । उक्त सडकखण्डमा वन तथा भूसंरक्षण विभागले बिरुवा रोपिसकेको छ । बालकुमारीको खरीबोट चोकभन्दा केही पर हरित कोलोनी टोल छ । टोलको नाम हरित भए पनि रुखबिरुवा देखिन्नन् । उक्त सडकखण्डको महालक्ष्मीस्थानमा मात्र केही रुख देखिन्छन् । पहिलो चक्रपथ (कलंकीकोटेश्वर सडकखण्ड) विस्तारका क्रममा थुप्रै रुख काटिए । चिनियाँ कम्पनीले उक्त सडकखण्ड निर्माण गरी सरकारलाई हस्तान्तरण गरिसकेको छ । आठ लेनको उक्त सडकको बीचमा चार लेन र दायाँबायाँ दुईदुई लेन छन् । सडकको सर्भिस लेनको दायाँबायाँ बिरुवा रोप्न मिल्ने ठाउँ छैन । काठमाडौंको माइतीघरबाट बानेश्वरतिर प्रवेश गर्ने हो भने केही राहत महसुस हुन्छ । सडकको सर्भिस लेनको दायाँबायाँ तथा बीचमा रोपिएका बिरुवा हुर्किएका छन् । सार्क सम्मेलनमा काठमाडौं महानगरपालिकाले माइतीघरबाट तीनकुनेसम्म विभिन्न प्रजातिका बिरुवा रोपको थियो । त्यस्तै चिनियाँ राष्ट्रपति सी चिनफिङ नेपाल आउँदा तीनकुनेको खुल्ला स्थानको वरिपरि दुबो बिछ्याई बिरुवा रोपिएको थियो । त्यसलाई संरक्षण गर्न महानरपालिकाले सुरक्षा गार्ड नै राख्यो । उजाड बनेको तीनकुनेको पार्कमा थोरै भए पनि हरियाली छाएको छ । पहिलो चक्रपथ विस्तार गर्दा नै रुख काट्न नहुने अभियान चलाइएको वातावरण इन्जिनियर निवेस दुगडले बताए । रुख नकाट्न पहिले पनि विरोध गरेका थियौं, उनले भने, अहिले पनि गर्यौं तर, ईआईए सार्वजनिक नगरी धमाधम काटिँदै छ । पहिले विरोध गर्दा सडक विस्तार गर्नासाथ बिरुवा रोप्ने आश्वासन दिइए पनि निकै ढिलाइ भएको उनले बताए । बल्ल बिरुवा रोपिएको छ, संरक्षण कस्तो हुने हो, कहिले हुर्किने हुन्, उनले चिन्ता गरे, रुख काट्न हतार गरे पनि बिरुवा रोप्न समय लाग्छ ।दोस्रो चक्रपथ (कंलकीदेखि चाबहिलसम्म) विस्तार गर्न क्याम्पभित्रका समेत २२ सय रुख काटिएको काठमाडौं चक्रपथ सुधार आयोजनाले जनाएको छ । पहिलेकै सडकलाई चौडा बनाउन ईआईए (वातावरणीय प्रभाव मूल्यांकन), आईईई दुवै नचाहिने आयोजना प्रमुख अमृतमणि रिमाल बताउँछन् । नयाँ बाटो बनाउँदा वा जंगलमा गएर बाटो बनाएको भए यी प्रक्रियामा जानुपर्थ्यो, उनले भने, अकुपाई गरेको ठाउँमा सडक विस्तार गर्न लागेको हो । पहिलो चक्रपथ खण्डमा विभिन्न प्रजातिका ३५ सय वटा बिरुवा रोपिसकेको उनले बताए । पहिलो सडकखण्डमा रुख रोप्न ढिला भयो, उनले भने, दोस्रो चक्रपथमा यस्तो हुँदैन । पहिलो चक्रपथमा रोपिएका बिरुवा संरक्षण गर्न ललितपुर महानगरपालिका र सडक विभागले ६६ जना कामदार राख्न लागेको जनाएको छ । महानगरले दुई वटा ट्यांकर किनेको र त्यसबाटै बोटबिरुवामा पानी हाल्ने गरिएको महानगरका प्रवक्ता राजु महर्जनले बताए । हरियाली तथा खुल्ला स्थान संरक्षण गर्न महानगरपालिकाले पार्क र खुला स्थानबारिहर रहेका पर्खालसमेत भत्काइरहेको छ ।काठमाडौं महानगरपालिकाले भने ग्रिन सिटी बनाउने अभियानलाई निरन्तरता दिँदै हरेक वर्ष वातावरण दिवसका दिन वृक्षारोपण गरिरहेको जनाएको छ । महानगरपालिकाभित्रका मुख्य सडकमा अर्नामेन्टल प्लान्ट लगाई सहरको हरियाली र सौन्दर्य प्रवर्द्धन गर्ने नीति तथा कार्यक्रममा उल्लेख छ । खुला क्षेत्र, सरकारी तथा गैरसरकारी संघसंस्था, विद्यालय, विश्वविद्यालयको कार्यालय परिसर, नदी किनार, सडक किनार, सार्वजनिक जग्गा, पर्ति तथा नदी उकासका स्थलमा विभिन्न प्रजातिका फलफूलका बिरुवा रोपिने महानगरपालिकाले जनाएको छ । यस वर्ष पनि करिब १५ सय वटा बिरुवा रोपेको महानगरका वातावरण व्यवस्था विभाग प्रमुख हरिकुमार श्रेष्ठले बताए । तर रोपिएकामध्ये कति हुर्किरहेका छन् भन्ने तथ्यांक महानगरसँग नै छैन । रोपिए पनि बाटो बटुवाले चुडाउँदै हिँड्छन् कसरी बाँकी बसोस्, उनले भने, पैदलयात्रु पनि सचेत छैनन् ।२०७० सालमा तत्कालीन प्रधानमन्त्री बाबुराम भट्टराईले कोटेश्वरलोकन्थली बाटोबीचको खाली ठाउँमा जामुनको बिरुवा रोपी हरियाली काठमाडौं अभियान प्रारम्भ गरेका थिए । पाँच वर्षअगाडि हरियाली अभियानको सुरुवात भएसँगै यो कामले निरन्तरता पाएको छ ।"
रात्रिकालीन बस चलाउने तयारी,"(काठमाडौं)  काठमाडौं महानगरपालिकाले रात्रिकालीन सार्वजनिक बस सञ्चालन गर्ने भएको छ । नेपाल भ्रमण वर्षलाई लक्षित गरी आगामी वैशाखदेखि सञ्चालनको तयारी भइरहेको महानगरपालिकाले जनाएको छ । सरोकारवाला निकायसँग छलफल गरी यस्तो निर्णय गरिएको मेयर विद्यासुन्दर शाक्यले बताए । पहिलो चरणमा बेलुका ८ बजेदेखि राति ११ बजेसम्म बस चलाउने उनको भनाइ छ ।दीर्घकालीन सेवा दिने गरी योजना ल्याउन महानगरले नेपाल यातायात व्यवसायी राष्ट्रिय महासंघलाई निर्देशनसमेत दिएको छ । पहिलाजस्तो केही समय चलाएर बन्द गर्ने होइन, उनले भने, दीर्घकालीन सेवा दिने योजना बनाउन भनेका छौं, महानगर सहयोग गर्न तयार छ । महासंघ वाग्मती प्रदेशका संयोजक धर्मराज रिमालले यसपटक सेवा सुरु गरेपछि बन्द नहुने गरी योजना बनाइएको बताए । पहिले महानगरपालिकासँग ६ महिने सम्झौता भएको थियो, सम्झौता नथपिए पनि १८ महिना सञ्चालन गर्यौं, उनले भने, पछि नसक्ने भएर बन्द गर्नुपर्यो । अबको रात्रिकालीन सेवामा ५० प्रतिशत बढी भाडा बढी उठाउने गरी अनुमति पाएको उनले बताए । रत्नपार्कलाई केन्द्रित गरेर ललितपुर, भक्तपुरमा समेत सेवा पुर्याउने गरी १५ रुट बनाएर सेवा दिने उनको भनाइ छ । सुरुमा ६० वटा बस दैनिक सञ्चालन गर्न सकिने उनले दाबी गरे । यातायात व्यवस्था विभागका महानिर्देशक गोगनप्रसाद हमालले कार्यदल बनाएर विवाद नआउने गरी समाधानको बाटो खोज्न तयार रहेको बताए । सेवा दीर्घकालीन बनाउने ग्यारेन्टी महासंघले लिनुपर्छ । प्रस्ताव सकारात्मक छ, उनले भने । महानगरीय ट्राफिक महाशाखा रामशाहपथका एसपी राजकुमार बैदवारले पनि रात्रिकालीन व्यवसायलाई प्रवर्द्धन गर्न र सहरी सेवालाई थप प्रभावकारी बनाउन सेवा सञ्चालन गर्नुको विकल्प नभएको बताए । महानगरपालिका सहरी सुव्यवस्था विभागका प्रमुख हरि कुँवरका अनुसार यसका लागि प्रदेश सरकार, ट्राफिक, महासंघलगायतका प्रतिनिधि रहने गरी कम्तीमा पाँच सदस्यीय कार्यदल बनाइनेछ । २०६९ भदौ १ गतेदेखि काठमाडौं महानगरपालिकाको अनुदानमा रात्रिकालीन सार्वजनिक यातायात सञ्चालनमा आए पनि करिब १८ महिनापछि महासंघले सेवा बन्द गरेको थियो ।"
५० पनि सकिएन सम्पदा पुनर्निर्माण,"(काठमाडौं)  भूकम्पले क्षति पुर्याएका ८८१ सम्पदामध्ये ४०० वटाको मात्रै निर्माण सम्पन्न भएको छ । पुरातत्त्व विभागका महानिर्देशक दामोदर गौतमले भूकम्पको साढे चार वर्ष अवधिमा विश्व सम्पदा क्षेत्रमा १०१ र अन्य क्षेत्रमा २९९ सम्पदाको पुनर्निर्माण सकिएको बताए । उनका अनुसार भूकम्पको धक्काले काठमाडौं, भक्तपुर, ललितपुरसहित १७ जिल्लामा ८९१ सम्पदामा क्षति पुगेको थियो ।विश्व सम्पदा, राष्ट्रिय सम्पदा र स्थानीय गरी सम्पदालाई तीन वर्गमा विभाजन गरेर निर्माण भइरहेको गौतमले जानकारी दिए । करिब ६० प्रतिशत प्रगति भएको छ, उनले भने, दुई वर्षभित्रमा सबै सम्पदा निर्माण गरिसक्ने लक्ष्य राखेका छौं । ठेक्का लगाएका कतिपय सम्पदाको पुनर्निर्माण अलपत्र छ । विभागका अनुसार विश्व सम्पदा क्षेत्रका पशुपतिमा वनकाली, भस्मेश्वर, पन्ध्र शिवालय सत्तल, चौतरीया शिवालय, गुह्येश्वरी, किरातेश्वर सत्तल, मृगस्थलीका शिवालयलगायतको पुनर्निर्माण भइसकेको छ । डटुटोलको द्योंछें, जितजंगप्रकाश मन्दिर र सत्तल, गुह्येश्वरी सत्तल पूर्व, सप्तमी सत्तल निर्माण भइरहेका छन् । विश्वरूप मन्दिर, सत्तल, बज्रघर र पञ्चदेवलको भने निर्माण सुरु भएकै छैन । हनुमानढोका दरबार क्षेत्रमा देगुतलेजु मन्दिर, पञ्चमुखी हनुमान, लक्ष्मीनारायण, तलेजु मन्दिर, प्रताप मल्लको ढुंगाको स्तम्भ, वंशगोपाल मन्दिरलगायतको पनि निर्माण सुरु भएको छैन । नौतले दरबार, दसअवतार मन्दिर, काष्ठमण्डप, माजुदेगको पुनर्निर्माण भने जारी छ । भक्तपुर विश्व सम्पदा क्षेत्रमा यन्त्रा भत्साला, शिलु महादेव मन्दिरको पूर्वतिरको नारायण मन्दिर, गोलमाडी गणेश मन्दिर, सिद्धिलक्ष्मी मन्दिर, तलेजुको तबला घरलगायतको पुनर्निर्माण सकिएको छ । वत्साला मन्दिर, शिलु महादेव मन्दिर र तब सत्तल निर्माण भइरहेका छन् । यक्षेश्वर मन्दिरको निर्माण थालिएको छैन । चाँगुनारायणको चौघेरा सत्तलको भने पुनर्निर्माण भइरहेको छ । पाटनको विश्व सम्पदा क्षेत्रमा चारनारायण मन्दिर, हरिशंकर मन्दिर, केशवनारायण चोक, राधाकृष्ण मन्दिर र भीमसेन मन्दिर निर्माणाधीन अवस्थामा छन् । देगुतलेजु मन्दिरको निर्माण सुरु भएको छैन । विश्व सम्पदा क्षेत्रमा अहिलेसम्म पुनर्निर्माण सम्पन्न भएको बौद्धनाथ मात्र हो । दुई वर्षअघि नै त्यहाँको पुनर्निर्माण सकिएको हो । सरकार, भारतीय एक्जिम बैंक र जापान सरकारको सहयोगमा पुनर्निर्माण भइरहेको गौतमले जानकारी दिए । विभागले निर्माण गर्ने ७३७ सम्पदाका लागि मात्र ९ अर्ब ९८ करोड ८७ लाख रुपैयाँ लाग्ने अनुमान छ । त्यसमध्ये अहिलेसम्म २ अर्ब ३९ करोड ७९ लाख खर्च भएको गौतमले जानकारी दिए । चालु आर्थिक वर्षका लागि ३ अर्ब १७ करोड रुपैयाँ विनियोजन भएको छ । त्यसमध्ये ९६ करोड ७९ लाख निकासा भइसकेको छ । विभागबाहेक राष्ट्रिय पुनर्निर्माण प्राधिकरण र पालिकाहरूले पनि पुनर्निर्माणको जिम्मा लिएका छन् । उपत्यकाबाहिर क्षति पुगेका ३९२ सम्पदामध्ये १३९ वटाको पुनर्निर्माण सकिएको छ । १५२ सम्पदा पुनर्निर्माण भइरहेका छन् भने १०१ वटाको काम थालिएको छैन । सिन्धुपाल्चोकमा ४३, काभ्रेपलाञ्चोकमा ९१, रामेछापमा ३२, दोलखामा ३८, सिन्धुलीमा ७, नुवाकोटमा ३०, मकवानपुरमा ५, रसुवामा ७ वटा सम्पदामा क्षति पुगेका छन् । त्यसैगरी धादिङमा २१, गोरखामा ४७, ओखलढुंगामा ९, तनहुँमा ३, कास्कीमा ४, लमजुङमा ९, स्याङ्जामा ९, बाग्लुङमा २, पर्वतमा १, म्याग्दीमा १, गुल्मीमा ६, पाल्पामा ६, अर्घाखाँचीमा ६ वटा सम्पदामा क्षति पुगेका छन् । भोजपुरमा ६, धनकुटामा २, खोटाङमा १, सोलुखुम्बुमा १ र संखुवासभामा १ सम्पदामा क्षति पुगेका छन् । संरक्षण तथा पुनर्निर्माणमा विभिन्न राष्ट्रिय तथा अन्तर्राष्ट्रिय संघसंस्थाले सहयोग गरिरहेको गौतमले जानकारी दिए । पशुपति क्षेत्र विकास कोषले आफ्नो क्षेत्रभित्रका ६२ वटा, भारतीय अनुदानमा २८ वटा, एसियाली विकास बैंकको सहयोगमा २०, चीन सरकारको सहयोगमा २, जापान सरकारको सहयोगमा २, श्रीलंकाको सहयोगमा २, युनेस्कोको सहयोगमा २ वटा सम्पदा निर्माण गरिरहेको छ । काठमाडौं भ्याली प्रिजरभेसन ट्रस्ट ले १५ वटा सम्पदाको जिम्मा लिएको छ ।"
प्रसाईं साधारण तारेखमा रिहा,भक्तपुर (कास) जिल्ला प्रशासन कार्यालय भक्तपुरले बीएन्डसी मेडिकल कलेजका सञ्चालक दुर्गा प्रसाईंलाई साधारण तारेखमा छोडेको छ । कार्यालयले उनीविरुद्ध पक्राउ पुर्जी जारी गरेको थियो । महानगरीय प्रहरी परिसर भक्तपुरले जिल्ला सरकारी वकिललाई प्रसाईंविरुद्धको अनुसन्धान प्रतिवेदन बुझाएको थियो । सरकारी वकिलले जिल्ला प्रशासनमा मुद्दा दर्ता गरेका थिए । बिहीबार जिल्ला प्रशासनमा उपस्थित भएर प्रसाईंले बयान दिएपछि साधारण तारेखमा रिहा गरेको प्रमुख जिल्ला अधिकारी हुमकला पाण्डेले बताइन् । प्रसाईंविरुद्ध चिकित्सा शिक्षा आयोगका उपाध्यक्ष श्रीकृष्ण गिरीले उजुरी दिएका थिए ।
भक्तपुरको पुरानो बस्तीमा सवारी निषेध,"भक्तपुर (कास) भक्तपुर नगरपालिकाले पुरानो बस्तीभित्र सवारीसाधन प्रवेशमा निषेध गरेको छ । विश्वसम्पदामा सूचीकृत दरबार क्षेत्रमा सवारी निषेध गर्दै आएको नगरपालिकाले बिहीबारदेखि भित्री बस्तीमा सवारी प्रवेश र पार्किङमा निषेध गरेको हो । सम्पदा र परम्परागत बस्तीको संरक्षण एवं पैदलयात्रीको सुरक्षाका लागि यस्तो निर्णय गरिएको मेयर सुनिल प्रजापतिले बताए । मिनी टिपर, मिनी ट्रकलगायत मझौला सवारी दिउँसो प्रवेश गर्न पाउँदैनन् । साँझ ६ देखि बिहान ८ बजेसम्म मात्र प्रवेश अनुमति दिइनेछ । त्यसैगरी, नगरको भित्री बस्तीमा समेत पार्किङ निषेध गरिएको नगरपालिकाले जनाएको छ ।"
कोरियाको अर्को पाटो,"सामान्यतया खाडीमलेसिया के जानु भन्ने र अमेरिकाबेलायत आँट गरिनहाल्ने मध्यम वर्गीय नेपालीका निम्ति सपनाको देश हो दक्षिण कोरिया । वैदेशिक रोजगारीका लागि आकर्षक गन्तव्य । त्यहाँ जाने भाषा परीक्षा दिन राजधानीमा देखिने भीडले नै बताउँछ, कोरियाको रहर । कारण उही, मनग्य आम्दानी । भनिन्छ, नेपालसँगको श्रम सम्झौता सबभन्दा राम्ररी पालना भएको मुलुक पनि यही हो । तैपनि भोग्नेहरू भन्छन्, रहर मात्र होइन कोरिया, कहर पनि हो ।कोरियामा कार्यरत नेपालीले कान्तिपुरसित भनेका छन्, तस्बिरमा देखेको र यथार्थमा भोगेको कोरियाबीच फरक छ । मेसिन सँगसँगै काम गर्नुपर्ने नेपालीले भोगिरहेका दुःख अनेक छन् । कोरियालीहरूले हेप्नेको सीमा छैन । बोलीपिच्छे गाली गर्छन्, कुकुरका छाउरा भन्छन् । शब्दपिच्छे पिटाइ खाने धेरै छन् । मन लाग्दा पिसाब फेर्न र पानी पिउनसमेत दिइन्न । बाहिर काम गर्नेहरूले चिसोतातो भन्न पाउँदैनन्, माइनस २०२५ डिग्रीसम्ममा पनि । जस्तै दुःख पनि गर्छु भनेर कोरिया पुगेकाहरू पनि मेसिनसरि घोटिनुपर्दा आजित छन् । नेपाल र कोरियाबीच श्रम सम्झौता भएपछि रोजगार अनुमति प्रणाली (ईपीएस) मार्फत सन् २००८ देखि कोरियाले अदक्ष कामदारका रूपमा नेपालीलाई लैजान थालेको हो । उनीहरू राजधानी सोलबाहिर २४ जिल्लाका गाउँगाउँमा पुर्याइएका छन् । कार्यस्थलमा कोरियाली र विदेशीबीच निकै भेदभाव छ । नेपालीलगायतका विदेशीले फोहोरी र जोखिमपूर्ण काम गर्नुपर्छ । समान व्यवहार गर्ने त त्यहाँ श्रम कानुनले मात्र भन्छ, व्यवहारले होइन । काम र तलब दुवैमा विभेद छ । एक दिन काम नगरे, दुई दिनको तलब काटिन्छ ।त्यहाँ नेपाली दूतावास त छ, तर त्यो भएनभएको अनुभूति कामदारले गर्न पाएका छैनन् । फिलिपिनी, भियतनामीभन्दा नेपाली बढी हेपिएका छन् । कारण, फिलिपिनीमाथि दुर्व्यवहार भए उनीहरूका कूटनीतिक कर्मचारी तुरुन्तै श्रमस्थल पुग्छ । नेपाली दूतावासले मान्छे मर्दाबाहेक अन्य अवस्थामा खासै वास्ता नगर्ने कामदारहरूको गुनासो छ । कोरियाली प्रहरीले पनि आफ्नै नागरिकको पक्ष लिन्छ । नेपाल पक्षले यसबारे ध्यान पुर्याए समस्या न्यूनीकरण हुन सक्छ ।कोरियामा आत्महत्या गर्ने नेपालीको संख्या बढ्नुको एउटा प्रमुख कारण यस्तै दुर्व्यवहारलाई मानिएको छ । नेपाली दूतावासका अनुसार सन् २००८ देखि २०१९ सम्म ४८ नेपालीले आत्महत्या गरिसकेका छन् । कामका क्रममा गम्भीर घाइते भएका त्यत्तिकै छन् । त्यस्ता कतिले कम्पनीबाट उचित सहयोग पनि पाएका छैनन् । कार्यस्थलमा सुरक्षा सतर्कता र स्वास्थ्यमा ध्यान दिइएको पाइँदैन, नियमनकारी निकाय जाँच गर्न आउँदा आँखामा छारो हाल्नेबाहेक । कोरियालीभन्दा विदेशी कामदारको औद्योगिक दुर्घटना दर ६ गुणा बढी छ । आफ्ना नागरिकको कार्यस्थललाई तनावरहित बनाउन नेपाल सरकारले दूतावासमार्फत भूमिका खेल्नुपर्ने देखिन्छ । कम्पनी फेर्न नपाएपछि आत्महत्या भएको घटना पनि छ । ईपीएस प्रणालीमा गएका कामदारले तीन पटकसम्म कम्पनी परिवर्तन गर्न पाइने नियम छ तर यसो गर्न मालिक मञ्जुर हुनुपर्छ । कृषि क्षेत्रमा श्रम ऐन लागू हुँदैन, अतिरिक्त समय काम गरेको पारिश्रमिक पाइँदैन, उचित बासस्थान हुँदैन, बिमा सुविधा पनि पाइँदैन । तर यही क्षेत्रका कामदार उत्पादन क्षेत्रमा जान पाउँदैनन् । नेपाल सरकारले कूटनीतिक माध्यममार्फत कम्पनी परिवर्तनसम्बन्धी नियमलाई लचिलो बनाउन अनुरोध गर्न सक्छ । ईपीएस प्रणालीमा कामदारको छनोट प्रक्रिया पारदर्शी छ । नेपालबाट कोरिया लैजाने प्रक्रियासम्म ठीक भए पनि त्यहाँ कामदारलाई बन्धनमा पारिनु गलत छ । कामदारलाई ल्याउने, निष्कासन गर्ने र अर्को कम्पनीमा जान दिने सबै अधिकार कम्पनीलाई दिइएको छ, जसको मारमा कामदारहरू पर्ने गरेका छन् । ट्रेड युनियनहरूले आप्रवासी कामदारका लागि ईपीएस प्रणालीको सट्टा श्रम अनुमति प्रणाली हुनुपर्ने माग राख्दै आएका छन् । स्वेच्छाले कम्पनी परिवर्तन गर्न, कार्यावधि बढाउन, परिवारका साथमा बस्न पाउनेदेखि कामदारको उमेर ४० मा सीमित नगरी ६० वर्ष पुर्याउनुपर्ने उनीहरूको माग छ । एसियाको पहिलो विश्व भित्र पर्ने विकसित मुलुकले उनीहरूको आवाज सुन्नुपर्छ । राम्रो भनिएकै कोरियाको यो हालत छ, अन्यत्र के होला ! तसर्थ नेपाल सरकारले उचित कूटनीतिक पहल गरी यसमा सुधार गनुपर्छ । पहिलोचोटि तीन वर्ष काम गरेका कामदारलाई कम्पनीले चाहेमा मात्र अर्को १ वर्ष १० महिना थप्न सक्ने प्रावधान छ । यसले नेपालीहरू जस्तो ज्यादती पनि सहन विवश छन्, कम्पनी मालिक नरिसाओस् भनेर । दुईदुई वर्षमा हुने सम्झौता पुनरावलोकनमा नेपालले यस्तो सर्त परिवर्तन गर्न जोडिदिनुपर्छ । त्यस क्रममा नेपालले व्यवसायजन्य स्वास्थ्य सुरक्षामा पनि ध्यान दिनुपर्छ । कामसँग सम्बन्धित भाषासमेत सिक्नुपर्ने व्यवस्था गरिनुपर्छ, यसो भएमा नेपाली कामदार भाषाकै कारण पीडित हुनुपर्दैन । साथै, कार्यस्थलमा कोरिया पक्षबाट प्रभावकारी अनुगमनको व्यवस्था गर्न लगाउनुपर्छ । त्यहाँ नेपालीले मात्र उपदानलगायत सामाजिक सुरक्षा पाउँदैनन्, यसमा सुधार आवश्यक छ । पछिल्लो समय, करारपत्रमा लेखिएअनुसार रोजगारी नपाउने क्रम बढेको तर्फ पनि ध्यान दिइनुपर्छÙ पद र काम पहिले तोकिएकै हुनुपर्छ । साथै, प्रतिबद्ध कामदारहरूका लागि तीन पटकभन्दा बढी कम्पनी परिवर्तनकै कारण रोक लगाउने स्थिति अन्त्य गरिनुपर्छ । आफ्ना नागरिकले भोगिरहेका यस्ता समस्या न्यूनीकरणका लागि नेपालले त्यहाँको सरकारसित दह्रो ढंगले कुरा राख्न सक्नुपर्छ ।"
संसद् सुचारु हुनु स्वागतयोग्य,"ललिता निवास जग्गा प्रकरणमा अख्तियार दुरुपयोग अनुसन्धान आयोगले नेपाली कांग्रेस संसदीय दलका उपनेता विजयकुमार गच्छदारमाथि मुद्दा चलाएपछि एक सातादेखि सदन अवरुद्ध थियो । तर कांग्रेसको सुबुद्धि पलाएकोले माघ २८ गतेदेखि संसद बैठक सञ्चालनमा आएको छ । यसमा प्रमुख प्रतिपक्षी कांग्रेसलाई धन्यवाद भन्नैपर्छ । सभामुखले आफ्नो कुशलता प्रदर्शन गरेकै मान्नुपर्छ । किनकि सभामुखले बैठक सञ्चालनमा बल प्रयोग गर्नु भएन । कांग्रेसले पनि संसद पुनः अवरुद्ध गर्ने जमर्को गरेन । त्यसैले सभामुख अग्निप्रसाद सापकोटा र नेपाली कांग्रेस दुवैलाई धन्यवाद दिनुपर्छ । लोकतन्त्र, गणतन्त्र भनेकै यस्तै शिष्ट र सहिष्णुपूर्ण व्यवहारबाट परिष्कृत हुँदै जाने हो । संसदले अब विधेयकहरू सौहार्दपूर्ण वातावरणमा छलफल गरी पारित गर्नुपर्छ । प्रमुख प्रतिपक्षी दलको क्रियाकलाप यसरी नै सहयोगी हुनु लोकतन्त्रका लागि राम्रो संकेत हो । फुटेर होइन, जुटेर देशको समस्या सुल्झाउनुपर्छ । राम्रो कदमको सुरुवात भएको छ । अब विरोध, विध्वंसको बाटो कदापि लिनु हुँदैन । तीन तहकै सरकार, विपक्षी सबै एकै ठाउँमा उभिई अगाडि बढेमा जस्तो समस्या पनि समाधान हुन्छ । हर्कनारायण श्रेष्ठ, त्रियुगा नपा१०, उदयपुर"
मर्यादित महिनावारी कि छाउगोठ,"अहिले सुदूर पश्चिमका जिल्लाहरूमा चलेको छाउप्रथा हटाउने अभियानले मच्चाएको हल्ला देशैभरि छाएको छ । अभियन्ताहरूले छाउगोठ भत्काउँदै जाने महिनावारी भएपछि गाउँलेहरू फेरि स्याउलाले बारेर, पाल टाँगेर गोठ बनाउने अनि बस्ने दोहोरी चलिरहेका समाचारहरू पनि बाहिर नआएका होइनन् । प्रतिनिधिसभामा एकजना पुरुष सांसदले छाउगोठ भत्काउन नहुने भन्ने कुरा उठाएका थिए । यसले पनि छाउगोठ राख्नुपर्छ भन्ने कुरा बुझ्न गाह्रो छैन । प्रज्ञा पनेरुको समस्या छाउ मानसिकता लेख मननयोग्य रहेको पाइयो । अभियन्ताहरूले भत्काएका छोउगोठको स्वरुप परिवर्तन हुन्छन्, तर निरुपण हुँदैनन् भन्ने कुराको चिन्ता लेखमा छ । मूलभूत छाउगोठको समस्या भनेको नै मनको गोठ भत्काउनुपर्ने कुरालाई जोड दिइएको छ । जबसम्म महिनावारीलाई मर्यादित रूपमा परिवारले ग्रहण गर्न सक्दैन, तबसम्म सुदूर पश्चिमको छाउगोठ हटाउने अभियान बालुवामा पानीजस्तै हुने पक्का देखिन्छ । छाउगोठा भत्काए पनि महिनावारी भएपछि घरमा बस्न मन नै नलाग्ने कतिपय त्यहाँका किशोरीहरूको भनाइले पनि मनको छाउ भत्काउने अभियान सुरु गर्न आवश्यक छ । महिनावारी हुँदा कुनै आकाशै खस्ने जस्तो गरेर महिनावारी भएकी छोरी वा महिलालाई छोइयो भने ठूलै अनिष्ट हुने परम्परागत सोचले भरिएको दिमागमा त्यति सजिलै यो प्रथा हट्ने अवस्था छैन । जानुका विक, चौदन्डीगढी९ हँडिया, उदयपुर"
उखानका २ वर्ष,"यो दुई वर्ष ओलीबाको उखान धेरै बिक्योसाइकल, टेम्पो नदेख्नेले रेल भन्न सिक्योपखेरामा कुद्नेहरूले पानीजहाज सुनेसमृद्धिका मिठा कथा सपनामै बुनेवीरबलका ती खिचडी जुन पाक्ने कहिले होलानेपालीको भरोसा त गयो खोलैखोलाढुंगामाथि बालुवामा बीउ उम्रने कहिले ?नेताहरू मुख टालेर काममा खटुन् पहिलेओलीदाहाल कम्मर कस सोचविचार गरबिचौलियामाफियाको भर नपरउखान, भाषण, दन्त्यकथा बिक्ने दिन गएगरी देखाऊ अर्को चुनाव फेरि जित्ने भए । कृष्ण कुम्पुरे, धादिङ"
नागरिकको आँखामा सरकारका २ वर्ष,"राम्रा काम१ सडकमा रात काट्नेहरूलाई बसोबासको व्यवस्था गर्नु ।२ साहित्यकार झमक घिमिरेको आवास व्यवस्था, महाकवि लक्ष्मीप्रसाद देवकोटाको डिल्लीबजारको घरलाई स्मृति प्रतिष्ठान बनाउने व्यवस्था ।३ सामाजिक सुरक्षा कोष लागू गर्ने प्रयत्न । तथापि रोजगारदाताहरूको असहयोगले यो सफल हुनसकेको छैन । ४ नेपालभारत पेट्रोलियम पाइप लाइनको सुरुवात । तर यो भारतले आफ्नो बजार सुरक्षित गर्न र चीनबाट इन्धन ल्याउने नेपालले कोसिस नगरोस् भनेर गरेको हो ।५ रेल र पानीजहाजको परिकल्पना र केही कामको थालनी ।नराम्रा काम१ गोकर्णको जग्गा यती होल्डिङ्सलाई बिनाप्रतिस्पर्धा दिनु । जसमा भ्रष्टाचारको गन्ध आएको छ । २ कार्यसम्पादन राम्रा भएका मन्त्रीहरूलाई हटाउनु र नराम्रालाई काखी च्यापिरहनु ।३ दिगम्बर झा, मदन खरेल, अन्जान शाक्य, लक्ष्मीबहादुर निराला जस्ता विवादास्पद पात्रहरूलाई नियुक्ति दिई सुशासनमा दाग लाउनु ।४ मेलम्ची, तामाकोशी जस्ता गौरवका आयोजनालाई गति दिन नसक्नु ।५ भारतले कालापानीको भूमि मिचेर गलत नक्सा प्रकाशन गर्दा पनि त्यहाँका प्रधानमन्त्रीसँग कुरा गरी आफ्नो भूमि कायम गर्न नसक्नु ।६ उद्योग, कलकारखाना खोल्ने, रोजगारी बढाउने पहल नहुनु । विदेशी लगानी घट्नु, पुँजीबजार ओरालो लाग्नु, बेरोजगार युवाहरू विदेश पलायन हुने क्रममा कुनै कमी नहुनु ।७ राजधानी धुवाँ, धुलोमुक्त हुन सकेन । चावहिलजोरपाटीको जाबो ४ किलोमिटर सडक, लुम्बिनीभैरहवाको २२ किलोमिटर सडक र कलंकीनागढुंगाको ११ किलोमिटर सडकसमेत पूरा गर्न नसक्नु ।८ नागरिक अधिकार संकुचन गर्ने विधेयक ल्याउनु, प्रेस नियन्त्रण गर्ने ऐन बनाउन खोज्नु, जनभावना विपरीत गुठी विधेयक ल्याउन खोज्नुले सरकारको प्रजातान्त्रिक चरित्रमा दाग लाउनु । गोपाल देवकोटा, गोकर्णेश्वर८, काठमाडौं"
दिल्लीमा केजरीवाल तरंग,"भारतमा अन्ना हजारेले भ्रष्टाचार विरुद्ध थालेको अनशनको अभियान र आन्दोलन सँगसँगै परम्परागत स्थापित दलहरूको विकल्पको रूपमा उदाएको आम आदमी पार्टी (आप) ले दिल्ली विधानसभा निर्वाचन जितेर ह्याट्रिक गरेको छ । कहिले राजनीति नगरेका, प्राविधिक काम र सामाजिक अभियन्ता तथा अध्येताका रूपमा रहेका अरविन्द केजरीवाल र योगेन्द्र यादवजस्ता हस्तीहरूले गठन गरेको दलले त्यसको संयोजक केजरीवाललाई प्रभावशाली राजनीतिक व्यक्तित्वको रूपमा स्थापित गरेको छ । हुन त ९ महिना अघिको लोकसभा निर्वाचन परिणाम आपको निम्ति सुखद थिएन । भाजपाको लोकप्रियतावादी नीति, राष्ट्रवाद र राष्ट्रिय सुरक्षाको नाराले आपका साथै अर्को प्रतिद्वन्द्वी भारतीय राष्ट्रिय कांग्रेसलाई विशाल बहुमत बटुली पाखा लगाएको थियो । केन्द्रीय स्तरमा पटकपटक सरकार गठन गर्न सफल भएको भाजपाको रणनीति भने दिल्ली विधानसभा चुनावमा २२ वर्षपछि पनि असफल नै रहेको छ । सन् १९९८ मा अटल विहारी बाजपेयी नेतृत्वको भाजपा सरकारले आणविक अस्त्र परीक्षण गरी परमाणु अस्त्र फैलावट विपरीत सन्धि (न्युक्लियर नन्प्रोलिफिरेसन ट्रिटी) को धज्जी उडाएको वर्षमै भाजपाकी मुख्यमन्त्री सुषमा स्वराज पराजित भएपछि दिल्लीमा भाजपाले विधानसभा चुनाव जित्नसकेको छैन ।आपले भने सन् २०१३ मा दिल्लीमा लामो समयदेखि मुख्यमन्त्री रहेकी कांग्रेसको प्रभावशाली नेतृ शीला दीक्षितलाई चुनावमा हराए पनि उनकै दलसित गठबन्धन गरी केजरीवाल मुख्यमन्त्री भएका थिए । तर पद सम्हालेको ४९ दिनपछि उनले मुख्यमन्त्री पद त्यागे । योगेन्द्र यादव जस्ता विशिष्ट व्यक्ति पार्टीबाट अलग भएपछि आपको एडभेन्चर टुंगिने धेरैको अनुमान थियो । उल्टै २०१५ को निर्वाचन परिणामले दिल्लीबासीसित छोटो अवधिमै अन्तरंग सम्बन्ध कायम गर्न सफल भएको आपले प्रमाणित गर्यो । आपले जम्मा ७० मध्ये ६७ सिट जितेर केन्द्रीय सरकार चलाइरहेको निकट प्रतिद्वन्द्वी भाजपालाई ३ सिट र कांग्रेसलाई शून्य सिटमा छोडेको थियो । पाँच वर्षपछि २०२० मा केन्द्रीय प्रधानमन्त्री नरेन्द्र मोदीको अन्धराष्ट्रवादभन्दा दिल्लीका मुख्यमन्त्री अरविन्द केजरीवालको देशभक्तिले मतदाताको मन फेरि जित्यो । आपले ६२ सिट बटुलेको छ । भाजपाले ८ सिट जितेर पहिलेको अवस्था सुधारेको छ । कांग्रेस भने शून्य सिटमै सीमित भएको छ । यस अघि २०१५ मा आपले ५४३ प्रतिशत मत पाएको थियो । भाजपाले ३२३ प्रतिशत र कांग्रेसले ९७ प्रतिशत मत बटुलेको थियो । बाँकी ३९७ प्रतिशत अरूको भागमा परेको थियो । यस पटक आपको भागमा ५३६ प्रतिशत मत परेको छ । भाजपाले आफ्नो स्थिति सुधार्दै ६ प्रतिशत मत बढाएर ३८५ प्रतिशत पुर्याएको छ । जबकि कांग्रेसको मत लगभग ४३ प्रतिशत हाराहारीमा झर्नुसितै ६६ उम्मेदवारमध्ये ६३ ले धरौटी रकमसमेत गुमाएको छ । कठै भन्नुपर्ने अवस्थामा स्वतन्त्रता संग्रामको अग्रणी दल कांग्रेस पुग्नाले अब वंशानुकूल राजनीतिले त्यसको बिंडो नथाम्ने निश्चित भएको छ ।भारतीय निर्वाचन आयोगको तथ्यांक अनुसार यसपल्ट विधानसभा निर्वाचनमा ६२५९ प्रतिशत मत खसेको छ । यो २०१५ को चुनावमा भन्दा ५१२ प्रतिशत कम मतदान हो । यसले मतदाताहरू निःशंक मतदान केन्द्रसम्म पुग्न नसकेको संकेत गर्छ । दिल्लीमा चुनावकै निम्ति सुरक्षा संयन्त्रहरूको यथोचित तैनाथी भए पनि उपस्थिति प्रहरी जमातकै अगाडि भाजपाका अनुयायीहरूले आन्दोलनकारीहरू विरुद्ध निर्धक्क पेस्तोल ताकी गोली चलाउनाले जनतामा असुरक्षाको भाव फैलिएको थियो । त्यसमाथि भाजपाले चुनावमा कुल ७० मध्ये ५० सिटभन्दा बढी सिट जिती आपलाई धराशायी गर्ने मोदीका अति विश्वसनीय उम्मेदवार मनोज तिवारीको दम्भपूर्ण धम्की साकार गर्न प्रचार युद्ध नै थालिएको थियो । भाजपाले प्रधानमन्त्री मोदी र गृहमन्त्री अमित शाहको अगुवाइमा चुनावी प्रचारप्रसारको निम्ति आफ्ना २ सय ५० सांसदका साथै ११ मुख्यमन्त्रीसितै केन्द्रीय मन्त्रीहरूलाई प्रयोग गरेको थियो । तीमध्ये उत्तर प्रदेशका मुख्यमन्त्री योगी आदित्यनाथले नागरिक संशोधन ऐन तथा राष्ट्रिय नागरिक पञ्जीकरण घोषणा विरुद्ध शाहिनवागमा आन्दोलित जनतालाई बिरयानीको सट्टा गोली खुवाउनुपर्ने घृणित हिंसात्मक प्रचार गर्नुका साथै मुस्लिम समुदायलाई आतंककारी भनी आक्षेप लगाउनु र मोदीशाह जोडीले त्यसैमा सही थाप्दै दिल्लीका बहालवाला मुख्यमन्त्री तथा प्रतिद्वन्द्वी दल आपका नेता केजरीवाललाई समेत आतंककारीको ठाडो आरोप लगाउनाले चुनावमा मुठभेडको त्रासदी फैलिएको थियो । यसले शक्तिशाली केन्द्रीय सरकार र राज्य सरकारमा विद्यमान दलहरूबीच चर्को प्रतिस्पर्धा र प्रभाव मुखरित मात्र नभई चुनाव जित्नु प्रतिष्ठाको विषय भएको छ । स्वभावतः यसले हिंसा निम्त्याउन सक्छ ।साधारणतया भारतीय चुनावहरूमा पैसा र पाखुराको बलको निकै प्रभाव र प्रयोग हुने गरेको छ । चुनावी अभियानहरू निष्ठा र आदर्शले भन्दा पैसा र निर्देशनबाट प्रभावित हुने गरेका छन् । डर, त्रास, धम्कीका साथै मतपत्र किनबेच हुनु, बुथ क्याप्चर, मतगणनामा धाँधली तथा हिंसात्मक घटना हुने गरेका छन् । तर केन्द्रीय सरकारका प्रधानमन्त्री, गृहमन्त्री, मन्त्री, सांसद र मुख्यमन्त्रीहरूले नै घृणा फैलाई हिंसाको उत्प्रेरणा दिनु निर्वाचन आचारसंहिताको प्रत्यक्ष उल्लंघनमात्र नभई १८६० को भारतीय पेनल कोडको समेत अवमूल्यन गरेको छ । तर निर्वाचन आयोग निरीह भएको छ । सर्वोच्च न्यायालयको चेतावनी निस्तेज भएको छ । र, वास्तवमा शाहिनवागका प्रदर्शनकारी महिलाहरू, तिनका समर्थक जनता तथा केजरीवाल आतंककारी नभई भाजपाका केन्द्रीय गृहमन्त्री अमित शाह, उत्तर प्रदेशका मुख्यमन्त्री योगी आदित्यनाथ र उनीहरूलाई पुट दिने प्रधानमन्त्री मोदीको अहंकारवादी आचरण नै आतंकवादको प्रयोक्ता भएको छ । राज्य शक्तिमदले गर्दा साम्प्रदायिक विध्वंस मच्चाउन अपनाइएका आक्रामक रणनीति प्रयोग गरी जसरी भए पनि दिल्ली विधानसभा चुनाव जितेर गतवर्ष महाराष्ट्र, हरियाणा र छत्तीसगढमा भएका पराजय बिर्सने र आउँदो विधानसभा निर्वाचनहरूमा आफ्नो पैठ जमाउने उद्देश्य प्राप्त गर्न भने भाजपा असफल भएको छ । तसर्थ दिल्ली विधानसभाको करारी हारले अरू प्रान्तीय निर्वाचनहरू अवश्य नै प्रभावित हुनेछन् । भारतमा हिन्दु र मुसलमानबीच मतैक्य हुन नसक्नाले नै १९४७ मा हिंसात्मक दंगासितै मुलुकको विभाजन भएको थियो । धर्म र सम्प्रदाय बीचको त्यही अन्त्यहीन विवादलाई अझै जीवन्त राखी हिन्दुत्वको राजनीति गरिरहेको चरम दक्षिणपन्थी भाजपाले समाजमा उत्तेजना फैलाई आफू अनुकूल चुनावी माहोल बनाउन नसक्नाले निर्वाचनमा दुष्परिणाम भोग्नुपरेको यथार्थ बुझ्नुपर्छ । हिन्दु बाहुल्य दिल्लीले भाजपाको गोटी बनी अल्पसंख्यकको दमन गर्न स्विकारेन । मतदाता विभाजित गरी आफ्नो स्वार्थ सिद्ध गर्न हिंसात्मक गतिविधि उत्प्रेरित गर्नुको सट्टा त्यसलाई रोक्ने र निवारण गर्ने सरकारको प्रमुख दायित्व हुनुपर्नेमा, दिल्ली विधानसभा चुनावताका जामिया मिलिया इस्लामिया विश्वविद्यालयमा आन्दोलित विद्यार्थीहरूमाथि भाजपा समर्थकहरूको गुन्डागर्दीको बेवास्ता गर्नाले र जवाहरलाल नेहरू विश्वविद्यालयका शिक्षक तथा विद्यार्थीहरूमाथि आतंकवादी कारबाही गराउन धक नमान्नाले पनि मोदीको घृणित राजनीति उदांगिएको छ । चुनाव प्रचारको क्रममा दलहरू बीचको कटुतापूर्ण प्रतिस्पर्धाले हिन्दुमुस्लिम हिंसा उक्साउन नसक्नाले बहुसंख्यक भारतीय जनता मोदीशाह जोडीले ल्याएको नागरिकता सशोधन ऐन तथा राष्ट्रिय नागरिक पञ्जीकरण विरुद्ध रहेको स्पष्ट गरेको छ ।भाजपाले चुनावी अभियानमा उत्तेजना फैलाई मतदाता विभाजित गर्ने अनेकौं प्रयास गरे पनि जहाँजहाँ योगी आदित्यनाथ पुगे र भाजपाको प्रचार गरे, त्यहाँ उक्त दल अत्यधिक मतले पराजित भयो । चुनाव परिणामले गृहमन्त्री अमित शाहको ५० औं रोड सो र प्रधानमन्त्री नरेन्द्र मोदीको अनुहार भएका पोस्टरहरू मतदाता रिझाउन असफल भए । यसको मुख्य कारण आपको संयमित, संगठित तथा शासकीय व्यवहार भएको छ । आपको नेतृत्व वर्गले प्रधानमन्त्री मोदी र भाजपामाथि कहिल्यै निराधार बोलेन । आपले संविधानको धारा ३७० खारेज गर्ने मतदानमा भाजपालाई सघायो । राष्ट्रिय सुरक्षाको प्रसंगमा भाजपाको समर्थक नै भयो । संगठनात्मक सुदृढताको कारण उदारवादी नीतिसितै जनपक्षीय काममा लागिरह्यो । कतिपय स्रोतहरूका अनुसार आपले ५ वर्षीय कार्यकालमा निम्न आय भएका दिल्लीबासीलाई २०० युनिटसम्म विद्युत सेवा र दिनमा ७०० लिटरसम्म खानेपानी निःशुल्क वितरण गर्ने कामदेखि शिक्षा र स्वास्थ्य क्षेत्रमा महत्त्वपूर्ण योगदान गर्दै आएको छ । आपको शासनकालमा दिल्लीमा शिक्षा र स्वास्थ्य क्षेत्रमा मुलुकको औसत खर्चभन्दा धेरै बढी खर्च भएको तथ्यांक छ । दिल्लीमा शिक्षा क्षेत्रमा २०१९२० मा मात्र २५३ प्रतिशत खर्च भएको र सोही अवधिमा स्वास्थ्य क्षेत्रमा १२५ प्रतिशत खर्च भएको दृष्टान्त छ । त्यसको दाँजोमा मुलुकभरि शिक्षामा १४८ प्रतिशत र स्वास्थ्यमा ४९ प्रतिशतमात्र औसत खर्च देखिएको छ । निजी विद्यालयहरूले विद्यार्थीसित जथाभावी उठाएको फी फर्काउन लगाएसितै सीमान्तीकृत वर्गका विद्यार्थीहरूका लागि २५ प्रतिशत सिट छुट्याउन लगाएको छ । पढ्दै गरेका विद्यार्थीहरूले अध्ययनबाट वञ्चित हुनु नपरोस् भनेर आप सरकारले रु १० लाखसम्म ऋण सहयोगका साथै अति गरिब परिवारका सन्तान पढाउन १०० प्रतिशत लगानीको योजना तर्जुमा गरेको छ (इन्डियन एक्सप्रेस, १२ फेब्रुअरी २०२०) । यस बाहेक दिल्ली ट्रान्सपोर्ट कम्पनी (डीटीसी) का बसहरूमा महिलालाई निःशुल्क यात्राको प्रबन्ध मिलाइने आपले घोषणा गरिसकेको छ । यी सबै उदारवादी सार्वजनिक हित कार्यमा लगानी जुटाउने खर्चको चुनौती आपसामु छ । आगामी ५ वर्षमा आपको सफलता वा असफलता यिनै कार्ययोजनाको कार्यान्वयनको परिणामले देखाउनेछ ।समग्रमा, कांग्रेसलाई दिल्ली विधानसभा चुनावमा अनेकौं झुठ, फरेव, घृणात्मक प्रोपगन्डाको बावजुद भाजपाको बिचल्ली आफ्नो बिजोग बिर्साउने कारण भएको छ । भाजपाले २०१५ को ३ सिटबाट ८ सिट जित्नु र आपले ६७ बाट ५ सिट गुमाउनु, दुई करोड आबादी भएको दिल्लीको मतदाता संख्या बढ्नु तर २०१५ भन्दा कम प्रतिशतमात्र मतदान हुनुको कारण खोज्नुचाहिंँ निर्वाचन अध्येयताहरूका लागि मननीय हुनेछ । भारतीय राष्ट्रिय राजनीतिमा धर्मान्ध राष्ट्रवादी दल हावी रहेको बेला प्रादेशिक राजनीतिमा भाजपाको बोली बिक्न नसक्नु र उसको चुनावी रणनीति निष्प्रभावी हुनु गहन अनुसन्धानको विषय हुनसक्छ । यसबाट नेपालमा कम्युनिस्ट पार्टीका केन्द्रीय सरकार र प्रादेशिक सरकारहरूले पनि केही सिक्न सक्छन् । किनकि उदारवादी आप न दक्षिणपन्थी हो न नेकपाजस्तो खिचडी वामपन्थी । यो तटस्थतापूर्वक जनताको सच्चा सेवक भएको छ । जनताले आपलाई पत्याएको छ । यही नै उसको सफलताको कथा हो ।"
नेपालमा लैङ्गिक मूलप्रवाहीकरण,"समाधानका उपायलैङ्गिक मूलप्रवाहीकरणका लागि तीनै तहका सरकारले क्षेत्रगत नीति, कानुन र कार्यक्रम तर्जुमा गर्नुपर्छ । लैङ्गिक हिसाबले संवेदनशील सार्वजनिक निकाय, लैङ्गिक आचारसंहिता, लैङ्गिक सम्पर्कविन्दु एवं लैङ्गिक बजेटमार्फत राज्यका सबै तहमा लैङ्गिक विकासलाई संस्थागत गर्नुपर्छ । पछि परेका वा पारिएकाहरूलाई आर्थिक, सामाजिक एवं राजनीतिक सशक्तीकरण गर्नुपर्छ । साधनस्रोतमा पहुँच, सारभूत सहभागिता र निर्णयमा गतिशीलता कायम गर्नुपर्छ । लैङ्गिक हिंसाको समूल अन्त्य गर्न मूल कारणमा लगानी एवं निरोधात्मक, प्रवर्धनात्मक र उपचारात्मक पद्धतिको विकास गर्नुपर्छ ।लामिछाने संसद्को दिगो विकास तथा सुशासन समितिकी सचिव हुन् ।"
वैचारिक दुर्भिक्षको सादा टिपोट,"स्थिर क्यानभासका धर्सा एवं रंगमार्फत व्यक्ति र प्रवृत्तिका तीव्रतम बदलाव व्यक्त गर्न अप्ठ्यारो होला । अनेकवली चलायमान दृश्यलाई बेग्लाबेग्लै क्यानभासमा पोतेर गरिने शृंखलाबद्ध कलाकर्मबाट बदलावको असंगत आयाम कति अभिव्यक्त हुन्छ, गैरकलाकारलाई अन्दाज गर्न गाह्रो छ । व्यक्तिका क्षणवादी गुण वा समूहले खेलेका अनपेक्षित चिप्लेटी अभिव्यक्त गर्न कविताको सामर्थ्य बढ्ता उपयोगी हुन सक्छ । स्थूल परिवर्तनको कथा बताउन त्यति असहज नहोला, तर व्यवहारको सूक्ष्मतामा अभिव्यक्त असंगत परिवर्तनलाई अभिव्यक्त गर्न कविता नै आवश्यक हुन सक्छ । उत्थान र पतनका एकरेखीय वर्णनले निर्मित आख्यानमा चलायमान चरित्रका सूक्ष्म र स्थूल दुवै आयाम खिच्न सजिलो हुँदैन । उदाहरणका लागि, माओत्से तुङको अन कन्ट्राडिक्सन बाट दीक्षित, हिंसात्मक संघर्षको नेतृत्व गरिसकेको कम्युनिस्ट नेताको उत्तरआधुनिक भन्न मिल्ने आध्यात्मिक गुरुसँगको वैचारिक निकटता कसरी अभिव्यक्त गर्ने ? सैद्धान्तिक स्खलनको कथ्य अपूरो हुन सक्छ । षड्यन्त्र सिद्धान्तका पुराना अस्त्रले रचिएको कलाविहीन निबन्ध असमर्थ प्रमाणित भइसकेको छ । नाटकमा नवीन प्रयोग आवश्यक पर्न सक्छ । छोटो समयमै ज्यादा प्रयोग गरेर क्लिसे हुने तरखरमा भएको दलाल पुँजीवाद को सैद्धान्तिक आवरणमा सज्जित एन्टीहिरो चरित्र मात्रले पनि सांगोपांग चित्र उतार्न नसक्ला । वैचारिक दुर्भिक्षको नीतिकथाले त्यो चरित्र स्वयंलाई अन्याय गर्ला । चरित्रका सबै आयाम समेटिएको नेपाली राजनीतिक महाभारत रच्ने हिम्मत गर्ने असल कलाकार कसो नआउलान् ? अखबारी स्तम्भका असंख्य सीमिततामा त्यस्तो जोखिमपूर्ण प्रयत्न नगर्नु पाठक, लेखक र प्रकाशक सबैका लागि श्रेयष्कर हुन्छ । त्यसैले अहिलेलाई केवल एक सादा टिपोट । सद्गुरु भनिने भारतीय योगी जग्गी वासुदेवबारे केही अनुच्छेद नलेखी यो टिपोट पूर्ण हुँदैन । दुई दशकदेखि भारत र अमेरिकामा योगीका रूपमा प्रख्यात जग्गीको ईशा फाउन्डेसन नामको उत्तिकै चर्चित संस्था छ । अन्य भारतीय बाबा हरू जस्तै जग्गी पनि बोलक्कड छन् । लामो सेतो दाह्रीसहितको सौम्य व्यक्तित्व प्रदर्शन गरेर मुसुमुसु हाँस्दै बोल्दा अघिल्तिरका मान्छेको ध्यान र धैर्य खिच्न सक्छन् उनी । अक्सर अंग्रेजी भाषाका उनका भिडियो प्रवचन र अन्तर्वार्ताहरू युट्युब जस्ता सामाजिक सञ्जालमा धेरैले हेर्छन् । अरू योगीले झैँ उनले पनि योगका केही पुराना विधि अपनाएका छन् । सेल्फ हेल्प गुरुका रूपमा मध्यमवर्गीय जीवन सहज, शान्त र समृद्ध बनाउने केही यथानाम सूत्रहरू मथेर धाराप्रवाह प्रवचन दिन्छन् । कर्पोरेट कम्पनीका कामदारलाई उपयोगी सूत्रबद्ध योग एवं सकारात्मक सोच मार्का तालिम उनको मुख्य विधा हो । त्यसो त योगीका रूपमा चर्चामा आउनुअघि जग्गी आफै सानोतिनो व्यापारी थिए । जग्गी अचेल नदी बचाउ अभियानमा लागेका छन् । उनको संस्था ईशा फाउन्डेसनमार्फत काभेरीजस्ता सुकेका नदीको पुनर्जीवनका लागि नागरिक अभियान सञ्चालन भइरहेको छ । नदी बचाउ अभियान पनि योगतालिम जस्तै सूत्रबद्ध छ । नदी किनारमा वृक्षरोपण गर्ने, खोलाको फोहोर हटाउने, पानीको बहावका लागि नदी खनेर गहिरो बनाउने जस्ता सूत्रको प्रयोगबाट मृतप्रायः नदीलाई जीवन्त बनाउने उद्घोष गरेका छन् । भारतीय सरकारले उपयुक्त ठानेको विभिन्न नदी जोड्ने अर्थात् रिभर इन्टरलिङ्किङ परियोजनाको कुनै समय आलोचना गरेका जग्गीले आफ्नो अभियानमा त्यसैलाई सकारेका छन् । एकातिर त्यस्तो उपाय अपनाउनु महँगो पर्छ र घातक हुन सक्छ भन्ने र अर्कातिर सोही उपाय अवलम्बन गर्न लगाउने उनको दोहोरो चरित्रबारे धेरै सामग्री प्रकाशित छन् । नदीको मृत्यु हुनुका पछिल्तिर केही कारण मुख्य छन् । द भ्यानिसिङ ः इन्डियाज वाइल्डलाइफ क्राइसिस शीर्षक पुस्तककी लेखक प्रेरणा सिंह बिन्द्राका अनुसार एकपछि अर्को ठूलो बाँध बाँधिनु, नदीको प्रयोगमार्फत गरिने पारवहनका लागि नेसनल वाटरवेज एक्ट२०१६ जस्ता कानुन लागू गरिनु, बेपर्बाह जंगल फँडानी हुनु र विभिन्न नदी जोड्ने रिभर लिङ्किङ परियोजना सञ्चालन गरिनुले नदीहरू मृतप्रायः बनेका हुन् । जग्गीको नदी बचाउ अभियानमा यी कुनै विषय उठान गरिएका छैनन् । मुख्य कारणहरूको निवारण गर्ने मनसुबासम्म राखिएको छैन । बरु जग्गीको नदी बचाउ अभियान यसअघि चर्चा कमाएर असफल सिद्ध भएको अर्का बाबा रविशंकरको यमुना एक्सन प्लान को केही विस्तारित रूप मात्रै हो । रविशंकरको संस्था आर्ट अफ लिभिङले सञ्चालन गरेको परियोजनालाई सरकार मात्र नभई संयुक्त राष्ट्रसंघ लगायत ठूला गैरसरकारी संस्थाले समेत सघाएका थिए । आर्ट अफ लिभिङ र ईशा फाउन्डेसन जस्ता संस्थाले ल्याएका कार्यक्रम विषयवस्तुका दृष्टिले खोक्रा तर प्रियतावादी हुन्छन् भन्ने विज्ञहरूको ठहर छ । गत वर्षको अगस्ट महिनामा दिल्ली विश्वविद्यालयकी समाजशास्त्री श्रीरूपा भट्टाचार्यले इकोनोमिक एन्ड पोलिटिकल विक्लीका लागि यसै विषयमा एउटा खोजमूलक लेख लेखेकी छन् । ग्राउन्डवाटर, गुरुज एन्ड गभर्मेन्टालिटी ः सेवा इन द नियोलिबरल डेभलपमेन्ट रेजिम इन इन्डिया शीर्षक सो लेखमा समाजसेवाको आवरणमा भारतीय बाबाहरूले नवउदारवादी विकासका घातक नीति एवं परियोजनालाई कसरी टेवा पुर्याएका छन् भनेर प्राज्ञिक विश्लेषण गरिएको छ । अध्येता प्रेरणाले औँल्याएका नदीबरबादीका मुख्य कारणलाई बढी जटिल बनाउन रविशंकर एवं जग्गीका अभियानले खेलेका भूमिकाबारे थप अध्ययन भइरहेका छन् । साथै जग्गी लगायतले प्रचलित तुल्याएका उपायहरू वैज्ञानिक रूपमा समस्याग्रस्त भएको भन्दै सो विषयमा लामो समयदेखि काम गर्दै आएका संस्था एवं व्यक्तिले बौद्धिक हस्तक्षेप गर्ने कोसिस पनि गरेका छन् । जग्गीले आह्वान गरेको काभेरी कलिङ अभियानलाई सघाउन हलिउडका कलाकार लियानार्डो डी क्याप्रियोले सार्वजनिक ऐक्यबद्धता जाहेर गरेपछि केही संस्था र व्यक्तिले उनलाई पत्र लेखेर ऐक्यबद्धता फिर्ता लिइदिन अनुरोध गरेका थिए । क्लाइमेट एक्टिभिस्ट का रूपमा समेत परिचित ख्यातिप्राप्त कलाकारले गरेको समर्थन प्रत्युत्पादक हुन सक्ने भनेर सो पत्र लेखिएको थियो । जग्गीले काभेरी किनारमा २४२ करोड बिरुवा रोप्ने अभियान सञ्चालन गरेका थिए । अभियन्ताहरूको पत्रमा ईशा फाउन्डेसनको अत्यन्त एकांगी र स्थानीय पर्यावरणीय यथार्थलाई आत्मसात् नगरी चलाइएको अभियानले काभेरी र यसका सन्तानको अहित गर्ने बताइएको थियो । भारतीय जनताले धेरैपहिले त्याज्य मानेको मोनोकल्चरिस्ट उपाय अपनाएर समस्या थप्न खोजेकामा अभियन्ताहरूले चिन्ता व्यक्त गरेका थिए । सो पत्र लेख्नेमा सम्बन्धित क्षेत्रमा काम गरेका २३ व्यक्तित्व एवं ९५ सम्बन्धित संस्था थिए । जग्गीको नदी बचाउ अभियानमा नरेन्द्र मोदीको केन्द्र सरकारका साथै योगी आदित्यनाथको प्रान्तीय सरकार दुवैको आशीर्वाद छ । आशाराम जस्ता केही चर्चित बाबाका हर्कत बाहिरिएसँगै भयभीत बाबाहरूले भारतीय सत्ताको मोलाहिजा सुरु गरेको सिलसिलासँग जोडेर जग्गीको मोदीमोहलाई बुझ्नुपर्ने तथ्यपरक विश्लेषण प्रकाशित छन् । भारत सरकारले लागू गरेको नागरिक संशोधन ऐन (सीएए) संविधानको मर्मविपरीत भएकामा विद्यार्थी, युवा, प्राज्ञिक समुदायले आन्दोलन गरिरहेका बेला जग्गी वासुदेवले सीएएको बचाउ गरेका छन् । त्यति मात्र होइन, सीएएको विरोधमा उत्रेका सबै नागरिकलाई अतिवादी भड्कावमा फसेको आरोपसमेत लगाएका छन् । आफूले ऐन पूरै नपढेको र नबुझेको स्वीकार गरेरै उनले सीएएको बिनासर्त समर्थन गरेकामा कसैले आश्चर्य मानेन । कारण, उनी मोदीका वफादार आध्यात्मिक सिपाही भएको सबैले बुझेका थिए । जग्गी वासुदेवबारे यी तथ्य उल्लेख गरिसकेपछि नेपालका मार्क्सवादी तथा माओवादी नेताद्वय पुष्पकमल दाहाल प्रचण्ड एवं नारायणकाजी श्रेष्ठ प्रकाश का हालसालैका महत्त्वपूर्ण अभिव्यक्तिहरू साभार गर्नु सान्दर्भिक हुन्छ । २०१९ अगस्ट १३ का दिन कमरेड प्रकाशले आफ्नो आधिकारिक ट्वीटर ह्यान्डलमा अंग्रेजीमा लेखे, नेपाल संसारको सबैभन्दा अनुपम र अद्भुत मुलुक भएको सद्गुरुले मलाई बताउनुभयो । नेपालको अनुपम चरित्र संवर्द्धन गर्दै विकासको नमुना तयार पार्ने उपयुक्त बेला भएको उल्लेख गर्नुभयो । विकास भनेको सम्पूर्ण विगतको भक्षण होइन, उहाँले थप्नुभयो । केही दिनपहिले सम्पन्न कान्तिपुर कन्क्लेभको एक चर्चित सत्रमा कुन पुस्तक पढ्दै हुनुहुन्छ भन्ने प्रश्नको जवाफ दिँदै कमरेड प्रचण्डले भने, म आजकल सद्गुरुका प्रवचनहरू सुन्ने गर्छु । उनले यति भनेपछि सभामा ठूलो हाँसो गुन्जियो । हाँसोलाई सम्बोधन गर्दै उनले थपे, भ्रममा नपर्नुहोला, सद्गुरुजत्तिको भौतिकवादी कोही छैन । प्रचण्ड र प्रकाशहरू अचेल नगरको विकासका लागि महायज्ञको आयोजना गर्छन्, विकास र समृद्धिको मोडल खोज्न जग्गी वासुदेवका प्रवचन सुन्छन् । क्षणक्षणमा अनेक रूप देखाइरहेका कमरेडहरूको गुरुसत्संगको भने एउटा खास शृंखला छ । धर्मनिरपेक्ष राज्यका पक्षधरविरुद्ध सार्वजनिक धर्मयुद्धको घोषणा गर्ने कमल नयनाचार्यदेखि बालगुरु भनिने आदित्यमणिसम्म, चितवन पुगेर बेनकाव भएका महाराज स्वामी बालयोगेश्वरदेखि जग्गी वासुदेवसम्म । यी सबैसँग कमरेडहरू संवाद र संगतमा छन् । के कारणले ? पर्गेल्नुपर्ने प्रश्न धेरै छन् । जस्तो हिजो पढेका मार्क्सवादका ऋचाले शीतल बनाउन नसकेको हृदयको छटपटी कति र मस्तिष्कमा आरोपित बजारुमोह कति ? माओ र मार्क्सका ठेलीमा समृद्धिको मार्ग फेला नपर्दाको छटपटी कति र वृद्धत्व निःसृत असंगत सोच कति ? भ्रम कति र ढोङ कति ? धर्म कति र राष्ट्रवाद कति ? मेटामोर्फोसिस को काफ्कामय कथ्यले यी सबै प्रश्नको सम्यक् उत्तर दिन सक्दैन । नेपाली राजनीतिको पछिल्लो पटाक्षेप बुझ्न र त्यसलाई कलात्मक अभिव्यक्ति दिन विलक्षण प्रतिभा चाहिन्छ ।"
स्कुलमा खेर जाँदै विद्यार्थीको समय,"निष्कर्षहालको शिक्षा प्रणालीबारे शिक्षाविद् टम हाइर्कको व्याख्या छ २१ औँ शताब्दीका विद्यार्थीलाई २० औँ शताब्दीका शिक्षक, १९ औँ शताब्दीको पाठ्यक्रम र १८ औँ शताब्दीको विधिले पढाइँदै छ । हाम्रो पाठ्यक्रम, पठनपाठन अनि परीक्षण विधिमा आमूल परिवर्तन गर्न जरुरी छ । तर, अहिले हाम्रो देशको शिक्षालाई नेतृत्व गर्नेहरूमा अधिकांश सम्बद्ध ज्ञान अनि लगाव नभएकाहरू नै छन् । नेता मात्र होइन, स्कुल सञ्चालक, प्रधानाध्यापक अनि शिक्षकहरूलाई पनि ।एक सय वर्षयता संसारमा धेरै कुरा बदलियो । तर, कक्षा बदलिएको छैन । २५ वर्षअघि मैले स्कुलमा जे पढेको थिएँ, आज पनि त्यही पढाइँदै छ । केही दिनअघि म एउटा स्कुलको कार्यक्रममा थिएँ । १२ कक्षा पढ्ने भाइ मञ्चमा मीठो तबला बजाउँदै थिए । मेरा आँखा उनको टिसर्टमा गयो, जसमा लेखिएको थियो, स्कुल रुइन्ड माई लाइफ (स्कुलले मेरो जीवन बिगार्यो) । आज तबला बजाउन रुचि राख्ने ती भाइहरूको जीवन हाम्रो शिक्षाले गिजोलिदिएको छ । १२ कक्षासम्म पुग्दा हाम्रो शिक्षाले ती भाइलाई तबलामा राम्रो गर्ने अवसर वा प्रेरणा कहिले दियो ?परेटो सिद्धान्त अनुरूप हाम्रा गतिविधिमध्ये २० प्रतिशतको मात्र प्रभाव परिरहेको हुन्छ । मलाई लाग्छ, हाम्रो शिक्षामा पनि त्यही भइरहेको छ । हाम्रो ८० प्रतिशत गतिविधि प्रभावकारी छैन । विद्यार्थीले आफ्नो जीवनका सुनौला लगभग २० वर्ष स्कुलकलेजमै बिताएका छन् । तर पनि हाम्रा विद्यार्थीहरू आफैले पढेका विषयमा समेत विश्वस्त छैनन् । अब शिक्षाले यी सुनौला २० वर्षको हिसाबकिताब विद्यार्थीलाई दिनैपर्छ ।पाण्डे विवेकशील नेपाली दलका अध्यक्ष हुन् ।"
संक्रमित पुष्टि गर्न नयाँ विधि,पर्यटकका गतिविधि नियाल्दै इन्डोनेसियाइन्डोनेसियाले कोरोना भाइरस संक्रमण भएको हुन सक्ने भन्दै चिनियाँ पर्यटकका गतिविधि नियाल्ने भएको छ । स्वास्थ्य मन्त्रालयका अधिकारीले बिहीबार जनाएअनुसार रिसोर्ट टापु बालीबाट फर्कने सबै चिनियाँ पर्यटक निगरानीमा हुनेछन् । २६ करोड जनसंख्या रहेको विश्वकै चौथो ठूलो देश इन्डानेसिया चिनियाँ पर्यटकका लागि लोकप्रिय गन्तव्य हो । इन्डोनेसियामा हालसम्म कोरोना संक्रमित व्यक्ति भेटिएका छैनन् । चिनियाँ पर्यटक गएका होटल र अन्य गन्तव्यमा भाइरस परीक्षण भइरहेको तर हालसम्म कही पनि संक्रमणका लक्षण नपाइएको स्वास्थ्य मन्त्रालयले जनाएको छ । विश्व स्वास्थ्य संगठनले चीनमा देखापरेको भाइरस प्रकोपलाई अति सावधानीपूर्वक लिनुपर्ने धारणा राखेको छ । स्विट्जरल्यान्डको जेनेभामा आयोजित एक कार्यक्रममा संगठनका प्रमुख टेड्रोस एड्हानोम घेब्रेयसुसले कोरोना भाइरसबारे भ्रम फैलाइँदा त्यसले प्रकोप न्यूनीकरणमा असर पर्ने भन्दै सावधानीपूर्वक लिन सबैमा आग्रह गरेका हुन् ।
बेलायती अर्थमन्त्री राजीनामा दिन बाध्य,"लन्डन बेलायती प्रधानमन्त्री बोरिस जोनसनले आफ्नो मन्त्रिपरिषद्का एक सदस्यलाई राजीनामा दिन बाध्य बनाएका छन् । आफूले लिएको नीतिलाई सहयोग नगरेको भन्दै उनले अर्थमन्त्री साजिद जाविदलाई पद त्याग्न भनेका हुन् । जोनसन युरोपेली संघबाट बेलायतको बहिर्गमन (ब्रेक्जिट) पछि आफूले तय गरेका नीति लागू गर्न सरकारमाथि आफ्नो नियन्त्रणलाई थप मजबुत बनाउन खोजिरहेका छन् । आफ्नो योजनामा हस्तक्षेप नहोस् भन्ने उनले चाहेका थिए । त्यही योजनाअन्तर्गत केही अधिकारी फेरबदलको प्रयास गरेपछि अर्थमन्त्रीले असहमति व्यक्त गरेका थिए । आफ्नो योजनामा सहयोग नगरेको भन्दै जोनसनले मार्ग प्रशस्त गरिदिन अर्थमन्त्री जाविदलाई भने । प्रधानमन्त्रीको निर्देशनपछि जाविदले राजीनामा दिएको समाचार संस्था रोयटर्सले उल्लेख गरेको छ । तत्काल सरकारका वरिष्ठ मन्त्रीलाई परिवर्तन नगर्ने र केहीलाई मात्रै परिवर्तन गर्ने तयारी प्रधानमन्त्री जोनसनको थियो । अर्थमन्त्री जाविदको ठाउँमा जोनसनले उनका सहायकमन्त्री रिसी सुनकलाई ल्याएका छन् । उनी जोनसन समर्थक मानिन्छन् । उनलाई प्रायः सरकारको नीति सञ्चारमाध्यमसम्म पुर्याउनअघि सार्ने गरिन्छ । कुनै बेला इन्भेस्टमेन्ट बैंक गोल्डम्यान स्याकमा काम गरेका सुनकले भारतीय अर्बपतिकी छोरी विवाह गरेका छन् । कतिपय कन्जरभेटिभ्सले सुनकलाई ब्रेक्जिटपछिको बेलायतबारे जोनसनको एजेन्डामा सजिलै समर्थन गर्ने पात्रका रूपमा पनि लिएका छन् । पूर्व ब्रेक्जिटमन्त्री डेभिड जोन्सले सुनकलाई धेरै तेजिला र प्रधानमन्त्रीको उत्कृष्ट छनोट का रूपमा व्याख्या गरेका छन् । जोनसनले आफ्ना विश्वासपात्रलाई नयाँ अर्थमन्त्रीमा पाएका छन् । सुनक अर्थमन्त्री नियुक्त भएसँगै बेलायती मुद्राको मूल्यमा वृद्धि भएको छ । उनको नियुक्तिले अर्को महिना जारी हुने बेलायती बजेटका लागि उचित मार्ग तय गरेको लगानीकर्ताले बताएका छन् । जोनसनले ब्रेक्जिटपछि देशको संरचनामा व्यापक फेरबदल गर्न चाहेको बुझिएको छ । उनले क्षमतावान् नयाँ सदस्यलाई राज्यका विभिन्न निकायमा ल्याउन लागेको चर्चा पनि बेलायती राजनीतिमा चलेको छ । कतिपय आलोचकले भने अर्थमन्त्रीको राजीनामा सल्लाहकार फेरबदलको विषयसँगै आएको हुन सक्ने जनाएका छन् । जोनसनले अर्थमन्त्रीलाई राजीनामा दिन बाध्य बनाएका छन्, जाविद निकट स्रोतले जनाएको छ । हालका सल्लाहकार डोमिनिक कमिंग्सलाई हटाएर प्रधानमन्त्रीको डाउनिङ स्ट्रिट कार्यालयका सल्लाहकार ल्याउन जोनसनले भनेको तर त्यसमा उनले समर्थन नगरेको स्रोतले उल्लेख गरेको छ कुनै पनि स्वाभिमानी मन्त्रीले त्यस्तो प्रस्ताव स्वीकार्न नसक्ने अर्थमन्त्रीले प्रधानमन्त्रीसँग भने । जाविदले आफ्ना सल्लाहकारले धेरै राम्रो काम गरेकाले नहटाउने जोनसनसँग बताएका थिए ।"
हिंसा रोक्न तालिवान सहमत,"काबुल अफगानिस्तानको विद्रोही समूह तालिवान तत्कालका लागि हिंसात्मक कारबाही रोक्न सहमत भएको छ । अमेरिकासँगको वार्ताका क्रममा तालिवानले हिंसात्मक घटना रोक्ने तथा स्थायी शान्ति स्थापनाका लागि क्रियाशील रहनेबारे प्रस्ताव गरेको अमेरिकी विदेशमन्त्री माइक पोम्पियोले ट्विटरमार्फत जनाएका छन् । विदेशमन्त्री पोम्पियोले तालिवानसँगको वार्तामा भएका प्रगतिबारे जानकारी दिन अफगानिस्तानका राष्ट्रपति असरफ घानीलाई टेलिफोनसमेत गरेका छन् । दुई नेताबीच भएको वार्तामा पोम्पियोले घानीलाई विद्रोही समूह तालिबानसँगको वार्तामा उल्लेखनीय प्रगति भएको र चाँडै टुंगोमा पुग्ने विश्वास व्यक्त गरेका अन्तर्राष्ट्रिय सञ्चारमाध्यमले जनाएका छन् । घानीले वार्ताबारे सकारात्मक प्रतिक्रिया दिँदै भनेका छन्, यो स्वागतयोग्य हो र मलाई खुसी लागेको छ । हाम्रो प्रमुख उद्देश्य मूर्खतापूर्ण रक्तपात अन्त्य गर्नु नै हो । अमेरिका र तालिबानी प्रतिनिधिबीच यसै महिना मात्रै दुईपटक वार्ता भइसकेको छ । वार्ताका लागि अमेरिकी विशेषदूत जाल्मे खलिलजादले आइतबार तालिवानका सहसंस्थापक मुल्लाह बारादार र अन्य कैयौं नेतासँग भेटवार्ता गरेका थिए । उत्तर एटलान्टिक सन्धि संगठन (नेटो) प्रतिनिधि, पाकिस्तान र अफगानी नेताहरूसँग बेल्जियमको राजधानी ब्रसेल्स, पाकिस्तानको राजधानी इस्लामाबाद र अफगानिस्तानको राजधानी काबुलको भ्रमणपछि खलिलजाद दोहा फर्किसकेका छन् । राष्ट्रपति घानीले अमेरिकी पहलमा जारी समग्र शान्ति प्रक्रियाप्रति सकारात्मक समर्थन गर्दै अफगानिस्तानले तालिवान अमेरिकाबीचको आगामी चरणका वार्ताको व्यवस्थापन गर्ने बताएका छन् । समाचार संस्था एएफपीले अमेरिकी अखबार न्युयोर्क टाइम्सलाई उद्धृत गर्दै अमेरिकी राष्ट्रपति डोनाल्ड ट्रम्पले तालिवानले एक साता अफगानिस्तानमा हिंसात्मक घटना रोकेको खण्डमा थप वार्ता गर्न आफूहरू तयार रहेको बताएका जनाएको छ । अमेरिकी प्रस्ताव तालिवान समूहले स्वीकार गरेको पाकिस्तानस्थित तालिवान नेताहरूले जनाएका छन् । फेब्रुअरी ४ मा राष्ट्रपतिको स्टेट अफ द युनियन सम्बोधनका क्रममा ट्रम्पले अफगानिस्तानमा तैनाथ अमेरिकी सेना फर्काउने प्रतिबद्धता जनाएका थिए । अफगानिस्तानमा हाल करिब १४ हजार अमेरिकी सेना तैनाथ छन् ।"
चीनद्वारा हङकङ मामिला प्रमुख बर्खास्त,"बेइजिङ चीनले हङकङ र मकाउ मामिला हेर्ने आफ्ना उच्च अधिकारीलाई बर्खास्त गरेको छ । हङकङ र मकाउ मामिला कार्यालय (एचकेएमएओ) का निर्देशक झाङ सियाओमिङलाई हटाएर सिया बाओलङलाई ल्याइएको मानव संसाधन मन्त्रालयले बिहीबार घोषणा गरेको छ । ६७ वर्षीय सिया चाइनिज पिपल्स पोलिटिकल कन्सुलेटिभ कन्फ्रेन्स (सीपीपीसीसी) का पुराना उपाध्यक्ष हुन् । राष्ट्रपति सी चिनफिङ सन् २००३ देखि २००७ सम्म झेजियाङ प्रान्त कम्युनिस्ट पार्टीका सेक्रेटरी रहँदा सिया उनको उपसेक्रेटरीका रूपमा काम गरिसकेका व्यक्ति हुन् । प्रमुखबाट हटाइए पनि झाङ एचकेएमएओमै उपनिर्देशक पदमा रहने र कार्यालयका दैनिक गतिविधि हेर्ने मन्त्रालयले उल्लेख गरेको छ । लामो समयदेखि सरकारविरोधी प्रदर्शन भइरहेको चीन नियन्त्रित हङकङमा झाङ पद गुमाउने हालसम्मकै उच्च अधिकारी हुन् । चीनले यसअघि जनवरीमा हङकङ सम्पर्क कार्यालयका प्रमुखलाई पदमुक्त गरेको थियो । शंकास्पद व्यक्तिलाई मुख्यभूमि चीनतर्फ सुपुर्दगी गर्नेबारे सरकारले सात महिनाअघि विधेयक ल्याएदेखि हङकङ अशान्त छ । राजनीतिक रूपमा फरक आस्था राख्नेविरुद्ध विधेयक लक्षित हुन सक्ने भन्दै हङकङमा प्रदर्शन सुरु भएको थियो । लगातारको प्रदर्शनपछि हाल विधेयक फिर्ता लिइए पनि थप स्वतन्त्रताको मागसहित लोकतन्त्रवादीको आन्दोलन जारी छ । हङकङकी प्रमुख कार्यकारी क्यारी लामले विधेयक फिर्ता भइसकेकाले प्रदर्शनको कुनै औचित्य नभएको बताउँदै आएकी छन् । बेइजिङ समर्थित उनले प्रदर्शन नियन्त्रण गर्न नसकेको भन्दै चिनियाँ नेतृत्व असन्तुष्ट रहेको भन्ने समाचार बाहिरिए पनि औपचारिक हस्तक्षेप भने भएको छैन । चीनले अमेरिकालगायतका राष्ट्रले प्रदर्शनलाई समर्थन गरिरहेको आरोप लगाउँदै आएको छ । उसले हङकङको विषय आफ्नो आन्तरिक मामिला भन्दै हस्तक्षेप नगर्न चेतावनी दिए पनि खासै ठोस कदम भने चालेको छैन । केन्द्रबाट हङकङ मामिला हेर्ने प्रमुख परिवर्तनले भने बेइजिङ केही आक्रामक देखिएको छ । हङकङ मामिला प्रमुखलाई हटाएर सीले बल्ल हस्तक्षेप गरेका छन्, हङकङ बाप्टिस्ट विश्वविद्यालय राजनीतिक शास्त्रका प्राध्यापक जाँ पियरे क्बेस्टानले बताए । बेइजिङले घुमाउरो तरिकाले लामो समयदेखि अशान्त हङकङमा इच्छा देखाउनुको अर्थ त्यहाँ थप राजनीतिक दबाब पर्न सक्ने उनी बताउँछन् ।"
दिल्लीमा महाभोज,"(नयाँदिल्ली)  भारतको राजधानी नयाँदिल्लीको मण्डीहाउसस्थित श्रीराम थिएटरको हल । मञ्चमा मानिसको कल्याङमल्याङ । कोही बाकसजस्ता संरचना यताउता गरिरहेका त, कोही भने एक ठाउँबाट अर्को ठाउँमा ओहोरदोहोर । त्यो सबै मञ्चको ठीक सामुन्ने उभिएका एक जनाको प्रत्यक्ष निर्देशन र निगरानीमा भइरहेको थियो । निर्देशन दिने व्यक्ति थिए नाट्यकर्मी अनुप बराल थिए । र, उनी आफ्नो निर्देशन रहेको नेपाली नाटक महाभोज को अन्तिम रिहर्सल गराउँदै थिए । सेट मिलाउनका लागि बढी समय लागेकाले अन्तिम रिहर्सलका लागि समय अपुग भइरहेको थियो । हुन त नेपालमा यो नाटक करिब डेढ महिनाभन्दा बढी पटक मञ्चन भइसकेको थियो । तर, नेसनल स्कुल अफ ड्रामा (एनएसडी) को रंग महोत्सवमा मञ्चन हुनुको विशेष अर्थ र महत्त्व निर्देशक बराललाई राम्रोसँग थाहा थियो । त्यही भएर उनी कुनै पनि कमी नहोस् भन्ने चाहिरहेका थिए । त्यसमाथि अनुप आफैं पनि एनएसडीका उत्पादन । यस हिसाबले पनि उनी नाटक उत्कृष्ट होस् भन्ने चाहन्थे । तर, यसले नजानेर भए पनि अनुपमाथि केही दबाब सिर्जना गरिरहेको थियो । त्यो उनको रिहर्सलका क्रममा उनको अनुहारमा प्रस्ट झल्किन्थ्यो । तर, जसै करिब दुई घण्टा लामो रिहर्सल सकियो र सोको समय भयो निर्देशक बराल लामो सास फेर्दै दर्शककै बीच बस्न आए । हल्का दबाब त भइहाल्छ नि, निर्देशक बरालको यस्तो जवाफले पनि धेरै प्रस्ट हुन्थ्यो । ठीक साढे पाँच बजे मञ्चको पर्दा खुल्यो । र, सुरु भयो दलित, किसानलगायतका सीमान्तकृत वर्गमाथि राजनीतिको, प्रहरी तथा प्रशासन र मिडियाको उपेक्षा र निर्मम प्रहारको सिलसिला । गाउँका गरिब किसान बस्ती पूरै खरानी भएको घटनाप्रति राजनीतिक दलका नेता र प्रहरी प्रशासनले साँधेको मौनता देखेर एक दलित युवा विश्वेश्वर (बिसु) लाई भित्रभित्रै असहृय भइरहेको हुन्छ । उनी त्यो घटना सुनियोजित भन्नेमा ढुक्क छन् र उनीसँग त्यसको प्रमाण पनि छ । तर, उनको सुनुवाइ कतै हुँदैन । मन्त्री, प्रहरी प्रशासन र मिडियाबाट उक्त घटनाको सत्यतथ्य छानबिन होस् भन्ने चाहन्छन् उनी । उनलाई सबैतिरबाट निराशा मात्र हात लाग्छ । उल्टो त्यो घटनालाई सबैले आआफ्नो अनुकूल हुने गरी भजाउँछन् मात्र । गाउँमा एउटा अर्को दुःखद् घटना हुन्छ । आगलागी घटनाको प्रमाण लिएर भौंताँरिरहेका तिनै बिसुको लाश गाउँको पुलमुनि भेटिन्छ । चुनावी सरगर्मीका बीच अनि सुरु हुन्छ बिसुको लाशमाथिको राजनीति । फेरि एक पटक हार्छन् गाउँका गरिब, उत्पीडित र किसान । र, जित्छ प्रहरी, राजनीति र मिडियाको नेक्सस ले । अनि चल्छ महाभोज । भारतीय लेखिका मन्नु भण्डारीद्वारा यथार्थवादी धारमा लेखिएको महाभोज लाई कवि विप्लब प्रतीकले नेपालीमा भावानुवाद गरेका हुन् । भण्डारीले उत्तरप्रदेशको ग्रामीण भेगको समाजलाई आधारित बनाएर उपन्यास लेखेका थिए । सत्तरीको दशकमा लेखिएको नाटकलाई निर्देशक बरालले निकै कुशलतापूर्वक समकालीन घटना र परिवेशमा ढालेका छन् । नाटकको मौलिकता कायम गर्न यसको सामाजिक परिवेशलाई पनि तराई नै बनाइएको छ । र, दलित, किसान र उत्पीडित वर्गमाथि राजनीति, प्रशासन र मिडियाको उपेक्षा र वक्रदृष्टिलाई निकै मार्मिक ढंगले मञ्चमा उतारिएको छ । प्रहरीको पोसाकदेखि पृष्ठभूमिको रंगहरूमा त्यतिकै ध्यान दिइएको निर्देशक बरालले बताए । निर्देशक बरालले महाभोजमा तीनवटा पी अर्थात् पुलिस, पोलिटिक्स र प्रेसको नेक्सस देखाउन खोजिएको बताए । पुलिस, पोलिटिक्स र प्रेसले अहिलेको समयमा कसरी लाशमाथि राजनीति गर्न सक्छन् । वा जसको आवाज सुनिँदैन तिनको आवाजलाई कसरी आफूअनुकूल व्याख्या र प्रयोग गर्न सक्छन् भन्ने देखाइएको छ, जुन अहिलेको नेपाली समाजमा पाइन्छ, उनले भने । करिब साढे दुई घण्टा लामो यस नाटकमा निर्देशक बरालले रमेश बुढाथोकी, दिया मास्के, राजन भट्टराई, विप्लव प्रतीक, सोमनाथ बराल, विजय बरालजस्ता चिनिएका अनुहारदेखि अन्य थुप्रै नयाँ कलाकारलाई मौका दिएका छन् । र, त्यसमा सबैजसो कलाकार खरो पनि उत्रिएका छन् । कलाकारहरूको अभिनय, संगीत र मञ्चको पृष्ठभूमि तथा पोसाकको राम्रो संयोजनले करिब साढे दुई घण्टा लामो नाटक भए पनि दर्शकलाई बाँधिराख्छ । यस अर्थमा निर्देशक बराल सफल देखिन्छन् । नाटक भए पनि दर्शकलाई समाजमै भइरहने घटनाको आभास दिलाउन कोसिस गरिएको छ । कुनै ऐतिहासिक घटना भए पनि अहिले आफूहरूले पुनः निरीक्षण गरिरहेको अनुभव गराउँछ, बरालले भने ।"
४० देशका ८० फिल्मको मेला,"(काठमाडौं)  विश्वभरका ४० देशका ८० फिल्म प्रदर्शनीको कुम्भमेला नेपाल अन्तर्राष्ट्रिय फिल्म महोत्सव (नीफ) को पाँचदिने यात्रा बिहीबारदेखि सुरु भएको छ । सभामुख अग्निप्रसाद सापकोटाले राजधानीको राष्ट्रिय सभागृहमा महोत्सवको उद्घाटन गरेका हुन् । उनले महोत्सवमा देखाइने फिल्ममार्फत सजीव र जीवन्त अन्तरक्रिया हुने अपेक्षा राखेको बताए ।नेपाल फिल्म एन्ड कल्चरल एकेडेमीले आयोजना गरेको नीफको तेस्रो संस्करणका लागि निर्णायक प्रमुखका हैसियतमा आइपुगेका बलिउड निर्देशक प्रकाश झाले पहिलोपटक नेपाल आउन पाउँदा खुसी व्यक्त गरे । म नेपाल सीमानजिक (बिहार) जन्मे, हुर्केर पनि यहाँ आउन पाएको थिइनँ । महोत्सवकै लागि आउन पाउँदा झन् बढी खुसी छु । उनले यस्तै खुसी ४० वर्षे फिल्मी करिअरमा पनि पाएको उल्लेख गर्दै थपे, करिअरको यो अवधिमा कुनै दिन, क्षण पनि यस्तो भएन, जुन बेला मैले रमाइलो अनुभव गरेको नहोस् । झाले आफू अझै पनि फिल्मको कलात्मकतामा रमाइरहेको भन्दै नेपालजस्तो भाषा, जाति, धर्म, संस्कृति, कला र भौगोलिक विविधता रहेका सुन्दर देशमा उच्च क्षमता भएका फिल्म मेकर भएको र कुनै दिन चम्किने विश्वास व्यक्त गरे ।राष्ट्रिय सभागृह, पर्यटन बोर्ड र सर्वनाम थिएटरमा पाँच दिनसम्म चल्ने नीफको उद्घाटन सत्रमा बोल्दै नेपाल फिल्म एन्ड कल्चरल एकेडेमीका अध्यक्ष केपी पाठकले भने, गतवर्ष मात्र हामीले मुस्किलले ६० फिल्म प्रदर्शनीका लागि छान्न पाएका थियौं । यसपटक बढेर ४० देशका ८० फिल्म पुगेको छ भने २० देशबाट फिल्मकर्मीको सहभागिता छ । हामीले लामो यात्रा सोचेर अघि बढेका छौं । भविष्यमा नीफका लागि फिल्म प्रदर्शनका लागि फिल्मकर्मीले कुरेर बस्ने होस् भन्ने चाहेका छौं । उनले महोत्सवलाई राजधानीमा मात्रै केन्द्रित नगरी भविष्यमा सातवटै प्रदेशमा फैलाउन चाहेको पनि उल्लेख गरे । भने, यो महोत्सव केवल देशका लागि मात्रै नभई एसियाकै महत्त्वपूर्ण र सम्झनलायक महोत्सव बनाउन खोजिरहेका छौं ।महोत्सवमा फिल्म प्रदर्शनी र यसमा अन्तरक्रियासँगै पछिल्लो समय देखिएको डिजिटल प्लेटफर्ममा नेपाली फिल्म प्रवेशका सम्भावित बाटाहरू पनि खोजी गरिने आयोजकले बताएको छ । यसका लागि महोत्सवमा नेटफ्लिक्सका प्रतिनिधिको उपस्थितिमा समेत छलफल चलाइनेछ । महोत्सवकै उद्घाटन सत्रमा उपस्थित निर्देशक नीर शाहले यति बेला फिल्मलाई फिल्मबाटै खतरा रहेको तर्क गरे । भने, कलात्मक फिल्मले अरू फिल्मको चुनौती खेप्नुपरिरहेको छ । एक्लै त्यसलाई जित्न सक्दैनौं । कलात्मक र सृजनात्मक फिल्म मेकर एकजुट भई लड्नु जरुरी छ । यस्ता महोत्सवले त्यसको दिशानिर्देश गर्न सक्नुपर्छ । मेकरले यसबाट फाइदा लिन सक्नुपर्छ ।नीफ उद्घाटनका अवसरमा चाइनिज फिल्म द कम्पोजर देखाइएको थियो । शुक्रबार नेपाली फिल्म प्रसाद को प्रदर्शनीसँगै सुरु हुने नीफको दोस्रो दिन भारतको तीन मुहुरत, मेक्सिकोको द इन्इभाइटेबल डेथ अफ द क्र्याब, श्रीलंकाको द अदर हाल्फ र सर्ट फिल्महरू देखाइनेछ । दोस्रो दिन नै डिजिटल फिल्मसम्बन्धी वर्कसप पनि चलाइने भएको छ । पाँच दिनसम्म चल्ने महोत्सवमा आइतबार नीर शाह निर्देशित फिल्म वासुदेव स्क्रिनिङसँगै यसका निर्देशक शाह, कलाकार हरिहर शर्मासँग साहित्यकार ध्रुवचन्द्र गौतम र सोफिया उपाध्यायबीच प्यानल बहस र अभिनेता राजेश हमालद्वारा आफ्नो फिल्मी यात्रा वर्णन हुनेछ । साथै, अन्य फिल्म प्रदर्शनीसँगै प्रश्नोत्तर सेसन पनि हुने बताइएको छ ।नेपाली फिल्मको रचनात्मक विकासको उद्देश्यसहित जारी महोत्सवमा १० अन्तर्राष्ट्रिय फिचर फिल्म, ३५ सर्ट फिल्म, ५ नेपाली फिचर फिल्म, १५ नेपाली सर्ट फिल्म, ८ डकुमेन्ट्री र ६ वटा एनिमेटेड फिल्म रहेका छन् ।"
खनाल र भट्टराईलाई अक्षरमार्ग,"काठमाडौं (कास) साहित्यकार केदारनाथ खनाल र साहित्यिक पत्रकार जयदेव भट्टराई सम्मानित भएका छन् । अक्षरमार्गले केदारनाथ खनाललाई श्रीराम स्मृति अक्षरमार्ग वरिष्ठ साधक सम्मान र साहित्यिक पत्रकार जयदेव भट्टराईलाई विष्णुहेम अक्षरमार्ग साहित्यिक पत्रकार सम्मान प्रदान गरेको हो । साहित्यकार एवं समालोचक डा गोविन्दराज भट्टराईले सम्मान हस्तान्तरण गरे । कार्यक्रममा साहित्यकार मोहन दुवाल, कवि सूर्यप्रसाद लाकोजू, विजयराम कर्माचार्यलगायतले ससामयिक साहित्यिक चर्चा गरेका थिए भने चट्याङ मास्टरले आफ्नो एकल सिर्जना वाचन प्रस्तुत गरेका थिए । अक्षरमार्गबाट अक्षयकोषका लागि कार्यक्रममा जगत्माया कर्माचार्यले एक लाख ५० हजार रुपैयाँ हस्तान्तरणसमेत गरेकी थिइन् ।"
ए क १ नाटक उत्कृष्ट,"काठमाडौं (कास) ११ औं राष्ट्रिय बाल नाटक महोत्सवमा ए क १ उत्कृष्ट नाटक हुँदै सात हजार रुपैयाँ जितेको छ । शैली थिएटरको आयोजना रहेको उक्त महोत्सवमा १७ नाटकले प्रतिस्पर्धा गरेका थिए । जसमा उत्कृष्ट अभिनेता रिलायन्स पब्लिक स्कुलको नाटक ड्रग्स एब्युज का सफल बस्नेत र अभिनेत्रीमा क्रिएटिभ एकेडेमी कीर्तिपुरको नाटक आनमया का नुमा लिम्बूले जिते । दुवै कलाकारले १० हजार रुपैयाँसहित प्रमाणपत्र प्राप्त गरे ।नाटक टीका बाट आभा शर्मा नेपालले उत्कृष्ट निर्देशकको अवार्ड जितिन् भने युरोपजंग थापाले कति पढिस् ? नाटकमा दिएको प्रस्तुतिका आधारमा प्रोत्साहन पुरस्कार जिते । बृहस्पति विद्यासदन स्कुलकै नाटक ए क १ ले पब्लिक च्वाइस अवार्डसमेत हात पार्यो । निर्देशक, कलाकार देशभक्त खनाल, नाट्यकर्मी सरस्वती चौधरी र पत्रकार, समीक्षक सुशील पौडेलले नाटकको मूल्याकंन गरेका हुन् ।"
होलेरीमा मिडिया मेला,"(होलेरी, रोल्पा)  सशस्त्र द्वन्द्वको उद्गम थलो मानिन्छ होलेरीलाई । गत वर्ष यस थलोमा साहित्यकारहरू द्वन्द्व साहित्य खोतल्दै पुगेका थिए । यसपटक भने लेखक तथा पत्रकारहरूको मेला सुरु भएको छ । स्थानीय उत्पादन, संस्कृति, पर्यटकीय सम्भावना र पूर्वाधार खोतल्न दक्षिण रोल्पास्थित रुन्टीगढी गाउँपालिकाले राष्ट्रिय मिडिया सम्मेलन गरेको हो । बिहीबार सुरु सम्मेलनमा राष्ट्रिय मिडियाका सम्पादकहरू बोलाइएको थियो । सम्मेलनको उद्घाटन गर्दै ऊर्जा, जलस्रोत तथा सिँचाइमन्त्री वर्षमान पुनले सशस्त्र द्वन्द्वकालीन समय पार गरेपछि विकास भित्र्याइएको दाबी गरे । संघीय संरचनापछि विकासका सम्भावना झन् वृद्धि भएको उनले सुनाए । नयाँ संविधान बनाएपछि र संघीय संरचनामा आएर विकास र सम्भावनाका ढोका खुलेका छन्, मन्त्री पुनले भने ।पहिले बन्दुक बोक्यौं र युद्ध लड्यौं, सशस्त्र द्वन्द्वको स्मरण गर्दै मन्त्री पुनले भने, अहिले लडाइँ गर्नुपरेको छैन । अब विकास गर्ने हो । करिब २५ वर्ष होलेरीस्थित प्रहरीचौकीमाथि दुईपटक आक्रमण गर्दा उनी लडाकुका कमान्डर थिए । पत्रकार टीकाराम यात्रीसँग गफिँदै मन्त्री पुनले होलेरी आक्रमणको नालीबेली सुनाए । त्यसअघि बिहीबार बिहान मन्त्री पुनले आक्रमण गरिएको तत्कालीन होलेरी प्रहरीचौकी रहेको स्थानमा निर्माण गरिएको शान्ति स्मारकको उद्घाटन गरेका थिए । गाउँपालिकाको करिब १० लाख रुपैयाँ लगानीमा उक्त स्मारक निर्माण गरिएको गाउँपालिकाका नायब सुब्बा दीपक डाँगीले बताए । माओवादी सशस्त्र द्वन्द्वको सुरुवाती दिन फागुन १ को सन्दर्भ पारेर होलेरी आएका मन्त्री पुनले द्वन्द्व भुलेर विकासको मार्गमा लाग्न आव्हान गरे । उनले आफैं सम्मिलित राजनीतिक लडाइँको युग समाप्त भए पनि विकासनिर्माणको मार्गप्रति प्रतिबद्ध हुनुपर्ने समय आएको बताए । मन्त्री पुनको होलेरी आक्रमण अनुभव सेसनपछि सम्पादकहरूबीच संघीयता, समृद्धि र सञ्चार विषयको सेसनमा समाचार, सञ्चारमाध्यम र उत्तरदायित्वबारे बहस गरे । सम्पादकहरू गुणराज लुइँटेल, प्रशान्त अर्याल, किरण नेपाल, नारायण अमृत, टीकाराम यात्रीले समाचार ट्रेन्डबारे धारणा राखेका थिए । पत्रकार दिनेश सुवेदीले सहजीकरण गरेको उक्त सेसनमा लेखक तथा पूर्वसम्पादक नारायण वाग्ले पनि सहभागी थिए । रोल्पाको द्वन्द्व र अर्थतन्त्रबारे पत्रकारहरू नारायणप्रसाद शर्मा, सुशील गौतम, खेम बुढा, गंगा बीसी, नवीन विभास र घनश्याम आचार्यबीचको सेसन पत्रकार वसन्त आचार्यले चलाए । तत्कालीन द्वन्द्वको प्रभाव र त्यसले रापती क्षेत्रमा पारेको असरबारे उनीहरूबीच बहससमेत भयो । उनीहरूले तत्कालीन सशस्त्र द्वन्द्वका मुख्य एजेन्डा बिर्सिएको तर्क गरे । द्वन्द्वपीडितबारे राज्य अझै मौन हुनु दुःखद् भएको उनीहरूको निष्कर्ष थियो । यस्तै, पत्रकार दुर्गालाल केसीले महिला आवाज र समावेशीबारेको सेसनमा निर्मला शर्मा र नितु पण्डितबीच छलफल चलाए । लेखक भूषिता वशिष्ठले लोकतन्त्रमा नारीआवाज र समावेशितामाथि झन् आक्रमण भएको तर्क गरिन् । कार्यक्रममा डा गोविन्द आचार्यले रुन्टीगढी नै किन आउने तथा पत्रकार महासंघ रोल्पाका अध्यक्ष महेश न्यौपानेले रोल्पाको पत्रकारिताबारे कार्यपत्र पेस गरेका थिए ।रुन्टीगढी गाउँपालिकाले अघिल्लो वर्ष पूर्वाधार विकासका लागि विकास सम्मेलन र साहित्यको प्रवर्द्धन गर्न अक्षर सम्मेलन सम्पन्न गरेको थियो । स्थानीयदेखि राष्ट्रिय व्यक्तित्वसँग छलफल गर्न यस्ता कार्यक्रम आयोजना गर्ने गरिएको गाउँपालिकाका अध्यक्ष बालाराम बुढामगरले बताए । गाउँपालिकाले आगन्तुक पाहुनालाई दहवन, गढीलेक, मुरुले, रुन्टीलगायत स्थानमा घुमाएको छ ।"
"तीन आरोपित धरौटीमा छुटे, तीन पुर्पक्षमा","(धनुषा)  टिपरले किचेर दिलीप महतोको हत्या गरेको आरोपमा पक्राउ परेका तीन जना पुर्पक्षका लागि कारागार चलान भएका छन् । अन्य तीन जना धरौटीमा छुटेका छन् । जिल्ला अदालत धनुषाका न्यायाधीश केशवप्रसाद घिमिरेको इजलासले बुधबार टिपर चालक मुनिन्द्र महतो, लोडर चालक रञ्जित भनिने जितेन्द्र महतो र क्रसर सञ्चालक विपीन महतोलाई पुर्पक्षका लागि थुनामा राख्ने आदेश दिएको हो । हत्या आरोपमा पक्राउ परेका रोशनकुमार यादव, सत्यनारायण महतो र शत्रुधन महतोलाई जनही २५ हजार धरौटी राखेर तारेखमा छाड्ने आदेश दिइएको थियो । अदालतले मुनिन्द्र, जितेन्द्र र विपीनको संलग्नताबारे विश्वासलायक आधार, प्रमाणबाट देखिएकाले थुनछेक प्रयोजनका लागि थुनामा राख्ने आदेश गरेको हो । दिलीपसँगै खोलामा गएका रोशनकुमार यादवका हकमा झगडा छुटाउन प्रयास गरेको, घटनालगत्तै खबर गरेको र रोशनदिलीपबीच कुनै किसिमको वैमनश्य नरहेको अदालतले भनेको छ । अदालतको फैसलाअनुसार हत्या घटनामा सत्यनारायण र शत्रुधनको समेत संलग्नता देखिएको छैन । धनुषाको औरही खोलामा भइरहेको उत्खननको विरोध गर्दा पुस २५ गते बिहान ४ बजे मिथिला नगरपालिका५ का २४ वर्षीय महतोको हत्या गरिएको थियो । दिलीपलाई कोखमा लिभर प्रहार गरी घाइते बनाएर टिपरले किचिएको थियो । स्थानीय २७ वर्षीय विपीन महतोले सञ्चालन गरेको चुरिया माई क्रसर उद्योगले खोलामा राति अवैध उत्खनन गर्दै आएको थियो । तीन जना आरोपितलाई धरौटीमा छाडिएपछि पुनरावेदन गर्ने तयारी गरिएको सरकारी वकिल कार्यालय धनुषाका जिल्ला न्यायाधिवक्ता शम्भु गौतमले बताए । पीडित परिवारले हत्यामा संलग्न अन्य व्यक्ति पक्राउ नगरेको भन्दै प्रहरीमाथि आशंका व्यक्त गरेका छन् । घटनाको सूक्ष्म अनुसन्धान हुनुपर्थ्यो । अन्य व्यक्ति फरार छन् । हत्या भएको दिन मुचुल्का नै नगरी लास उठाइयो, दिलीपका बुबा रामजीवनले भने । यता उत्खननको विरोध गर्दा टिपरले किचेर हत्या गरिएका दिलीप महतोलाई पर्यावरण सहिद घोषणा गर्न माग गरिएको छ । धनुषाको ढल्केबरमा स्थानीय र अभियन्ताले प्रदर्शन गर्दै पर्यावरण सहिद घोषणा गर्न र उच्चस्तरीय छानबिन समिति गठन गरी दोषीलाई कडा कारबाही गर्न माग गरेका छन् ।"
२७ बैंकको नाफा पौने ३३ अर्ब,"गत पुससम्म बैंकको नाफा वृद्धिदर कम देखिए पनि १६ वटा बैंकले १ अर्बभन्दा बढी नाफा कमाएका छन् । तीमध्ये राष्ट्रिय वाणिज्य, नबिल र एनआईसी एसिया बैंकले २ अर्ब रुपैयाँभन्दा बढी नाफा कमाएर धेरै नाफा गर्ने बैंकहरूमा क्रमशः पहिलो, दोस्रो र तेस्रो स्थान ओगटेका छन् । सञ्चालनमा रहेका २७ वाणिज्य बैंकमध्ये आठ बैंकको नाफा घटेको छ भने बाँकीको बढेको छ । गत वर्षको दोस्रो त्रैमाससम्म १५ वटा बैंकले अर्बभन्दा बढी नाफा कमाएका थिए । गत वर्ष पुससम्म ९८ करोड २० लाख रुपैयाँ नाफा कमाएको सानिमा बैंकले यो वर्षको सोही अवधिमा अर्बभन्दा बढी नाफा कमाएपछि १६ बैंकको नाफा अर्बभन्दा बढी भएको हो । बाँकी ११ बैंकको खुद नाफा अर्ब रुपैयाँभन्दा कम छ । धेरै नाफा आर्जन गरेका राष्ट्रिय वाणिज्य बैंक र दोस्रो स्थानमा रहेको नबिल बैंकको नाफा गत वर्षभन्दा घटेको छ । तेस्रो स्थानमा रहेको एनआईसी एसिया बैंकको भने नाफा बढेको छ । चाुल आवको पहिलो ६ महिनामा पनि बैंकहरूको कर्जा प्रवाह वृद्धिदर निक्षेप संकलन दरभन्दा धेरै छ । गत वर्षको पुससम्मको तुलनामा यो वर्ष बैंकहरूको निक्षेप वृद्धिदर १०९५ प्रतिशत बढेको छ । सोही अवधिमा कर्जा प्रवाह वृद्धिदर १५०६ प्रतिशत छ । गत असारको तुलनामा भने निक्षेप र कर्जा प्रवाह दर दुवै घटेका छन् । असारको तुलनामा पुससम्म निक्षेप ६२८ र कर्जा प्रवाह ९७८ प्रतिशत बढेको बैंकहरूको वित्तीय विवरणमा उल्लेख छ ।"
सीजीसँग डलरको हिसाब खोजिन्छ,"काठमाडौं (कास) सरकारले विश्व बैंकबाट ऋण लिई स्थापना गरेको कम्पनी एसटीएम टेलिकमलाई चौधरी ग्रुपले आफ्नो बनाएकाले त्यसको हिसाबकिताब खोज्ने सञ्चार तथा सूचना प्रविधिमन्त्री गोकुल बाँस्कोटाले बताएका छन् । मन्त्रिपरिषद्को निर्णय सार्वजनिक गर्ने कार्यक्रममा बिहीबार उनले उक्त कम्पनीमा विश्व बैंकको १ करोड १८ लाख ६५ हजार डलर लगानी रहेको, त्यसको सरकारले साँवा ब्याज तिर्नुपरेकाले हिसाब खोजिने बताएका हुन् । सीजी आउनुभन्दा अगाडि पहिले माउ को थियो ? जन्मको स्रोत के हो ? उनले भने, त्यो एसटीएम भन्ने कम्पनी थियो । त्यति बेला विश्व बैंकबाट ऋण लिएर नेपाल सरकारले एसटीएम कम्पनी किनेको हो, पूर्वाञ्चलमा काम गर्न, उनले भने, त्यो ऋण नेपाल सरकारले तिर्नुपर्छ । यही कम्पनी पछि चौधरी ग्रुपले खरिद गरी सीजी कम्युनिकेसन्स प्रालि बनाएको हो । त्यस बेलाको सरकारले उक्त कम्पनीलाई १ करोड १८ लाख ६५ हजार डलर अनुदान दिएको थियो, उनले भने, साँवा फर्काउनुपर्ने त छँदै र ब्याज पनि लिनुपर्छ । चौधरी ग्रुप र सञ्चारमन्त्रीबीच शृंखलाबद्ध आरोपप्रत्यारोप चलिरहेको छ । गत आइतबार चौधरी ग्रुपले पत्रकार सम्मेलन गरी मन्त्री बाँस्कोटाले २० अर्ब तिरेपछि मात्रै सीजीलाई लाइसेन्स दिने भन्ने अघिल्लो अभिव्यक्ति गैरकानुनी रहेको जनाएको थियो । अघिल्लो बिहीबार मन्त्रिपरिषद्को निर्णय सार्वजनिक गर्न आयोजित पत्रकार सम्मेलनमा बाँस्कोटाले २० अर्ब रुपैयाँ तिरेर सबै प्रक्रिया पूरा गरे सीजीलाई आधारभूत टेलिफोन सेवाको लाइसेन्स दिन सकिने टिप्पणी गरेका थिए । कानुनअनुसार २० अर्ब रकम बुझाउनु नपर्ने र बुझाउनुपर्ने रकम बुझाइसकेको सीजीले पत्रकार सम्मेलनमा जनाएको थियो । त्यसको प्रत्युत्तरमा बिहीबार फेरि मन्त्री बाँस्कोटाले सीजीसँग हिसाब खोजिने बताएका हुन् । सञ्चारमन्त्री बाँस्कोटाले सीजीका सञ्चालकहरू भाग्यमानी रहेको बताए । किनभने अरू कम्पनी खडा गर्न जोखिम मोल्नुपर्छ । उहाँहरूलाई त सरकारले ऋण काटीकाटी अनुदान दिएको छ, उनले भने, तर काम के गर्नुभयो त ? ती कामका सामग्री कहाँ छन् त ? १ हजार ६८ ओटा पीसीओ बने कि बनेनन् ? त्यो काम के भयो ? काम सकिएपछि अनुदान रकम फिर्ता नगरेकामा उनको आपत्ति छ । गर्छु भनेको काम नगरेपछि हिनामिना भयो कि भएन ? बास्कोटाले भने, राज्यको सम्पत्ति त हो नि । १ करोड १८ लाख ६५ हजार डलरचाहिँ अध्ययन हुन्छ ।"
"पुनर्निर्माण : गाउँमा प्रगति, सहरमा सुस्त","(काठमाडौं)  चुनावमा जाँदा तत्कालीन एमाले र माओवादी केन्द्रले संयुक्त घोषणापत्रमा आफ्नो सरकार बने दुई वर्षभित्र भूकम्पछिको पुनर्निर्माण सक्ने प्रतिबद्धता जनाएका थिए । तर सरकारको दुईवर्षे कार्यकाल पूरा हुँदै गर्दा पुनर्निर्माणको काम भने बल्ल ६२ प्रतिशत मात्र सकिएको छ । २५ प्रतिशत काम जारी छ भने १३ प्रतिशत काम सुरु भएको छैन । आगामी ०७७ पुस १२ मा राष्ट्रिय पुनर्निर्माण प्राधिकरणको समय सकिँदै छ । पुनर्निर्माणसम्बन्धी ऐन०७२ अनुसार भने सरकारले आवश्यक ठाने एक वर्ष म्याद थप गर्न सक्नेछ । निजी आवास निर्माणमा प्रगति देखिए पनि पुरातात्त्विक सम्पदामा भने प्रगति कम छ । बाह्य जिल्लामा पुनर्निर्माणको काम राम्रो भए पनि उपत्यकाका काठमाडौं, भक्तपुर र ललितपुरमा सन्तोषजनक छैन । नेकपाको घोषणापत्रमा सरकार बनेको एक वर्षभित्र भूकम्पपीडितलाई घर निर्माणका लागि सहयोग उपलब्ध गराउने भनिएको छ । घर बनाउँदा सम्बन्धित परिवार र गाउँका श्रमिकले काम गर्ने व्यवस्था लागू गरिने र स्वदेशमै उत्पादित निर्माण सामग्री प्रयोग गरिने पनि भनिएका थियो । तर त्यसअनुसार काम हुन सकेको छैन । निर्माणमा स्वदेशी सिमेन्ट, डन्डी, ढुंगा, गिट्टी, बालुवा प्रयोग गरिएको प्राधिकरणका कार्यकारी सदस्य चन्द्रबहादुर श्रेष्ठले जानकारी दिए । विदेशी सामग्रीको प्रयोग एकदम न्यून छ, उनले दाबी गरे । निजी आवास निर्माणमा समस्या नभएको र गुनासोका कारण लाभग्राहीको संख्या थपिएकाले केही समय लागेको प्राधिकरणका सहप्रवक्ता मनोहर घिमिरेले बताए । ७३ प्रतिशत विद्यालयको पुनर्निर्माण सकिइसकेको उनले जानकारी दिए । हामीलाई पाँच वर्षको समय दिइएको हो, उनले भने, सुरुमा पाँच लाख घर क्षति भएको भन्ने थियो, निजी आवासमा संख्या बढ्ला भन्ने थिएन । पहिला पाँच लाख लाभग्राही अनुमान गरिएको थियो । अहिले संख्या ८ लाख २८ हजार पुगेको छ । उपत्यकाबाहिरका प्रायः जिल्लामा भने निजी आवास निर्माणमा ९० प्रतिशतभन्दा बढी प्रगति भएको उनको भनाइ छ । उपत्यकाका तीन जिल्लामा भने निजी आवास पुनर्निर्माणको काम २५ प्रतिशत मात्र सकिएको छ । ३३ प्रतिशतले तेस्रो किस्ता बुझिसकेको र २१ प्रतिशतले आवास निर्माण गरिरहेका छन् । भक्तपुरमा १५, ललितपुरमा १९ र काठमाडौंमा २२ प्रतिशत मात्र पुनर्निर्माणको काम सकिएको प्राधिकरणको तथ्यांक छ । उपत्यकामा ३ लाख रकम बुझेर घर बनाउन सम्भव नरहेकाले निर्माण प्रगति कम देखिएको उनको भनाइ छ । ग्रामीण क्षेत्रमा भने प्राधिकरणले दिएको अनुदानमा केही रकम थपेर घर बनाउने बढी छन् । ग्रामीण एवं सहरी क्षेत्रमा पुनर्निर्माणको काम फरक हुन्छ, पहिला जहाँ बसिरहेका थिए, त्यहाँ भत्काएर नयाँ बनाउँदा नगरपालिकाको मापदण्ड र भवनसंहिता पालना गर्नुपर्छ । अनुदान पनि कम पाइने र निर्माणका बेला पनि झन्झट बेहोर्नुपरेकाले उपत्यकाका भूकम्पपीडित पुनर्निर्माणमा उत्साहित हुन नसकेको प्राधिकरणको भनाइ छ । उपत्यकामा जग्गा विवाद बढी छ । दाजुभाइबीच अंशबन्डाका विवाद पनि छन् । भूमिहीनका समस्या उस्तै छन् । लालपुर्जा र गुठीको जग्गाले झनै समस्या थपेको छ । सहरी क्षेत्रका नगरपालिकाको प्राथमिकतामा पुनर्निर्माण नपरेको हो कि भन्ने पनि छ, घिमिरेले भने, तर पुनर्निर्माणमा पालिकाहरूकै भूमिका बढी हुन्छ । प्रधानमन्त्री केपी शर्मा ओलीले केही समयअघि राष्ट्रिय परामर्श परिषद् बैठकमा बाँकी पुनर्निर्माणको काम छिटो सम्पन्न गर्न निर्देशन दिएका थिए । देखापरेका समस्या समाधान गर्दै द्रुत गतिमा काम अघि बढाउन प्रधानमन्त्री ओलीले प्राधिकरणलाई निर्देशन दिएका थिए । प्राधिकरणका प्रमुख कार्यकारी अधिकृत सुशील ज्ञवालीले भने भूकम्पपीडितले गलत विवरण भरेको, प्रबलीकरणतर्फ लाभग्राही आकर्षित हुन नसकेकोलगायत कारणले पुनर्निर्माणमा अपेक्षित प्रगति हासिल हुन नसकेको बताए । लाभग्राहीलाई प्रबलीकरणमा थप प्रोत्साहन गर्ने र सहरी क्षेत्रको पुनर्निर्माणमा पालिकाहरूलाई थप परिचालन गर्नु आवश्यक छ, उनले भने । प्राधिकरणको म्याद सकिने अवधि नजिकिँदै गर्दा प्राधिकरणका प्रमुख कार्यकारी अधिकृत ज्ञवालीको संयोजकत्वमा कार्यदल गठन गरिएको छ । कार्यदललाई पुनर्निर्माणको अवस्था, कार्ययोजना, वित्तीय व्यवस्थापनको अध्ययन गरी प्राधिकरणको म्याद थप गर्नेनगर्ने सम्बन्धमा सिफारिस गर्ने जिम्मेवारी दिइएको छ । जसमा अर्थ, गृह, सहरी विकास, संस्कृति, पर्यटन तथा नागरिक उड्डयन मन्त्रालय, राष्ट्रिय योजना आयोग र प्राधिकरणका सचिव सदस्य छन् । चालु आवको १ खर्ब ४१ अर्ब रुपैयाँ बजेटमध्ये ३४ अर्ब रुपैयाँ बजेटको स्रोत सुनिश्चितता नभएको प्रमुख कार्यकारी अधिकृत ज्ञवालीले बताए । संशोधित ४ खर्ब ८२ अर्बमध्ये अहिलेसम्म ३ खर्ब ३५ अर्ब खर्च भएको छ । चालु आवमा १ खर्ब ४१ अर्ब रुपैयाँ विनियोजन भएको छ । पुनर्निर्माणको धेरैजसो काम एक वर्षभित्र सकिने अवस्था छ, प्राधिकरणका कार्यकारी सदस्य श्रेष्ठले भने, तर काठमाडौं उपत्यकामा निजी आवास निर्माणको काम भने सक्न गाह्रो छ । पुराना घरलाई नै नयाँ प्रविधिअनुसार रेक्ट्रोफिटिङ गर्ने भनिए पनि भूकम्पपीडितमा यसप्रति विश्वास कम भएकाले प्रगति गर्न नसकिएको उनले बताए । पुनर्निर्माणको काम सन्तोषजनक रहेको प्राधिकरणका पूर्वकार्यकारी अधिकृत गोविन्द पोखरेल बताउँछन् । तर पुनर्निर्माण सकिन दुई वर्ष लाग्छ, उनले भने, पुरातात्त्विक सम्पदाको काम सकिँदैन, सार्वजनिक पूर्वाधारको काम पनि सकिन समय लाग्छ ।"
संकुचनतर्फ मौद्रिक क्षेत्र,"निक्षेप संकलन, कर्जा परिचालन तथा उपलब्धता, ब्याजदर अवस्था र वित्तीय पहुँको अवस्थाको प्रतिनिधित्व गर्ने मौद्रिक क्षेत्र भने संकुचनको बाटामा देखिन्छ । अघिल्लो आर्थिक वर्षको पुससम्म २९ प्रतिशतले बढेको बैंकहरूको खुद नाफा यस वर्ष साढे ६ प्रतिशतमा सीमित भएको छ । सरकार बन्नुपूर्वको वर्षको पहिलो ६ महिनामा ४ प्रतिशतमा रहेको मूल्यवृद्धि अर्को वर्ष बढेर ४६ प्रतिशत पुग्यो । यस वर्षको मध्यावधिमा ६४ प्रतिशत पुगिसकेको छ । बैंकहरूको बचत, कर्जा तथा ऋण परिचालनको वृद्धिदर क्रमशः घट्दो छ । राष्ट्र बैंकको तथ्यांकअनुसार विगत दुई वर्षको ६ महिनासम्मको बचत वृद्धिदर २० र १५ प्रतिशत हो । त्यस्तै कर्जा तथा ऋण परिचालनको वृद्धिदर पनि २५ र १५ प्रतिशत देखिन्छ । यसको मतलब यी दुवै क्षेत्रको वृद्धिदर घट्दो क्रममा छ । औसत ब्याजदरमा पनि उतारचढाव देखिन्छ । अर्थात् तीन आर्थिक वर्षमा निक्षेपको ब्याजदर क्रमश ६१७ प्रतिशत, ६६२ प्रतिशत र ६८० प्रतिशत हो । कर्जाको ब्याजदर भने क्रमशः ११२५, १२३२ र ११९३ प्रतिशत छ ।पछिल्लो समय कर चुक्ता प्रमाणपत्र अनिवार्य र आम्दानीको आधा रकम मात्रै ऋण पाउने व्यवस्थाले यस क्षेत्रको कर्जा विस्तार झन् घट्ने अनुमान छ । बैंकर्स संघले केही समयअघि जनाएअनुसार बैंकमा थोरै रकम लिने साना ऋणीको संख्या घट्न थालिसकेको छ । बैंकिङ क्षेत्र अधिक नियमले त्रस्त हुँदा समस्या आएको हो, योजना आयोगका पूर्वउपाध्यक्ष वाग्लेले भने । स्थानीय तहमा बैंकिङ पहुँचको विस्तार भने यही सरकार आएपछि बढी भएको देखिन्छ । अर्थात् सरकार बन्नुपूर्वको अवधिमा ७५३ वटा पालिकामध्ये ३५२ मा मात्रै वाणिज्य बैंकका शाखा पुगेका थिए । गत वर्षको ६ महिनासम्ममा ७०३ पालिकामा वाणिज्य बैंकका शाखा पुगेका थिए भने यस वर्ष भने ७४५ मा बैंकको शाखा पुगिसकेका छन् । बाँकी ८ वटा पालिकामा यसै वर्ष शाखा पुर्याइसक्ने सरकारको दाबी छ ।अर्थतन्त्रको अवस्थाबारे महत्त्वपूर्ण मापन हुने सेयर बजारको गिरावटले यो सरकार बनेपछि निरन्तर धक्का लागिरहेको छ । अर्थात् ०७४७५ को पहिलो ६ महिनामा १४३११ विन्दुमा रहेको सेयर बजार यो सरकारले नेतृत्व गरेपछिको वर्षको ६ महिनामा १७ प्रतिशत ह्रास आई ११७८ विन्दुमा झर्यो । यस वर्ष झिनो सुधार भई १२६३ अंकमा पुगेको छ ।"
महासंघ वरिष्ठ उपाध्यक्षमा प्रधानको उम्मेदवारी,"विराटनगर (कास) अगामी चैतमा हुने नेपाल उद्योग वाणिज्य महासंघको वरिष्ठ उपाध्यक्षमा किशोर प्रधानले उम्मेदवारी घोषणा गरेका छन् । विराटनगरमा बिहीबार आयोजित एक कार्यक्रममा महासंघलाई सबल एवं सक्षम बनाउन आफूले उम्मेदवारी घोषणा गरेको प्रधानले बताए । घोषणासभामा महासंघका पूर्वअध्यक्षहरू कुशकुमार जोशी, पशुपति मुरारका, विनोदबहादुर श्रेष्ठ, वरिष्ठ उपाध्यक्ष शेखर गोल्छासहित जिल्लानगर उद्योग वाणिज्य संघका उद्योगी व्यवसायीको उपस्थिति थियो । वरिष्ठ उपाध्यक्ष नै महासंघको स्वतः अध्यक्ष हुने व्यवस्था छ । यही पदमा महासंघका अर्का उपाध्यक्ष चन्द्रप्रसाद ढकालले उम्मेदवारी दिने घोषणा गरिसकेका छन् । वरिष्ठ उपाध्यक्ष गोल्छा आगामी चैतबाट अध्यक्ष हुँदै छन् ।"
सिटिजन्समनी ट्रान्सफर सम्झौता,काठमाडौं (कास) सिटिजन्स बैंक इन्टरनेसनल लिमिटेड र म्याक्स मनी ट्रान्सफर प्रालिबीच मलेसियालगायत अन्य मुलुकबाट नेपालमा बैंकिङ प्रणालीमार्फत पठाएको विप्रेषण रकम भुक्तानी दिनेसम्बन्धी सम्झौता भएको छ । अब म्याक्स मनीमार्फत विदेशबाट नेपालमा पठाएको विप्रेषण रकम सिटिजन्स बैंकका शाखाबाट भुक्तानी लिन सकिनेछ ।
ओक्सेम्बर्ग अब नेपालमा,"काठमाडौं (कास) भारतीय कम्पनी सियाराम समूहको ओक्सेम्बर्ग ब्रान्डको आउटलेट काठमाडौंको सिभिल मलमा खुलेको छ । ललितपुरको कुमारीपाटी, लाबिम मल तथा विराटनगर गरेर अन्य तीन स्थानमा पनि यसका स्टोर खुलिसकेका छन् ।"
कलैयामा सिभिलको नयाँ शाखा,काठमाडौं (कास) सिभिल बैंकले बाराको कलैयामा आफ्नो नयाँ शाखा सञ्चालनमा ल्याएको छ । बैंकका सञ्चालक समिति सदस्य युगेशबहादुर मल्ल र कलैया उपमहानगरपालिकाका मेयर राजेश राय यादवले बिहीबार शाखा उद्घाटन गरे ।
फुड फर लाइफलाई कुमारीको सहयोग,काठमाडौं (कास) कुमारी बैंक लिमिटेडले फुड फर लाइफ नेपाललाई ५ लाख रुपैयाँ सहयोग गरेको छ । पर्याप्त पोषणको कमीमा बालबालिकाको शैक्षिक नतिजा एवं समग्र विकासमा पर्न जाने नकारात्मक असर कम गर्ने उद्देश्यले बैंकले सहयोग पुर्याएको बताएको छ । बैंकका नायब प्रमुख कार्यकारी अधिकृत राजीव गिरीले फुड फर लाइफकी अपरेसन प्रमुख अपरा थापा भट्टराईलाई सहयोग रकमको चेक हस्तान्तरण गरे ।
जुत्ता मेला सुरु,"काठमाडौं (कास) काठमाडौ भृकुटीमण्डपमा बिहीबारदेखि जुत्ता मेला सुरु भएको छ । मेलामा शिखर सु, बीएफ डियरहिल, ल्यान्डवास, रन सु र सु ल्यान्डलगायत ब्रान्डका जुत्ता उपलब्ध छन् । मेलामा १५ देखि ५० प्रतिशतसम्म छुट रहेको व्यवसायीले बताएका छन् ।"
एनसेलमन्त्रालययुनिसेफ सहकार्य,काठमाडौं (कास) एनसेल प्रालिले स्वास्थ्य तथा जनसंख्या मन्त्रालय र युनिसेफसँग सहकार्य गर्दै सरकारको राष्ट्रिय दादुरारुबेला अभियान ०७६७७ मा सघाउने भएको छ । यसअन्तर्गत सरकारले नौ महिनादेखि पाँच वर्षसम्मका करिब ३० लाख बालबालिकालाई दादुरारुबेला खोप लगाउने लक्ष्य राखेको छ ।
भायनेटको 'क्यान २०२०',काठमाडौं (कास) भायनेटले क्यान २०२० अफर ल्याएको छ । अफरअन्तर्गत भायनेटले अफर अवधिभर इन्टरनेट टीभीको विशेष अफर दिनेछ । यसैगरी ग्राहकका लागि जीवन अपग्रेड गर्न विभिन्न आकर्षक बन्डल प्याकेज पनि प्रदान गरिने भायनेटले जानकारी दिएको छ ।
हिमालयनमा गौतम,काठमाडौं (कास) हिमालयन बैंक लिमिटेडको सञ्चालक समिति अध्यक्षमा तुलसीप्रसाद गौतम चुनिएका छन् । बैंक सञ्चालक समितिको बुधबार बसेको बैठकले गौतमलाई अध्यक्षमा चयन गरेको हो । गौतमलाई डेपुटी गर्भनर चिन्तामणि शिवाकोटीले बिहीबार शपथ ग्रहण गराए ।
गुम्बा गाउँमा नमुना संकलन,"सिन्धुपाल्चोक (कास) सिन्धुपाल्चोकको जुगल गाउँपालिका३ गुम्बा गाउँमा फैलिएको ज्वरो, रुघाखोकी र श्वासप्रश्वासका बिरामीको स्वास्थ्यकर्मीले नमुना संकलन गरेका छन् । जिल्ला स्वास्थ्य कार्यालयका प्रमुख दुर्गादत्त चापागाईंका अनुसार बिहीबार दिउँसो गुम्बाथान पुगेका दुई ल्याब विशेषज्ञसहित तीन चिकित्सकले बिरामीको थ्रोट स्वाब लिएर फर्केका हुन् ।स्वास्थ्यकर्मीले नौ वटा सेम्पल लिएर राजधानी नै फर्किसक्नुभएको छ, गुम्बाको अवस्था अहिले एकदमै सामान्य भइसकेको छ । बिहीबारबाट बिरामी घट्दै आएका छन्, चापागार्इंले भने । गुम्बाथानको प्रभावित क्षेत्रलाई केन्द्रित गरेर विशेषज्ञले फरक लक्षण देखिएका बिरामी र अन्य स्रोतबाट नमुना संकलन गरेर राजधानी फर्केका उनले बताए । कोरोनाको जस्तै लक्षण देखिएपछि उक्त क्षेत्रका विद्यालय तीन दिनका लागि बन्द गरिएको छ । विशेषज्ञ टोलीले नमुना संकलन गरी राष्ट्रिय प्रयोगशालामा परीक्षणका लागि पठाए पनि ढुक्क हुने स्थिति भने नभएको जुगल गाउँपालिकाका प्रमुख होमनारायण श्रेष्ठले बताए ।"
विस्फोट आरोपित पक्राउ,धनुषा (कास) धनुषाको महेन्द्रनगरमा प्रहरी निरीक्षकसहित तीन जनाको ज्यान जाने गरी बम विस्फोट गराउने घटनाका आरोपितमध्येका एक जना पक्राउ परेका छन् । इलाका प्रहरी कार्यालय कडरबोना सप्तरीको टोलीले सुरुंगा६ श्रीपुरबाट धनुषाधाम६ नौ सय बिघाका ३४ वर्षीय इन्दलप्रसाद साह कानुलाई पक्राउ गरेको हो । साहलाई जिल्ला प्रहरी कार्यालय धनुषामा बुझाइएको छ ।
"एकै दिन ३ खेल, १३ गोल","हिमालयन शेर्पाविरुद्ध एनआरटी८ः४५ बजेथ्रीस्टारविरुद्ध च्यासल१२ः१५ बजेजावलाखेलविरुद्ध मनाङ१५ः३० बजेएन्फा कम्प्लेक्स, सातदोबाटो"
अभिलाषा र प्रेरणा सेमिफाइनलमा,"(पोखरा)  आईटीएफ जुनियर विश्व वरीयता यू१८ टेनिस प्रतियोगितामा नेपालका खेलाडीद्वय प्रेरणा कोइराला र अभिलाषा विष्टले बिहीबार विजयी निकालेका छन् । उनीहरू दुवै महिला सिंगलतर्फ सेमिफाइनल पुगेका हुन् ।उनीहरूले फाइनल पुग्नका लागि भारतीय र सिंगापुरका खेलाडीसँग प्रतिस्पर्धा गर्नेछन् । प्रेरणाले नेपालकै सलोनी तामाङलाई ७६ (५), ६४ को सेटले हराइन् । अभिलाषाले जापानकी अओका नागासावालाई ६१, ६४ को सोझो सेटमा रोकिन् । भारतकी गर्गी परवरले चिनियाँ सुहाङ लियाङलाई ६२, ६२ ले र सिंगापुरकी डिने चोले चीनकी हुवाई चाङलाई ७५, ६२ को सेटमा हराएर सेमिफाइनल निश्चित गरे । पुरुषतर्फ भारतीय जस्मिन सिधानाले आफ्नै देशका टोरस रावतलाई ६२, ६१ को सेटमा पन्छाए । भारतकै कृष्ण होडाले जापानी खेलाडी साटोरु नाकाजिमालाई पराजित गरे । जापानकासोगो सान्डाले भारतीय आर्यन लक्ष्मणलाई ६७ (४), ६०, ६४ को सेटले हराए । सान्डाले पहिलो सेट टाइब्रेकमा गुमाए पनि त्यसपछि सहजै आफ्नो पक्षमा पारेका थिए । भारतकै अमन दहियाले जर्मनका पउल अर्मिन एलब्रक्टलाई ६३, ६३ ले हराए ।महिला डबल्सतर्फ भारतीय जोडी गर्गी र हृदय साहले मलेसियन हुई ईल सो र नेपालकी सलोनी तामाङको जोडीलाई ६४ र ६३ को सेटले हराएर फाइनल तय गरे । हङकङकी इरिका कान्न हगी र भारतीय रिया उबोभेजाको जोडीले नेपालका अभिलाषा र इरा रावतको जोडीलाई ६३, ६२ को सेटले पन्छायो । पुरुषतर्फ दुवै भारतीय जोडी फाइनल पुगेको छ । भारतीय अदिय बरदान रोय चौधरी र जैस्मिन सिधाना तथा अमन दहिया र हिरक भोराको जोडी फाइनलमा भिड्ने छन् ।"
सताक्षी गोल्डकपको तयारी,"(बिर्तामोड)  फागुन पहिलो साता हुने तेस्रो सताक्षी गोल्डकप फुटबल प्रतियोगिताको तयारी अन्तिम चरणमा पुगेको छ । सहिद स्मारक ए डिभिजन लिगका कारण एक दिनपछि धकेलिएको गोल्डकप फागुन ४ देखि हुनेछ । प्रतियोगिता तयारी ८० प्रतिशत पूरा भएको आयोजक सतासीधाम स्पोर्टिङ क्लबले जनाएको छ । गोल्डकपमा ए डिभिजनका मनाङ मर्स्याङ्दी, थ्रीस्टार, त्रिभुवन आर्मी र मछिन्द्र क्लब सहभागी हुनेछन् । आयोजक क्लब, मोरङको बेलबारी फुटबल क्लब, रूपन्देहीको गोर्खा ब्वाइज र दार्जिलिङ फुटबल क्लब भारतले भाग लिने आयोजक अध्यक्ष रमेश लावतीले जानकारी गराए ।उद्घाटन खेलमा आयोजक र मनाङबीच प्रतिस्पर्धा हुनेछ । फागुन ११ सम्म चल्ने प्रतियोगिता विजेताले ६ लाख र उपविजेताले ३ लाख रुपैयाँ पुरस्कार जित्नेछन् ।करिब ७ हजार दर्शक क्षमताको अस्थायी प्यारापिट निर्माण गरिएको छ । मैदान सम्याउने, घेराबार गर्ने, स्टेज निर्माण, रंगरोगन, प्रचारप्रसार, खेलाडी व्यवस्थापन, स्वयंसेवक व्यवस्थापनलगायत काम सम्पन्न गरिसकेको आयोजक उपाध्यक्ष फुर्वा तामाङले बताए । गोल्डकपका लागि अनुमानित लक्ष्यको ७० प्रतिशत रकम संकलन गरिसकेको उनले बताए । प्रतियोगिताको सर्वोत्कृष्ट खेलाडीले ५० हजार, सर्वाधिक गोलकर्ताले २५ हजार र हरेक खेलको म्यान अफ द म्याचले ५ हजार रुपैयाँ प्राप्त गर्नेछन् । विधागततर्फ उत्कृष्ट मिडफिल्डर, फरवार्ड, डिफेन्स, गोलकिपर र प्रशिक्षकले जनही २० हजार प्राप्त गर्ने आर्थिक संयोजक सनम इजमले बताए । उनका अनुसार गोल्डकप गर्न कुल ७६ लाख रुपैयाँ खर्च लाग्नेछ । गोल्डकप शिवसताक्षी नगरपालिका११ झिलझिलेस्थित गणेशमान सिंह अध्ययन प्रतिष्ठानको मैदानमा हुनेछ ।०७३ देखि सुरु सताक्षी गोल्डकप गतवर्ष आयोजना भएन । गोल्डकपमा मोफसलको चर्चित एवं घरेलु टोली झापा ११ भने सहभागी नहुने उपाध्यक्ष तामाङले जनाए । गोल्डकपको पहिलो संस्करण नेपाल पुलिस क्लब र दोस्रो संस्करण त्रिभुवन आर्मी क्लबले जितेका थिए ।"
गाउँगाउँमा राष्ट्रपति सिल्ड,"(बर्दिया)  राष्ट्रपति रनिङ सिल्ड खेलकुद प्रतियोगिता यसअघि सदरमुकाममा मात्र आयोजना गरिन्थ्यो । तर स्थानीय सरकार आएयता पहिलोपल्ट गाउँगाउँमा रनिङ सिल्ड हुन थालेको छ । स्थानीय पहिचानले मस्कटको रूपमा स्थान पाएका छन् । बढैयाताल गाउँपालिकामा बुधबारदेखि रनिङ सिल्ड सुरु भयो । गाउँपालिकाले मस्कटको रूपमा साइबेरियन चरा राखेको छ । प्रदेश ५ का भौतिक पूर्वाधार विकासमन्त्री बैजनाथ चौधरीले प्रतियोगिता उद्घाटन गर्दै वर्तमान सरकार खेलकुद विकासका लागिपरेको बताए । मुलुकमा सुशासन कायम गरी नेपालीलाई खुसी पार्ने प्रयासमा सरकार छ, उनले भने, यो समय विकास र समृद्धिको हो । पालिकामा १ सय १० विघा क्षेत्रफलको ताल छ । त्यहाँ दर्जनौं प्रजातिका चरा पाइन्छन् । पालिकाको पहिचान चरा भएको सन्देश दिन मस्कट बनाइएको आयोजकले जनाएको छ । बढैयाताल गाउँपालिकाका प्रमुख लालबहादुर श्रेष्ठले लामो समयदेखि अवरुद्ध राष्ट्रपति रनिङ सिल्ड खेलकुदलाई यसपल्टदेखि सुरु गरेको बताए । उनले प्रतियोगिता निरन्तरताका लागि सबै विद्यालयलाई पालैपालो आयोजक बनाइने जनाए । पालिकामा सरकारी तथा निजी गरी ५२ विद्यालय छन् । तीमध्ये ४६ विद्यालय प्रतियोगितामा सहभागी छन् । गुलरिया नगरपालिकामा मंगलबारदेखि प्रतियोगिता सुरु गरी विश्वकै दुर्लभ कृष्णसारलाई मस्कट बनाइएको छ । गुलरियाको खैरापुरमा विश्वकै दुर्लभ मानिने कृष्णसार संरक्षण गरिएको छ । गुलरियालाई कृष्णसारका रूपमा पहिचान दिलाउन मस्कट बनाइएको छ । त्यस्तै पालिकाले रनिङ सिल्ड प्रतियोगिताका लागि आफ्नो छुट्टै झण्डा बनाएका छन् । बढैयाताल गाउँपालिकाको प्रतियोगिताको झण्डामा चरा र गुरियाले कृष्णसारलाई समेटेको छ । यसअघि केन्द्रले तयार पारिएको झण्डामुनि प्रतियोगिता हुने गरेको थियो । अन्य पालिका पनि छिट्टै प्रतियोगिता आयोजनाको तयारीमा छन् । पालिकामा हुने प्रतियागिताले विद्यार्थीमा लुकेको खेल प्रतिभा उजागर हुने विश्वास गरिएको छ । त्यस्तै गाउँमा हुने प्रतियोगिताले बाहिर आउजाउ गर्न झन्झट हटेको छ । अभिभावकले आफ्ना बालबालिकाको प्रतिभा हेर्न पाएका छन् । प्रतियोगितापछि गाउँमा चहलपहल बढेको छ ।"
समृद्धि र टाइम्स विजयी,काठमाडौं (कास) समृद्धि र टाइम्सले आईआईएमएस पाँचौं यू१८ राष्ट्रिय पुरुष बास्केटबलमा बिहीबार विजयी सुरुआत गरेका छन् । राखेपको कभर्डहलमा समृद्धिले एलआरआईलाई ६३५४ ले पराजित गर्दा समृद्धिका खड्का गुरुङले २१ स्कोर जोडे । टाइम्सले गोल्डेनगेटलाई ८१६९ ले हरायो । टाइम्सका पेम्बा शेर्पाले २६ स्कोर गरे । सो अवसरमा आयोजक नेपाल बास्केटबल संघले १३ औं साग सफलतापूर्वक सम्पन्न गर्न महत्त्वपूर्ण योगदान पुर्याएवापत राखेप सदस्यसचिव रमेशकुमार सिलवाललाई दोसल्ला ओढाएर सम्मान गरेको थियो । फागुन ७ सम्म चल्ने प्रतियोगितामा १२ टिम सहभागी छन् ।
उमा कुङफुको तयारी,"काठमाडौं (कास) नेपाल उमा कुङफु संघले पाँचौं राष्ट्रिय उमा कुङफु प्रतियोगिता फागुन १६ र १७ मा आयोजना गर्ने भएको छ । १८ जिल्लाका २ सय खेलाडीले भाग लिने आयोजक उमा कुङफु संघका अध्यक्ष सिद्धार्थ लामाले बिहीबार पत्रकार सम्मेलनमा जानकारी गराए । उपत्यकाबाहिरबाट आउने खेलाडी तथा अफिसियललाई खाना र बस्न आयोजकले नै व्यवस्था गर्ने बताइएको छ । सान्डामा २३, प्याटर्नमा १६ र ताइचीमा ४ गरी ४३ स्पर्धामा प्रतिस्पर्धा हुनेछ । आयोजकका सचिव महेश महर्जनको संयोजकत्वमा ९ सदस्यीय मूल आयोजक समिति गठन गरिएको छ । खेल बसुन्धरास्थित ऋत एकेडेमीमा हुनेछ ।"
केभीएस र हाइली सफल,"काठमाडौं (कास) काठमाडौं विनायक शिक्षालय (केभीएस) र हाइली क्रिएटिभ पाँचौं अर्किड कप अन्तरस्कुल छात्र फुटबलको बिहीबार सेमिफाइनल पुगेका छन् । केभीएसले नेपाल तारालाई ३० गोलले पराजित गर्यो । केभीएसका नवीन रोकाया, किसन मखिम र नितम कार्कीले गोल गरे । नेपाल ताराका भुवन श्रेष्ठ म्यान अफ द म्याच घोषित भए । क्रिएटिभले भीमेश्वर एकेडेमीलाई १० ले हराउँदा भगवान खत्रीले विजयी गोल गरे । भीमेश्वरका महेश पाण्डे म्यान अफ द म्याच चुनिए । गोल्डेन बड र ग्रिनविच क्वाटरफाइनल पुगे । विवेक गुरुङको दुई गोलमा बडले लाइसियम प्याराडाइसलाई २० ले हरायो । लाइसियमका स्वरुप खत्री म्यान अफ द म्याच बने । ग्रिनविचले नेक्ससलाई पेनाल्टी सुटआउटमा ४३ ले हरायो ।"
मोर्गन अन्तिम चारमा,"काठमाडौं (कास) मोर्गन कलेज पाँचौं हिसान उपत्यकाव्यापी खेलकुदअन्तगर्त बास्केटबलको गर्ल्सतर्फ सेमिफाइनलमा पुगेको छ । बसुन्धरास्थित ऋत एकेडेमीमा मोर्गनले जेभियर कलेजलाई २५१७ स्कोरले पराजित गर्यो । मोर्गनका सिमरन महर्जनले १० स्कोर गरिन् । ब्वाइजतर्फ ऋत एकेडेमी, साइपाल एकेडेमी, बर्नहार्ट र सीसीआरसीले क्वाटरफाइनलमा पुगे । ऋतले काठमाडौं भ्यालीलाई ३०१७, साइपालले एडमार्कलाई ४७१३, बर्नहार्टले नोबेल एकेडेमीलाई २७२६ र सीसीआरसीले नवोदितलाई ४२२३ ले हराए ।"
स१जय र सुरक्षा उत्कृष्ट,काठमाडौं (कास) तेक्वान्दो आईटीएफ नेपालको आयोजनामा भएको एकदिने प्रथम कलर बेल्ट तेक्वान्दो प्रतियोगितामा काभ्रेका स१जय लामा र भक्तपुरकी सुरक्षा थापा सर्वोत्कृष्ट खेलाडी भएका छन् । धुम्बाराहीमा भएको प्रतियोगितामा २३ जिल्लाका १ सय ८४ खेलाडीले भाग लिए । त्यसअघि दुईदिने स्पाइरिङ तथा सेल्फ डिफेन्स सेमिनार भएको थियो । अन्तर्राष्ट्रिय तेक्वान्दो महासंघका महासचिव तथा युनाइटेड आईटीएफ तेक्वान्दो अस्ट्रेलियाका अध्यक्ष माइकल मुलेताले सन्चालन गरेको सेमिनारमा नेपालका २३ जिल्लाका २ सयभन्दा बढी सहभागी थिए । त्यसमा तेक्वान्दो आईटीएफ नेपालका अध्यक्ष लक्ष्मण बस्नेतले सघाएका थिए । विजेतालाई टर्किस एयरलाइन्सका कन्ट्री म्यानेजर अब्दुल्लाहले पुरस्कृत गरे ।
प्रिसियस विजयी,"काठमाडौं (कास) सीसीआरसी र प्रिसियस पाँचौं हिसान उपत्यकाव्यापी खेलकुदको भलिबल ब्वाइजतर्फ सेमिफाइनलमा पुगेका छन् । सीसीआरसीले टाइम्सलाई २५१६, २५२२ र प्रिसियसले हिमालयनलाई २५२१, २५१६ को सोझो सेटमा हराए । ग्लेसियर, एन्जल्स हार्ट, जुबिल्यान्ट र गीताञ्जली क्वाटरफाइनलमा पुगे ।"
उत्कृष्टलाई मोटरसाइकल,"काठमाडौं (कास) कर्पोरेट क्रिकेटमा उत्कृष्ट खेलाडीले पहिलो पटक मोटरसाइकल पाउने भएका छन् । एसएस इभेन्ट्सको आयोजनामा हुने माछापुच्छ्रे बैंक कर्पोरेट सुपर सिक्स क्रिकेट प्रतियोगिताको म्यान अफ द सिरिजलाई यामाहाको मोटरसाइकल दिन लागिएको हो । एसएसले फागुन ३ देखि ७ सम्म सुपर सिक्सको छैटौं संस्करण आयोजना गर्दै छ । एसएसले यसअघि गरेको प्रतियोगिता र विगतका कर्पोरेट सुपर सिक्स प्रतियोगितामा उत्कृष्ट खेलाडीलाई अहिलेसम्म मोटरसाइकल दिइएको थिएन । एसएस इभेन्ट्सका प्रमुख कार्यकारी अधिकृत रमन सिवाकोटीले प्रतियोगितालाई नयाँ उचाइमा लैजान खेलाडीका लागि मोटरसाइकल पुरस्कार राखिएको बताए । माछापुच्छ्रे बैंकको प्रायोजनमा हुने प्रतियोगितामा २३ टोली छन् । समूह ए मा भारतीय दूतावास, मेगा बैंक र सिप्रदी, समूह बी नबिल बैंक र सुबिसु, समूह सी सिभिल बैंक, प्राइम बैंक र नेपाल लाइफ इन्स्योरेन्स, समूह डी मा सनराइज बैंक, सूर्य नेपाल र माछापुच्छ्रे बैंक, समूह ई मा एनसेल ए, ग्लोबल आईएमई बैंक, गोर्खाज फाइनान्स, समूह एफ मा द काठमाडौं पोस्ट, कामना सेवा विकास बैंक, कुमारी बैंक, समूह जी मा सेन्चुरी बैंक, एनआईसी एसिया बैंक र नेपाल राष्ट्र बैंक तथा समूह एच मा आईसीएफसी फाइनान्स, एनसेल बी र नेपाल टेलिकम छन् । लिगकम नकआउटमा हुने स्पर्धाको खेल ५ ओभरको हुनेछ । विजेताले अर्को सिजनको संस्करणमा निःशुल्क प्रवेश पाउनेछ । उपविजेताले ट्रफी र अन्य उपहार पाउने छन् । उत्कृष्ट ब्याट्सम्यान, बलर, फिल्डर, विकेटकिपरसहित सर्वाधिक छक्का प्रहार गर्ने खेलाडीलाई पुरस्कृत गरिनेछ ।"
धनबहादुरले लिए अग्रता,"(पोखरा)  सूर्य नेपाल वेस्टर्न ओपनको दोस्रो दिन बिहीबार धनबहादुर थापाले ३६ होल टुंगिँदा २ अन्डर १३६ कार्डसहित शीर्षस्थानमा उक्लिएका छन् । पहिलो दिन लेभल पार खेल्दै गतिलो सुरुआत गरेका आर्मीका गल्फर धनले शिवराम श्रेष्ठमाथि चार स्ट्रोकको अग्रता बनाए । अन्तिम दिनको प्रतिस्पर्धा बाँकी छ । धनले दोस्रो दिन २ अन्डर ६७ को स्कोर कार्ड बनाउँदै अग्रता लिए । उनी ३ र ८ औं होलमा बर्डी हिर्काउँदै फ्रन्ट नाइन २ अन्डरको स्थितिबाट अगाडि बढे । ब्याक नाइन भने लेभल पारमा टुंग्याए । १२ औं बोगी खेपेका उनले १५ औं होलमा त्यसको क्षतिपूर्ति पूरा गरे । १७ औं मा बर्डी हिर्काउँदै स्ट्रोक जोगाउने लय देखाए पनि अन्तिम होलमा भने बोगीको सामना गरे । १८ औं होलमा बल बंकरमा खसेपछि समस्या हुन पुग्यो । ढिस्कोलाई आधार मानेर हिर्काउँदा ढिस्कोमै ठोकिएर बल बंकरमा झर्यो । ढिस्को पार गरेको अवस्थामा ओबी हुन्थ्यो । झन् समस्या आउँथ्यो, उनले भने, बंकरबाट हल्का चिप गरें । ग्रिनबाट सहज पट गर्दै थप स्ट्रोक हान्नबाट जोगाएँ ।दोस्रो दिन खराब लयमा देखिएका शिवराम दोस्रो स्थानमा झरे । उनले बिहीबार ३ ओभर खेल्न पुग्दा समग्रमा २ ओभर १४० को स्थितिमा रहे । उनको फ्रन्ट नाइन खराब रह्यो । तीन ओभर ३७ को स्थितिबाट ब्याक नाइन सुरु गरेको शिवरामले १ अन्डर खेल्दै ३६ होल पूरा गर्दा १ ओभर १३९ मा छन् । उनले अघिल्लो दिन एक अन्डरसँगै अग्रता लिएका थिए । उनले फ्रन्ट नाइनमा ७, ८ र नवौं होलमा बोगी खेपे । ब्याक नाइनमा १०, १५ र १६ होलमा बर्डी हिर्काउँदै लेभल पारको संघारमा रहे पनि १२ औंमा बोगी खेप्दा केबल एक अन्डरमा झर्न पुगे । शुक्र राईले शिवरामसँग टाई खेलेका छन् । पहिलो दिन १ ओभरमा ७० मा टुंग्याएका शुक्रले दोस्रो दिन पनि १ ओभर ७० को कार्ड बनाउँदै लयलाई निरन्तरता दिए । पार फाइभको १० औं होलमा उनले ९ स्ट्रोक हिर्काउँदै तनाव झेल्न पुगे । १३, १४, १५ औं होलमा बर्डी हिर्काउँदै खेलमा फर्किए । यद्यपि ब्याक नाइन एक ओभर ३६ मा टुंग्याउँदा उनको फ्रन्ट नाइनमा हानेको २ अन्डरले उत्साह जोगाइराख्यो । शिवराम र शुक्रसँगै जयराम श्रेष्ठले पनि खेल टुंग्याउँदा २ ओभर १४० को कार्ड बनाए । अघिल्लो दिन ३ ओभर ७२ को कार्डबाट सुरु गरेका उनले दोस्रो दिन भने सुधारिएको प्रदर्शन गरे । फ्रन्ट नाइनलाई लेभल पार खेल्दै उत्कृष्ट सुरुआत गर्दा ब्याक नाइन भने अझ प्रभावशाली प्रदर्शन गरे । ब्याक नाइनमा उनले १ अन्डर खेल्दै समग्रमा २ ओभर १४० को कार्डमा रहे । उनले ११ औंमा बोगी खेप्दा १५ र १७ औं होलमा बर्डी हिर्काएका थिए । पाँचौं स्थानमा नीरज तामाङ छन् । उनले दोस्रो दिन २ ओभर ७१ को कार्ड खेले । ३६ होलको खेल टुंग्याउँदा ३ ओभर १४१ को स्कोरमा छन् । उनले बिहीबार फ्रन्ट र ब्याक नाइन दुवैमा एकएक ओभर खेल्दै टुंग्याए । पहिलो दिन उनी एक ओभर ७० को कार्डमा थिए । भुवन नगरकोटी, भुवनकुमार रोका र सञ्जय लामा समान ४ ओभरसहित टाइमा छन् । समान २ ओभर ७१ को स्कोर बनाउँदै पहिलो दिनको १८ होलबाट विश्राम लिएका उनीहरू बिहीबार २ ओभर ७१ को कार्डमै खेल्दै टाइमा छन् । भुवन रोकाले फ्रन्ट नाइनलाई १ ओभर ३५ मा टुंग्याउँदा ब्याक नाइन गतिलो सुरुआत गरे पनि १८ औं होलमा डबल बोगी खेपेपछि उनको स्कोर १ अन्डर ३४ मा रहँदै दोस्रो दिन लेभलपार खेले ।रवि खड्का ६ ओभर १४४ कार्ड सहित नवौं स्थानमा छन् । रविले नवौं र १४ औं होलमा डबल बोगी खेपेपछि दोस्रो दिन खराब नजितासँगै नवौं स्थानमा पुग्दै कट जोगाएका हुन् । रामकृष्ण श्रेष्ठ ७ ओभरसहित १४५ को कार्डमा रहँदै १० औं स्थानमा छन् ।एमेच्योरतर्फ जितेन्द्र राई १३ ओभर १५१ को कार्डसहित शीर्षस्थानमा यथावत् छन । दोस्रो स्थानमा भने प्रज्ज्वल गुरुङ छन् । उनले १५ ओभर १५३ को कार्डमा खेलिरहेका छन् । दोस्रो दिन खेल टुंगिँदा २४ प्रो कट जोगाउँदै उपाधि यात्रामा छन् । १६ एमेच्योरमध्ये केवल ६ गल्फर मात्रै कट जोगाउँदै उपाधि होडमा छन् ।"
संयोग र अन्जुलाई स्वर्ण,"काठमाडौं (कास) एभीएमका संयोग कपाली र लिभरपुल कलेजकी अन्जु सुवालले पाँचौं हिसान उपत्यकाव्यापी खेलकुद सप्ताहअन्तर्गत टेबलटेनिस सिंगल्समा स्वर्ण जितेका छन् । बिहीबार संयोग ब्वाइज तथा अन्जु गर्ल्समा च्याम्पियन बने । फाइनलमा संयोगले प्रिमियरका राजाराम थापालाई ११७, ११४, ११६, ११८ को सोझो सेटमा पराजित गरे । काठमाडौं कलेज अफ सेन्ट्रल स्टेटका विधान तामाङ र ट्रिनिटीका अनिश गोपाल श्रेष्ठ तेस्रो भए । गर्ल्सतर्फ अन्जुले आफ्नै कलेजकी मनीषा सुवाललाई हराइन् । प्रिमियरकी यजस्वी बस्नेत र हिमालयनकी एलिशा कार्की तेस्रो भए ।"
डेटिङ एपमा ह्याप्पी इन्डिङ !,"जेनिङ्सवायरअहिले पनि सामाजिक सञ्जालमा लेख्न नहुने विषय लेखेर जेल परेका वा दुःख पाएका प्रयोगकर्ताहरू धेरै छन् । केही व्यक्ति सामाजिक सञ्जालमा लेखेकै आधारमा जेल परेका छन् । नेपाल प्रहरीले सामाजिक सञ्जालमार्फत अरूलाई धम्की दिने, अरूको तस्बिर दुरुपयोग गरी प्रयोग गर्ने, अरूको मानहानि हुने किसिमका पोस्ट गरेका आधारमा मुद्दा चलाइरहेका छन् ।सामाजिक सञ्जालमा के राख्ने, के नराख्ने ? के लेख्ने, के नलेख्ने ? के गर्ने, के नगर्ने ? प्रयोगकर्ताको व्यक्तिगत अभिरुचिको कुरा हो । तर, आफ्नो कारणले अरूलाई हानि नगर्नु र वास्तविक जीवनमा गर्न भन्नु र गर्न नसकिने विषय त्यसमा नराख्नु, आफ्नो गोपनीयता सार्वजनिक नगर्नु सामाजिक सञ्जालका सामान्य नियम हुन् । जसरी सामाजिक सञ्जाल यसैगरी प्रयोग गर्नुपर्छ भन्ने ठोस सूत्र छैन त्यसैगरी डेटिङ एपमा के गर्ने र नगर्ने भन्ने विषयमा कुनै सूत्र छैन । तर, केही सामान्य विषयमा विचार गरे डेटिङ एपको प्रयोगबाट हुने नकारात्मक नतिजाबाट बच्न भने सकिन्छ ।अहिले चल्तीका अधिकांश डेटिङ एपले पुरुषलाई भन्दा महिला प्रयोगकर्तालाई बढी सुविधा दिएका छन् । पुरुष प्रयोगकर्ताले कसैले च्याट गर्नुपूर्व महिला प्रयोगकर्ताले उक्त व्यक्तिको प्रोफाइललाई कुनै न कुनै रूपमा अनुमति दिनै पर्छ । डेटिङ एपहरू लैंगिक रूपमा विभेदकारी देखिन्छन् । तर, अनलाइनमार्फत हुने दुर्व्यवहार र आफूले नचाहेको व्यक्तिको म्यासेजबाट महिला प्रयोगकर्तालाई आजित हुनबाट बचाउन यो फिचर निकै उपयोगी पनि छ । टिन्डरले त कुनै समस्या परे जानकारी गराउनका लागि प्यानिक बटनकै व्यवस्था गरिदिएको छ ।विशेषगरी महिला प्रयोगकर्ताहरूले फिचरका विषयमा जानकारी राखेर डेटिङ एप प्रयोग गर्दा बढी सुरक्षित हुन सकिन्छ । एपमा आफ्नो प्रोफाइल स्वाइप गर्ने जोसुकैसँग कुरा नगर्ने सुविधा उनीहरूले पाउँछन् । च्याट गरेको व्यक्तिलाई आफ्नो व्यक्तिगत विवरण दिनेनदिने र कतिसम्म दिने भन्ने कुरा पनि उनीहरूको स्वेच्छाको कुरा हो । तर डेटिङ एपको आधारभूत अवधारणा नै छोटो भेटका लागि सम्पर्क गराइदिने माध्यम मात्रै भएकाले अधिकांश प्रयोगकर्ता यही मनोभावबाट यसको प्रयोग गरेका हुन सक्छन् । त्यसैकारण छोटो सम्बन्धका लागि प्रयोग गरिने यस्ता एपमार्फत भेटिएका व्यक्तिसँग लामो समयसम्म प्रभाव पर्ने खालका जानकारी नखुलाउनु नै उपयुक्त हुन्छ, जबसम्म आफू विश्वस्त हुँदैन कि कुरा गरिरहेको व्यक्ति सही हो । यस्ता एपमा प्रोफाइल बनाउनुअघि तिनका फिचरहरूबारे जानकारी राख्नु उपयोगी हुन्छन् । केही डेटिङ एपले आफ्नो मोबाइलमा भएको सम्पर्क नम्बरलाई नोटिफिकेसन नजाने र उनीहरूलाई आफ्नो प्रोफाइल देखाउन नमिल्ने खालको फिचर पनि उपलब्ध गराएका हुन्छन् । तर, कुनै एपले आफ्नो मोबाइलमा सेभ भएर रहेका सबै नम्बरहरूमा आफूले प्रयोग गर्न थालेको डेटिङ एपमा नोटिफिकेसन जाने व्यवस्था गरेका पनि हुन सक्छन् । यसबारे प्रयोग गर्नुअघि जानकारी पाएकै राम्रो हुन्छ । आफूले डेटिङ एप प्रयोग गर्न थालेको जानकारी आफ्नो परिवार, नातागोताको मोबाइलमा पनि नोटिफिकेसन गयो भने कस्तो हुन्छ ?प्रयोग गर्नुअघि उक्त एपबारे जानकारी हासिल गर्नु त आवश्यक छ नै, प्रयोग गर्न छाड्दा पनि सतर्कता अपनाउनु उत्तिकै जरुरी हुन्छ । यसबारे कुनै अध्ययन त भएको छैन तर नेपालमा डेटिङ एपमा अधिकांश प्रयोगकर्ता निष्क्रिय छन् । तर उनीहरूको प्रोफाइल ती एपका प्रयोगकर्तामाझ देखाइरहन्छ । कुनै डेटिङ एपमा आफ्नो प्रोफाइल बनाएपछि आफ्नो उद्देश्य पूरा भएपछि वा प्रयोग गर्न मन नलागेपछि प्रोफाइल डिलिट गर्न नबिर्सनु पनि उत्तिकै महत्त्वपूर्ण छ ।डेटिङ एप प्रयोग गर्न छाड्दा मोबाइलबाट एप अनस्टल गरेर छाड्दैमा आफू त्यसबाट टाढा भए भन्ने ठान्नु हुन्न । प्रायः सबै एपमा एकपटक बनाएको प्रोफाइल आफूलाई मन लागेका बेलामा डिलिट गर्ने सुविधा राखिएको हुन्छ । यसो गर्न बिर्संदा भविष्यमा समस्या नआउला भन्न सकिन्न । डेटिङ एप प्रयोग गर्न छाडे पनि बनाइसकेको प्रोफाइल अरू प्रयोगकर्तालाई देखाइरहेको हुन सक्छ । कुनै बेलामा डेटिङ एपमा बनाएको प्रोफाइल कसैको विवाहपछि पनि कुनै आफन्तले देखे भने ? आफ्नो कार्यालयका साथीले डेटिङ एपमा आफ्नो प्रोफाइल भेटे भने ? यो कसैका लागि सामान्य पनि हुन सक्छ तर कसैका लागि लाजमर्दो अवस्था पनि सिर्जना गर्न सक्छ किनकि मानिसले डेटिङ एपमा आफूले चिनेको व्यक्तिको प्रोफाइल भेट्दा कुरा नकाटी कहाँ बस्न सक्लान् र ?"
स्वदेशमै सम्भावना,"बैंकर बन्ने सपना छ निर्मल मगरको । पोखरा, नयाँ गाउँका १८ वर्षीय उनी आफ्नो सपना साकार गर्नका लागि व्यवस्थापन विषय लिएर १२ मा अध्ययनरत छन् । नेपालमै बैंकिङ क्षेत्रमा भविष्य बनाउनलाई उनी यति बेलादेखि नै मिहिनेत गरिरहेका छन् ।दुर्गम ठाउँका आम नागरिकसम्म बैंकिङ पहुँच पुर्याउने आफ्नो योजना रहेको निर्मलले सुनाए, अहिले धेरै बैंक सहर केन्द्रित मात्र भएका देखिन्छन् । सबैको हातैमा बैंकको सेवा पुर्याउने सपना छ । स्वदेशमै पढेर सफलता प्राप्त गर्न सकिने आत्मविश्वास बढेको उनले बताए ।कसैलाई व्यवसाय गर्न कर्जा चाहियो । गाउँको साहुसँग किन ऋण माग्ने ? उनले आफैंले गरेको प्रश्नलाई स्पष्ट पारे, किसानलाई कृषि, व्यवसाय सुरु गर्ने र बढाउनेलाई सहज तरिकाले कर्जा उपलब्ध गराउने वातावरणको सिर्जना गर्नु छ । धेरैले ऋण लिएर पनि तिर्न सकेका हुँदैनन्, यसका लागि कर्जा उपलब्ध गराउने संस्थाले उपयोग हुन नसक्नुका कारण पत्ता लगाई समाधानतर्फ जानुपर्छ ।गत २४ माघमा माध्यमिक विद्यालय र स्नातक तहमा अध्ययनरत विद्यार्थीका लागि काठमाडौंका ५ कलेजले संयुक्त रूपमा प्रज्ञा प्रतिष्ठान, कमलादीमा दोस्रो काठमाडौं युथ कनक्लेभ २०२० आयोजना गरेको थियो । त्यसमा २० वटा विद्यालय तथा कलेजबाट ३ हजार विद्यार्थीको उपस्थिति थियो । कार्यक्रमको उद्देश्य विद्यार्थीलाई सही दिशा निर्देश, सामाजिक संलग्नतामा उत्प्रेरित र स्वदेशमै सफलता पाएका व्यक्तिबाट प्रेरित गर्ने थियो ।भेलामा सहभागी सबै विद्यार्थीमा भविष्यप्रति चिन्ता स्पष्ट देखिन्थ्यो । अन्योल हटाउनकै लागि कार्यक्रममा सहभागी भएको पोखरा, रामबजारका मनीष गुरुङले बताए । १८ वर्षीय उनी म्यारिगोल्ड बोर्डिङमा १२ कक्षामा कम्प्युटर साइन्स पढिरहेका छन् । नेपालमा इन्फरमेसन टेक्नोलोजी (आईटी) मा धेरै सम्भावना देख्ने उनी यसै क्षेत्रमा भविष्य बनाउने योजनामा छन् ।नेपालमा आईटी क्षेत्रको सम्भावना धेरै देख्छु, मनीष आफ्नो भविष्यमा के बन्ने भन्नेमा स्पष्ट छन्, सफ्टवेयर इन्जिनियर बन्ने चाहना छ । नेपाल टेक्नोलोजीमा धेरै पछाडि छ । त्यसैले यसको प्रयोगको सम्भावनालाई अवसरमा रूपान्तरण गर्नु छ । प्रविधिको समय भएकाले यसको प्रयोगबाट फाइदा लिन सक्नुपर्ने उनको भनाइ छ, हार्डवेयर, सफ्टवेयर, प्रोग्रामिङ तथा एप्सको विकासमा नेपाल अगाडि बढ्न जरुरी छ । यसमा अहिलेदेखि नै केन्द्रित हुनुपर्छ ।न्याय र सत्यको पक्षमा बोल्न मन पराउने तीनकुने (काठमाडौं) का १८ वर्षीय अप्सना खड्का कानुन लिएर १२ कक्षामा अध्ययन गर्दै छिन् । अहिले देशमा बढिरहेको बलात्कार जस्तो घटनामा कसैले न्यान नपाएको उल्लेख गर्दै उनी भन्छिन्, धेरै पीडितहरूले न्याय पाउन सकेका छैनन् । दोषीलाई सजाय र पीडितलाई न्याय दिलाउन प्रधानन्यायाधीश बन्न चाहन्छु । समाजमा अधिवक्ताले राम्रो भूमिका खेल्नुपर्ने पनि उनी बताउँछिन् ।कानुन पढेर धेरै क्षेत्रमा काम गर्न सकिन्छ । यसबाट राजनीति, सरकारी र निजी क्षेत्र तथा प्रशासन सबैमा कानुन जान्नुपर्ने भएकाले यो विषय पढेर भविष्य निर्माण गर्न सकिने अप्सनाले सुनाइन्, यहाँ वकिल बन्न नेपालको कानुन पढ्न आवश्यक छ । विदेशका विश्वविद्यालयबाट यहाँको कानुन राम्ररी थाहा पाउन सक्दैनौं । सिद्धान्तको कुरालाई व्यावहारिक परीक्षणका लागि पनि नेपालमै पढ्न आवश्यक छ । नेपालमै धेरै राम्रो विश्वविद्यालय र शैक्षिक गुणस्तर राम्रो भएको उनको तर्क छ ।गाईघाट, उदयपुरकी २० वर्षीया सुस्मिता कटुवाल नपढेका र सीप नभएकालाई रोजगार दिन आफ्नै व्यवसाय सुरु गर्न चाहन्छिन् । व्यवस्थापन संकायको स्नातक तहको तेस्रो वर्षमा अध्ययनरत उनी भन्छिन्, आफ्नै बिजनेस चलाउने विचार छ । सबै सुविधाका साथ रेस्टुराँ र हाउजिङको व्यवसाय सञ्चालन गर्ने चाहना हो । सुरुमा कुनै कर्जा वा साझेदारीमा भए पनि व्यवसाय गर्न समस्या छैन । आफ्नो व्यवसायलाई सफलतामा पुर्याउन मिहिनेत गर्नुपर्ने उनले बताइन् । उनी लगातार दोस्रोपल्ट यो युथ कनक्लेभमा सहभागी भएकी हुन् । कक्षा १२ अथवा स्नातक गरेपछि पढ्नलाई विदेश नै रोज्नुपर्छ भन्ने छैन । पढेपछि काम गर्न र आफैंले केही गर्नका लागि नेपालमै अवसर देखेकी छन् सुस्मिताले ।रूपन्देहीस्थित बुटवलदेखि विज्ञान पढ्न १८ वर्षीय विपिन ज्ञवाली काठमाडौं आएका छन् । काठमाडौं मोडल कलेजमा १२ कक्षामा होस्टेल बसेर पढिरहेका उनी सिभिल इन्जिनियर बन्न राजधानी आएको बताउँछन् । भौतिक विकास निर्माणका लागि सिभिल इन्जिनियरको महत्त्वपूर्ण भूमिका हुने उनको बुझाइ छ । विकासका संरचना बनाउने भनेको इन्जिनियरले हो, उनले भने, नेपाल विकासोन्मुख देश भएकाले अवसर धेरै छ । यहाँ विकास निर्माणका लागि धेरै काम हुन बाँकी छ । त्यसका लागि आफूले नै संरचनाको नक्सा बनाउने सपना छ । प्रतिस्पर्धासँगै अवसर पनि भएकाले पढ्नलाई राजधानी आएको उनले बताए ।न्यु समिट कलेज, शान्तिनगरकी सरिसा घिमिरे कम्प्युटर साइन्समा स्नातक तहको चौथो वर्षमा अध्ययनरत छिन् । दोलखाकी २२ वर्षीया उनी आफ्नै सफ्टवेयर कम्पनी चलाउने सोचमा छिन् । भन्छिन्, हार्डवेयर, सफ्टवेयरसम्बन्धी कम्पनी चलाउने चाहना पूरा गर्न विभिन्न क्लास र ट्रेनिङ लिइरहेकी छु, जसले पढेको कुरालाई व्यवहारमा उतार्न सजिलो बनाउँछ । आफ्नो लक्ष्यमा पुग्न मद्दत गर्छ ।प्रविधिको युग भएकाले प्रविधिबिना केही गर्न नसक्ने अवस्था आएको सरिसा बताउँछिन् । नेपालमा इन्टरनेटको पहुँच सबैको हातमा पुर्याउन नसकेको र यसैलाई विस्तार गर्ने माध्यमका रूपमा काम गर्न चाहन्छिन् उनी । सबै इन्टरनेटको पहुँचमा छैनन्, भएकाले पनि सुरक्षित महसुस गर्न सकेका छैनन्, उनले भनिन्, व्यक्तिको व्यक्तिगत डाटा सर्भरबाट सुरक्षित हुन सक्ने वातावरण छैन । यो अन्योल हटाउन जरुरी छ ।"

शीर्षक,विवरण
विद्यार्थी पढाउन नोबेलको अटेरी,"विराट र नेपालगन्जले पनि बढी उठाए काठमाडौं विश्वविद्यालयको विस्तारित कार्यक्रमअन्तर्गत सञ्चालित विराटनगरकै विराट, बाँकेको नेपालगन्ज मेडिकल कलेजले पनि बढी रकम उठाउन थालेका छन् । आयोगका सदस्यसचिव हरिप्रसाद लम्साल र डिन राजेन्द्र कोजूले शुल्क कार्यान्वयन गराउन एकआपसमा समन्वय गरिरहेको बताए । नोबेलसहितका कलेजले बढी रकम उठाउन थालेपछि आयोगले मंगलबार डिन कार्यालयका पदाधिकारीलाई छलफलमा समेत डाकेको थियो । आयोग पदाधिकारीले तोकेभन्दा बढी शुल्क लिने कलेजलाई कारबाही गर्ने चेतावनी दिँदै आएका छन् । शुल्क कार्यान्वयन र कारबाही प्रक्रिया कसरी अघि बढाउने भन्नेबारे छलफल भएको जनाइएको छ ।"
तुइन तर्न १०० रुपैयाँ !,"(हुम्ला)  सरकारले तुइन विस्थापित गर्दै झोलुंगे पुलका योजना अघि सारेको दुई वर्ष भइसक्यो । हुम्लाको खार्पुनाथ गाउँपालिकाका लागि अझै विकल्प छैन । कर्णाली नदी तर्न बोक्चेगौडाका गाउँलेले तुइनकै भर पर्नुपर्छ । त्यो पनि निःशुल्क होइन, प्रतिव्यक्ति १०० रुपैयाँ तिरेर । सय रुपैयाँ तिरेर तुइनबाट वारिपारि गर्नेहरूले सामान तारेबापत थप ५० रुपैयाँ तिर्नुपर्छ । पुरानो र धराप छ, तुइनबाट वारिपारि गर्दा भगवान्को नाम जप्छौं, स्थानीय काली विकले भनिन्, पैसा नहुनेले वारिपारि गर्न पाउँदैनन् । कर्णाली नदीमा बाह्रै महिना बहाव उच्च हुने भएकाले पानी छिचोलेर तर्न सकिँदैन । खार्पुनाथका अधिकांश वडाका बासिन्दाले गाउँपालिकाको केन्द्र याङ्चु पुग्न तुइनबाट कर्णाली तर्नै पर्छ । उक्त तुइनकै बाटो भएर थाली, राया, छिप्रा र कारामलगायत गाउँका बासिन्दा याङ्चु र छिमेकी जिल्लाहरू जुम्ला, बाजुरा पुग्छन् । स्थानीय व्यापारीले सदरमुकाम सिमकोट टाढा हुँदा दैनिक उपभोग्य सामग्री तथा खाद्यान्न जुम्ला र बाजुराबाटै ल्याउने गरेका छन् । अप्ठेरो बाटोमा जोखिम मोलेर यात्रा गर्न नसकिने भएपछि तुइन तर्नुको विकल्प नभएको स्थानीय बरी महतराले गुनासो गरिन् । हिउँदमा पनि नदीको पानी घट्दैन, उनले भनिन्, घुमाउरो बाटो हिँड्ने दुःखले पैसा तिरेरै तुइन चढिरहेका छौं । उनका अनुसार बोक्चेगौडामा मात्रै दैनिक ५० भन्दा बढी बटुवाले तुइनबाट वारपार गर्छन् । तुइन तर्दा यात्रुका औंला काटिने र चोट लाग्ने घटना सामान्य मानिने उनले बताइन् । तुइन हटाएर झोलुंगे पुल हाल्ने संघीय सरकारको निर्णय कार्यान्वयन नहुँदा स्थानीयले वर्षौंदेखि सास्ती व्यहोर्नुपरेको स्थानीय अगुवा सोनाम लामाले बताए । उनका अनुसार कर्णाली नदीमा अहिले पनि आधा दर्जन स्थानमा तुइन प्रयोगमा छ । पुल बनाउन पटकपटक तीनवटै तहका सरकारको ध्यानाकर्षण गराइएको हो, उनले भने, पुल बने सबैले वर्षौंदेखिको सास्तीबाट मुक्ति पाउँथ्यौं । तुइनले स्थानीयको आर्थिक व्ययभार बढ्नुका साथै ज्यान जोखिममा परिरहेको उनले बताए । कर्णाली करिडोरअन्तर्गतको खार्पुसुनखाडा खण्डको बोक्चेगौडामा सडक निर्माणका क्रममा आवागमन अवरुद्ध भएपछि स्थानीयले रकम संकलन गरी तुइन निर्माण गरेको गाउँपालिका अध्यक्ष कर्ण रावलले बताए । त्यो बेला बाटो छेकिएपछि अस्थायी रूपमा तुइन निर्माण गरेका हौं, उनले भने, तुइन मर्मत गर्नका लागि स्थानीय समितिमार्फत शुल्क उठाइएको हो । पुल निर्माणका लागि संघीय सरकारमार्फत भर्खरै टेन्डर आह्वान भएकाले पुलको योजना अघि बढ्यो भने तुइन हट्ने उनले बताए । सर्केघाट गाउँपालिकाको रिपघाटस्थित नेर र खार्पुनाथको याङ्चुबगरबाट अन्यत्र आउजाउ गर्ने बटुवालाई पनि तुइन नतरी सुखै छैन । रिपघाट आसपासका रिप र उनापानीलगायत गाउँमा वनक्षेत्र छैन । त्यहाँका बासिन्दाले कर्णालीपारिको जंगलबाट ल्याउने दाउरा तुइनबाटै तार्छन् । एक भारी दाउरा तारेको दुई सय रुपैयाँ तिर्नुपर्दा महँगो भएको स्थानीय कमारी विकले बताइन् । नदीपारि सामुदायिक वन क्षेत्र छ, वारि बस्ती । तुइनबाट दाउरा नओसारे चुलो बल्दैन, उनले भनिन्, दाउराको भन्दा बढी तुइनको शुल्क तिर्नुपरेको छ । संघीय सरकारले दिने अनुदान न्यून रहेको र आन्तरिक स्रोतले सामर्थ्य नहुँदा गाउँपालिका आफैंले पुल बनाउन हिम्मत गर्न नसकेको अध्यक्ष रावलले गुनासो गरे ।"
हट्यो संसद्मा अवरोध,"(काठमाडौं)  कांग्रेसले आफ्नो संसदीय दलका उपनेता विजयकुमार गच्छदारमाथि राजनीतिक प्रतिशोधका आधारमा अख्तियार दुरुपयोग अनुसन्धान आयोगले भ्रष्टाचार मुद्दा दायर गरेको आरोप लगाउँदै प्रतिनिधिसभा बैठकमा माघ २३ गतेदेखि गर्दै आएको अवरोध मंगलबार हटाएको छ । कांग्रेस संसदीय दलको मंगलबार बिहान बसेको बैठकले संसद्ले निकास दिन नसक्ने मुद्दामा निरन्तर अवरोध गर्दा नकारात्मक सन्देश जान सक्ने निष्कर्ष निकाल्दै अवरोध खुलाएको हो । कांग्रेस केन्द्रीय कार्यसमितिले सोमबार गच्छदारले कानुनी लडाइँ आफैं लड्ने र पार्टीले राजनीतिक प्रतिवाद गर्ने निर्णय गरेको थियो । कांग्रेसले अख्तियारबाट निष्पक्ष संवैधानिक भूमिका निर्वाह नभएको दाबी गर्दै उसको कामकारबाहीविरुद्ध राजनीतिक प्रतिवाद गर्ने निर्णयसहित संसद् खुलाएको हो । संसदीय दलको नेतासमेत रहेका पार्टी सभापति शेरबहादुर देउवाले बैठकमा निकास निस्कन नसक्ने विषयमा लामो समय संसद् अवरुद्ध राख्न नसकिने बताएका थिए । यसमा संसद्ले कुनै निकास दिन पनि सक्दैन, लामो समय अवरोध गर्न सकिने कुरा होइन, देउवाको भनाइ थियो । उनले अख्तियारको भूमिकालाई लिएर पार्टीले विरोधका कार्यक्रम ल्याउने बताए । अख्तियारले माघ २२ मा बालुवाटारस्थित ललिता निवासको सरकारी तथा सार्वजनिक जग्गा हिनामिना गरेको आरोपमा तत्कालीन उपप्रधानमन्त्री गच्छदारसहित १७५ जनाविरुद्ध विशेष अदालतमा मुद्दा दायर गरेको छ । सभामुख अग्निप्रसाद सापकोटाले मंगलबार प्रतिनिधिसभाको बैठक प्रारम्भ गर्नासाथ कांग्रेस सांसदहरूले सिटबाट उठेर विरोध गरेका थिए । लगत्तै सभामुखले कांग्रेस सचेतक पुष्पा भुसाललाई बोल्न समय दिएपछि उनीहरू बसे । भुसालले अख्तियारले राजनैतिक पूर्वाग्रहका आधारमा मुद्दा दायर गरेको आरोप लगाइन् । कांग्रेस संसदीय दलको उपनेता गच्छदारमाथि सरकारको लाचार छाया भएर अख्तियारले मुद्दा दायर गरेको कहीं पनि छिपेको छैन, सांसद भुसालले भनिन्, अख्तियारले राजनीतिक प्रतिशोध साधेर र सरकारको प्रभावमा आएर त्यस्ता निर्णय गरेको घटनामा कांग्रेसले नजिकबाट नियालिरहेको छ । उनले कांग्रेसले लोकतान्त्रिक व्यवस्था र अदालतप्रति विश्वास गर्ने उल्लेख गर्दै संवैधानिक निकायलाई कमजोर बनाउन खोजिए आफ्नो पार्टी चुप लागेर नबस्ने बताइन् । ०४८ सालमा तत्कालीन एमालेले ५७ दिन संसद् अवरोध गरेर जनताको अधिकार कुण्ठित गरेको कटु अनुभव हामीसँग छ र त्यो दोहोर्याउन चाहँदैनौं, भुसालले भनिन्, हामीले संसदीय दलको निर्णयअनुसार तीन दिनदेखि गरेको अवरोध स्थगन गरी सदन सञ्चालन गर्ने निर्णय गरेका हौं । कांग्रेसको अवरोधका कारण माघ २३, २४ र २६ गतेको प्रतिनिधिसभाको बैठक अवरुद्ध भएको थियो । माघ २३ र २७ गते बसेको राष्ट्रिय सभाको बैठक भने चलेको थियो । भ्रष्टाचारको आरोपमा मुद्दा दायर भएपछि माघ २२ देखि गच्छदार सांसदबाट स्वतः निलम्बनमा परेका छन् । उनी सुनसरी ३ बाट निर्वाचित सांसद हुन् ।समाजवादी पार्टीकी सांसद सरिता गिरीले राजनैतिक प्रतिशोध लिएको भए अख्तियार प्रमुखलाई महाअभियोग लगाउन सकिने बताइन् । अख्तियारले इमान्दारीपूर्वक काम नगरे प्रमुखविरुद्ध महाअभियोग दर्ता गराउन सक्छौं तर किन गर्न सकेनौं ? किनकि लेनदेनको मामला बनेको छ, गिरीले भनिन्, मुद्दा अदालतमा भए पनि केही फरक पर्दैन । तत्कालीन प्रधानन्यायाधीश सुशीला कार्की र अख्तियार प्रमुख लोकमानसिंह कार्कीविरुद्ध महाअभियोग प्रस्ताव ल्याएकै हो । उनले वाइडबडी, न्यारो बडी जहाज खरिद, एनसेल काण्ड, ३३ केजी सुन काण्ड, यति समूहलाई जग्गा र गोकर्ण रिसोर्ट लिजमा दिएकोबारे छानबिन गर्न माग गरिन् । नेमकिपाका सांसद प्रेम सुवालले बालुवाटारको जग्गा हिनामिना सुनियोजित रूपमा भएको भन्दै यस्ता काम गर्ने तत्कालीन प्रधानमन्त्री, मन्त्री र अधिकारीहरू सबैमाथि कारबाही अघि बढाउन माग गरे । वाइडबडी, विराटनगर जुट मिल र भक्तपुरको इँटा कारखाना डुबाउने र फोरजी प्रकरणमा संलग्नमाथि पनि कारबाही नभएकोप्रति जनतामा गुनासो छ, उनले भने, हाम्रो मान्छे भनेर कसैलाई छुट दिनु सामन्तवाद हो । बाँकीलाई पनि कारबाही हुनु आवश्यक छ । सुवालले चीनबाट फर्काइने नेपालीलाई घनाबस्तीको भक्तपुर, खरिपाटीस्थित विद्युत् प्राधिकरणको तालिम केन्द्र भवनमा राख्न लागेको भन्दै विरोध गरे । क्वारेन्टाइन घनाबस्तीमा राख्नु हुँदैन, विश्व स्वास्थ्य संगठनको सिफारिसअनुसार घनाबस्ती बाहिर राख्न आग्रह गर्छु ।"
ज्ञवाली 'पाँच महिना' लाई प्रहरी नेतृत्वमा,"एआईजी बन्न दौडधुपडीआईजी ज्ञवालीलाई आईजीपीमा बढुवा गरिएसँगै अन्य वरिष्ठ डीआईजीहरू एआईजी बन्न दौडधुपमा लागिसकेका छन् । आईजीपी ज्ञवालीसँगै सेवा प्रवेश गरेका लम्साल र उपाध्याय पनि एआईजीको दौडमा छन् । २०४९ सालमा सेवा प्रवेश गरेका डीआईजीहरू शैलेश थापा क्षत्री, हरिबहादुर पाल, निरजबहादुर शाही, प्रद्युम्नकुमार कार्की र विश्वराज पोखरेल एआईजीको प्रतिस्पर्धामा छन् । लम्साल र उपाध्यायबाहेक जो पहिलो नम्बरको एआईजी हुन्छ, उसैले आगामी नेतृत्व पाउने सम्भावनाका कारण पनि दौडधुप बढेको हो ।"
३ दशकअघिको त्यो प्रकरण,"२०४८ पछि नेपाल प्रहरीमा भित्रिएको ३०३२ वर्षे सेवाहदको चलखेल र राजनीति अहिलेसम्म छ । प्रहरी नियमावली संशोधनसँगै ३० वर्षे सेवा हद लगाएर तत्कालीन गृहमन्त्री शेरबहादुर देउवाले आईजीपी रत्नशमशेर राणालाई अवकाश दिएपछि प्रहरीमा राजनीति घुसेको बताइन्छ । देउवा मोतीलाल बोहरालाई आईजीपी बनाउन चाहन्थे । तर नेतृत्वमा रत्नशमशेर राणा थिए । राणाले कार्यकाल पूरा गर्न पाउँदा बोहरा आईजीपी नबनी अवकाशमा जान्थे । प्रहरी नियमावली संशोधन गरेर राणालाई अवकाश दिइयो । आईजीपीमा बोहरा आए । त्यही भएर आफ्नै क्षेत्र सुदूरपश्चिमका बोहरालाई आईजीपी बनाउन गृहमन्त्री देउवाले राणालाई ३० वर्षे सेवा अवधि लगाएर अवकाश दिएको आरोप त्यसबेलाका अधिकारीहरू बताउँछन् । पछि बोहरा आईजीपी भएपछि गृहमन्त्री देउवाले ३० वर्षे प्रावधान हटाए । जनआन्दोलनपछि बनेको अन्तरिम सरकारका गृहमन्त्री कृष्णप्रसाद सिटौलाले नियमावली संशोधन गरेर पुनः ३० वर्षे प्रावधान लागू गरे । त्यसको कारण थियो, वरिष्ठ एआईजी राजेन्द्रबहादुर सिंहलाई अवकाश दिने र आफूले रुचाएका ओमविक्रम राणालाई आईजीपी बनाउने । गृहमन्त्री सिटौलाको प्रस्तावमा प्रहरीमा पुनः ३० वर्षे प्रावधान ल्याएर वरिष्ठ एआईजी सिंहलाई अवकाश दिइयो । तत्कालीन प्रधानमन्त्री गिरिजाप्रसाद कोइराला र गृहमन्त्री सिटौला राणालाई आईजीपी बनाउन चाहन्थे । २०६५ सालमा तत्कालीन उपप्रधान तथा गृहमन्त्री वामदेव गौतमले पुनः गृह मातहत रहेका प्रहरी, सशस्त्र र राष्ट्रिय अनुसन्धान विभागमा कायम ३० वर्षे सेवा अवधिको प्रावधान हटाए । २०६६ पुस १ गते गृहमन्त्री भीमबहादुर रावलले पुनः गौतमले हटाएको ३० वर्षे ब्युँत्याए । त्यसयता भने नेपाल प्रहरी र सशस्त्र प्रहरीमा अवकाश हुने तीन आधार ३० वर्षे, उमेर र पदावधि कायम छ । जसका कारण उमेर र कार्यक्षमता भएका अधिकृतहरू बेलैमा अवकाशमा जान बाध्य छन् । त्यसको असर उनीहरूलाई समयभन्दा अगावै पेन्सन सुविधा दिनुपर्ने बाध्यता सरकारसँग छ । तर यो समस्या समाधानमा पहल गरिएको देखिँदैन । अनुसन्धान विभाग प्रधानमन्त्री मातहत लगिएपछि गतवर्ष त्यहाँको ३० वर्षे प्रावधान हटाएर पदावधि र उमेर मात्रै कायम गरिएको छ ।"
प्रदेश प्रहरी गठनको बाटो खुल्यो,"(काठमाडौं)  प्रदेश सरकारहरूका लागि बहुप्रतीक्षित प्रदेश प्रहरी गठनको बाटो खुलेको छ । राष्ट्रपति विद्यादेवी भण्डारीले प्रदेश प्रहरीको कार्यसञ्चालन तथा समायोजनसँग सम्बन्धित दुई अलगअलग विधेयक मंगलबार प्रमाणीकरण गरेकी छन् । अब प्रदेशको आफ्नै प्रहरी संरचना बन्नेछ । संघीय संसद्का दुवै सभाबाट गत असोजमै पारित भइसके पनि सभामुख नभएका कारण ती विधेयक प्रमाणीकरणका लागि राष्ट्रपतिसमक्ष पठाइएको थिएन । विधेयक उत्पत्ति भएको सदनका सभामुख वा अध्यक्षले पारित भएको विधेयकलाई प्रमाणित गरेर राष्ट्रपतिसमक्ष प्रमाणीकरणका लागि पठाउनुपर्ने संवैधानिक व्यवस्था छ । चार महिनाभन्दा बढी समयसम्म प्रतिनिधिसभामा सभामुख पद रिक्त हुँदा सदनबाट पारित ६ वटा विधेयक प्रमाणीकरण हुन सकेका थिएनन् । नयाँ सभामुख अग्नि सापकोटाले गतसाता प्रमाणित गरेर पठाएपछि राष्ट्रपति भण्डारीले एकैसाथ नेपाल प्रहरी र प्रदेश प्रहरी (कार्यसञ्चालन, सुपरिवेक्षण र समन्वय), प्रहरी समायोजन, भूमिसम्बन्धी (आठौं संशोधन), राष्ट्रिय परिचयपत्र तथा पञ्जीकरण, औद्योगिक व्यवसाय र राजस्व चुहावट (अनुसन्धान तथा नियन्त्रण) पहिलो संशोधन विधेयकलाई प्रमाणीकरण गरेकी छन् ।सातवटै प्रदेश सरकार सञ्चालनमा आएको दुई वर्षपछि त्यहाँ प्रहरी गठनसम्बन्धी संघीय कानुन बनेको हो । संविधानले अधिकार दिए पनि संघीय कानुन नआउँदा प्रदेश सरकारहरूले प्रहरी प्रशासन चलाउन पाएका थिएनन् । संविधानको धारा २६८(२) मा प्रत्येक प्रदेशमा प्रदेश प्रहरी संगठन रहने व्यवस्था छ । दफा २६८(३) मा नेपाल प्रहरी र प्रदेश प्रहरीले सम्पादन गर्ने कार्यको सञ्चालन, सुपरिवेक्षण र समन्वयसम्बन्धी व्यवस्था संघीय कानुनबमोजिम हुने भनिएको छ । प्रदेशहरू त्यही संघीय कानुनको प्रतीक्षामा थिए । प्रदेशभित्रको शान्तिसुरक्षासम्बन्धी कार्यजिम्मेवारी संविधानले प्रदेश सरकारलाई तोकेको छ । तर, आफू मातहत प्रहरी नहुँदा शान्ति सुरक्षाका सवालमा प्रदेशले कुनै भूमिका निर्वाह गर्न पाएका थिएनन् । प्रदेश ५ का आन्तरिक मामिला तथा कानुनमन्त्री कुलबहादुर केसीले दुई वर्षको गत्यारोध तोडिएको उल्लेख गर्दै खुसी व्यक्त गरे । उनले अब यथाशक्य छिटो प्रहरीसम्बन्धी विधेयक प्रदेशसभामा पेस गरिने बताए । प्रदेश प्रहरीसम्बन्धी विधेयक तयार पारेर डेढ वर्षदेखि बसेका छौं । संविधानले संघीय कानुनबमोजिम भनेकाले अन्तरविरोध नहोस् भनेर पर्खेका थियौं, उनले भने, अब शान्तिसुरक्षाको जिम्मेवारी प्रदेशले लिने गरी कानुन र संरचना निर्माण गर्छौं । संघीय कानुन नआएकाले प्रदेश सरकारहरूले तयार पारिसकेको प्रदेश प्रहरी गठनसम्बन्धी विधेयक प्रदेशसभामा पेस गर्न सकेका थिएनन् । प्रदेश २ ले भने संघीय कानुन आउन ढिलाइ भएको भन्दै गत वर्ष नै प्रदेश प्रहरीसम्बन्धी कानुन बनाएको थियो तर कार्यान्वयनमा भने ल्याउन सकेको छैन । प्रदेश प्रहरीसम्बन्धी संघीय ऐनमा गरिएका व्यवस्थाप्रति भने प्रदेश सरकारहरू सन्तुष्ट छैनन् । प्रदेश प्रहरी प्रमुखको नियुक्ति प्रक्रियाप्रति नै प्रदेशको असहमति छ । ऐनमा प्रदेश प्रहरी प्रमुखको नियुक्तिको सम्पूर्ण अधिकार केन्द्र सरकारमा निहित गरिएको छ । प्रदेश प्रहरी प्रमुखको पदनाम र प्रदेश प्रहरीको पोसाक नेपाल सरकारले तोक्ने व्यवस्था गरिएको छ । संविधानमा उल्लिखित भाषा र मर्मअनुसार ऐनका प्रावधानहरू आएका छैनन्, मन्त्री केसीले भने, नयाँ आएको ऐन प्रदेशका हिसाबले कति संविधानसम्मत र अधिकार सम्पन्न भयो, त्यो छलफलकै विषय छ । समायोजन ऐनअनुसार नेपाल प्रहरीको दरबन्दीमा रहेका प्रहरी नायब उपरीक्षक (डीएसपी) दर्जासम्मका प्रहरी अधिकारीहरू प्रदेश प्रहरीमा समायोजन हुनेछन् । नेपाल प्रहरीको करिब ८० हजार जनशक्ति संघ र सातवटै प्रदेशमा रहने गरी बाँडिनेछ । समायोजन ऐनले नेपाल प्रहरी तथा प्रदेश प्रहरीको संगठन संरचना तथा दरबन्दी नेपाल सरकारले तोक्ने भनेको छ । ऐनमा संघ र प्रदेश मातहत रहने प्रहरीको दरबन्दी कायम गर्नका लागि गृह सचिवको संयोजकत्वमा संगठन तथा व्यवस्थापन सर्वेक्षण समिति गठनको व्यवस्था छ । ऐन प्रारम्भ भएको मितिले ३० दिनभित्र समायोजन प्रयोजनका लागि प्रहरी कर्मचारीको विवरण तयार पारिने छ । दरबन्दी स्वीकृत भएपछि प्रदेशमा समायोजन हुने प्रहरी नायब उपरीक्षक (डीएसपी) वा सोभन्दा मुनिका पद, दर्जाका लागि निवेदन आह्वान गरिने जानकारी गृह मन्त्रालयका प्रवक्ता सहसचिव केदारनाथ शर्माले दिए ।"
हेटौंडाभरतपुर प्रसारणको काम चैतदेखि,"मकवानपुर (कास) हेटौंडाभरतपुरबर्दघाट २२० केभी प्रसारण लाइनअन्तर्गत हेटौंडाभरतपुर खण्डको काम चैतबाट मात्र सुरु हुने भएको छ । भारतीय कम्पनीसँग नेपाल विद्युत प्राधिकरणले ठेक्का तोडेपछि हेटौंडाभरतपुर खण्डको काम पूर्ण रूपमा ठप्प बनेको थियो । ठेक्का तोडेको करिब एक वर्षपछि प्रसारण लाइनको काम पुनः सुरु हुन लागेको हो । टेन्डर आह्वान भइसक्यो । अहिले प्राविधिक र आर्थिक मूल्यांकन भइरहेको छ, आयोजना प्रमुख ईश्वरी जैसवालले भने, प्राधिकरण चैतको पहिलो सातादेखि काम सुरु गर्ने तयारीमा छ । विश्व बैंकको ऋणमा निर्माण भएको उक्त आयोजनाप्रति विश्व बैंकले नै असन्तुष्टि जनाएपछि ठेक्का रद्द गरिएको आयोजना प्रमुख जैसवालले बताए । हेटौंडाभरतपुर प्रसारण लाइनको काम ६४ प्रतिशत सकिएको अवस्थामा ठेक्का रद्द गरिएको थियो । सन् २००९ मार्च ९ मा दुई वर्षभित्र सम्पन्न हुने गरी आइकन टेली लिमिटेड भारतसँग सम्झौता गरेको प्राधिकरणले ११ पटकसम्म म्याद थप गरेको छ । एक अर्ब ६० करोड रुपैयाँमा काम सुरु गरेको कम्पनीले लगानी जुटाउन नसकेपछि प्राधिकरणले २०७६ वैशाख ६ गते सम्झौता तोडेको थियो । तोकिएको समयभन्दा करिब आठ वर्ष ढिला सुरु हुँदासमेत काम सम्पन्न हुने छाँट नदेखिएपछि प्राधिकरणले पुरानो ठेक्का रद्द गरेको थियो । तोकिएको समयभित्र सक्ने सहमति गरेर मात्र थाल्नेछौं, जैसवालले भने, विश्व बैंकको वित्तीय स्वीकृति आउन ढिलाइ हुँदा टेन्डर आह्वानको काम केही समय सरेको हो । अक्टोबरमै टेन्डर आह्वान गरे पनि कम्पनीहरूको प्राविधिक र वित्तीय अवस्थाको प्रारम्भिक मूल्यांकनमा केही समय लाग्यो । उनका अनुसार पाँच वटा कम्पनीले टेन्डर हालेका छन् । काम सुरु भएको मितिबाट १५ महिनाभित्र सम्पन्न हुने गरी करिब एक अर्ब रुपैयाँ बराबरको टेन्डर आह्वान गरिएको जैसवालले बताए । पहिलाको टेन्डरअनुसार एकोहोरो प्रसारण लाइन बनाउनुपर्ने थियो । अहिले दोहोरो प्रसारण लाइन बनाउनुपर्ने गरी नयाँ मोडल तयार भएको छ, उनले भने, यही कारण टेन्डर आह्वान समय लाग्यो । हेटौंडाभरतपुर प्रसारण लाइनमा दुई सय २६ वटा टावर निर्माण गर्नुपर्नेमा एक सय ६४ वटा बनेका छन् । आयोजनाअन्तर्गत भरतपुरबर्दघाट खण्डको काम तीव्र रूपमा अगाडि बढिरहेको छ । भरतपुरबर्दघाट प्रसारण लाइनको काम करिब ७० प्रतिशत सकिएको आयोजनाको दाबी छ । चिनियाँ कम्पनी हेम्टन अप्टिकल इलेक्ट्रिक कम्पनी लिमिटेडले उक्त क्षेत्रको काम गरिरहेको छ । ५५ लाख डलरमा सम्झौता भएको उक्त प्रसारण लाइनको काम चालु आर्थिक वर्षमा नै सकिने आयोजनाको भनाइ छ । भरतपुरबर्दघाट प्रसारण लाइनमा पर्ने दुई सय ४६ वटा टावरमध्ये दुई सय १६ वटाको निर्माण सकिएको छ । जैसवालका अनुसार १८ महिनामा काम सक्ने गरी २०७५ साउन २१ गते हेम्टन अप्टिकल इलेक्ट्रिक कम्पनीसँग सम्झौता भएको हो । २०७६ माघ २३ गतेसम्म कम्पनीको म्याद रहेको छ, उनले भने, अहिले निर्माणको क्षेत्रमा कुनै ठूलो समस्या देखिएको छैन । काममा अवरोध पनि छैन । यही गतिमा काम हुने हो भने समयभन्दा अगाडि नै सम्पन्न हुने देखिन्छ ।"
राप्ती किनारमा 'अम्ब्रेला स्ट्रिट',"(चितवन)  सरकारले सय पर्यटकीय गन्तव्यभित्र समावेश गरेको चितवनको पटिहानीमा अम्ब्रेला स्ट्रिट बनाइएको छ । भरतपुर महानगरपालिका२२ मा पर्ने उक्त स्ट्रिटको लम्बाइ १२० मिटर रहेको छ । ९० मिटरसम्म ४८० वटा रंगिन छाता राखिएको छ । आडैमा रङ फेरिरहने वाटर फाउन्टेन (पानीको फोहरा) र सूर्यास्त नियाल्न मिल्ने ठाउँ पनि छ । पर्यटकलाई थप मोहित पार्न मानवनिर्मित थप संरचना पनि पटिहानीवासीले तयार गरेको वडाध्यक्ष विष्णुराज महतोले जानकारी दिए । पटिहानीको घटगाई राप्ती किनारमा अम्ब्रेला स्ट्रिट तयार भएको हो । घटगाईबाट सूर्यास्तको मनोरम दृश्य देखिन्छ । पश्चिममा सूर्य अस्ताउँदै गर्दा राप्ती नदीको पानी पनि रंगिन हुन थाल्छ । सूर्यास्त हेर्नका लागि आइरहेका पर्यटकले अब अम्ब्रेला स्ट्रिटको रंगिचंगी पनि देख्न पाउनेछन् । यी छातामुनिबाट जब मान्छेहरू नदी किनारतर्फ बढ्छन्, आडैमा खुला प्लेटफर्म भेटिन्छ । दुई तहको प्लेटफर्मको माथिल्लो खण्डको खुला भागमा दायाँबायाँ पटिहानीको जनजीवन झल्कने १० वटा ठूला चित्र राखिएका छन् । पहिटानी आदिवासी थारू र बोटे समुदायको बसोबास क्षेत्र हो । चित्रमा उनीहरूको रहनसहन र संस्कार अंकित छन् । बीचमा ठूलो वाटर फाउन्टेन छ, जहाँ फरकफरक रङका बत्ती बल्छन् । रात छिप्पिँदै जाँदा फाउन्टेनको रङ पनि गाढा हुँदै जान्छ । पटिहानी पर्यटन विकास समितिका अध्यक्ष शंकर थपलियाले सूर्यास्त हेर्न आउने पर्यटकलाई केही समय रमाउने वातावरण बनेको बताए । घटगाई घाटबाट देखिने सूर्यास्त मनोरम छ । त्यही दृश्य हेर्न पर्यटक यहाँ आउँछन्, थपलियाले भने, वाटर फाउन्टेनको रंगिन वातावरणमा रमाउँदै रात छिप्पिएपछि होटल फर्कन्छन् । सदरमुकाम भरतपुरबाट लगभग १८ किलोमिटर पश्चिमदक्षिणमा पटिहानीको घटगाई पर्छ । घटगाईको आडैबाट राप्ती नदी बग्छ । चितवन राष्ट्रिय निकुञ्जको हरियो जंगल छ । नदीमा अनेक चरा देखापर्छन् । साँझ पर्दै जाँदा चित्तलको बथान र प्रायजसो गैंडा पनि पानी खान राप्ती तीरमा आउने गर्छन् । अम्ब्रेला स्ट्रिटमा आउनेहरूले यो दृश्य पनि हेर्न पाउने वडाध्यक्ष विष्णुराज महतोले बताए । पर्यटन प्रवर्द्धनका लागि तयार भएको यस्तो संरचनाका लागि भरतपुर महानगरपालिकाले डेढ करोड रुपैयाँ, संघीय सरकारको पर्यटन मन्त्रालयबाट एक करोड र वडा कार्यालयले ५० लाख रुपैयाँ खर्च गरेको वडाध्यक्ष महतोले जानकारी दिए । क्षेत्रीय होटल संघ कसरा सेक्टरका संयोजक गणेश पौडेलले यस्ता संरचना बने पनि प्राकृतिक सौन्दर्यमा असर नपर्ने गतिविधि हुनुपर्ने बताए । निकुञ्ज आउने पर्यटक प्राकृतिक वातावरणमा रमाउँछन् । मानवनिर्मित अन्य संरचना तयार गर्नु नराम्रो होइन, उनले भने, तर निकुञ्ज नजिक बन्ने संरचना प्राकृतिक वातावरण अनुकूल हुनुपर्छ ।"
घर बनाउँदै भूमिहीन,"(सिन्धुली)  भूकम्प गएको साढे चार वर्षपछि बल्ल दुधौली नगरपालिका३ झुँगाका भूमिहीन चित्रबहादुर खड्कालाई घर बनाउने चटारो भएको छ । भूमिहीन लाभग्राहीलाई स्थानीय सर्जमिन, मतदाता परिचयपत्र, बिजुली र धाराको महसुल तिरेको बिलको आधारमा निजी आवास बनाउन स्वीकृति दिने जिल्ला समन्वय समितिको निर्णयसँगै उनीजस्ता जग्गाधनी पुर्जा नभएकाहरू धमाधम घर बनाइरहेका छन् । झन्डै चार वर्ष अस्थायी टहरामै दुःख गरेर बिताइयो, खड्काले भने, मंसिरबाट घर बनाउन थालेका छौं । निजी आवास बनाउन सरकारले दिने तीन लाख रुपैयाँले नपुग्ने भएकाले त्यसमा केही रकम थपेर दुईकोठे घर बनाउने योजना बनाएको उनले बताए । दुधौली नगरपालिका३ का अध्यक्ष साने धामीका अनुसार उक्त वडामा राष्ट्रिय पुनर्निर्माण प्राधिकरणबाट अनुदान रकम पाउने २०६ जना लाभग्राहीको सूची आएको थियो । २०१ जनाको लालपुर्जा थिएन । पहिले जुन ठाउँमा घर बनाएर बसेका थिए, अहिले त्यही ठाउँमा निजी आवास बनाउन स्वीकृत दिइएको धामीले बताए ।प्राधिकरण जिल्ला आयोजना कार्यान्वयन इकाई कार्यालयका अनुसार सिन्धुलीमा भूमिहीन लाभग्राहीको संख्या तीन हजार छ । अहिलेसम्म दुई हजार ३८० जनाले सम्झौता गरी धमाधम घर बनाइरहेका छन् । कार्यालय प्रमुख सूर्यप्रकाश विष्टले बाँकी भूमिहीनको सूचीमा रहेका लाभग्राहीको आवास बनाउने सम्बन्धमा निर्णय गर्न बाँकी रहेको बताए । लाभग्राहीले पहिलो किस्ताबापत ५० हजार, दोस्रो एक लाख ५० हजार र तेस्रो तथा अन्तिम किस्ताबापत् एक लाख गरी तीन लाख अनुदान पाउनेछन् । जिल्लामा पुनर्निर्माणतर्फका कुल ३८ हजार ५७ जनामध्ये ५५ प्रतिशतले मात्रै घर बनाइसकेको प्रमुख विष्टले बताए ।"
रोशी साक्षर गाउँपालिका घोषित,काभ्रे (कास) रोशी गाउँपालिका साक्षर घोषित भएको छ । राष्ट्रिय जनगणना २०६८ अनुसार १५ देखि ६० वर्ष उमेर समूहका कुल २८ हजार ७४६ जनसंख्यामध्ये २८ हजार ४५२ जना साक्षर भएपछि साक्षर गाउँपालिका घोषणा गरिएको हो । मापदण्डअनुसार ९५ प्रतिशत साक्षर भएपछि घोषणा गर्न मिल्छ । जिल्ला समन्वय समितिका प्रमुख उद्धव केसीले गाउँपालिका साक्षर भएको घोषणा गरे । गाउँपालिका अध्यक्ष दलबहादुर लामाले २०७४७५ सम्ममा २७ हजार ८ सय २७ जना साक्षर भएकोमा २०७६ पुसमा विशेष कक्षा सञ्चालन गरेर ६ सय २५ जनालाई साक्षर बनाएको बताए ।
अख्तियारको निर्णय पूर्वाग्रही,स्थानीय तहको सुविधा टुंग्याऊस्थानीय तहको सेवासुविधाको विषयमा आवश्यक कानुन संशोधन गर्न प्रदेशसभाका सांसदले माग गरेका छन् । लामो समयदेखि प्रदेशभित्रका स्थानीय तहका सांसदको सेवासुविधाको विषय नटुंग्याउँदा झन् भ्रष्टाचार बढ्ने डर देखिएको भन्दै सांसदहरूले यस विषयलाई टुंग्याउन आग्रह गरेका हुन् । स्थानीय तहका पदाधिकारीलाई दिइने सुविधासम्बन्धी ऐन कार्यान्वयनमा सर्वोच्च अदालतले रोक लगाएसँगै असोज महिनादेखि वाग्मती प्रदेशअन्तर्गत एक सय १९ स्थानीय तहका पदाधिकारी सेवासुविधाबाट वञ्चित छन् ।
दौडन खोज्दा ब्रेक लाग्यो : मुख्यमन्त्री,"मकवानपुर (कास) वाग्मती प्रदेशका मुख्यमन्त्री डोरमणि पौडेलले सरकारले सोचेअनुसार काम गर्न नसकेको स्वीकार गरेका छन् । अख्तियार दुरुपयोग अनुसन्धान आयोगको २९औं वार्षिकोत्सवको सन्दर्भमा हेटौंडामा आयोजित कार्यक्रममा मुख्यमन्त्री पौडेलले व्यवस्था परिवर्तन भए पनि काम गर्ने शैलीमा कुनै परिवर्तन नभएका कारण सोचेअनुसार प्रगति गर्न नसकिएको बताए । सरकार दौडन खोजे पनि ब्रेक लागिरहेको र यसमा कसैको दोष नभएर आफ्नै कार्यशैली भएको उनको भनाइ थियो । मैले कसैलाई दोष दिन खोजेको होइन । संस्कार बदल्नलाई समय लाग्ने रहेछ, उनले भने, सयौं वर्षदेखि बसेको थितिलाई बदलेर नयाँ दिशामा अघि बढ्न खोज्दा एकैचोटि सम्भव हुँदो रहेनछ । कसैले अख्तियारमा उजुरी गर्दा विकास निर्माणको काम नै अलपत्र हुने गरेको भन्दै चिन्ता व्यक्त गरे । अख्तियारलाई अधिकार सम्पन्न बनाउनुपर्छ तर अख्तियारको कारबाहीले विकास निर्माणमा परिरहेको समस्या सुल्झाउनेबारे सोच्नुपर्छ ।"
पशुपतिका व्यापारीलाई सारिँदै,"काठमाडौं (कास) पशुपतिको खुला क्षेत्रमा फूललगायत पूजा सामग्री व्यापार गर्दै आएकालाई चार चरणमा व्यवस्थापन गरिने भएको छ । पशुपति क्षेत्र विकास कोषले पहिलो चरणमा २६ जनालाई नयाँ भवनमा व्यवस्थापन गर्ने प्रक्रिया थालेको जनाएको छ । प्रक्रियाअनुसार आएकालाई पहिलो चरणमा फागुन २ गतेभित्र व्यवस्थापन गर्ने कोषको सेवा सुविधा महाशाखा प्रमुख राजु रेग्मीले बताए । कोषले फूल व्यापारीलाई व्यवस्थित गर्न ६४ वटा कोठा भएको भवन बनाएको छ । त्यो भवनमा सबै नअट्ने भन्दै व्यवसायीले विरोध गरेका थिए । पशुपति मन्दिरअगाडि १६४ जना व्यापारी छन् । अर्को भवन बनाएर ती सबैलाई व्यवस्थित गरिने कोषले जनाएको छ । फागुन २ गते २६ जनालाई व्यवस्थित गर्ने र बाँकीलाई छ महिनाभित्र अर्को नयाँ भवन बनाएर राखिने कोषको सञ्चालक परिषद् सदस्य राजु खत्रीले जानकारी दिए । २०५८ सालमा कोषले पशुपति अधिग्रहण गरेर यहाँका ११९ घर हटाएपछि ती घरमा पसल सञ्चालन गर्नेलाई टहरामा राखेको थियो । घरधनी र भाडामा पसल सञ्चालन गर्नेको संख्या १४६ थियो । पछि थप २० जना थपेर १६४ जनालाई कोषले टहराको व्यवस्था गरेको थियो । घर पर्ने पहिलो प्राथमिकता र भाडामा बस्नेलाई दोस्रो प्राथमिकतामा परेका थिए ।कोषले टहरा व्यवस्थित गर्न खत्रीको संयोजकत्वमा तीन सदस्यीय समिति गठन गरेको छ । समितिले टहराको छानबिन गरेर व्यवस्थित गर्नुपर्ने संख्या तोक्नेछ । कोषले घर भत्काएकालाई टहरा उपलब्ध गराए पनि त्यहीँभित्र किनबेच गरेर अरूलाई पसल दिइएको जनाएको छ । त्यसबारे पनि समितिले छानबिन गर्नेछ । यसका लागि तीनवटा मापदण्ड बनाएको महाशाखा प्रमुख रेग्मीले जानकारी दिए । एउटै परिवारका धेरै जनाले पसल चलाएका छन् भने तिनलाई एकै ठाउँमा व्यवस्थापन गर्ने, कानुनका दृष्टिले कोही छुटेका छन् भने त्यसलाई मान्यता दिने र पशुपति क्षेत्रभित्रै वडा नम्बर ८ का छन् भने तिनलाई प्राथमिकता दिएर बाहिरकालाई हटाउने गरी तीन वटा मापदण्ड कोषले बनाएको छ । पशुपति क्षेत्रकाले हामीले केही सुविधा पाएनौं भन्ने गुनासो कोषसँग गर्ने गरेका छन्, खत्रीले भने, खाइपाइ आएका कसैलाई पनि नछुटाउने गरी व्यवस्थापन गर्छौं ।पशुपति क्षेत्रका मुलसडक, सहायक सडकका पेटी, डबली, खुला चौर, कैलाशडाँडा, मृगस्थली, गोरखनाथ क्षेत्र, वनगणेश, पञ्चदेवल वृद्धाश्रम, भुकुण्डोललगायत क्षेत्रमा अव्यवस्थित टहरामा व्यापार हुँदै आएको छ । यसबाट पशुपतिको सौन्दर्यमा नकारात्मक असर पर्नुका साथै भक्तजन, पर्यटक र पैदलयात्रीलाई अप्ठेरो परेको छ ।"
श्रीमतीलाई भेन्टिलेटरमा राखेर प्रहरी कार्यालय छिरेपछि,"(काठमाडौं)  मंगलबार दिउँसो १२ बजेर ९ मिनेटमा बा २ झ ४२६८ नम्बरको एम्बुलेन्स महानगरीय प्रहरी वृत्त तीनकुनेको गेटबाट भित्र छिर्छ । गेटमा बसेका प्रहरी सोधखोजविनै मुल गेट खोलिदिन्छन् । एम्बुलेन्सको पछाडिको ढोकाबाट एक युवक ओर्लिन्छन् अनि ह्वील चियरमा रहेकी बिरामीलाई उतार्न सहयोग माग्छन् । प्रहरीहरूकै सहयोगमा ती बिरामी महिलालाई भुइँमा राखिन्छ ।उनलाई किन प्रहरीमा ल्याइयो ? को हुन् उनीहरू ? वरिपरि भेला भएकाहरू जिज्ञासु नजरले हेर्न थाल्छन् । एकाएक यहाँ भीड जम्मा हुन्छ । ह्वील चियरको एकातिर पिसाबको पाइप झुन्ड्याइएको छ । बिरामीको घाँटीमा राखिएको पोर्टेबल पाइप (बोकेर हिँड्न मिल्ने) भने भेन्टिलेटरमा जोडिएको छ । यसकै सहायताले ती बिरामी सास फेरिरहेकी छन् । उनी हुन्, चेली तामाङ । जो जेब्रा क्रसबाट बाटो काट्ने क्रममा मोटरसाइकलको ठक्करबाट गम्भीर घाइते बन्न पुगिन् । तीनकुने प्रहरी वृत्तअगाडिको जेब्राक्रसमा बा ६५ प ७५४९ नम्बरको मोटरसाइकलले २०७३ चैत २५ मा ठक्कर दिएपछि उनको अवस्था यस्तो बनेको हो । दुर्घटनापछि उनी उठ्न र बोल्न नसक्ने गरी थलिएकी छन् । उनी दुई वर्ष १० महिनादेखि भेन्टिलेटरमा छिन् । ठक्कर दिने कोही पनि सम्पर्कमा नआएपछि जहाँ दुर्घटना भएको हो, त्यहीँको प्रहरीलाई दबाब दिन बिरामी लिएर आएको हुँ, चेलीका श्रीमान् वसन्त झोँक्किए, जसले मेरो श्रीमतीको हालत यस्तो बनायो, उसैले खर्च गर्ने दायित्व होइन ? यसअघि महानगरीय प्रहरी कार्यालय रानीपोखरी अगाडि पनि उनले श्रीमतीलाई ह्वील चियरमा राखेर लगेका थिए । त्यहाँ लैजाँदा पनि ठक्कर दिने चालक र मोटरसाइकल धनी सम्पर्कमा नआएको भन्दै उनले मंगलबार भेन्टिलेटरबाट झिकेर श्रीमतीलाई तीनकुने लगेका हुन् । उनको साथमा थिइन्, आठ वर्षीया छोरी आलिया पनि । अस्पतालमा उपचार खर्च नभएर मार्नुभन्दा त मैले कस्तो मान्छेको स्याहार गरिराछु भन्ने थाहा दिन पनि श्रीमतीलाई प्रहरीमा ल्याएको हुँ, उनी भनिरहेका थिए । श्रीमतीको उपचारमा खटिएका बसन्त ट्रमा सेन्टरमै गार्डको काम गर्छन् । दिनभरि श्रीमतीको स्याहार गर्छन्, उपचार खर्चमा भरथेग गर्न राति श्रीमती राखेको पाँचौ तलामा गार्ड बस्छन् । अस्पतालको सुरक्षा गार्ड व्यवस्थापन गरेको निजी कम्पनीले वसन्तलाई मासिक १८ हजार दिने गरेको छ । रातको निद्रा वास्ता नगरी उनी मंगलबार भने अचेत श्रीमतीलाई लिएर प्रहरीकहाँ पुगेका हुन् । विदेशमा काम गरेर कमाएको ५० लाख खर्च गरेर पनि थप ४० लाख ऋण रहेको उनले बताए । १३ महिना आइसीयूमा राखेर उपचार गराएँ, उनले भने, अहिले ट्रमा सेन्टरको ५१४ नम्बर बेडमा राखेर उपचार गराइरहेको छु । तीनकुने प्रहरी वृत्तका प्रहरी नायव उपरीक्षक दुर्गाप्रसाद रेग्मीले बिरामीको अवस्था नाजुक देखेर ठक्कर दिने मोटरसाइकलका धनी रेशम केसीलगायतलाई बोलाएर मंगलबार छलफल गरेको बताए । मेरो छोराको बाइक भए पनि अर्को मान्छेले चलाउँदा दुर्घटना भएको हो, रेशमले भने, हामीले १८ लाख खर्च गरिसक्यौं । थप १० लाख रुपैयाँ र बिमाबाट आएको रकम दिन तयार छौं । छलफलमा वसन्तले २५ लाख मागेको उनले बताए । यतिका रकम त हामी दिन सक्दैनौं, रेशमले भने । छलफल चलुन्जेल चेली बोल्न खोजिन् तर आवाज निस्किएन । उनको घाँटीमुनिको भाग चल्दैन । यताउता फर्कनसमेत सहारा चाहिन्छ । उनलाई खाना खुवाउने, दिसापिसाब गराउने काममा वसन्त खटिने गरेका छन् । भेन्टिलेटरविना उनी सास फेर्न सक्दिनन् । वसन्तले भेन्टिलेटर मिलाए र श्रीमतीलाई प्रहरी वृत्तबाट पुनः ट्रमातिरै फर्काएर ल्याए ।"
धराप भवनमा अग्नि नियन्त्रक,"नयाँ बन्दैनयाँ भवन भए पनि मौलिक शैलीकै बनाउने तयारी गरेको महानगरपालिकाका इन्जिनियर प्रेमबहादुर श्रेष्ठले बताए । अहिलेको भवन २७ देखि २८ फिट अग्लो छ, उनले भने, अब बन्ने भवन उक्त क्षेत्रको मापदण्डअनुसार नै ३५ फिट अग्लो हुन्छ तर स्वरूपमा कुनै फेरबदल हुँदैन । अहिलेको भवनको भुइँ तलामा दमकल राख्ने गरिएजस्तै नयाँ भवनमा पनि दमकल अट्ने क्षमता हुने इन्जिनियर श्रेष्ठले बताए । नयाँ बन्ने भवनमा बसन्तपुरतर्फ दुई तला र धर्मपथतर्फ तीन तलाको हुनेछ । दुईतले भवनमा तल दमकल राख्ने र माथिल्लो तलामा कर्मचारीको आवास र स्टोर रहनेछ । त्यस्तै तीनतले भवनमा १२० जना अट्ने सभाहल बनाउने योजना महानगरको छ । मापदण्डअनुसार नै डिजाइन तयार पारिएको छ, उनले भने, महानगरपालिकाले बुझाउन नसकेको हो कि विभागले बुझ्न नचाहेको हो, डिजाइन बनाएको डेढ वर्ष भइसक्यो तर काम सुरु हुन सकेको छैन । उक्त सभाहलमा कर्मचारीलाई तालिम, सेमिनारजस्ता क्रियाकलापमा सहभागी गराइनेछ । महानगरपालिकाले भवन निर्माण गर्न १० करोड रुपैयाँ छुट्याएको छ । पुरातत्व विभागका प्रवक्ता रामकुमार कुँवरले महानगरपालिकाले डिजाइन पठाइसकेपछि रायसहितको स्वकृति पठाइसकेको दाबी गरे । विभागले रायसहितको स्वीकृति पठाइसकेको छ, उनले भने, विभागले काम रोकेको छैन ।"
चिकित्सक संघको अध्यक्षमा कार्की,"काठमाडौं (कास) नेपाल चिकित्सक संघको अध्यक्षमा लोचन कार्की निर्वाचित भएका छन् । संघको १३ सदस्यीय केन्द्रीय समितिमा कांग्रेस निकट लोकतान्त्रिक समूहका ६ पदाधिकारीसहित १२ जना र सत्तारूढ नेकपानिकट पेसागत समावेशी समूहबाट एकजना सदस्य निर्वाचित भएका छन् । वरिष्ठ उपाध्यक्षमा शिवप्रसाद श्रेष्ठ, अनिलविक्रम कार्की, महासचिवमा बद्री रिजाल, कोषाध्यक्षमा प्रकाश बुढाथोकी, सहसचिवमा निरजकुमार सिंह र सहकोषाध्यक्षमा विश्वराज दवाडी विजयी भए । सदस्यमा विपेश आचार्य, नन्दाकुमारी गुरुङ, प्रमोद जोशी, रितेश थापा, सञ्जीव तिवारी र लिजन महर्जन निर्वाचित भएका प्रमुख निर्वाचन अधिकृत बाबुराम मरासिनीले जनाए । खसेको ६ हजार १५७ मतमध्ये कार्कीले ४ हजार १११ मत ल्याए ।"
सम्पदा मास्ने फास्ट ट्र्याक चाहिँदैन,"(काठमाडौं)  ललितपुरको बुङमती र खोकना हुँदै सञ्चालन हुने फास्ट ट्र्याकलगायतका ठूला आयोजनाका कारण जग्गा गुम्ने भएपछि स्थानीय बासिन्दा विरोधमा उत्रिएका छन् । रेल वे, फास्ट ट्र्याक, बाहिरी चक्रपथ, एक सय ३२ केभी प्रसारण लाइन, स्मार्ट सिटीले मौलिक बस्ती नै सखाप हुने भन्दै यी दुई बस्तीका स्थानीयले मंगलबार माइतीघर मण्डलामा प्रदर्शन गरे ।आयोजनाले जग्गा लिँदा मुआब्जा रकम कम दिएको, मौलिक गाउँको पहिचानसंस्कृतिसम्पदाको दिगो संरक्षणलगायत मुद्दामा बेवास्ता गरेको उनीहरूको आरोप छ । विकासको नाममा विनाश गर्नुभएन । चलनचल्तीको रकमअनुसार मुआब्जा चाहियो, बुङमतीका गोपाल महर्जनले भने, सम्पदा मास्ने फास्ट ट्र्याक किन चाहियो ? हाकुपटासी लगाएर आएका स्थानीय महिलाले समेत हातमा फास्ट ट्र्याक र अन्य आयोजनाविरोधी प्लेकार्ड बाकेका थिए । विरोधसभामा सहभागी हुन वृद्धवृद्धासमेत लौरो टेरेर आइपुगेका थिए । खोकना रूद्रायणी नाचका गुठीयारहरू देवगणको पोसाकसहित खाली खुट्टै माइतीघर मण्डलासम्म आइपुगेका थिए । फास्ट ट्र्याकका कारण गुठीको २० रोपनी जग्गा गुम्ने भएपछि नाचसमेत संकटमा परेको देखाउन देवगणकै पोसाकमा उनीहरू आइपुगेका हुन् । बोसी खलकको पनि २२ रोपनी जग्गा फास्ट ट्र्याकमा परेको छ । उनीहरूले भोगचलन गर्दै आइरहेको जग्गा रातो मत्स्येन्द्रनाथ गुठीको नाममा छ । सरकारले गुठीको जग्गा भन्दै मुआब्जा नदिएपछि आन्दोलनमा उत्रिनुपरेको बोसी खलकका गोपाल महर्जनले बताए । रातो मत्स्येन्द्रनाथको रथ बनाउने काठ खोज्न हरेक वर्ष दुई महिनासम्म मकवानपुर र काभ्रेको जंगल चहार्नुपर्छ । यही जग्गाबाट आएको आम्दानीले त्यसको खर्च व्यवस्थापन गर्दै आएका थियौं, उनले भने, यस्तै स्थिति भएमा राष्ट्रप्रमुख उपस्थित हुने जात्रा नै रोक्नुपर्ने अवस्था आउन सक्छ । रूद्रायणी गुठीका बैदार बेखनर महर्जनले सरकारले गैरनागरिकलाई जस्तो व्यवहार गरेको आरोप लगाए । फास्ट ट्र्याकमा मत्स्येन्द्रनाथको सेवा, जात्रा र नित्य कर्म गर्न पानेजु, प्रजा खलः (समूह) ले भोगचलन गर्दै आइरहेको ५० रोपनी जग्गा पनि परेको छ । खोकनाका असोज महर्जनले आफूहरूले विकासको विरोध गरेको नभई विकासको नाममा सम्पदा मास्नु हुन्न भनेर आवाज उठाएको प्रस्ट्याए । गुठीकोमात्रै होइन फास्ट ट्र्याकमा व्यक्तिको जग्गासमेत कम मुआब्जा दिएर अधिग्रहण गर्न लागेको भन्दै विरोध भइरहेको छ । मुआब्जा निर्धारण समितिका संयोजक ललितपुरका प्रमुख जिल्ला अधिकारी भागिरथ पाण्डेयले गुठी जनेको जग्गाको किसानलाई मुआब्जा दिन मन्त्रिपरिषद्बाट निर्णय हुनुपर्ने बताए । गुठी जग्गामा मोही जनेकाहरूको ३० प्रतिशत किसान र बाँकी ७० प्रतिशत गुठी संस्थानले पाउँछ, उनले भने ।"
ठगिनुहोला अनलाइन सपिङबाट,"(काठमाडौं)  महानगरीय अपराध महाशाखाले अनलाइनमार्फत ठगी गरेको आरोपमा एक भारतीय नागरिकसहित पाँच जनालाई केही दिनअघि पक्राउ गर्यो । उपत्यकाको विभिन्न स्थानमा व्यवसाय गरी बस्ने उनीहरूले अनलाइनमार्फत चिट्ठाको प्रलोभनमा पार्दै ठगी गरेका थिए । पीडितको सूचनाका आधारमा भारत घर भई काठमाडौं१७ क्षेत्रपाटी बस्ने ४९ वर्षीय नवीन अग्रवाल, बौद्ध बस्ने ५२ वर्षीय आनन्द अग्रवाल, रौतहट घर भई सतुंगल बस्ने २८ वर्षीया शर्मिलाकुमारी श्रेष्ठ, मोरङ घर भई हाँडीगाउँ बस्ने २९ वर्षीय अलंकार जैन र बालाजुका ४० वर्षीय सुशील गुरुङ पक्राउ परे । उनीहरूलाई ठगी मुद्दामा कारबाही थालिएको महाशाखाका प्रवक्ता एसपी मुकेशकुमार सिंहले बताए । पछिल्लो समय सामाजिक सञ्जालबाट साथी बनाई विदेशबाट ब्रान्डेड ल्यापटप, मोबाइल, क्यामेरा, घडी, शृंगारलगायतका सामान सस्तो मूल्यमा पठाइदिने विज्ञापन गरी ठगी गर्ने क्रम बढेको प्रहरीले जनाएको छ । ठगीका नयाँ तरिका देखिन थालेका छन्, प्राविधिक हिसाबले हामी अनुसन्धान गर्नेका लागि पनि निकै नौला छन्, केन्द्रीय साइबर ब्युरोका प्रवक्ता एसएसपी नविन्द अर्यालले भने, हाम्रो जनशक्ति थोरै छ । त्यसमा पनि पछिल्लो प्रविधिसँग अपडेट हुन सकेका छैनौं । अनलाइन सपिङ व्यवस्थापनसम्बन्धी कानुनी आधार छैन । आफूखुसी वेबसाइट खोलेर अनलाइनमार्फत सपिङ सेवा दिनेलाई निगरानी गर्ने आधार नहुँदा ठगीको धन्दा बढेको प्रहरीको भनाइ छ । महानगरीय प्रहरी कार्यालय रानीपोखरीका अनुसार चालु आर्थिक वर्षको ६ महिनामा राजधानीमा सामाजिक सञ्जाल, अनलाइन सपिङलगायत विभिन्न नयाँनयाँ जुक्ति अपनाउँदै ठगी गरेको १५४ उजुरी दर्ता भएका छन् । गत आवमा ३०१ उजुरी दर्ता भएका थिए । फेसबुक, ह्वाट्स एप, ट्वीटर, इमो, भाइबरलगायत सामाजिक सञ्जालबाट विदेशी नागरिकका नाममा आईडी खोलेर ठगी गर्ने क्रमसमेत बढेको प्रहरीले जनाएको छ । महाशाखाका अनुसार विदेशी नागरिकको नाममा प्रोफाइल तयार गरी नेपालीलाई साथी बनाएर बहुमूल्य सामान, बेलायती पाउन्ड तथा अमेरिकी डलरसमेत भएको पार्सल पठाइदिन्छु भन्दै ठगी गर्नेको संख्या बढेको हो । त्यस्ता ठगीमा संलग्नहरूले बहुमूल्य सामानको फोटोसमेत पठाई पार्सल लिएर मेरो मान्छे नेपालमा आउँदै छ, सामान लिनु भन्दै सयौं व्यक्तिलाई ठगेको महाशाखा प्रमुख एसएसपी सहकुल थापाले बताए । पार्सलको नाममा ८० लाख रुपैयाँसम्म ठगी गर्ने व्यक्ति पनि पक्राउ परेका छन् ।प्रहरीको केन्द्रीय अनुसन्धान ब्युरो (सीआईबी) ले सामाजिक सञ्जालबाट विदेशी नागरिकका नाममा आईडी खोलेर ठगीधन्दा चलाउने दुई विदेशीसहित पाँच जनालाई हालै पक्राउ गरेको हो । पक्राउ पर्नेमा राहदानी नम्बर ए ०९०३९०७२ बाहक नाजेरियाका ४० वर्षीय साइरिल चिनोन्सो आइबेस, राहदानी नम्बर १७ एपी ४१८७१ बाहक आइबेरिकोष्टका २३ वर्षीय आसापे एडजी पिइरजिन, चितवन घर भई काठमाडौं बस्ने ४० वर्षीय रामचन्द्र गैरे, ठमेलका ४९ वर्षीय उमेश श्रेष्ठ र चितवन घर भई बनस्थली बस्ने ३१ वर्षीय हरि ओझा छन् । नेपालमै रहेको ९८०३८०४८५८ नम्बरबाट विदेशी नागरिकले फोन गरी विमानस्थलमा आएको सामान छुटाउन नेपाली पैसा चाहिने भयो भनेर विभिन्न व्यक्तिको खातामा रकम जम्मा गर्न लगाई ठगी गर्ने गरेको प्रहरी अनुसन्धानबाट खुलेको छ । पक्राउ परेका सबैलाई ठगी मुद्दामा कारबाही थालेको ब्युरोले जनाएको छ । विदेशीको क्रेडिट कार्ड डिटेल चोरी अनलाइन सपिङ गर्ने बाग्लुङ गलकोट९ घर भई काठमाडौंको बालाजुमा बस्दै आएका ३२ वर्षीय तेजिन्द्र केसीलाई पनि सीआईबीले पक्राउ गरेको छ । उनलाई जापानमा बस्ने नेपाली साथीले जापानी नागरिकको क्रेडिट कार्डको नम्बरलगायतका विवरण भाइबरमार्फत पठाएका थिए । केसीले जापान पठाइदिन्छु भन्दै विभिन्न व्यक्तिबाट रकम ठगी गरेकाले उनीमाथि बैंकिङ कसुर तथा सजाय ऐनबमोजिम अदालतमा मुद्दा पेस गरेको ब्युरोले जनाएको छ । सस्तो मूल्यमा सामान पठाइदिने भन्दै उनले करिब ८० लाख रुपैयाँ रकमसमेत ठगी गरेको पाइएको छ ।"
प्रेस स्वतन्त्रता र अदालती अवहेलनाको सीमारेखा,"अदालतको अवहेलनासम्बन्धी कान्तिपुरविरुद्ध परेका दुई मुद्दामाथि सर्वोच्च अदालतले गरेको फैसलाको सोमबार सार्वजनिक पूर्णपाठले न्यायालयको सीमा र प्रेस स्वतन्त्रताको परिधिलाई राम्रोसँग प्रस्ट्याएको छ । यसले न्यायालयका कामकारबाहीसम्बन्धी समाचार, विचार तथा टिप्पणीजन्य सामग्री प्रकाशनप्रसारण गर्ने प्रेसको अधिकारलाई विधिवत् ढंगले फराकिलो बनाएको छ । न्यायाधीशबाट व्यक्तिगत रूपमा हुने गलत कामकारबाही र क्रियाकलापलाई अदालतको प्रतिष्ठासँग जोड्न नमिल्ने र आफ्नो बचावटमा अदालतको अवहेलनालाई अस्त्रका रूपमा प्रयोग गर्न नपाइने ठहरसमेत त्यसमा गरिएको छ । पुनरावेदन अदालतका तत्कालीन मुख्य न्यायाधीश गोपाल पराजुलीलगायतका न्यायाधीशहरू सर्वोच्चमा सिफारिस भएपछि र उनीहरूले पदबहाल गरेपछिका आदेश तथा फैसलाबारे कान्तिपुरले लेखेको समाचारले अवहेलना भयो भनी परेका मुद्दाको फैसलामा सर्वोच्चले यस्तो व्याख्या गरेको हो । न्यायाधीशद्वय विश्वम्भरप्रसाद श्रेष्ठ र सपना प्रधान मल्लको इजलासले २०७३ माघ २० मा मुद्दा खारेज गर्दै सुनाएको फैसलाको अहिले आएको पूर्णपाठ अदालतको अवहेलनासम्बन्धी मुद्दाका सन्दर्भमा भविष्यमा समेत महत्त्वपूर्ण नजिर बन्नेछ । यसले अदालत र प्रेसबीचको सैद्धान्तिक र व्यावहारिक सम्बन्धलाई नयाँ ढंगबाट परिभाषित गरेको छ । पहिलो, प्रेसले सम्प्रेषण गर्ने केकस्ता सामग्रीलाई अदालतले आफ्नो अवहेलना मान्नु हुँदैन भनेर फैसलाले राम्ररी प्रस्ट्याएको छ । न्यायिक स्वतन्त्रता आफैंमा निरपेक्ष अवधारणा होइन भन्दै पूर्णपाठमा उल्लेख छ, अदालत स्वतन्त्र छ भन्दैमा न्यायालयका सम्पूर्ण कामकारबाही, न्यायसम्पादन प्रक्रिया, अदालतले गरेको फैसला वा आदेश सार्वजनिक छलफल वा सरोकारको विषय नै बन्न नसक्ने हुँदैन । न्यायाधीशले व्यक्तिगत रूपमा गरेका अनैतिक काम, व्यक्तिगत स्वार्थ तथा अनुचित महत्त्वाकांक्षाको ढाकछोप र संरक्षण गर्ने हतियारका रूपमा न्यायिक स्वतन्त्रताको अवधारणा प्रयोग हुन सक्दैन । अदालतका एकपछि अर्को आदेश विवादमा परेको सम्बन्धमा कान्तिपुरमा प्रकाशित समाचार, टिप्पणी, लेख र सम्पादकीयलाई सर्वोच्चले अवहेलना नमानेर फैसला र आदेशहरू विवादमा पर्दै जान नहुने अनि विवादित प्रकरण र विवादमा आएका न्यायाधीशको हकमा न्यायिक नेतृत्व र न्यायपरिषद् गम्भीर बन्नुपर्ने भनी अदालतको सम्बन्धमा चासो र सरोकारसम्म व्यक्त गरेको रूपमा व्याख्या गरेको छ ।दोस्रो, यो फैसलाले अदालत पनि सार्वजनिक जवाफदेहिताभन्दा माथि नरहेको स्पष्ट पारेको छ । न्यायपालिकामा कार्यरत न्यायाधीश तथा कर्मचारीहरूमा जवाफदेहिता र उत्तरदायित्व हुन्छ भन्दै फैसलाले न्यायालयका कामकारबाहीले सार्वजनिक परीक्षणबाट उन्मुक्ति पाउन नहुनेमा जोड दिएको छ । फैसलाले न्यायपालिकाको सम्पूर्ण कामकारबाही सार्वजनिक निगरानीमा हुन्छन् र सो सम्बन्धमा नागरिक समाज, सञ्चार जगत्लगायतका निकायहरूबाट टिप्पणी हुनसक्छ भनेर स्विकारेको छ । केकस्ता काम न्यायाधीशको हैसियतमा गरिएका हुन् र केकस्ता काम व्यक्तिगतपारिवारिक जीवनसँग सम्बन्धित छन् भन्ने सम्बन्धमा सचेततापूर्वक विचार गरिनुपर्ने फैसलामा उल्लेख छ । तेस्रो, न्यायपालिकाका सम्बन्धमा गरिने स्वस्थ र स्वच्छ टिप्पणी तथा आलोचनाले नै यसको कामकारबाहीमा प्रभावकारिता र जवाफदेही प्रवर्द्धन गर्ने विश्वास फैसलाको छ । स्वस्थ आलोचनाले न्यायालयलाई सुधार्ने हुँदा त्यसलाई अवहेलना भन्न नमिल्ने सर्वोच्चको ठहर छ । अदालत सार्वजनिक निकाय भएकाले कानुनले गोप्य भनेका केही सीमित अपवादबाहेक यसका कामकारबाहीहरू प्रेसको पहुँचभन्दा बाहिर रहन सक्दैनन् । अदालतका कामकारबाहीहरूको आलोचना वा टिप्पणी गर्दैमा अदालतको अवहेलना हुँदैन भन्दै फैसलाले अदालती रिपोर्टिङको दायरालाई फराकिलो बनाइदिएको छ ।चौथो, अदालती अवहेलनामा कारबाही गर्नुपर्ने आधार पनि पूर्णपाठमा स्पष्टसँग उल्लेख छ । फैसलाले अदालतको आदेश वा फैसला अवज्ञा गर्नु, अनादर गर्नु, जनसाधारणमा अदालतबाट हुने न्याय प्रशासनको कार्यप्रति अविश्वास वा अनास्था हुने वा हुन सक्ने कुनै कार्य गर्नु र अदालतमा विचाराधीन मुद्दामा अनुचित प्रभाव पर्न सक्ने गरी कुनै कुरा व्यक्त गर्दा अदालतको अवहेलना हुने बताएको छ । तर, अवहेलना भएको छछैन भन्ने निष्कर्ष निकाल्दा अदालत अत्यन्त आत्मसंयमित हुनुपर्नेमा जोड दिएर सर्वोच्चले त्यसको पनि सीमा कोरिदिएको छ । पूर्णपाठको यो अर्को उल्लेखनीय पक्ष हो ।पाँचौं, सर्वोच्चले विचार तथा अभिव्यक्ति स्वतन्त्रता अनि प्रेस स्वतन्त्रताका सीमातर्फ पनि ध्यानाकर्षण गराएको छ । अदालतसँग सम्बन्धित समाचार सम्प्रेषण गर्दा संविधानको सीमा, पेसागत मर्यादा तथा व्यक्तिगत दायित्व मनन गर्न फैसलामा सुझाइएको छ । त्यसमा सार्वजनिक पद र जिम्मेवारीबाहेक न्यायाधीशको व्यक्तिगत र पारिवारिक जीवन पनि हुने भएकाले अन्य नागरिकसरह उनीहरूको गोपनीयता र वैयक्तिक स्वतन्त्रताको हकलाई प्रेसले पालना गर्नुपर्छ भनिएको छ । तर, प्रेस स्वतन्त्रताका सीमा हुन्छन् भन्नुको अर्थ, प्रेसलाई जुनसुकै प्रकारको अनुचित सीमा वा बन्देज लगाउन मिल्छ भन्ने होइन भनेर फैसलामा प्रस्ट पारिएको छ । अदालतको अवहेलना वा प्रेस स्वतन्त्रता के हो भन्ने एउटा प्रमुख निर्णयाधार मानेर सर्वोच्चले गरेको यस मुद्दाको निरूपण भोलिका यस्तै विषयहरूका लागि मार्गदर्शक बन्ने देखिन्छ । फैसलाले प्रेस स्वतन्त्रताको अभ्यासका नाममा अदालतको मर्यादा, स्वतन्त्रता तथा कामकारबाहीलाई प्रभावित पार्ने कार्य स्वीकार्य हुन सक्दैन तर अदालतको अवहेलनाका नाममा प्रेस स्वतन्त्रतालाई नियन्त्रित गर्ने कार्य पनि लोकतान्त्रिक प्रणालीका लागि हितकर हुँदैन भन्दै दुवैको सीमारेखा स्पष्ट पार्ने प्रयास गरेको छ । यसको प्रकाशमा प्रेस स्वतन्त्रता र अदालतको अवहेलनासम्बन्धी द्विविधा कम हुने देखिन्छ । अदालतको अवहेलनासम्बन्धी कारबाहीलाई पनि दण्डात्मक नभई निरोधात्मक अवधारणाअन्तर्गत सम्बोधन गर्नुपर्ने सर्वोच्चको ठहरले बेलाबखत देखिने आवेगात्मक कदमलाई पनि नियन्त्रित गरिदिएको छ । यस्तो निष्कर्षले आगामी दिनमा अदालतप्रेस सम्बन्धलाई प्रतिशोधरहित र व्यावसायिक बनाउन थप मद्दत पुर्याउने विश्वास गर्न सकिन्छ ।"
विदेशको श्रम रहर कि बाध्यता ?,"वैदेशिक रोजगारमा जाने युवाहरूको लर्को दिनानुदिन बढ्दो छ । रोजगारी सिर्जना गरी युवालाई देशभित्रै रोक्ने अठोट लिएको सरकारले उनीहरूलाई रोक्नसकेको छैन । प्रमाणपत्र धितो राखी न्यूनतम व्याजमा व्यवसाय सञ्चालनका लागि ऋण उपलब्ध गराउने सरकारी कदमले पनि उनीहरूलाई विदेश जानबाट रोक्न सकेन । राष्ट्रिय युवा परिषद पनि २४ जना राजनीतिक पहुँचधारिका लागि मात्र भयो । आम युवायुवतीलाई समेटेर कार्यक्रम गरेको पाइएन । स्वदेशमै रोजगारी सिर्जना गरी युवायुवतीलाई विदेश जानबाट रोक्ने रणनीति ल्याउनु त कता हो कता उल्टै विभिन्न मुलुकसँग श्रम सम्झौता गरी युवा जनशक्ति पलायन गराउन सरकार लालायित भएको छ । मलेसिया, कतार, दक्षिण कोरिया लगायतका मुलुकमा दुःख र पीडा खेपेर युवायुवतीहरू पसिना बगाउन बाध्य छन् । सरकारी तथ्याङ्क अनुसार २०१९ सेप्टेम्बर ३० सम्म ४२,६५१ जना युवायुवती कोरियामा कार्यरत छन् । भाषा पढेर लामो प्रक्रियापछि पैसा कमाउने सपना बोकेर कोरिया पुगेकाहरूको कथा सुनिनसक्नु छ । किन उनीहरू विदेशमा गएर डेन्जर, डर्टी, डिमोरलाइज र डिफिकल्ट काम गर्न बाध्य छन् ? यो उनीहरूको रहर हो कि बाध्यता ? चरम गरिबीले पिल्सिएको परिवारलाई माथि उठाएर सुखी जीवनयापनको सपना पूरा गर्ने आधार यहाँ बसेर उनीहरूले नदेखेपछि विदेश गएर पैसा कमाउने अनि फर्केर घरजम गर्ने युवायुवतीको प्रतिष्ठाको विषय बनेको छ । गोविन्द विक, बुनपा१२, कपन, काठमाडौं"
दिल्ली चुनावको सन्देश,"भारतको राजधानी दिल्लीमा पुनः अरविन्द केजरीवालको आम आदमी पार्टीले भारी मतअन्तरले विजय प्राप्त गरेको छ । मंगलबार प्रकाशित चुनावी नतिजामा आम आदमीले बहुमतमात्र होइन, दुई तिहाइ सिट जितेर सरकार बनाउने पक्का गरेको छ । ७० सदस्यीय दिल्ली विधानसभामा आम आदमीले ५० भन्न्दा बढी सिट जितेको छ भने नरेन्द्र मोदीको सत्तारुढ भाजपाले १५ भन्दा बढी सिट जितेको छ । सन् २०१५ को चुनावमा आमले ७० मध्ये ६७ सिट एक्लैले जितेको थियो । अहिले पनि केजरीवाल नै फेरि मुख्यमन्त्री बन्ने निश्चित भएको छ । उनको सादगीपन, दिल्लीका जनतालाई पानी, बिजुली, अस्पताल, शिक्षा र महिलाहरूलाई सार्वजनिक सवारीमा निःशुल्क यात्रा लगायतको नाराले यसपाली पनि आम आदमीलाई जनताले मत दिएका हुन् । मात्र त्यति होइन, भाजपाको अहम्ता, जातीय र हिन्दुमुस्लिम विभाजन गर्ने साम्प्रदायिकताको कारण पनि आम आदमीलाई जनताले रोजेका हुन् । गोपाल देवकोटा, जोरपाटी, काठमाडौं"
रुढीवादी सोच भत्काउन गाह्रो,"अहिले सुदूरपश्चिम र मध्यपश्चिमका पहाडी जिल्लामा छाउगोठ भत्काउने अभियान तीव्रतासाथ चलिरहेको छ । प्रदेश सरकार, स्थानीय तह र महिला अधिकार सम्बन्धी काम गर्ने सरकारी तथा गैरसरकारी संघसंस्थाको समन्वयमा सञ्चालन भएको भनिएको यो अभियान राम्रो भए पनि यसले त्यहाँका महिलाको जीवनमा झन् जोखिम बढाएको छ । अभियानले महिनावारी हुँदा बस्ने छाउगोठ भत्काए पनि त्यहाँका बासिन्दाको रुढिवादी मानसिकता अझै भत्केको छैन । त्यसैले अब छाउगोठ नभए पनि त्यहाँका महिलाहरू महिनावारी हुँदा बरु खुल्ला आकाशमा बस्न हिम्मत गर्लान्, तर अभियानकर्ताहरूले सोचेजस्तो घरमा नै बसिहाल्ने हिम्मत अझै गर्छन् भन्ने लाग्दैन । यसरी पहिला छाउगोठमा बस्दा जति जोखिम हुन्थ्यो, अब खुल्ला आकाशमुनि बस्दा त्यो भन्दा कैयौं गुणा बढी जोखिम हुने निश्चित छ । त्यसैले अभियानकर्ताहरूले छाउगोठ भत्काउनुभन्दा अगाडि उनीहरूको मानसिकतामा परिवर्तन ल्याउन सचेतना कार्यक्रम सञ्चालन गर्नु जरुरी थियो । यदि उनीहरूलाई सचेत बनाइएको भए, कि उनीहरू आफैले त्यो छाउगोठ भत्काउँथे, नभत्काए पनि महिनावारी हुँदा उनीहरू घरमै बस्थे होलान् र त्यो गोठ अन्य कामका लागि प्रयोग गर्थे होलान् । पदम रावल, सूर्यविनायक४, भक्तपुर"
काठमाडौंलाई साइकल भ्याली बनाऔं,"प्राकृतिक सौन्दर्य र कला कौशलताले भरिएको हाम्रो राजधानीलाई विकसित संसारले हरेक वर्ष विश्वका १० उत्कृष्ट पर्यटकीय गन्तव्यभित्र पार्ने गरे पनि अनियन्त्रित मानवीय त्रुटिका कारण काठमाडौंको शाख दिनप्रतिदिन गिरिरहेको छ । पुराना सवारी साधनले भरिभराउ बनेको काठमाडौंमा अन्धाधुन्द नयाँ गाडी भित्र्याउने, हिटी, ढुंगेधारा, खुला ठाउँ, चोक, सरकारी जग्गा मास्ने क्रम जारी रहँदा पूरा उपत्यका कुरूप बन्दै गएको छ । नेपाल भ्रमण वर्ष २०२० सुरु भएको एक महिना नाघिसक्दा पनि पर्यटकको संख्या न्यून भएको स्थितिमा काठमाडौंको अस्तव्यस्तता कारक नहोला भन्न सकिँंदैन । अब पनि सरकार सचेत नहुने हो भने केही वर्षमा हाम्रो राजधानी विश्वकै अस्तव्यस्त सहर बन्ने निश्चित छ । आज युरोप, अमेरिका, जापान, चीन लगायतका समृद्ध मुलुकहरूले घना बस्ती भएका ठाउँमा साइकल यात्रालाई उच्च प्राथमिकता दिइरहेका छन् । जापानकै कुरा गर्दा झन्डै १ करोड ३५ लाख जनसंख्या भएको टोकियो सहरमा जताततै आनन्दसँग साइकल चढ्न सकिने व्यवस्था मिलाइएको छ, जसलाई गर्वसाथ जापानले प्रचारप्रसार गरिरहेको छ । उता चीनमा जनसंख्याभन्दा साइकलको संख्या बढी भएको बताइन्छ । हामीले पनि विश्व परिवेशलाई नियाल्दै काठमाडौंको सुन्दरतालाई कायम राख्न निम्न कदम चाल्नु जरुरी देखिन्छ :१ जोरबिजोर नम्बरका गाडी चलाउने व्यवस्था गरी भविष्यमा गाडीको संख्या न्यून गर्ने प्रबन्ध मिलाउने, जसका लागि सिंगापुरको जस्तो नियम लागू गर्ने२ सरकारका पदाधिकारीलाई एकदिन बिराएर भए पनि साइकल यात्रा अथवा सार्वजनिक बसमा आवतजावत गर्न प्रोत्साहित गर्ने३ जोरबिजोरको नियम उल्लंघन गर्नेमाथि कडा कारबाही गर्ने । सरकारी पदाधिकारीको गल्ती भेटिएमा सजायको दायरा पाँच गुना बढी पार्ने४ सहरभित्र र उपत्यकालाई घेर्ने पहाडहरूमा ढुक्कसँग साइकल यात्रा गर्न सकिने प्रबन्ध मिलाउने५ साइकल यात्रा सहज, स्वस्थकर र आनन्ददायक बनेपछि विश्वभर प्रचारप्रसार गर्ने भुवनेश्वर शर्मा, चन्द्रागिरि२, काठमाडौं"
कोरोनाको भूराजनीतिक असर,"परिधीय प्रभावभारतीय प्रधानमन्त्रीले छरछिमेकका देशहरूसंँगको सम्बन्धका लागि समीपत्व पहिला (नेबरहुड फस्ट) सिद्धान्तलाई प्रचारमा ल्याएका थिए । चिनियाँ राष्ट्रपति सी चिनफिङको परिधीय कूटनीतिको अवधारणा त्यसभन्दा बढी कृपावादी (प्याट्रनाइजिङ) प्रकारको छ । संयोग हो, भारत एवं चीनबीचको पहिलो अनौपचारिक शिखर सम्मेलन कोरोना विषाणु प्रकोपको केन्द्रविन्दु बन्न पुगेको वुहानमा २०१८ को अप्रिलमा भएको थियो । पाकिस्तानले वुहानबट आफ्ना नागरिकलाई फिर्ता लग्ने तत्परता नदेखाए पनि भारतले भने आफ्नासँंगै माल्दिभ्सका नागरिकहरूको पनि हवाई उद्धार (एर्लिफ्ट) गरिसकेको छ । तर, भारतले चीनसँंग जोरी खोज्न सक्दैन भन्ने कुरा नयाँ दिल्लीमा र चीनले भारतसँंग अल्झिएर ऊर्जा खर्चिनु जरुरी छैन भन्ने मान्यता बेइजिङमा कूटनीतिको सहज बुद्धिका रूपमा स्थापित छ । त्यसैले पाकिस्तानबाहेक दक्षिण एसियाका लगभग सबै देशसंँगको सम्बन्धमा भारत एवं चीन परस्पर सम्पर्कमा रहन्छन् । सायद त्यसको असरले पनि, चीनमैत्री एवं भारतविरोधी छवि बनाएका श्रीलंकाका राष्ट्रपति महिन्द्रा राजपक्षेले आफ्नो पदभार ग्रहण गरेपछिको पहिलो भारत भ्रमणमा हालसालै घोषणा गरे अरू देश मित्र हुन्, तर भारत नातेदार हो ! रोटीको सम्पर्कभन्दा बेटीको सम्बन्धलाई प्राथमिकता दिनेहरूमा सिंहालाहरूका नृजातीय नेता पनि लाम लाग्न आइपुगेका छन् ।निकट भविष्यमा अमेरिकी राष्ट्रपति ट्रम्पले भारतको भ्रमण गर्न सक्ने कुरा चर्चामा छ । आफ्नो अमेरिका पहिला प्राथमिकताले गर्दा सम्भावित एसियाली नाटो उपनाम पाएको इन्डोप्यासिफिक रणनीतिप्रति राष्ट्रपति ट्रम्प खासै उत्साहित थिएनन् । उनको व्यापार नीतिको मारमा परेको नयाँ दिल्लीसमेत आफ्ना सबै सामरिक हितलाई क्वाड भनिने अमेरिका, जापान, अस्ट्रेलिया एवं भारतबीचको सुरक्षा सम्बन्धरूपी एउटै टोकरीमा खन्याउन अनिच्छुक छ । भारतको प्रजातान्त्रिक एवं धर्मनिरपेक्ष छवि आकर्षक नरम शक्ति हुने गर्थ्यो । त्यस्तो अवस्था अब रहेन । त्यसैले पश्चिमा एवं भारत एकअर्कामाथि भर पर्न सक्ने परिस्थिति छैन । एकले अर्कोलाई उपयोग गर्न खोज्दा त्यसको स्वाभाविक भूराजनीतिक लाभ चिनियाँहरूले पाउँछन् । रसियाली च्यानल वन एवं बेलायतको बीबीसीका प्रसारण सामग्रीहरूलाई पत्याएर पत्रपर्ण अध्यक्ष दाहाल एवं जुछे विचारधाराका नेपाली प्रचारक बिजुक्छेले जेसुकै भने पनि कोरोना विषाणुको प्रकोप मानवीय संकट हो । त्यस आपदाको भूराजनीतिक असर सोचेभन्दा कम ठहरिन सक्ने सम्भावना छ ।"
सहकारीलाई बाँध्न स्वनियमन,"सहकारीहरू समुदायका आफ्ना आवश्यकता र आकांक्षा पूरा गर्न सामूहिक स्वामित्व र प्रजातान्त्रिक नियन्त्रणद्वारा सञ्चालन हुने उद्यम हुन् । यस क्षेत्रप्रति सरकारको नियमन र हस्तक्षेपभन्दा पनि प्रवर्द्धनात्मक भूमिकाको अपेक्षा गरिन्छ । सहकारीहरू स्वनियमनमा चल्ने संस्था भएकाले राज्यको नियमन र नियन्त्रण आवश्यक हुँदैन भन्ने मान्यता छ । स्वनियमन उच्च नैतिकताको अवस्था हो, जुन हरेक सहकारीले आफ्नो लक्ष्य बनाउनुपर्छ । स्वनियमनको अर्थ सुशासन र वित्तीय प्रतिवेदन (रिपोर्टिङ) का आधारभूत मूल्य र मापदण्डलाई इमानदारीपूर्वक पालना गर्नु होÙ आन्तरिक नियमन, अनुगमन र लेखापरीक्षणलाई प्रभावकारी र बाध्यकारी बनाउनु हो । त्यसैले स्वनियमनले सहकारी क्षेत्रको खुला, पारदर्शी र पूर्ण जवाफदेहिताको माग गर्छ । सहकारी क्षेत्रलाई मर्यादित, व्यावसायिक, समावेशी र सहभागितामूलक बनाउन, स्वनियमनका विधिको निर्माण र कार्यान्वयनमा सहकारी अभियानको शीर्ष निकाय राष्ट्रिय सहकारी महासंघ तथा विषयगत केन्द्रीय संघहरूको मुख्य भूमिका हुन्छ । स्वायत्तता र स्वतन्त्रता सहकारीको सिद्धान्त हो । तर, स्वायत्तता र वित्तीय जवाफदेहिताबीच सामञ्जस्य जरुरी हुन्छ । सरकारले सहकारीको नियमन र सुपरिवेक्षण गर्दा स्वायत्तता र स्वतन्त्रतामाथि हस्तक्षेप हुन्छ भ्रम रहेको पाइन्छ । वास्तवमा सहकारीको चौथो सिद्धान्त स्वायत्तता र स्वतन्त्रताले सहकारीका सदस्यको स्वतन्त्रता र नियन्त्रणसँग बढी सरोकार राख्छ । कानुनी र नीतिगत मामिलामा राष्ट्रिय तथा अन्तर्राष्ट्रिय सरकार तथा निकायसँग समन्वय र सहकार्य गर्दा स्वायत्तता र स्वतन्त्रतामाथिको सम्झौता र सदस्यको प्रजातान्त्रिक नियन्त्रणको हकमाथि हस्तक्षेप भनेर बुझ्नु हुँदैन । बजारको नियमन सरकारको अन्तर्निहित र अपरिहार्य उत्तरदायित्व हो । बजारको स्वच्छन्दता र अपर्याप्त नियमनका कारण उत्पन्न सन् २००७८ को विश्वव्यापी वित्तीय संकटको असर अद्यापि छ । नेपालको सहकारी अभियानमा पनि ओरियन्टलसहित केही सहकारी संस्थाको समस्या सरकारलाई ठूलो चुनौती भएको छ भने, सहकारी अभियानप्रति गम्भीर प्रश्न खडा गरेको छ । यो प्रकरणमा सदस्यले सहकारीमा बचत गरेको रकम मात्र डुबेन, तनावका कारण कतिपय सदस्यको ज्यान गयो, कतिपयको मानसिक सन्तुलन बिग्रियो भने कतिपय उच्च रक्तचाप जस्ता रोगहरूको सिकार भए । अहिले पनि कतिपय ठूला र स्थापित भनिएका सहकारी संस्थाको कारोबार जोखिममा रहेका समाचार आइरहेका छन् । वित्तीय सुशासनको अभाव, कमजोर नियमन प्रणाली, व्यवस्थापकीय कमजोरी, दीर्घकालीन रणनीतिको अभावका कारण सहकारीहरू समस्यामा पर्न सक्छन् भन्नेबारे सरोकारवाला निकायको ध्यानाकृष्ट हुन आवश्यक छ । अर्थ मन्त्रालयको पछिल्लो आर्थिक सर्वेक्षणका अनुसार, नेपालमा २०७५ फागुनसम्म ३४ हजार ७ सय ३७ सहकारी अस्तित्वमा छन्, जसमा आबद्ध ६५ लाख १२ हजार ३ सय ४० सेयर सदस्यमार्फत करिब ६ खर्ब ८० अर्ब बराबरको पुँजी परिचालन भएको छ, जुन समग्र वित्तीय क्षेत्रको करिब १३ प्रतिशत हो । ६३ हजार ५ सयले प्रत्यक्ष रोजगारी पाएका छन् । समग्र सहकारी संस्थाका करिब ४० प्रतिशत बचत तथा ऋण सहकारी हुन् भने, अन्य विषयगत संस्थाले पनि बचत तथा ऋणलाई नै मुख्य कारोबार बनाएका छन् । यद्यपि उपर्युक्त तथ्यांकलाई पूर्णरूपेण विश्वास गर्न सकिने वैज्ञानिक आधार भने छैन । सहकारी क्षेत्रले आर्थिक र सामाजिक क्षेत्रमा पुर्याएको योगदानको गहिरो सर्वेक्षण हुन नसकेका कारण नेतृत्व पनि तथ्यगतभन्दा सतही विश्लेषणमा विश्वस्त रहेको पाइन्छ । जस्तै एउटै व्यक्ति धेरै संस्थामा जोडिएकाले सहकारीका कुल सदस्य कति हुन् भन्ने प्रस्ट छ्रैन । सहकारी विभागले यिनै तथ्याङ्कबारे जानकारी लिन कोपोमिस नामक नयाँ सफ्टवेयर त बनाएको छ, तर प्रभावकारी ढंगले लागू नभइसकेकाले गर्दा संख्या र कारोबारका विषयमा यकिन गर्न गाह्रो छ ।सहकारी क्षेत्रको कारोबारबारे सम्पूर्ण जानकारी न नेपाल राष्ट्र बैंकलाई छ, न त राज्यलाई नै । तीनै तहका सरकारले जारी गरेका ऐन, नियमावली र कार्यक्रममा केही अस्पष्टता र विरोधाभास देखिएका छन् । सहकारीको नियमन यी तीनै निकायले गर्ने हुँदा अवस्था झन् भयावह हुने त होइन भन्ने प्रश्न उठ्न थालेको छ । सहकारी क्षेत्र राष्ट्र बैंकको वित्तीय संघसंस्थाको परिभाषाभित्र पर्दैन । त्यसैले राष्ट्र बैंकले सहकारीको नियमन र सुपरिवेक्षण गर्दैन । सहकारी क्षेत्रको कारोबार र यस क्षेत्रले समग्र वित्तीय क्षेत्रमा पुर्याउन सक्ने योगदान वा जोखिमबारे मुलुकको वित्तीय क्षेत्रको नियामक निकायको सरोकार नहुनु विडम्बनापूर्ण छ । पहिले केही सहकारी संस्थालाई राष्ट्र बैंकले सीमित बैंकिङ कारोबारको स्वीकृति दिएको थियो । तर अहिले त्यो पनि खारेज गरेको छ । राष्ट्रिय सहकारी विकास बोर्डमा राष्ट्र बैंकका गभर्नर सदस्य हुने व्यवस्थाबाहेक यी दुईबीच औपचारिक सम्बन्ध छैन । अहिले पनि काठमाडौंसहित सहरी क्षेत्रमा सञ्चालनमा रहेका अधिकांश सहकारी संस्थामार्फत कुनै पनि बेला ठूलो वित्तीय जोखिम सिर्जना हुने अवस्था छ । सहकारीका संघहरू आफ्ना सदस्यहरूलाई स्वनियमनमा राख्न सक्षम भैसकेका छैनन् । केही केन्द्रीय र जिल्ला संघबाहेक धेरैजसो कि त राजनीतिक उद्देश्यले खुलेका छन् कि सरकारी अनुदान पाउने उद्देश्यले दर्ता भएका छन् । ज्ञान, सीप, क्षमता र व्यावसायिकताको कमी भएकाले सहकारीको अनुगमन र नियमन गर्न विभाग तथा स्थानीय निकाय सक्षम नभएको हुँदा यस क्षेत्रको जोखिम बढ्दै गएको स्वीकार गर्छन् सहकारी विभागका अधिकारीहरू, अनौपचारिक कुराकानीमा ।सहकारी क्षेत्रको नियमन तथा सुपरिवेक्षण पनि राष्ट्र बैंकले गर्नुपर्छ वा त्यसका लागि छुट्टै संरचनाको स्थापना गर्न आवश्यक छ भन्ने बहस पहिलेदेखि नै चल्दै आएको हो । राष्ट्र बैंकमा छुट्टै इकाइ खडा गरेर अनुगमन र नियमनको व्यवस्था गर्न पनि सकिन्छ । तर, राष्ट्र बैंक सहकारीको नियमन गर्ने पक्षमा देखिँदैन । सरकार र सहकारी अभियान यस विषयमा गम्भीर हुनुपर्छ ।विश्वमा जहाँ बचत तथा ऋण सहकारीहरू सफल भएका छन्, त्यहाँ नियमनका लागि छुट्टै ऐनको व्यवस्था छ । क्यानाडा, अमेरिका, दक्षिण कोरिया, आयरल्यान्ड, अस्ट्रेलिया लगायतमा सहकारी संस्था दर्ता भैसकेपछि पनि बचतऋणको कारोबार गर्न छुट्टै अनुमति लिनुपर्छ । यी मुलुकहरूमा वित्तीय सहकारीलाई क्रेडिट युनियन एक्टले नियमन र सुपरिवेक्षण गर्छ । क्यानाडाको ओन्टारियो राज्यमा ७० वटा क्रेडिट युनियन छन्, जसको नियमन विस्तृत नियामक मापदण्डमार्फत हुने गर्छ । त्यहाँका बचत सहकारीका लागि कानुन निर्माण र कार्यान्वयनको जिम्मेवारी अर्थ मन्त्रालयसँग छ । नेपालका सन्दर्भमा पनि बचत तथा ऋण सहकारी संस्थाको नियमन र सुपरिवेक्षणका लागि बचत ऐन निर्माण गर्न र संस्थागत सुशासन र स्वनियमनका लागि केन्द्रीय संघलाई जवाफदेही बनाउन सकिन्छ । सँगसँगै अन्य विषयगत संस्थाको मुख्य कारोबार बचत तथा ऋण नै भएकाले बचत तथा ऋणको ऐनले पनि सबै क्षेत्रलाई समेट्न सक्ने देखिँदैन । त्यसैले समग्र सहकारीहरूको नियमनका लागि यथाशीघ्र छुट्टै निकाय स्थापना हुन आवश्यक छ ।पन्त राष्ट्रिय सहकारी विकास बोर्डकी सञ्चालक हुन् ।"
चीनलाई सान्त्वनाको खाँचो,लोचन बटालाबटाला आन्हुई प्रान्तस्थित हफेईको विज्ञान प्रविधि विश्वविद्यालयमा जनप्रशासनमा पोस्टडक गरिरहेका छन् ।
नेकपाको (अ)समाजवाद,"नेकपा अध्यक्षद्वय केपी शर्मा ओली र पुष्पकमल दाहाल प्रचण्डको माघ दोस्रो साता केन्द्रीय समितिले पारित राजनीतिक प्रतिवेदनमा समाजको आधार तयार पार्ने उल्लेख छ ।राजनीतिक प्रतिवेदनको दर्जना बढी ठाउँमा समाजवादका आधार तयार गर्ने तत्कालीन र दीर्घकालीन योजना अघि सारिएको छ । समाजवादको आधार खासगरी पुरानो सामन्तवादका अवशेष र बाहिरी षड्यन्त्रबाट खतरा रहेको औंल्याइएको छ । समाजवादको आधार तयार नहुनुमा जति पुरानो सामन्तवाद र बाह्य शक्तिलाई आरोप लगाइएको छ, आफूभित्रको कमजोरी त्यति नै लुकाइएको छ । संविधानमा नेपाल स्वतन्त्र, अविभाज्य, सार्वभौमसत्ता सम्पन्न, धर्मनिरपेक्ष, समावेशी, लोकतन्त्रात्मक, समाजवाद उन्मुख, संघीय लोकतान्त्रिक गणतन्त्रात्मक राज्य भनेर परिभाषित गरिएको छ । संविधान बनाएका राजनीतिक दलहरू भने (अ)समाजवाद उन्मुखजस्तो देखिएका छन् ।समाजवादको मूलमर्म जनता उन्मुख शासन भनेर बुझ्नुपर्ने हुन्छ । समृद्ध नेपाल, सुखी नेपाली भनेर मात्र समाजवादको आधार बन्दैन भन्ने राम्ररी बुझ्नुपर्छ । राज्यशक्ति, साधनस्रोत, जनतामुखी शासन उन्मुख भएमात्र समाजवादका आधार तयार हुन सक्छन् । शक्ति र सत्ताको आडमा राज्यको साधनस्रोतको चरम दुरुपयोग भएका घटनाले समाजवादलाई व्यंग्य गरिरहेको छ ।प्रगति प्रकाशन मस्कोले ४० वर्षअघि प्रकाशन गरेको अ डिक्स्नरी अफ साइन्टिफिक कम्युनिजममा समाजवादको परिभाषा यस्तो छ, समाजवादले पुँजीवादलाई विस्थापित गर्छ र उत्पादनका साधनहरूको सामाजिक अपनत्व ग्रहण गरिएको हुन्छ । मानिसद्वारा मानिसमाथि हुने शोषणको अन्त्य हो । देशव्यापी उत्पादनको योजना हो । यो पहिलो चरणको कम्युनिस्ट सामाजिकआर्थिक फर्मेसन हो ।नेकपाको विधानमा रणनीतिक लक्ष्य अर्थात अधिकतम कार्यक्रम वैज्ञानिक समाजवाद हो, न्यूनतम कार्यक्रम जनताको जनवाद हो र यो समाजवाद उन्मुख छ उल्लेख छ । नेकपाले सबै खाले शोषण, उत्पीडन र विभेदहरूको अन्त्य गर्दै मानवजातिको सबैभन्दा विकसित सामाजिकआर्थिक व्यवस्था साम्यवादसम्म पुग्न सकिन्छ भन्ने विश्वास गरेको छ । तर यो विश्वासको आधार देखिएको छैन ।यतिबेला राजनीतिक, आर्थिक, सामाजिक विभेद घटेको कतै देखिँदैन । श्रमिक र मालिकबीच, धनी र गरिबबीच, सोझा र बाठाबीच, माथि र तलबीच उस्तै विभेद छ । फरक यत्ति हो मुलुकमा नेकपाको सरकार छ, नारा छ, समाजवाद उन्मुख आधार तय गर्ने । नेकपाले सरकार चलाएको यो अवधिमा समाजवाद उन्मुख काम सरकारले के गर्यो ? पछिल्ला दुई वर्षमा समाजवादको आधार पूर्णरूपमा तयार नभए पनि जग बसिसक्नुपर्ने हो । आशा थियो, नेकपाको सरकार बनेपछि जनताको जनजीवन थोरै भए पनि सहज हुनेछ । कोही किन, कुनै पार्टीलाई मतदान गर्छ ? त्यो मतले आफ्नो र देशको लागि काम गरोस् भन्ने अपेक्षा हुन्छ । त्यसैले निर्वाचनमा मतदानलाई अमूल्य त्यसै भनिएको होइन, त्यो मत एकदम शक्तिशाली हुन्छ । तर सत्तामा गएपछि विगतमा अरु दल वा स्वयं पूर्वएमाले, माओवादी, कांग्रेसले सरकार चलाएभन्दा फरक राम्रो महसुस हुनेगरी काम भएको छैन ।नेकपाले आदर्शका रूपमा मान्ने चिनियाँ कम्युनिस्ट पार्टीले चिनियाँ विशेषताको समाजवादमा १० विशेषता स्पष्ट गरेको छ । ती विशेषता जनता केन्द्रित, शक्तिशाली पार्टी, स्रोतसाधनको संरक्षण, प्रभावकारी लोकतन्त्र, सुधारको क्षमता, बजार अर्थतन्त्रको सिर्जना, स्थायित्व कायम राख्नु, सबैले जितेर साझेदारी गर्ने, आफ्नो बाटो पछ्याउनु, आफ्नो सांस्कृतिक आधार तय गर्ने भनिएको छ ।चीनजस्तो एकदलीय शासन व्यवस्था नेपालमा कल्पना गर्न सकिँदैन । नेकपा चिनियाँ कम्युनिस्ट पार्टीको विशेषता बोकेको पार्टी पनि होइन । तर, पाँच वर्षका लागि सत्तामा पुगिसकेपछि आफैले अघि सारेको समाजवादको आधार राजनीतिक दस्तावेजमा मात्र सम्झनुको कारण के हो ? नेकपाले कम्तीमा नेपाली विशेषताको समाजवादका आधार तय गर्न केही काम गर्न सक्थ्यो । केन्द्र, प्रदेश र स्थानीय सरकारका अधिकांश पदमा पुगेपछि नयाँ ठालु वर्ग पैदा हुनुले स्वयं नेकपाले अघि सारेको समाजवादको कुरालाई खिल्ली उडाएको छ । कुनै बेला नेपालका कम्युनिस्टहरूले तत्कालीन व्यवस्थालाई भन्ने गर्थे नयाँ बोतल पुरानो रक्सी । खासगरी गणतन्त्र आइसकेपछि नयाँ व्यवस्था आयो । संविधान बनेपछि मुलुक संघीयतामा प्रवेश भयो । पछिल्लो निर्वाचनमा नेकपाले अत्यधिक बहुमत पायो । व्यवस्था फेरियो, प्रवृत्ति उही नयाँ बोतल पुरानो रक्सीजस्तो हो त ?यो सरकार बनिसकेपछि एकपटक पछि फर्केर हेरौं । उदाहरणका रूपमा धरान उपमहानगरपालिकाको उपनिर्वाचनलाई लिन सकिन्छ । सो उपनिर्वाचनमा धरानमा नेकपाले आफ्नो भूमि गुमायो, मेयर पदमा पराजित हुनुपर्यो । त्यसको मुख्य कारण थियो, जनताको टाउकोमाथि जथाभावी कर लगाउनु । यो एउटा उदाहरण मात्र हो, देशभर नै जनताले चर्को करको मार खेप्नुपरेको छ । नेपालमा अझै पनि आधाभन्दा बढी जनसंख्या कृषिमा आधारित छ । समाजवाद उन्मुख संविधानलाई शिरोधार्य गरेर कमरेडको सरकारले जनतामाथि घरमा पालिएका भैंसीगाई, खसीबोका, हाटबजारमा डोकामा बेच्न ल्याएको सागपातमाथि कर लगाइरहेको छ । तर बिचौलिया, दलाल पुँजीपतिले ठूलो कर छुट पाइरहेका छन् । स्रोतसाधनमाथि हालीमुहाली भइरहेको छ । गाउँघरतिर आजभोलि जनताको गुनासो सुनिन्छ, निरंकुश पञ्चायती व्यवस्थाले पनि यति चर्को कर लगाएको थिएन । नेकपाको समाजवादको आधार यो अवस्थामा कसरी तयार हुन्छ ? यो त अधिनायक र स्वेच्छाचारीको पूर्वसंकेत होइन र ?समाजवादले धनीगरिब बीचको खाडल अन्त्य गर्नुपर्छ भन्ने मान्यता राख्छ । नेकपा शक्तिमा आइसकेपछि के कस्ता कदम लियो ? उसले समाजवाद उन्मुख कदम लियो कि लिएन भन्ने प्रश्न जोडिएर आउँछ । गैरसकारी संस्था अक्सफामको सन् २०१९ को प्रतिवेदन अनुसार १० प्रतिशत धनी व्यक्ति ४० प्रतिशत गरिबको तुलनामा २६ गुणा धनी छन् । अर्थात् १० प्रतिशत धनीसँग ४० प्रतिशत गरिबसँग भन्दा ४० प्रतिशत बढी सम्पत्ति छ । यसले नेपालमा धनी र गरिबको खाडल ठूलै देखाउँछ । नेकपाले धनी र गरिबबीच खाडल कम गर्न के गर्दैछ ?पछिल्ला केही वर्षलाई नियालेर हेर्यो भने नेकपाभित्र र निकटहरू नवधनाढ्यको रूपमा परिणत भएका छन् । नेता, जनप्रतिनिधि, तिनका सन्तान र आफन्तहरू देखिने र नदेखिनेगरी नवधनाढ्य रेखामा प्रवेश गरिसकेका छन् । जबकि एक दशकअघि उनीहरू गरिबीको रेखामुनि थिए । गरिबको संख्या भने एक दशक अघिको तुलनामा बढेका छन् । तर नेताका सन्तान, आफन्त नवधनाढ्यम वर्गमा परिणत भए । आखिर त्यो सम्पत्ति कहाँबाट आयो ? विगत केही वर्षयता छोटो अवधिको अस्थायी सरकारका कारण जनतामा चरम निराशा उब्जिएको थियो । स्थायी सरकार बने गरिबीबाट उन्मुक्ति पाउन सहज होला, मध्यमवर्ग धनी हुने बाटो खुल्ला, साना पुँजीपतिहरू राष्ट्रिय पुँजीपति बन्ने अवसर प्राप्त होला भन्ने ठानेर नेकपालाई अत्यधिक मतले विजय गराएका हुन् । धनी र गरिबको खाडल उस्तै देख्नु र भोग्नुपर्ने जनताले सोचेका थिएनन् । सत्ता र शक्तिको आडमा सम्पत्ति आर्जन गर्नु समाजवादको खिल्ली उडाउनु हो । नेकपाको समाजवाद उन्मुखको सिद्धान्तभन्दा यो ठिक विपरीत हो ।नेकपामा बिचौलिय यति हावी छन् कि उनीहरूले राष्ट्रिय पुँजी निर्माणको बाटै छेकेका छन् । राष्ट्रिय पुँजीपति वर्गको समर्थन गर्दै आएको नेकपाले दलाल पुँजीपति वर्ग उत्पादन गरिरहेको छ । जसले नेकपामा धमिरा लगाउने बाहेक अरु काम गर्दैन । दुई वर्षदेखि सरकारको कामकारबाही सुस्त हुनुमा त्यही बिचौलिया प्रवृत्तिले काम गरेको कसैको आँखामा छिपेको छैन । केही अघि नेकपाद्वारा जारी पार्टी नेता, कार्यकर्ता तथा सदस्यले पालना गर्नुपर्ने आचारसंहितामा पनि समाजवादी संस्कृतिको निर्माण गर्ने उल्लेख छ । सामूहिक जीवनको सुरुवात परिवारबाट हुन्छ, तर परिवारमा मात्र आधारित हुने हो भने परिवारका निम्तिमात्र सोच्ने र काम गर्ने स्वार्थी प्रवृत्तिको विकास हुन्छ आचारसंहितामा भनिएको छ । लोकतान्त्रिक प्रतिस्पर्धालाई आत्मसात गरेको नेकपामा पार्टी आचारसंहितामा भनेजस्तो सामूहिक जीवन प्रणाली लागू गर्न निकै कठिन छ । किनकि नेकपाका नेता तथा कार्यकर्ता पूरै निजी स्वार्थमा लिप्त भएको अवस्थामा समाजवादको आधार तयार होइन, झन् भत्कने खतरा छ ।"
'विकास बोर्ड संस्कृति मन्त्रालय मातहत हुनुपर्छ',"(काठमाडौं)  जतिबेला यादव खरेल चलचित्र विकास बोर्डको अध्यक्षमा नियुक्त हुँदै थिए, त्यतिबेला मनोज पण्डित उनको सहायक निर्देशक थिए । खरेल बोर्डमा व्यस्त हुन थालेपछि वृत्तचित्र देवकोटा र हत्तेरी फिल्मको पूरै जिम्मेवारी पण्डितको काँधमा आयो । पण्डितका अनुसार फिल्मभन्दा बोर्ड सक्षम बनाउन खरेल मरिमेटेर लागेका थिए । उनीसँग फिल्मबारे छलफल गर्न पण्डित बारम्बार बोर्ड अफिस धाउँथे । त्यहाँको गतिविधि नियाल्ने मौका मिल्थ्यो उनलाई । तिनताका बहुसंख्य फिल्मकर्मीका लागि फिल्म मनोरञ्जनको साधन र नाफा कमाउनुपर्ने व्यापार मात्र थियो, यसको सिर्जनशीलताप्रति वास्तै थिएन । पण्डित सम्झन्छन्, चलचित्रको बृहत् बहस नगरी र दूरदृष्टि नबनाई सत्ताको स्वार्थका लागि बोर्ड स्थापना गरिएको थियो ।प्रजातन्त्र पुनर्स्थापनापछि शाही नेपाली चलचित्र संस्थान विघटन भयो । चलचित्रलाई मात्र हेर्ने कुनै निकाय थिएन । त्यसैले संस्थानकै प्रजातान्त्रिक भर्सनका रूपमा बोर्ड जन्मिएको पण्डितको विश्लेषण छ । नेपाली फिल्म क्षेत्रमा बागी निर्देशकको पहिचान बनाएका पण्डित थप्छन्, रूप फरक भए पनि सारमा बोर्ड र संस्थानमा फरक थिएन । बोर्डमा संस्थानकै पुराना मान्छेहरूको स्वार्थ हाबी भयो । संरचनाका सवालमा राज्य स्पष्ट धारणा नभई लहडमा बोर्ड खोलिएको उनको आरोप छ । भन्नलाई, चलचित्र विकास बोर्डले नेपाली चलचित्रको उत्थानमा भूमिका खेल्छ भनियो । तर, यथार्थमा बोर्ड सिनेमा नियन्त्रणका लागि सत्ताको आधिकारिक निकाय थियो । सिनेमा बनाउनदेखि चलाउनसम्म राज्यको अनुमति लिनुपर्ने भयो । त्यो पनि, जब फिल्मले व्यापार गरेको सरकारलाई थाहा हुन थाल्यो, त्यसपछि सिनेमाप्रति ध्यान तानियो । करदेखि अन्य विविध व्यापारिक फाइदाहरू त्यसमा जोडिए । के भनियो भने, विदेशी चलचित्र प्रदर्शन गरेबापत् चलचित्र विकास शुल्क लिने अनि त्यसबाटै नेपाली चलचित्रको विकास गर्ने । पण्डित प्रश्न गर्छन्, यो भनेको स्वदेशी चलचित्रप्रतिको माया हो कि विदेशी चलचित्रको प्रवर्द्धन ? अझ दुर्भाग्यचाहिँ त्यो कालखण्डका सिनेअग्रजले राज्यले बोर्डका नाममा दिएको ललिपप चिन्न सकेनन् । बरु जानीनजानी सिनेमाको शक्ति राज्यलाई सुम्पन लागिपरे । उनले खरेलदेखि नीर शाह, हरिहर शर्मा, युवराज लामा, शैलेश आचार्यसम्मलाई संकेत गरेका हुन् । सिनेमा निर्विवाद व्यापार मात्र होइन, सांस्कृतिक, साहित्यिक र बौद्धिक उत्पादन पनि हो । समाजका अनेक कलात्मक पक्षसँग यसको सरोकार हुन्छ । तर, बोर्ड स्थापनाको अवधारणा र त्यसपछिका उसका कामकारबाही नियाल्दा उसले सिनेमालाई स्वतन्त्र र सिर्जनशील अभिव्यक्तिको माध्यमका रूपमा स्विकारेको देखिन्न । पण्डितकै शब्दमा, बोर्ड सिनेमाको प्रशासनिक केन्द्र मात्र हो । जसको उद्देश्य करिब एउटै छ, कसरी सिनेमामाथि नियन्त्रण गर्ने । सिनेमालाई निर्देशन, नियमन र नियन्त्रण गर्ने थलोको रूपमा बोर्ड जन्माइयो, पण्डितले भने, त्यो नाजायज सोचको भार हामीले अझसम्म बोक्नुपरेको छ । १९ वर्ष बितिसक्दा पनि बोर्डले नेपाली फिल्मलाई के दियो भनेर सोध्दा फिल्मकर्मी स्वयं अलमलमा पर्छन् । अरू त अरू, हिजो बोर्ड स्थापनामा भूमिका खेलेका र अध्यक्ष बनिसकेकाहरूसमेत बोर्डको प्रभावकारितामाथि प्रश्न उठाउँछन् ।बोर्डप्रति पण्डित किन पनि आक्रोशित छन् भने, चलचित्रको हितका लागि भनेर खोलिएको बोर्डकै कारण उनले बारम्बार संकट बेहोर्नुपरेको छ, उनको अभिव्यक्ति स्वतन्त्रतामाथि हस्तक्षेप भएको छ । जस्तो, सम्पूर्ण प्रक्रिया पूरा गरेर बधशाला बनाए । तर, सेन्सरमा व्यवधान खेप्नुपर्यो । सेन्सरका लागि बोर्डले पहिले सेनाको स्वीकृति माग्यो, फिल्म युनिटसँग । पण्डित भन्छन्, सिनेमासम्बन्धी निर्णय गर्ने सम्पूर्ण अधिकार बोर्डमा छ भन्ने तर सेन्सरका आफैंले अनुमति दिन नसक्ने ! उल्टै फिल्मकर्मीलाई दुःख दिने । यो निकायलाई कसरी फिल्ममैत्री मान्न सकिन्छ ? बोर्डबाट सहयोग नपाएकै कारण बधशाला लाई हलसम्म पुर्याउन अनेक सास्ती झेलेको तीतो अनुभव छ उनीसँग । बोर्ड सिनेमाप्रति असहिष्णु र सत्ताप्रति बफादार छ भन्ने पछिल्लो उदाहरण हो, दासढुंगा २ । एमालेका तत्कालीन महासचिव मदन भण्डारी र नेता जीवराज आश्रितको चितवनको दासढुंगामा दुर्घटनामा परी मृत्यु भएको घटनामा आधारित रहेर बनाइने फिल्मलाई बोर्डले निर्माण अनुमति नै दिएन । फिल्मको कथावस्तुले अहिले सत्तामा रहेकामाथि नै प्रश्न उठाएकाले अनुमति नदिएको फिल्म युनिटको आरोप छ । अब यो फिल्म लगभग नबन्ने भएको छ । राजनीतिक विषयमाथि बन्ने हरेक फिल्मप्रति बोर्ड अनुदार हुन्छ । सत्ताको स्वार्थ र चाहनाभन्दा बाहिर जानेबित्तिकै बोर्डले खुट्टा कमाउँछ र कहिल्यै फिल्मकर्मीको साथमा बोल्दैन, पण्डितले भने, त्यसैले बोर्डले नेपाली फिल्मको प्रगतिका लागि काम गर्छ भन्नु नै गलत व्याख्या हो । खासमा बोर्ड जति बलियो हुन्छ, सिनेमाका लागि त्यति नै घातक हुन्छ । पञ्चायतकालमा राजनीतिक अभीष्ट पूरा गर्ने र राजसंस्थाको स्तुति गाउने हतियारका रूपमा शासकले चलचित्रको प्रयोग गरेका थिए । शाही नेपाली चलचित्र संस्थान त्यही उद्देश्य पूर्तिका लागि खोलिएको थियो, न कि सिनेमाको सिर्जनशील विकासका लागि । प्रजातन्त्र पुनर्बहालीपछिचाहिँ सत्ताले चलचित्रलाई सस्तो मनोरञ्जनको माध्यमका रूपमा विकास गर्न खोज्यो, जसले मानिसलाई भुलाउने काम गरोस् । सोही कारण राज्य व्यवस्था र नेतृत्वकर्तामाथि सवाल उठाउने हरेक चलचित्रलाई बोर्डको माध्यम अंकुश लगाउने गरिएको पण्डितको ठहर छ । लोकतन्त्र स्थापनापछि पनि साहित्य, संगीत, नाटक, पत्रकारिताझैं सिनेमाले स्वतन्त्रताको अभ्यास गर्न पाएन । हजारौं प्रति बिकिसकेको पुस्तकमाथि फिल्म बनाउन पनि बोर्डको अनुमति चाहिन्छ, उसलाई थोरै चित्त बुझेन भने सेन्सर पास गर्ने बेला रोकिदिन्छ । स्वतन्त्रतामाथि लगाम लगाउनेबित्तिकै नेपाली फिल्मलाई कति कर छुट दियो भनेर बोर्डको प्रभावकारिता मापन हुन्न । नीतिनियमको बहानामा सिनेमाको मूल मर्ममाथि प्रहार गरिरहेको छ, पण्डितले भने । त्यसो त बोर्डको अवधारणा र अस्तित्वमाथि प्रश्न उठ्न थालेकै धेरै भयो । सिनेमा कला हो तर राज्यले यसलाई अझै सञ्चारका माध्यम मानिरहेको छ । त्यसको बलियो प्रमाण हो, विकास बोर्ड सञ्चार मन्त्रालय मातहतमा हुनु । पहिले मन्त्रालयकै श्रव्यदृश्य शाखाले सिनेमालाई नियन्त्रण र सञ्चालन गर्थ्यो, अहिले बोर्डले । अर्थात्, सिंहदरबारबाट त्यसको अफिस बाहिर निकालियो, बाँकी उस्तै । त्यसैले तत्कालका लागि बोर्डलाई सञ्चार मन्त्रालयको पञ्जाबाट निकाल्नु आवश्यक रहेको पण्डितको बुझाइ छ । अहिलेका लागि संस्कृति मन्त्रालयले बोर्डसहित चलचित्रसँग सम्बन्धित निकायलाई आफ्नो मातहतमा ल्याउनु जरुरी छ । त्यसो भयो भने राज्यले सिनेमालाई सांस्कृतिक उत्पादनका रूपमा स्विकारेको पुष्टि हुन्छ, पण्डितले भने, यही संरचना चलचित्रको विकासको हितमा हुन्छ भन्नुचाहिँ भ्रम हो । बोर्डको आधारभूत अवधारणा नै सिनेमामाथि अंकुश लगाउनु हो ।"
रमाउँदै बालबालिका,"काठमाडौं (कास) बालबालिकाले बालबालिकाका लागि आफ्नै विषयवस्तुमा आधारित रही तयार पारेका नाटक अनि दर्शक पनि बालबालिका नै । एक सातादेखि राजधानीको रसियन कल्चर सेन्टरमा शैली थिएटरले आयोजना गरेको राष्ट्रिय बाल नाटक महोत्सवमा यस्तै माहोल देखिँदै आएको छ । बुधबार ११ औं संस्करणको उक्त महोत्सवले ६ विधामा विजयी घोषणा गर्दै बिट मार्दै छ ।प्रायः नाटक वयस्कका लागि मात्रै हुन्छन् । तन्नेरीले नै खेल्छन् अनि दर्शक पनि यही उमेर समूहका नै बढी देखिएका हुन्छन्, शैली थिएटरका अध्यक्ष नवराज बुढाथोकीले कान्तिपुरसँग भने, तर बालबालिकाका लागि नाटक खोई त भन्ने मनमा लागेपछि हामीले यो महोत्सवको सुरुवात गरेका हौं । भाइबहिनीहरूको सहभागिता देख्दा हाम्रो प्रयास सफल भइरहेको ठानेका छौं । यसपटक महोत्सवमा १६ वटा विद्यालयका भाइबहिनीले नाटक प्रस्तुत गरे ।मंगलबार गोल्डेन सुनगाभा स्कुलको ड्याड भर्सेस मम, ब्राइट जोन स्कुलको बहुलाकाजीको सपना र एम्बेसडर एकेडेमीको साँचो बोल्नुपर्छ मञ्चन गरिए । ड्याड भर्सेस मम ले आमा र बाबुबीच सम्बन्ध नराम्रो हुँदै सम्बन्धविच्छेदको अवस्थामा पुग्दा सन्तान कुन मनोदशाबाट गुज्रन्छ र उसको पढाइमा कस्तो असर पर्छ भन्ने देखाउन खोजेको थियो भने बाँकी दुई नाटकले पनि बालबालिकाका विषयलाई नै सम्बोधन गरेका थिए । दर्शकदीर्घामा रहेका बालबालिका आफ्नै सहकर्मीको अभिनयमा घरी भावुक भइरहेका हुन्थे भने ठट्यौली प्रस्तुतिमा जोडतोडले हाँसिरहेका हुन्थे । नाटक हेरिसकेपछि एक विद्यार्थीले खुसी हुँदै भनिन्, फिल्महरू त खुब हेर्छु । तर यस्तो नाटक पहिलो पटक हेर्न पाएँ । एकदम रमाइलो हुने रहेछ । उनले बालबालिकाकै बारेका नाटक हेर्न र बुझ्न सजिलो भएकाले पनि बढी रमाइलो लागेको प्रतिक्रिया दिइन् ।महोत्सव संयोजक नारायण न्यौपाने नाटक मञ्चनको अघिपछि सहभागी बालबालिकासँग अन्तरक्रिया गरिरहेका हुन्थे । न्यौपानेले थप सक्रिय बनाउन बालबालिकालाई उनीहरूका क्षमताअनुरूप गीत गाउनदेखि अन्य गतिविधिका लागि फ्लोर उपलब्ध गराएर माहोल रोचक बनाइरहेका हुन्थे । महोत्सवमा शैली थिएटर आफैंले पनि नाटक सुनौलो माछा अप्रतियोगीका रूपमा उद्घाटन सत्रमा मञ्चन गरिएको थियो । त्यसपछि राराहिल मेमोरियल स्कुलले बालबालिकालाई विभिन्न तरकारीका चरित्रमा मञ्चमा उतारेर करेसा कन्सर्ट गरेको थियो । नाटकका निर्देशक केदार श्रेष्ठले नाटकमार्फत बालबालिकालाई तरकारी, फलफूलका महत्त्व दर्साएका थिए ।त्यस्तै, महोत्सवमा जेन्युन स्कुलको निष्कासन ले विद्यालयमा शिक्षकबाटै छात्रामाथि हुने दुर्व्यवहारका बारेमा आवाज उठाएको थियो भने क्रिएटिभ एकेडेमीको अनमाया, प्रज्ञा सदनको डर र विनायक स्कुलको काँडा कि फूल ले पनि विद्यार्थीकै समस्यालाई उठाएको थियो । रिलायन्स स्कुलको ड्रग्स एब्युज मा खराब साथीको संगतले बालबालिका कसरी कुलतमा फस्दै जान्छन् र वृहस्पति विद्यासदनको एक १ ले अक्षरहरूसँग तर्सने समस्या भोगिरहेको एक विद्यार्थीले पछि कसरी पढ्न थाल्छ भन्ने कुरा रोचक ढंगले प्रस्तुत गरेको थियो ।त्यसैगरी, लिभरपुल स्कुलको टीका, तारा सदन स्कुलको वृन्दा नाटकले पनि दर्शकको मन जितेको थियो । महोत्सवमा उत्कृष्ट अभिनयका लागि दुई जनालाई १० हजार रुपैयाँका साथै उत्कृष्ट निर्देशक र नाटकलाई पनि ७७ हजार रुपैयाँ तथा दुई जनालाई प्रोत्सहान पुरस्कार र पब्लिक च्वाइसमा ५ हजार रुपैयाँ पुरस्कारको व्यवस्था गरिएको छ । शैलीका अध्यक्ष बुढाथोकी महोत्सवलाई प्रतियोगितात्मक बनाउँदा भाइबहिनीहरूमा झन् राम्रो गर्नुपर्छ भन्ने सोचको विकास भएको आफूले पाएको सुनाए । उनले यस्तो महोत्सव गर्दा स्कुले बालबालिकाले रंगमञ्चको बारेमा आफैं सहभागी भई बुझ्न पाउने भएकाले भोलिको नेपाली रंगमञ्चमा फाइदा पुग्ने विश्वास व्यक्त गरे ।"
संगीतले एक्लो हुन दिएको छैन,"(काठमाडौं)  संगीतकार तथा गायक जगतमर्दन थापा माघ २७ गतेदेखि ८४ वर्षमा लागे । अचेल हार्मोनियममा उनका औंला ढिला हुँदै गइरहेछन् तर उनको मनले मानिरहेको छैन । राजधानीको लाजिम्पाट रानीबारीस्थित घरमा प्रत्येक दिन हार्मोनियममा करिब दुई घण्टा रियाज गरेपछि मात्र उनको मन शान्त हुन्छ ।राणाशासनकालमा बाबु नरमर्दन थापाको जागिरे जीवनकै क्रममा सप्तरी बरमझिया जन्मेका थापा बाल्यकालदेखि गीतसंगीत र साहित्यमा तानिएका थिए । तिनताक रेडियो नेपालमा प्रसारण हुने छात्र कार्यक्रम र नारी कार्यक्रम मा उनले गीत, कविता तथा कथाहरू नियमित रूपमा वाचन गर्थे । सुरुमा बिनापैसा वाचन गरे पनि एक दिन नारी कार्यक्रमकी सञ्चालिका शान्ता श्रेष्ठले पुरस्कारस्वरूप दिएको २० रुपैयाँ उनलाई अझै याद छ । यो उमेरमा पनि संगीतप्रतिको उनको उत्साह घटेको छैन । यतिबेला पाँचौं एल्बम म मक्किएको धुरी खाँबो निकाल्ने धुनमा छन् । लगत्तै छैटौं एल्बमका लागि थाती रहेको कामको पनि उनलाई चटारो छ । २०१३ बाट नै रेडियो नेपालमा गीत, कविता, कथा लेखन तथा वाचन कार्यक्रममा सक्रिय गायक थापाले २०१८ मा नै कोलकाताबाट हिज मास्टर्स भ्वाइसमा पहिलो गीत माया लुकाई लुक्दैन, कोइलीले सम्झाइदियो जस्ता कालजयी सिर्जना रेकर्ड गराएका थिए । त्यसपछि ०२२ मा मुम्बईबाट मायालु नयनको इसारा, कुहिरोसँग डाँडाकाँडा जस्ता गीत रेकर्ड हुँदासम्म उनी रेडियो नेपालमा बज्ने निरन्तर आवाज बनिसकेका थिए । यही बेला उनले कथासंग्रह पलाँसको फूल र गीतिसंग्रह दिलको आवाज प्रकाशित गरे । जागिरे जीवनले गर्दा संगीतमा केही पछि परे, उनी सम्झिन्छन्, त्यतिबेलाको गीतिसंग्रह पनि सुरक्षित हुन सकेन । थापा र उनका छोरा यसकै खोजीमा लागेको लामो समय बितिसक्यो । सञ्चय कोष, कृषि चुन उद्योग, उद्योग मन्त्रालयजस्ता निकायमा तीन दशकभन्दा लामो समय उनले सरकारी सेवा गरे, तैपनि संगीत छोड्न सकेनन् । विभिन्न ठाउँमा हुने कार्यक्रममा उनी गाउने, लेख्ने गर्थे । तर नेपालमा सहजै रेकर्ड गर्ने वातावरण नहुँदा मात्र उनका गीतहरू औपचारिक रुपमा बाहिर आउन सकेनन् । उनले टेप रेकर्डरमै २०२७ मा रेडियो नेपालमा कार्यरत गणेश परियार, कृष्ण परियार, बटुकृष्ण ज्वालालगायतकाको सहयोगमा जुनेली रात म कति पर्खूं बोलको गीत रेकर्ड गरेका थिए । जागिरे जीवनमा धीमा बनेको उनको सांगीतिक यात्राले ५० को दशकमा अवकाश प्राप्तपछि पुनः गति लियो । संगीतमा अझै थाकेको छैन, उनी भन्छन्, मेरो शरीर र श्वासले साथ दिएसम्म गाइरहन्छु । संगीतप्रतिको तीव्र चाहना र साधनाको हुटहुटी नजागेको भए यस अवस्थासम्म नआइपुग्ने थापा जिकिर गर्छन् । उनको इच्छालाई बुझेर परिवारले पनि साथ दिएका छन् । विशेषगरी छोरा मोहितले घरव्यवहार सम्हालेपछि नै उनी संगीत साधनामा निर्धक्क भएर लाग्ने मौका पाए । पचासको दशकमा उनको पुनरागमन हुँदा नेपाली संगीत निकै अगाडि बढिसकेको थियो । गोपाल योञ्जन, अम्बर गुरुङ, नारायणगोपाल, फत्तेमान राजभण्डारी, अरुणा लामा, शान्ति ठटालजस्ता स्रष्टाहरूले संगीतको उचाइ निकै माथि उठाइसकेका थिए । त्यही संगीतको धारमा बग्न उनलाई शास्त्रीय संगीतको ज्ञान अझै लिनुपर्छ भन्ने लाग्यो र ६४ वर्षको उमेरमा संगीतगुरु प्रभुराज ढकालकहाँ पुगे र ९ वर्षसम्म शास्त्रीय संगीत सिके । उनले ७३ वर्षको उमेरमा भारतको इलाहाबाद संगीत विश्वविद्यालयबाट प्रथम श्रेणीमा बी म्युज उत्तीर्ण गरे । यसपछि उनले ४० वर्षअघि र ४० वर्षपछि र मनको शान्ति गीति एल्बम ल्याए । त्यस्तै २०७३ मा तेस्रो एल्बम माया लुकाई लुक्दैन मार्फत निरन्तरता दिए । त्यसको दुई वर्षपछि म पतझड तिमी मधुमास पनि सार्वजनिक गरे । यो एल्बममा भारतीय गायिका उषा मंगेशकरले पनि स्वर दिएकी छन् । साढे आठ दशक उमेरमा पनि गायक थापाको संगीतभोक उस्तै छ । कुराकानीकै क्रममा सँगै रहेका छोरा मोहितले उहाँ त ९० वर्षसम्म गाउँछु भन्नुहुन्छ भन्दै गर्दा उनले थपे, ९१ वर्षसम्म । संगीतलाई समुद्रको गहिराइभन्दा पनि आकाशको उचाइसँग तुलना गर्ने उनी यसलाई दैनिक योग र बुढेसकालको सहाराका रूपमा पनि लिन्छन् । जागिरे जीवनको विश्रामदेखि पत्नी वियोगमा पनि मैले संगीतले चित्त बुझाएँ, उनी भन्छन्, यसले मलाई कहिल्यै पनि एक्लो र कमजोर हुन दिएको छैन । नयाँ पुस्तालाई उनी संगीतको गहिराइमा आउन आग्रह गर्छन् । माइक र गिटार समाएर स्टेजमा गीत गाउँदैमा गायकगायिका बन्न नसक्ने उनको मत छ । संगीतको मर्म र संरचना बुΣन शास्त्रीय संगीतको ज्ञान अत्यन्तै जरुरी छ, उनी भन्छन्, यही नै संगीतको व्याकरण हो । थापाका अनुसार उनको पछिल्लो एल्बम फागुनको पहिलो सातामा सार्वजनिक गर्ने तयारी भइरहेको छ । जसमा सातवटा गीत छन् । वसन्तको फूलसरी, दैवसंयोग, आलीआली हरियाली, फेरि साथ मेरै लगायतका गीतमा रत्नशमशेर थापा, सहदेव ढुंगाना, विवश बस्तीलगायतको शब्द रचना रहेका छन् । त्यस्तै शक्ति बल्लभ, कल्याण सिंह, रूपक शाहीलगायतको संगीत रहेको गीतमा उनलाई स्वरमा साथ जुनु गौतम र दिपेश किशोर भट्टराईले दिएका छन् ।"
कोरोना नियन्त्रणमा खटिएका अधिकारी बर्खास्त,"निको हुने दर बढ्योकोरोना भाइरस संक्रमण भएका व्यक्तिको निको हुने दर बढेको चीनको राष्ट्रिय स्वास्थ्य आयोग (एनएचसी) ले सोमबार बताएको छ । जनवरी २७ मा १३ प्रतिशत संक्रमित निको भएकोमा त्यो बढेर ८२ प्रतिशत पुगेको उसको भनाइ छ । हुबेई र वुहानको मात्रै यस्तो दर हेर्ने हो भने क्रमशः ६१ र ६२ प्रतिशत छ । यसअघि जनवरी १७ मा ती सहरमा संक्रमित ठीक हुने दर १७ र २६ प्रतिशत थियो, एचएचसीका अधिकारी मी फेङले बेइजिङमा सोमबार गरेको पत्रकार सम्मेलनमा जानकारी दिए । आइतबार हुबेईमा ३५६ सहित देशभर कुल ६३२ संक्रमित निको भएर घर गएको उनले बताए । आइतबारसम्ममा देशैभर ३ हजार २८१ जना बिरामी पूर्णरूपमा निको भएर घर गएको एनएचसीको भनाइ छ ।"
दिल्लीमा केजरीवालको 'ह्याट्रिक',"केजरीवाललाई बधाइलगातार तेस्रोपटक मुख्यमन्त्री हुने निश्चित अरविन्द केजरीवाललाई भारतका विभिन्न नेताले बधाई दिएका छन् । यसरी बधाई दिनेमा प्रधानमन्त्री नरेन्द्र मोदीसहित कैयौं राज्य मुख्यमन्त्रीसमेत छन् । दिल्ली विधानसभा निर्वाचनमा जित हासिल गरेको आम आद्मी पार्टी र अरविन्द केजरीवालजीलाई बधाई । दिल्लीका जनताको चाहना पूरा गर्न सफल हुनुहोस् भन्ने कामना, मोदीले ट्वीट गरेका छन् ।"
फ्रान्सका ९० हजार घर विद्युत्विहीन,"पेरिस (कास) फ्रान्समा आइतबार बिहानदेखिको हावाहुरीले करिब ९० हजार घरमा विद्युत् आपूर्ति अवरुद्ध भएको छ । सियरा नाम दिइएको हावाहुरीले बिजुलीका सयौं पोल ढालिदिएपछि ती घर विद्युत्विहीन भएका हुन् । प्रतिघण्टा एक सय ६० किलोमिटरसम्मको गतिमा आएको हावाहुरीले फ्रान्सका ब्रतान्य, नोरमदी, कालेलगायतका क्षेत्रमा ठूलो क्षति पुर्याएको छ । हावाहुरीका कारण केही ठाउँका विद्यालय बन्द गरिएका छन् । हुरीसँगैको अविरल वर्षाका कारण केही भाग डुबानमा परेका छन् र सवारी आवतजावतमा समस्या भएको छ । सार्वजनिक रेलसेवा पनि अवरुद्ध भएका छन् । हुरीले फ्रान्सबाहेक पोल्यान्ड र बेलायतमा समेत क्षति पुर्याएको छ ।"
नदी कटानले किसानको जग्गा निकुञ्जमा,"(बर्दिया)  कर्णाली नदीको पश्चिम भँगालोले गेरुवा नदीले पश्चिमतर्फ धार परिवर्तन गरेपछि गेरुवा गाउँपालिकाका किसानको जग्गा बर्दिया निकुञ्जमा गाभिँदै गएको छ । पश्चिमतर्फ कर्णालीको किनार निकुञ्जको सीमा रहेको उल्लेख गरिएका कारण नदी कटानका कारण किसानहरू मर्कामा परेका हुन् । नदीले कटान गरेको खेतीयोग्य जग्गामा पनि निकुञ्ज प्रशासनले तारबार गरेको स्थानीयको गुनासो छ । गाउँपालिकालाई पश्चिमतर्फबाट गेरुवा र पूर्वतर्फबाट कर्णाली नदीको भँगालोले घेरेको छ । नदीले नम्बरी जग्गा पश्चिमतर्फ कटान गर्दै आएको छ । कटान गरेको बगरलाई निकुञ्जले आफ्नो भन्दै तारबार गर्दै आएको छ, गेरुवा नदीको जग्गा कटानमा परेका स्थानीय कमल रेग्मीले भने, सयौं किसानका लालपुर्जावाला जग्गा निकुञ्जले आफ्नो भन्दै आफूतिर गाभेको छ । निकुञ्ज प्रशासनले भने गेरुवा नदी पश्चिम किनार सीमा लेखिएका कारण त्यहीअनुसार जग्गामा तारबार गरेको जनाएको छ । निकुञ्जका प्रमुख संरक्षण अधिकृत अणनाथ बरालले कतिपय स्थानमा निकुञ्जको जग्गा बाहिर रहेकाले गाभ्नुपरेको दाबी गरे । हाम्रो निकुञ्जको सीमा गेरुवा नदीको पश्चिम किनार लेखिएको छ । त्यहीअनुसार सीमा मानेका छौं, उनले भने, किसानले हाम्रो जग्गा निकुञ्जमा परेको छ भनेर गुनासो गर्ने गरेका छन् । कतिपय स्थानमा भने किसानको जग्गा पनि परेको हुन सक्ने स्विकार्दै छलफल भइरहेको बताए । गेरुवा गाउँपालिकाका प्रमुख जुमानसिंह केसीले स्थानीय किसानको ५०० बिघाभन्दा बढी जग्गा निकुञ्जमा गाभिएको बताए । स्थानीयको पुर्जाको जग्गा निकुञ्जमा गाभिँदा अन्याय भएको उनको तर्क छ । गेरुवा नदी किनारमा किसानको जग्गा छ । ठाकुरबाबा नगरपालिका सीमादेखि भारतसम्मको खेतीयोग्य जग्गा नदीसँग जोडिएको छ, उनले भने, जनताको जग्गा फिर्ता गराउन पहल भइरहेको छ तर यो स्थानीयस्तरबाट समाधान नहुने भएकाले समस्या भएको हो ।"
धर्ना बसेका आठ पक्राउ,"कञ्चनपुर (कास) निर्मला पन्त हत्या प्रकरणमा एआईजी धीरु बस्न्यात नेतृत्वको समितिले तयार गरेको प्रतिवेदन खारेज गरिएको विरोधमा जिल्ला प्रशासन कार्यालय कञ्चनपुरअगाडि धर्ना बसेका आठ जनालाई प्रहरीले नियन्त्रणमा लिएको छ । शारदा चन्द, खडक विष्ट, सुरेन्द्र देउवा, आनन्दी राना, हीरा भट्ट, यशोदा बोहरालगायत पक्राउ परेको डीएसपी रवीन्द्र पौडेलले जानकारी दिए । नियन्त्रणमा लिइएकामध्ये २ जना वृद्धाश्रमका रहेकाले उनीहरूलाई छाडिएको छ । अन्यमाथि अनुसन्धान भइरहेको पौडेलले जानकारी दिए ।प्रहरी प्रधान कार्यालयले एआईजी बस्नेत नेतृत्वको प्रतिवेदन खारेज गर्दै डीआईजी सुरज केसी नेतृत्वको पुनरावलोकन समितिको प्रतिवेदन स्वीकार गरेको छ । पुनरावलोकन समितिको प्रतिवेदनअनुसार दिलीप विष्ट मुख्य अभियुक्त रहेकाले उनीमाथि थप अनुसन्धान गर्न प्रहरी प्रधान कार्यालयले कञ्चनपुर प्रहरीलाई निर्देशन दिएको छ ।"
पसलैपिच्छे मासुको मूल्य फरक,"(काठमाडौं)  व्यवसायीले कुखुरा मासुको मूल्य घटाउन थालेका छन् । अस्वाभाविक रूपमा मूल्य बढाएको भन्दै आलोचना भएपछि व्यवसायीले न्यून मात्रामा मूल्य घटाएका हुन् । व्यवसायीले भने मासुको माग नभएका कारण मूल्य घटाइएको दाबी गरेका छन् । माघ २२ मा कुखुरा मासुको मूल्य प्रतिकिलो ३९० रुपैयाँ तोकिएकोमा मंगलबार ३६० रुपैयाँ निर्धारण गरिएको थियो । २९ गतेदेखि ३४५ रुपैयाँ तोक्ने निर्णय भएको छ, राष्ट्रिय कुखुरा बिक्री व्यवसायी संघका अध्यक्ष जंगबहादुर बीसीले भने । संघले मूल्य निर्धारण गरे पनि बजारमा भने पसलैपिच्छे फरक मूल्यमा मासु बिक्री भइरहेको छ । संघले माघ १९ देखि २२ गतेसम्म प्रतिकिलो मासुको मूल्य ३९० रुपैयाँ निर्धारण गर्दा बजारमा ४२० रुपैयाँदेखि ४५० रुपैयाँसम्ममा बिक्री भइरहेको थियो । प्रतिकिलो ३६० रुपैयाँ तोकिएको बेला भने बजारमा ३८० रुपैयाँसम्ममा बिक्री भइरहेको छ । मूल्यका विषयमा वाणिज्य, आपूर्ति तथा उपभोक्ता हित संरक्षण विभागले अनुगमन एवं नियमन गर्नुपर्छ । तर बजार अनुगमन र कारबाही नहुँदा व्यवसायीले मनलाग्दी रूपमा मूल्य बढाई मासु बिक्री गरिरहेका छन् । मूल्य बढाउनकै लागि व्यवसायीले सेटर मेसिनमा सेट गरिएका ह्याचिङ अन्डा मंसिर २९ देखि पुस ६ सम्म नष्ट गर्ने निर्णय गरेका थिए । उनीहरूले मंसिर २९ देखि पुस ८ सम्म ह्याचरीबाट उत्पादित ब्रोइलर, कलर ब्रोइलर र क्रोइलर चल्ला बिक्री वितरण तथा ओसार पसार बन्द गर्ने निर्णय गरेका थिए । सोहीअनुसार उनीहरूले नेपालका विभिन्न पोल्ट्री फार्मबाट कुखुराका चल्ला नष्ट गरे । फलस्वरूप बजारमा मासु अभाव भयो अनि उनीहरूले मासुको मूल्य अस्वाभाविक रूपमा बढाएका थिए । आफ्नो स्टोरबाट कुखुरा मासु प्रतिकिलो ३८० रुपैयाँमा बिक्री भइरहेको ललितपुरस्थित उपकार चिकेन कोल्ड स्टोरका सञ्चालक सविन श्रेष्ठले जानकारी दिए । एक साताभित्र प्रतिकिलो मासु ३० रुपैयाँ घटेको उनको भनाइ छ । मूल्य बढेपछि उपभोक्ताले कुखुराको विकल्पमा अन्य मासु रोज्न थाले । खसीको मासुतर्फ उनीहरू आकर्षित भए, श्रेष्ठले भने, कुखुरा अहिले पनि अभाव नै छ । तर माग नहुँदा मूल्य घटाएर बिक्री गर्नुपरेको हो । मासुको मूल्य थप घट्ने उनले बताए । भ्याली कोल्ड स्टोर, बालाजुका मार्केटिङ म्यानेजर प्रशान्त ढकालको भनाइ पनि उस्तै छ । भ्यालीले प्रतिकिलो कुखुरा मासु ३७५ रुपैयाँमा बिक्री गरिरहेको उनले बताए । लाजिम्पाट चिकेन सेन्टरका सञ्चालक रमेश खड्कीले भने आफ्नो स्टोरले संघले निर्धारण गरेको मूल्यभन्दा पनि सस्तोमा कुखुरा मासु बेचिरहेको दाबी गरे । कुखुरा मासु प्रतिकिलो ३५० रुपैयाँमै बिक्री गरेको उनको भनाइ छ । होलसेलमा ३२८ रुपैयाँमा बिक्री गरिरहेको उनले बताए । बजारमा ४२० रुपैयाँमा बिक्री हुँदा सेन्टरले ३८० भन्दा बढी नलिएको खड्कीले दाबी गरे । यहाँबाट होलसेलमा खरिद गरेर प्रतिकिलो ४ सय रुपैयाँमा बिक्री गर्ने पनि थिए, उनले भने । कुखुराको मासुबाट समेत नोवल कोरोना भाइरस फैलने त्रासले मासु बिक्री नभएको उनले बताए । अहिलेको बजार अवस्था हेर्दा मूल्य घट्ने क्रममा देखिन्छ, उनले भने, अब वैशाखसम्म मूल्य बढ्दैन । बजारमा कुखुरा मासुको मूल्य ३८० रुपैयाँमा बिक्री भइरहँदा कुखुरापालक किसानले भने २४० रुपैयाँ मात्रै पाएको गुनासो गरेका छन् । ठूला व्यवसायी, दाना उद्योगी र ह्याचारी उद्योगीले कालोबजारी गरिरहेको उनीहरूको भनाइ छ । दाना र ह्याचरी उद्योगको निर्देशनमा राष्ट्रिय कुखुरा बिक्री व्यवसायी संघले मूल्य तोक्दै आएको छ । जिउँदो कुखुराको मूल्य २५० रुपैयाँ तोके पनि किसानले २४० रुपैयाँ मात्रै पाउने गरेका छन् ।"
एभरेस्ट पानोरमा रिसोर्ट निलम्बित,"काठमाडौं (कास) निसास्सिएर आठ भारतीय पर्यटकको मृत्यु भएको घटनालाई लिएर पर्यटन विभागले मकवानपुरको दामनस्थित एभरेस्ट पानोरमा रिसोर्टलाई निलम्बन गरेको छ । रिसोर्टमा सुरक्षात्मक तथा व्यवस्थापकीय कमजोरी पाइएकाले संस्कृति, पर्यटन तथा नागरिक उड्डयन मन्त्रालयको सचिवस्तरीय निर्णयबाट निलम्बन गरिएको विभागका महानिर्देशक डण्डुराज घिमिरेले जानकारी दिए । दक्षिण भारतको केरलाका १५ जना पर्यटक माघ ६ गते साँझ पोखराबाट घुम्दै मकवानपुरको सिमभन्ज्याङ४ दामनमा रहेको उक्त रिसोर्टमा बास बसेका थिए । तीमध्ये ४ नाबालकसहित ८ जनाको निसास्सिएर मृत्यु भएको थियो । घटनालगत्तै संस्कृति, पर्यटन तथा नागरिक उड्डयनमन्त्री योगेश भट्टराईले पर्यटन विभागका निर्देशक सुरेन्द्र थापाको संयोजकत्वमा छानबिन समिति गठन गरेका थिए । समितिले सरकारलाई प्रतिवेदन बुझाइसकेको छ तर प्रतिवेदन सार्वजनिक गरिएको छैन ।प्रतिवेदनले रिसोर्ट विधिवत् दर्ता नै नभएको औंल्याएको थियो । पर्यटकस्तरीय रिसोर्टमा आवश्यक पूर्वाधार नभएको पनि पाइएको थियो । वाग्मती सरकारले पनि यस घटनाको बेग्लै छानबिन गरेको थियो । प्रतिवेदनले औंल्याएका कमजोरीकै आधारमा पर्यटन सचिव केदारबहादुर अधिकारीले आइतबार निलम्बन गर्न विभागलाई निर्देशन दिएका थिए । सचिवको निर्देशनपछि सोमबार विभागले रिसोर्ट लिजमा सञ्चालन गर्दै आएको फर्च्युना इन्टरनेसनल प्रालिका सञ्चालक सुदेश गौतमलाई निलम्बनको पत्र लेखेको थियो । एभरेस्ट पानोरमा रिसोर्ट लिजमा लिई सञ्चालन गर्दै आएको फर्च्युना इन्टरनेसनललाई निलम्बनको पत्र आज (मंगलबार) बुझाएका छौं, महानिर्देशक घिमिरेले कान्तिपुरसित भने ।पर्यटन ऐन तथा होटलहरूको वर्गीकरण तथा मापदण्ड०७६ अनुसार पर्यटकस्तरीय तारे होटल, हेरिटेज, रिसोर्ट विभागमा अनिवार्य दर्ता हुनुपर्ने घिमिरेले बताए । तर उक्त रिसोर्ट विभागमा दर्ता नभई सञ्चालित थियो । रिसोर्टले विभागमा तीन महिनापछि पुनः आवेदन दिई प्रक्रियाअनुसार दर्ता तथा वातावरणीय प्रभाव मूल्यांकन गराएपछि मात्रै सञ्चालन अनुमति पाउनेछ ।"
ईपेमेन्टमा १० भ्याट फिर्ता,"काठमाडौं (कास) विद्युतीय माध्यमबाट हुने भुक्तानी (ईपेमेन्ट) मा कर फिर्ता दिने सरकारी व्यवस्था कार्यान्वयनमा आएको छ । अर्थमन्त्री युवराज खतिवडाले मंगलबार औपचारिक रूपमा उक्त व्यवस्थाको सुरुवात गरे । हाललाई फोन पे, ईसेवा, खल्ती, सेल पे, कनेक्ट आईपीएसलगायत प्रणालीबाट भएको भुक्तानीमा उपभोक्ताले मूल्य अभिवृद्धि कर (भ्याट) को १० प्रतिशत फिर्ता पाउनेछन् । यस्तो प्रणालीगत सुधार गरेका बिक्रेताबाट एक पटकमा १ हजारदेखि १ लाख रुपैयाँसम्म भ्याट लाग्ने वस्तु वा सेवा खरिद गरी विद्युतीय माध्यमबाट भुक्तानी गर्ने उपभोक्ताले यो सुविधा पाउनेछन् । यो व्यवस्थाले वस्तु वा सेवा खरिदबिक्री गर्दा बिलबिजक लिनेदिने बानीमा थप सुधार हुने अपेक्षा सरकारको छ । सरकारले सबै प्रकारका विद्युतीय भुक्तानीमा भ्याट फिर्ता दिने नीति ल्याउन चाहे पनि तत्काल त्यो सम्भव भएन । यसकारण तत्काललाई गैरबैंकिङ विद्युतीय प्रणाली (फोन पे, ईसेवा, खल्ती, सेल पे, कनेक्ट आईपीएसलगायत) मार्फत हुने कारोबारमा भ्याट फिर्ता दिन थालिएको हो । सबै बिक्रेतासँग ग्राहकको बैंक खाता विवरण नहुने भएकाले विद्युतीय कार्डमार्फत भएका कारोबारमा भ्याट फिर्ता गर्न नसकिएको सरोकारवाला बताउँछन् । यद्यपि सरकारले तयार गरेको भ्याट फिर्ता दिने प्रणालीमा सेवा सूचीकृत नेपाल इन्भेस्टमेन्ट बैंकको विद्युतीय कार्ड (एटीएम कार्ड) प्रयोग गरी भाटभटेनी सुपरमार्केट एन्ड डिपार्टमेन्टल प्रालिको त्रिपुरेश्वर शाखा र केएफसी न्युरोड शाखाबाट खरिद भएका कर लाग्ने वस्तु वा सेवा खरिदमा गर्ने उपभोक्ताले भने कर छुट पाउनेछन् ।"
सेयर ब्रोकर पनि मर्जरमा,"(काठमाडौं)  सेयर ब्रोकरबीच मर्जर तथा एक्विजिसन (प्राप्ति) का लागि बाटो खुलेको छ । धितोपत्र बोर्डले धितोपत्र व्यवसायीसम्बन्धी नियमावली परिमार्जन गरी यस्तो व्यवस्था गरेको हो । राष्ट्र बैंकले बैंक तथा वित्तीय संस्था र बिमा समितिले बिमा कम्पनीलाई मर्जर तथा एक्विजिसनमा प्रोत्साहन गरिरहेका बेला अर्को नियामक निकाय बोर्डले पनि सोही व्यवस्था पछ्याएको हो । सेयर ब्रोकर कम्पनीको मर्जर तथा एक्विजिसनसम्बन्धी विधि प्रक्रिया भने अझै टुंगो लागेको छैन । बल्ल नियमावलीमा व्यवस्था गरियो, धितोपत्र बोर्डका अध्यक्ष भीष्मराज ढुंगानाले भने, अब कार्यविधि बनाएर मापदण्ड बनाउँछौं । धितोपत्र ब्रोकरको संख्या घटाएर गुणस्तर अभिवृद्धि गर्ने उद्देश्यले मर्जर तथा प्राप्तिको नीतिगत व्यवस्था गरिएको उनले बताए । मर्जरमार्फत संख्या घटाएर गुणस्तर बढाउने भनिए पनि नेपालमा पहिले मनपरी लाइसेन्स दिने अनि मर्जरमा लैजाने प्रवृत्ति हाबी बन्दै गएकाले सेयर बजारमा पनि सोही प्रवृत्ति पछ्याइएको हुन सक्ने जानकारहरू बताउँछन् । पहिले लाइसेन्स बाँडेर पछि मर्जरमा लैजानुको साटो सुरुमै आवश्यकताअनुसार मात्र लाइसेन्स वितरण गरिए पनि गाभ्नुपर्ने अवस्था नआउने उनीहरूको सुझाव छ । नेपालमा ५० वटा सेयर ब्रोकर कम्पनी सञ्चालनमा छन् । यही समयमा बैंकको सहायक कम्पनीलाई पनि ब्रोकर लाइसेन्स दिने तयारी गरिएको छ । यस्तै बोर्डले बैंकको सहायक कम्पनीलाई सेयर ब्रोकर लाइसेन्स दिने नीतिगत व्यवस्था पनि गरेको छ । प्रचलित कानुनबमोजिम स्थापना भएका क वर्गका बैंक वा विशेष ऐनद्वारा स्थापित वित्तीय संस्थाको कम्तीमा ५१ प्रतिशत स्वामित्व भएको सहायक कम्पनीले बोर्डबाट अनुमतिपत्र प्राप्त गरी धितोपत्र दलाल वा धितोपत्र व्यापारीको कार्य सक्ने व्यवस्था गरिएको नियमावलीमा भनिएको छ । सम्पत्ति शुद्धीकरणसम्बन्धी प्रचलित कानुनबमोजिम धितोपत्र दलाल व्यवसायीको स्वामित्व ग्रहण गर्ने व्यक्तिको लगानीको स्रोत खुलाउनुपर्नेर् ेव्यवस्था गरिएको छ । यो व्यवस्था नयाँ नभए पनि अहिले नियमावलीमै व्यवस्था गरेर प्राथमिकता दिन खोजिएको छ । धितोपत्र दलालले मार्जिन कारोबार सुविधा प्रदान गर्न सक्ने तथा धितोपत्र व्यापारीले धितोपत्र दलाल, योग्य संस्थागत लगानीकर्ता र धितोपत्र प्रत्याभूतिकर्ताको काम गर्न सक्ने व्यवस्था नियमावलीमा छ । धितोपत्र दलाल तथा धितोपत्र व्यापारीले संस्थागत जोखिम व्यवस्थापन गर्न तथा संस्थाको वित्तीय सबलताका लागि जगेडा कोष राख्नुपर्नेछ ।बोर्डले स्टक डिलरको चुक्ता पुँजी पनि तोकेको छ । नयाँ व्यवस्थाअनुसार धितोपत्र व्यापारी (स्टक डिलर) को न्यूनतम चुक्ता पुँजी २० करोड रुपैयाँ हुनुपर्नेछ ।बोर्डले धितोपत्रको प्रारम्भिक सार्वजनिक निष्कासनमा बुक बिल्डिङ विधिसमेत प्रयोगमा ल्याउने भएको छ । धितोपत्रको प्राथमिक निष्कासनमा धितोपत्रको मूल्य निर्धारण गर्दा प्रयोग हुने विभिन्न विधिमध्ये निश्चित मूल्य विधि र बुक बिल्डिङ विधि प्रमुख हुन् । निश्चित मूल्य विधिअर्न्तगत धितोपत्र जारी गर्ने संगठित संस्थाले तोकेको मूल्यमै लगानीकर्ताले धितोपत्र खरिद गर्नुपर्छ । बुक बिल्डिङ विधिअन्तर्गत संगठित संस्थाले धितोपत्र निष्कासन गर्दा बजारले माग गरेको मूल्यमा सेयर बिक्री गर्नुपर्छ । प्रारम्भिक सार्वजनिक निष्कासन गर्न चाहने संगठित संस्थाका सञ्चालक तथा सेयरधनी कालोसूचीमा नरहेको हुनुपर्ने व्यवस्था गरिएको धितोपत्र दर्ता तथा निष्कासन नियमावलीमा भनिएको छ । सार्वजनिक निष्कासन गर्दा आवेदन दिन मिल्ने समय पनि अधिकतम ३० दिनबाट घटाएर १५ दिन कायम गरिएको छ । सूचीकृत संगठित संस्थाको सञ्चालक समितिबाट हकप्रद सेयर निष्कासनसम्बन्धी निर्णय भएको बढीमा दुई महिनाभित्र उक्त प्रस्ताव साधारणसभामा पेस गर्नुपर्नेछ । सूचीकृत संगठित संस्थाका सेयरधनीले आफ्नो स्वामित्वमा रहेको सेयर १० प्रतिशतभन्दा कम नहुने गरी बिक्री प्रस्तावमार्फत बेच्न सक्ने व्यवस्था पनि बोर्डले गरेको छ । संगठित संस्थाले विदेशी मुलुकको पुँजी बजारमा ऋणपत्र, डिबेन्चर वा अन्य धितोपत्र विदेशी मुद्रामा जारी गर्न सक्ने व्यवस्था गरिएको छ, नियमावलीमा उल्लेख छ ।अब बिमा कम्पनी तथा विशेष ऐनद्वारा स्थापित गैरबैंकिङ वित्तीय संस्थाले समेत सामूहिक लगानी कोष योजना सञ्चालन गर्न पाउने भएका छन् । सर्वसाधारण लगानीकर्तालाई खुलामुखी योजनामा आकर्षित गर्न योजना व्यवस्थापकले इकाई बिक्री गर्दा कुनै शुल्क लिन नपाउने र इकाई खरिद गर्दा १५ प्रतिशत शुल्क लिन सक्ने व्यवस्था गरिएको छ । कोष प्रवर्द्धकको शाखा सञ्जालमार्फत खुलामुखी योजनाको इकाई खरिदबिक्री गर्न सक्ने व्यवस्था गरिएको परिमार्जित सामूहिक लगानी कोष निमायवलीमा भनिएको छ, कोषको रकम लगानी गर्ने सीमा तथा क्षेत्रको सम्बन्धमा स्पष्ट व्यवस्था छ । सम्पत्ति शुद्धीकरणसम्बन्धी प्रचलित कानुनबमोजिम लगानीको स्रोतसम्बन्धी विवरण खुलाउनुपर्ने व्यवस्था पनि धितोपत्र व्यवसायी (मर्चेन्ट बैंकर) नियमावलीमा छ । मर्चेन्ट बैकरले संस्थागत जोखिम व्यवस्थापन गर्न तथा संस्थाको वित्तीय सबलताका लागि जगेडा कोष राख्नुपर्ने व्यवस्था छ । मर्चेन्ट बैंकरको सेयर बिक्री वा हस्तान्तरण हुँदा वा अन्य कुनै प्रकारले नयाँ सेयरधनी थप गर्नुपूर्व बोर्डमा अभिलेख गराउँदा अंकित मूल्यको सट्टा बिक्री मूल्यमा गराउनुपर्ने व्यवस्थालाई थप पारदर्शी बनाइएको बोर्डले जनाएको छ ।"
स्थानीय तहका भवनमा एउटै मापदण्ड,"(काठमाडौं)  अब स्थानीय तहका प्रशासकीय भवन एउटै मापदण्डअनुसार बनाउनुपर्ने भएको छ । यसका लागि सरकारले स्थानीय तहअन्तर्गत बन्ने प्रशासकीय भवन एउटै मापदण्डका हुनुपर्ने गरी स्थानीय तहको प्रशासकीय भवन पूर्वाधार विकास कार्यक्रम सञ्चालन कार्यविधि ल्याएको छ । यसअनुसार गाउँपालिका, नगरपालिका र उपमहानगरपालिकामा एउटै मापदण्डका भवन बन्नुपर्नेछ । ०७६ माघ २० देखि कार्यविधि लागू भइसकेको छ । भवन निर्माणका लागि पालिकाहरूले आफ्नो आन्तरिक राजस्व क्षमता र भौतिक पूर्वाधारको उपलब्धताका आधारमा निर्देशक समितिसमक्ष माग फारम पेस गर्नुपर्नेछ । माग फारममा आयोजनाको कुल लागतको गाउँपालिकाले कम्तीमा ४०, नगरपालिकाले ५० र उपमहानगरपालिकाले ६० प्रतिशतसम्मको लागत सहभागिता प्रतिबद्धता पेस गर्नुपर्नेछ । पालिकाहरूले आयोजनाको प्रस्ताव पठाउँदा सरकारले उपलब्ध गराउने बजेटबाहेक निर्माण पूरा गर्न आवश्यक सम्पूर्ण रकम व्यवस्थापन गर्ने प्रतिबद्धतासमेत पेस गर्नुपर्नेछ । साथै निर्माण गरिने प्रशासकीय भवनको लागत अनुमान तयार गर्दा पालिकाहरूले जनसंख्या, निर्वाचित जनप्रतिनिधि र कर्मचारी संख्या एवं भौगोलिक अवस्थिति समेतका आधारमा भवन क्षेत्रफलको मापदण्ड तयार गरी सोहीअनुसार लागत अनुमान निर्धारण गर्नुपर्नेछ । आयोजनाको स्वीकृति, अनुगमन, समन्वय र नीतिगत मार्गदर्शन गर्ने निर्देशक समिति रहनेछ । संघीय मामिला तथा सामान्य प्रशासन मन्त्रालय सहसचिव संयोजक रहने समिति सदस्यमा स्थानीय पूर्वाधार विभागका महानिर्देशक, अर्थ मन्त्रालयका सहसचिव, राष्ट्रिय योजना आयोगका उपसचिव र कार्यक्रम समन्वय इकाई प्रमुख रहनेछन् ।आफ्नो प्रशासकीय भवन एवं पूर्वाधार नभएका र भाडामा उपयुक्त भवन उपलब्ध हुन नसक्ने अवस्थाका पालिकाले मात्र प्राथमिकीकरण गरी स्वीकृतिका लागि निर्देशक समितिसमक्ष पेस गर्नुपर्नेछ । तुलनात्मक रूपमा आन्तरिक आय न्यून भएका र नागरिकको मागअनुसार सेवा उपलब्ध गराउन पर्याप्त भौतिक पूर्वाधार नभएका पालिकाले मात्र भवनका लागि प्रस्ताव पेस गर्न पाउनेछन् । प्रायः पालिकाका आफ्नै भवन नरहेको संघीय मामिला तथा सामान्य प्रशासन मन्त्रालयका प्रवक्ता भूपाल बरालले बताए । त्यसैले लागत सहभागितामा स्थानीय सरकारले पनि लगानी गर्ने र केन्द्रीय सरकारले निश्चित प्रतिशत दिने साझेदारीमा भवन बनाउने कार्यविधि अघि बढाइएको उनको भनाइ छ । जथाभावी भवन बन्न नदिन र निश्चित मापदण्डअनुसार बनाउन कार्यविधि ल्याइएको उनले बताए । पालिकाहरूले मापदण्ड पूरा गरेपछि मात्र केन्द्र सरकारले बजेट एवं प्राविधिक सहयोग गर्ने उनले जानकारी दिए । कार्यविधिमा महानगरपालिकालाई भने राखिएको छैन । महानगरपालिकाले आफैं भवन बनाउन सक्ने भएकाले तिनलाई नसमेटिएको उनले बताए । मापदण्ड पूरा गर्दा भवनमा एकरूपता आउँछ, उनले भने, कतिपय नगर तथा गाउँपालिकाका भएका भवन पनि साँघुरा छन्, तिनमा जसोतसो कार्यालय चलाइएको छ, एउटै कोठामा चार वटासम्म शाखा चलाउनुपर्ने बाध्यता छ । त्यसैले कार्यविधि बनाएर व्यवस्थित गर्न लागिएको हो । केही पालिकाले आफैंले भवन बनाउन सुरु गरिसकेको उनले बताए । उनीहरूले मापदण्डअनुसार बनाएको खण्डमा केन्द्रले सहयोग गर्नेछ । कार्यविधि लागू भएपछि धेरैतिरबाट माग आएको छ, अहिले माग संकलन गरेर प्रक्रिया अघि बढाउँदै छौं, उनले भने । पालिकाहरूले बनाउने भवन राष्ट्रिय भवन संहिताअनुसार नै हुने स्थानीय पूर्वाधार विभागका महानिर्देशक रामचन्द्र श्रेष्ठले जानकारी दिए । भवन बनाउँदा पिलरको साइज, तला, रड कति राख्नेलगायत विषय संहिताले उल्लेख गरेअनुसार हुनुपर्ने उनको भनाइ छ । आयोजना प्राथमिकीकरण गर्दा सडक यातायातको पहुँच, विपद् जोखिमको अवस्था र प्रादेशिक सन्तुलनलाई आधार बनाउनुपर्नेछ । पालिकाहरूले भवन निर्माणका लागि गाउँपालिका तथा नगरपालिकाको केन्द्र निर्धारणसम्बन्धी मापदण्ड०७५ बमोजिम जग्गाको व्यवस्था गर्नुपर्नेछ । विस्तृत आयोजना प्रतिवेदन तयार गर्न स्थानीय तहले आवश्यकताअनुसार परामर्श लिन सक्ने विषय कार्यविधिमा उल्लेख छ । यसअनुसार आयोजनास्थलको माटो परीक्षण, माटोको प्रकृतिको आधारमा विस्तृत डिजाइन तथा लागत अनुमान तयारी, राष्ट्रिय भवन संहिता, भवन निर्माण मापदण्ड र पदाधिकारी तथा कर्मचारीको कार्यकक्षको मापदण्ड तयार पार्नुपर्नेछ ।"
बजारमा सामसङ ग्यालेक्सी नोट१० लाइट,"काठमाडौं (कास) अनलाइन सपिङ दराजले सामसङ नेपालको सहकार्यमा सामसङ ग्यालेक्सी नोट१० लाइट बुधबार सार्वजनिक गर्दै छ । प्रिमियम फिचर फोनको युरोपियन बजारमा ७८ हजार ३ सय रुपैयाँ रहेकामा दराजले सामसङ नेपालसँगको सहकार्यमा ५९ हजार ९ सय ९९ रुपैयाँमा उपलब्ध गराउने भएको छ । ग्यालक्सी नोट१० लाइटमा २५ वाटको सुपर फास्ट चार्जिङका साथ ४५०० एमएएच ब्याट्री, ट्रिपल रियर क्यामेरा, ६७ इन्च फुल एचडी इन्फिनिटी ओ सुपर आमोलेड डिस्प्ले जस्ता विशेषता छन् ।"
'भाइबर क्युपिड' च्याट बोट,"काठमाडौं (कास) भाइबरले भाइबर क्युपिड च्याट बोट सार्वजनिक गरेको छ । यो च्याट एउटा प्रश्नबाट सुरु हुनेछ, जसमा च्याट बोटले प्रयोगकर्ताको प्रेम सम्बन्धलाई लिएर रमाइलो प्रश्न गर्नेछ । च्याट बोटको प्रश्नपछि भाइबरले छनोट गरेमा भ्यालेन्टाइन्स डे कार्ड बनाई साथीलाई पठाउन सकिने कम्पनीले जनाएको छ ।"
सुजुकीको 'खुसीको साँचो',"काठमाडौं (कास) सुजुकी ब्रान्डका गाडीको आधिकारिक विक्रेता सीजी होल्डिङको अटोमोटिभ डिभिजन सीजी मोटोकर्पले खुसीको साँचो अफर ल्याएको छ । मंगलबार सार्वजनिक योजनामा सुजुकीका नयाँ ग्राहकले २ लाख २५ हजार रुपैयाँसम्म नगद छुट, २ लाख रुपैयाँ एक्सचेन्ज बोनस र एक वर्षको निःशुल्क बिमा पाउँछन् । योजना सीमित अवधिका लागि लागू गरिएको कम्पनीले जनाएको छ ।"
एनसेलमाइक्रोसफ्ट सहकार्य,काठमाडौं (कास) दूरसञ्चार सेवाप्रदायक एनसेलले माइक्रोसफ्टको कम्युनिकेसन सोलुसन्सअन्तर्गतका क्लाउड सर्भिस र अनलाइन मिटिङ टुललगायतका सेवा नेपाली कम्पनीलाई उपलब्ध गराउन माइक्रोसफ्ट कर्पोरेसनसँग सहकार्य गरेको छ । हालै आयोजित एक कार्यक्रममा एनसेलले माइक्रोसफ्ट टियर वान क्लाउड सर्भिस प्रोभाइडर (सीएसपी)का लागि माइक्रोसफ्टसँग समझदारी भएको घोषणा गरेको हो ।
एसबीआईको ऋणपत्र,काठमाडौं (कास) नेपाल एसबीआई बैंकले २ अर्ब ५० करोड रुपैयाँबराबरको ऋणपत्र निष्कासन गरेको छ । बैंकले १० वर्षमा भुक्तानी गर्ने गरी १० प्रतिशत ब्याजदरको १ हजार रुपैयाँ अंकित दरका २५ लाख कित्ताबराबरको ऋणपत्र निष्कासन गरेको हो । जसमा १५ लाख कित्ता व्यक्तिगत र बाँकी १० लाख कित्ता सर्वसाधारणमा बिक्री गरिनेछ । मंगलबार बिक्री खुला भएको ऋणपत्रको निष्कासन तथा बिक्री प्रबन्धकमा कुमारी क्यापिटल लिमिटेड नियुक्त भएको छ ।
म्यारियटमा क्यासिनो,काठमाडौं (कास) डेल्टिन समूहले नक्सालस्थित होटल म्यारियटबाट डेल्टिन क्यासिनो सुरु गरेको छ । समूहले एभरेस्ट हस्पिटालिटी एन्ड होटलसँगको सम्झौतामा क्यासिनो सञ्चालनमा ल्याएको हो । डेल्टिन समूह भारतको एक सार्वजनिक रूपमा सूचीकृत गेमिङ तथा आतिथ्य सेवा प्रदान गर्ने कम्पनी हो ।
आरोही श्रेष्ठ सम्मानित,काठमाडौं (कास) सगरमाथा आरोही एवं फोटो पत्रकार पूर्णिमा श्रेष्ठ सम्मानित भएकी छिन् । नेपाल लाइफको स्किल डेभलपमेन्ट एन्ड मोटिभेसन कार्यक्रमका अवसरमा पत्रकार श्रेष्ठलाई सम्मान गरिएको हो । मिसन २०२० अन्तर्गत अन्नपूर्ण१ चढ्ने तयारीमा रहेकी श्रेष्ठले आमादब्लम र मनास्लु हिमालको सफल आरोहण गरिसकेकी छिन् ।
नेपाली विद्यार्थी एडिलेड एम्बासडर विजेता,"काठमाडौं (कास) नेपालका चार विद्यार्थी दक्षिण अस्ट्रेलियाको एलिलेड एम्बासडर प्रोग्राम२०२० विजेता भएका छन् । सोमाबार म्यारियट होटल, काठमाडौंमा आयोजित समारोहमा काठमाडौंकी पार्वती बुढाथोकी, प्रनिश महर्जन, ललितपुरका सन्देश बस्नेत र मोरङका खगेन्द्र कार्कीलाई एम्बासडर घोषणा गरियो । कार्यक्रममा अस्ट्रेलियन सरकार, दक्षिण अस्ट्रेलिया सरकार तथा शैक्षिक संस्थाका अधिकारी उपस्थित थिए ।"
उजुरी छानबिन थाल्दा खुल्यो अनियमितता शृंखला,"सवारीसाधन दुरुपयोगसमितिमा मौज्दात जिन्सी सामग्री कति थिए भन्ने कुनै तथ्यांक छैन । तत्कालीन जिल्ला विकास समितिको पालादेखि स्टोर हेर्दै आएका गोपाल कटवालसमेत स्टोरमा कति जिन्सी सामग्री थिए भनेर बताउँदैनन् । जिससको अनुसन्धान सुरु भएपछि वितरण गरिएका सामग्रीका आधारमा उनले मौज्दात सामग्री विवरण तयार गरेका छन् ।त्यसमा सबैभन्दा महत्त्वपूर्ण र मूल्यको हिसाबले सवारीसाधन परेका छन् । जिल्ला समन्वयले एउटा गाडी मानेभन्ज्याङ गाउँपालिकालाई गत असार ८ गते निर्णय गरी उपलब्ध गराएको छ । जिससले वितरण गरेको बा१व ९५३४ नम्बरको मोटरसाइकल सुनकोसी गाउँपालिकाको सिस्नेरीमा बेवारिसे अवस्थामा फेला परेको थियो । समितिका सदस्य होमबहादुर विकले स१व ४६१ नम्बरको मोटरसाइकल प्रयोग गरेका छन् । विजय लामा, नीरकुमार थापा मगरलगायत सदस्यहरूले पनि मोटरसाइकल प्रयोग गरेका जिससले जनाएको छ । अन्य मोटरसाइकलहरू कसलाई वितरण गरियो भन्ने यकिन तथ्यांक छैन । स्रोतका अनुसार सवारीचालक अनुमतिपत्र नै नभएका व्यक्तिलाई समेत मोटरसाइकल दिइएको छ ।"
सित्तैमा लगेर बिक्री,"जिल्ला समन्वयमा ठाडो निवेदन लेखी तारजालीलगायत सामग्री लगेका गाउँपालिकाका वडाध्यक्ष तथा अन्य व्यक्तिहरूले बिक्रीसमेत गरेका गुनासो स्थानीयको छ । अख्तियारले छानबिन थालेपछि वितरण गरिएका सामग्री स्थानीय तह र वडामा आम्दानी बाँधेको विवरण जिससले माग गरेकामा मानेभन्ज्याङ गाउँपालिकाले बाहेक अन्यले पठाउन सकेका छैनन् ।यहाँबाट लगेर पनि उता विभिन्न योजनामा बिल बनाएर खर्च लिएको भन्नेसम्म सुनिएको छ, निमित्त समन्वय प्रमुख चूडामणि अर्यालले भने, हामीकहाँ प्रमाण प्राप्त भइसकेको छैन तर सामान्य हिसाबले बुझ्दा त्यसो भएको छैन होला भन्ने अवस्था छैन । लगिएका सामग्री केमा प्रयोग गरियो भन्ने जानकारी नआएको उनले बताए । महालेखापरीक्षकको ०७५७६ को लेखापरीक्षण प्रतिवेदनमा पनि अनियमितताका थुप्रै विषयबारे टिप्पणी उठाइएको छ ।"
डिक्याप्रियोदेखि ग्रेटासम्मलाई निम्तो !,"(काठमाडौं)  आगामी चैतमा हुने सगरमाथा संवाद मा सरकारले सार्क र बिमस्टेकसहित दुई दर्जनभन्दा बढी देशका राजनीतिज्ञ, कलाकार, सेलेब्रिटी र जलवायु अभियन्तालाई निम्तो गरेको छ । जलवायु परिवर्तनका कारण नेपालले भोग्नुपरेका समस्या विश्वभर उजागर गर्न भनेर चैत २० देखि तीन दिनसम्म काठमाडौंमा हुने संवादमा उनीहरूलाई निम्त्याइएको हो । परराष्ट्र मन्त्रालयमातहतको सगरमाथा संवाद सचिवालयले छिमेकी मुलुकहरू चीन र भारत, सार्कका अन्य देश, बिमस्टेकका सातवटै देशका सरकारलाई निमन्त्रण गरेको छ । आर्थिक एवं प्राविधिक सहयोग गर्दै आएका दातृ निकायका प्रतिनिधिसँगै शक्तिशाली तथा बढी वातावरणमा कार्बन उत्सर्जन दर उच्च रहेका अमेरिका र रुससहित करिब दुई दर्जन देशका सरकार प्रमुख र प्रतिनिधिहरूलाई पनि निमन्त्रणा गरिएको सचिवालयले जनाएको छ । सबैलाई निम्तो पठाउने काम पूरा भइसक्यो, सचिवालयका प्रमुख कुमार खरेलले भने, सहभागिताबारे हामीलाई जानकारी आउन भने बाँकी छ । उनका अनुसार पर्वतीय र हिमाली देशसहित जलवायु परिवर्तनको मुद्दामा अन्तर्राष्ट्रियस्तरमा प्रभाव पार्ने सूचीका ब्राजिल, फ्रान्स, डेनमार्क, जर्मनी, बेलायत, ब्राजिललगायतका देशलाई समेत आमन्त्रण गरिएको छ । सरकार प्रमुखराष्ट्र प्रमुख वा विदेशमन्त्री तथा वातावरणमन्त्रीलाई सहभागिताका लागि आमन्त्रण गरिएको छ, उनले भने, भीआईपीका भ्रमणहरू अन्तिम समयमा मात्र टुंगो लगाइने भएकाले कन्फर्मेसन कुरिरहेका छौं । कार्यक्रममा सयजना नेपाली र डेढ सयजना विदेशी सहभागी हुनेछन् । सचिवालयले जलवायु परिवर्तनको सरोकारवाला मन्त्रालयका साथै अन्य निकायसँग समन्वय गर्दै कार्यक्रमको खाका तयार गरेको छ । वातावरण र जलवायु परिवर्तनका क्षेत्रमा अध्ययन र खोजी गर्ने विख्यात संस्थाहरूका वैज्ञानिकहरूले भने कार्यक्रममा उत्साहपूर्वक सहभागिता जनाउने जानकारी आइसकेको खरेलले बताए । सरकारले संयुक्त राष्ट्रसंघका महासचिव एन्टोनियो गुटेरेसलाई समेत निमन्त्रणा गरिसकेको छ । गुटेरेस आफैं पनि जलवायु परिवर्तनका मुद्दामा रुचि राख्छन् । दुई महिनाअघि स्पेनमा भएको जलवायु परिवर्तनसम्बन्धी राष्ट्रसंघीय सम्मेलन (कोप २५) मा उनले पृथ्वी संकटमा परेको भन्दै बचाउका लागि एक्सनमा जान ढिलाइ भइरहेको भन्दै विश्वको ध्यानाकर्षण गराएका थिए । संवादमा रुसी राष्ट्रपति भ्लादिमिर पुटिन, हलिउड स्टार लियोनार्दो डिक्याप्रियो, स्वीडेनकी प्रख्यात जलवायु अभियन्ता ग्रेटा थनवर्ग, अनलाइन बिजनेस कम्पनी अलिबाबा समूहका संस्थापक ज्याक मालगायतलाई समेत निमन्त्रणा दिइएको छ । डिक्याप्रियो यसअघि पनि नेपाल आएर बर्दिया निकुञ्जमा बाघ हेरी फर्केका थिए । उनले बाघ संरक्षणमा आफ्नो कमाइको केही हिस्सा सहयोगसमेत गरिसकेका छन् । जलवायु परिवर्तनसम्बन्धी राष्ट्रसंघीय खाका महासन्धिका पक्ष मुलुकहरू (यूएनएफसीसीसी) की कार्यकारी सचिव प्याट्रिसिया इस्पिनोसा, जलवायु परिवर्तनसम्बन्धी अन्तरसरकारी सञ्जाल (आईपीसीसी) का अध्यक्ष होइसुङ ली, नर्वेका पूर्वअन्तर्राष्ट्रिय विकास तथा वातावरणमन्त्री एरिक सोल्हेम, जलवायु परिवर्तनसम्बन्धी अति कम विकसित मुलुकहरू (एलडीसी) को समूहका अध्यक्ष सोनाम वाङ्दी र विभिन्न अनुसन्धान निकायमा आबद्ध अनुसन्धानकर्ताहरूले संवादमा सहभागी हुने जानकारी गराएको खरेलले बताए । भारतको जेएनयू, जर्मन, बेलायत, अमेरिका, मलेसियालगायतका विश्वविद्यालयका अनुसन्धानकर्ता र विशेषज्ञले समेत सहभागी हुने निश्चित भइसकेको छ ।गत वैशाख २ को मन्त्रिपरिषद्ले राष्ट्रिय, क्षेत्रीय, अन्तर्राष्ट्रिय तथा विश्वस्तरका समसामयिक तथा साझा चासोका विषय एवं मुद्दामा हरेक दुई वर्षमा नेपालमा विश्वस्तरको संवाद सञ्चालन गर्ने उद्देश्यले सगरमाथा संवादका रूपमा बहस गर्ने निर्णय गरेको थियो । संवादको पहिलो संस्करणमा जलवायु परिवर्तनको मुद्दामा बहस गर्न खोजिएको छ । जलवायु परिवर्तनको मुद्दा प्राविधिक भए पनि पछिल्ला वर्षमा राजनीतिक मुद्दाका रूपमा अघि बढेको छ । ठूला, विकसित र प्रदूषक मुलुकहरूले पेरिस सम्झौताअनुसार पालना गर्नुपर्ने कतिपय जिम्मेवारीलाई अस्वीकार गर्दै आएका छन् । अमेरिकाले पेरिस सम्झौतालाई अस्वीकार गर्दै जलवायुका नाममा कुनै पनि सहयोग गर्न तयार नभएको बताउँदै आएको छ । सगरमाथा संवादको मुख्य विषय जलवायु परिवर्तन, पर्वतीय वातावरण र मानवको भविष्य तय गरिएको छ । उद्घाटन र समापन सत्र, दुई वटा नागरिक संवादसहित जम्मा १२ विषयगत सत्र रहनेछन् । त्यसमा विषयगत ज्ञान भएका जानकारहरूले प्रस्तुति दिनेछन् । प्रस्तुति नेपाली र विदेशी दुवैको हुनेछ । अनुकूलन र जीविकोपार्जन, खाद्य र पानी सुरक्षा, जलवायु परिवर्तनले निम्त्याएका विपत्ति, मानव, समृद्धि र प्रकृति, दिगो व्यापारका अभ्यासहरू, प्रविधिका लागि वित्त र अनुसन्धान, प्रकृतिमा आधारित अनुकूलनका उपाय र परम्परागत ज्ञान जस्ता विषयमा विशेषज्ञहरूको प्रस्तुति रहनेछ । हरित अर्थतन्त्र, दिगो भविष्यका लागि कार्ययोजना, जलवायु न्याय ः महिला र युवाको भूमिकामा पनि बहस हुनेछ । जलवायु परिवर्तनका कारण तापक्रम वृद्धि हुँदा बढ्ता असर हिमाल, हिमनदी, हिमताल, हिमाली जनजीवन, प्रकृति, वन्यजन्तु, चराचुरुंगीलगायत समग्र जैविक विविधतामा देखापरेको छ भने नयाँखाले स्वास्थ्य समस्यासमेत भित्रिरहेका छन् ।"
शारदाकली अरूभन्दा के कम,"(कञ्चनपुर)  उमेर ६४ वर्ष । शारीरिक अवस्था दृष्टिविहीन र वृद्ध । बिहानदेखि साँझसम्मै आफ्नो आहारा आफैं खोज्नुपर्छ । यो अवस्था शुक्लाफाँटा राष्ट्रिय निकुञ्जको पिपरैया हात्तीसारमा रहेकी शारदाकली नामको पोथी हात्तीको हो । बिहान सबेरै घाँस काट्ने काम र त्यसपछि फेरि चर्न जानु त नियमित हो । आवश्यकताअनुसार दिउँसो वा रातिको समयमा पनि गस्तीमा र पर्यटक बोकेर जंगल सफारी पनि लगिने शारदाकलीको दिनचर्या चार महिनायता अलि फरक छ । अरू हात्तीजस्तो कामको भार छैन, न परिश्रम गराइन्छ । दृष्टिविहीन भएसँगै वृद्ध पनि भएकाले हाल शारदाकलीलाई चर्नबाहेक अरू काममा लगाइँदैन, माहुते छोटेलाल रानाले भने, अरू हात्तीसँगै उनलाई पनि दिनभरि चराइन्छ । घाँस काट्ने, गस्ती गर्ने र सफारीको काममा अरू हात्ती प्रयोग हुन्छन् । नियमित कार्यभार हटाएर शारदाकलीलाई आराम गर्न दिइएको उनले बताए । बिहान घाँस र कुची खान दिइन्छ । खानेकुरा खाएपछि अरू हात्तीलाई घाँस काट्न लगिन्छ । त्यहाँबाट फर्केर ९१० बजेतिर शारदाकलीलाई पनि अरू हात्तीसँगै चर्न लगिन्छ । निकुञ्जभित्रै ४५ किलोमिटरसम्मको दूरीमा चर्न लैजाने गरेको माहुते राना बताउँछन् । चरेर साँझ ४५ बजेतिर हात्तीसार फर्काइन्छ । फर्केपछि घाँस र कुची खान दिइन्छ । शारदाकली अरूभन्दा बिस्तारै हिँड्छे, सुँघेर र छामेर उनले आफ्नो आहारा खोज्छे, उनले भने, हिँड्दा पनि सुँघेर तथा स्पर्श गरेरै उसले आफ्नो बाटो पहिचान गर्छे । कतिपय ठाउँमा आफूले समेत बताउने गरेको उनले बताए । एउटा हात्तीलाई निकुञ्ज विभागले तोकेको रासन कोटाअनुसार दैनिकमा १५ किलो धान, डेढ किलो गुड र २५ ग्राम नुन खुवाइन्छ । धान, गुड र नुन मिसाएर घाँस वा परालमा बाँधिएको पोकालाई कुची भनिन्छ । एउटा हात्तीका लागि तोकिएको एक दिनको रासनबाट ७०७५ सम्म कुची बन्ने गरेको रानाले बताए । पिपरैयास्थित हात्तीसारमा पुगेर सवारी गरेका पर्यटकको अनुभवमा दृष्टिविहीन भए पनि शारदाकली सफारीका लागि निकै उपयुक्त हात्ती हो । हिँडाइको चाल राम्रो भएका कारण पहिलो पटक सफारी गर्ने पर्यटकहरूले सजिलो र सुरक्षित रहेको बताउँथे । वृद्ध हुँदै गएपछि यतिबेला सफारीमा भने लगिँदैन । अलि रिसालुचाहिँ छ । बेलाबेला माहुतेलाई पनि झारिदिन खोज्छ, अर्का माहुते उमेश सुनाहा भन्छन्, नयाँ मान्छे आएका बेला अलि बढी रिसाउँछ ।शारदाकलीलाई २०५७ मा बर्दिया राष्ट्रिय निकुञ्जबाट सरुवा गरेर शुक्लाफाँटा ल्याइएको हो । शुक्लाफाँटाको मोतीप्रसादको चितवन सरुवा भएपछि त्यही ठाउँमा शारदाकलीलाई ल्याइएको हो । लामो समय शारदाकलीको माहुते बसेका रामविलास थारूका अनुसार बर्दियाबाट दृष्टिविहीन अवस्थामै ल्याइएको हो । बर्दियामै हुँदा शारदाकलीले बदमासी गरेपछि माहुतेले निकै पिटेका थिए । पिट्ने क्रममा आँखामा चोट लागेर दृष्टि गुमेको थियो ।अहिले शुक्लाफाँटामा ६ वटा हात्ती छन् । शारदाकलीसँगै नारायणप्रसाद र सिद्धप्रसाद पीपरैया हात्तीसारमा छन् । मालुमेलामा सुर्तीकली तथा शुक्लाफाँटामा रूपकली र लवप्रसाद छन् । पीपरैया हात्तीसारमै रहेको रतनकली हात्तीको पुस दोस्रो साता ८४ वर्षको उमेरमा मृत्यु भएको थियो । निकुञ्जमा पालुवा हात्ती कम भएकै कारण गस्ती गर्न तथा सफारी गर्न समस्या छ ।"
२८ भाषाको डिजिटल 'भाषाकोश',"काठमाडौं (कास) ज्ञानीमैयाँ कुसुन्डाको दुई साताअघि निधन भएयता अब कुसुन्डा भाषा कसरी बाँच्ला भन्ने चिन्ता बढेका बेला भाषा आयोगले डिजिटल भाषाकोशमा समेटेको छ । आयोगले ज्ञानमैयाँ जीवित छँदै तिनै दिनचर्याको अवशेषलाई लिएर वृत्तचित्रसमेत निर्माण गरेको छ । जंगली जीवन कस्तो थियो, बाआमाले कस्तो व्यवहार गर्थे, वृत्तचित्र निर्माणमा संलग्न पत्रकार प्रकृति अधिकारी भन्छन्, कुसुन्डा समुदायले जन्मदेखि मृत्युपर्यन्तसम्म केके गर्थे । के गर्न हुन्थ्यो र के हुँदैनथ्यो भनेर नेपालीमा सोधिएको प्रश्न ज्ञानीमैयाँले आफ्नै भाषामा बोलेकी छन् । आयोगले दाङको घोराहीमा ज्ञानीमैयाँलाई लिएर कुसुन्डा भाषा प्रशिक्षण कक्षासमेत सञ्चालन गरेको थियो । त्यो कक्षामा ज्ञानमैयाँले बोलेको शब्दहरूलाई लिपिबद्ध गरिएको छ । आयोगले कुसुन्डासहित २८ भाषाको बहुभाषिक डिजिटल भाषाकोश निर्माण गरेको छ । ती भाषामा आठपहरे, उराँव, किसान, कुसुन्डा, चाम्लिङ, छन्त्याल, जुम्ली, जेरुङ, डोने, तिलुङ छन् । त्यसैगरी दराई, दुरा, बज्जिका, बेलहारे, बोटे, ब्यासी, मेचे, याक्खा, राउटे, राजवंशी, राजी, लाप्चा, लुङखिम, सन्थाली, साम्पाङ, सुरेल, सोनाहा, हायु छन् । आयोगका अध्यक्ष लवदेव अवस्थीले अन्तर्राष्ट्रिय मातृभाषा दिवस २१ फेब्रुअरीमा बहुभाषिक डिजिटल भाषाकोश सार्वजनिक गरिने बताएका छन् । आयोगको उद्देश्यअनुसार मुलुकमा बोलिने भाषाहरूको अभिलेखीकरण क्रम जारी राखेका छौं, उनले भने, अभिलेखीकरणका चरणहरूमध्ये डिजिटल भाषाकोश एक हो । अरू भाषासमेत समेट्ने लक्ष्य छ ।भाषाशास्त्री बलराम प्रसाईंले उक्त भाषाकोश निर्माण नेतृत्व गरेका हुन् । आयोगले दुई वर्षको प्रयासमा गरेको भाषाका शब्द संकलन हो यो, त्रिवि भाषा विज्ञान केन्द्रीय विभागमा कार्यरत सहप्राध्यापक प्रसाईंले भने, एउटा भाषाको दुई हजारदेखि पाँच हजार शब्द समेटिएका छन् । यसभित्र नेपाली भाषाका शब्द केन्द्रमा राखेर जोडिएका छन् । जस्तो कि खानु शब्दलाई कुन भाषामा के भनिन्छ, त्यसको भाषाअनुसार आउँछ । कुनै शब्द लेखाइ र उस्तै भए पनि अर्थ फरक रहेका छन् ।"
पूर्वसचिव कार्कीले दिए जाहेरी,"(काठमाडौं)  पूर्वसचिव अर्जुन कार्कीले पत्नी मुनाको हत्याबारे सत्यतथ्य अनुसन्धान गर्न माग गर्दै मंगलबार महानगरीय प्रहरी परिसर ललितपुरमा जाहेरी दिएका छन् । ललितपुर प्रहरीका डीएसपी सन्तोष तामाङका अनुसार कार्कीले मृतकको अन्तिम संस्कारका लागि शव उपलब्ध गराइदिनसमेत माग गरेका छन् । डीएसपी तामाङले हत्या कसरी र के कारणले भयो भन्नेबारे अनुसन्धान गरिरहेको जानकारी दिए । सानेपास्थित आफ्नै घरमा मुनाको घरेलु कामदार विजय चौधरीले सोमबार हत्या गरेका थिए । फरेन्सिक रिपोर्ट अनुसार चौधरीले पछाडिबाट मुनाको घाँटीमा डोरीले कसेर भुइँमा लडाएको र त्यसपछि हातले घाँटी थिचेर प्लास्टिकको पिर्काले टाउकोमा प्रहार गरेको देखिएको छ । त्यसपछि मुनालाई उचालेर पुनः भुइँमा बजारेपछि पनि पिर्काले टाउकोमा प्रहार गरेको देखिएको छ । फरेन्सिक रिपोर्टअनुसार मुनाको मुटुमा रगत पनि जमेको भेटिएको छ । मुनाको हत्यालगत्तै चौधरीले डोरीमा पासो लगाएर आत्महत्या गरेका थिए । प्रहरीले मुना र विजय दुवैले प्रयोग गर्ने मोबाइल फोन पनि नियन्त्रणमा लिएको छ । प्रहरीले चौधरीसँग चिनजान भएका मानिसलाई पनि अनुसन्धानको दायरामा राखेको छ । प्रहरीले मंगलबार कार्कीको घरमा सरसफाइ गर्ने झापाकी मीना बोगटी, सवारी चालक नुवाकोटका दीपेन्द्र डंगोल र घरमै कहिलेकाहीं काम गर्न आउने प्लम्बर धनकुटाका रमेश कार्कीसँग बयान लिएको छ । तीनैजनाले आफूलाई कुनै जानकारी नभएको र घरमा आफूहरू हुँदा त्यस्तो केही पत्तो नपाएको बताएका छन् । विजयले हामीलाई बिहान चिया पकाएर खुवाएका थिए, कुनै आक्रोशको संकेत थिएन, मीना बोगटीले प्रहरीसँग भनेकी छन्, सर (अर्जुन), म्याडम (मुना) र मैले सँगै चिया खाएका हौं ।"
विमानस्थलको आगलागी छानबिन गर्न समिति,"काठमाडौं (कास) त्रिभुवन अन्तर्राष्ट्रिय विमानस्थलको टर्मिनल भवनमा सोमबार साँझ भएको आगलागीबारे छानबिन गर्न संस्कृति, पर्यटन तथा नागरिक उड्डयन मन्त्रालयका सहसचिव सुरेश आचार्यको संयोजकत्वमा छानबिन समिति गठन गरिएको छ । पर्यटन सचिव केदारबहादुर अधिकारीले सात दिनभित्र घटनाको जाँचबुझसहित अध्ययन गरेर प्रतिवेदन बुझाउन समितिलाई मंगलबार निर्देशन दिएको मन्त्रालयका प्रवक्ता रुद्रसिंह तामाङले बताए । छानबिन समितिमा कानुनका उपसचिव राजन नेपाल, प्रहरी उपरीक्षक केदार ढकाल, नागरिक उड्डयन प्राधिकरणका निर्देशक कुलप्रसाद सिंखडा र प्राधिकरणका उपनिर्देशक विक्रम गौतमलाई सदस्य छन् । यात्रु टर्मिनल भवनको एयरपोर्ट टी एन्ड कफी सपमा आगलागी भएको थियो । घटनापछि एक घण्टा १० मिनेट उडान प्रभावित भएको थियो । यात्रुहरू जहाजमा चढ्ने कक्षसँगैको कफी सपमा भएको आगलागीका कारण दोहा जान तयार रहेको कतार एयरवेजको उडान प्रभावित भएको थियो ।"
तीन दशकदेखि विद्यालयका अध्यक्ष,"(नुवाकोट)  किस्पाङ गाउँपालिका३ काउलेस्थित ऐंसेलु भुमे माध्यमिक विद्यालय नजिकै छ, नन्दराम न्यौपानेको घर । घरायसी कामकाज गर्नुबाहेक विद्यालयको रेखदेख गर्नु उनको दैनिकी हो । कतिपय विद्यालयमा व्यवस्थापन समितिको अध्यक्ष छान्न राजनीतिक रस्साकसी पर्छ । काउलेमा भने न्यौपाने तयार हुँदासम्म अर्को व्यक्तिलाई अध्यक्ष बनाउन अभिभावक मान्दैनन् । यही विश्वासले ऐंसेलु भुमे माविमा तीन दशकदेखि उनै न्यौपाने व्यवस्थापन समिति अध्यक्ष छन् । सरकारले नुमना विद्यालयका रूपमा छनोट गरेको सामुदायिक विद्यालयमा ३० वर्षदेखि न्यौपानेले व्यवस्थापनको जिम्मेवारी निर्वाह गर्दै आएका हुन् । उनी विद्यालय स्थापनाकाल (२०४६) का संस्थापकमध्येका एक हुन् । स्थापनाकालका अध्यक्ष उनले त्यसपछिका वर्षमा पनि एकछत्र विद्यालयको व्यवस्थापकीय पक्षको नेतृत्व गर्दै आए । उहाँको अगाडि अध्यक्ष बन्छु, स्कुल चलाउँछु भनेर कोही अघि सर्दैन, स्थानीय हरिचन्द्र भट्टले भने, अभिभावकले उहाँलाई विश्वास गरेर जिम्मा दिएका हौं । अध्यक्षको कुशल नेतृत्वका कारण विद्यालयको प्रगति हुँदै गएको स्थानीय बताउँछन् । २०४६ यता विद्यालयमा चार प्रधानाध्यापक फेरिए तर अध्यक्ष भने सधैं उनै सर्वसम्मत भएका छन् । प्राथमिक विद्यालयका रूपमा स्थापित विद्यालयमा अहिले कक्षा १२ सम्म पढाइ हुन्छ । कृषि विषयमा प्राविधिक धारको कक्षासमेत सुरु भएको छ । २०५८ सालमा निमावि र २०६९ सालदेखि कक्षा ११ को पढाइ थालिएको छ । विद्यालयको भौतिक पूर्वाधारदेखि शैक्षिक विकासमा न्यौपानेको मुख्य हात रहेको भट्टले बताए । २०७२ को एसर्ईईमा जिल्लाभर नै उत्कृष्ट नतिजा ल्याएको उक्त विद्यालय नुवाकोट जिल्लाभरिकै धेरै विद्यार्थी संख्या भएको सामुदायिक विद्यालयमा पर्छ । यहाँ करिब ७ सय विद्यार्थी अध्ययनरत छन् । नजिकै निजी स्कुल भए पनि ऐंसेलु भूमे माविप्रति अभिभावकको आकर्षण घटेको छैन । शिक्षक विद्यार्थीको शैक्षिक गतिविधिको ख्याल गर्ने, बेलाबेला अभिभावक डाकेर कुरा सुन्ने अध्यक्षको बानी सबैले मन पराएका छन् । न्यौपाने साधारण साक्षर भए पनि विद्यालयको व्यवस्थापनमा अब्बल रहेको वडाध्यक्ष अमृतबहादुर तामाङले बताए ।"
सन्तोषजनक नतिजाको पर्खाइमा नेपाल,"(काठमाडौं)  नेपालसँग क्रिकेट विश्वकप लिग २ मा खेल्दा अमेरिकासँग बुधबार धेरै विकल्प हुने छैन । ओमानले लगातार चार खेल जितेर क्लिन स्विप गरिसकेको छ । नेपालसँग पराजित भएमा अमेरिकाले नतिजाको हिसाबमा ठीक उल्टो क्लिन स्विप हार बेहोर्नुपर्नेछ । अमेरिकाले तीन खेल हारिसकेको छ । त्यसमा दुई खेल ओमानसँग छ । ओमानसँग दुवै खेल हारेको नेपालले अमेरिकासँगको खेलमा ३५ रनको जित पाएको थियो । अमेरिकासँग दोस्रो खेलमा पनि जित हात पार्दै नेपाल सन्तोषजनक नतिजासाथ त्रिकोणात्मक शृंखला टुंग्याउने तयारीमा छ । अमेरिका भने पहिलो जित हात पार्न व्यग्र छ । ओमानविरुद्ध मंगलबार निसर्ग पटेलले अर्धशतक र एरोन जोन्सले अविजित ४७ रन बनाएकाले अमेरिकाका प्रशिक्षक जिम्मी पेमेन्ट नेपालसँगको खेलमा आशावादी छन् । अरु खेलाडीले पनि यस्तै खेल्नुपर्नेछ । पटेल र जोन्सको प्रदर्शनले हामीलाई ठूलो बल दिएको छ । फिल्डिङमा हामी ७५ प्रतिशतमात्र देखिएका थियौं, ओमानजस्तो टोलीसँग खेल्दा त्यसको सजाय पाएका छौं, पेमेन्टले भने । नेपालसँगको पहिलो खेलमा अमेरिकाले चार सिमर खेलाएको थियो । शर्ट पिच बलमा नेपालले कमजोरी देखाएर अमेरिकाले तीव्र गतिको बलिङबाट आक्रामण गरे पनि त्यो पूरा सफल हुन सकेको थिएन । त्यसैले बुधबार अमेरिकाले लेग स्पिन अलराउन्र तिमिल पटेललाई खेलाउन सक्छ । उनले नेपाल ११ सँगको अभ्यास खेलमा ४ विकेट लिएका थिए । त्यसपछि उनलाई ओमानसँगको पहिलो खेलमा मात्र खेलाइएको छ, त्यसमा उनले ४ ओभरमात्र बलिङ गरे । तर प्रशिक्षक पेमेन्ट मुलपानी भएको अभ्यास खेलको विकेट क्रिकेटको मर्मअनुरुप नभएको बताउँदै पटेललाई खेलाउन सकिने बताउँछन् । हामीले आफ्नो क्षमताअनुसार खेल्न सकेका छैनौं, हामी आफ्नो योजना अनुसार पनि खेल्न सकेका छैनौं । खेलाडीहरू पनि फर्ममा छैनन्, राम्रो प्रदर्शन दिन सकेका छैनन् । इयान हल्यान्डलाई छाड्ने हो भने हाम्रो शीर्ष ब्याटिङपंक्तिको योगदान खासै छैन । स्पिन बलिङसामु हाम्रो ब्याटिङमा केही समस्या छ । तर आफ्नो खेलमा आत्मविश्वास पनि देखिएको छैन, अमेरिकालाई विजय दिलाउने आशामा रहेका प्रशिक्षक पेमेन्टले भने । विनोद भण्डारी र कुशल मल्लको अर्धशतकमा नेपालले १ सय ९० रन बनाए पनि अमेरिकासँगको पहिलो खेल जितेको थियो । अमेरिकासँगको त्यो खेल कुशलको एकदिवसीय अन्तर्राष्ट्रियमा डेब्यु पनि थियो र त्यसमा ५० रन बनाउँदै उनी एकदिवसीय अन्तर्राष्ट्रियमा अर्धशतक बनाउने सबैभन्दा कान्छा खेलाडी बनेका थिए । अमेरिकाको ब्याटिङ स्पिन आक्रामणविरुद्ध कमजोर रहने गरेको छ, त्यसमा पनि विशेष गरी देव्रेहाते स्पिन बलिङमा ।कुशलको आगमनले टोलीमा एक अतिरिक्त स्पिन बलर थपेको छ । यसले नेपालको अलराउन्ड पक्षलाई बलियो बनाएको छ । कुशल र अर्का देव्रेहाते स्पिनर सुसन भारीलाई झेल्नु अमेरिकाका लागि सजिलो हुने छैन । अमेरिकाको कमजोरी बुझेर नेपालले देव्रेहाते अर्का स्पिनर ललितनारायण राजवंशीलाई पनि खेलाउन सक्छ । ओमानसँगको पहिलो खेलबाट एकदिवसीय अन्तर्राष्ट्रियमा डेब्यु गरेका सुसनले ३ खेलमा ७ विकेट लिइसकेका छन् भने ललित नेपालबाट पहिलो खेल खेल्ने आशामा छन् । ब्याटिङमा विनोद र कुशलप्रति नेपालको नयाँ आशा जागेको छ । एकरुपको प्रदर्शन गर्न नसकेका विनोदले शृंखलाका तीन खेलमा १ सय २० रन बनाएका छन् । कुशलले ओमानसँगको खेलमा पनि २८ रन बनाउँदै नेपाली टोलीलाई नयाँ जोस दिएका थिए । ओमानसँग अर्धशतक बनाएका कप्तान ज्ञानेन्द्र मल्लले ७८ रन बनाएका छन् । पूर्व कप्तान पारस खड्काबाट नेपाली टोलीले धेरै आशा राखेको छ ।"
इल्यासको घरेलु मैदान,"सन् २००० ताका एडनान इल्यास एसियाली क्रिकेटको एसोसिएट स्तरमा निकै चर्चामा आएको नाम थियो । उनले उमेर समूहको एक खेलमा १ सय ९९ रन बनाएका थिए । नेपालले सन् २००३ मा पाकिस्तानको कराँचीमा एसीसी यू१९ एसिया कप जित्दा एडनान म्यान अफ द सिरिजमा चुनिएका थिए । एडनानले जस्तै एकै खेलमा उनका भाइ अकिब इल्यासले प्रदर्शन गर्न नसके पनि नेपाली क्रिकेटमा अहिले चर्चाका पात्र हुन् । नेपालसँगको खेलमा अविजित १ सय ९ रन बनाउँदै अकिब ओमानबाट एकदिवसीयमा शतक बनाउने पहिलो खेलाडी बनेका थिए । उनको त्यो क्रममा मंगलबार लगातार दोस्रो खेलमा पनि जारी रह्यो । उनले अमेरिकासँग १ सय ५ रन बनाए । लगातार दुई शतक बनाउनु जस्तो राम्रो अनुभूति ब्याट्सम्यानका लागि धेरै हुँदैन । दुई लगातार शतकका साथै लगातार म्यान अफ द म्याच पनि पाएको छु, अकिबले भने, यस्तो कठिन विकेटमा रन बनाउन सजिलो छैन । त्यसमा रन बनाएर सबै खेलमा आफ्नो टोलीलाई जिताउनुका महत्त्व नै अर्कै छ । यस्तो अनुभति त ब्याट्सम्यानले सपनामा मात्र देख्छन् ।अकिब आफ्नो सफलताको श्रेय आफ्ना दाइ एडनानलाई दिन्छन् । सन् २०१६ को विश्वकप ट्वान्टी२० यता एडनानले ओमानको टोलीबाट खेलेका छन् । दाइको श्रेयले नै आफू यहाँ आइपुगेको अकिब बताउँछन् । लिग २ मा उनी १० खेलमा सर्वाधिक ६ सय १० रन बनाउँदै अन्य ब्याट्सम्यानभन्दा २ सय रनले पछाडि छन् । उनले पछिल्ला ९ इनिङ्समा २ शतक र ४ अर्धशतक बनाएका छन् । हुनसक्छ म अहिले राम्रो समयमा छु । नेट्समा हामी टेक्निकमा समय खियाइरहेका थियौं । ब्याटिङ प्रशिक्षकले हाम्रो टेक्निकमा ध्यान दिइरहेका छन् । हामीले सबै खेलमा राम्रो गरिरहेका छौं । आत्मविश्वासले पनि मलाई राम्रो खेल्न प्रेरित गरिरहेको छ । विपक्षी टोलीका बलरले राम्रो नगरेको पनि हुनसक्छ । तर हाम्रा बलरले धेरै राम्रो बलिङ गरिरहेका छन्, अकिब आफ्नो र टोलीको सफलताको श्रेय खोतल्छन्, राम्रो दिन चलिरहेको समयमा सबै राम्रो हुन्छ । बलिङमा आउँदा म पहिलो बलमै विकेट लिन सकिरहेको छु । शर्ट बल होस् वा राम्रो मैले विकेट लिइरहेको छु । यो खेल जीवनको एउटा हिस्सा । कहिले राम्रो दिन हुन्छ कहिले नराम्रो । अहिले मेरो राम्रो दिन चलिरहेको छ ।उनले कठिन मिहिनेतको फल आइरहेको जनाए । पछिल्लो तीन वर्ष धेरै राम्रो गरिरहेकाले यसै वर्ष अस्ट्रेलियामा हुने ट्वान्टी२० विश्वकपमा पनि छनोट हुन सफल भएको उनको ठम्याइ छ । मंगलबार पनि उनले अर्धशतक पूरा गरेपछि दर्शकतर्फ नै पहिला ब्याट उठाएका थिए । मलाई दर्शकमाझ खेल्न मनलाग्छ । यहाँ आएर खेल्नुको आनन्द हामी उठाइरहेका छौं । यहाँ क्रिकेट खेल्दा निकै मजा आउँछ, त्यसले पनि हामीलाई सहयोग गरिरहेको छ, अकिबले भने, नेपाल हामीलाई घरेलु मैदानजस्तै छ । दर्शकहरू हामीलाई समर्थन गरिरहेका छन्, उनीहरू क्रिकेटको समर्थन गर्छन् । घरेलु मैदानमै खेलिरहे जस्तो लाग्छ । घरेलु मैदानबाहिर गएर खेलिरहेको जस्तै लाग्दैन ।नेपालमा आएर ४ खेलमा ३ सय २ रन बनाएपछि उनलाई एभरेस्ट प्रिमियर लिगका फ्रेन्चाइज टोलीले नजर लगाएका छन् । उनी भन्छन्, म विश्वको कुनै पनि कुनामा गएर खेल्न चाहन्छु । अवसर पाएँ भने नेपालमा पनि आएर खेल्नेछु । हेरौं, भविष्यमा के हुन्छ । तर अहिलेसम्म नेपालमा आएर फ्रेन्चाइज खेल्न कहींबाट प्रस्ताव आएको छैन ।"
ओमानको क्लिन स्विप,"ओमानले अमेरिकालाई ९२ रनले पराजित गरी क्रिकेट विश्वकप लिग २ मा क्लिन स्विप गरेको छ । त्रिकोणात्मक शृंखलाका सबै चार खेल जित्नेक्रममा ओमानले अमेरिका र नेपालमाथि २२ जित हात पारेको हो । ओमानले यस शृंखलामा लगातार चौथो खेल जितेर अमेरिकासँगको दूरीलाई अझ फराकिलो बनाएको छ ।कप्तान जिसान मक्सुद र उपकप्तान अकिब इल्यासको शतकमा ओमानले त्रिवि क्रिकेट मैदान कीर्तिपुरमा निर्धारित ५० ओभरमा ६ विकेट गुमाई २ सय ७६ रन बनायो । जवाफमा आएको ओमान ३९१ ओभरमा १ सय ८४ रनमा अलआउट भयो । अमेरिकाले पहिलो तीन खेल नै हारिसकेको छ र टोलीले बुधबार नेपालसँग अन्तिम खेल खेल्दै छ ।ओमान १० खेलमा ८ विजय हात पार्दै १६ अंकका साथ शीर्षस्थानमा छ । शृंखलाअघि शीर्षस्थानको अमेरिका ११ खेलमा ६ मा विजय हात पार्दै १२ अंकसाथ दोस्रो स्थानमा छ । नेपालले ३ खेलमा एकमात्र जित हात पार्न सकेको छ । कीर्तिपुरको टर्निङ विकेटमा अमेरिकाका ब्याट्सम्यान मंगलबार पनि जम्न सकेनन् । निसर्ग पटेलले ३६ बलमा ५२ रन बनाए । एकदिवसीय अन्तर्राष्ट्रियमा अमेरिकी खेलाडीले बनाएको यो सबैभन्दा तीव्र अर्धशतक हो । उनले ४ चौका र ४ छक्का प्रहार गरे । पहिलो दुई खेलमा ओपनरको रूपमा असफल भएका एरोन जोन्स ४७ रन बनाई अविजित रहे । जोन्सले ७९ बल खेली ३ चौका प्रहार गरे । ओपनर जेभियर मार्सल २३, इयान हल्यान्ड २८ र रुस्टी थेरोन १२ रनमा आउट भए । ओमानका अकिब इल्यास र बिलाल खानले ३३ तथा कप्तान जिसन मक्सुदले २ र मोहम्मद नदिमले १ विकेट लिए ।यसअघि ओमानबाट मक्सुदले १ सय ९ र इल्यासले १ सय ५ रन बनाएका थिए । इल्यासको यो लगातार दोस्रो शतक हो । नेपालसँगको खेलमा १ सय ९ रन बनाउँदै इल्यास एकदिवसीय अन्तर्राष्ट्रिय शतकमा बनाउने ओमान पहिलो खेलाडी बनेका थिए । त्यसलाई निरन्तरता दिँदै मंगलबार पहिला मक्सुद र त्यसपछि इल्यासले शतक बनाएका हुन् । जतिन्दर सिंह ९ र खावर अली १० रन बनाएपछि इल्यास र मक्सुदले तेस्रो विकेटमा २ सय १६ रनको साझेदारी गरे । मक्सुद आउट हुने पहिलो खेलाडी थिए । उनले १ सय ९ बल खेली १० चौका र ४ छक्का प्रहार गरे । मक्सुद र इल्यास दुवैलाई अमेरिका कप्तान सौरभ नेत्राभाल्करले आउट गरे । इल्यासले १ सय २३ बल खेली ११ चौका र १ छक्का प्रहार गरे । सन्दीप गौड १३ रनमा अविजित रहे । अमेरिकाबाट नेत्राभाल्कर र रुस्टी थेरोनले ३३ विकेट लिए ।"
ज्ञान र इनोभेटिभ च्याम्पियन,"काठमाडौं (कास) ज्ञान निकेतन र आयोजक इनोभेटिभ नवौं इनोभेटिभ कप अन्तरस्कुल बास्केटबलमा च्याम्पियन बनेका छन् । मंगलबार ज्ञान निकेतन ब्वाइज र इनोभेटिभ गर्ल्समा च्याम्पियन भएका हुन् । ब्वाइज फाइनलमा ज्ञानले इनोभेटिभलाई ६३५६ स्कोरले हरायो । ज्ञानका सम्राट भूमिले ३४ स्कोर गरे । सुरुमा ९१७ ले पछि परेको ज्ञानले त्यसपछि २११६, १५७, १८१६ को अग्रता क्वाटर आफ्नो पक्षमा पार्यो ।घरेलु कोर्टको गर्ल्स फाइनलमा सोभ्या महर्जनको ६ स्कोरमा इनोभेटिभले स्वप्न वाटिका एकेडेमीलाई २०१७ ले हरायो । पहिलो क्वाटर ४४ हुँदा इनोभेटिभले दोस्रोमा ९८, तेस्रोमा ६०, चौथोमा १५ स्कोरसहित खेलमा जित निकाल्यो । ब्वाइजमा ज्ञान निकेतनका सम्राट भूमि र गर्ल्समा इनोभेटिभकी कृपा श्रेष्ठ मोस्ट भ्यालुएबल प्लेयर घोषित भए । ब्वाइजमा इनोभेटिभका मनीष गुरुङ र गर्ल्समा स्वप्न वाटिकाकी सम्झना शाही मोस्ट एसिस्ट खेलाडी बने । ब्वाइजमा पुष्पसदनका कर्मा गुरुङ र गर्ल्समा एसियन पब्लिककी निपिसा रिजाल उदीयमान खेलाडी चुनिए । सो अवसरमा यू१६ राष्ट्रिय बास्केटबल टोलीबाट नेपालको प्रतिनिधित्व गरेका इनोभेटिभका पूर्व विद्यार्थी आशिष बस्नेत, ममता गुरुङ र जसाङ सुनुवारलाई नगदसहित सम्मान गरियो । इनोभेटिभकै पूर्व विद्यार्थी बास्केटबल खेलाडी अनिश महर्जन र निखिल व्यन्जनकारलाई पनि सम्मान गरिएको थियो । सबैले जनही ५ हजार र प्रशंसापत्र पाए ।"
यू१८ बास्केटबल बिहीबारदेखि,"काठमाडौं (कास) नेपाल बास्केटबल संघको आयोजनामा पाँचौं यू१८ राष्ट्रिय पुरुष बास्केटबल प्रतियोगिता बिहीबार सुरु हुँदै छ । प्रतियोगितामा १२ टिमले लिगकम नकआउट आधारमा प्रतिस्पर्धा गर्ने आयोजक संघका महासचिव नरेन्द्र थापाले जनाएका छन् । टिमलाई चार समूहमा विभाजन गरिएको छ । समूह ए मा एन्जल्स हार्ट, रामेछाप र न्यु जेनिथ तथा समूह बी मा जेभियर, ज्ञान निकेतन र रूपन्देही रहेका छन् । दाङ, समृद्धि र एलआरआई समूह सी तथा टाइम्स, हिमालयन ह्वाइटहाउस र गोल्डेनगेट समूह डी मा छन् । समूह विजेता र उपविजेता क्वाटरफाइनलमा पुग्नेछन् । फागुन ७ सम्म चल्ने प्रतियोगिता त्रिपुरेश्वरस्थित राखेप कभर्डहलमा हुनेछ । बंगलादेशमा हुने साबा यू१८ च्याम्पियनसिपका लागि छनोटमा यो स्पर्धा रहेको छ ।"
कभर्डहल बनाउँदै पूर्व बक्सर,"(मकवानपुर)  नेपालका लागि विभिन्न अन्तर्राष्ट्रिय प्रतियोगितामा पदक जिताउन सफल बक्सर सुशील घिमिरे अहिले चन्दा संकलन गरेर कभर्डहल निर्माणमा जुटेका छन् ।हेटौंडा५ पिप्लेस्थित बालज्योति माविको मैदानमा एक महिनायता चन्दा संकलन गरेर कभर्डहल निर्माण कार्यमा उनी लागिपरेका हुन् । स्थानीय पूर्वखेलाडीहरूबाट प्राप्त सहयोगबाट हौसिएर सुशीलले करिब ४० लाख रुपैयाँ लागत अनुमान गरिएको कभर्डहल निर्माण थालेका छन् । मकवानपुर बक्सिङ खेलाडीको उर्बरभूमिका रूपमा देशमै कहलिएको ठाउँ हो । कभर्डहल नहुँदा समस्या भइरहेको थियो । पछिल्लो समय जुनियर खेलाडीको आकर्षण घटेका कारण व्यवस्थित रूपमा प्रशिक्षण गराउनका लागि कभर्डहल निर्माण सुरु गरिएको हो । उनका अनुसार फागुन महिनासम्म निर्माण सम्पन्न गरिसक्ने लक्ष्यसाथ काम अघि बढेको हो ।हालसम्म पूर्वखेलाडी तथा त्यस क्षेत्रका व्यवसायीबाट ६ लाख ५० हजार रुपैयाँ र ३ लाखबराबरको जिन्सी सहयोग प्राप्त भएको सुशीलले जानकारी दिए । उनका अनुसार कभर्डहलको ५० मिटर लम्बाइ र ३५ मिटर उचाइ रहनेछ । विशेष हामीले बक्सिङका लागि बनाएका हौं । इन्डोर खेल सबै खेलाउन सकिन्छ । भलिबल र बास्केटबलका लागि भने प्रशिक्षण गर्नमात्र हुन्छ । उनले मार्सल आर्ट्सका सबै स्पर्धा त्यहाँ गर्न सकिने बताए ।स्थानीय तहबाट पनि केही सहयोग प्राप्त भएको छ । थप सहयोग उपलब्ध गराउने पनि प्रतिबद्धता आएको छ, उनले भने । बजेट अभावमा प्यारापिट निर्माण नगरिने र करिब एक सय दर्शक बसेर हेर्ने मिल्ने गरी कभर्डहल बनाइने छ । प्यारापिटसहित बनाउँदा लागत बढ्छ । त्यसैले प्रशिक्षण र सामान्य जिल्लास्तरीय प्रतियोगिता गराउन हुने गरी निर्माण गरिएको हो, उनले थपे ।सुशीलले आफ्नो खेलजीवनमा नेपालका लागि चार अन्तर्राष्ट्रिय पदकसमेत जितेका थिए । त्यसमध्ये उनले श्रीलंका सम्पन्न दसौं सागमा जितेको रजत पदक सबैभन्दा ठूलो हो । व्यावसायिक खेलजीवनपपछि सात वर्ष वैदेशिक रोजगारीमा बिताए । अहिले फेरि भूमिका परिवर्तन गरेर खेलाडी उत्पादन सुरु गरेको छु, उनले भने । अहिले हेटौंडामा उनले बक्सिङको प्रशिक्षण गराइरहेका छन् । हाल दैनिक ७० खेलाडीलाई प्रशिक्षित गराउँछन् ।पहिला जस्तो अहिले खेलप्रति युवाको आकर्षण कम छ । धेरै प्रयासपछि यतिको खेलाडी जुटाएर तीन स्थानमा प्रशिक्षण गराइरहेको छु, सुशीलले भने । उनीसहित पिप्लेबाट हालसम्म सुसन मानन्धर, सविन नेपाली, साजन ठकुरी तथा तिलकप्रसाद गौतमलगायत खेलाडीले बक्सिङको अन्तर्राष्ट्रिय रिङमा नेपालको प्रतिनिधित्व गरिसकेका छन् । उनले सशस्त्र प्रहरीको एपीएफ क्लबबाट खेलेका थिए ।"
पाथीभरा म्याराथन फागुन १३ मा,"ताप्लेजुङ (कास) ताप्लेजुङमा रहेको धार्मिकस्थल पाथीभराको प्रचार तथा भ्रमण वर्ष २०२० का लागि फागुन १३ मा पाथीभरा म्याराथन हुने भएको छ । खुला र महिलातर्फ हाफ म्याराथनमा प्रतिस्पर्धा हुनेछ ।खुला विजेताले १ लाख ५१ हजार, दोस्राले १ लाख ११ हजार र तेस्राले ५१ हजार रुपैयाँ पुरस्कार पाउने छन् । महिलातर्फ विजेताले ८१ हजार, दोस्राले ५१ हजार र तेस्राले ३१ हजार रुपैयाँ पाउने छन् । दुवैतर्फ अन्य ७७खेलाडीले ५ हजारका दरले पुरस्कार प्राप्त गर्नेछन् ।पुरस्कारको प्रायोजन हिमालयन गाइड्स ट्रेक्स एन्ड एक्सपीडिसन ग्रुपका प्रबन्धक ईश्वरी पौडेलले गरेका छन् । म्याराथन समितिका संयोजक योगेन्द्र गुरुङका अनुसार म्याराथन सदरमुकाम फुङलिङको तोक्मेडाँडाबाट सुरु भई पुनः सोही ठाउँमा पुगेर टुंगिनेछ । पाथीभरा मन्दिर ३ हजार ७ सय ९४ मिटर उचाइमा छ । हिउँ पर्ने सिजन भएकाले मन्दिर क्षेत्रको दौडमार्गमा सामान्य हिउँ हुनसक्ने आँकलन छ । मौसम खुले हिउँ हुँदैन त्यही समयको अघि परे केही हुनसक्छ, प्रचार विभाग प्रमुख खगेन्द्र अधिकारीले भने । प्रतियोगिताका लागि देशभरका धावकलाई आह्वान गरिएको छ ।पाथीभरा म्याराथन यसअघि ५ संस्करण भइसकेको छ ।"
पञ्चकन्या विजयी,"नुवाकोट (कास) स्थानीयस्तरमा खेलको विकास र खेलाडीको पहिचान गर्ने उद्देश्यले पञ्चकन्या गाउँपालिकामा सञ्चालित प्रथम अध्यक्ष कप भलिबल प्रतियोगितामा आयोजक टिम विजयी भएको छ । मंगलबार पञ्चकन्याले म्यागङ गाउँपालिकालाई २५२३, २५२१, २५२१ ले हराउँदै उपाधि जित्यो । दुप्चेश्वरले शिवपुरी गाउँपालिकालाई हराएर तेस्रो भयो । विजेताले १ लाख, दोस्रोले ७५ हजार र तेस्रो हुनेलाई ५० हजार रुपैयाँ पुरस्कार पाए । विजेतालाई कांग्रेसका वरिष्ठ नेता रामचन्द्र पौडेलले पुरस्कृत गरे । स्पर्धा पञ्चकन्यागाउँपालिका२ कविलासस्थित कालिका माविको मैदानमा भएको थियो । जिल्लाका १२ वटै स्थानीय तहले भाग लिएका थिए ।"
हाइली क्वाटरफाइनलमा,काठमाडौं (कास) हाइली क्रिएटिभ पाँचौं अर्किड कप अन्तरस्कुल छात्र फुटबलमा मंगलबार क्वाटरफाइनल पुगेको छ । हाइलीले टाइमलाइनलाई २१ ले पराजित गर्यो । नेपाल तारा र न्यु स्टार पोल पनि क्वाटरफाइनल पुगे । नेपाल ताराले डिफेन्डिङ च्याम्पियन श्रमशील विद्यापीठलाई टाइब्रेकरमा ४३ ले हरायो । न्यु स्टारले एकलब्यमाथि २० को जित दर्ता गर्दा राजन आचार्य र मुस्कान तामाङले गोल गरे ।आयोजक अर्किड र हाइल्यान्ड प्रिक्वाटरफाइनल पुगे । अर्किडले अक्षरिकालाई १० ले हराउँदा श्रृजन कार्कीले विजयी गोल गरे । हाइल्यान्डले गेट्वे एकेडेमीलाई टाइब्रेकरमा ३१ ले पन्छायो ।
समृद्धिलाई फुटसल उपाधि,"काठमाडौं (कास) समृद्धिले टेक्ससधन्यन्तरी कप अन्तरकलेज प्लस टु छात्र फुटसलको उपाधि जितेको छ । टेक्सस कलेज र धन्यन्तरी फुटसलद्वारा आयोजित प्रतियोगिताको फाइनलमा समृद्धिले केब्स ए लाई टाइब्रेकरमा ३२ गोलले हरायो । समृद्धिका आयुश घलान, दीपेश श्रेष्ठ र चन्दन दासले पेनाल्टीमा गोल गरे । केब्सबाट राज थोकर तामाङ र मुस्कान तामाङले गोल गरे । निर्धारित समयमा राज थोकर र समृद्धिका दीपेश श्रेष्ठले गरेपछि खेल ११ को बराबरी टुंगिएको थियो । समृद्धिले १ लाख र केब्सले ५० हजार रुपैयाँ पुरस्कार पाए । तेस्रो भएको पशुपति क्याम्पसले २५ हजार पायो । समृद्धिका दीपेश श्रेष्ठ उत्कृष्ट खेलाडी र केब्सका पासाङ तामाङ उत्कृष्ट गोलरक्षक घोषित भए । १० गोल गरेका जेभियर कलेजका अमोद सुवेदी सर्वाधिक गोलकर्ता भएका छन् ।"
नयाँ च्याम्पियनको प्रतीक्षा,"(काठमाडौं)  सहिद स्मारक ए डिभिजन लिगको अन्तिम खेल शनिबार दशरथ रंगशालामा हुँदै छ । त्यही खेलले उपत्यकाको शीर्ष श्रेणीको फुटबल लिगमा नयाँ विजेताको छिनोफानो गर्नेछ, जहाँ भिड्दैछन् आर्मी र मछिन्द्र । जसले जिते पनि त्यो घरेलु फुटबलकै सबैभन्दा प्रतिष्ठित प्रतियोगिताको १६ औं विजेता हुनेछ ।लिगमा अन्तिम चरणका खेल बाँकी छँदा आर्मी र मनाङले समान ९ जित, २ बराबर र १ हारको नतिजा निकालेका छन् । तर, गत वर्षको रेलिगेसन नहुने लिगमा अन्तिमबाट दोस्रोमा रहेकाले १ अंक घटुवामा परेको मछिन्द्रको खातामा २८ अंकमात्रै छ । त्यो १ अंक मछिन्द्रलाई महँगो पर्नसक्छ । किनभने घटुवामा नपरेको भए मछिन्द्र राम्रो गोलअन्तरको आधारमा शीर्षस्थानमा हुने थियो । त्यसको प्रत्यक्ष फाइदा आर्मीलाई भयो र यो विभागीय टिम २९ अंकसहित सबैभन्दा अगाडि छ ।त्यसैले एक अंकको अग्रता लिएको आर्मीलाई अन्तिम खेलमा मछिन्द्रविरुद्ध बराबरी नतिजा पनि लिग च्याम्पियन बन्न पर्याप्त हुनेछ । मछिन्द्रलाई भने उपाधि हात पार्न आर्मीविरुद्ध जित निकाल्नुको विकल्प छैन । १२ औं चरणमा मंगलबार ब्रिगेड ब्वाइजविरुद्ध ३० को जित हासिल गरेपछि आर्मीका प्रशिक्षक नवीन न्यौपानेले भने, बराबरी गर्यो भने पनि हामीलाई उपाधि जित्ने अवसर छ । तर हामी बराबरीका लागि जाँदैनौं, सुरुबाट दबाब दिने र तीव्र गतिमा खेल्ने शक्ति उपयोग गरेर आधुनिक फुटबल खेल्दै उपाधि जित्न चाहन्छौं ।बेन्च (सब्स्टिच्युट खेलाडी) बलियो भएकाले पनि यो लिगको उपाधि जित्छौं भन्ने लागेको हो । टिमप्रति विश्वास छ, प्रशिक्षक न्यौपानेले थपे, मछिन्द्र पनि उत्कृष्ट टिम छ तर हामी सर्वोत्कृष्ट टिम छौं भनेर उपाधि उठाउन चाहन्छौं । विंगर दिनेश हेन्जन घुँडाको चोटले बाहिरिए पनि अरु सबै खेलाडी अन्तिम खेललाई उपलब्ध भएकाले पनि उनी उत्साही छन् । निलम्बन र चोटबाट आफ्नो खेलाडीलाई जोगाउनकै लागि ब्रिगेड ब्वाइजविरुद्ध एन्फा कम्प्लेक्समा सचेत भएर खेलेको पनि उनले बताए ।ब्रिगेड ब्वाइजविरुद्धको जितमा कप्तान भरत खवासले पाँचौं मिनेटमै गोलको खाता खोले, जुन उनको ए डिभिजन लिगमा ५० औं गोल बन्यो । विकास तामाङले ५४ र टेकबहादुर बुढाथोकीले ७० औं मिनेटमा गोल गरेपछि आर्मीलाई ३ अंक जोड्न गाह्रो भएन ।५० गोल पुगेकामा भरत र टिमलाई बधाई, प्रशिक्षक न्यौपानेले भने, टिमले गर्दा नै उनले ती गोल पुर्याउन सकेको हो । सोचअनुसारै नतिजा आयो । मछिन्द्रविरुद्धको मुख्य खेल बाँकी छ र त्यसका लागि खेलाडी बचाउनु थियो, बचायौं । अब उपाधि जित्ने लक्ष्यमा पुग्न एक कदम छ । गत वर्षको विजेता मनाङ र थ्रीस्टारबाट नाम चलेका खेलाडीलाई भित्र्याएर पहिलोपल्ट लिग च्याम्पियन बन्ने लक्ष्य राखेको मछिन्द्रबारे उनले भने, पछिल्ला खेलहरूबाट उसको शक्ति घटेको महसुस गरेको छु । हामी यसैमा बलियो छौं । पावर र स्ट्रेन्थ उपयोग गर्नेछौं । प्राविधिक रूपमा भने उनीहरू (मछिन्द्रका खेलाडी) धेरै राम्रा छन्, विदेशी खेलाडी पनि । एडेलेजा सोमिडे (फरवार्ड) र विशाल राई बी (मिडफिल्डर) लाई चल्न दिएनौं भने हामीले उपाधि हात पार्छौं जस्तो लाग्छ ।आर्मी तीव्र गतिमा खेल्नसक्ने टिम हो तर उसको अग्रपंक्ति उस्तै भरपर्दो देखिएको छैन । सुरुदेखिको त्यो समस्या अन्तिम खेलअघिसम्मै पनि कायम छ । यसबारे प्रशिक्षक न्यौपानेले भने, सुरुबाटै हाम्रा खेलाडीमा समन्वय अभाव देखिएको छ । स्कोरङ निरन्तर नभए पनि गोल चाहिँ भइरहेको छ । अन्तिम खेल महत्त्वपूर्ण छ, त्यसैलाई राखेको हो कि जस्तो पनि भएको छ । उनले थपे, अन्तिम खेल गर या मर नै हो । मछिन्द्रविरुद्ध जितेर उपाधि उचाल्ने आस गरेको छु । खेलाडीको क्षमता र उपाधि जित्नेमा विश्वस्त छु ।"
मनाङ र थ्रीस्टारको जित,भरत खवासको ५० गोलवर्ष क्लब गोल२०६३ संकटा ५२०६६६७ फ्रेन्ड्स ५२०६८ पुलिस १४२०६९ आर्मी ११२०६० आर्मी ४२०७५ आर्मी ७२०७६ आर्मी ४
"जागिर, चोट र गोल","(काठमाडौं)  आर्मीका कप्तान भरत खवास एन्फा कम्प्लेक्समा मंगलबार ब्रिगेड ब्वाइजविरुद्ध ३० को जितमा पाँचौं मिनेटमा गोलको खाता खोलेसँगै सहिद स्मारक ए डिभिजन लिगमा ५० गोल पूरा गर्ने आठौं खेलाडी बनेका छन् ।२०६३ सालमा संकटाबाट करिअर सुरु गरेका भरतले त्यो सिजनको लिगमा सरस्वतीविरुद्ध ५० को जितबाट शीर्ष लिगमा गोलको खाता खोलेका थिए । संयोगले त्यो पनि खेलको पहिलो गोल नै थियो । यो सिजनको चौथो गोलसँगै ५० गोलको कोसेढुंगा भेट्टाएका २८ वर्षीय भरतले भने, यो लिगमा गोल गर्न एकदमै गाह्रो त पक्कै हुन्छ ।सुखदुःख सबैले सहयोग गरे, प्रोत्साहन दिए र यहाँसम्म आइपुगें । ५० गोल गरें । यो नै अन्तिम होइन, १०० गोल गरेका सन्तोष दाइ (साहुखल) लाई पछ्याउने कोसिस गर्नेछु । तर सजिलो पक्कै छैन । च्यासलका फरवार्ड सन्तोष यसैपालि आधुनिक लिगमा १०० गोल गर्ने पहिलो भएका थिए । उनको गोलसंख्या १०३ पुगेको छ । आधुनिक लिग (२०४६ यता) मा सन्तोष साहुखल, रमेश बुढाथोकी, वसन्त थापा, जीवेश पाण्डे, सुरेन्द्र तामाङ, अनिल गुरुङ, गणेश लावतीपछि ५० गोल पूरा गर्ने आठौं खेलाडी बनेका हुन्, भरत । हरैंचा, मोरङका भरत एन्फा एकेडेमीमा हुर्किएका खेलाडी हुन् । भरत र जुमनु राईको अग्रपंक्ति २०६८ सालमा खुबै जमेको थियो । त्यो सिजनको लिगमा १४ गोल गरेपछि भरत नेपाली सेनाको अधिकृत तहमा भर्ती हुँदै त्रिभुवन आर्मी क्लबमा पुगेका थिए । उनले पुलिसअघि एक सिजन फ्रेन्ड्सबाट पनि खेल्न भ्याए ।प्रायजसो भरतको खेल हेर्न उनका पत्नी रुमा अवाले रंगशाला धाउने गर्थिन् । यसपालि पनि उनी १० महिनाकी छोरी स्वर्णिकालाई लिएर प्यारापिटमा हुटिङ गरिरहेकी हुन्थिन् । मंगलबार बिहान ८ः४५ बजे सातदोबाटोमा सुरु भएको खेलमा भने उनी आइनन् । बिहान खेल भयो । ल्याउने मान्छे नभएर छोरी आइनन्, भरतले भने, ५० औं गोल छोरीप्रति समर्पित गर्न चाहन्छु ।भरतले राष्ट्रिय टिमबाट १० गोल गरेका छन्, जुन सर्वाधिक गोलकर्ता नीराजन रायमाझी र हरि खड्का (१३ गोल) नजिक छ । मान्छेलाई जति भए पनि सन्तुष्टि हुँदैन, भरतले भने, ५० गोल खासै लक्ष्य थिएन । हरि र नीराजन दाइको रेकर्ड तोड्ने लक्ष्य छ । सेनाको तालिम र चोटले कति खेल छुटाउनुपर्यो । तर, त्यो १३ गोलको रेकर्ड तोड्छु भन्ने आत्मविश्वास छ । कीर्तिमान १४ गोल कि लिगको उपाधि ? उनी सचेत देखिए, आर्मीलाई लिग जिताउने ।उनले १३ वर्षमा सात सिजन लिग खेल्दै ५० गोल पूरा गरेका हुन् । गत वर्ष ७ गोल गर्दै लिगकै सर्वोत्कृष्ट फरवार्डको पुरस्कार जितेका भरत यो सिजन सर्वाधिक ८ गोल गरेका आशिष लामा (एपीएफ) भन्दा ४ गोल पछाडि छन् । केही वर्षयता भरत विपक्षीको पेनाल्टी क्षेत्रमा पहिलाजस्तै खतरनाक देखिन छाडेका छन् । यसैपालि पनि नवौं चरणमा जावलाखेलविरुद्ध १० को जितमा गोल गरेपछि उनले अर्को गोलको लागि १२ औं चरण कुर्नुपर्यो ।दुई वर्ष क्याडेट कोर्स गरें, त्यसले फुटबललाई अलि बिगार्यो नै, उनले भने, हरेक खेलमा गोल गर्न गाह्रो हुन्छ । ५० गोल गरें । १०० गोल गर्न गाह्रै हुन्छ, अबको लक्ष्य ६० राखुँला । कोसिस गर्नेछु । उनले थपे, कहिले हात भाँच्चियो र स्टिल राखेरै खेलें । खुट्टाको शल्यक्रिया गरें । जण्डिस भयो । टाउको फुट्यो । चोटले पनि धेरै असर गर्यो मलाई ।"
वेस्टर्न ओपन आजदेखि,"(पोखरा)  सूर्य नेपाल वेस्टर्न ओपन गल्फ बुधबार पोखरामा सुरु हुँदै छ । उपाधि उचाल्न र इतिहास रच्न गल्फरहरू यतिखेर पोखरामा छन् ।पोखराको छिनेडाँडास्थित हिमालयन गल्फ कोर्समा उपाधिका लागि ३२ प्रो र १६ एमेच्योर खेलाडी उत्रँदै छन् । सेन्ट्रल ओपन तथा इस्टर्न ओपन सकिएसँगै अन्तिम प्रतिस्पर्धाको रूपमा वेस्टर्न ओपन हुँदै आएको छ । २० औं संस्करणको सूर्य नेपाल वेस्टर्न ओपनको उपाधि आफ्नो नाममा लेखाउन ३२ प्रोले चार दिन प्रतिस्पर्धा गर्नेछन् । २० औं संस्करणसम्म आइपुग्दा १० खेलाडीले विभिन्न वर्षमा उपाधि आफ्नो नाम बनाइसकेका छन् । नेपालका शीर्ष वरीयताका हिमालयन गल्फ कोर्सका कीर्तिमानी शिवराम श्रेष्ठदेखि गत वर्षका विजेता आर्मी गल्फ क्लबका धनबहादुर थापा, सन्जय लामा, पशुपति शर्मा, दीपक न्यौपानेलगायतका गल्फरले प्रतिस्पर्धा गर्नेछन् । उनीहरू सबै वेर्स्टन ओपनका च्याम्पियनसमेत हुन् । वेस्टर्न ओपनमा सहभागी हुने खेलाडीले मंगलबार हिमालयन गल्फ कोर्समा अभ्यास खेल खेले । कीर्तिमानी शिवरामले पाँचपल्ट उपाधि उचालिसकेका छन् । दीपक थापा मगर, दीपक न्यौपाने, सन्जय लामा र धनबहादुर थापाले दुईदुईपल्ट उपाधि जितिसकेका छन् । १९ औं संस्करण सन्जय लामाले जितेका थिए । रमेश नगरकोटी, पशुपति शर्मा, मणि राई, रवि खड्का, सन्जय लामा र भुवन नगरकोटीको नाममा समेत एकएकपल्टको उपाधि छ । पोखरा, काठमाडौं, धरानलगायतका गल्फर प्रतियोगितामा सहभागी हुनेछन् । पुरस्कार राशि १ लाख २० हजार रुपैयाँ रहेको छ । हिमालयन गल्फ कोर्सका व्यवस्थापक भुवन गुरुङका अनुसार उत्कृष्ट २० भित्र पर्ने खेलाडीले नगद पुरस्कार पाउनेछन् । हिमालयन गल्फ कोर्समा सन् २०१६ मा शिवरामको कीर्तिमान बनाएका थिए । उनले ९ अन्डर २७१ खेलेका थिए ।"
अभिलाषाको कठिन जित,"(पोखरा)  आईटीएफ जुनियर विश्व वरीयता टेनिसको दोस्रो दिन मंगलबार नेपाली खेलाडीको प्रदर्शन कमजोर बनेको छ । यू१८ उमेर समूह प्रतियोगितामा नेपालका शीर्ष वरीयताका आर्यन गिरी भारतीय आर्यन लक्ष्मणसँग सोझो सेटमा पराजित भए । पोखरा रंगशाला टेनिस कोर्टमा आर्यन भारतीय लक्ष्मणसँग ६०, ६१ को सेटमा पराजित भए । पुरुष एकलमै फ्रान्सका एल फिन्थलाले भारतीय दक्ष प्रसादलाई ६३, ६० को सेटमा पराजित गरे । अर्का नेपाली खेलाडी नेहालजंग थापा जापानका रिहोय मिकाईसँग ६१, ६० को सेटमा पराजित हुन पुगे । भारतीय युवान मण्डल मलेसियन एमके मेननसँग ४६, ६२, ६१ को सेटमा पराजित भए । चिनियाँ खेलाडी क्विङ लिहाओ भारतीय एस सिधानासँग ६१, ६३ ले पराजित भए ।महिलातर्फ जापानकी ओका नागासावाले नेपालकी प्रेक्षा श्रेष्ठलाई ६४, ६३ को सेटमा हराइन् । भारतीय राजभी पाञ्चलले नेपालकै श्रेया भट्टराईलाई ६१, ६० को सोझो सेटमा हराइन् । नेपालकी शीर्ष वरीयताकी अभिलाषा विष्टले भारतीय सृष्टि धीरविरुद्ध ६३, ५७, ६२ को कठिन जित निकाल्न सफल भइन् । चिनियाँ हुवाई झाङले नेपालकी अजा रेग्मीलाई ६१, ६० को सेटले पन्छाइन् ।"
कोहली आक्रोशित,"केएल राहुलको शतक पाहुना टोलीका लागि पर्याप्त भएन । भारतले पहिले ब्याटिङ गरेर ७ विकेटमा २ सय ९६ रन खडा गरेको थियो । हालै पाँच खेलको ट्वान्टी२० शृंखलामा क्लिन स्विप हार बेहोरेको न्युजिल्यान्डले १७ बलअगाडि लक्ष्य पूरा गर्यो । हारपछि कोहली निकै निराश थिए । उनले खेलका क्रममा खराब फिल्डिङका कारण मैदानमै आफ्ना खेलाडीलाई हकारेका थिए । हामी यो शृंखला जित्न लायक थिएनौं, कोहलीले भने, हामीले त्यति नराम्रो खेलेका थिएनौं । तर यो स्तरमा अवसर प्रयोग गर्न सक्नुहुन्न भने त्यसले तपाईलाई नै नोक्सानी पुर्याउने छ । हामीले दबाबबीच आफ्नो क्षमता देखाउन सकेनौं । त्यस विपरीत न्युजिल्यान्ड उत्कृष्ट देखियो ।भारत सन् १९८९ यता तीनभन्दा बढी खेलको दुईदेशीय शृंखलामा क्लिन स्विप भएको यो पहिलोपल्ट हो । न्युजिल्यान्डसँग इतिहासमै पहिलोपल्ट क्लिन स्विप भयो । ओपनर हेनरी निकोल्स र मार्टिन गुप्टिलले क्रमशः ८० र ६६ रन प्रहार गर्दै घरेलु टोलीलाई सानदार सुरुआत दिलाए । कोलिन डी ग्रान्डहोमले २८ बलमा ५८ रनको विस्फोटक अर्धशतकीय इनिङ्स खेलेपछि न्युजिल्यान्डले ३००५ मा इनिङ्स टुंग्याएको थियो । लेग स्पिनर युजभेन्द्र चहलले ४७ रन खर्चेर ३ विकेट लिँदै भारतीय बलरको नेतृत्व गरेका थिए । यसअघि भारतीय ब्याट्सम्यान राहुलले १ सय १२ रनमा आउट हुनुअघि चौथो एकदिवसीय शतक प्रहार गर्दै भारतको आशा जीवित राखेका थिए । उनले १ सय ४ बलमा शतक पूरा गरे । उनलाई श्रेयस अयरले ६२ रन जोडेर गतिलो साथ दिए । तर अधिकांश भारतीय ब्याट्सम्यानले सकारात्मक प्रदर्शनसहित ठूलो स्कोर खडा गर्ने कोहलीको प्रिम्याच उद्घोष पूरा गर्न सकेनन् । पृथ्वी श र मनीष पाण्डेले ४० भन्दा बढी रन जोडे । त्यसबाहेक कप्तान कोहली (९) सहित सबै ब्याट्सम्यानले दोहोरो अंकमा रन छुन सकेनन् । हमिस बेन्नेटले पहिलो विकेटका रूपमा कप्तान कोहलीलाई आउट गरे । राहुललाई आउट गरेलगत्तै अर्को बलमा मनीष पाण्डे पनि ४२ रन बनाएर पभेलियन फर्किए । उनले चौथो विकेटमा शार्दुल ठाकुरलाई आउट गरे । सबैको ध्यान दुई खेलको टेस्ट शृंखलातर्फ हुनेछ । फेब्रुअरी २१ देखि वेलिङ्टनमा हुँदै छ । यो टेस्ट शृंखला आईसीसी विश्व टेस्ट च्याम्पियनसिपअन्तर्गतकै हुनेछ । च्याम्पियनसिपमा भारत शीर्षस्थानमा यथावत् छ । कोहलीले आफ्नो टोलीले टेस्ट शृंखलामा बलियो मानसिकता प्रदर्शन बताएका छन् । म निकै उत्साही छु । किनभने च्याम्पियनसिपमा हरेक खेलको निकै महत्त्व छ । टेस्ट क्रिकेटमा हाम्रो टिम सन्तुलित पनि छ, कोहलीले थपे, यो शृंखला जित्न सकेको भए हामी निश्चित रूपमा धेरै उत्साही हुन्थ्यौं । तर त्यसलाई बिर्सेर हामीलाई नयाँ मानसिकतासाथ मैदान उत्रनु जरुरी छ ।"
अन्तिम खेलमा भिड्दै दुई पुलिस,"(काठमाडौं)  विभागीय टोलीद्वय एपीएफ र पुलिस क्लबबीचको लिग चरणको अन्तिम खेल १५ औं ढोरपाटन महिला डबल लिग भलिबलको फाइनलसरह हुने भएको छ ।यी दुई टोलीले मंगलबारको खेल जित्दै उपाधि दाबेदारिता बलियो पारेका छन् । बुधबार दोस्रो लेगको अन्तिम खेलमा यी दुई पुलिस टिम भिड्दै छन् । जित हात पार्ने टोली १५ औं ढोरपाटन महिला डबल लिग च्याम्पियन बन्नेछ । त्यसअघि त्रिभुवन आर्मी र न्यु डायमन्ड स्पोर्टस् क्लबबीच प्रतिस्पर्धा हुनेछ ।दोस्रो चरणको लिगमा अपराजित एपीएफले १३ खेलबाट ३८ अंक जोडेर शीर्षस्थानमा कब्जा जमाएको छ । एपीएफसँग पराजित पुलिसले समान खेलबाट ३७ अंक जोडेको छ । नयाँ बसपार्कस्थित ढोरपाटन स्पोर्ट्स क्लबको कोर्टमा मंगलबार एपीएफले त्रिभुवन आर्मी क्लबलाई सोझो सेटमा हरायो । एकपक्षीय खेलमा एपीएफले २५१९, २५१९, २५२१ को नतिजा निकालेको थियो । अर्को खेलमा पुलिसले न्यु डायमन्डमाथि २५२२, २५१९, २५८ को सहज जित निकाल्दै उपाधि दावेदारिता बलियो बनाएको हो । एपीएफसँग पराजित हुनुअघि आर्मीले बुलबुले रारा भलिबल क्लबमाथि २५१०, २५१६, २५७ को जित निकालेको थियो । आर्मीले १३ खेलबाट २७ अंक छ । समान खेलबाटै २२ अंक जोडेर न्यु डायमन्ड चौथो स्थानमा छ । चितवन टाइग्रेसले १८ अंक जोडेर पाँचौं र १३ अंकसहित बुलबुले रारा छैटौं स्थानमा छन् । विजेताले ४ लाख ५ हजार र उपविजेताले २ लाख ५ हजार रुपैयाँ जित्नेछन् । तेस्रोको भागमा १ लाख ५ हजार र चौथौको भागमा ७५ हजार रुपैयाँ पर्नेछ ।"

शीर्षक,विवरण
गौतमका लागि संविधान संशोधन तयारी,"ॅउल्टो बाटोमा नेकपागत पुस ७ गतेको मन्त्रिपरिषद् बैठकमा तत्कालीन उपप्रधान एवं कानुनमन्त्री उपेन्द्र यादवले संविधान संशोधनको प्रस्ताव लगेका थिए । यादवको प्रस्ताव सुनेपछि प्रधानमन्त्री ओलीको जवाफ थियो, संविधान दोबाटोमा राखेको मादल होइन, जसले जसरी जतिखेर मन लाग्छ बजाओस् । लगत्तै यादवसहित समाजवादी पार्टीका मन्त्रीहरू सत्ताबाट बाहिरिए । नेकपासँग २०७५ जेठ १४ मा संविधान संशोधनसम्बन्धी विषय आपसी सहमतिका आधारमा सम्बोधन गर्ने समझदारी भएपछि तत्कालीन संघीय समाजवादी फोरम सरकारमा सहभागी भएको थियो । तर संविधान संशोधनका विषयमा कुरै गर्न नचाहेपछि समाजवादीले करिब १८ महिनापछि गत पुसमा सरकार छाड्यो । नेकपा शीर्ष नेताले हामी आवश्यकता र औचित्यका आधारमा संविधान संशोधन गर्छौं भन्दै आएका छन् । यस सन्दर्भमा आइतबार नेकपाका ३ जना सचिवालय सदस्यलाई अहिले त्यस्तो आवश्यकता र औचित्य के पर्यो जसले गर्दा कार्यदल बनाउने छलफल गर्नुपर्यो ? भने सोध्दा उनीहरूले गौतमलाई मनाउनेबाहेक अरू कारण नरहेको समान प्रतिक्रिया दिए । केही संविधानविद् र कानुन तथा राजनीतिशास्त्रका ज्ञाताले भने संविधानको प्रक्रियागत कुरालाई नेकपाले आफ्नो स्वार्थमा प्रयोग गर्न खोजेको बताए । त्रिभुवन विश्वविद्यालय, राजनीतिशास्त्रका प्राध्यापक विजयकान्त कर्णले संविधान संशोधनको औचित्य पुष्टि नगरी यस्तो निर्णय गर्नुलाई नेकपामा देखिएको शासन क्षमता अभाव भनी टिप्पणी गरे । पार्टीभित्रको शक्ति सन्तुलनका लागि संविधान दुरुपयोग गरिनु हुँदैन, कर्णले भने, जनजाति, थारू, मधेसीलगायतले संविधान संशोधन गर्नुपर्छ भन्दा नसुन्नु तर आफूलाई मन लागे जस्तो पनि निर्णय गरेर शक्तिको उन्माद देखाउनु राम्रो भएन । प्रत्यक्ष निर्वाचित कार्यकारी राष्ट्रप्रमुख हुनुपर्ने मागसहित सशस्त्र संघर्ष थालेको तत्कालीन माओवादी शान्तिप्रक्रियामा आइसकेपछि पनि यो अडानमा लामो समयसम्म रह्यो । पुष्पकमल दाहाललाई देशको पहिलो कार्यकारी राष्ट्रपति भन्दै तत्कालीन माओवादीले गरेको भित्तेलेखनको अवशेष कतैकतै अहिले पनि भेटिन्छन् । तत्कालीन एमालेले पनि पहिलो संविधानसभा चुनाव यता प्रत्यक्ष कार्यकारी राष्ट्रप्रमुखकै कुरा उठाउँदै आएको थियो । यस्तो पृष्ठभूमिबाट आएको नेकपाभित्र प्रतिनिधिसभामा पराजित व्यक्तिलाई प्रधानमन्त्री बनाउनकै लागि राष्ट्रिय सभामा मनोनयन गर्ने निर्णयमा पुग्नु उल्टो बाटो मात्रै भएको संविधानविद् पूर्णमान शाक्यको भनाइ छ । संविधानका थुप्रै अन्तरवस्तुमा असहमत समुदायको कुरा नसुनेर यो उद्देश्यले मात्रै संविधान संशोधन गर्नु कम्युनिस्ट पार्टीको मूल्य र मान्यताभन्दा एक कदम पछाडि हट्नु हुनेछ, शाक्यले भने । ल क्याम्पसका एक प्राध्यापकको भनाइमा संविधानले जे कुरा स्पष्ट रूपमा गर्न मिल्दैन भनेको छ, त्यो कुरा घुमाउरो रूपमा पनि मिल्ने हुँदैन । जबर्जस्ती गरियो भने संविधानमाथि जालसाजी हुनेछ, उनले भने । संवैधानिक कानुनका विषयमा संविधानमाथिको जालसाजीलाई महत्त्वका साथ हेरिएको बताउँदै उनले त्यस्ता क्रियाकलाप भए मुलुकमा कानुनी शासन कमजोर हुने प्रतिक्रिया दिए । संविधानले प्रत्यक्षतः अस्वीकार गरेको मूल्यमान्यतालाई वाक्य वा अनुच्छेद संशोधन गरेर जबर्जस्ती स्थापित गर्न नहुने उनको भनाइ छ । व्यक्ति विशेषका लागि संविधान त के, पार्टीको विधानसमेत फेरबदल गर्न हँॅदैन, उनले भने । २०४७ सालदेखि जननिर्वाचित प्रतिनिधि नै मुलुकको कार्यकारी प्रमुख हुने परिकल्पना गरिँदै आइएको छ । संविधान र कानुनको मर्मविपरीत मनोनीतलाई कार्यकारी पदमा पुर्याउने हो भने संविधानकै अर्थ नरहने वरिष्ठ अधिवक्ता सविता भण्डारी बराल बताउँछिन् । एउटा मान्छेका लागि संविधानलाई त्यसरी चलाउन हुन्न, उनले भनिन्, एउटा पार्टी आउँछ, आफ्नो अनुकूलको संविधान बनाउँदै जान्छ । देशमा संविधान नै चाहिन्न कि भन्ने पर्न सक्छ, यसले अस्थिरता ल्याउँछ ।संविधान संशोधनका लागि अध्ययन गर्न कार्यदल बनाउने कुरा नेताहरूले शनिबार गोप्य नै राख्न चाहेका थिए । यसबारे आइतबार समाचार सार्वजनिक भएसँगै व्यक्ति विशेषका लागि संविधान संशोधन गर्ने प्रयत्न थालिएको भन्दै आलोचनाहरू भए । त्यसपछि नेकपाकै केही नेताले यसबारे सामान्य छलफल मात्रै भएको दावी समेत गरेका छन् ।"
जो बाँस्कोटाका योजनाकार थिए,"सन् २००२ मा काठमाडौं विश्वविद्यालयबाट कम्प्युटर इन्जिनियरिङमा बीई सकेका उनले पूर्वाञ्चल विश्वविद्यालयबाट मास्टर्स गरेका छन् । बीई सकेलगत्तै उनले सूचना प्रविधि केन्द्रमा काम थालेका थिए । उनले एमबीएको अध्ययन पनि सकेका छन् । प्राविधिक विषयका ठेक्कापट्टामा सरकारले सूचना प्रविधि केन्द्रको पनि राय लिने भएकाले उनी सरकारको सूचना प्रविधिसम्बन्धी ठेक्कामा जोडिन पुगेको जानकारहरू बताउँछन् । प्राविधिक एवं व्यावसायिक दुवै विषयमा जानकार भएकाले केन्द्रको राय लिने प्रायः ठाउँमा उनलाई प्रतिनिधि तोक्ने गरिन्थ्यो । प्रायः ठेक्कापट्टामा संलग्न हुने व्यक्ति भन्ने थाहा भएपछि धेरै कम्पनीका एजेन्टले उनीसँग सम्पर्क बढाए, पौडेललाई नजिकबाट चिनेका केन्द्रका एक कर्मचारीले भने, ठेक्का सम्झौताअघि नै नीतिगत व्यवस्था मिलाउन उनी माहिर छन् ।यसअघि यातायात व्यवस्था विभागले स्मार्ट लाइसेन्स र प्रिन्टर खरिदका लागि गरेको ठेक्कामा पौडेलले भारतीय मद्रास सेक्युरिटी प्रिन्टर्सलाई भित्र्याउन भूमिका खेलेका थिए । सरकारी ठेक्का प्राप्त गर्न सहयोग गरेका कारण उनले गाडी उपहार पाएपछि केही वर्षअघि अख्तियारमा उजुरीसमेत परेको थियो । अख्तियारलाई दिएको बयानमा उनी आफूलाई ससुरालीले गाडी उपहार दिएको दाबी गरेर उम्किएका थिए, सूचना प्रविधि केन्द्रका एक कर्मचारीले भने । उनका सासूससुरा पनि अमेरिकी ग्रिनकार्डधारी हुन् ।नेपाल टेलिकम, नेपाल दूरसञ्चार प्राधिकरणजस्ता निकायले गर्ने हरेक ठेक्कामा पौडेलले सक्रियता देखाएका थिए । गत वर्ष सञ्चार तथा सूचना प्रविधि मन्त्रालयले गरेको मोबाइल डिभाइस म्यानेजमेन्ट सिस्टम, एक हजार सामुदायिक विद्यालयमा आईटी ल्याब स्थापनाजस्ता ठेक्कामा उनी सक्रिय थिए । नेपाल टेलिकमले दुई कम्पनीलाई दिएको फोरजीको ठेक्कामा पनि पौडेलले सक्रिय भूमिका खेलेका थिए । १९ अर्बको फोरजी ठेक्का सम्झौता हुनुअघि कम रकम कबोल गर्ने हङकङस्थित सीसीएसआईका प्रतिनिधिलाई मन्त्रालयमा बोलाएर मन्त्री बाँस्कोटा र पौडेलले छलफल गरेको कर्मचारी स्रोतले जानकारी दियो । नेपाल टेलिकमबाट हुनुपर्ने छलफलमा सुरक्षण मुद्रण केन्द्रका कार्यकारी निर्देशक सहभागी हुनुपर्ने कारण थिएन, ती कर्मचारीले भने, मन्त्रीज्यूले बढी विश्वास गरेका कारण उनी सहभागी हुन पाएका हुन् ।नेपाल टेलिकमको फोरजी विस्तारका क्रममा रेडियो एक्सेस नेटवर्कको जिम्मा पाएको हङकङस्थित सीसीएसआई कम्पनीले हुवावेको उपकरण प्रयोग गर्ने भन्दै प्रस्ताव हालेको थियो । यो थाहा पाएर मन्त्री बाँस्कोटा र पौडेलले हुवावेका नेपालस्थित कर्मचारीलाई बोलाएर एक वर्षभित्र काम सक्ने भए मात्रै ठेक्का दिन्छौं भनेका थिए । ३६ महिनामा सकाउने गरी ठेक्का आह्वान गर्ने र सम्झौता गर्ने बेलामा एक वर्षमा गर्ने भए गर, नत्र दिन्न भन्नु कानुनसम्मत थिएन, छलफलमा सहभागी मन्त्रालयका एक कर्मचारी भन्छन्, ठेकेदार कम्पनीलाई दबाब दिएर कमिसन लिन यसो गरिएको थियो ।गत वर्ष नेपाल दूरसञ्चार प्राधिकरणले आफ्नो वार्षिक कार्ययोजना स्वीकृतिका लागि मन्त्रालयमा पेस गर्दा मन्त्री बाँस्कोटाको निर्देशनमा एउटा योजना थप गरिएको थियो । एक हजारवटा सामुदायिक विद्यालयमा कम्प्युटर र इन्टरनेटसहितको आईटी ल्याब स्थापना गर्ने उक्त योजनाको प्राविधिक स्पेसिफिकेसन तयार पार्नसमेत पौडेल सक्रिय थिए । उक्त ठेक्काअघि अनुमानअनुसारै म्याक्स र ओम्नी नामक दुई कम्पनीको जेभीले पायो । दुवै कम्पनीले आपूर्ति गर्ने सामानसँग मिल्ने गरी आईटी ल्याबका लागि स्पेसिफिकेसन तयार पारिएको थियो । साढे तीन अर्बमा गरिएको ठेक्का सम्झौता लागतभन्दा दोब्बर बढी भएको प्राधिकरणकै प्राविधिकहरूको बुझाइ छ ।टेन्डरमा यी दुई कम्पनीले मात्र भाग लिन सकून् भनेर सुरुमा सरकारी निकायलाई पछिल्लो ५ वर्षमा करिब २ अर्ब रुपैयाँको सूचना प्रविधि समान सप्लाई गरेको कम्पनी हुनुपर्ने सर्त टेन्डर सूचनामा राखिएको थियो । राष्ट्रिय सूचना प्रविधि केन्द्र र निर्वाचन आयोगलाई सामान सप्लाई गरेका आधारमा यी दुई कम्पनी मात्रै टेन्डर प्रक्रियामा भाग लिन योग्य थिए । अन्य कम्पनीले यो सर्तप्रति आपत्ति जनाएपछि प्राधिकरणले ठेक्का हाल्ने मिति सकिनु एक साताअघि सर्त फुकुवा गरेको सूचना निकालेको थियो ।यति ठूलो परियोजनाको कागजपत्र एक सातामा कसैले बनाउन सक्दैन, प्राधिकरणका एक कर्मचारीले भने, अरू कम्पनीले पनि भाग लिन पाउने गरी बाटो खोलेजस्तो गरिदिएर विवादबाट बच्न त्यस्तो सूचना जारी गरिएको थियो ।पौडेल राष्ट्रिय सूचना प्रविधि केन्द्रमा भएदेखि नै केन्द्रका प्रायः ठेक्का यी दुई कम्पनीले पाउँदै आएका छन् । म्याक्स इन्टरनेसनल र ओम्नी बिजनेस कर्पोरेट इन्टरनेसनल राष्ट्रिय सूचना प्रविधि केन्द्रको बढी ठेक्का पाउने कम्पनी हुन् । शेरबहादुर देउवा नेतृत्वको सरकारमा मोहनबहादुर बस्नेत सूचना तथा सञ्चारमन्त्री हुँदा पौडेल खुला प्रतिस्पर्धामार्फत सुरक्षण मुद्रण केन्द्रको कार्यकारी निर्देशक नियुक्त भएका हुन् । खुला प्रतिस्पर्धा भनिए पनि उनलाई केन्द्रमा ल्याउन पहिल्यै तयारी थियो ।"
बिनाअक्सिजन हिउँदमै सगरमाथा,"(काठमाडौं)  सर्वोच्च शिखर सगरमाथामा मानव पाइला पुगेको ६७ वर्ष भइसकेको छ । तर यो अवधिमा जम्मा दुई पटक मात्रै पर्वतारोही हिउँदमा शिखरमा पुगेका छन्, करिब दुई महिना लगाएर । यस्तै चुनौती लिएर नेपाली पर्वतारोही आज सगरमाथातर्फ जाँदैछन् त्यो पनि बिनाअक्सिजन । अत्यधिक चिसो हुने, हिउँ परिरहने, बाटो बनाउन र पहिल्याउन निकै गाह्रो हुने हिउँदमा चुचुरो चुम्ने चुनौतीमा जुटेका हुन्, नेपाली आरोही टासी लाक्पा शेर्पा । १९८० मा जापानी आरोही र १९९३ मा पोलिस आरोहीले दुई महिना लगाएर हिउँदमा सगरमाथा आरोहण गरेको रेकर्ड फेला पर्यो, संखुवासभाको मकालु मूलघर भएका ३४ वर्षीय टासीले भने । असामान्य सिजन मा बिनाअक्सिजन पाँच दिनमै आरोहण सकेर कीर्तिमान कायम गर्ने उद्देश्य बोकेका छन् शेर्पाले । उनलाई आइतबार साँझ आरोहण अनुमति दिएको पर्यटन विभागकी निर्देशक मिरा आचार्यले बताइन् । शेर्पाले हिउँदयाममा सगरमाथा चढ्ने पहिलो नेपाली, बिनाअक्सिजन र पाँच दिनमा सक्ने गरी तीन विधामा कीर्तिमान कायम गर्ने लक्ष्य राखेकोबारे गिनिज वर्ल्ड रेकर्डस् टोलीलाई जानकारी गराएका छन् । उनी सोमबार काठमाडौंबाट लुक्ला हुँदै हेलिकप्टरमा सगरमाथा आधार शिविर पुग्ने छन् । मंगलबार आधारशिविरबाट दोस्रो शिविर र बुधबार चौथौ शिविर पुग्नेछन् । उनले बिहीबार सगरमाथाको चुचुरोमा पाइला राख्ने छन् । बुधबारै दोस्रो शिविरमा झर्ने र पाँचौं दिन हेलिकप्टरबाट काठमाडौं फर्किने उनको तालिका छ । आठ पटक सगरमाथा आरोहण सकिसकेका शेर्पा वसन्तकालीन सिजनमा बिनाअक्सिजन आरोहण गर्ने पहिलो नेपाली कान्छो आरोही पनि हुन् । उनले २०६२ सालमा १९ वर्षको उमेरमा सगरमाथा आरोहण गरेर गिनिज वर्ल्ड रेकर्डस्मा नाम लेखाइसकेका छन् । यस पटकका चुनौतीपूर्ण अभियानमा शेर्पाले सहयोगीका रूपमा पासाङ नोर्बु शेर्पा, हलुङ दोर्जी शेर्पा र मिङतेम्बा शेर्पालाई गाइड चुनेका छन् ।"
नेताहरूमा किन द्रव्यमोह ?,"(काठमाडौं)  निवर्तमान सञ्चार तथा सूचना प्रविधिमन्त्री गोकुल बाँस्कोटाको घूस मोलमोलाइ प्रकरणले राजनीतिक तहमा हुने ठूला भ्रष्टाचारलाई फेरि एकपटक चर्चाको केन्द्रमा मात्रै ल्याएको छैन, राजनीतिक नेतालाई यतिविघ्न रकम किन चाहिन्छ भन्ने बहसको समेत ढोका खोलेको छ ।सेक्युरिटी प्रिन्टिङ प्रेस खरिद प्रक्रिया अघि बढाउन बाँस्कोटाले करिब ७० करोड रुपैयाँ कमिसनको मोलमोलाइ गरेको अडियोमा सुनिन्छ । त्यसबाहेक प्रेसको लागत नै एक अर्ब रुपैयाँ बढाउनसमेत उनले प्रस्ताव राखेका छन् । आवरणमा उनी एक्लै छन्, यसमा अन्य नेताको संलग्नता छछैन भन्ने खुलिसकेको छैन । प्रतिव्यक्ति आम्दानीको तुलना गर्ने हो भने बाँस्कोटाले मोलमोलाइ गरेको रकम ६ हजार नेपालीको वर्षभरिको कमाइ हो । भलै, उनले यो रकम लिन नपाउँदै अडियो सार्वजनिक भयो ।पटकपटक शासन सत्ताको अनुभव गरेका केही नेताको भनाइ मान्ने हो भने ठूला भ्रष्टाचार एउटा व्यक्तिबाट मात्रै सम्भव हुँदैन । यहीं प्रश्न उठ्छ, बाँस्कोटाले मोलमोलाइ गरेको ७० करोड रुपैयाँ पाएको भए उनी एक्लैले राख्थे होलान् त ? जतिसुकै आँटिलो भए पनि एक्लैले यति ठूलो रकम राख्न सम्भव छैन, ती नेता भन्छन्, यस्ता ठूला भ्रष्टाचारमा प्राप्त हुने रकमको ठूलो हिस्सा पार्टी सञ्चालन र निर्वाचनका लागि भन्दै नेतृत्वलाई बुझाउने गरिन्छ । बाँस्कोटा प्रधानमन्त्री केपी ओलीका विश्वासपात्र हुन् । स्विस कम्पनी केबीए नोटासिसका स्थानीय एजेन्ट विजयप्रकाश मिश्रले दुई महिनाअघि नै प्रधानमन्त्रीलाई उक्त अडियो बुझाएको दाबी गर्दै आएका छन् । मिश्रको दाबी र आफ्नै विश्वासपात्र मन्त्रीको संलग्नताले प्रधानमन्त्रीलाई समेत सार्वजनिक रूपमा जवाफ दिनुपर्ने नैतिक दबाब बढाएको छ ।यो घटनाले उठाएको अर्को प्रश्न हो सेवाको भावना बोकेर राजनीतिमा प्रवेश गरेका नेताहरू मौका पाउनासाथ यति ठूला भ्रष्टाचार काण्ड गर्न किन उद्यत हुन्छन् ? पूर्वप्रशासक भोजराज पोखरेलका अनुसार नेताहरूको उच्च महत्त्वाकांक्षा, विलासी जीवनशैली, सदाचारको अभाव र निर्वाचन प्रणाली यसका कारण हुन् । खर्चिलो निर्वाचन प्रणाली भ्रष्टाचार बढाउने मुख्य कारण बन्दै गएको छ । भर्खर बहुदल आउँदा नेताहरूको आर्थिक हैसियत कमजोर थियो । शासन सत्ताको भोग गर्न पाएका थिएनन् । त्यसैले बहुदल आएपछिको पहिलो आमनिर्वाचन सस्तो थियो । निर्वाचनका बेला नेताहरू कार्यकर्ताकै घरमा बस्थे, खान्थे । मीठोमसिनो खोज्ने प्रवृत्ति थिएन । त्यसपछिका चुनाव बिस्तारै विकृत बन्दै गए । आर्थिक रूपमा बोझिलो हुन थाले । नेताहरूमा पनि आफ्नो इमेज र कामले भन्दा मसल र पैसाले चुनाव जित्न सकिन्छ भन्ने मनोविज्ञान बन्दै गयो । चुनावका लागि मनी, मसल र पावर थेगोजस्तै भए । नेताहरू डन पाल्ने, ठेकदार र व्यापारीहरूको संरक्षण गर्नेतिर लाग्न थाले । कार्यकर्ता महँगा भए, पैसा नभई चुनावमा नहिँड्ने प्रवृत्ति सुरु भयो । मतदाता र उम्मेदवारको किनबेचसम्मका गतिविधि देखा पर्न थाले । एउटा व्यक्तिले चुनाव जित्न दसौं करोड रुपैयाँ खर्चिनुपर्ने अवस्था आयो । अनि कसरी जुटाउने खर्च ? खर्चकै चिन्ताले कतिपय नेताहरू चुनावबाट भागेका समेत छन् ।जस्तो ः नेकपा नेता युवराज ज्ञवालीले २०७४ को प्रतिनिधिसभा चुनाव लडेनन् । त्यसको प्रमुख कारण खर्च थियो । तत्कालीन एमालेमा उनी उपाध्यक्ष थिए । टिकट उनका लागि सहज थियो । पार्टी स्थायी समिति बैठकमा अध्यक्ष र अन्य नेताले मलाई चुनाव लड्न प्रस्ताव गर्नुभयो, त्यतिबेलाको कुरा स्मरण गर्दै उनले भने, तर पैसा नभएकै कारण मैले चुनाव लड्न अस्वीकार गरें । घरव्यवहार चलाउनेबाहेकको पैसा मसँग छैन । चुनावका लागि करोडौं रुपैयाँ जोहो गर्न सक्दिनँ भनेर टिकट अस्वीकार गरेको हुँ । पार्टीलाई बहुमतमा ल्याउन होस् वा पार्टीभित्रै आफ्नो गुट हाबी गराउन, नेताहरूको प्राथमिकता मनी बन्न पुग्यो । आर्थिक स्रोत जुटाउन पार्टीभित्रै टिकट वितरणमा मोलमोलाइका घटना बढ्न थाले । संसद्लाई समावेशी बनाउन र राजनीतिको केन्द्रभागमा नजोडिएका वर्ग र समुदायको प्रतिनिधित्व गराउन २०६४ को संविधानसभा निर्वाचनसँगै समानुपातिक प्रणाली भित्र्याइएको थियो । अहिले पनि प्रतिनिधिसभामा १६५ प्रत्यक्ष र ११० समानुपातिकबाट निर्वाचित हुने व्यवस्था छ । त्यसमध्ये समानुपातिक सिटमा दलको मुख्य नेतृत्वको चासो उद्योग, व्यापारी र ठेकेदारप्रति देखिन थालेको छ । पैसा लिएर सांसद पद बेचिएको भन्दै पार्टीहरूमा नेतृत्वमाथि प्रश्न उठ्ने गरेको छ ।प्रतिनिधिसभामा मात्रै दर्जनभन्दा बढी उद्योगीव्यापारी र ठेकेदारहरूको प्रतिनिधित्व छ । आर्थिक लाभकै आधारमा उनीहरूलाई संसद्मा भित्र्याउने गरिएको छ । तत्कालीन एमालेबाट सांसद बनेकी राज्यलक्ष्मी गोल्छाले २०७२ कात्तिक ७ मा कान्तिपुर दैनिकसँगको अन्तर्वार्तामा एमाले र तिनका नेतालाई आफूले पटकपटक धेरै रकम दिनुपरेको बताएकी थिइन् । संविधानसभा निर्वाचनका बेला एमालेले (नेपाली कांग्रेस र एनेकपा माओवादीले भनेजस्तै) चन्दा बैंक खातामार्फत मात्र लिने भनेको थियो । तर, एमालेका नेताले चेक लिन नमानेकाले नगदै दिनुपरेको गोल्छाले खुलाएकी थिइन् । चुनावी प्रणाली खर्चिलो बन्दै गएकामा नेताहरू पनि चिन्तित देखिन्छन् तर विकल्प दिन सकेका छैनन् । गत असार ९ मा निर्वाचन आयोगले राष्ट्रपतिको उपस्थितिमा गराएको उच्चस्तरीय छलफलमा प्रधानमन्त्री केपी शर्मा ओली, पूर्वप्रधानमन्त्रीहरू शेरबहादुर देउवा, माधवकुमार नेपाल र बाबुराम भट्टराई सबैले खर्चिलो निर्वाचनप्रति चिन्ता जाहेर गरेका थिए । निर्वाचन आयोगलाई उनीहरू सबैको सुझाव थियो, निर्वाचनलाई मितव्ययी बनाउने विधि अपनाउनुस् । तर, त्यो आयोगले मात्रै गरेर सम्भव छैन । चुनाव प्रणालीमा सुधार गर्ने कुरा आयोगको भन्दा पनि राजनीतिक इमान र इच्छाशक्तिको विषय हो ।नेकपा नेता ज्ञवाली बढ्दै गएको भ्रष्टाचारका पछाडि खर्चिलो चुनाव मुख्य कारण रहेको अर्थ्याउँछन् । उनका अनुसार चुनावमा करोडौं खर्च गरेर आएपछि उसले खर्च भएको रकम उठाउन खोज्छ नै, चुनावमा सहयोग गरेकाको पक्षमा काम गर्न र आगामी चुनावका लागि पैसाको जोहो गर्न पनि भ्रष्टाचारबाहेक अर्को बाटो ऊसँग हुँदैन । खर्चिलो चुनावले गरिब मानिस चुनाव लड्न नसक्ने, राजनीतिमा स्थापित हुन नसक्ने अवस्था आयो, उनले भने, पैसा नभएर म मात्रै होइन, अरू कतिपय साथीले पनि चुनाव लड्न आँट गर्नुभएन । करोडौं खर्च गर्नुपर्ने भएकाले हुनेखाने मानिस पनि अत्तालिने अवस्था छ । पूर्वप्रशासक पोखरेल भने नेताहरू भ्रष्टाचारमा मुछिनुमा निर्वाचन प्रणालीलाई सहायक कारण मात्रै मान्छन् । मुख्य कुरा व्यक्तिको चरित्र हो, उनी भन्छन्, त्यागी मान्छेले राजनीतिमा स्थान नपाउँदा पनि भ्रष्टाचारले बढावा पाएको छ । जितेर आएको होस् या हारेर, निर्वाचन सकिएको पहिलो दिनबाटै उसको ध्यान अर्को चुनावतिर केन्द्रित भइहाल्छ । शासन सत्तामा रहेकाका लागि धेरै विकल्प हुन्छन् तर शासन सत्ताबाहिर रहेका सांसदका लागि आर्थिक स्रोत जुटाउन हम्मे हुन्छ । उनीहरूको ध्यान पैसावाला उद्योगी, व्यापारीसँगको पहुँच बढाउनेतिर हुन्छ । नीतिनिर्माणतर्फ भन्दा विकास योजनामा चासो दिने र त्यसैबाट फाइदा लिने प्रवृत्ति देखिन्छ । पोखरेल आर्थिक स्रोत जुटाउनका लागि नेताहरूले बेइमानी गरेर कमाएकासँग सम्बन्ध स्थापित गर्ने र पार्टी नेतृत्वले त्यस्ताको संरक्षण गर्ने प्रवृत्ति बढेको बताउँछन् । यसले गलत धन्दा गरेर कमाउने र राजनीतिक नेतृत्वबीचको अन्तरसम्बन्ध बढ्दै जान थालेको छ । उनी थप्छन्, राजनीतिक नेतृत्वको संरक्षण नभइकनै ठूलो भ्रष्टाचार भएका घटना विरलै छन् । पार्टी चलाउन फन्ड चाहियो, चिन्ता पार्टी प्रमुखलाई नै हुन्छ । त्यसैले जुनसुकै सरकारका पालामा पनि पैसाको चलखेल र स्रोतको सम्भावना भएका ठाउँमा नेतृत्वको विश्वासिलो मान्छे राखिन्छ । राजनीतिक सम्बन्धकै कारण भ्रष्टाचारमा दण्डहीनता मौलाउन र भ्रष्टाचार संस्थागत हुन थालेको छ ।केही समयअघि केही सांसदले ठूला भ्रष्टाचारमा राष्ट्रिय सहमति हुने गरेको बताएका थिए । वाइडबडी जहाज खरिद प्रकरणलाई जोड्दै संसद्मै सांसदहरूले लगाएको त्यस्तो आरोपको कसैले प्रतिवाद गरेन । प्रमुख दलका शीर्ष नेताहरू तैं चुप मैं चुप भए । वाइडबडी प्रकरणमा सार्वजनिक लेखा समितिले चार अर्ब रुपैयाँभन्दा बढी भ्रष्टाचार भएको तोकेरै कारबाहीको सिफारिस गरेको थियो । तर, अहिलेसम्म कसैलाई कारबाहीको दायरामा ल्याइएको छैन । २०७४ मा निर्वाचन खर्चको जोहो गर्न राष्ट्रिय सहमतिमै वाइडबडी खरिद गरिएको चर्चा राजनीतिक वृत्तमा चल्ने गर्छ । २०६४ मा पहिलो संविधानसभा निर्वाचनताका सुडानमा तैनाथ नेपाली सुरक्षाकर्मीका लागि खरिद गरिएका बन्दोबस्तीका सामान (एपीसी) मा २८ करोड ४० लाख भ्रष्टाचार भएको थियो । त्यतिबेला पनि निर्वाचनमा हुने ठूलो खर्चको जोहो यसैबाट जुटाइएको बताइन्छ । २०६७ सालमा सरकार निर्माणका लागि माओवादी नेता कृष्णबहादुर महराले चिनियाँ व्यापारीसँग ५० करोड रुपैयाँ मागेको अडियो सार्वजनिक भयो । माओवादी पूर्वलडाकुका नाममा छुट्याइएको राज्यकोषको अनियमिततासमेत बाहिर आयो । एनसेलको कर मिनाहा, फोरजी सेवा विस्तार र ३३ किलो सुनकाण्डदेखि पछिल्लो समय चर्चित ललिता निवासको जग्गासम्मका भ्रष्टाचार प्रकरणमा कुनै न कुनै रुपमा राजनीतिक नेतृत्वकै संलग्नता रहेको पाइएको छनिर्वाचनसम्बन्धी कानुनमा एउटा उम्मेदवारले २५ लाख रुपैयाँ खर्च गर्न पाउने उल्लेख छ । २०७४ कै निर्वाचनमा पनि एउटै उम्मेदवारले १० करोड रुपैयाँसम्म खर्च गरेको तिनका सहयोगीले बताउने गरेका छन् । तर, उनीहरूले निर्वाचन आयोगमा खर्चको विवरण बुझाउँदा भने कानुनले तोकेको सीमाभित्रै रहेर बुझाउने गर्छन् । त्यसरी बुझाउने विवरण ९० प्रतिशतभन्दा बढी झूटा हुन्छन्, पूर्वप्रमुख निर्वाचन आयुक्त पोखरेल भन्छन् । राजनीतिक भ्रष्टाचार कम गर्न पार्टी सञ्चालनका लागि राज्य कोषबाट अनुदान दिनुपर्ने व्यवस्था चर्चामा छ । यसरी अनुदान दिँदा अपारदर्शी चन्दा असुली र संस्थागत भ्रष्टाचारमा कमी आउने विश्लेषण छ । राज्यकोषबाट अनुदान दिने हो भने दल सञ्चालन खर्चको लेखापरीक्षण महालेखा परीक्षकको कार्यालयले गर्ने व्यवस्था गर्नुपर्ने निष्कर्ष पूर्वप्रशासकहरूको छ । तत्कालीन अर्थमन्त्री प्रकाशचन्द्र लोहनीले १६ वर्षअघि नै राजनीतिक दललाई स्टेटफन्डिङ को प्रस्ताव गरेका थिए । आर्थिक वर्ष २०६०६१ को बजेटमा उनले त्यस्तो प्रस्ताव ल्याए पनि संसद्बाट पारित हुन सकेन ।विश्वका धेरै देशमा राजनीतिक दलले अवैध किसिमले चन्दा लिनु नपरोस् भनेर उनीहरूलाई राज्यकोषबाट अनुदान दिने गरिएको छ । नेपालमा पनि राजनीतिक दललाई चुनाव लड्न चाहिने खर्च वैध तरिकाले उपलब्ध गराउन लोहनीले त्यस्तो प्रस्ताव गरेका थिए । तर, राजा ज्ञानेन्द्रको सक्रिय शासनविरुद्ध राजनीतिक दलहरूले आन्दोलन गरिरहेकाले लोहनीको त्यो प्रस्ताव पारित भएन । २०७० पछि पनि प्रतिमत एक रुपैयाँका दरले राज्य कोषबाट दललाई बजेट दिने विषय छलफलमा ल्याइएको थियो तर संसद्को राज्य व्यवस्था समितिले त्यो हैसियतमा मुलुक पुगिनसकेको भन्दै छलफल अघि बढाएन । अहिले निर्वाचन आयोगले निर्वाचनको समयमा राजनीतिक दललाई राज्यको तर्फबाट एकमुष्ट अनुदान दिनुपर्ने प्रस्ताव गरेको छ । आयोगले तयार पारेको तेस्रो पञ्चवर्षीय योजनामा राजनीतिक दलको आर्थिक व्यवस्थापनको पक्षलाई प्राथमिकतासाथ समेटिएको छ । राजनीतिक दलको आयव्यय र निर्वाचनसम्बन्धी खर्च पारदर्शी बनाउन जोड दिइएको छ । त्यसैअन्तर्गत दललाई स्टेट फन्डिङ को प्रस्ताव समेटिएको छ । पूर्वअर्थमन्त्री लोहनी राजनीतिक दल नभई प्रजातन्त्र नचल्ने र राजनीतिक दल चलाउन पैसा चाहिने भएकाले त्यो पैसाको स्रोत पारदर्शी बनाइनुपर्ने बताउँछन् । त्यसका लागि स्टेट फन्डिङ र उद्योगी व्यापारीले गर्ने सहयोगलाई पारदर्शी बनाइनुपर्ने उनको भनाइ छ । कुनै उद्योगी, व्यापारी वा सर्वसाधारणले कुन राजनीतिक दल वा उम्मेदवारलाई कति सहयोग गरेको छ, त्यो घोषित हुनुपर्छ, त्यो गरिएन भने अपराध मानिनुपर्छ, उनले भने, त्यस्तो सहयोग रकममा सहयोगकर्तालाई कर छुट दिने व्यवस्था गर्न सकिन्छ । पोखरेल भने स्टेट फन्डिङ लाई एउटा विकल्पमात्रै मान्छन् । यसैबाट भ्रष्टाचार हट्ने विश्वास उनलाई छैन । सबैभन्दा चाहिने इमान भएका मानिस हो, सदाचार हो, उनले भने, अहिले नैतिकताको खडेरी परेको छ । पैसा भए जे पनि हुन्छ भन्ने दुराचारी मानसिकता हाबी भएको छ ।नेकपा, कांग्रेस, राजपा, समाजवादीलगायत सबै राजनीतिक दलको मूल आर्थिक स्रोत आफ्ना कार्यकर्ताबाट उठाइने सदस्यता शुल्कलेबी हो । यसबाहेक सांसद र लाभका पदमा बसेकाबाट छुट्टै लेबी उठाउने प्रचलन पनि छ । तर, यसले पार्टीका कर्मचारीलाई तलब दिन र कार्यालय चलाउन हम्मे पर्छ । निर्वाचनमा हुने करोडौं खर्चको स्रोत भने जहिले पनि अपारदर्शी हुने गर्छ ।प्रमुख राजनीतिक दल नेकपा, कांग्रेस, समाजवादी, राजपालगायतले आफ्नो राजनीतिक अभिलेखमा राजनीतिलाई सेवा मानेका छन् । नेकपाले आफ्ना सबै कार्यकर्तालाई राजनीतिलाई सेवाका रूपमा लिएर उत्पादन कार्यसँग जोडिएर आत्मनिर्भर बन्न आह्वान गरेको छ ।कांग्रेसले २०७४ सालमा जारी गरेको चुनावी घोषणापत्रमा खर्चिलो निर्वाचन प्रणाली र शासनमा बस्ने अवसर आउनासाथ अवैध लाभ लिन उद्यत भएका कारण भ्रष्टाचार बढेको निष्कर्ष निकालेको छ । भ्रष्टाचारीहरूलाई कानुनको कठघरामा कडाइका साथ उभ्याउन नसक्दा गैरकानुनी आर्जन र स्रोत नखुलेका सम्पत्तिले समाज र शासन प्रणालीलाई दूषित बनाउन थालेको कांग्रेसको ठहर छ । उसले केही वर्षदेखि भागबन्डामा गरिँदै आएको राजनीतिक र संवैधानिक नियुक्तिको विकृत प्रचलनलाई पूर्ण रूपमा रोक्ने संकल्पसमेत घोषणापत्रमा गरेको थियो ।हाम्रो नेतृत्वले पनि पैसाकै आधारमा सांसद बनाउने र प्रतिपक्षमा रहेर पनि भागबन्डा खोज्ने काम गर्दै आएको छ, कांग्रेसका एक नेता भन्छन्, व्यवहारमा कुनै पनि राजनीतिक दलले पार्टीभित्र शुद्धता कायम गराउने र भ्रष्टाचार न्यून गराउने पहल गर्न सकेको छैन ।उनका अनुसार कांग्रेस केन्द्रीय कार्यसमितिमा कोषाध्यक्षको भूमिका नै गौण छ । निर्वाचन र अन्य बेलासमेत अदृश्य रूपमा प्राप्त हुने सबै रकम पार्टी नेतृत्वबाटै परिचालन हुन्छ, त्यसको कुनै हिसाब पार्टीमा हुँदैन, उनले भने, कोषाध्यक्षको काम भनेको पार्टी सदस्यताबाट प्राप्त हुने शुल्कको आय व्यय देखाउनेमात्रै हो ।तत्कालीन एमालेमा आर्थिक विभाग प्रमुखसमेत रहिसकेका ज्ञवालीले विगतमा कार्यकर्ता र शुभेच्छुकबाट सहयोग लिएर चुनाव खर्च मूलतः पार्टीले नै व्यवस्थापन गर्ने गरेको बताए । अहिले भने पार्टीले टिकट दिने र चुनाव खर्च उम्मेदवारले आफैं जोहो गर्नुपर्ने भएको छ, उनले भने, यसले गर्दा बेस्सरी धन सम्पत्ति हुने व्यक्ति नै चुनावमा र पार्टीभित्र समेत अगाडि बढ्ने परिस्थितिको निर्माण हुँदै गएको छ । तर, भ्रष्टाचारका लागि चुनावलाई मात्रै दोष दिन नसकिने भन्दै ज्ञवाली राजनीतिलाई धनसम्पत्ति आर्जनको माध्यम बनाउने चिन्तन नै भ्रष्टाचारको प्रमुख कारण रहेको बताउँछन् ।"
यी हुन् ओलीका घर,"जन्मघरमा ॅबर्थडेपुरानो घरको आँगनकै छेउमा आइतबार पहिलो पटक हेलिकप्टर उत्रँदा आठराई४ इवाका गाउँले प्रधानमन्त्री केपी शर्मा ओली आएका होलान् भनेर नजिक जान खोजे । प्रहरी र सेनाले रोके होइन यसमा प्रधानमन्त्री हुनुहुन्छ । सेनाको त्यो हेलिकप्टरबाट एउटा बाकस लिएर दुई जना उत्रिए । करिब १ः१५ बजे अर्को हेलिकप्टर आयो । यसमा थिए ओली, श्रीमती राधिका शाक्य र पिता मोहनप्रसाद । दलबलसहित केही मिनेट ओली १२ वर्षको छँदा छाडेको घरमा पसे । माथि भकारी, एकातिर तल दाउरोको चुलो र अर्कातिर एउटा पलङ भएको घरमा भित्र धेरैबेर नअडिई आँगनमा आएका ओली दम्पती ग्रहशान्ति पूजामा करिब २० मिनेट सामेल भए । ओलीको जन्मघरमा लामो समयदेखि कोही थिएनन् । खानेपानीको समस्या र पहाडको दुःख खेप्न नसकेर इवाबाट एक समय बसाइँ जानेको लर्को लागेको थियो । घर कुरेर बसेका तामाङ परिवार पनि त्यही मेसोमा हिँडेपछि रुङेर बस्न गत सातामात्रै ओलीका नातामा भतिजा पर्ने दम्पती आएका छन् । उनीहरू पुरानो घरसँगैको अर्को नयाँ घरमा बस्छन् । ग्रहशान्तिको विधिपछि ओली र अन्य अतिथि त्यही नयाँ घरमा पसे । चियापानी खाए र नजिकै बनाइएको मञ्चमा पुगे । कडा सुरक्षा तैनाथीका बीचबाट भलाकुसारी गर्न गाउँलेहरू ओलीको नजिक जान पाउने अवस्था थिएन । ओलीले पनि दौंतरी खोजेर बोल्नबोलाउन चासो देखाएनन् । ताप्लेजुङको ढुंगेसाँघुसम्म जोडिने ६५ किमि सडकको उनले शिलान्यास र छिमेकी गाउँ पाँचथरको कुम्मायकमा नवनिर्मित लिफ्ट खानेपानी आयोजना उद्घाटन गरे । कार्यक्रममा उनले सरकार विकास निर्माणका काममा आक्रामक रूपले अघि बढिरहेको बताए ।कृषि प्राविधिक शिक्षालय सञ्चालनका लागि कानुनी प्रक्रिया पूरा भइसकेको भन्दै चालु आर्थिक वर्षभित्र काम अघि बढ्ने बताए । भारी नपुगेर कृषि उत्पादनले बजार नपाएको भन्दै ओलीले पर्याप्त मात्रामा इस्कुस, बेमौसमी तरकारी, फलफूललगायत कृषि उपज फलाउन आह्वान गरे । भाषणपछि सुरुको हेलिकप्टरले ल्याएको बाकस मञ्चमा खोलियो । त्यसमा देशको चित्र अंकित बर्थडे केक थियो । ओलीले जन्मोत्सवका अवसरमा केक काटे । बुवा र श्रीमती राधिकालाई खुवाए । राधिकाले ओलीलाई खुवाइन् । त्यसपछि मञ्चमा आसीनहरूले ओलीलाई शुभकामना दिए । ओलीले उपहार बाँडे । गाउँले, पार्टीको जिल्ला र विभिन्न कमिटीले ल्याएका ज्ञापनपत्र ग्रहण गरे । ओलीले जन्मथलोमै आएर जन्मोत्सव मनाउन पाउँदा हर्षित भएको बताए । आठराई क्षेत्रका चार सय ज्येष्ठ नागरिकलाई न्यानो कपडा र दुई हजार विद्यार्थीलाई शैक्षिक सामग्री वितरण गरे । घरको अवलोकन गरे । बुवा मोहनप्रसाद र पत्नी राधिकाका साथ जन्मघरको सिकुवाको डिलमा बसेर तस्बिर खिचाए । संक्रान्ति बजारमा पुनःस्थापना गरिएको नेपाल बैंकको शाखाको पनि उद्घाटन गरे । गाउँगाउँमा विकासको लहर सरकारले ल्याएको भन्दै प्रधानमन्त्री ओलीले तमोरको पानी तानेर जन्मगाउँमा सिंचाइको व्यवस्था गर्ने आश्वासन दिए । खानेपानी आयोजनाका लागि विद्युतमा सहुलियत दिने बताए ।"
मध्यवर्ती क्षेत्रमा नदी उत्खनन खुला,"(काठमाडौं)  वन तथा वातावरणमन्त्री शक्तिबहादुर बस्नेतले पर्सा राष्ट्रिय निकुञ्जको मध्यवर्ती क्षेत्रमा पर्ने मकवानपुरको मनहरी, राप्ती र कुखुरेनी खोलामा गिट्टी, ढुंगा र बालुवा उत्खनन र संकलन फुकुवा गरिदिएका छन् । हेटौंडा उपमहानगरपालिका र मनहरी गाउँपालिकाको दबाबमा मन्त्री बस्नेतले केही दिनअघि ती खोलाका १७ स्थानबाट गिट्टी, ढुंगा र बालुवा निकाल्न दिने निर्णय गरेका हुन् । मध्यवर्ती क्षेत्रमा पहिलोपटक व्यापारिक प्रयोजनका लागि नदीजन्य पदार्थ उत्खनन अनुमति दिइएको हो । उपमहानगर र गाउँपालिकाले गिट्टी, ढुंगा र बालुवा उत्खनन र संकलन गर्दा करको दायरा बढ्न गई राजस्व वृद्धि हुने र स्थानीयले रोजगारी पाउने दाबी गरेका छन् । फुकुवा भएसँगै मनहरी र राप्ती खोलाका विभिन्न स्थानमा उत्खनन र संकलन सुरु भइसकेको छ । गत जेठमा गिट्टी, ढुंगा र बालुवा संकलनका लागि प्रारम्भिक वातावरणीय परीक्षण प्रतिवेदन (आईईई) स्वीकृत गरिएको थियो तर राष्ट्रिय निकुञ्ज तथा वन्यजन्तु संरक्षण विभागले उत्खनन अनुमति दिएको थिएन । राप्ती, मनहरी, कुखुरेनी, चौराहा, हाँडीखोला, मसिनो खोला, भुद्रुङ खोला र मकरी खोला निकुञ्जको मध्यवर्ती क्षेत्र भएर बग्ने नदीखोला हुन् । विभागका महानिर्देशक गोपालप्रकाश भट्टराईले विगतमा रोक लगाइए पनि अहिले मन्त्रालयले निर्णय गरेपछि आईईई कार्यान्वयनमा गएको बताए । विभागका तत्कालीन महानिर्देशक मनबहादुर खड्काले आफ्नो पालामा पनि उपमहानगर र गाउँपालिकाले व्यापारिक प्रयोजनका लागि गिट्टी, ढुंगा र बालुवा उत्खनन गर्न खोजेको बताए । तर त्यति बेला फुकुवाको निर्णय गरेनौं, उनले भने । निकुञ्जको मध्यवर्ती क्षेत्र व्यवस्थापन नियमावली २०५२ मा मध्यवर्ती क्षेत्रका उपभोक्ताको प्रयोजनका लागि मात्र गिट्टी, ढुंगा र बालुवा संकलन गर्न सकिने व्यवस्था छ । तर उपमहानगर र गाउँपालिकाले स्थानीय सरकार सञ्चालन ऐन २०७४ अनुसार प्राकृतिक स्रोतमा आफूहरूको समेत अधिकार रहेको भन्दै उत्खनन र संकलन फुकुवा गराउन विभाग र मन्त्रालयलाई दबाब दिइरहेका थिए । मनहरी गाउँपालिकाका अध्यक्ष एकराज उप्रेतीले गिट्टी, ढुंगा र बालुवालगायतका प्राकृतिक स्रोतमा ठेक्का लगाउन पाउने स्थानीय सरकार सञ्चालन ऐनको व्यवस्थालाई कार्यान्वयन गरिएको प्रतिक्रिया दिए । निकुञ्जको मध्यवर्ती क्षेत्र भएकाले ऐन कार्यान्वयन गराउन धेरै कष्ट गर्नुपर्यो, उनले कान्तिपुरसित भने । मनहरी गाउँपालिकाले १० स्थानका नदीजन्य पदार्थको उत्खननका लागि १४ करोड रुपैयाँमा ठेक्का लगाएको छ । उपमहानगरका ३ वटा वडाले पनि अलगअलग ठेक्का लगाएर नदीजन्य पदार्थ उत्खनन गराउन सुरु गरेका छन् । पर्सा निकुञ्जका प्रमुख संरक्षण अधिकृत (चिफ वार्डेन) अमिर महर्जनले मन्त्रीस्तरीय निर्णय भएपछि मध्यवर्ती क्षेत्रमा पर्ने खोला र घाटमा समेत गिट्टी, ढुंगा र बालुवा संकलनको अनुमति दिइएको बताए । उनीहरूले निकुञ्जलाई तोकिएको राजस्व बुझाउनेछन्, वार्डेन महर्जनले भने, निकुञ्जको खाता नम्बर दिइसकेका छौं । महर्जनका अनुसार एक घनमिटर नदीजन्य पदार्थको ६० रुपैयाँका दरले उनीहरूले निकुञ्जलाई राजस्व बुझाउनेछन् ।आईईई प्रतिवेदनमा मनहरी गाउँपालिकाअन्तर्गतका १० वटा खोला र घाटबाट चालु आर्थिक वर्षको जेठअघि २ लाख ६० हजार ५२० घनमिटर र उपमहानगरका १२, १३ र १४ नम्बर वडाका खोला र घाटबाट १ लाख ३ हजार ९५० घनमिटर गिट्टी, ढुंगा र बालुवा संकलन गरिने उल्लेख छ । प्रतिवेदनमा नदीले थुपारेका पदार्थले सतह बढाउने, नदीले धार परिवर्तन गर्ने र प्राकृतिक प्रकोपका कारण हुने क्षति रोकथाम गर्न उत्खनन जरुरी रहेको देखाइएको छ । उत्खनन र संकलन अनुमति दिइएको क्षेत्र १८ देखि २५ डिग्रीको भिरालो र समुद्री सतहबाट २०० देखि ६०० मिटर उचाइमा छ । उक्त क्षेत्रमा उष्ण र उपोष्ण प्रदेशीय जंगल पर्छ । विभागका पूर्वउपमहानिर्देशक शेरसिंह ठगुन्ना नेतृत्वको टोलीले २०७५ माघमा निकुञ्जको मध्यवर्ती क्षेत्रस्थित राप्ती, मनहरी, कुखुरेनीलगायतका खहरे खोलाबाट नदीजन्य पदार्थ संकलन तथा निकासीसम्बन्धी आईईई प्रतिवेदन तयार गरेको थियो । त्यसलाई उपमहानगर र गाउँपालिकाले विभागबाट स्वीकृत गराएका थिए । वातावरण ऐन र नियमावलीमा नदीजन्य पदार्थ संकलन तथा निकासी गर्नुअघि त्यसको आईर्ईई गर्नुपर्ने व्यवस्था छ । पर्सा निकुञ्ज र मध्यवर्ती क्षेत्रको ५ वर्षे व्यवस्थापन योजनामा मध्यवर्ती खोलाबाट ३४ लाख घनमिटर नदीजन्य पदार्थ संकलन गर्न सकिने अनुमान गरिएको छ ।"
भूमिसम्बन्धी ६० कानुन एकीकृत पारिँदै,"प्राधिकरण विभाजन गर्न दुई विधेयक संसद्मासरकारले नेपाल नागरिक उड्डयन प्राधिकरणलाई विभाजन गर्न बनाइएका दुइटा विधेयक संसद्मा दर्ता गरेको छ । नेपाल नागरिक उड्डयन प्राधिकरणको स्थापना र व्यवस्था गर्न बनेको विधेयक र नेपाल हवाई सेवा प्राधिकरणको स्थापना तथा व्यवस्था गर्न बनेको विधेयक २०७६ आइतबार राष्ट्रिय सभामा दर्ता गरिएको हो । संस्कृति, पर्यटन तथा नागरिक उड्डयनमन्त्री योगेश भट्टराईले नेपालको हवाई उडान सेवालाई सुरक्षित, स्तरीय, प्रभावकारी एवं विश्वसनीय बनाई सुविधायुक्त विमानस्थलको निर्माण, स्तरोन्नति र अन्तर्राष्ट्रिय मापदण्डअनुरूप विमानस्थल तथा एयर नेभिगेसन सेवा सञ्चालन गर्न विधेयक पेस गरेको उल्लेख गरेका छन् । संघीय संसद्बाट विधेयक पारित भएपछि औपचारिक रूपमा प्राधिकरण विभाजन हुनेछ । तत्कालीन सरकारले हवाई विभागलाई खुला आकाश नीतिअनुसार २०५५ पुस १६ मा नेपाल नागरिक उड्डयन प्राधिकरणमा रूपान्तरण गरेको थियो । तर एक दशकयता अन्तर्राष्ट्रिय नागरिक उड्डयन (आईकाओ), युरोपियन युनियन (ईयू) लगायत संस्थाले नेपालमा हवाई नियमनकारी र सेवा प्रदायक निकाय एउटैमा रहेकाले अलग्याउनुपर्ने दबाब दिंदै आएको छ ।"
प्रधानमन्त्रीमाथि छानबिन माग,युवा परिषद् विधेयक पेसवाग्मती प्रदेशको प्रदेशसभामा प्रदेश युवा परिषद् सम्बन्धमा व्यवस्था गर्न बनेको विधेयक पेस भएको छ । सामाजिक विकास मन्त्रालयले तयार गरेको विधेयक सामाजिक विकास मन्त्रीका तर्फबाट भौतिक पूर्वाधार विकासमन्त्री रामेश्वर फुयाँलले पेस गरेका हुन् ।
ठेकेदारविरुद्ध आन्दोलित,"सिन्धुपाल्चोक (कास) दोलखा र सिन्धुपाल्चोक जोड्ने निर्माणाधीन लामोसाँघु तामाकोसी जिरी योजनाअन्तर्गतको मुडे चरिकोट सडकखण्ड निर्माणमा लापरबाही गरिएको भन्दै स्थानीयवासी विरोधमा उत्रेका छन् । लामोसाँघु तामाकोसी जिरी योजनाअन्तर्गतको मुडेचरिकोट ३० किलोमिटरमा ठेकेदार कम्पनी शंकरमाली गैरजिम्मेवार बनेकाले ध्यानआर्कषणको लागि स्थानीयले आइतबार लामोसाँघु तामाकोशी जिरी योजना कार्यालयमा तालाबन्दी गरे । पाँच वर्षदेखि अलपत्र छाडिएको सडकबारे दबाब दिन तालाबन्दी लगाएपछि आन्दोलनकारी चिरञ्जवी मास्के, रमेश खतिवडा,गोकर्णप्रसाद भण्डारी, सिर्जन घिमिरे ,ज्ञानबहादुर बस्नेतलगायतलाई प्रहरीले नियन्त्रणमा लिएको थियो । उहाँहरूलाई प्रशासनिक प्रक्रिया सकेर छोड्दै छौं, यसबारे छलफल भइरहेको छ, जिल्ला प्रहरी नायब उपरीक्षक माधवप्रसाद काफ्लेले भने । लामोसाँघु तामाकोसी जिरी योजनाका प्रमुख दीप बाराहीका अनुसार ठेकेदार कम्पनी शंकर मालीले आइतबारबाटै ग्राभेलिङको काम सुरु गरिसकेको छ । माथिल्लो प्याकेज मुडे चरिकोट ३० किमिमा उपकरणसहित कालोपत्रेको कामलाई अगाडि बढाउन अन्य संरचनाको काम भइरहेको उनले जनाए । ठेकेदार कम्पनीलाई अन्तिम मौका दिएका छौं, सडकको कामलाई तीव्रता दिन बारम्बार ताकेता पत्र, दर्जनौं पटक छलफल चलाइसकेका छौं, उनले भने ।"
बाँदर व्यवस्थापन गर्न ४० लाख,"(हेटौडा)  बाँदर व्यवस्थापन गर्न वाग्मती प्रदेशको पशुपन्छी तथा मत्स्य विकास निर्देशनालयले ४० लाख रुपैयाँ बजेट विनियोजन गरेको छ । वाँदरबाट पीडा भोग्दै आएका सिन्धुपाल्चोक र काठमाडौं जिल्लाका चार गाउँका बासिन्दालाई बाँदर नियन्त्रण गर्न निर्देशनालयले उक्त रकम अनुदानको रूपमा उपलब्ध गराउन लागेको हो । लामो समयदेखि वाँदरबाट समस्या भोग्दै आएका सिन्धुपाल्चोक इन्द्रावती गाउँपालिका५ धुसेनीका बासिन्दालाई बाँदरको व्यवस्थापन गर्न निर्देशनालयले अनुदान रकम उपलब्ध गराउन लागेको निर्देशनालयका अधिकृत एवं सूचना अधिकारी बब्लु ठाकुरले बताए । धुसेनीमा रहेका नयाँ पानी भूमि अधिकार कृषक समूहलाई बाँदर नियन्त्रण गर्न १० लाख रुपैयाँ उपलब्ध गराउने निर्देशनालयले निर्णय गरिसकेको छ, उनले भने । कृषक समहूसँग सम्झौता हुन मात्र बाँकी छ । बाँदरको कारणले धुसेनीस्थित स्वारा टोलका २० घर बसाइँ सरिसकेका छन् । बाँदरकै कारणले उनीहरू बसाइँ सरेका हुन्, कृषक समूहका अध्यक्ष कुमार आचार्यले भने, बाँदरको व्यवस्थापन गर्न नसके हामी नै बसाइँ सर्नुपर्ला जस्तो भइसक्यो । प्रदेश सरकारले उपलब्ध गराउने उक्त रकमबाट धुसेनी बस्ती वरिपरिको झाडी फाँड्ने र बाँदरलाई खोरमा थुनेर राख्ने योजना बनाएका छन् । यस क्षेत्रमा बाँदर ५०० देखि ७०० सम्म होलान्, तिनीहरूलाई समाउँदै फलामे खोरमा राख्ने उनीहरूको योजना छ । फलामे खोर बनाउने तयारीमा उनीहरू जुटिरहेका छन् । बाँदरका कारण खेतबारीमा लगाएको खाद्यबाली मात्र होइन, घरभित्र राखेको खानेकुरा पनि खाइदिने र लत्ताकपडा च्यातिदिने गरेका छन् । बच्चा र महिलालाई देख्नेबितिक्कै बाँदरले आक्रमण गरेर घाइते बनाउने गरेको आचार्यले भने ।पहिलो वर्ष बाँदरलाई खोरमा राख्ने र अर्को वर्ष बन्ध्याकरण गर्ने सोचमा उनीहरू छन् । धुसेनी गाउँमा करिब ३०० घरधुरी छ । उनीहरू बाँदरबाट पीडित छन् । यसैगरी, काठमाडौंस्थित गोकर्णेश्वर नगरपालिका१ ओखरेनी मूलखर्कका बासिन्दा पनि बाँदरबाट पीडित छन् । बाँदर व्यवस्थापन गर्नका लागि प्रदेश सरकारसँग २० लाख रुपैयाँ माग गरेका थिए तर उनीहरूले बाँदर व्यवस्थापन गर्न १० लाख रुपैयाँ अनुदान पाएका छन् । उक्त १० लाख रुपैयाँले बाँदर नियन्त्रण गर्न फेन्सिङ सिस्टमअर्थात तारबार गरेर बाँदरलाई करेन्टको झड्का लगाउने योजना बनाउँदै छन् । बाँदरहरू बस्ती र बालीनाली लगाएको क्षेत्रमा आउने मूलबाटो क्षेत्रमा सिमेन्टको पोल गाडेर त्यसमाथि तार लगाएर बाँदरलाई झड्का दिने सिस्टम बनाउँदै छौं, स्थानीय कृष्ण तामाङले भने, फेन्सिङ सिस्टम को झड्काले बाँदर मर्दैन तर कडै झ्डका दिन्छ । शिवपुरी राष्ट्रिय निकुन्जसँग जोडिएको उक्त बस्तीमा बाँदर पसेर खेतबारीमा लगाएको बालीनाली सबै नष्ट गरिदिनुका साथै घरभित्र पसेर उपद्रो गरिदिने गरेको छ ।बाँदर व्यवस्थापन गर्न सकिएन भने उक्त गाउँबाटै विस्थापित हुनुपर्ने बाध्यता छ, तामाङले भने, यो वर्ष करेन्ट लगाएर झड्का दिने गर्छौं, त्यसो गर्दा पनि दुःख दियो भने अर्को वर्ष स्वचालित साइरनको व्यवस्था गर्छौं, साइरनको आवाज सुन्नेबित्तिकै बाँदर भाग्नेछ, अर्कोतिर स्थानीयवासी पनि बाँदर धपाउन सजग हुनेछन् । उनका अनुसार अर्को वर्षदेखि बाँदरको बन्ध्याकरण पनि गर्ने जनाएको छ । बाँदरबाट करिब साढे २०० घरधुरी प्रताडित छन् । बाँदर व्यवस्थापन गर्नका लागि काठमाडौंको दक्षिणकाली नगरपालिका७ र शंकरापुर नगरपालिका४ मा पनि १०१० लाख अनुदान उपलब्ध गराएको छ । बाँदरका कारणले स्थानीयवासीले पीडा भोग्नुपरेकाले उनीहरूलाई उक्त पीडाबाट मुक्त गराउन मन्त्रालयले बाँदर व्यवस्थापन विशेष कार्यक्रमअन्तर्गत अनुदानको व्यवस्था गरिएको भूमि व्यवस्थापन कृषि तथा सहकारीमन्त्री दावा दोर्जे लामाले बताए । उक्त विशेष कार्यक्रम प्रभावकारी देखिएमा अन्य क्षेत्रमा यो कार्यक्रम विस्तार गरिने मन्त्रालयले जनाएको छ ।"
विद्यालय भवन बन्यो,"काभ्रे (कास) प्रभा माध्यमिक विद्यालयको ३४ कोठे ३ वटा विद्यालय भवनको शनिबार उद््घाटन गरिएको छ । ८ करोड ४१ लाख ७४ हजारको लागतमा उक्त विद्यालयको तीन वटा भवन बनेको हो । नवनिर्मित भवनमा छात्रावाससहित बालबालिका तथा शिक्षकहरूका लागि भान्साघर, छात्रछात्राका लागि अपांगमैत्री शौचालय, बालमैत्री कक्षाकोठा, फर्निचर, विज्ञान प्रयोगशाला, पुस्तकालयलगायतका सुविधा छन् ।"
नन्दीको मूर्ति भेटिएपछि उत्सव,सिन्धुपाल्चोक (कास) जुगल गाउँपालिका ५ बराम्चीको गेगङकुण्ड दोम्बोङपोखरीबाट हराएको करिब तीन सय वर्ष पुरानो मानिने नन्दीको मूर्ति प्रहरीले आइतबार फेला पारेको छ । झन्डै हजार वर्ष पहिले पत्ता लगाइएको भनिएको सुन्दरतम् दोम्बोङ पोखरीपरम्पराको नन्दीको मूर्ति जुगल वडा ५ कै बिमिरेनी सामुदायिक वनमा लुकाइराखेको अवस्थामा प्रहरीले फेला पारेको हो । बौद्ध र हिन्दु धर्मका समुदायले पुज्दै आएका शिव र नन्दीको मूर्तिलाई आफूले पाएलगत्तै स्थानीयलाई हस्तान्तरण गरिएको जिल्ला प्रहरी नायब उपरीक्षक माधवप्रसाद काफ्लेले जानकारी दिए ।
काभ्रेमा ७९ प्रतिशत विद्यालयको पुनर्निर्माण,"काभ्रे (कास) भूकम्पपछि पुनर्निर्माण थालिएका विद्यालयमध्ये ७९ दशमलव २ प्रतिशत काम सकिएको छ । राष्ट्रिय पुनर्निर्माण प्राधिकरणअन्तगर्तको जिल्ला आयोजना कार्यान्वयन इकाइ (शिक्षा) का इन्जिनियर सोभित श्रेष्ठका अनुसार विद्यालय व्यवस्थापन समिति, दातृ निकायको ऋण अनुदान र गैरसरकारी संघसंस्थाको सहयोगमा निर्माण सुरु भएका ३ सय ७५ विद्यालयमध्ये २ सय ९७ विद्यालयको पुनर्निर्माण सकिएको छ । ३ अर्ब बराबरको पुनर्निर्माण भइरहेको इकाइले जनाएको छ । श्रेष्ठका अनुसार विद्यालय व्यवस्थापन समितिमार्फत निर्माण हुने ९२ करोड बराबरका २ सय २२ विद्यालयमध्ये १ सय ८२ विद्यालय सम्पन्न भइसकेका छन् । एसियाली विकास बैंकको ऋण अनुदानमा पहिलो चरणमा १ अर्ब २९ करोड लागतमा १४ प्राथमिक र १४ माध्यमिक विद्यालय पुनर्निर्माण भइसकेका छन् भने ६० करोडको एडीबीकै सहयोगमा निर्माणधीन १० विद्यालयको काम ७० प्रतिशत सम्पन्न भइसकेका छन् ।"
अनशनकारीको स्वास्थ्य कमजोर बन्दै,चितवन (कास) माडी नगरपालिका१ का वडाध्यक्ष कृष्णप्रसाद पौडेलले निकुञ्जसँग सम्बन्धित माग राखेर सुरु गरेको अनशनले पाँचौं दिन पार गरेको छ । माडीका मेयर ठाकुरप्रसाद ढकालले यो मागका सम्बन्धमा फागुन ७ गतेबाट अनशन बस्ने घोषणा गरेका थिए । मागका बारेमा फागुन १२ गते प्रधानमन्त्री केपी शर्मा ओलीले कुरा गर्न तयार रहेको जानकारी आएपछि मेयरले अनशन स्थगित गरे तर वडाध्यक्ष पौडेलले सुरु गरे । मेयर ढकाल सत्तारूढ नेकपाका हुन् । अनशन सुरु गरेका वडाध्यक्ष कांग्रेसबाट निर्वाचित भएका व्यक्ति हुन् । फागुन सात गते साँझबाट वडाध्यक्ष पौडेलले वडा कार्यालय भवनआगाडिको चौतारामा अनशन सुरु गरेका हुन् । उनको स्वास्थ्य अवस्था कमजोर हुँदै गएको चिकित्सकहरूले बताएका छन् । माडीका मेयरसहितको टोली काठमाडौं पुगेको छ । मागको सम्बन्धमा छलफल सुरु भइसकेको मेयर ढकालले बताए । माडी बघौडा अस्पतालका चिकित्सक शशी टण्डन अनशन जारी नै रहे वडाध्यक्ष पौडेलको स्वास्थ्य अवस्था जटिल बन्न सक्ने बताउँछन् । आजसम्म माडीमै राख्न सम्भव भएको छ तर उहाँको स्वास्थ्य अवस्था कमजोर बन्दै गएको छ । यही अवस्था रहे स्वास्थ्यमा जटिलता देखिन सुरु हुन्छ । सघन उपचार कक्ष (आईसीयू) आवश्यक पर्न सक्छ ।
४ कक्षा पढेकालाई शिशु कक्षामा !,"(भक्तपुर)  कपिलवस्तुकी ११ वर्षीया सुरेखा परियार अञ्चलपुर माविमा कक्षा ४ मा अध्ययनरत थिइन् । विद्यालयको पढाइ छोडेर सुरेखा अभिभावकसँगै तीन महिनाअघि भक्तपुरको इँटाभट्टामा आइपुगेकी छन् । उनका अभिभावक सूर्यविनायक नगरपालिका९ नंखेलस्थित एक इँटाभट्टामा काचो इँटा बोक्छन् । सुरेखा चाहिँ पानी ओसार्ने, भान्साको काम गर्ने र भाइको स्याहार गर्छिन् । सुरेखा दिनभर भाइहरू लक्ष्मण र राजीवसँगै इँटाभट्टा व्यवसायीले सञ्चालन गरेको दिवा शिशु स्याहार केन्द्रमा भुल्छिन् ।रोल्पाका १२ वर्षीय राम घर्तीमगर प्रत्येक बिहान अभिभावकसँगै उठ्छन् । आमाबुबा इँटा पार्छन् भने, राम इँटा फर्काउने (सुकाउने) काम गर्छन् । राम दिनभर बहिनी वर्षासँगै शिशुस्याहारमा खेल्छन् । बहिनीको रेखदेख गर्छन् । कक्षा ३ मा अध्ययनरत रामलाई अभिभावकले बहिनीको रेखदेख गर्न इँटाभट्टामा ल्याएको उनी बताउँछन् । नजिक स्कुल छैन, शिशुस्याहारमै खेल्छु, उनले भने । सुरेखा र रामको अभिभावक एउटै इँटाभट्टामा काम गर्छन् । नंखेलको अर्को भट्टामा आइतबार बिहान पुग्दा रोल्पाकी १३ वर्षीया पूजा परियार छाप्रामा भाँडा माझिरेकी थिइन् । गाउँमा छदा उनी चार कक्षामा पढ्थिन् । आमाले अर्कैसँग विवाह गरिन् । बुबाले छोरीसहितकी सानीआमा भित्र्याए । पूजा बिचल्लीमा परिन् । त्यसैले उनलाई छिमेकीले बच्चा हेर्न इँटाभट्टामा ल्याएका हुन् । ६ महिनाको ८ हजार रुपैयाँ तलब दिन्छु भनेर ल्याएको हो, उनले भनिन्, झ्याउली (छाप्रो) मा भान्साको काम पनि गर्छु । जसरी अघिल्लो भट्टामा राम र सुरेखा नजिकैको शिशु कक्षामा भए पनि जान पाउँथे तर पूजाले गाउँ छाडेपछि पढाइसमेत रोकियो । इँटाभट्टामा कार्यरत मजदुरले बच्चालाई हेर्न गाउँदेखि अरूको छोराछोरी ल्याउँछन् । कोहीको आफ्नै सन्तान ल्याउँछन् । भाइबहिनीलाई मात्र पठाऊ, तिमी नआऊ भन्दा विद्यालय उमेरका बालबालिकामाथि अन्याय हुन्छ, दिवा शिशु स्याहार केन्द्रकी सहजकर्ता दिना खड्काले भनिन्, भाइबहिनीलाई मात्र शिशुस्याहारमा राख्दा उनीहरू भट्टामा एक्लिन्छिन् । अभिभावकले विद्यालय उमेरका बालबालिकालाई पनि बाल शिशुस्याहारमै पठाउँछन् । इँटाभट्टामा सञ्चालित शिशुस्याहार केन्द्र बालबालिकालाई बन्द गर्ने थलो मात्र भएको पाइएको सूर्यविनायक नगर उपप्रमुख जुना बस्नेतले बताइन् । नगरमा सञ्चालित इँटाभट्टाको अनुगमन गर्न आइतबार बस्नेतको नेतृत्वमा टोली गएको थियो । विद्यालयमा पढाउन मासिक शुल्क तिर्नुपर्ने, पोसाकसहित ५६ हजार रुपैयाँ खर्च हुने र विद्यालयले पनि मौसमी विद्यार्थीलाई भर्ना नगर्ने समस्याका कारण इँटाभट्टाका बालबालिका पढाइबाट वञ्चित छन् । एक इँटाभट्टामा ३ सय जनासम्म मजदुरहरू हुन्छन् । मंसिरदेखि जेठसम्म काम गर्न रोल्पा, रुकुम, सल्यान, दाङ, काभ्रे, सिन्धुपाल्चोक, रामेछाप, सिन्धुलीलगायतका मजदुर भक्तपुरको ६२ वटा इँटाभट्टामा आउँछन् । १० इँटा उद्योग बालश्रममुक्त घोषणा भएका छन् । अधिकांश मजदुरका छोराछोरीलाई गाउँमा पढाइ छोडेर भट्टा ल्याएका हुन्छन् । जिल्लाको चारवटै स्थानीय तहले बालश्रममुक्त घोषणा गर्ने योजना बनाएको छ तर इँटाभट्टालगायत उद्योगमा बालबालिकाको अवस्था अध्ययन, अनुगमन नै नगरी हचुवाको भरमा अभियान थालेका छन् । संघीयता लागू भएसँगै नगरभित्र सञ्चालित उद्योगको नियमनकारी निकाय स्थानीय तह भएको छ तर नियमन, अनुगमन गर्ने जिम्मा पाएको स्थानीय तहको बेवास्ताका कारण बालबालिका असुरक्षित हुनुका साथै बालश्रमिकको रूपमा कार्यरत छन् । इँटा उद्योगमा हुनुपर्ने आधारभूत मापदण्डअनुसार पाँच वर्षभन्दा मुनिका बालबालिकालाई दिवा शिशुस्याहार कक्षाको स्थापना गर्नुपर्ने, मजदुरका बालबालिकामध्ये विद्यालय जाने उमेर भएकालाई अनिवार्य रूपमा विद्यालय पठाउन अभिभावक, गैरसरकारी संस्था तथा शिक्षा कार्यालयसँग समन्वय हुनुपर्ने हुन्छ । त्यसैगरी, बालबालिका तथा कामदारलाई लक्षित गरी स्वास्थ्य सेवा उपलब्ध गरिएको तथा आवश्यकताअनुसार स्वास्थ्य शिविर सञ्चालन गर्नुपर्ने, १६ वर्ष उमेर पूरा नभएका बालबालिकालाई काममा नलाउने तथा बालबालिकालाई शिक्षा दिन व्यवसायीले अभिभावकलाई प्रेरित गर्नुपर्ने उल्लेख छ तर दिवा शिशु स्याहार कक्षाका नाममा बालबालिकालाई झ्याउली (टहरा) मा थुन्ने काम गरेको पाइएको छ । सूर्यविनायक नगर उपप्रमुख जुना बस्नेतको टोलीले ६ वटा इँटाभट्टाको अनुगमन गरेको छ । अनुगमनका क्रममा विशेष गरी इँटाभट्टामा बालश्रमिकको प्रयोगको अवस्था र जोखिमबारे स्थलगत अवलोकन गरिएको उनले बताइन् । अधिकांश इँटाभट्टामा विद्यालय जाने उमेर समूहका बालबालिकालाई जबरजस्ती शिशुस्याहारमा राखेको पाइएको उनले बताइन् । बालबालिका असुरक्षित र जोखिमपूर्ण अवस्थामा पाइयो, उनले भनिन् । बालबालिकालाई अध्ययनका लागि व्यवस्थित शिशुस्याहार कक्षाको व्यवस्था गर्न नगरपालिकाले भट्टा सञ्चालकलाई सचेत गराएको छ । त्यस्तै भट्टा वरिपरिको अस्थायी कृत्रिम पोखरीलाई तारबार गरी व्यवस्थित गर्नसमेत निर्देशन दिएको छ । यस्ता पोखरीमा डुबेर बालबालिकाको ज्यान जाने गरेको छ ।"
अश्लील भिडियो बनाउने पक्राउ,"भक्तपुर (कास) प्रहरीले अश्लील भिडियो बनाउने कार्यमा संलग्न रहेको अभियोगमा सूर्यविनायक नगरपालिका५ कटुन्जेबाट ३ जनालाई पक्राउ गरेको छ । पक्राउ पर्नेमा सिन्धुली दुधौली नगरपालिका६ घर भई ललितपुर लुभु बस्ने १९ वर्षीय अर्जुन अधिकारी, सोही ठाउँ घर भई काठमाडौं कपन बस्ने १९ वर्षीय शान्तिराम दनुवार र २० वर्षीय राजीव थनेत दनुवार रहेका छन् । महानगरीय प्रहरी वृत्त जगातीबाट खटिएको प्रहरीले उनीहरूलाई पक्राउ गरी अनुसन्धान थालेको छ ।"
वार्षिकोत्सवको खर्च क्यान्सररोगीलाई,काठमाडौं (कास) स्पार्क हेल्थ होम अस्पतालले क्यान्सरपीडित पत्रकार कमल पौडेललाई एक लाख रुपैयाँ सहयोग गरेको छ । अस्पतालले आइतबार २८ औं वार्षिकोत्सवमा लाग्ने खर्च बराबरको रकम पत्रकार पौडेललाई सहयोग गरेको हो । अस्पतालले यो वर्ष वार्षिकोत्सवको औपचारिक कार्यक्रम स्थगित गरी त्यसमा लाग्ने खर्च पौडेललाई दिएको हो । यस्तै स्पार्क अस्पतालमै १२ वर्षदेखि कार्यरत क्यान्सरका बिरामी काजी महर्जनलाई समेत ५० हजार सहयोग रकम हस्तान्तरण गरेको अस्पतालले जनायो ।
कहिले बल्ला ट्राफिक लाइट ?,"काठमाडौं (कास) यात्रु र चालकले गुनासो गर्दै आए पनि राजधानीमै सबैतिर ट्राफिक लाइट सञ्चालनमा आएको छैन । कोटेश्वरपूर्वको ट्राफिक लाइट बिग्रिएको वर्षौं भइसक्दा पनि सञ्चालनमा आउन सकेको छैन । जापान सरकारले विस्तार गरेको ६ लेन सडकमा राखिएको लाइट पनि बल्दैन । कोटेश्वर, जडीबुटी, कौशलटार, गट्ठाघर, ठिमी, सल्लाघारी, सूर्यविनायक चोकमा जापान सरकारले ट्राफिक लाइटसमेत जडान गरेर नौ वर्षअघि सडक हस्तान्तरण गरेको थियो । ठिमी चोकको लाइट भने सञ्चालनमा छ । विस्तारकै क्रममा राखिएको तीनकुनको लाइट भने मर्मत भइसकेको छ । अत्यधिक सवारी जाम हुने कोटेश्वर, जडीबुटीमा ट्राफिक लाइट बल्दैन । ट्राफिक लाइट सञ्चालनमा नआउँदा ट्राफिक प्रहरीले हातको इसाराबाटै सवारी र पैदलयात्रुलाई व्यवस्थापन गरिरहेका छन् । काठमाडौं उपत्यकाभित्र १७ वटा ठाउँमा ट्राफिक लाइट बल्न थालेको महानगरीय ट्राफिक प्रहरी महाशाखाका प्रमुख एसएसपी भीमप्रसाद ढकालले बताए । अन्य ठाउँका ट्राफिक लाइट मर्मत गर्ने काम जारी छ, उनले भने । भक्तपुरको ट्राफिक लाइट बनाउनका लागि सडक विभाग, नगरपालिकासँग महाशाखाले समन्वय गरिरहेको छ ।"
नवीनतम अनुदानका अपरिहार्यता,"सरकारले ढिलै भए पनि नवीनतम ज्ञान, सीप र क्षमता भएका आविष्कारक तथा उद्यमी व्यवसायीलाई ५० लाख रुपैयाँसम्म अनुदान दिने कार्यविधि ल्याई केही गरौं भन्ने युवामाझ आशा जगाउने काम गरेको छ । यो अनुदानको प्रभावकारी कार्यान्वयन भए नवीन सोच भएकाहरूले पुँजी अभावमा आफ्ना योजना रोक्नुपर्ने छैन ।झन्डै दशकदेखि चर्चा भए पनि अर्थ मन्त्रालयले गत साता नवप्रवर्तन सुरुवाती पुँजी अनुदान कार्यविधि२०७६ जारी गरेको छ । हरेक वर्षको बजेटबाट रकम छुट्याउने र बीउ पुँजी दिएर सरकारसमेत सारथी हुने विषय नवीन सोच भएकाहरूका लागि अवसर हो । अहिले केहीले परिवारको साथ र धनसम्पत्ति भएकाहरूले धितो राखी बैंक तथा वित्तीय संस्थाबाट ऋणमार्फत आर्थिक स्रोत जुटाई नवीनतम कामको प्रयास गरिरहेका छन् । सरकारको यो सकारात्मक पहलको झन्झटमुक्त कार्यान्वयन होस् र त्यसका लागि अर्को एक दशक नलागोस् ।यो अनुदान कार्यान्वयनमा ल्याउन अर्थ मन्त्रालय र राष्ट्रिय योजना आयोगको प्रमुख भूमिका छ । जसले प्रत्येक आर्थिक वर्षको बजेटमार्फत रकम विनियोजन गर्नुपर्ने छ । राष्ट्रिय योजना आयोगका उपाध्यक्षको नेतृत्वमा रहेको पाँच सदस्यीय समितिले निर्णय गरी अनुदान वितरण हुनेछ । निश्चित समयमा सूचना जारी गरी यो अनुदान रकम माग गर्नेहरूले निवेदन दिनुपर्ने र प्रस्ताव पेस गरेको ३० दिनभित्र निर्णय गरिसक्नुपर्ने कार्यविधिले व्यवस्था गरिदिएको छ । सरकारको परिभाषामा पर्ने नवीनतम सोच भएका निवेदकसँग सम्झौता गरी त्यस्ता आयोजनाको प्रगतिका आधारमा तीन किस्तामा अनुदान पाइने छ । अनुदान दुरुपयोग हुन नदिन कार्यविधिले विभिन्न मापदण्ड, अनुगमन र फिर्ता गर्ने व्यवस्थासमेत गरेको छ । अनुदान लिने व्यक्ति वा संस्थाले प्रत्येक चौमासिक र वार्षिक प्रतिवेदन तयार गरी अर्थ मन्त्रालयमा पेस गर्नुपर्ने छ । लिइएको अनुदान रकम स्वीकृत भएको कार्यक्रममै प्रयोग नभए सरकारी बाँकीसरह असुलउपर गरिने छ । यी व्यवस्थाका बाबजुत पहिलो पटक प्रयोगमा ल्याउन लागिएको अनुदानबारे धेरै विषय स्पष्ट हुन बाँकी रहेकाले कार्यान्वयनको विषयमा संशय छ । विगतमा पनि उद्यमशीलता प्रवर्द्धन तथा युवालक्षित धेरै कार्यक्रम आए, कार्यान्वयन हुन सकेनन् । कार्यान्वयन भएका पनि राजनीतिक तथा प्रशासनिक वृत्तको पहुँचवालाले मात्रै दुरुपयोगमा परे । युवा तथा साना व्यवसायी स्वरोजगार कोष, कृषिमा दिइने अनुदान, गरिबी निवारणका कार्यक्रमहरू अनुदान दुरुपयोगका उदाहरणहरू हुन् ।उद्यमशीलता प्रवर्द्धनमा घोषणा भएका तर कार्यान्वयन हुन नसकेका कार्यक्रमको सूची पनि लामै छ । गत वर्षदेखि लागू भएको प्रमाणपत्र धितो राखी दिइने शिक्षित युवा स्वरोजगार कर्जा, विदेशबाट फर्केका युवा परियोजना कर्जा, महिला उद्यमशीलता कर्जा जस्ता कार्यक्रमहरूबाट धेरैले लाभ लिन सकिरहेका छैनन् । यस्तो कर्जा लिन चाहनेको संख्या धेरै भए पनि निकै थोरैले मात्र पाएका छन् । यी कार्यक्रमको कार्यान्वयनमै कमजोरी देखिइरहेको छ । त्यसैले नवीनतम उद्यमीहरूका लागि ५० लाख रुपैयाँसम्मको अनुदान पनि दुरुपयोग नहुने र धेरैले लाभ लिने गरी कार्यान्वयन होला भनेर विश्वास गर्ने ठोस आधार छैन । कस्तो व्यवसायलाई नवीन र आविष्कार मान्ने भन्नेबारे सरकार नै प्रस्ट नभएकाले यसको कार्यान्वयनका क्रममा विवाद नआउला भन्न सकिन्न ।कार्यान्वयनमा कमीकमजोरी आउन नदिन सरकारले तत्काल कम्तीमा तीनवटा आधारभूत काम गर्न जरुरी छ । पहिलो, नवीनतम ज्ञान, सीप र क्षमता भएका आविष्कारक तथा व्यवसाय भनेको के हो स्पष्ट पार्नुपर्छ । यो स्पष्टताले राजनीतिक तथा प्रशासनिक वृत्तका आसेपासेलाई मात्रै पोस्ने विगतको प्रवृत्तिलाई निरुत्साहित गरी वास्तविक व्यक्तिले सुविधा पाउन सघाउ पुर्याउने छ ।दोस्रो, यस्तो पुँजी वितरण सरकारले मात्रै गरेर साध्य चल्दैन । गैरसरकारी र निजी क्षेत्रबाट समेत परिचालन गर्न सक्ने योजना ल्याउनुपर्छ । पुँजी हुने व्यक्ति वा कुनै धनाढ्यले स्टार्टअपमा लगानी गर्छन् भने उसलाई कर छुट तथा अन्य सुविधाले आकर्षित गर्न सकिन्छ । अत्यधिक नाफा आर्जन गर्ने कम्पनीहरूले निश्चित प्रतिशत बजेट नवीनतम उद्यमको क्षेत्रमा परिचालन गर्नुपर्ने बाध्यकारी व्यवस्थासमेत गर्न सकिन्छ । तेस्रो, नवीनतम उद्यम सूचना प्रविधिमा बढी आधारित हुने भएकाले प्रविधिबारे बृहत्तर स्पष्टता आवश्यक छ । हाल केही स्टार्टअपलाई सरकारी निकायले दिएको अनावश्यक झमेलालाई सम्झिँदा पनि पुग्छ । सरकारले नवीनतम सीप विकासमा बाधा पर्ने आफ्ना परम्परागत कानुनलाई तत्काल संशोधन गर्ने अग्रसरता पनि लिनुपर्छ । तत्काल यी काम नगरिए यो अनुदान पनि कार्यान्वयनमा जटिलतासँगै नवीनतम सोचका साथ काम गर्नेहरूको सट्टा पहुँचवालाकै पोल्टामा मात्रै पुग्ने छ । दोहोरो अंकको आर्थिक वृद्धि गर्ने भनेर महत्त्वाकांक्षी योजना तथा कार्यक्रम बनाउने अर्थ मन्त्रालय र योजना आयोगले नै यसको पहलकदमी गर्नुपर्छ । नवीनतम उद्यमले समाजमा विद्यमान समस्या हल गर्न मात्रै नभई सरकारको आर्थिक वृद्धिको लक्ष्य हासिल गर्नका लागि पनि ठूलो भूमिका खेल्न सक्छन् ।"
गण्डकी प्रदेशमा लुट,"गण्डकी प्रदेशले मुख्यमन्त्री, मन्त्री, राज्यमन्त्री, सचेतक, सांसद लगायतका सेवासुविधा वृद्धि गरेको छ । जनताको सेवासुविधामा ध्यान पुर्याउनुपर्ने जिम्मेवार जनप्रतिनिधिहरूले आफ्नैमात्र स्वार्थ हेरे । आफ्नो सुविधा आफै बढाएपछि आफूलाई मात्र समृद्धि आउने भयो । जनताका बारेमा कसले सोच्ने ? सेवासुविधाको हेरफेर गर्न प्रभावकारी व्यवस्था ल्याउन जरुरी छ । लोकसेवा आयोग र अर्थ मन्त्रालयका प्रतिनिधिसहित सरकारका मुख्य सचिव सदस्य रहनेगरी आयोग बनाइनुपर्छ । र, त्यस्तो आयोगको सिफारिसमा मात्र जनप्रतिनिधिहरूले सेवासुविधा हेरफेर गर्न पाउनुपर्छ । कुसुम न्यौपाने, अरुणखोला, नवलपरासी"
युद्ध संग्रहालयलाई सुझाव,"४ करोड १७ लाख रूपैयाँमा सिन्धुली डाँडामा युद्ध संग्रहालय बन्दै गरेको समाचार पढेँ । संग्रहालय सम्बन्धीका केही सुझाव यहाँ प्रस्तुत छ :१ युद्ध संग्रहालय भवनको डीपीआर बनाउँदा भत्केको सिन्धुली गढी दरबारको पुरानो अनुसार सोही स्थानमा दरबार बनाउने र त्यही दरबारमा संग्रहालय हुँदा राम्रो हुनेछ । २ सिन्धुलीको ठूलो गढीदेखि सिन्धुली दरबार इलाकासम्म पिकनिक गर्ने, सडक पिच गर्ने र नक्कली पार्क बनाउने काम गर्नु हुँदैन । नयाँ संरचना पुरानै कलाकृति झल्कने हुनुपर्छ । ३  त्यस क्षेत्रमा युद्ध हारेर भागेका क्याप्टेन किनलकको सालिक पनि बनाउँदा राम्रो हुन्छ । प्रेमसिंह बस्न्यात, बाँसबारी, काठमाडौं"
ओली सरकारको एक्सन,"सेक्युरिटी प्रिन्टिङ प्रेस खरिद सम्बन्धमा ७० करोड रुपैयाँ कमिसनको डिल सम्बन्धी अडियो सार्वजनिक भएपछि विवादित भएका सूचना तथा सञ्चारमन्त्री गोकुल बाँस्कोटाले पदबाट राजीनामा दिए । उच्च ओहदामा बसेका अन्य मन्त्री, कर्मचारीलाई पनि आफूले गलत कार्य गरे जोखिममा परिन्छ भन्ने डर यसले देखायो । अख्तियार दुरुपयोग अनुसन्धान आयोगले ललिता निवास जग्गा प्रकरणमा उच्चपदस्थहरूलाई अदालतमा मुद्दा दायर गर्यो । केही चर्चित अनुहार छुटे । अख्तियारलाई अझ शक्तिशाली बनाउन आवश्यक छ । हाल प्रतिनिधिसभामा अख्तियार दुरुपयोग अनुसन्धान आयोग ऐन२०४८ र भ्रष्टाचार निवारण ऐन२०५९ विधेयक दर्ता गरिँदैछ । यस विधेयकमा आयोगले अधिकार थप्नुभन्दा घटाउनमा जोड दिएको छ । कसरी भ्रष्टचारीलाई जोगाउन सकिन्छ र नीतिनियम आफू अनुकूल बनाउन सकिन्छ भन्ने सांसदहरूको मानसिकता डरलाग्दो छ । अख्तियारलाई सचिवदेखि राष्ट्रपतिसम्मका उच्चपदस्थको छानबिन गर्ने गरी अधिकारक्षेत्र बढाउन आवश्यक छ । तबमात्र भ्रष्टचार कम हुनसक्छ । रितेश पन्थी, सानेपा, ललितपुरगोकुल बाँस्कोटाले निकै सराहनीय काम गरेकाले उचित पुरस्कार दिने बेला आएको छ । उनलाई सरकारले गोरखा दक्षिण बाहु (गोदबा) पहिलोबाट पुरस्कृत गरोस् भनी मन्त्रिपरिषदलाई अनुरोध गर्छु । उनको कारण सरकारको चर्चा चुलिएको छ । बाँस्कोटाले झन्डै १ खर्बको करिब १ दर्जन आयोजनामा हात हालेका रहेछन् । उनले चाहे अनुसार भएको भए उनीमात्र होइन, नेकपा र यसका ठूला नेताहरू पनि मालामाल हुनेरहेछन् । आउने निर्वाचनको लागि पार्टीको खर्च पनि सजिलै जुट्ने रहेछ । त्यसपछि चुनाव नजित्ने कुरै भएन । त्यसैले पनि उनी पुरस्कारका भागिदार हुन् । दण्डको होइन । गोपाल देवकोटा, जोरपाटी, काठमाडौंगोकुल बाँस्कोटाले राजीनामामात्र दिएर भएन, उनीसँग कोको संलग्न छन्, तिनलाई पनि अगाडि ल्याउनुपर्यो ? त्यत्रो ७० करोड उनी एक्लैले पचाउन सक्ने होइन । नीति, नियमभन्दा माथि कोही छैन । भ्रष्टाचार गर्न नीति, नियम र प्रक्रिया नै मिचेर कोही अगाडि बढ्छ भने त्यसलाई प्रक्रियाको अवमूल्यनमा पनि मुद्दा लगाइनुपर्छ । गृहमन्त्री रामबहादुर थापाले छानबिन गर्छु भनिसकेका छन् । छानबिन देखावटीमात्र हुन्छ कि असली हेर्न बाँकी छ । मन्त्री भएदेखि विवादित विषयमा निर्णय गरेर सरकारलाई सहयोग गर्नुको साटो आलोचित पार्ने काम उनले गरे । गृहमन्त्रीले भने पनि छानबिनलाई लिएर नेकपाका दुई अध्यक्षबीच सचिवालय बैठकमा मतभेद रहेको समाचारमा आएको छ । दुई तिहाइको सरकारले नगरे कसले गर्छ, बाँस्कोटामाथि छानबिन ? पार्टीलाई शुद्धीकरण गर्न पनि छानबिन हुनैपर्छ । यसमा पार्टीले नै पहल गर्ने हो । भ्रष्टाचार हुन दिन्न भनेर मिडियाबाजी गरेर मात्र केही हुन्न । पहिला आफ्नै पार्टी भ्रष्टाचार मुक्त बनाउनुपर्यो । परुषोत्तम घिमिरे, जोरपाटी, काठमाडौंसरकारमा पुगेपछि नेताले आफ्नालागि आफैंले तोकेको सुविधाले नपुगेर कमिसन खाने, अनुदान कुम्ल्याउने र सेटिङ मिलाउने जस्ता सीप पनि विकसित गरे । लाभको पदमा बसेका माथिदेखि तलसम्मका धेरै नेताहरूको सीप यस्तै छ । जनप्रतिनिधिले पाउने सुविधा र जनताले तिर्नुपर्ने कर ह्वात्तै बढेको बढ्यै छ । एकपछि अर्को गरी सार्वजनिक भएका भ्रष्टाचारले देखाउँछ नेताहरूलाई सुविधा अझै कम पो भएको हो कि ? बालुवाटार जग्गा प्रकरण आलै रहेको बेलामा पछिल्लोपटक सेक्युरिटी प्रिन्टिङ प्रेस खरिदको विषयमा ७० करोडको लेनदेनको अडियो सार्वजनिक भयो । यसले सत्तामा पुगेपछिको नेताको अनुहार र चरित्र प्रस्ट रूपमा देखाएको छ । नेकपा अध्यक्ष पुष्पकमल दाहालको कम्युनिस्टको राम्रो संकेत नदेखिएको भन्ने महावाणी आयो । वाणी दिनुभन्दा अघि हाम्रा शीर्षस्थ नेताहरूले पहिला आफ्नै फेरिएको अवस्था ख्याल गरे बेस हुने थियो । इन्द्रकुमार श्रेष्ठ, ओखलढुंगासञ्चारमन्त्री गोकुल बाँस्कोटा भ्रष्टाचारमा विवादित भई राजीनामा दिएपछि सरकारको नेतृत्व गर्ने प्रधानमन्त्रीमाथि पनि प्रश्नहरू सोझिएका छन् । बाँस्कोटाको कमिसन काण्डले आम जनमानसमा सरकारको कामप्रति पनि प्रश्न उठ्न थालेको छ । दुई तिहाइ मतको सरकालाई हेप्नी ? थेगो चर्चित भयो । दुई तिहाइले कमिसन त्यही अनुपातमा खाँदो रहेछ । जनताले सोचे विपरीतका यस्ता काण्डहरूले लोकतान्त्रिक व्यवस्थाप्रति संकट आइरहेको छ । भ्रष्टाचार उन्मूलन गर्नुपर्नेमा जनताले महसुस हुनेगरी भ्रष्टाचार गरेको देखिन्छ । उदाहरण थुप्रै छन् । सरकारले बेलैमा ध्यान पुर्याओस् । रेशमकुमार सुनुवार, काठमाडौंकान्तिपुरको कोही किन भ्रष्ट हुन्छ ? समसामयिक छ । भ्रष्टाचार सम्बन्धी सानाठूला घटना बाहिर आइरहेका छन् । भ्रष्टाचार न्यून हुनुको सााटो दिनदिनै बढ्दै गएको अनुभूति आम नागरिकले गरिरहेका छन् । भ्रष्टाचारका कारण विकराल स्थिति आउने अवस्थाको सिर्जना भएको छ । मानिसले किन भ्रष्टाचार गर्छन् ? जोन एक्टनका अनुसार शक्तिको केन्द्र सत्ता भ्रष्ट हुन्छ र पूर्ण शक्तिले पूर्ण भ्रष्टाचार गर्छ । परिवार चलाउन र सामान्य जीविकोपार्जन गर्न खाइपाइ आएको तलबले नपुगेर कसैले बाध्यताबस केही पैसा गडबडी गरेर कमाउँछ भने त्यो सामान्य मानवीय प्रवृत्ति हो । तर भोग गरेर नसकिने करोडौं सम्पत्ति जोड्न खोज्नुचाहिँं मानसिक विकार हो । शक्तिमा पुगेपछि मान्छेमा एकैपटक धेरै ठूलो स्रोतको पहुँच हुन्छ र यस्तो बेला वर्षौंदेखि दमित इच्छाले मानिसलाई आशक्त पार्छ र त्यसलाई पूर्ति गर्ने क्रममा भ्रष्टाचार गर्न थाल्छन् । त्यसकारण भ्रष्टाचार कम गर्न दण्ड र पुरष्कारको व्यवस्था गर्नुपर्छ । सिद्धराज लेखक, खुरखुरे, चितवन"
प्रतीक्षामा ओलीको आत्मसमीक्षा,"ओलीका दुई वर्ष ओली नेतृत्वको सरकार सत्तासीन भएको दुई वर्ष पूरा भएको छ । उनी अभूतपूर्व राजनीतिक सहजता, अपेक्षा र उत्साहबीच प्रधानमन्त्री भएका थिए । नाकाबन्दीमा भारतसँग नझुकेर राष्ट्रवादी एवं हिम्मतिलो नेताको छवि बनेको थियो । संघीय संसदमा दुईतिहाइ र सातमध्ये छ प्रदेशसभामा उत्तिकै चरम बहुमतका साथ उनको दल नेकपा विजयी भएको थियो । प्रमुख प्रतिपक्ष दल सबै संसदहरूमा हैसियतविहीन हुने गरी पराजित भएको थियो । अर्थतन्त्र ७ प्रतिशत हाराहारीको वृद्धिदर हासिल गर्ने मार्गमा आएको थियो । विकास साझेदारहरू केही नीतिगत र संस्थागत सुधार हुनेबित्तिकै थप सहयोगका लागि तत्पर थिए । र, कानुन र नीतिहरू बनाउन संसदमा भएको नेकपाको सहज बहुमत ठूलो अवसर थियो, छ । असल विधि निर्माणका लागि नेतृत्वको केवल सच्चा लोकतान्त्रिक र उदार नियत मात्र चाहिएको थियो । यथार्थमा इतिहासले उनलाई यस्तो अवसर दिएको थियो, जसबाट उनी चिरकालसम्म स्मरणीय (राज) नेता हुन सक्थे । यसका लागि उनले राष्ट्रवादीमा राजा महेन्द्र र लोकतन्त्रवादीमा बीपी कोइराला वा विकासप्रेमीमा अन्य कुनै विदेशी नेताको तुलना पर्खेर बस्नुपर्ने अवस्था थिएन । उनी आफै ती सबैको मानक बन्न सक्थे ।दुर्भाग्यवश, उनी त्यो बाटो हिँडेनन् । हिँड्न रुचाएनन् वा सकेनन् । हुन सक्छ, उनले त्यो बृहत् आयामको सम्भावनै देखेनन् । उनको चुलिएको अहम्, बुझक्कडपन र शक्तिको दम्भका कारण पनि सायद यी सम्भावना उनका लागि ओझेल परे । एउटा उदाहरण, ओली प्रधानमन्त्रीको कुर्सीमा बस्नै लाग्दा यसै स्तम्भ (२०७४ माघ २९) मा लेखिएको थियो, ओलीलाई जनताको जीवनस्तरमा सुधार ल्याउने र मुलुकको समृद्धिका आकांक्षाहरूलाई सम्बोधन गर्ने अवसरहरूका सामुन्ने खडा गरिदिएको छ । जापानको आबेनोमिक्स, भारतको मोदीनोमिक्स वा इतिहासमा चर्चित अमेरिकाको रेगोनोमिक्स जस्तै नेपालको अर्थतन्त्रलाई मुलुकको हैसियत र अर्थतन्त्रको आकार अनुरूप ओलिनोमिक्स अथवा ओली अर्थतन्त्र बनाउने अवसर उनलाई प्राप्त भएको छ ।तर, उनलाई यो ओलिनोमिक्स को प्रस्तावनाले नै असाध्यै आक्रोशित बनायो । उनले त्यसलाई आफूमाथिको गाली सम्झे र नेपालका बौद्धिकहरूविरुद्ध वाक्युद्धमै उत्रिए । यो सम्भावना अब तीनवर्षे कार्यकाल बाँकी हुँदा पनि अझै जिउँदै छ । तर उनले त्यो पनि देखेको कतै आभास हुँदैन । बरु उनी थप आक्रोशित छन् । पत्रकार र तथाकथित पढेलेखेकाले आफूले गरेको विकास देखेनन् र आफूलाई सम्बोधन गर्न दैवीभक्तिको भाषा प्रयोग गरेनन् भन्ने गुनासो उनको छ ।यथार्थ के हो भने, ओलीले यस्तो विकास र प्रगति देखाउने जिम्मेवारीमा राखेकाहरू नै प्रकारान्तरले उनका उपलब्धिका गफलाई गलत साबित गरिरहेका छन् । उनका विश्वासपात्र अर्थमन्त्रीले भर्खरै मात्र यस आर्थिक वर्षको बजेटले तय गरेका खर्च र राजस्वका दुवै लक्ष्यलाई करिब १ सय अर्ब रुपैयाँ हाराहारी घटाएका छन् । उनको पार्टीका अर्का अध्यक्ष सार्वजनिक रूपमा भाषण गर्दै छन्, देशभर घुमेँं, जनता कतै खुसी देखिनँ । सबैतिर निराशा मात्रै छ । उनकै आँखाअगाडि र सम्भवतः पूर्ण जानकारीमा अर्बौं रुपैयाँका घूस काण्डहरू घटित भइरहेका छन् । जति बाहिर आएका छन्, त्यतिले नै जनता आत्तिएका छन् । यस्ता अदृश्य भ्रष्टाचारका घटना अरू कति होलान् ? यो परिस्थितिमा देखिने सरकारको उपलब्धिको चित्र कस्तो हुनुपर्ने हो ? र, उनी किन यति धेरै आक्रोशित छन् ?यदि प्रधानमन्त्री आफैले इमानदार आत्मसमीक्षा गर्ने हो भने अवसर अझै बाँकी छ । तीनवर्षे कार्यकाल चोखै छ । समीक्षाका लागि सरकारी निकायहरूले नै सार्वजनिक गरेका तथ्यांकहरू पर्याप्त छन् । घट्दो उत्पादकत्व, नियन्त्रणबाहिर पुगेको व्यापारघाटा, क्रमशः घटिरहेको रेमिटान्स आप्रवाहको दर, नगण्य मात्रामा भएको विकासखर्च, शून्य आन्तरिक रोजगारी सिर्जना र संघीयता कार्यान्वयनमा केन्द्रीय सरकार बाधक बनेको आफ्नै दलका मुख्यमन्त्रीहरूको निरन्तर आरोपपछि पनि प्रधानमन्त्री आफ्नो दुईवर्षे कार्यकालको वस्तुपरक समीक्षा गर्न तयार नहुनु अहिले मुलुकलाई जकड्दै लगेका आर्थिक एवं राजनीतिक समस्याहरूको समाधान होइन ।यतिखेर ओलीको कार्यशैली, उनका निकटस्थहरूको व्यवहार, सार्वजनिक भएका काण्डहरू र नेकपाको ढुलमुले विदेश एवं विकास नीतिहरूका कारण मतदाता र विकास साझेदारहरूको यो सरकारमाथिको विश्वास टुटेको छ । यदि ओलीले भनेझैं निकट भविष्यमै उनको सरकार ढलाउने खेल भइरहेको हो भने पनि त्यसलाई टार्ने एकल उपाय सरकारलाई प्राप्त भएको अवसरसुहाउँदो मुलुकहितको काम गर्नु हो । वाहवाही हुने गरी काम गरिरहेको सरकारलाई कसैले हटाउने हिम्मत गर्दैन । सार्थक र सम्पूर्ण समीक्षाको विकल्प कपट, आफ्नालाई मात्र संरक्षण गर्ने पक्षपात, आक्रोश, गालीगलौज वा व्यंग्य हुन सक्दैन । फुकुयामाले भनेझैं समृद्धिका लागि स्रोत, नीति वा संस्थाहरू मात्र पर्याप्त हुँदैनन् । त्यसका लागि सरोकारवालाहरूको, सरकारका हकमा जनताको विश्वास अपरिहार्य हुन्छ । अहिले ओलीका लागि सबभन्दा ठूलो चुनौती धुजाधुजा भएको शासकीय विश्वास पुनः आर्जन गर्नु नै हो, समृद्धिको नाराको खोक्रो चिच्याहट होइन । ओली यसका लागि कति तयार छन्, मुलुकको समृद्धि र जनहित त्यसमै निर्भर छ ।ट्वीटर ः २म्चब्अजथगतध्बनभि"
चरम असफलताका दुई वर्ष,"जनताको म्यान्डेटमाथि उल्लिखित मुद्दाहरू सिद्धान्त, राजनीति र व्यावहारिक विषयसम्बद्ध थिए । खास गरी कस्तो समाज बनाउने भन्ने विषयसँग सरोकार राख्ने । नेपाली जनताले अर्धसामन्ती र अर्धऔपनिवेशिक अवस्थासँग जुझेर संसदीय प्रजातन्त्र ल्याएका थिए । अब त प्रजातान्त्रिक समाजवाद लागू होला, गाँस बास, कपास, शिक्षा, स्वास्थ्य, रोजगारी, सार्वजनिक सञ्चार र यातायातमा आम मानिसको सहज पहुँच होला, जनजीविका सहजै उपलब्ध होला भन्ने आमविश्वास थियो । तर बहुदल पुनःस्थापनापछिका सरकारहरूले प्रजातन्त्रलाई आफ्नो मुठीमा पार्दै लगे । व्यावहारिक रूपमा प्रजातन्त्र र गणतन्त्रको साटो मुठीभर कुलीनतन्त्रतर्फ राजनीतिक अर्थतन्त्रलाई उन्मुख गराउन खोजेपछि क्रमिक रूपमा जनताले नेपाली कांग्रेसको साथ छोड्दै गए । र, पछिल्लो चरणमा नेकपालाई राजकाज चलाउने म्यान्डेट दिए ।उपर्युक्त मुद्दाले खडा गरेका समस्या समाधानस्वरूप मुलुकमा संघीयता स्वीकार गरिएको थियो । संरचनागत र सामाजिक परिवर्तनका लागि माओवादी अनि दोस्रो जनआन्दोलन र मधेश आन्दोलनमा मानिस बलिदानका लागि हौसिएका थिए । तर कार्यान्वयन गर्ने ठाउँमा ओली पुगे, जो ती सबै आन्दोलनको विपक्षमा थिए । जनयुद्धलाई आतंकवादी क्रियाकलाप भन्ने र जनआन्दोलनलाई बयलगाडी चढेर अमेरिका पुग्न खोजेको अर्थ लगाउने ओलीका लागि गणतन्त्र, संघीयता र संरचनागत परिवर्तन सत्तामा पुग्ने भर्याङबाहेक केही थिएन । आतंकवाद र बयलगाडा उपमा दिँदै गर्दा उनी न वामपन्थी थिए, न त कम्युनिस्ट, गणतन्त्रवादी र प्रजातान्त्रिक । मात्र उनी मौकाको ताकमा थिए । माओवादी आन्दोलनलाई संगठित गर्न नसकेका र विभाजन भोग्न बाध्य भएका प्रचण्डको लगभग आत्मसमर्पण तथा एमालेको सुदृढ र तुलनात्मक रूपमा अनुशासित कार्यकर्ता पंक्तिको विश्वासमा अडिने प्रवृत्तिको फाइदा उनले उठाए । उनी करिस्म्याटिक रहिरहन सक्ने अवस्था थिएन । उनले उर्दी लाउनेबित्तिकै काम फटाफट भइहाल्ने संरचना पनि थिएन । सामान्यभन्दा सामान्य सुधारका लागि पनि एकल होइन, सामूहिक नेतृत्वको आवश्यकता पर्थ्यो । विश्वासिला र विषयविज्ञहरूबाट योजना निर्माण गर्न आवश्यक थियो । आवश्यक स्रोतसाधन व्यवस्थापन गर्न वैकल्पिक अवधारणा, मितव्ययिता र लयबद्ध संस्थागत संरचना निर्माणको आवश्यकता थियो । तर उनले सामूहिकताको कुनै चरित्र अवलम्बन गरेनन् । ओलीलाई नजिकबाट चिन्नेहरू भन्छन् उनी वर्तमानका मात्र होइनन्, भविष्यका सम्भावित प्रतिस्पर्धी त रुचाउन्नन् अनि सहकार्य, टिम स्पिरिट कसरी सम्भव हुन्छ ? अर्को कुरा, उनी असुरक्षा महसुस गरिरहन्छन् । यही स्वभावले उनलाई लोभी बन्न प्रेरित गर्छ । लोभले नेट वर्किङ बनाएर भ्रष्टाचार गर्न उक्साउँछ । त्यसका लागि आफूप्रति वफादार कनिष्ठहरूको टिम तयार पार्नुपर्ने हुन्छ । भन्नलाई उनले भ्रष्टाचारमाथि शून्य सहनशीलता भन्दै गए, तर प्रमुख प्रतिपक्षसमेत मुछिएर संस्थागत र नीतिगत भ्रष्टाचार मौलाउँदै गयो । दुई वर्षयता अर्ब र खर्ब रुपैयाँसम्मको भ्रष्टाचारका थुप्रै फेहरिस्त सार्वजनिक भए । वाइड बडी, पुलपुलेसा, बाटाघाटा, सहरीकरण, भुइँचालोपछिका निर्माण, विद्युत् लाइसेन्स, कृषि, सञ्चार विकास, राहत, उद्योग लाइसेन्स, नियुक्ति, सरुवाबढुवा आदिमा संस्थागत भ्रष्टाचार एवं भूमि उपयोग कानुन, यातायात, सञ्चार लगायत सबै क्षेत्रमा नीतिगत भ्रष्टाचार सामान्य बन्दै गयो । भूमिसुधार कानुन र यति होल्डिङ्स संस्थागत र नीतिगत भ्रष्टाचारका चरम नमुना हुन् । लोकतन्त्र र पारदर्शिताले जरो गाडेका स्विटजरल्यान्ड, फ्रान्स र जर्मनीजस्ता मुलुकसँग सरकारसरकार (जीटुजी) गरिने कारोबारमा समेत कमिसनको मोलतोल गर्ने गरिएको पृष्ठभूमिमा कम पारदर्शी मुलुकसँग आबद्ध परियोजनामा कति घोटाला हुने गरेको होला ? एउटा मन्त्रीको कर्तुत बाहिरियो । अर्थ मन्त्रालयले अँध्यारोमा आठदस वटा गोप्य सम्झौता गरेको कुरो बाहिरिएको छ । अरू कति कार्पेटमुनि छोपिएका होलान्, जुन बिस्तारै उजागर होलान् । तर के प्रस्ट भएको छ भने, कार्पेटबाहिर रहेका वा छोपिएका भनिएका भ्रष्टाचारबारे जानकार प्रधानमन्त्री प्रभावकारी कदम चाल्न चाहन्नन् । संरचनागत परिवर्तन, सामाजिक सुधार र भ्रष्टाचार निवारणमा पूर्ण असफल यो सरकार अघिल्लो वर्ष आफैले घोषणा गरेको बजेट कार्यान्वयनमा फेल भएको छ । १० प्रतिशतले बजेटरी रकम घटाउनु, ७ प्रतिशतले राजस्व उठ्ती कम हुनु, सात महिनामा १७ प्रतिशत विकासखर्च गर्न नसक्नु ओली अर्थतन्त्रको चरम असफलता हो । यो पृष्ठभूमिमा प्रधानमन्त्री ओलीबाट बाँकी कार्यकालमा पनि केही हुने सम्भावना देखिन्न । बाँकी समय उनैलाई निरन्तरता दिइरहने हो भने नेकपाको अवसान त हुन्छ नै, सम्पूर्ण वाम आन्दोलन पनि रसातलमा भासिने निश्चित छ ।"
वाग्मती जहिल्यै फोहर,"वाग्मती सफाइ महाअभियानको ३०० औं हप्ता पूरा हुँदाको भब्य कार्यक्रमको खबर पढेर सोचमग्न भए लगत्तै काम विशेषले वाग्मतीको किनारैकिनार हुइँंकिनुपरेको थियो । सफाइले वाग्मतीको अनुहार केही त फेरिएकै हो । तर के यसरी लगातर अभियानै चलाइरहेर मात्र वाग्मती सफा होला र ? के फोहोर व्यवस्थापनको स्थायी तरिका अरु केही हुन्न ? बाटोभरि यस्तै प्रश्नले उद्वेलित भइरहेँ । वातावरण सफाइको कुरा आउँदा एउटा आफ्नै भोगाइ उल्लेख गर्न चाहन्छु ।वैदेशिक रोजगारको सिलसिलामा पहिलोपटक इजरायलको बेनगुरियन एयरपोर्ट ओर्ले लगत्तै मलाई लिन आएका फ्रान्सेली मूलका इजरायली मार्क दम्पतीको कारमा हामी हुइँकियौं, दक्षिणको मरुभूमि गाउँ फरानतिर, जहाँ मेरो रोजगार थलो किटान भएको थियो । उडानको थकान र रातिको समय भएको हुँदा म पछिल्लो सिटमा उँघिरहेको थिएँ । निद्राकै सुरमा पानी सकिएको बोतल झ्यालबाट मिल्काइदिएँ फुत्त । जुन मेरालागि अति सामान्य थियो । तर निष्पट्ट रातमा मरुभूमिको लम्बेतान चिल्लो सडकमा वेगवान बत्तिरहेको कार लगभग बल्ड्याङ खालाझैं हुत्तिएर एकाएक रोकिएसँगै जब मतिर फर्केर डोरोन मार्क जङ्गियो, ह्वाट दि हेल यु डिड द्याट ? मलाई लाग्यो, केही असामान्य कुरो भइसक्यो । पहिले त मलाई विश्वासै लागेन कि केही घन्टा पहिले त्यति विनम्र र मिजासी भएर मलाई स्वागत गर्ने अनुहार त्यति विकृत देखिन सक्छ, कर्कश हुनसक्छ भनेर । म डरले लगभग काँपेँ । मलाई थाहै थिएन, ह्वाट दि हेल आई डिड ? श्रीमती मार्क पनि किञ्चित त्रसित देखिई र विस्तारै भनी, इट्स ओके डोरोन । बूढो बर्सियो, इट्स नट ओके एन्ड यु नो बेटर बर्बराउँदै डोरोन कारबाट ओर्लियो र फ्लास लाइट बाल्दै पछाडि लाग्यो । त्यतिन्जेल श्रीमती मार्कले मेरो काँध थपथपाउँदै अनावश्यक कुरो यसरी फ्याँक्दा वातावरण प्रदूषण हुने र यस्तो कुरामा ती बूढा बढी नै सजग छन् भनेर सम्झाइन् । अनि बल्ल पो मलाई थाहा भयो, डोरोन बहुलाउनुको कारण । यतिकैमा अघि मैले फ्याँकेको बोतल भेटाएर डोरोन यस्तरी फर्कियो, मानौं कोलम्बसले अमेरिका भेटाएको होस् । बोतल सिटमुनि घुसारेर एकपटक फेरि मलाई रिसाएको बाघले झैं हेर्यो र चुपचाप कार हुइँक्याउन थाल्यो । त्यसपछि मेरो निद्रा त गायब भैगो । बडा नरमाइलो लाग्यो । पहिलो गाँसमै ढुंगाझैं भैगो । नाथे, एउटा रित्तो बोतल त्यो पनि केही न केहीको सुनसान मरुभूमिमा फ्याँक्दा त केके न अपराधै गरेझैं खान खोज्नेसँग बाँकी दिनहरू कस्तो बित्ला ? सम्झिँदै कहाली लाग्यो । त्यसबेला बरु मैले नेपालमा दुई दिनअघि छोडेको दुधे छोरो त्यति रोएको थिएन होला, म बाँकी यात्राभरि अँध्यारोमा पछाडिको सिटमा रोइरहेँ ।फरान पुग्ने बित्तिकै थकाइले मलाई दिइएको आउट हाउसमा पसेर सुतिहालेँ । भोलिपल्ट बिहान मलाई तिनीहरू खासगरी बूढो डोरोनको मुख हेर्नै मन थिएन, तर जब ससानो फूलको गुच्छासहित अनुहारमा उज्यालो मुस्कान लिएर डोरोन मलाई सरी भन्न आयो, हिजो सोचेजस्तो राक्षस पनि होइन रहेछ जस्तो लाग्यो । त्यसरी एक्कासी म रिसाउन हुन्थेन, तर तिमीले पनि गल्ती गर्यौ, एउटा ग्रोन अप ह्युमन भएर भन्दै फेरि त्यस्तो गल्ती नगर्नु भनी सफाइ सम्बन्धी उसको लामो तर मिठो लेक्चर सुनेपछि मलाई पनि आफ्नो गल्ती महसुस भयो । उसको आशय थियो फोहोर गरेर सफा गर्नुभन्दा फोहोरै नगर्नु अति जरुरी र बुद्धिमानी काम हो । मलाई उसको आइडिया ठिक लाग्यो । त्यसपछि इजरायल बसाइको क्रममा मैले बुझेँ, त्यहाँ डोरोनजस्ता मान्छे बस्छन् र इजरायल त्यति सफा छ । यता दीप्सहरू बस्छन् र नेपालका सहर, गल्ली जहिल्यै दुर्गन्धित छन् । हुन पनि हामी नेपाली जुनसुकै कुरो पनि आफै नजान्ने वा मनन नै नगर्ने, अरुले धक्का दिएपछि बल्ल झल्यास्स हुने खालका छौं । त्यस दिनदेखि म वातावरणप्रति केही सजग छु । सफा गर्न सक्दिन भने फोहोर गर्ने अधिकार पनि मलाई छैन भन्ने मान्यतामा चल्न खोजिरहेको मैले भर्खरै मात्रै कालिञ्चोक घुमफिरको क्रममा फेरि इजरायलको झ्वाँक्की डोरोनलाई सम्झिएँ । यात्राको रोमाञ्चकता र केवलकारको लम्बेतान पालो कुराइलाई मध्यनजर गर्दै हाम्रो टोली पनि हिँडेरै कुरी बजारबाट माथि माताको दर्शन गर्ने टुंगो लाग्यो । उकालोमा हामी छरियौं र कसोकसो म अरुकै हुलमा मिसिएछु । सोचे जस्तै यात्रा रोमाञ्चक त भयो नै, तर बाटामा केही बिझाउने दृश्यहरू देखिए । चिजबल, कुरकुरे, चक्लेट, जुसका प्लास्टिक जताततै छरिएर मानौं हिउँको त्यो अद्भुत सुन्दरतालाई गिज्याइरहेको थियो । उकालोमा एउटा ठिटो पसले भेटिए, जो त्यस्तै जंक फुड र जुस खिच्रिङमिच्रिङ बेच्दै थिए । त्यहाँ वरिपरि जताततै प्लास्टिक फ्याँकिएका थिए, तर छेवैको डस्टबिन भने खाली थियो । एक झुन्ड ठिटाठिटी गफिँदै खाँदै थिए । म भने फेरि इजरायलको त्यही डोरोन मार्कलाई सम्झिँदै ती फोहोर सफा गर्न थालेँ । डोरोनले भनेझैं फोहोर गरेर सफा गर्नुभन्दा फोहोरै नगर्नु पो उत्तम । त्यस्तो चेतना ब्यापक भइदिए यसरी हप्ता गनिगनी वाग्मती सफाइको अभियान पनि जरुरी हुन्थेन होला र हाम्रा सहर, गल्ली पनि सुकिला हुन्थे होला । फोहोरमैलालाई तोकिएको ठाउँमै मात्र फ्याँक्ने बानी बसाल्न हामीलाई कति समय लाग्ला ?"
कोरियामा 'उच्च सतर्कता' घोषणा,"इरानमा मृत्यु हुनेको संख्या ८ पुग्योकोरोना भाइरसका कारण इरानमा मृत्यु हुनेको संख्या आठ पुगेको छ । स्वास्थ्य मन्त्रालयका अनुसार संक्रमितको संख्या ४३ पुगेको छ । भाइरस संक्रमितमध्ये धेरै कोम सहरका रहेका र चीनबाट आउने यात्रु हुँदै संक्रमण फैलिएको स्वास्थ्य मन्त्रालयका प्रवक्ता कियानोस जहानपोरले राज्य सञ्चालित टेलिभजनलाई बताए । भाइरस नफैलियोस् भनेर कोम सहरका सम्पूर्ण विद्यालय र धार्मिक सभासम्मेलन बन्द गरिएका छन् भने अन्य क्षेत्रका मानिसलाई त्यहाँ नजान भनिएको छ । यसैबीच, इटालीमा कोरोना संक्रमितको संख्या सय नाघेको छ । राज्य सञ्चालित टेलिभजनका अनुसार कोरोना भाइरसबाट इटालीमा आइतबारसम्म ११५ जना संक्रमित भएका छन् । इटालीको उत्तरी क्षेत्र लम्बार्डीमा मात्रै ८९ जना संक्रमित पाइएको गभर्नर एट्टिलियो फोन्टानाले आइतबार जानकारी दिएका छन् । संक्रमितको संख्यामा वृद्धि हुन थालेपछि सरकारले देशको उत्तरी क्षेत्रका लगभग दर्जनभन्दा बढी सहर बन्द गरेको छ ।चीन, दक्षिण कोरिया, इरान र इटालीबाहेक जापानको योकोहामा तटीय क्षेत्रमा रोकिएको क्रु पानीजहाजमा ६४० भन्दा बढी कोरोना संक्रमित पुष्टि भएका छन् । आइतबारसम्म कोरोनाका कारण विश्वभर ७८ हजारभन्दा बढी संक्रमित पुष्टि हुँदा चीनकै मात्र ७६ हजार ९३६ जना संक्रमित छन् । कोरोनाका कारण हालसम्म चीनमा सबैभन्दा धेरै दुई हजार ४४२ जनाको मृत्यु भएको छ ।"
नेभदा ककसमा स्यान्डर्सको जित,"लस भेगास अमेरिकाको प्रमुख विपक्षी दल डेमोक्र्याटिकको नेभादा राष्ट्रपतीय ककसमा बर्नी स्यान्डर्सले जित हासिल गरेका छन् । पार्टी सदस्यले गरेको मतदानपछि उनी नोभेम्बरमा हुने अमेरिकी राष्ट्रपतीय निर्वाचनमा डेमोक्र्याटिक दलका सम्भावित उम्मेदवारको अग्रपंक्तिमा आएका छन् । उनलाई पूर्वराष्ट्रपतिसमेत भइसकेका जो बाइडनले पछ्याउँदा पिट बुट्टिजज र एलिजाबेथ वारेन निकै पछाडि रहे । नेभादा नतिजापछि चारैजना डेमोक्र्याट प्रत्याशीको ध्यान दक्षिण क्यारोलिना हुँदै मार्च ३ मा हुने सुपर ट्युजडे तर्फ केन्द्रित भएको छ । आयोवा र न्यु ह्याम्पसायरमा यसअघि सम्पन्न ककस र प्राइमरीपछि ह्वाइट हाउस यात्राका लागि नेभादा ककसको जित महत्त्वपूर्ण थियो, जसमा ७८ वर्षीय भर्मन्ट सिनेटर स्यान्डर्सले बाजी मारेका हुन् । नेभादा निर्वाचनलगत्तै टेक्सास पुगेका स्यान्डर्सले मतदातालाई एक ठाउँमा ल्याएको दाबी गरेका छन् । हामी जनतालाई एकै ठाउँमा ल्याइरहेका छौं, उनले घोषणा गरे । नेभादामा शनिबार जित हासिल गरेपछि आयोवामा यसै महिनाको सुरुआतमा भएको निर्वाचनमा पछि परेका स्यान्डर्सलाई ठूलो राहत मिलेको छ । आयोवामा उनी इन्डियानास्थित साउथ बेन्डका पूर्वमेयर एवं डेमोक्र्याटिक दलका अर्का प्रत्याशी पिट बुट्टिजजभन्दा केही झिनो मतले पछि परेका थिए । आयोवा ककस र न्यु ह्याम्पसायरमा लोकप्रिय मतका आधारमा स्यान्डर्स अगाडि रहे पनि राष्ट्रपतिको टिकट प्राप्त गर्न आवश्यक गुणात्मक डेलिगेट्समा भने पिटले उनलाई उछिनेका थिए । अन्तिम नतिजाअनुसार पिटले ४१ मध्ये १४ डेलिगेट्स हात पारेका थिए । स्यान्डर्सले १२, एलिजाबेथ वारेनले आठ, बाइडेनले ६ र एमीक्लोबुचारले एक डेलिगेट्स हात पारेका थिए । मंगलबारको न्यु ह्याम्पसायर प्राइमरीले २४ डेलिगेट्सको छिनोफानो गरिसकेको छ भने नेभादामा कुल डेलिगेट्सको संख्या ४८ छ, जसमध्ये ३६ डेलिगेट्स ककसबाट छिनोफानो हुन्छन् । डेलिगेट्सले आउँदो जुलाईमा विस्कनसनमा हुने डेमोक्र्याटिक पार्टीको राष्ट्रिय सम्मेलनमा सहभागी भएर आफ्ना उम्मेदवारका पक्षमा मतदान गर्नेछन् । डेमोक्र्याटिक पार्टीबाट राष्ट्रपतिको टिकट प्राप्त गर्न कुनै पनि उम्मेदवारले १९९० डेलिगेट्स पुर्याउनुपर्ने हुन्छ । सुरुवातमा ककस एवं प्राइमरी निर्वाचन हुने राज्यबाट माहोल बनाउँदै डेलिगेट्सको संख्या बढाउने अभियानमा उम्मेदवार हुन्छन् । ककसमा पार्टी सदस्यले मात्र मतदानको अधिकार पाउँछन् भने प्राइमरीमा स्वतन्त्र नागरिकले पनि चाहेको पार्टीको ब्यालेटमा भोट खसाल्न सक्छन् । फेब्रुअरीमा आयोवा, न्यु ह्याम्पसायर, नेभादा र साउथ क्यारोलिन राज्यको ककस या प्राइमरीबाट धेरै डेलिगेट्स हत्याउँदै सुपर ट्युजडेमा भिडन्तमा पुग्ने उम्मेदवारको दाउ छ । विदेशमा बस्ने डेमोक्र्याटिक पार्टीको सदस्य (डेमोक्र्याट एब्रोड्स) सहित १६ राज्यमा एकै पटक ककस एवं प्राइमरी निवार्चन हुने सुपर ट्युजडे यसपटक मार्च ३ मा हुँदै छ । त्यो दिन कुल १३५७ डेलिगेट्सको छिनोफानो हुनेछ भने उक्त दिनलाई उम्मेदवारले आफ्नो अन्तिम अवसरका रूपमा उपयोग गर्नेछन् ।"
"टर्कीमा भूकम्प, कम्तीमा नौजनाको मृत्यु",अंकारा (एजेन्सी) इरानसँगको सीमावर्ती क्षेत्रलाई केन्द्रबिन्दु बनाएर टर्कीमा आइतबार गएको ५७ म्याग्निच्युडको भूकम्पमा परी कम्तीमा नौजनाको मृत्यु भएको छ भने २१ जना घाइते भएका छन् । घाइतेमध्ये आठको अवस्था चिन्ताजनक रहेको गृहमन्त्री सुलेमान सोयलुले बताएका छन् । भूकम्पका कारण भत्किएका संरचनामा पुरिएकाले केही मानिसको उद्धार कार्य भइरहेको टर्किस सञ्चार माध्यमले उल्लेख गरेका छन् । आइतबार बिहानैको भूकम्पको ४३ वटा गाउँमा कम्पन महसुस भएको र एक हजारभन्दा बढी घर भत्किएको प्रकोप तथा आपतकालीन व्यवस्थापन निकायले उल्लेख गरेको छ ।
इराकमा इरानी नागरिकलाई प्रवेश निषेध,"बग्दाद इराकले इरानबाट भित्रिने गैरइराकीलाई प्रतिबन्ध गरेको छ । तेहरानमा कोरोना भाइरस संक्रमितको संख्या बढ्दै गएपछि इराकले यस्तो निर्णय गरेको प्रधानमन्त्री अदेल अब्दुल महदीले आइतबार बताए । प्रतिबन्ध कहिलेसम्म रहनेछ भन्नेबारे भने उनले केही बताएनन् । प्रधानमन्त्रीले आफ्ना नागरिकबाहेक कसैलाई पनि इराक प्रवेश गर्न नदिनेबारे आदेश जारी गर्नुभएको छ, महदीको कार्यालयद्वारा जारी विज्ञप्तिमा उल्लेख छ । इरानमा कोरोना भाइरसका कारण आठ जनाको मृत्यु भएपछि इराकबाट हुने उडान पनि स्थगन गरिएको छ ।"
ट्वीटरले ब्लुमबर्ग समर्थित अकाउन्ट बन्द गर्यो,"ट्वीटरले अमेरिकी डेमोक्र्याटिक राष्ट्रपतीय प्रत्याशी माइकल ब्लुमबर्गको चुनावी अभियानलाई समर्थन गर्दै पोस्ट गरिएका अकाउन्ट बन्द गर्ने अभियान सुरु भएको जनाएको छ । चुनावी अभियानका प्रचारात्मक सामग्री राखिएपछि हामीले ७० भन्दा बढी अकाउन्टलाई स्थायी खारेजीसहित स्वामित्व पुष्टिसहितको कारबाही गरेका छौं, ट्वीटरका प्रवक्ताले बताएका छन् कैयौं अकाउन्ट प्रयोग गरेर चुनावी अभियान गर्न नपाइने ट्वीटर नीतिविपरीतका सबै अकाउन्ट बन्द गरिएको हो ।"
इजरायलमा एक वर्षभित्रै तेस्रो आमनिर्वाचनको तयारी,"जेरुसेलम इजरायलमा एक वर्षभित्रै मार्च २ मा तेस्रो आमनिर्वाचनको तयारी भइरहेको छ । मुख्य दलबीच सहमतिका आधारमा सरकार गठन हुन नसकेपछि चुनाव हुन लागेको हो । यसअघि अप्रिल र सेप्टेम्बरमा सम्पन्न दुइटा चुनावमा प्रधानमन्त्री बेन्जामिन नेतान्याहु र उनका मुख्य प्रतिद्वन्द्वी ब्लू एन्ड ह्वाइट पार्टीका अध्यक्ष बेन्नी गान्जले स्पष्ट बहुमत ल्याउन सकेका थिएनन् । दुवैले सरकार गठनका लागि साना दलसँग समझदारी निर्माण गर्न नसकेपछि तेस्रो चुनावको बाध्यात्मक अवस्था सिर्जना भएको हो । अघिल्ला दुई चुनावभन्दा यसपटक अवस्था अलि फरक देखिँदै छ किनभने इजरायलमा लामो समय प्रधानमन्त्री रेहका नेतान्याहुमाथि भ्रष्टाचार अभियोगमा अदालतमा मुद्दा परेको छ । उनीमाथि घूसखोरी, धोखाधडी र विश्वास भंग गरेको आरोप लगाइएको छ । यसले उनका प्रतिद्वन्दी गान्जलाई फाइदा हुने अनुमान गरिए पनि अमेरिकी राष्ट्रपति डोनाल्ड ट्रम्पसँग निकट सम्बन्ध भएका नेतान्याहुको अवस्था पनि बलियो देखिन्छ ।"
अब्बल 'आमा',"आमालेखननिर्देशनछायांकनः दीपेन्द्र के खनालकलाकारहरू ः मिथिला शर्मा, सुरक्षा पन्त, सरिता गिरी, मनिष निरौला आदि ।"
चित्रमा आफ्नै कथा,"(काठमाडौं)  तारादेवीको एउटा प्रख्यात गीत छ सोचेजस्तो हुन्न जीवन। आफ्नो रहर र सपनालाई सँगै लिएर सफलता पाउने व्यक्ति थोरै हुन्छन् । जीवनका हरेक पल सामना गर्दा मानिस शारीरिक, मानसिक रूपमा विक्षिप्त भएर शून्यतामा परिणत हुन पनि सक्छ । बबरमहलस्थित नेपाल आर्ट काउन्सिलमा जारी चित्रकार जया शर्माको कला प्रदर्शनीले यस्तै सन्देश दिन्छ । भित्ताहरूमा झुन्ड्याइएका चित्र र भुइँमा सजाइएका प्रतिस्थापन कलाकृतिमा चित्रकार शर्माले जीवनका आरोह र अवरोह सुन्दर रूपमा पस्केकी छन् । खासमा उनले चित्रमार्फत आफ्नै कथा भनेकी छन् । भ्रूणको रूपमा जीवनको आरम्भ, बाल्यकालको स्मृति, चित्रकलामा सुरुवाती चरण, शारीरिक रूपमा अस्वस्थ अवस्था, वैवाहिक जीवन र ओझेल परेको कलायात्रा र भावी गन्तव्यका समग्र कथा उनले ड्रिमवर्क २०३३ शीर्षक दिएर प्रदर्शनीमा ल्याएकी हुन् । शर्मा जीवनलाई एउटा कठिन संघर्षका रूपमा व्याख्या गर्छिन् । भन्छिन्, करोडौं शुक्रकीटमा पनि लडाइँ गरेरै एउटा भ्रूण विकसित भएका हौं । त्यसो त शर्माको जीवनको आफ्नै फरक लडाइँ छ । भाँडाकुटी खेल्दाखेल्दै चित्रतिर मोडिएको उनको यात्रा बालमन्दिर हुँदै विसं २०४८ तिर नै सिर्जना आर्ट ग्यालरीसँग जोडिएको थियो । कलायात्राकै क्रममा त्यसको अर्को वर्ष उनको मुटुमा समस्या आयो । जीवनको अन्तिम समय भनेर डाक्टरहरूले तोके पनि भारतको बैंगलोरमा सफल शल्यक्रिया भयो । पुनर्जन्म पाएपछि उनी ललितकला क्याम्पसमा जोडिन पुगिन् । अध्ययनकै क्रममा वैवाहिक जीवनमा बाँधिएपछि भने कलायात्रा रोकियो । चित्रकार बन्ने सपना नै तोडिएपछि रहर भत्किए जस्तै भयो । तैपनि उनी भान्छामा रहेको पुरानो काठको फ्रेममा बोरा राखेर घरमै उपलब्ध रङ प्रयोग गरेर चित्र बनाउँथिन् । विवाहको सारी र चोली उनले दुलही शीर्षकमा प्रतिस्थापन कलाका रूपमा बाहिर ल्याएकी छन् । टुक्राटुक्रा बनाएर च्यातिएका पुराना चित्र, खाली क्यानभास, औषधि, त्यहीसँगै निकै पुरानो बोरामा कोरेको चित्र अवलोकन गर्दा जोकोही पनि भावुक बन्छन् । कलाकृतिकै रूपमा राखिएको गहना र पुरानो कम्प्युटरले पनि नोस्टाल्जिक बनाउँछ । प्रदर्शनीमा एक्रेलिक, डिजिटल प्रिन्ट तथा म्याट पेपरमा रहेका रिप्लिका चित्रका माध्यममा उनले मानवीय, प्राकृतिक तथा सामाजिक विषय नै उठान गरेकी छन् । कमल, पुतली, रुखको जरा, पात तथा लहरामा उनले प्रकृतिको महत्त्व केलाउने प्रयास गरेकी छन् । चित्रकार तथा समीक्षक रमेश खनालले विवाहपछि धेरैले कलाकर्ममा निरन्तता दिन नसकेको अवस्थामा जयाले कलाकृति मात्र नभएर आफ्नो यात्रामार्फत समग्र मानिसको कथा भनेको दाबी गरे । शर्माका पति तथा फिल्म निर्देशक सुब्रतराज आचार्यले विवाहपछि सपना बिट मार्ने धेरै महिला रहेको बताउँदै आफू सधैं सहयोगी बनेको दाबी गरे । प्रदर्शनी सोमबारसम्म जारी रहनेछ ।"
खोकनाको बेग्लै रंग,"(ललितपुर)  निधारमा तिलक, शरीरमा दौरा र जामामा ठाँटिएका खोकनाका ७४ वर्षीय पूर्णबहादुर महर्जन तमाखु तान्दै थिए । उनीसँगै थिए समवयी भगवानदास महर्जनलगायत चार गुठियार । खासमा उनीहरू रूद्रायणी जात्राका देवगणलाई विधिवत भोजन गराउने भूमिकामा थिए । खोकना पर्यटन महोत्सवको अन्तिम दिन आइतबार आदिकालीन इतिहास देखाउन खटिएका महर्जनले मुस्कुराउँदै भने, हामीलाई चित्याः भनिन्छ । अहिलेको भाषामा कुक म्यान । महोत्सवमा देवगणको भेषमा सजिएका ५३ वर्षीय हेराबहादुर डंगोल, पद्मचन्द्र डंगोलले भने जात्रामा भली (वेयटर) को भूमिका देखाएका थिए । उनीहरूले खोकनामा मल्लकालदेखि नै कुक र वेटरको व्यवस्था रहेको देखाउन खोजेका हुन् । यो देखेर महोत्सव अवलोकनमा आएका पर्यटक पनि चकित परे । महोत्सवलाई लक्षित गरेर कतै नर्कटको तीनखुट्टे लिंग आकृतिको गथाःमुगः (घण्टाकर्ण) ठड्याइएको थियो भने कतै पराल, छ्वालीबाट घण्टा झुन्ड्याई भयानक मुखाकृतको घण्टाकर्णको मुकुन्डो बनाइएको थियो । कतै एकापट्टि लिंग र अर्कोतर्फ योनिको चित्र राखी बनाइएको मुखाकृति । पर्यटकहरूलाई के चाहियो र ? धमाधम फोटो खिच्न व्यस्त देखिन्थे । घाम अस्ताएपछि भने घण्टाकर्णलाई स्थानीय पूर्ण डंगोलले चौबाटो पुर्याएर जलाए । त्यसरी कतै भूत पन्छाउने भनी चारैतर्फ परिवारका सबै सदस्य बसेर लसुन, छ्यापीका साथ समयबजी (चिउरा, पोलेको मासु, भुटेको भटमास, अदुवा र जाँडरक्सी) सहित प्रसाद ग्रहण गरेको दृश्य निकै आकर्षक देखिएको थियो । खोकनालाई बाहिर संसारमा चिनाउने ध्येयले गरिएको महोत्सवमा पर्यटकले बस्तीको रहनसहन, परम्परा र रीतिरिवाजलाई जीवित संग्रहालय कै रूपमा लिए । खोकना दाफा खलः ले पोंगा बाजासहित भजन गाएर पर्यटकलाई मनोरञ्जन गराए । भूकम्पपछि बनेको नयाँ संरचनाले पुरानोपनको याद नदिलाए पनि बस्तीको गल्ली, चोक, मठमन्दिर, पाटीपौवा, ढुंगेधारा, इनार र बस्तीबीच रहेको तीनतले रूद्रायणी मन्दिरले पर्यटकलाई बढी लोभ्याएको थियो । अझ तोरीको तेल पेल्ने खोकनाको पुरानो काठे प्रविधिले धेरैजसो क्यामेराको लेन्स तान्यो । मुलुकमै पहिलोपटक बिजुली बत्ती बलेको घर पनि खोकनामै छ । फर्पिङ जलविद्युत् आयोजनाबाट ल्याइएको बिजुली बालिएको घर अहिले संग्रहालय बनेको छ । संग्राहलयका हरिभजन डंगोल पाहुनालाई खोकनाको कला देखाउन ढाका टोपी, दाउरा सुरुवालमा ठाँटिएका थिए । उता रूद्रायणी मन्दिर प्राङगणमा चित्रकारले पौवा चित्रमार्फत भैरवको महत्व दर्शाइरहेका थिए । तल्लो लाछीबाट उत्तर पूर्वपट्टिको गल्लीमा प्रवेश गरेपछि पाटी भेटिन्छ । त्यहाँ परम्परागत भेषभुषामा सजिएका ज्येष्ठ नागरिकले बजाएको धाःबाजाको तालमा स्युवती नाचिरहेका थिए । कल्पवृक्षमा विराजमान आकर्षक बुद्ध मूर्ति, विभिन्न मुद्रामा बसेर ध्यान गरिरहेका बुद्ध, परालबाट बनाइएका जुत्ता, हात्ती, माना, बज्र, चैत्य आकर्षक थिए । भूकम्पले ध्वस्त बनेका घर पुनर्निर्माण सम्पन्न भइसकेको छैन । कतिपय पाटीपौवा तथा मठमन्दिरका देवता मूर्ति टहरामा राखिएका छन् । ती मठमन्दिरका पुजारीले विधिवत पूजा गरेको दृश्य पर्यटकले रोचक मानेर हेरे । महोत्सवमा राष्ट्रिय पुनर्निर्माण प्राधिकरणका सीईओ सुशील ज्ञवालीले खोकनालाई सम्पदा बस्तीका रूपमा विकास गर्न सहयोग गर्ने प्रतिबद्धता जनाए । सांसद पम्फा भुसालले पनि खोकनाको सांस्कृतिक सम्पदा संरक्षणमा निरन्तर साथ दिने बताइन् । वडाध्यक्ष रवीन्द्र महर्जनले महोत्सव सोचजस्तै सफल बनेको दाबी गरे ।"
वैशाखमा राष्ट्रिय कला प्रदर्शनी,"काठमाडौं (कास) नेपाल ललितकला प्रज्ञाप्रतिष्ठानले स्थापना दिवसका अवसरमा आगामी वैशाख २ देखि राष्ट्रिय ललितकला प्रदर्शनी २०७७ गर्ने भएको छ । आइतबार राजधानीको नक्सालस्थित प्रतिष्ठानमा आयोजित पत्रकार सम्मेलनमा कुलपति केके कर्माचार्यले प्रदर्शनीमा सातै प्रदेशको सहभागिता रहने बताए । कलाका विधा, प्रदर्शनीसम्बन्धी नियम, कलाकृतिको मापदण्डका आधारमा मुलुकका ५ सयको हारहारीमा कलाकृति छानिने उनले बताए । २०७६ फागुन १३ गतेभित्र कलाकृति प्रतिष्ठानमा बुझाइसक्नुपर्ने भए पनि अपेक्षा गरेअनुरूप प्राप्त नभएको हुँदा ७ दिन समय थप गरिएको पनि उनले जनाए । प्रदर्शनीमा परम्परागत, आधुनिक चित्रकला, परम्परागत, आधुनिक मूर्तिकला, हस्तकलाशिल्पकला, लोककला, वास्तुकला तथा सिर्जनात्मक कला रहनेछन् । सबै विधाबाट उत्कृष्ट कलालाई राष्ट्रिय र विशेष पुरस्कारस्वरूप क्रमशः ६० र २५ हजार रकम प्रदान गरिने पनि बताइएको छ । प्रदर्शनीकै अवसरमा राष्ट्रिय ललितकला लेखन पुरस्कार, राष्ट्रिय ललितकला पत्रकारिता पुरस्कारसमेत प्रदान गरिने कर्माचार्यले बताए । प्रदर्शनी अवधिमा छलफल, कार्यशाला, विशिष्ट कलाकारसँग अन्तरक्रियाजस्ता कार्यक्रम पनि हुने बताइएको छ ।"
लोकसांस्कृतिक मेला,"काठमाडौं (कास) विभिन्न मुलुकको सहभागितामा लोकसांस्कृतिक मेला हुँदै छ । एभरेस्ट नेपाल कल्चरल ग्रुपले हरेक दुई वर्षमा गर्दै आएको मेलाको दसौं संस्करण घोषणा गरिएको हो । विज्ञप्तिमा जनाइएअनुसार आउँदो शुक्रबारदेखि मुलुकका विभिन्न थलोमा दसदिने मेला हुन लागेको हो । नेपाली संस्कृितको उत्थान तथा सांस्कृितक प्रर्यटन प्रवर्द्धन गर्ने उदेश्य बोकेको मेलामा यसपटक इस्टोनिया, मेक्सिको, बंगलादेश, भारत, मलेसिया, डेनमार्क, इजरायल, बुल्गेरिया, श्रीलंका, इजिप्ट लगायत मुलुकको सहभागिता रहनेछ । विभिन्न सांस्कृतिक समूहका २ सय ५० भन्दा बढी अन्तर्राष्ट्रिय कलाकारले भाग लिनेछन्, विज्ञप्तिमा जनाइएको छ । यसपटकको महोत्सव काठमाडौं, ललितपुर, पोखराजस्ता पर्यटकीय तथा ऐतिहासिक क्षेत्रमा हुने जनाइएको छ । राजधानीमा भने ऐतिहासिक तथा विश्वसम्पदा सूचीमा सूचीकृत पाटन दरबार र हनुमानढोका दरबारजस्ता क्षेत्रमा मेला हुनेछ । यसबाट देशको विविध संस्कृति, पुरातात्त्विक र अन्य पर्यटकीय स्थलको मात्र नभई सम्पूर्ण नेपालकै विश्वसामु प्रचारप्रसार हुने आशा छ, विज्ञप्तिमा छ ।"
उपकुलपति बारम्बार 'काठमाडौं काज',"(काठमाडौं)  शिक्षा मन्त्रालयको निर्णयविपरीत लुम्बिनी बौद्ध विश्वविद्यालयले काठमाडौंमा परीक्षा नियन्त्रण कार्यालयको नाममा सम्पर्क कार्यालय सञ्चालन गरिरहेको छ ।उपत्यकाबाहिर केन्द्रीय कार्यालय रहेको विश्वविद्यालयले काठमाडौंमा स्थापना गरेको सम्पर्क कार्यालय बन्द गराउने निर्णय शिक्षा मन्त्रालयले गरेको थियो । अघिल्लो वर्ष जेठ १० मा शिक्षामन्त्री गिरिराजमणि पोखरेलले उक्त निर्णय गरे पनि लुम्बिनीमा केन्द्रीय कार्यालय रहेको विश्वविद्यालयले सम्पर्क कार्यालय चलाएको हो । स्रोतका अनुसार काठमाडौंको कुपन्डोल क्षेत्रमा विश्वविद्यालयको परीक्षा नियन्त्रण कार्यालय सञ्चालनमा छ । परीक्षा नियन्त्रण कार्यालयबाटै विश्वविद्यालयले अन्य समन्वयका गतिविधि पनि गर्दै आएको छ । अधिकांश समय काठमाडौंमा काजमा बस्ने उपकुलपति हृदयरत्न वज्राचार्यले उपत्यकामा समन्वय कार्यालय खोल्न शिक्षा मन्त्रालयसँग अनुमति माग्दै आएका छन् । मन्त्रालयले निर्णय गर्नुअघिदेखि रहेको कार्यालय बन्द गरिएको छैन, विश्वविद्यालयनिकट स्रोतले भन्यो, त्यसलाई वैधता दिन विश्वविद्यालयले सहकुलपति र शिक्षा मन्त्रालयसँग अनुमति माग्दै आएको छ । शिक्षा मन्त्रालयका उच्चशिक्षा महाशाखाका सहसचिव रामशरण सापकोटाले लुम्बिनी बौद्ध विश्वविद्यालयले सम्पर्क कार्यालय खोल्न अनुमति मागेको बताए । मन्त्रालयले सम्पर्क कार्यालय चलाउन रोकेको छ, लुम्बिनी बौद्ध विश्वविद्यालयले दैनिक कामकाज गर्न समस्या भएको कारण देखाएर अनुमति मागेको हो तर कुनै निर्णय भएको छैन, उनले भने ।उपकुलपति वज्राचार्यले गत पुस १४ मा मन्त्रालयलाई पत्राचार गरेर विश्वविद्यालयको समन्वय तथा परीक्षा इकाई खोल्न सहमति माग गरेका हुन् । उनी अघिल्लो फागुन ९ मा उपकुलपति नियुक्त भएका थिए । नियुक्त भएलगत्तै उनले कार्यकारी परिषद्बाट सम्पर्क कार्यालय काठमाडौंमा स्थापना गर्ने निर्णय गराएका हुन् । उपकुलपतिमा नियुक्त भएपछिको उनको पहिलो निर्णय नै त्यही थियो । त्यसपछि गत जेठ २६ मा अफिस व्यवस्थापन सम्बन्धमा भन्दै काठमाडौंमा समन्वय कार्यालय खोल्न विश्वविद्यालयले मन्त्रालयसँग अनुमति माग्यो । तर कुनै निर्णय नभएपछि पुनः गत पुसमा निवेदन दिइएको हो । विश्वविद्यालयको अनुमति माग्ने निर्णयमा कुनै छलफल नभएको सापकोटाले जनाए । मन्त्रालयले भएका सम्पर्क कार्यालय पनि हटाउनु भनेको छ, उनले भने, काठमाडौंबाहिर केन्द्रीय कार्यालय भएका विश्वविद्यालयले उपत्यकामा सम्पर्क कार्यालय चलाउनु अवैध हो । विश्वविद्यालयलाई सम्पर्क कार्यालय आवश्यक भए मन्त्रीस्तरीय निर्णयबाट मात्रै अनुमति पाउने उनले जनाए ।विश्वविद्यालयले गोप्य रूपमा सञ्चालन गरेको परीक्षा नियन्त्रण कार्यालयबाटै परीक्षाका अधिकांश काम हुँदै आएको छ । अधिकांश आंगिक क्याम्पस केन्द्रीय कार्यालय रहेको लुम्बिनी क्षेत्रमा रहे पनि सम्बन्धन पाएका निजी क्याम्पसको सहजताका लागि विश्वविद्यालयका पदाधिकारीले परीक्षा कार्यालय चलाउन अनुमति दिएको स्रोतले जनायो । परीक्षाबाहेक विश्वविद्यालयका अन्य गतिविधि पनि परीक्षा नियन्त्रण कार्यालयबाटै गर्ने गरिएको छ । उपकुलपति वज्राचार्यसमेत अधिकांश समय केन्द्रीय कार्यालयबाहिरै रहने गरेका छन् । उनको हाजिरीमा धेरै समय काठमाडौं काज भनेर उल्लेख छ । २ सय ७० दिन विश्वविद्यालय खुल्दा उनी एक सय दिन मात्रै विश्वविद्यालयमा हाजिर भएका हुन् । गत कात्तिकमा उनी १३ दिनमात्रै विश्वविद्यालयमा हाजिर भएका छन् । अन्य दिन काठमाडौं काजमा बिताएका छन् । वैशाखयताका महिनामा धेरै दिन काठमाडौं काज भनेर उनी विश्वविद्यालयमा अनुपस्थित भएका हुन् । कान्तिपुरलाई प्राप्त उपकुलपति वज्राचार्यको हाजिरीमा २ सय ७० दिन विश्वविद्यालय खुल्दा एक सय दिन मात्रै उनको हाजिर जनाइएको छ । हाजिर भएको दिन पनि उनी पूरै समय कार्यकक्षमा बसेका छैनन् । काठमाडौंमा सम्पर्क कार्यालय नहुँदा कलेजहरूसँग समन्वय, परीक्षा सञ्चालन, पाठ्यक्रम विकास तथा कार्यान्वयन, शिक्षक अभिमुखीकरणजस्ता क्रियाकलाप गर्न असहज भएको विश्वविद्यालयले जनाएको छ । समन्वय इकाई र परीक्षा शाखा उपत्यकामा नहुँदा ढिलाइ र आर्थिक व्ययभार थपिएको तर्क उपकुलपति वज्राचार्यले गर्दै आएका छन् । उनले काठमाडौंमा सम्पर्क कार्यालय अपरिहार्य रहेको दाबी गरे । अन्तर्राष्ट्रियस्तरको विश्वविद्यालय हो, केन्द्रमै कार्यालय चाहिँदो रहेछ, उनले भने । पहिलाका उपकुलपतिहरूभन्दा आफू बढी समय बसेको उनले बताए । धेरै काम काठमाडौंमै पर्छ, भ्याएसम्म केन्द्रीय कार्यालयमा बसेको छु, उनले भने । विश्वविद्यालयले सम्पर्क कार्यालय उपत्यकामा खोल्ने र पदाधिकारी पनि यतै बस्ने प्रवृत्ति बढेपछि कार्यालय हटाउने निर्णय मन्त्रालयले गरेको थियो ।"
१६ लाख अति विपन्नलाई निःशुल्क बिमा,"बिमा पहुँच बढेको छ, उनले भने, अझै पनि यसको दायरा बढाउनुपर्नेछ । धेरैभन्दा धेरै लघुबिमालाई दायरामा ल्याउन उनको आग्रह छ । बिमा कम्पनीहरूले साना बिमालाई प्राथमिकता नदिएको गुनासो आएको छ, उनले भने, त्यसो गर्नुभएन । अन्यथा सरकारले लघुबिमाका लगि कम्पनीहरूलाई सीमा तोकिदिनुपर्छ । अपेक्षित रूपमा साना कारोबार बिमामा समावेश हुन नसकेको र छिट्टै लघुबिमाको सीमा बढाएर १० प्रतिशत गराइने उनले बताए । बिमा कम्पनीको काम बिमा गर्ने नै हो, त्यसमै ध्यान केन्द्रित गर्नुस्, उनले भने, अन्यथा सरकारले हस्तक्षेप गर्नुपर्छ । बिमा सेवाको पहुँच तीव्र रूपमा विस्तार भएको बिमा समितिका अध्यक्ष चिरञ्जीवी चापागार्इंको दाबी छ । आगामी दिनमा यसले झनै तीव्रता पाउनेछ, उनले भने । बिमाको पहुँच विस्तार हुने गरी बिमा सेवा प्रदायक निकायको संस्थागत र प्रणालीगत सुधार गरिने सरकारी योजना छ । कृषि र लघु उद्यम सेवामा बिमा सेवा सहज गर्न घुम्ती बिमा कार्यक्रम सञ्चालन गरिनेछ, चालु आवको बजेट वक्तव्यमा भनिएको छ, नीति परिमार्जन गरी पुनर्बिमा व्यवसायलाई थप प्रभावकारी एवं व्यवस्थित गरी विदेशी संस्थालाई नेपालमा पुनबिमा गर्न प्रोत्साहित गरिनेछ ।तीन वर्षमा नेपालभर पुर्याउने उद्देश्यले सञ्चालनमा ल्याइएको स्वास्थ्य बिमा करिब पाँच वर्षमा बल्ल ५१ जिल्ला पुगेको छ । कामकारबाहीमा ढिलसुस्तीका साथै स्वास्थ्य बिमा बोर्ड लमो समयसम्म नेतृत्वविहीन भएकाले प्रभावकारी काम हुन नसकेको हो । यही कारण उक्त कार्यक्रम सञ्चालन भएको पाँच वर्षसम्म पनि २६ जिल्लामा अझै स्वास्थ्य बिमा सुविधा पुगेको छैन । गरिब, विपन्नलगायत लक्षित वर्गका नागरिकमा स्वास्थ्य सेवाको पहुँच पुर्याउने उद्देश्यले सरकारले करिब पाँच वर्षअघि स्वास्थ्य बिमा कार्यक्रम सुरु गरेको हो । ०७२ चैतदेखि नमुनाका रूपमा कैलालीबाट स्वास्थ्य बिमा कार्यक्रम सुरु भएको हो । त्यति बेला सरकारले आगामी तीन वर्षभित्र सबै नेपालीको स्वास्थ्य बिमा गर्ने घोषणा गरेको थियो । तोकिएको अवधि सकिएको दुई वर्षभन्दा बढी भइसक्दा पनि सरकारको लक्ष्य पूरा भएको छैन । मुलुकभर स्वास्थ्य बिमा कार्यक्रम नपुग्दा ज्येष्ठ नागरिक स्वास्थ्य बिमा कार्यक्रम पनि प्रभावकारी हुन सकेको छैन । ७० वर्षभन्दा माथिका ज्येष्ठ नागरिकलई १ लाख रुपैयाँसम्म निःशुल्क स्वास्थ्य बिमा गर्ने उद्देश्यले ०७६ वैशाखदेखि उक्त कार्यक्रम सुरु भएको हो । नयाँ वर्षको सुरुवातसँगै गत वैशाखमा प्रधानमन्त्री केपी शर्मा ओलीले भव्य रूपमा कार्यक्रममा शुभारम्भ गरेका थिए । हाल स्वास्थ्य बिमा कार्यक्रम सञ्चालन भएको जिल्लाका ज्येष्ठ नागरिकले निःशुल्क स्वास्थ्य बिमा सुविधा पाएका छन् । बाँकी जिल्लाका ज्येष्ठ नागरिक बिमा सुविधाबाट वञ्चित छन् । कार्यक्रम सुरु गर्दा स्वास्थ्य बिमा पुगेका जिल्लाका ज्येष्ठ नागरिकलई मात्र नभनेर मुलुकभर लागू हुने भनिएको थियो । सरकारले मुलुकभर भनेर घोषणा गरेको निःशुल्क स्वास्थ्य बिमा सुविधाबाट केही जिल्लाका ज्येष्ठ नागरिक वञ्चित हुँदा उनीहरूमाथि अन्याय भएको जानकारहरू बताउँछन् ।"
साढे तीन सय बिघामा लगाएको मकैमा दाना लागेन,"यसले पनि समस्या पारेको हुन सक्छ । कृषि अनुसन्धान परिषद्का प्रवक्ता मनोज ठाकुरले पनि मकैमा समस्या देखिएको स्विकारे । खुला सिमानाकै कारण अवैध रूपमा भित्रिँदा किसान मर्कामा परेको उनको बुझाइ छ । खुला सीमाकै कारण साइकल, ट्र्याक्टरमा पनि सूचीकृत नभएका मकैको बीउ आयात हुने गरेको उनले बताए । औपचारिक र अनौपचारिक गरेर वार्षिक ३ अर्बको आयात हुन्छ । व्यवसायीले बिल जारी नगर्ने र किसानसँग पनि बिल नहुँदा कारबाहीमा पनि समस्या भएको केन्द्र प्रमुख थापाको भनाइ छ । खुला सीमाका कारण नक्कली बीउ आयात भए पनि नियामक निकायले भने अनुगमनमा चासो दिएको छैन । बीउबिजनबारे अनुगमन एवं अध्ययन नार्क र केन्द्रले नै गर्नुपर्ने हो । तर यी निकायकै बेवास्ताका कारण नक्कली बीउ भित्रिने गरेको सरोकारवाला बताउँछन् । जसको मारमा किसान परेका छन् ।"
सेयर बजारमा उछाल,"(काठमाडौं)  सेयर कारोबार मापक नेप्से परिसूचक आइतबार झन्डै ७० अंक बढ्यो । गत बिहीबारको तुलनामा आइतबारको परिसूचक करिब ४८५ प्रतिशत बढी हो । यो वृद्धिसँगै समग्र नेप्से परिसूचक १ हजार ५ सय ४१४ विन्दुमा उक्लेको छ । यो करिब दुई वर्षअघिको अवस्था हो । यसअघि ०७४ पुस ३ मा नेप्से परिसूचक १ हजार ५ सय ८२५ विन्दुमा थियो । त्यसपछि ओरालो लागेको नेप्से लामो समय ११ देखि १२ सय अंकबीच रह्यो । फागुन सुरु भएयता नेप्सेमा पुनः उच्च अंकको वृद्धि देखिएको छ ।अर्थतन्त्रका सबै सूचक राम्रो रहेकाले बजारमा वृद्धि स्वाभाविक भएको इन्भेस्टर्स फोरमका पूर्वअध्यक्ष अम्बिका पौडेलले बताए । प्रायः सबै सूचीकृत कम्पनीका वित्तीय विवरण राम्रा छन्, यसकारण बजार पहिल्यै बढ्नुपर्थ्यो, अलि ढिलो बढ्यो, उनले भने । राम्रोसँग विश्लेषण गरी संयम भएर लगानी गर्न उनले सुझाए ।कारोबारमा आएका समूहको परिसूचक बढेपछि आइतबार नेप्सेमा उछाल आएको हो । नेप्सेमा भएको ६९५९ अंकको वृद्धि हालसम्मको उच्च होइन । तर पनि कारोबार रकम र संख्या हालसम्मकै उच्च भएको नेप्सेले जनाएको छ । अनलाइन कारोबार गर्ने बढेपछि कारोबार रकम वृद्धि भएको नेप्सेको दाबी छ । आइतबारको कुल कारोबारमध्ये करिब ४४ प्रतिशत अनलाइनबाटै भएको नेप्सेले जनाएको छ । आइतबार ३० हजार ४ सय ५६ कारोबारबाट १ सय ७८ कम्पनीको सेयर किनबेच भएको छ । कारोबार रकम हालसम्मकै उच्च हो । यो दिन ८७ लाख ६९ हजार ५ सय २२ कित्ता सेयर किनबेच भए । ती सेयर किनबेच हुँदा ३ अर्ब ६० करोड ८५ लाख रुपैयाँबराबरको सेयर कारोबार भयो । कारोबार रकम पनि हालसम्मकै उच्च हो । यसअघि २ अर्ब ७८ करोड रुपैयाँ बराबरको सेयर कारोबार भएको थियो । केही दिनयता नेप्सेले हरेक दिन नयाँ रेकर्ड बनाएको छ । पछिल्ला दिनमा बिमा र लघुवित्त समूहअन्तर्गतका कम्पनीको सेयर मूल्य बढेपछि नेप्से उच्च अंकले बढेको हो । गत दुई साता बिमा र लघुवित्त समूहको परिसूचक बढे पनि बैंकिङ समूहको बढेको थिएन । तर आइतबार भने बैंकिङ, व्यापार समूहका परिसूचक उच्च अंकले बढे । नेप्सेको वृद्धि दिगो देखिँदैन, एक विज्ञले भने, बजार दिगो हुन बिमा र लघुवित्त समूहका परिसूचक करेक्सन हुनुपर्थ्यो । वाणिज्य बैंक समूहका परिसूचक बढ्नु सकारात्मक संकेत भए पनि बिमा र लघुवित्तमा करेक्सन नहुनु राम्रो नभएको उनले बताए ।बिमा र लघुवित्त समूहमा रहेका राम्रा कम्पनीको मात्र सेयर मूल्य बढेको छैन, उनले भने, नराम्रा कम्पनीको पनि बढेको छ । यो सेयर बजार दिगो नहुने संकेत हो । लघुवित्त र बिमा कम्पनीको सेयरमा चलखेल भएको ब्रोकरहरू स्विकार्छन् । प्रायः बिमा र लघुवित्त कम्पनीको सेयर थोरै व्यक्तिको हातमा रहेकाले ती सेयर एकीकृत गरी चलखेल गर्न सजिलो हुन्छ, जुन नेपाल टेलिकम र ठूला बैंकको सेयरमा सम्भव हुँदैन । बजारमा देखिएको भित्री चलखेललाई समयमै न्यूनीकरण गर्न नसके छोटो समयमै बजार १ सय अंक झर्न बेर लाग्दैन, एक ब्रोकरले भने, अब लघुवित्त र बिमा समूहको परिसूचकमा करेक्सन तथा बैंकिङ र अन्य समूहको परिसूचकमा वृद्धि भए बजार दिगो हुने देखिन्छ । बजारमा एक्कासि पैसा कहाँबाट आयो भन्नेमा जानकार पनि अन्योलमा छन् । बैंकबाट धेरै ऋण प्रवाह भएको तथ्यांकमा देखिँदैन, एक जानकारले भने, बरु ब्रोकर कम्पनीले आफ्नै पैसा परिचालन गरेको देखिन्छ । आइतबार बजारमा केही ठूला व्यावसायिक घरानाको लगानी आएको ती अधिकारीले बताए । लामो समय लगानी विस्तार नगरेका एकदुई व्यावसायिक घरानाले लगानी बढाए, स्रोतले भन्यो, ती समूहले धेरैजसो वाणिज्य बैंक, केही राम्रा विकास बैंक र बिमाको सेयर किनेको देखिन्छ । आइतबार व्यापार समूहको परिसूचक ८२५ र बैंकिङ समूहको परिसूचक ७१५ प्रतिशत बढ्यो ।"
भेडालाई बोकाएर चामल,"(बझाङ)  खाद्यान्न अभाव खेपिरहेका साइपाल गाउँपालिकाका सबै वडामा चामल पुर्याइएको छ । बाक्लो हिमपातले बाटो अवरुद्ध भएपछि बझाङको विकट हिमाली भेगमा पर्ने यो गाउँपालिकामा खाद्यान्न संकट बढेको थियो । अहिले खाद्य संस्थानले भेडाच्यांग्राबाट चामल ढुवानी गराएपछि तत्कालका लागि अभाव टरेको छ । साइपाल गाउँपालिकाका उत्तरी गाउँलाई जोड्ने रस्यालेक, पानी लोट्यालगायत ठाउँमा करिब चार किलोमिटर बाटोमा जमेको बाक्लो हिउँ अझै पग्लिएको छैन । खच्चडबाट ढुवानी हुन नसकेपछि भेडाच्यांग्रामा बोकाई साइपालमा चामल पठाइएको संस्थानका कर्मचारी राजन धमेनाले जानकारी दिए । स्थानीय बासिन्दाको सहयोगमा भेडा हिँड्न सक्ने बाटो बनाएर खाद्य संकट भएका गाउँमा चामल पठाइएको हो, धमेनाले भने । खाद्य संकटको सबैभन्दा बढी जोखिम रहेको वडा नम्बर ५ मा पर्ने न्युना गाउँका ३५ परिवारलाई आठ क्विन्टल १० किलो चामल ढुवानी गरेर वितरण गरिसकिएको उनले बताए । धुली र काँडामा पनि केही महिना पुग्ने खाद्यान्न ढुवानी भइसकेको उनको भनाइ छ । खाद्य संकटको जोखिममा रहेका यहाँका स्थानीयले गाउँमा चामल पुगेपछि राहत महसुस गरेका छन् । भोकभोकै परिन्छ कि भन्ने चिन्ताले आतंकित थियौं, न्युनाका उमेश बोहराले भने, चामल पुगेपछि सबैले राहत महसुस गरेका छन् । खाद्यान्न अभावले केही हप्तासम्म यहाँका बासिन्दाले एक छाक मात्र खाना खाने गरेको उनले बताए । चालु आर्थिक वर्षभित्र साइपाल गाउँपालिकामा एक हजार क्विन्टल चामल ढुवानी गर्न डोटीको मेरो कन्स्ट्रक्सनले जिम्मेवारी पाएको छ । यसअनुसार हालसम्म पाँच सय क्विन्टल साइपाल पुर्याइसकिएको र बाँकी पाँच सय क्विन्टल ढुवानीका लागि तल्कोट गाउँपालिकाको स्याँडासम्म पुर्याइएको ठेकेदार कम्पनीले जनाएको छ । ढुवानी भएको चामलमध्ये वडा नम्बर १ र २ का बासिन्दाका लागि ३ सय १६ क्विन्टल ६० किलो वितरण भइसकेको छ । वडा नम्बर ३ मा ३५ क्विन्टल, वडा नम्बर ४ मा २८ क्विन्टल र वडा नम्बर ५ मा ८ क्विन्टल वितरण भएको गाउँपालिका अध्यक्ष राजेन्द्र धामीले बताए । खाद्यान्न अभाव भएको वडा नम्बर ४ र ५ का लागि थप १ सय ५० क्विन्टल चामल भेडामार्फत ढुवानी गरेर धलौनसम्म पुर्याइएको छ । बाक्लो हिमपातका कारण बाटो अवरुद्ध भएकाले साइपालमा खाद्यान्न अभाव चुलिएको थियो । दुई साताअघि सेनाको हेलिकप्टरले २५ क्विन्टल चामल उत्तरी क्षेत्रमा ढुवानी गरेको थियो । प्रतिव्यक्ति तीन किलोका दरले १ सय २१ परिवारले चामल पाएका थिए । अहिलेलाई संकट टरे पनि जोखिम कायमै रहेको गाउँपालिका अध्यक्ष धामीले बताए । गाउँपालिकामा वार्षिक पाँच हजार क्विन्टल चामल आवश्यक रहेकामा खाद्य संस्थानले एक हजार क्विन्टल मात्र स्वीकृत गरेको उनको भनाइ छ । साइपाल उच्च हिमाली क्षेत्रमा पर्ने भएकाले यहाँ खाद्यान्न उत्पादन न्यून हुन्छ । यस गाउँपालिकामा खाद्य संस्थानको स्थायी डिपो स्थापना गर्न गाउँपालिका र यहाँका बासिन्दाले प्रदेश र संघीय सरकारसमक्ष बारम्बार अनुरोध गर्दै आए पनि सुनुवाइ नगरेको धामीले बताए ।"
एनएमबी बचत खातामा बिमा,काठमाडौं (कास) एनएमबी बैंकले एनएमबी तलब खाता र एनएमबी सुपर तलब खाता मा नयाँ बिमा योजना ल्याएको छ । योजनाअन्तर्गत खातावालालाई १८ लाख रुपैयाँसम्मको बिमा सुविधा प्रदान गरिन्छ । एनएमबीको प्रिमियम तलब खाताका ग्राहकलाई १० लाख रुपैयाँसम्मको दुर्घटना मृत्यु बिमा र १८ प्रकारका घातक रोगका लागि ५ लाख रुपैयाँसम्मको बिमा सुविधा उपलब्ध छ ।
बीओकेको सहज बचत,"काठमाडौं (कास) बैंक अफ काठमान्डू (बीओके) ले सहज बचत खाता सार्वजनिक गरेको छ । बैंकले २५औं वार्षिकोत्सवका अवसरमा यस्तो खाता ल्याएको हो । यसमा ग्राहकले २५ रुपैयाँमा नै नयाँ खाता खोल्न सक्नेछन् । यसमा वार्षिक ६ प्रतिशत ब्याजदर, पहिलो वर्ष निःशुल्क डेबिट कार्ड, इन्टरनेट तथा मोबाइल बैंकिङ सेवा उपलब्ध छ ।"
सुबिसुको '१००जी अप्टिकल नेटवर्क',काठमाडौं (कास) सुबिसु केबलनेटले नोकियाको १००जी अप्टिकल नेटवर्कको सुरुवात गरेको छ । फागुन ४ बाट अप्टिकल नेटवर्क सुरु गरेको सुबिसुले यसबाट उपभोक्ताका लागि ब्यान्डविथ्ड १ जीबीपीएससम्म विस्तार गर्न सक्नेछ । यसबाट ग्राहकले उच्च गतिको इन्टरनेट र उच्च डेफिनेसन इन्टरनेट प्रोटोकल सेवा लिन सक्नेछन् ।
डीएभीलाई अवार्ड,काठमाडौं (कास) डीएभी स्कुलले स्टार इन्डिया ग्रुपको इन्टरनेसनल एजुकेसनल अवार्ड प्राप्त गरेको छ । स्टार इन्डिया ग्रुपले काठमाडौंमा नेपालभारत अन्तर्राष्ट्रिय मैत्री सांगीतिक कार्यक्रम तथा स्टार इन्टरनेसनल एजुकेसन अवार्ड गत बिहीबार आयोजना गरेको थियो । कार्यक्रममा नौ जना भारतीय कलाकार भारत गौरव रत्न अवार्ड बाट सम्मानित भए ।
सनराइजको 'सरल एसएमई कर्जा',"काठमाडौं (कास) सनराइज बैंकले शनिबारदेखि सनराइज सरल एसएमई कर्जा सञ्चालनमा ल्याएको छ । ज्ञान, सीप, क्षमता र उद्यमशीलता भएका तर पुँजी अभावमा उद्यम तथा व्यवसाय सञ्चालन गर्न असमर्थ साना व्यवसायीलाई सहज तरिकाले तत्कालै कर्जा उपलब्ध गराउन यो योजना ल्याइएको बैंकले बताएको छ । योजनाअन्तर्गत ग्राहकले कर्जा लिन आवश्यक सम्पूर्ण कागजात बैंकमा पेस गरेको २४ घण्टाभित्रमा कर्जा पाउने बैंकले जनाएको छ । ग्राहकले १ करोड रुपैयाँसम्मको कर्जा सहुलियत ब्याजदरमा प्राप्त गर्न सक्छन् ।"
सिटिजन्ससिद्धार्थ सहकार्य,"काठमाडौं (कास) सिटिजन्स बैंक इन्टरनेसनल र सिद्धार्थ बिजनेस ग्रुप एन्ड हस्पिटालिटीबीच बैंकका ग्राहकलाई सेवा शुल्कमा छुट दिनेसम्बन्धी सम्झौता भएको छ । सम्झौतापछि बैंकका डेबिट, क्रेडिट र प्रिभिलेज कार्डवाहकले सिद्धार्थका देशभरका होटल, क्याफे र रिसोर्टमा छुट पाउने बैंकले जनाएको छ ।"
एनआईसीको बिमा सुविधा,"काठमाडौं (कास) एनआईसी एसिया बैंकले नयाँ सुपर चामत्कारिक मुद्दती खाता मा २१ लाख रुपैयाँसम्मको बिमा सुविधा ल्याएको छ । यो मुद्दती खातामा ग्राहकले जीवनमा आई पर्न सक्ने अकल्पनीय घटना, खातावालाको दुर्घटनाबाट मृत्यु वा पूर्ण रूपमा अशक्त भए र १८ घातक रोगको बिमा सुविधा प्राप्त गर्न सक्छन् ।"
युनाइटेडको सिल्भर जुब्ली खाता,काठमाडौं (कास) युनाइटेड फाइनान्सले सिल्भर जुब्ली बचत खाता र सहुलियत कृषि कर्जा कार्यक्रम सञ्चालनमा ल्याएको छ । फाइनान्सको २५औं वार्षिकोत्सवका अवसरमा उक्त बचत खाता र कर्जा कार्यक्रम सञ्चालनमा ल्याइएको हो ।
देउवा अब कामचलाउ,"(काठमाडौं)  देउवाले ०७२ फागुन दोस्रो साता सभापतिको उम्मेदवार हुँदा कान्तिपुरसँगको अन्तर्वार्तामा भनेका थिए, पार्टी एक बनाउन सकिनँ भने मलाई फटाहा भन्नुहोला । म पार्टी मिलाएर अहिलेका नेताले सोचेको भन्दा पनि माथिल्लो स्तरमा पुर्याउँछु । त्यो क्षमता मसँग छ । मेरो कुनै कोटरी छैन । सुझाव लिन्छु तर निर्णय आफैं गर्ने बानी छ ।चार वर्षको कार्यकाल सकिँदै गर्दा देउवामाथि यी वाचा पूरा नगरेको मात्र होइन, ध्रुवीकरण बढाएर पार्टीभित्र एकलौटी वर्चस्व स्थापित गर्न खोजेको भन्दै संस्थापनइतर पक्ष निरन्तर विरोधमा छ । पार्टीमा एकता होइन, अविश्वास र संशय बढेको देखिन्छ । यही अवधिमा संस्थापनइतर पक्षले केन्द्रीय कार्यसमिति बैठक बहिष्कार गरेको घटनासमेत दोहोरियो । भागबन्डा कम भएको छैन, बढेको छ । पार्टीका केन्द्रीय विभागहरू गठन हुन सकेका छैनन् । केन्द्रीय कार्यसम्पादन समिति, संसदीय समिति जस्ता महत्त्वपूर्ण निकाय अझै रिक्त छन् । दसौं वर्षदेखि तदर्थमा चल्दै आएका भ्रातृ संस्थाहरूको अधिवेशन हुन सकेको छैन । यी सबै परिदृश्यलाई नजिकबाट नियालिरहेका कांग्रेस महामन्त्री शशांक कोइराला देउवाको कार्यकाल पूर्णतः असफल रहेको दाबी गर्छन् । (सभापतिले) कुनै काम समयमा गर्नुभएन । पार्टीलाई अघि बढाउने भिजन पनि दिन सक्नुभएन । चारैतिर घेराबन्दीमा पर्दासमेत मैले उहाँलाई बचाएँ । पार्टीले निर्वाचन हार्दासमेत मैले शेरबहादुरजीले मात्रै जिम्मेवारी लिने होइन, हामी सबै निर्णयकर्ताले जिम्मेवर लिनुपर्छ भनेर बचाएँ, कोइरालाले कान्तिपुरसित भने, त्यसपछि पनि शेरबहादुरजीले गति पकड्न सक्नुभएन । अब उहाँको नेतृत्वमा कांग्रेस अघि बढ्न सक्दैन भन्ने निष्कर्षमा म पुगेको छु ।देउवानिकट नेता रमेश लेखक सभापति असफल भएको तर्कसँग सहमत छैनन् । संविधानको कार्यान्वयन र तीन तह (स्थानीय, प्रदेश र केन्द्र) का निर्वाचन गराउने जस्तो चुनौतीपूर्ण कार्य सम्पन्न गरेर नेतृत्वको पहिचान दिएको उनको भनाइ छ । सभापति सहमतिबेगर अघि बढ्नुभएन । सहमति खोज्दा नै केन्द्रीय विभाग गठनमा ढिलाइ हुन पुग्यो, लेखकले भने, पार्टीभित्र दूरी बढ्न नदिनका लागि असहज स्थितिलाई उदारताका साथ सहमतिमा लैजाने प्रयाससमेत उहाँले गर्नुभयो । देउवा ०७२ फागुन २०२३ सम्म राजधानीमा भएको १३ औं महाधिवेशनबाट चार वर्षका लागि सभापति निर्वाचित भएका थिए । उनको कार्यकाल यही फागुन १९ बाट सकिँदै छ । त्यसपछि उनी कामचलाउ हैसियतमा हुनेछन् । केन्द्रीय कार्यसमितिको पुस ११ गतेको बैठकले ०७७ फागुन ७१० सम्म १४ औं महाधिवेशन गर्ने गरी एक वर्षको कार्यकाल बढाउने निर्णय लिइसकेको छ । पार्टी विधानअनुसार यही फागुन २० सम्ममा १४ औं महाधिवेशन सम्पन्न गराउनुपर्थ्यो । पार्टी विधानले असाधारण स्थिति उत्पन्न भए मात्रै एक वर्ष कार्यकाल बढाउन सकिने व्यवस्था गरेको छ । देउवाले भने सांगठनिक संरचनाको समायोजन र पुनर्गठन गर्न नसकेको स्थितिलाई नै असाधारण मानेर कार्यकाल लम्ब्याएका छन् । यसप्रति पार्टीभित्रै विवादसमेत भएको थियो । संस्थापनइतर पक्षीय नेताहरू नियमित महाधिवेशनकै पक्षमा थिए । ०७४ को निर्वाचनमा पार्टीले नराम्रो पराजय भोगेलगत्तै देउवाइतर खेमामा रहेका नेताहरूले अग्रिम महाधिवेशनको माग गर्दै आएका थिए । समय घर्कंदै जाँदा नियमित महाधिवेशन भन्न थाले । नियमित महाधिवेशनसमेत नभएपछि ०७७ फागुनमै महाधिवेशन गराउनुपर्ने उनीहरूको दबाब बढ्दै गयो । तर देउवाले संस्थापनइतर पक्षबाट आएका यी सबै माग टार्दै आए । देउवानिकट रहेका एक नेताकै भनाइमा उनी फेरि पनि पार्टी सभापति बन्न चाहन्छन् र त्यसका लागि अनुकूल परिस्थित खडा गर्न समय टार्दै आएका हुन् । महामन्त्री कोइराला तोकिएको समयमै महाधिवेशन हुनेमा शंका व्यक्त गर्छन् । पार्टीका तल्ला तहका संरचना समायोजन नसकिएको र क्रियाशील सदस्यता वितरण र नवीकरणको प्रक्रिया अघि नबढेको कारण देखाउँदै कोइरालाले भने, यी कार्य अघि बढाउन शेरबहादुरजीले ढिला गर्दै आउनुभएको छ । यसले शंका बढाएको छ । ०७२ असोज ३ गते संविधान जारी भएपछि राज्य पुनःसंरचना भए पनि कांग्रेसको सांगठनिक संरचना भर्खरै समायोजनको तर्खरमा छ । जिल्ला, प्रदेश, प्रतिनिधिसभा निर्वाचन क्षेत्रीयस्तरका सांगठनिक संरचनापछि अहिले वडा र गाउँ तहको समायोजनको प्रक्रिया अघि बढ्दै छ । समायोजनमा भइरहेको ढिलाइले महाधिवेशनको तालिका प्रभावित हुने सम्भावना छ । कांग्रेस नेता मीनेन्द्र रिजाल पार्टीको चुनावतिर मात्रै नेतृत्वको बढी ध्यान केन्द्रित हुँदा चौतर्फी समस्या आएको बताउँछन् । नेतृत्वले आफूले कसरी जितिन्छ भन्नेतर्फ भन्दा पनि कांग्रेसलाई सबैभन्दा ठूलो पार्टी कसरी बनाउन सकिन्छ भन्नेतर्फ ध्यान दिनुपर्ने हो, उनले भने, पार्टी सभापति सीमित घेरामा हुनुहुन्छ । विस्तारित हुन सक्नुभएको छैन । जसको परिणति पार्टीभित्र देखिएको छ ।"
"के भए, के भएनन् ?","देउवा नेतृत्वमा आएपछि एकपटक मात्रै महासमिति बैठक भएको छ । विधानले महाधिवेशन भएको वर्षबाहेक अन्य हरेक वर्षमा एकपटक महासमिति बैठक अनिवार्य बोलाउनुपर्ने व्यवस्था गरेको छ । गत वर्ष पुसमा भएको महासमिति बैठकले पार्टीको विधानमा नयाँ संशोधन गर्यो । संशोधित विधान नेतृत्वबाट मिचिएको गुनासो पार्टीभित्र व्याप्त छ । भ्रातृ संस्थाहरूको अधिवेशन अझै हुन सकेका छैनन् । दुई महिनामा निर्माण हुनुपर्ने विभाग गठन गर्ने र नगर्नेबीच विवाद अझै जारी छ । पुस ११ को केन्द्रीय कार्यसमिति बैठकले २८ वटा विभागलाई बढाएर ४७ पुर्याएको छ । कार्यकाल सकिने बेला महाधिवेशनलाई प्रभाव पार्न विभागको संख्या बढाइएको भन्दै देउवाइतरले विरोध जनाउँदै आएको छ । महामन्त्री कोइरालाले कामचलाउ हैसियतमा पुगिसकेका बेला विभाग गठनको औचित्य नभएको बताए । अब विभागतिर अल्झने होइन, महाधिवशेनको तयारीमा अघि बढ्नुपर्छ, उनले भने । ०७४ को निर्वाचनअघि देउवाले विधानविपरीतको संख्या राखेर संसदीय समिति र केन्द्रीय कार्यसम्पादन समिति गठन गरेका थिए । पछि इतर खेमाबाट विरोध भएपछि दुवै समिति विघटन भए । गत चैतमा विघटन भएपछि फेरि गठन हुन सकेका छैनन् । केन्द्रीय कार्यसम्पादन समिति नबन्दा पार्टी विधानविपरीत पदाधिकारी बैठकको अभ्यासलाई संस्थागत गरिएको छ । देउवाले पार्टी पदाधिकारीसमेत कार्यकालको दुई वर्षपछि मनोनयन गरे । उपसभापतिमा विमलेन्द्र निधि, महामन्त्रीमा पूर्णबहादुर खड्का र सहमहामन्त्रीमा प्रकाशरण महत गत चैतमा चुनिएका हुन् । पार्टीका भ्रातृ संस्थाहरूमध्ये सबभन्दा क्रियाशील नेविसंघ ८ महिनाभन्दा बढी नेतृत्वविहीन भयो । केही दिनअघि मात्रै राजीव ढुंगानाको नेतृत्वमा तदर्थ समिति गठन भएको छ तर त्यसले पूर्णता पाएको छैन । तरुण दलमा अध्यक्ष, उपाध्यक्ष, महासचिव र कोषाध्यक्षका भरमै तीन वर्षको कार्यकाल सकिएको छ । पछिल्लोपटक वरिष्ठ नेता रामचन्द्र पौडेल पक्षबाट महासचिव भएका भूपेन्द्रजंग शाहीलाई तरुण दलले अनुशासनहीनको आरोप लगाएर निष्कासन गरेपछि विवादको भुमरीमा छ । राष्ट्रिय लोकतान्त्रिक अपांग संघ, नेपाल तामाङ संघ र नेपाल ठाकुर समाजले भ्रातृ संस्थाको मान्यता पाएदेखि नै अधिवेशन गर्न सकेका छैनन् । अपांग संघ र तामाङ संघले ०६६ वैशाख २१ गते र ठाकुर समाजले ०६७ वैशाख ३१ गते भ्रातृ संस्थाको मान्यता पाएका थिए । प्रजातन्त्र सेनानी संघ, किसान संघ, आदिवासी जनजाति संघले अधिवेशन नगरेको दसौं वर्ष भइसकेको छ । अधिवेशनका लागि ०६८ माघ २१ मा टंकप्रसाद शर्मा कँडेलको संयोजकत्वमा सेनानी संघ, भानु सिग्देलको संयोजकत्वमा किसान संघ, इन्द्रबहादुर गुरुङको संयोजकत्वमा आदिवासी जनजाति संघको तदर्थ समिति बनाइएको थियो । ती समितिलाई ६ महिनाभित्र अधिवेशन गर्न भनिएको थियो । दलित संघको ०६९ फागुनयता अधिवेशन भएको छैन । भ्रातृ संस्थाहरूको अधिवेशनका लागि पार्टी नेतृत्वले अग्रसरता लिनुपर्ने हुन्छ । देउवा आएपछि ट्रेड युनियन कांग्रेस, कर्मचारी युनियन, नेपाल शिक्षक संघ, इन्जिनियरिङ एसोसिएसनलगायत केही शुभेच्छुक संस्थाहरूका अधिवेशन भए । तिनमा आफ्नो पक्षको हार भएपछि देउवाले थप भ्रातृ तथा शुभेच्छुक संस्थाको अधिवेशन गराउन नचाहेको आरोप संस्थापनइतरको छ । देउवानिकट नेता लेखक भने सबैलाई समेट्न खोज्दा देउवाले कतिपय निर्णयमा ढिला भएको बताउँछन् । उनले थपे, समग्रमा देउवाको कार्यकाललाई सफल नै मान्नुपर्छ ।"
अवैध उत्खननमा नेताकै एक्स्काभेटर,"(महोत्तरी)  महोत्तरीको मराहा खोलामा बालुवागिट्टीको अवैध उत्खननमा प्रयोग गरिएको एक्स्काभेटर र ट्र्याक्टर नेकपा नेताको रहेको खुलेको छ । बर्दिबास प्रहरीले शनिबार राति खोलाबाट नियन्त्रणमा लिएको प्रदेश २०२००१ क ०२३६ नम्बरको एक्स्काभेटर नेकपा प्रदेश कमिटी सदस्य रामपुकार यादवको हो ।इलाका प्रहरी कार्यालय बर्दिबासले गस्तीका क्रममा शनिबार राति १२ बजे बर्दिबास नगरपालिका१० स्थित मराहा खोलामा उत्खनन गरिरहेका एक्स्काभेटर तथा ज१त ९३७० र ज१त ५५७१ नम्बरका दुईवटा ट्याक्टर नियन्त्रणमा लिएको थियो । नेता यादवले भने निजी जग्गामा उत्खनन गरिरहेका बेला एक्स्काभेटर प्रहरीले नियन्त्रणमा लिएको दाबी गरे । प्रहरी नायब उपरीक्षक राजन चापागाईंले भने पूर्वपश्चिम राजमार्गभन्दा उत्तरतर्फ चुरेक्षेत्रमा अवैध उत्खनन गरेकाले एक्स्काभेटर नियन्त्रणमा लिएको बताए । खोलाबाट बस्ती जोगाउन तटबन्धका लागि निजी जग्गामा एक्स्काभेटर चलाएको हुँ, उनले भने । महोत्तरीका सबै क्रसर उद्योग, बालुवागिट्टी, वासिङ सेन्टर र खोला उत्खनन बन्द गरिए पनि रातको समयमा अवैध उत्खनन जारी छ । नेकपाका प्रदेश कमिटी सदस्य यादव भने यसअघि काठ तस्करी र ओसारपसार मुद्दामा समेत मुछिएका थिए । २०६८ फागुन १८ मा यादवलाई घरबाटै ठूलो परिमाणमा सखुवाको काठसहित जिल्ला वन कार्यालय महोत्तरीले पक्राउ गरेको थियो । उक्त मुद्दा अदालतमा विचाराधीन छ । मध्यरातमा महोत्तरीका विभिन्न नदीमा उत्खनन जारी रहेकाले प्रहरीले गस्ती बढाएको र खोला क्षेत्रमा बढी निगरानी राखेको डीएसपी चापागाईंले बताए । प्रहरीले अहिले दैनिकजसो ५ वटासम्म उपकरण नियन्त्रणमा लिइरहेको उनले बताए । एक महिनायता इलाका प्रहरी कार्यालय बर्दिबासले खोला दोहनमा प्रयोग गरिएका १८ वटा उपकरण नियन्त्रणमा लिएको छ । प्रहरीले नियन्त्रणमा लिएका उपकरण नगरपालिकाले जरिवाना तिराएर छाड्ने गरेको छ । नगरपालिकाले अवैध उत्खनन गर्ने ट्याक्टरलाई १५ हजार, टिपरलाई २५ हजार, एक्स्काभेटर ४० हजार र ठूला उपकरणलाई ६० हजारसम्म जरिवाना लिएर छोडिने गरेको बर्दिबास नगरपालिकाका प्रमुख प्रशासकीय अधिकृत कविराज उप्रेतीले बताए । महोत्तरीका क्रसर उद्योग, बालुवागिट्टी वासिङ सेन्टर र उत्खनन बन्द गर्न जिल्ला समन्वय समितिको निर्देशन अटेरी गरी उद्योगहरूले उत्खनन जारी राखेका छन् ।"
जुम्ला नपुग्दै फर्कियो टोली,"काठमाडौं (कास) महिला तथा किशोरीविरुद्धका कुप्रथा अन्त्यका लागि जुम्लामा आयोजित महायज्ञमा पुग्ने भनेर काठमाडौंबाट गएको टोली बाटैबाट फर्किएको छ । महिला तथा बालबालिका मन्त्री पार्वत गुरुङ, सांसद विन्दा पाण्डे, गजेन्द्रबहादुर महत र कर्णाली प्रदेशका सामाजिक विकासमन्त्री दल रावललगायतको टोली बीचैबाट फर्केको हो । शनिबार पुग्नु थियो । त्यही दिन जुम्लामा हिउँ पर्दैछ भने नेपालगन्जबाट जहाजै उडेन फर्कियौं, सांसद पाण्डेले बताइन्, त्यसपछि काठमाडौं फर्कियौं । आगामी जेठ तेस्रो साता अन्तर्राष्ट्रिय मर्यादित महिनावारी कार्यशाला गोष्ठी आयोजना गरिने र त्यसमा २० देशका अनुसन्धानकर्मी, अभियानकर्मी, सरकारका प्रतिनिधिसँगै सबै प्रदेश र स्थानीय तहलाई सहभागी गराइने मन्त्री गुरुङले बताए ।"
बाँस्कोटा प्रकरण छानबिन हुन्छ ः दाहाल,"जनकपुर (कास) नेकपा अध्यक्ष पुष्पकमल दाहालले पूर्वसञ्चार तथा सूचना प्रविधिमन्त्री गोकुल बाँस्कोटाले कमिसन मागेको प्रकरणबारे छानबिन हुने बताएका छन् । दाहालले बाँस्कोटा प्रकरणबारे अख्तियार दुरुपयोग अनुसन्धान आयोगले छानबिन गर्ने बताउँदै त्यससँग जोडिएका सबै विषयमा सम्बन्धित निकायले छानबिन गर्ने बताए । सञ्चारमन्त्री प्रकरणमा छानबिन हुन्छ । लेखा समितिमा पनि छलफल भइरहेको छ, आइतबार धनुषामा आयोजित कार्यक्रममा दाहालले भने, कम्युनिस्टहरू संघर्ष गर्दासम्म राम्रो, सत्तामा पुगेपछि नराम्रो हुने रोग विश्वभरि लाग्या छ । त्यसको उपचार गर्नैपर्छ भनेर अपिल गर्न खोजेका हौं । दाहालले प्रदेश २ को सरकारमा सहभागी हुन नेकपाले सत्तारूढ दल समाजवादी र राष्ट्रिय जनता पार्टीसँग कुराकानी गरिरहेको बताए । दुवै पार्टीसँग कुरा चलिरहे पनि सरकारमा सहभागी हुने मिति तोक्ने स्थिति अहिले छैन, दाहालले सञ्चारकर्मीसँग भने । यसैबीच वाग्मती प्रदेशस्तरीय सुरक्षा गोष्ठीलाई सम्बोधन गर्न हेटौंडा आएका गृहमन्त्री रामबहादुर थापाले पनि बाँस्कोटाविरुद्ध छानबिन हुने बताएका छन् । बाँस्कोटाजीविरुद्ध सरकारका विभिन्न निकायले आवश्यक अनुसन्धान गर्नेछन्, उनले भने ।"
कांग्रेसले संसद् अवरोध नगर्ने,काठमाडौं (कास) प्रमुख प्रतिपक्ष कांग्रेसले संसद्को आगामी बैठक बहिष्कार नगर्ने भएको छ । सभापति शेरबहादुर देउवा निवास बूढानीलकण्ठमा आइतबार भएको पार्टीको अनौपचारिक बैठकले संसद् अवरोध नगरी निवर्तमान सञ्चार तथा सूचना प्रविधिमन्त्री गोकुल बाँस्कोटाको कमिसन मोलमोलाइ प्रकरणबारे प्रधानमन्त्रीसँग जवाफ माग्ने निष्कर्ष निकालेको हो । बाँस्कोटाको अडियो सार्वजनिक भएपछि राजीनामा माग्दै कांग्रेसले बिहीबार दुवै सदन अवरोध गरेको थियो । राजीनामा दिइसकेकाले अवरोध नगरी प्रधानमन्त्रीसँग जवाफ खोज्ने भएको हो । सरकारको निगरानी गर्न बनाइएको पार्टीको छाया सरकारका प्रतिनिधि पनि बैठकमा थिए । संसदीय दलका नेतासमेत रहेका सभापति देउवाले प्रभावकारी भूमिका खेल्न निर्देशन दिए । बैठकमा विकसित घटनाक्रमबारे छलफल भएको केन्द्रीय सदस्य ज्ञानेन्द्रबहादुर कार्कीले बताए । नेकपाले राष्ट्रिय सभाका सांसदलाई समेत प्रधानमन्त्री बनाउन मिल्ने गरी संविधान संशोधन गर्न लागेको विषयमा पनि छलफलमा थियो । बैठकले संविधान संशोधन त्यतिमै सीमित नरहेको निष्कर्ष निकालेको छ । शासकीय स्वरूपमै संशोधन गरेर प्रत्यक्ष राष्ट्रपति या प्रधानमन्त्रीय प्रणालीमा नेकपा जान लागेको आशंकासमेत गरेको छ ।
मछिन्द्रको सान निरन्तर,"(बिर्तामोड)  स्टार खेलाडीहरूको ज।मघट मछिन्द्र क्लबले एक सातामै लगातार दोस्रो उपाधि जितेको छ । टोलीले आइतबार झापाको झिलझिलेमा सम्पन्न तेस्रो सताक्षी गोल्डकप फुटबल प्रतियोगिताको उपाधि जितेको हो ।शिवसताक्षी नगरपालिका ११ स्थित गणेशमान सिंह अध्ययन प्रतिष्ठानको मैदानमा भएको फाइनलमा मछिन्द्रले थ्रीस्टार क्लबलाई १० गोलले पराजित गर्यो । मछिन्द्रले साता अघिमात्र निर्णायक खेलमा त्रिभुवन आर्मी क्लबलाई पराजित गर्दै सहिद स्मारक ए डिभिजन लिगको उपाधि जितेको थियो । फरवार्ड विमल घर्तीमगरले पेनाल्टीमार्फत तेस्रो मिनेटमा गरेको गोल निर्णायक बन्यो । मछिन्द्रका विदेशी खेलाडी अडेलाजा सोमिडेलाई थ्रीस्टारका अशोक खवासले बक्सभित्र लडाएपछि मछिन्द्रले पेनाल्टीको अवसर पाएको थियो ।उपाधि जितेको मछिन्द्रले नगद ६ लाख रुपैयाँ र उपविजेतामै चित्त बुझाएको थ्रीस्टारले नगद ३ लाख रुपैयाँ पायो । खेलको ९ औं मिनेटमा विशाल राई बी को हेड बल थ्रीस्टारका गोलकिपर पूर्ण चेम्जोङले जोगाए । २३ औं मिनेटमा थ्रीस्टारका लालरामले डिबक्सभित्रबाट गरेको कडा प्रहार बार नजिकैबाट बाहिरिन पुग्यो । ३९ औं मिनेटमा अशोक खवासको पासमा लालरामले गरेको अर्को प्रहार पनि खेर गयो । ४३ औं मिनेटमा मछिन्द्रका गोलकिपर विशाल श्रेष्ठ बिट भएको अवस्थामा लालरामले गरेको प्रहार गोल लाइनमा रहेका डिफेन्डर देबेन्द्र तामाङले बचाए । ४६ औं मिनेटमा रेजिन सुब्बाको पासमा विमान राईको प्रहार अकासिएको थियो । ६६ औं मिनेटमा मछिन्द्रका एन्ड्रेस नियाको प्रहार रिबाउन्ड भएको थियो । उक्त बललाई पुनः विशाल राईले कडा प्रहार गरे पनि किपर चेम्जोङले पञ्च गरेर जोगाए । ७४ औं मिनेटमा थ्रीस्टारका मिक्चेन तामाङको फ्रिकिक प्रहार पोस्ट बारमा लागेर बाहिरिएको थियो । विजेता टिमका डिफेन्डर देबेन्द्र तामाङ म्यान अफ फाइनल भई नगद १० हजार रुपैयाँ प्राप्त गरे । प्रतियोगितामा सर्वोत्कृष्ट खेलाडीको पुरस्कार थ्रीस्टारका कप्तान विक्रम लामाले जिते । उनले नगद ५० हजार रुपैयाँ प्राप्त गरे । उत्कृष्ट गोलकिपर मछिन्द्रका विशाल श्रेष्ठ, उत्कृष्ट फरवार्ड रेजिन सुब्बा, मिडफिल्डर थ्रीस्टारका रूपेश केसी, डिफेन्डर मछिन्द्रका विदेशी खेलाडी पिटर सेगुन, प्रशिक्षक विजेता टिमका प्रवेश कटुवाल र सर्वाधिक गोलकर्ता सन्जोग राई घोषित भए । प्रतियोगिताको उदीयमान खेलाडीको पुरस्कार आयोजक सतासीधाम स्पोर्टिङ क्लबका सञ्जित राईले पाए । विद्यागत उत्कृष्ट सबै खेलाडीहरूलाई जनही २० हजार रुपैयाँका दरले नगद पुरस्कार प्राप्त गरे । ४ गतेदेखि सुरु भएको गोल्डकपमा ए डिभिजनका चारसहित आठ टिमको सहभागिता रहेको थियो । गोल्डकप स्थानीय सतासीधाम स्पोर्टिङ क्लबले आयोजना गरेको थियो ।"
भारतमाथि न्युजिल्यान्ड हावी,वेलिङटन (एएफपी) तीव्र गतिका न्युजिल्यान्ड बलर ट्रेन्ट बोल्ट टिममा आफ्नो पुनः आगमनको औचित्य सिद्ध गर्दै तीन विकेट लिएपछि भारत पहिलो टेस्टको तेस्रो दिन आइतबार संघर्षरत रहेको छ । पहिलो इनिङ्सको अन्त्यमा १ सय ८३ रनले पछाडि परेको भारत दिनको खेल समाप्त हुँदा चार विकेट गुमाएर १ सय ४४ रनको स्थितिमा छ ।भारत अझै ३९ रनले पछाडि रहेको छ । यसअघि बोल्ट र केली जेमिसनले न्युजिल्यान्डलाई ३ सय ४८ रनको स्थितिसम्म पुर्याएका थिए । जेमिसनले ४४ रन बनाए भने पुछारका ब्याट्सम्यान बोल्टको ब्याटबाट महत्त्वपूर्ण ३८ रन निस्केको थियो । अस्ट्रेलियाविरुद्धको सिरिजमा बोल्ट घाइते भएपछि मैदान बाहिर रहेका थिए ।भारतका लागि भने अजिन्के रहाने २५ रन बनाएर नटआउट छन् । उनलाई १५ रन बनाएका हनुम विहारीले १५ रन बनाएर साथ दिइरहेका छन् । भारतीय स्पिनर रविचन्द्रन आविश्वनले टेस्टमा आफ्नो टिमको चुनौती कायम राख्न दोस्रो इनिङ्सका कम्तीमा ३ सय ५० रनभन्दा माथिको स्कोर बनाउनुपर्ने बताएका छन् ।
जावलाखेल वाग्मती च्याम्पियन,"(मकवानपुर)  जावलाखेल युथ क्लब वाग्मती गोल्डकप फुटबल प्रतियोगिता जितेको छ । मकवानपुरको वाग्मती गाउँपालिकास्थित जनता माविको खेल मैदानमा तेस्रो संस्करणको फाइनलमा अर्को ए डिभिजन क्लब हिमालयन शेर्पालाई १० गोलअन्तरले पराजित गर्दै जावलाखेल च्याम्पियन भएको हो । जावलाखेललाई ९ वर्षपछि पहिलो उपाधि दिलाउने क्रममा एकमात्र निर्णायक गोल खेलको ४९ औं मिनेटमा विदेशी खेलाडी ड्यानी जुनियरले गरेक । उनले हिमालयन शेर्पाका गोलरक्षक छिरिङ लामाले गरेको गल्तीको फाइदा उठाउँदै सजिलै गोल गरेका थिए । शेर्पाका गोलरक्षक लामाले जावलाखेलका खेलाडीले गरेको क्रस बललाई नियन्त्रणमा लिने क्रममा हातबाट फुत्काएका थिए । उनले फुत्काएको बललाई ड्यानीले कुनै गल्ती नगरी सजिलै खाली गोलपोस्टमा गोल गर्दै उपाधिमा जावलाखेलको नाम लेखाए । जावालाखेलले २०६७ मा नेपाल पुलिस क्लबलाई सडन डेथमा पराजित गरी तिलोत्तमा गोल्ड कप जिते यताको पहिलो उपाधि हात पारेको हो । गत वर्ष थ्री स्टार क्लबले आयोजकलाई पेनाल्टी शुटआउटमा पराजित गर्दै उपाधि जितेको थियो । पहिलो हाफमा टुंगिए पनि दुवै टोलीले गोलका लागि केही राम्रा मौकाहरू सिर्जना गरेका थिए । फाइनल खेल भएका कारण दुवै टोलीले पूर्णरूपमा दबाबमा खेलेको देखिन्थ्यो । दुवै टोली प्रतियोगितामा पहिलो पटक सहभागी भएका हुन् । उपाधिसहित जावलाखेल उपाधिसहित नगद छ लाख रुपैयाँ प्राप्त गरे । शेर्पाले नगद तीन लाख पायो । म्यान अफ द फाइनल जावलाखेलका डिफेन्डर दिलेन लोक्तामले पाँच हजार रुपैयाँ प्राप्त गरे । प्रतियोगितामा जावलाखेलका विदेशी डिफेन्डर बमबिया सर्वोत्कृष्ट घोषित भए । उनले नगद ५० हजार रुपैयाँ प्राप्त गरे । विधागत रूपमा उत्कृष्टतर्फ पनि जावलाखेलको बाहुल्यता रह्यो । प्रतियोगितामा विधागततर्फ जावलाखेलका अरुण ब्लोन उत्कृष्ट गोलरक्षक, सुजर ठकुरी उत्कृष्ट मिडफिल्डर, सुजित बुढाथोकी उत्कृष्ट फरवार्ड तथा किशोर केसी उत्कृष्ट प्रशिक्षक घोषित भए । हिमालयन शेर्पाका मानबहादुर तामाङ उत्कृष्ट रक्षक घोषित भए । उनीहरूले नगद दस हजार रुपैयाँसमेत प्राप्त गरे । प्रतियोगिताको विजेता तथा उपविजेता, सर्वोत्कृष्ट खेलाडी एवं उत्कृष्ट खेलाडीलाई वाग्मती प्रदेशका प्रदेशसभा सदस्य प्रेमबहादुर पुलामी तथा वाग्मती गाउँपालिका अध्यक्ष सर्केश घलानलगायतले पुरस्कार वितरण गरे ।वाग्मती गाउँपालिका खेलकुद विकास समितिको आयोजनामा फापरबारीमा फागुन ३ गतेबाट सुरु भएको प्रतियोगितामा ए डिभिजन टोली पाँचवटा र मोफसलका पाँचवटा टोली सहभागी थिए ।"
ब्वाइज युनियनको जित,काठमाडौं (कास) ब्वाइज युनियन क्लबले सहिद स्मारक बी डिभिजन लिगको उद्घाटन खेलमा आइतबार श्री कुमारीलाई २० ले पराजित गरेको छ । सातदोबाटेस्थित एन्फा कम्प्लेक्समा भएको खेलमा वर्तमान राईले ४१ औं मिनेटमा गोल गरेपछि ब्वाइज युनियनले अग्रता लिएको थियो । प्रदीप बोगटीले ७६ औं मिनेटमा अग्रता दोब्बर पार्दै ब्वाइज युनियनको जित पक्का गरेका थिए ।दिनको दोस्रो खेलमा बाँसबारीले भगती क्लबमाथि १० को जित रच्यो । सब्स्टिच्युट सुलेमन थापा मगरले ६३ औं मिनेटमा निर्णायक गोल गरेका थिए । सोमबार टुसालविरुद्ध पुल्चोक स्पोर्ट्स र खुमलटारविरुद्ध मध्यपुर युथ एसोसिएसन भिड्दै छन् । राजधानीको दोस्रो श्रेणीको लिगमा राउन्ड रोबिनको आधरामा १२ क्लबले ६६ खेल खेल्नेछन् । चैत २३ सम्म हुने लिगको विजेता ए डिभिजनमा उक्लिने अखिल नेपाल फुटबल संघले जनाएको छ ।
सीप्यान अवार्डमा समानता,"(काठमाडौं)  क्रिकेट खेलाडी संघ (सीप्यान) ले आफ्नो अवार्डमा समानता ल्याएको छ । चैत २१ गते राजधानीको प्रज्ञा भवनमा हुने एनसीसीएससीप्यान क्रिकेट अवार्डमा महिला र पुरुषतर्फको विजेताले समान पुरस्कार रकम पाउने भएका छन् । क्रिकेट खेलाडीहरूको हकहितका लागि बनेको सीप्यानले गत वर्षबाट यो अवार्डको सुरुआत गर्दा पुरुषतर्फको विजेता सन्दीप लामिछानेले १ लाख ३२ हजार पुरस्कार रकम पाएका थिए । त्यसको विपरीत महिलातर्फको विजेता सीता रानामगरले नगद ६६ हजार मात्र पाएकी थिइन् । शिक्षा क्षेत्रमा क्रियाशील एनसीसीएस समूहको सहकार्यमा सीप्यानले यसपल्टको अवार्डमा पुरुष र महिलातर्फको विजेतालाई समान १ लाख ३२ हजार दिने भएको छ । सीप्यानले यसबाहेक वर्ष उदयीमान खेलाडी, वर्षको उत्कृष्ट क्षण र लाइफटाइम एचिभमेन्ट अवार्डबाट पनि पुरस्कृत गर्नेछ । यी तीन विधाको विजेताले समान ६६ हजार पाउने छन् । गत वर्षको मार्चदेखि यस वर्षको मार्चसम्म नेपाली क्रिकेट खेलाडीले गरेको प्रदर्शनलाई आधार मानेर अवार्ड प्रदान गरिने भएको हो । गत वर्षको तुलनामा यस वर्ष हामीले अवार्डमा समानता ल्याउन खोजेका छौं, गत वर्ष अवार्डपछि हामीले पाएको पाएको प्रतिक्रियाका आधारमा हामीले यो निर्णय गरेका हौं, सीप्यानका अध्यक्ष मनीषराज पाण्डेले भने, त्यसैका आधारमा वर्षको उत्कृष्ट क्षणलाई अझ प्रभावकारी बनाउन खोजेका छौं । उनले अवार्डको दोस्रो संस्करणमा आइपुगे पनि अझै सुरुआती चरणमा रहेको जनाउँदै भविषयमा अन्य विधाहरू पनि थपिन सकिने जनाए । वर्षको उत्कृष्ट पुरुष र महिला खेलाडीका साथै उदीयमान खेलाडीका लागि जुरी बनाइएको छ भने वर्षको उत्कृष्ट क्षण अनलाइन भोटिङबाट तय हुनेछ । त्यस्तै लाइफटाइम एचिभमेन्ट अवार्ड सीप्यानले चयन गर्नेछ । गत वर्ष उदीयमान खेलाडी रोहितकुमार पौडेलले र लाइफटाइम एचिभमेन्ट अवार्ड कोमल पाण्डेले पाएका थिए । वर्षको उत्कृष्ट क्षणमा करण केसीको क्यानाडासँगको इनिङ्स चुनिएको थियो । शिक्षा क्षेत्रमा क्रियाशील भएकाले हामीलाई खेलकुदबारे खासै केही थाहा छैन, तर सीप्यानले हामीलाई सहकार्यका लागि सम्झँदा हामी उत्साहित छौं । क्रिकेट खेलाडीलाई अहिले पनि हौसला जरुरी रहेको हामीले महसुस गरेका छौं, एनसीसीएस समूहका अध्यक्ष शंकरराज जोशीले आइतबार पत्रकार सम्मेलनमा भने । सीप्यानका महासचिव एवंम राष्ट्रिय टोलीका पूर्व कप्तान पारस खड्काले खेलकुदलगायत अन्य अवार्डले आफूहरूलाई यो अवार्ड गर्न प्रोत्साहित गरेको जनाए ।"

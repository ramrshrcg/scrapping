शीर्षक,विवरण
"पसल खुल्यो, किन्ने कोही भएन","पाँच परिवारको घरायसी खर्च, दुई छोराको पढाइ खर्च, कोठा र ठेला राख्ने एउटा सटरको भाडा तिर्ने पैसा जोहो यही व्यापारबाट गर्नुपर्छ । लकडाउनपछि व्यापार बन्द भयो । उनको परिवार लकडाउनपछि गाउँ फर्किएको थियो । लकडाउन सकिएपछि फर्किए, निषेधाज्ञा भयो । कोठाभाडा र ठेला राख्ने एउटा सटरको मासिक १८ हजार रुपैयाँ भाडा तिर्नॅपर्ने मगरले बताए । ठेला चलाउन नपाएपछि उनले भाडा तिर्न सकेका छैनन् । फुटपाथ र ठेलामा भदौ २४ सम्म प्रतिबन्ध लगाइएको थियो । उपत्यकामा भदौ २५ देखि बिहान ११ बजेसम्म र बेलुकी ४ देखि ७ बजेसम्म फुटपाथ पसल, ठेला व्यापार गर्न दिइएको छ । काभ्रेपलाञ्चोक पाँचखाल नगरपालिका८ पलाञ्चोककी मनीषा थिङको पीडा पनि उस्तै छ । सार्वजनिक बसका चालक श्रीमान्को कमाइले दुई छोरीसहित ४ जनाको परिवारको गुजारा राम्रैसँग चलेको थियो । लकडाउनले श्रीमान्को जागिर गुम्यो । खानाकै समस्या हुन थालेपछि गाडामा चटपटे बेच्न थालेकी छु, उनले भनिन् । उनी १७ महिने छोरीलाई साथमै लिएर सूर्यविनायकको भित्री सडक किनारामा चटपटे बेच्छिन् । दिनभर कमाएर साँझबिहान हातमुख जोड्ने वर्गलाई कोरोना महामारीले ठूलो असर पुगेको उनले बताइन् । यस्तै दिन आइरहे बाँच्न सकिने अवस्था छैन, उनले भनिन्, सात महिनादेखि घरभाडा तिर्न सकेको छैन, घरबेटीलाई कमाएर दिउँला भन्दै फकाएका छौं । नेपाल स्वरोजगार व्यापार श्रमिक संघका अध्यक्ष कुमार सापकोटाका अनुसार देशभर १० लाख हाराहारी फुटपाथ तथा ठेला व्यापारी छन् । उपत्यकामा मात्रै ३० हजार छन् । स्वरोजगार भएर आयआर्जन गरिरहेका मानिसलाई सरकारले महामारीका नाममा सडकबाट लखेट्न नहुने उनले बताए । कोरोना आम मानिसको समस्या हो, सडक व्यापारीको होइन, सपिङ मलको भीडले कोरोनालाई छेक्छ, फुटपाथ व्यापारीले बढ्छ भन्नु गलत छ, उनले भने, मान्छे सहरमा रोजगारीका लागि पसेका हुन्छन्, रोजगारी नपाएपछि सडक व्यापार गरेर स्वरोजगार भएका छन् । फुटपाथमा व्यापार गर्दा सुरक्षा मापदण्ड, दूरी कायमका कुरामा भने सजग हुनुपर्ने उनले बताए ।"
नियम उल्ट्याएर तजबिजीमा पदक,"गणतन्त्र घोषणा भएको १२ वर्ष बितिसक्दा पनि पञ्चायती र प्रजातन्त्रकालीन अवस्थाकै शैलीमा विभूषण र पदक बाँड्ने क्रम चलिरहेको छ । पदीय योगदानभन्दा पनि सरकार र सत्तारूढ दलकै आसेपासे विभूषण पाउनेमा हावी देखिएका छन् । हरेक पटक विभूषण पाउनेको नामावली सार्वजनिक हुनासाथ उनीहरूको क्षमता र योगदानमा प्रश्न उठाई आलोचना हुने गरेको छ । विरोध हुन थालेपछि त्यसलाई व्यवस्थित गर्न सरकारले गत असारमा नियमावली संशोधन गरेर कोटा निर्धारण गरेको थियो । तर त्यो प्रावधान दुई महिनामै उल्ट्याएर तोकेबमोजिम संख्या भनेर थपिएको छ । गृह मन्त्रालयका प्रवक्ता चक्रबहादुर बूढाले कोटा निर्धारणको प्रावधान हटाइएको बताए । नेपाल सरकारले प्रत्येक वर्ष तोकेबमोजिमको संख्यामा विभूषण सिफारिस गर्ने प्रावधान थप गरिएको छ, उनले भने, सोहीअनुसार संविधान दिवसका अवसरमा विभिन्न महानुभावको नाम राष्ट्रपतिसमक्ष सिफारिस भएको थियो ।िििगत साता मात्रै अख्तियार दुरुपयोग अनुसन्धान आयोगका प्रमुख आयुक्त नवीनकुमार घिमिरेले उमेर हदका कारण अवकाश पाए । साना र खुद्रे भ्रष्टाचारमा मात्रै ध्यान केन्द्रित गरेको तर सत्ता निकटका र अन्य ठूला भ्रष्टाचार छानबिन नगरेको भनी उनको चर्को आलोचना भयो । यस्तो शैलीले मुलुकको भ्रष्टाचार नियन्त्रणमा योगदान हुन सक्दैन भनी चर्का टीकाटिप्पणी भएका बेला सरकारले घिमिरेलाई प्रसिद्ध प्रबल जनसेवाश्री (द्वितीय) बाट विभूषित गर्ने निर्णय गर्यो । यो निर्णयबाट अख्तियारको तत्कालीन नेतृत्वले सत्तालाई नचिढ्याएको र सुरक्षित महसुस गराएको थप पुष्टि भयो । अख्तियारका कार्यवाहक प्रमुख आयुक्त गणेशराज जोशीले सुकीर्तिमय राष्ट्रदीप (तृतीय) पाउँदा त्यहीं कार्यरत अर्की आयुक्त सावित्री थापा गुरुङले एक तहमुनिको सुप्रबल जनसेवाश्री (तृतीय) पाइन् । जोशीले एक तहमाथिको पदक पाउँदा उनीसरहकै अर्का आयुक्तले किन एक तहमुनिको पदक पाइन् भन्ने खुलेको छैन ।सर्वोच्च अदालतका पूर्वन्यायाधीश प्रकाश वस्ती तक्माको संख्या निर्धारण गर्ने अधिकार सरकारसँग भए पनि ककसलाई के योगदानका आधारमा दिइएको भनेर औचित्य पुष्टि गर्न सक्नुपर्ने बताउँछन् । विभूषण दिनेले यो कारण दिएँ भनेर औचित्य पुष्टि गर्नुपर्छ, लिनेले पनि मैले देशका लागि यो योगदान गरेको छु भनेर निर्धक्क भन्न सक्ने आधारको पुष्टि हुनुपर्छ, राष्ट्रिय मानवअधिकार आयोगका सदस्यसमेत रहेका पूर्वन्यायाधीश वस्ती भन्छन् । लोकतन्त्रमा आमनागरिकले तक्मा के औचित्यका कारण दिइएको हो भनेर सरकारलाई प्रश्न गर्ने अधिकार भएको र त्यसको उचित जवाफ सरकारले दिनुपर्ने उनको भनाइ छ । सर्वोच्च अदालतका न्यायाधीश दीपककुमार कार्कीले प्रसिद्ध प्रबल जनसेवा श्री (द्वितीय) पाए । अर्को वर्ष अवकाश हुने भएकाले प्रधानसेनापति पूर्णचन्द्र थापालाई यसै वर्ष पदक दिइयो । सशस्त्र प्रहरी महानिरीक्षक शैलेन्द्र खनालले पनि पदक पाए । न्यायक्षेत्रमा पदक पाउनेहरू प्रधानन्यायाधीश चोलेन्द्रशमशेर जबरानिकट भनेर चिनिएकाहरू छन् । वरीयताक्रममा अलि पुछारमा रहेका उच्च अदालतका न्यायाधीश किशोर सिलवालले उच्च अदालत पोखरामा कामुको जिम्मेवारीसँगै पदकसमेत पाए । प्रधानन्यायाधीशकै सचिवालयमा कार्यरत शाखा अधिकृत सम्झना सिंखडा पुडासैनीले पनि पदक पाइन् । िििगत असारमा संशोधन गरिएको विभूषण नियमावलीमा अधिकतम संख्या किटान गरिएको थियो । नियमावलीको नियम ३४ (क) मा मानपदवी, अलंकार र पदक प्रत्येक वर्ष बढीमा दुई सयको संख्यामा प्रदान गर्न सकिनेछ, त्यसमध्ये मानपदवी एक सय तथा अलंकार र पदक पचासपचास जनालाई दिन सकिने व्यवस्था थियो । तर त्यसपछिको संशोधनले संख्या तोक्ने अधिकार सरकारलाई नै दियो । त्यही व्यवस्थाअनुसार संविधान दिवसका दिन राष्ट्रपति विद्यादेवी भण्डारीले सरकारबाट सिफारिस भई आएका तक्मा पाउनेको नाम घोषणा गरेकी थिइन् । जसअनुसार ५ सय ९४ जना व्यक्तिको सूची सार्वजनिक छ । यस पटक मानपदवी ४ सय ५३, अलंकार १ सय १४ र पदकमा २७ जनाको नाम घोषणा गरिएको हो । यस पटक सरकारले विभिन्न ५ तहका मानपदवी कसैलाई पनि दिएन । महाउज्ज्वल राष्ट्रदीप प्रथम श्रेणी, उज्ज्वल कीर्तिमय राष्ट्रदीप द्वितीय श्रेणी, सुकीर्तिमय राष्ट्रदीप तृतीय श्रेणी, कीर्तिमय राष्ट्रदीप चतुर्थ श्रेणी र राष्ट्रदीप पञ्चम श्रेणीका मानपदवी कसैले पाएनन् । मानपदवीको छैटौं वरीयताक्रममा रहेको सुप्रसिद्ध प्रबल जनसेवाश्री प्रथम वरिष्ठ आँखारोग विशेषज्ञ डा सन्दुक रुइतलाई सम्मान गरिएको हो । यसैगरी कीर्तिमय राष्ट्रदीप चतुर्थमा ८, प्रबल जनसेवाश्री चतुर्थमा २ सय ४२, जनसेवा श्री पञ्चममा १ सय १४ जनाको नाम घोषणा गरिएको छ ।अलंकारतर्फ राष्ट्र यशोवर्द्धक २, नेपाल सेवा प्रवीण १, समाज सेवा रत्न ११, परम पौरख भाष्कर १२, नेपाल प्रताप सुभूषण २४, अति पौरख भाष्कर २०, नेपाल प्रताप आभूषण १४, महापौरख भाष्कर १२ र नेपालप्रताप भूषण १८ जनाको नाम घोषणा गरिएको छ । पदकतर्फ राष्ट्रसेवा पदक २, सुकीर्ति पदक १२ र प्राकृतिक पीडितोद्धार पदक १३ जनालाई घोषणा गरिएको छ । घोषणा गरिएका व्यक्तिलाई नेपाली नयाँ वर्षको अवसर पारेर २०७८ वैशाख १ गते राष्ट्रपतिले तक्मा प्रदान गर्नेछिन् । दुई वर्षअघिसम्म हरेक वर्ष जेठ १५ गते गणतन्त्र दिवसका दिन तक्मा वितरण गरिँदै आएको थियो । गत वर्ष ६ सय ३४ जनालाई तक्मा घोषणा गरिएको थियो । तक्मा सिफारिसमा मर्यादा, ओहदा एवं योगदानको कदर नगरिएको भन्दै पछिल्लो ९ वर्षमा १ सय ४२ जनाले तक्मा नै लिएनन् । तक्मा घोषणा गरिएका कतिपय व्यक्तिको निधन भइसकेको छ । पछिल्लो पटक २०७७ असार २२ गते संशोधन गरिएको विभूषण नियमावलीमै तक्मा वितरण गरिएको १ वर्षभित्र पनि ग्रहण नगरेमा सम्बन्धित व्यक्तिलाई उक्त सम्मान नदिने व्यवस्था राखिएको छ । पदक सिफारिस समितिका पदाधिकारीको नजिक रहेर काम गर्नेहरू पनि पदकका भागिदार हुने गरेका छन् । सचिव महेन्द्र गुरागाईं यसका उदाहरण हुन् । उनले रक्षामन्त्री ईश्वर पोखरेलको नजिक रहेर काम गरेका थिए । हाल कोरोना भाइरस नियन्त्रणका लागि काम गर्ने सीसीएमसी रक्षामन्त्री पोखरेल मातहत छ भने गुरागाईं त्यहाँका सचिव हुन् । नेपाल ट्रस्टमा हुँदा पोखरेलसँग नजिक भएर काम गरेका सहसचिव राजेश्वर ज्ञवालीले पनि पदक पाएका छन् । इजरायलका लागि राजदूत अञ्जान शाक्यले पनि पदक पाइन् । उनी ओलीनिटक मानिन्छिन् । पदक पाउने अर्का उमेशलाल श्रेष्ठ पुष्पलाल प्रतिष्ठानका सदस्य हुन् । राष्ट्रपतिको सुरक्षा तथा समारोह व्यवस्थापन सचिवालयको प्रमुख सहायक रथी मीनध्वज खड्का पनि विभूषित भए । राधास्वामी सत्संग व्यास नेपालले पनि पदक पाएको छ । धार्मिक उद्देश्यले खोलिएको संस्थाले नेपाली समाजमा के योगदान गर्यो भन्ने सरकारले खुलाएको छैन । संघीय मामिला तथा स्थानीय विकास मन्त्रालयका सचिव सूर्यप्रसाद गौतमले पनि पदक पाए । उनी प्रशासनिक कारबाहीमा परेका व्यक्ति हुन् । त्यसका बाबजुद समाजमा के योगदान गरेका कारण उनी सिफारिस भए भन्ने खुलाइएको छैन । तीन वर्षअघि तत्कालीन प्रधानमन्त्री पुष्पकमल दाहालका दिवंगत छोरा प्रकाशलाई समाजसेवीका रूपमा सुप्रबल जनसेवाश्रीबाट विभूषित हुने घोषणा गरिएको थियो । सामाजिक सञ्जालमा तीव्र विरोध भएपछि उनले पदक नलिने सार्वजनिक घोषणा गरेका थिए । कानुनअनुसार राष्ट्रिय जीवनमा विशिष्ट योगदान गरेकाहरू मात्रै विभूषित हुन सक्ने व्यवस्था छ । तर त्यसको आधार र औचित्य नखोजी मनोमानी र तजबिजी रूपमा पदक बाँँड्ने क्रम बढिरहेको छ । नेपाल सरकारका पूर्वसचिव जयमुकुन्द खनालले बहाना बनाएर पदको कोटा थप्नु गलत भएको बताए । एउटा मापदण्ड बनाउने, अनि यो वा त्यो बहानामा त्यसलाई चलाएर आफूअनुकूल बनाउनु उचित होइन, उनले भने, कोरोना महामारीका कारण कोटा बढाउनुपरेको तर्क गरे पनि त्यसको नियन्त्रण र रोकथाममा खटिनेहरूले खासै पाएको देखिएको छैन ।उनले राष्ट्रपतिबाट दिने पदकबारे विचार नपुर्याउँदा लिनेलाई पनि लाजै हुने अवस्था सिर्जना भएको टिप्पणी गरे । पुरानो प्रवृत्ति र अहिले खासै फरक देखिएन, समितिमा बसेकाहरूले मिहिनेतपूर्वक नाम छनोट गर्ने र त्यसको आधार र औचित्य हेर्नुपर्नेमा केवल कोटा पुर्याउन सदस्यहरूबीच नै पो भागबन्डा भयो कि जस्तो लाग्न थाल्यो, उनले भने । दिने र लिनेले तजबिजी अधिकारको जथाभावी प्रयोग गरेको उनले बताए ।केही सरकारी कर्मचारीले पदमै बसेर पनि आफूलाई पदक सिफारिस गरेका उदाहरण भेटिन्छन् । पूर्वमुख्य सचिव सोमलाल सुवेदी र तत्कालीन गृहसचिव लोकदर्शन रेग्मीले २०७३ र २०७४ सालमा आफूलाई पदक सिफारिस गरे । त्यतिबेला रेग्मी सिफारिस समितिका सदस्य सचिव थिए भने सुवेदी निर्णय हुने मन्त्रिपरिषद्मा थिए । रेग्मीले त त्यतिबेला आफ्नै बाबु लक्ष्मीकान्त रेग्मीलाई समेत पदक दिलाएका थिए । २०७१ सालमा सूर्यप्रसाद सिलवाल र २०७३ सलामा नारायणगोपाल मलेगोले आफूलाई पदक दिलाए । मलेगो हाल भ्रष्टाचार मुद्दामा परेका छन् । २०६७ सालमा तत्कालीन गृहसचिव डा गोविन्द कुसुमले आफैंलाई पदक सिफारिस गरेका थिए । त्यो विवाद अदालतसम्म पुर्यो । सर्वोच्च अदालतले पदक वितरणमा निष्पक्षता देखिनुपर्ने भन्दै स्वार्थ जोडिएको व्यक्ति सिफारिस समितिमा भएमा त्यसले निष्पक्षता पुष्टि गर्न नसक्ने भनी व्याख्या गरेको थियो ।"
बाटो प्रयोगको विवाद चर्किंदा सर्लाहीमा कर्यु,सर्लाही (कास) विश्वकर्मा पूजाको मूर्ति विसर्जन गर्न लैजाने बाटो प्रयोगका विषयमा दुई समुदायबीच विवाद बढेपछि सर्लाही सदरमुकाम मलंगवामा आइतबार बिहान ८ बजेसम्मका लागि कर्यु लगाइएको छ । दुवै समुदायबीचको विवादले उग्ररूप लिन थालेपछि हिंसा भड्किन नदिन स्थानीय प्रशासनले शनिबार दिउँसो २ बजेबाट कर्यु लगाएको हो ।प्रमुख जिल्ला अधिकारी सुरेन्द्र पौडेलले स्थानीय प्रशासन ऐन २०२८ अनुसार कर्यु जारी गरिएको बताए । शुक्रबार मलंगवा नगरपालिका३ मा स्थानीयले बिहीबार सामूहिक रूपमा गरेको विश्वकर्मा पूजाको मूर्ति विसर्जन गर्न लैजाँदा आफ्नो क्षेत्रको बाटो प्रयोग गरिएको भन्दै स्थानीय अर्को समुदायबाट अवरोध भएको थियो । त्यसपछि दुवै समूहबीच झडप हुँदा १२ जनाभन्दा बढी सामान्य घाइते भएका थिए । शनिबार बिहानैदेखि जिल्ला प्रहरी कार्यालयमा छलफल जारी रहेको अवस्थामा दुवै पक्षका व्यक्तिको भीड बढेपछि अप्रिय घटना हुन नदिन कर्यु लगाइएको प्रशासनले जनाएको छ ।
महामारीले साना मुलुक जोखिममा : ओली,"काठमाडौं (कास) प्रधानमन्त्री केपी शर्मा ओलीले महामारीले कम विकसित (एलडीसी), भूपरिवेष्टित कम विकसित (एलएलडीसी) र साना सामुद्रिक टापु (एसआईडी) का मुलुक खतरामा परेको बताएका छन् । संयुक्त राष्ट्रसंघको ७५ औं महासभाअन्तर्गत दिगो विकास लक्ष्यको अवस्था२०२० को बारेमा भएको उच्चस्तरीय कार्यक्रममा सम्बोधन गर्ने क्रममा प्रधानमन्त्री ओलीले मुख्यगरी एलडीसी, एलएलडीसी र एसआईडी मुलुकहरूमा आर्थिक, राजस्व संकलन, बढ्दो सार्वजनिक खर्च, बढ्दो गरिबी र बेरोजगारीका कारण गम्भीर असर परेको बताएका हुन् । कार्यक्रमपछि शुक्रबार न्युयोर्कस्थित स्थायी नियोगले जारी गरेको विज्ञप्तिअनुसार ओलीले दिगो विकासको लक्ष्य नेपालको विकास सोचको केन्द्रमा रहेको बताए । उनले गरिबी निवारण, खाद्य सुरक्षा, शिक्षा, लैंगिक समानताबारे पनि चासो राखेको विज्ञप्तिमा छ । कार्यक्रममा २२ मुलुकका राज्य तथा सरकार प्रमुखले सहभागिता जनाएका थिए ।"
"गलाउने, नमाने धम्क्याउने","कानुनी रूपमा पञ्चायतीले मान्यता नपाए पनि समाजमा यसले जरो गाडेर बसेको छ । अदालतमा मुद्दा चल्ने गम्भीर अपराधका घटनामा पनि पञ्चायती बसेर मिलापत्र गराइन्छ । यस किसिमको पञ्चायती गाउँघरमा मात्र होइन, प्रहरी चौकीमा समेत बस्ने गरेको छ ।प्रहरी र न्यायालयमार्फत अघि बढ्दा न्याय प्रक्रियामा ढिलाइ हुने तर पञ्चायतीले समस्याको सामाधान तत्काल गर्ने भन्दै यो प्रचलन कायमै राखिएको बताउँछन् नेपाल मानवअधिकार संगठन सर्लाहीका अध्यक्ष रजनीकान्त झा । पछिल्लो समय भने पञ्चायतीबाट पीडितभन्दा पीडकको पक्षमा निर्णय हुन थालेको उनले दाबी गरे । कमजोर व्यक्ति नै जहिल्यै पीडित बनिरहेका हुन्छन्, उनीहरूको न्याय प्रणाली अथवा प्रहरीमा पहुँच हुँदैन, गाउँमा बलिया व्यक्तिसँग टकराव गरेर पनि बस्न सक्दैनन्, अनि बाध्य भएर पञ्चायतीको पक्षमा जान्छन्, उनले भने, पीडक पञ्चहरूमाथि नै हावी हुन्छन्, शक्ति, मत र पैसाको प्रलोभनमा पारेर पञ्चलाई पनि गलाउने गरिएका घटना थुप्रै छन् ।उनका अनुसार पञ्चको नीति र नियत पीडितलाई सुरुमा गलाउने नमाने धम्क्याउने अनि पीडकको पक्षमा निर्णय सुनाउने हुन्छ । पीडितलाई न्याय दिलाउनुपर्ने जिम्मेवारी बोकेको प्रहरीले पनि बेलाबखत उजुरी नलिइदिने, दर्ता गर्न नमान्ने, न्याय प्रक्रिया चलाउन पनि आनाकानी गर्ने गरेका कारण पीडितले झन्झटिलो मान्ने गरेका छन् । यसकारण पीडितले पञ्चकै भर पर्नुपर्ने बाध्यता रहेको उनको ठम्याइ छ ।"
स्काउटको कोभिड जनचेतना अभियान,"काठमाडौं (कास) कोरोना भाइरस संक्रमण नियन्त्रण तथा रोकथामका लागि जनचेतनामूलक अभियान सञ्चालन गरिएको छ । नेपाल स्काउट, स्वास्थ्य तथा जनसंख्या मन्त्रालय र हिसानको सहकार्य एवं युनिसेफको सहयोगमा काठमाडौं र ललितपुरका विभिन्न ठाउँमा १३ क्लस्टरमार्फत अभियान सञ्चालन गरिएको हो । नेपाल स्काउट राष्ट्रिय प्रधान कार्यालयबाट भदौ २० मा सुरु भएको अभियान असोज ३ मा जुम मिटिङ गरी समापन गरिएको छ । अभियानमा स्काउट र जनस्वास्थ्य अध्ययनरत विद्यार्थी गरी एक सय स्वयंसेवक दिनहुँ परिचालित भएको स्काउटका राष्ट्रिय संयोजक लोकबहादुर भण्डारीले बताए । स्काउट निर्देशक रामप्रसाद भट्टराईका अनुसार स्वयंसेवकहरू सुरुदेखि नै अभियानमा सक्रिय छन् । नेपाल स्काउटले विषम परिस्थितिमा आफूलाई सक्षम प्रमाणित गरेको हिसान अध्यक्ष रमेश सिलवालले बताए । स्वास्थ्य मन्त्रालयका तर्फबाट विशेषज्ञ डा खेम कार्की, युनिसेफकी प्रतिनिधि एल्के व्यीसलगायतले स्वयंसेवकहरूले उदाहरणीय काम गरेको भन्दै प्रशंसा गरे ।"
माग 'सामान्य तर सुन्दैन सरकार,"जबर्जस्ती अस्पताल डा केसीलाई शनिबार राति प्रहरीले जबर्जस्ती उठाएर अस्पताल लगेको छ । करिब पौने एघार बजे प्रहरीले उनलाई उपचारका लागि कर्णाली स्वास्थ्य विज्ञान प्रतिष्ठानमा लगेको डा केसीका सहयोगी स्थानीय युवा महेन्द्र कार्कीले बताए । हिजोअस्ति राति उहाँसँगै बसे पनि आज (शनिबार) अरू नयाँ साथीहरू बस्नु भएकाले साँझ म घर आएको थिएँ, कार्कीले भने, प्रहरी आएर जबर्जस्ती लगेछन् । चन्दननाथ नगरपालिकाकी प्रमुख कान्तिका सेजुवालका अनुसार डा केसीको नियमित स्वास्थ्य निगरानी गरिरहेका चिकित्सकले शनिबार दिउँसो अस्पताल लैजानुपर्ने सुझाव दिएका थिए । तर उनले अस्पताल जान मानेका थिएनन् ।"
सीमाविहीन पञ्चायती,"पञ्चायती कतिपय नेपाली समाजमा विद्यमान परम्परागत न्याय प्रणालीको अवशेष हो । केही समुदायमा यसको आफ्नै मौलिक पहिचान छ । कतिपय अवस्थामा गाउँघरछरछिमेकका ससाना झैझगडा, लेनदेनविवादहरू यिनले आफ्नै थलोमा न्यायपूर्ण ढंगले नै मिलाउने गरेका पनि छन् । यसबाट एकातिर सम्बन्धित समाजको मौलिक रीतिथितिको जगेर्ना भएको छ भने अर्कातिर, सरकारी निकाय पनि यस्ता सानातिना मामिलाहरूमा अल्झिरहनुपरेको छैन । तर, पछिल्लो समय सतहमा आएका कतिपय घटना हेर्दा यस्ता पञ्चायतीहरूले आधुनिक राज्य तथा न्याय प्रणालीलाई नै चुनौती दिइरहेका देखिन्छन् । गाउँका ठूलाबडा अर्थात् पञ्चभलाद्मीको रोहवरमा मुद्दामामिला र घटनाहरू गाउँमै मिलाउँदा पीडितले होइन टाठाबाठा, धनीमानी र पहुँचवालाले मात्रै न्याय पाइरहेका छन्, जुन विडम्बनापूर्ण छ । अधिकांश निर्णय पीडितको विपक्षमा हुने यस्ता अवैध गतिविधिमा प्रहरीप्रशासनको समेत साथ देखिनु अझ आश्चर्यजनक छ । जबकि, आधुनिक न्यायप्रणाली अस्तित्वमा आएको दशकौं भैसक्दा र पछिल्लो समय त पालिकाहरू स्वयंमा पनि न्यायिक समिति बनिसक्दा पनि गम्भीर मुद्दामामिला पनि कानुनले नचिनेको निकाय ले मिलाउन खोज्नु आफैंमा गैरकानुनी हो । कतिपय अवस्थामा त झन्, सरकार नै वादी भएर लड्नुपर्ने फौजदारी मुद्दा पनि यिनै पञ्चायतीले मिलाइरहेको देखिन्छ । पीडितलाई सम्पूर्ण रूपमा न्याय नदिन र पीडकलाई कारबाहीबाट उन्मुक्ति दिलाउन नै यस्तो प्रपञ्च भइरहेको बुझिन्छ । न्यायको सामान्य सिद्धान्तविपरीत हुने र दण्डहीनता मौलाउन सघाउने यस्ता गतिविधि जुनसुकै समाजमा भइरहेको भए पनि तिनको अन्त्य जरुरी छ । तसर्थ यी पञ्चायतीहरूले प्रचलित राज्य कानुनलाई दख्खल नपुर्याउने गरी आफ्नो सीमा आफैं कोर्नु बुद्धिमानी हुन्छ । पञ्चायतीहरूले एकपछि अर्को गरी राज्यको कानुन नै हातमा लिन खोजेका घटनाहरूलाई गम्भीर रूपमा लिइनुपर्छ । जस्तो, सप्तरीको डाकनेश्वरी७ की १७ वर्षीया संगीताकुमारी मण्डललाई गत भदौ २९ गते चार जनाले बलात्कार गरे, जुन जघन्य प्रकृतिको फौजदारी अपराध हो । तर पनि सामूहिक बलात्कारको घटनापछि गाउँमा बसेको पञ्चायतीमा ५५ हजार रुपैयाँ नगद लिएर मिल्न र प्रहरीमा उजुरी नगर्न पीडितलाई उर्दी जारी गरियो । त्यही पीडा सहन नसकी पीडित किशोरीले त्यसै रात झुन्डिएर आत्महत्या गरिन् । यसरी पञ्चहरूले बलात्कार पीडितलाई न्याय र पीडकलाई कारबाहीबाट मात्र वञ्चित गराएनन्, ती किशोरीलाई आफ्नै ज्यान लिनसमेत बाध्य तुल्याए । ती किशोरीकी आमाले पञ्चहरूले सभामा मजाक उडाएका कारण छोरीले पासो लगाएको भन्दै आफ्नी छोरीको पञ्चायतीले हत्या गरेको आरोप लगाएकी छन् । बलात्कारजस्तो गम्भीर घटनालाई पनि पञ्चायतीले मेलमिलापमा टुंग्याउन खोजेको यो पहिलो घटना होइन । २०७५ भदौ अन्तिम साता पनि रौतहटको गम्हरियामा १२ वर्षीया बालिकालाई बलात्कार गरेको घटना ढाकछोप गर्न प्रदेशसभा सदस्य अब्दुलकलाम आजादले घरमै पञ्चायती राखेका थिए । पीडितलाई प्रहरीकहाँ आउन नदिई घटनाको चार दिनसम्म गाउँमै मिलाउने प्रयास गरिएको थियो । पछि प्रहरीले स्थानीय ५० वर्षीय सहमद अन्सारीलाई पक्राउ गरेपछि घटनाको रहस्य खुलेको थियो । त्यस्तै, पञ्चायती निर्णयपछि गत वर्ष माघमा पनि आत्महत्याको घटना भएको थियो । सिरहाको लहान२४ मापक्का गरेको बिहेअगावै दुलही भागेपछि जातीय भेलाले तत्कालै ६० हजार रुपैयाँ जरिवाना तिर्नुपर्ने निर्णय गरेपछि दुलहीका बुबा श्यामलाल रामले आत्महत्या गरेका थिए । तसर्थ, पञ्चायतीहरूका गतिविधिमाथि राज्यको निगरानी पनि आवश्यक देखिन्छ । खासमा गम्भीर प्रकृतिका आपराधिक घटनामा पञ्चायतीले हात हाल्नै मिल्दैन । त्यस्तो कुनै मामिला आफूकहाँ आए पनि उनीहरूले त्यसलाई अविलम्ब प्रहरीकहाँ सुम्पिनुपर्छ । गम्भीर अपराधका विषयमा त जबर्जस्ती मात्र होइन, द्विपक्षीय समझदारी नै भए पनि मेलमिलापमा टुंग्याउन पाइँदैन । त्यसो गरिएमा दण्डहीनताले प्रश्रय पाई कानुनी राज्य स्थापनामा व्यवधान खडा हुन्छ । फेरि, यस्तो सभाले गर्ने निर्णयको न प्रक्रिया तथा विधि स्पष्ट हुन्छ, न त दण्ड र जरिवानाबारे स्पष्ट अभिलेखै राखिन्छ । जघन्य अपराधमा पनि पञ्चायतीले मेलमिलाप गराउन खोज्नु आफैंमा अपराध हो, त्यसैले यस्ता प्रचलन अविलम्ब रोकिनुपर्छ । र, पीडितलाई अन्याय हुने गरी घटना मिलाउन खोज्ने कथित पञ्चभलाद्मी हरूलाई पनि कारबाहीको दायरामा ल्याइनुपर्छ । कानुनी कारबाही हुनुपर्ने विषयमा जनप्रतिनिधिसमेतको संलग्नतामा पञ्चायती बस्नु र आफूखुसी दण्ड जरिवाना तोक्नु कुनै पनि दृष्टिले उचित होइन । जिल्ला प्रहरी कार्यालयसहित प्रहरी एकाइहरूमै यस्तो छलफल हुन त अझ ताजुबलाग्दो छ । छिमेकीबीचको तथा साँधसिमानाको सामान्य झगडा, अंशबन्डाविवादजस्ता विषयमा दुवै पक्ष हृदयदेखि सहमत हुने अवस्थामा मात्रै मेलमिलाप गराउनुलाई अन्यथा मान्न नमिल्ला, किनभने आपसी समझदारीमै टुंगिन सक्ने यस्ता विषयमा तेस्रो पक्षको मध्यस्थले मेलमिलापमा अझ सघाउने मात्रै हो । तर, गम्भीर मामिलामा पनि पञ्चायतीले नै आफूखुसी निर्णय लिनु कानुनी राज्यकै विरुद्धमा छ । यस्ता पञ्चायतीहरू विवेकको सभा नबनिदिँदा मत्स्य न्यायको प्रवर्द्धन भइरहेको छ । अधिकांश घटनामा आर्थिक रूपले विपन्न, निमुखा तथा आवाजविहीनहरू पीडितहरू अझ पीडित बन्ने र पहुँचवाला तथा आर्थिक रूपमा सबलहरू नै पीडकहरूले उन्मुक्ति पाउने गरेका छन् । यस्तो सभामा बस्नेहरू पनि वर्चस्ववालाहरू नै भएकाले उनीहरूले दिएको न्याय मा पनि वर्गीय पक्षधरता देखिने गरेको हो । जस्तासुकै घटनामा होस्, पीडितलाई नै मिल्न दबाब दिने पञ्चायतीले समाजमा न्याय व्यवस्था कायम हुन सक्दैन । यस्तो प्रवृत्तिले आपराधिक गतिविधिमा संलग्नको मनोबल झनै बढाउन टेवा पुर्याउँछ । तसर्थ, आफ्नो मौलिक पहिचान जोगाउँदा जोगाउँदै पनि यस्ता पञ्चायतीहरू एकातिर आफ्ना क्षेत्राधिकार बारे अत्यन्त सचेत हुन जरुरी छ भने अर्कातिर यिनले सम्बन्धित समुदायका कुसंस्कार तथा कुप्रथालाई चिर्दै जानुपर्ने देखिन्छ ।"
नाजुक स्थितिमा कांग्रेस,"नेपाली कांग्रेस आफूलाई राणा, पञ्चायत र राजा फाल्ने अनि संविधान बनाउने पार्टीका रूपमा व्याख्या गर्छ । विकासको सुरुआत आफ्नै पालामा भएको दाबी पनि उसैको छ । तर आलोचकहरू उसलाई नेपालका नदीनाला भारतलाई बेच्ने, भ्रष्टाचारको सुरुआत र संरक्षण गर्न सिकाउने, भारतीय एकाधिकार पुँजीवादलाई प्रोत्साहन दिने, देशका सारा कलकारखाना निजीकरण गरी ध्वस्त पार्ने, कृषि प्रणाली ध्वस्त गरी भारतीय निर्भरता बढाउने, ७० लाख युवालाई विदेश जान बाध्य बनाई बिचल्ली पार्ने, कथित माओवादी जनयुद्धको पृष्ठभूमि तयार पार्ने, भारतीय नाकाबन्दीको विरोध नगर्ने, चीनलाई असल छिमेकी नठान्नेजस्ता आरोप लाउँछन् । संघ, प्रदेश र स्थानीय तहको पछिल्लो चुनावमा नेपाली कांग्रेसले खाएको दयनीय हार र त्यसपछि पनि उसमा कुनै चेत नपलाएको देख्दा यो पार्टी साँच्चै काम नलाग्ने रहेछ भन्ने खालको जनमानस तयार हुँदै छ । सदनमा गगन थापा र विश्वप्रकाश शर्माका प्रस्तुति प्रभावकारी देखिदा पार्टीका ठूला नेताहरूले केटाहरूले राम्रो बोले ! भने होलान् । कार्यकर्ता र प्रशंसकहरूलाई मजा पनि लाग्यो होला । उनीहरूका मीठा भाषण सुनेर कतिपयलाई आस पनि जाग्दो हो अनि त्यसले पार्टीलाई केही फाइदा पनि गरेको होला । तर देशलाई फाइदा कहिले हुने ? सत्तरीमाथिका नेताहरूको खटनमा उनीहरूजस्ता लोकप्रिय नेता कहिलेसम्म आज्ञाकारी कार्यकर्ता मात्र भइरहने ? महाधिवेशन नजिकिँदै गर्दा पाटीभित्र अनेक खालका मतभेद, झगडा र तल्लो स्तरका विवादहरू बढ्न थालेका छन् । यस्तो गतिविधि देख्दा सर्पको मुखमा परिसकेको भ्यागुतोले झिँगा खान खोजिरहेको कथाको सम्झना आउँछ । सरकारलाई जिम्मेवार बनाउने दायित्व बोकेको विपक्षी पार्टीको यस्तो चालाले देशको राजनीति प्रयोजनविहीन बन्दै छ । अबका दिनमा कांग्रेसले आफूलाई बचाउने हो भने सरकारका हरेक खराब र देशघाती कामको सशक्त विरोध गर्न सक्नुपर्छ । मितव्ययी र आत्मनिर्भर जीवनशैलीको नारालाई नमुनाका रूपमा व्यवहारमा उतार्न कांग्रसीजन तयार हुनुपर्यो । सरुवा, बढुवा र नियुक्तिका लागि सत्ताधारी नेतासँग साँठगाँठ गरेर जसरी पनि आफ्नै मात्र दुनो सोझ्याउने प्रवृत्तिको अन्त्य गर्नुपर्छ । नेताहरू सहर र महलमा होइन, जनताका झुपडीमा पुग्नुपर्छ । इन्द्रकुमार श्रेष्ठ, ओखलढुंगा"
मूल्यवृद्धिले हैरान,"पछिल्लो समय खाद्यान्न र तरकारीको मूल्य निरन्तर बढिरहेको छ । यसलाई नियन्त्रण गर्ने निकाय मौन देखिएका छन् । कहिलेकाहीँ अनुगमन गरिहाले पनि सामान्य किराना पसलमा मात्र अनुगमनको नाटक मञ्चन हुन्छ । जसको कुनै अर्थै छैन । साँच्चै अनुगमन गर्ने र अत्यन्तै तीव्र गतिमा बढाइएको मूल्यलाई नियन्त्रण गरी आमनागरिकलाई राहत दिने हो भने, उत्पादनदेखि बिक्री गर्ने स्थानसम्म अनुगमन हुनु अत्यन्तै आवश्यक छ । बितेको एक वर्षमा तेल, दाल, गेडागुडी, हरियो तरकारीको भाउ निकै बढ्यो । आमनागरिक चुल्हो बाल्न जति पनि मूल्य तिर्न बाध्य छन् । सरकार यसको नियन्त्रणमा गम्भीर भएको देखिँदैन । पूर्ण बहुमतको सरकार छ तैपनि जनताको मर्का बुझेको छैन । अझ महामारीको बेलामा पनि पसलैपिच्छे बिक्री मूल्य फरकफरक छ । अतः सरकार यसको जडमै गएर अनुगमन गर, अनि मात्र मूल्यमा गिरावट आउनेछ । रामकृष्ण बराल, जोरपाटी५, काठमाडौं"
संवैधानिक अधिकार कागजमै सीमित,"आफैंले संविधान लेख्ने दशकौं लामो जनताको चाहना २०७२ असोज ३ का दिन संविधानसभाबाट नयाँ संविधान जारी भएसँगै पूरा भयो । हरेक वर्ष उक्त दिन संविधान दिवसको रूपमा मनाइन्छ । तर पछिल्लो समय संविधान कार्यान्वयनकै लागि बनेको पाँचवर्षे स्थिर सरकारको कामबाट जनताले संविधान कार्यान्वयनको अनुभूति गरेका छैनन् । संविधान राजनीतिक सहमतिको दस्तावेज हो, जसले राज्यशक्तिको बाँडफाँट गरी राज्यसत्ता सञ्चालनमा सर्वोच्च कानुनको रूपमा विधिको शासन लागू गर्छ । के विगतभन्दा पृथक रह्यो त यो संविधानको पाँच वर्ष ? जनताले नयाँ संविधानबाट केही नयाँ अनुभुति गर्न पाए त ? संविधानको अक्षरशः पालना गर्छु भनेर जनताका मत लिएका जनप्रतिनिधिहरूले तीनवटै तहको सरकार भरिभराउ छ । तर उनीहरूले देश र जनताका लागि समर्पित भएर काम गरिरहेका छन् त ? आफ्नो जीवनशैली मात्र फेरे कि जनताको जीवनमा पनि केही परिवर्तन आयो ? अहिले देशको ढिकुटीबाट उनीहरूले जनताका लागि खर्च गरिरहेका छन् कि आफ्नो सेवासुविधाका लागि मात्र ? के नयाँ संविधान जारी भएपछि आमजनताले भोकमरी, अन्धविश्वास र आपराधिक क्रियाकलापबाट छुटकारा पाउन सकेका छन् त ?संविधानको मूल मर्म संघीय लोकतान्त्रिक गणतन्त्रको संस्थागत विकास गर्दै जनताका मौलिक हकको ग्यारेन्टी गरेर देशको समृद्धिका लागि उत्कृष्ट लोकतान्त्रिक विधि स्थापना गर्नु हो । लोकतान्त्रिक संस्कार बसाउने जिम्मेवारी दल र सरकारलाई संविधानले नै तोकिदिएको छ । व्यवस्थापिका, कार्यपालिका र न्यायपालिकाबीच शक्ति पृथकीकरणको सिद्धान्तअनुसार अधिकारको बाँडफाँट स्पष्ट रूपमा गरिदिएको छ । तर संविधान कार्यान्वयनको क्रममा आम नागरिकले त्यसको महसुस गर्न पाएका छन् त ? जनताले मौलिक हकको उपभोग निर्बाध रूपमा गर्न पाएका छन् त ? पूर्ण वाक स्वतन्त्रता, सूचनाको हक, स्वास्थ्य, शिक्षा, रोजगारीको हकको कार्यान्वयनमा किन जनताले अनुभूत गर्ने गरी सरकार प्रतिबद्ध हुन सकेको छैन ? मौलिक हकको कार्यान्वयनका लागि सरकारले सहज कानुन निर्माण गर्नुपर्नेमा सत्तामा पुगेपछि किन जनप्रतिनिधिहरू शासक बनिरहेका छन् ? समाजलाई जतिसक्दो खुला छोड्नुपर्नेमा उल्टो नागरिक अधिकारहरू कटौती हुने गरी किन दिनप्रतिदिन निरंकुश कानुन बनाउन अग्रसर हुन्छन्, शासकहरू ? सत्तारूढ दलका नेताहरूविरुद्ध सामाजिक सञ्जालमा टीकाटिप्पणी गर्न नपाइने दस्तावेज किन पास भइरहेका छन् ? प्रतिपक्षीहरूलाई किन विरोधीको रूपमा हेरिन्छ ? सार्वजनिक सरोकारका विषयमा खबरदारी गर्नेलाई किन विरोधी भनेर दुःख दिइन्छ ? आमनागरिकलाई सूचनाको हकबाट किन वञ्चित गराइन्छ ? के लोकतान्त्रिक राज्यको चरित्र यस्तै हुने हो र ? संविधानबमोजिम गठन हुनुपर्ने आयोगहरू अहिलेसम्म किन पूर्णता पाएनन् ? संविधानबमोजिम बन्नुपर्ने ऐन कानुनहरू अहिलेसम्म किन बनिसकेका छैनन् ? संघले प्रदेश र स्थानीय सरकारलाई किन पूर्ण अधिकार प्रत्यायोजन गरेको छैन ? स्थानीय र प्रदेश सरकारमा किन कर्मचारी व्यवस्थापन हुन सकिरहेको छैन ? प्रहरी कुन सरकार मातहत हुने भन्ने विवाद किन अन्त्य हुन सकेको छैन ? भ्रष्टाचार, ढिलासुस्ती, अनियमिताका काण्डैकाण्ड किन दोहोरिरहन्छन् ? पञ्चायतकालीन बेथितिहरू किन यो व्यवस्थामा पनि पुनरावृत्ति भइरहेछ ? नोदनाथ त्रिताल, चौबिसे गापा३, धनकुटागणतन्त्रलाई संस्थागत गर्ने र तत्कालीन राज्यको एकात्मक र केन्द्रीकृत संरचना बदल्ने उद्देश्यले लेखिएको नेपालको संविधानले पाँच वर्ष पूरा गरेको खुसियाली मनाउँदै छौं । आधा दशक पार गरिसक्दा पनि संविधानले नेपालीलाई प्रदान गरेका ३१ वटा मौलिक अधिकारमध्ये अत्यधिक सरोकारका शिक्षा र स्वास्थ्यसम्बन्धी अधिकारहरू अहिले खतरामा छन् । देशको शिक्षामा विभेद र द्वैधता छ । शिक्षामा व्यापारीकरण बढ्नुको साथै सरकारको उपस्थितिमै सामुदायिक विद्यालयहरूको दुर्दशा दिनोदिन बढिरहेको छ । कोरोना महामारीमा हुनेखानेले शिक्षा पाउने र नहुनेले वञ्चित हुनुपर्ने अवस्था देखिएको छ । स्वास्थ्यतर्फ, साधन सम्पन्न सरकारी अस्पताल हुँदाहुँदै व्यवस्थापनको कमजोरीले निजी क्षेत्रका अस्पतालहरू मौलाउँदै गएका छन् । सरकारी अस्पतालमा दरबन्दी हुँदाहुँदै डाक्टर नजाने र जहिल्यै औषधिको अभाव भइरहने अवस्था छ । कोरोना परीक्षणका लागि पनि नागरिकलाई सरकारद्वारा नै शुल्क तोकिनुजस्ता कामले नागरिकका मौलिक अधिकार, संविधानको पुस्तकमा मात्र सीमित रहेको देखाएको छ । यस्तोमा सरकारले आफ्नो क्रियाकलापमा परिवर्तन ल्याई उचित कार्यकौशल देखाउन सकेमा मात्र जनताको मुहारमा खुसी देखिने र संविधानप्रतिको आस्था बलियो हुनेछ । महेन्द्रसिंह बम, टीकापुर१, कैलाली"
स्वनिगः या सहलह,"नेवार भाषामा वाग्मती उपत्यकाको नाम हो स्वनिगः । यस रचनामा त्यही स्वनिगःको सत्त्वबारे सहलह अर्थात् सल्लाह गर्न खोजिएको छ । इतिहासलाई केलाउँदा स्वनिगः अर्थात् वाग्मती उपत्यकाको सभ्यता नेवार जातिले निर्माण गरेको सभ्यता हो । मानव वंशहरूको दृष्टिबाट हेर्दा किरातदेखि द्रविडसम्म र वैदिक आर्यदेखि खसहरूसम्म नेवार जातिभित्र समाहित पाइन्छन् । स्वनिगःको भूथलो चार भन्ज्याङभित्र बुझिए पनि यसको सांस्कृतिक फैलावट पूर्वमा नाला र खोपासी हुँदै धुलिखेलसम्म, पश्चिममा चित्लाङ र मार्खु हुँदै पालुङसम्म, उत्तरमा ओखरपौवाको बलामी बस्तीसम्म र दक्षिणमा ललितपुरका केही पहाडी क्षेत्रसम्म छ । धार्मिक हिसाबले बौद्ध र हिन्दूका विभिन्न शाखा एवं इसाई मत नेवार जातिभित्र विगतदेखि रहिसकेका छन् । हालै वाग्मती उपत्यकाका इस्लामधर्मी मुस्लिम समुदायले आफू नेवार मुस्लिम हो भनी गरेको दावीलाई गन्ने (?) हो भने नेवारभित्र अब इस्लामधर्मीसमेत छन् भन्नुपर्ने हुन्छ, तथापि यो विषय छलफलकै छड्के किनारामा छ । जात व्यवस्थाको विशिष्ट ढाँचा, महिलाले नाक नछेड्ने रीति, लासलाई जलाउने संस्कृति आम भए पनि लासलाई गाड्ने समुदाय पनि नेवारभित्रै हुनु, राँगाको मासुलाई मुख्य मांसजन्य खाद्यका रूपमा अपनाउनु लगायतका थुप्रै विशेषता हुँदाहुँदै पनि नेवार जाति मूलतः तीन विषयबाट अरूभन्दा सांस्कृतिक रूपमा बिलकुल अलग पहिचानको सभ्यता बन्न पुगेको पाइन्छ । एक, नेवार भाषा । दुई, विवाहपूर्व कन्याको सूर्य र बेलसँग विवाह । तीन, म्ह पूजा । पवित्र सांस्कृतिक अनुष्ठानहरूमा जाँडरक्सीलाई सम्मान पनि कतिपयले आधारभूत विशेषताकै रूपमा चित्रण गर्दछन् । यी सबैमध्ये भाषा नै मुख्य हो भन्ने प्रस्टै छ । यो जाति निर्माणको करिब दुई हजार वर्ष लामो सिलसिलामा यसले प्राप्त गरेका विज्ञान, कृषि प्रविधि, संगीत, खाद्य संस्कृति, दार्शनिक सोचसहित निर्माण भएका भौतिक संरचनाहरू विश्वमै मान पाएका सम्पदाका रूपमा रहन पुगेको विषय सबैका अगाडि छर्लङ्गै छ । तर विगत अढाई सय वर्षमा नेपालको राज्यले लिएका गलत नीतिका कारण नेवार जाति संकटको तीव्र दौरबाट गुज्रिरहेछ । उसको पैतालामुनिको जमिन सकिँदै छ, ऊ बाँचेको प्रकृति क्षतविक्षत भएको छ, ऊ तीव्र रूपमा अल्पसंख्यामा कुँजिँदै छ र उसको सभ्यताका सम्पदाहरू राज्यको प्रशासनिक चलखेलको जाँतोमुनि पिसिँदै छन् । कुनै जाति वा सभ्यतामाथिको संकट सिंगै मानव जातिमाथिकै संकटको एउटा अभिव्यक्ति हो भन्ने आधुनिक मान्यतामा उभिएर हेर्ने हो भने, नेवार जातिमाथिको संकट सिंगै नेपाली समाजमाथिकै संकट हो । त्यसैले स्वनिगः या सहलह बिलकुल अनिवार्य भएको छ ।राजा पृथ्वीनारायण शाहले स्वनिगःलाई आफ्नो अधीनमा लिँदा काँठका धेचधेचमा थन्काइएका तामाङ, इन्द्रचोक अनि मंगलबजार जस्ता सहरका मुटुमा मल्लकालदेखि आबाद रहेका मुस्लिमबाहेकको नेवारइतरका अन्य छुट्टै भाषासंस्कृतिसहितका जातिसमुदाय स्वनिगःमा रहेको प्रमाणित रूपमा पाइन्न । त्यसकारण जनसंख्यादेखि सबै दृष्टिले स्वनिगः सभ्यताको मुख्य नायक र चालक नेवार थियो । गोरखाली शाह राजाहरूको शासन सुरु भएपछि स्वाभाविक रूपमा राज्यको सेना बाहिरबाट आयो । नेवार र तामाङलाई सेनामा नलिइने भएपछि सबै बाहिरबाट आए । शाह खलक, तिनका नातेदार, तिनका पण्डितपुरोहित अनि तिनका मुख्य प्रशासक बाहिरका नेवारइतरबाट आए । तिनीहरू सबैलाई आबाद हुन जमिन चाहियो । कसैलाई फकाएर, कतै जालझेल गरेर, कतै जबरजस्ती हुकुम प्रमाङ्गीको डन्डा चलाएर स्वनिगः भूमि हडप्ने क्रम लगातार चल्यो । सत्ताका अत्यन्त निकट भारदार र पुरोहितले वानेश्वर, भैमाल जस्ता नजिकका धान फल्ने खेत पाए । सेनाका जवान क्षत्री र कमसल हैसियतका ब्राह्मणले काँठ क्षेत्रका धान नफल्ने बारीहरूमा बास बसाए । उपत्यकाको काँठमा फाट्टफुट्ट रहेको पातलो मगर बस्ती पनि त्यही सिलसिलाको मानिन्छ । नेवारभित्र कपडा र फलामको काम गर्ने कपाली र नकर्मी भएकाले आर्य खसभित्रको दमाई र कामीको ठूलो भीड उपत्यकामा प्रवेश गरेन । तर पश्चिममा बाली प्रथाबाट सबैभन्दा पहिले च्युत हुन पुगेको सार्की भने नेवारभित्र छालाको काम गर्ने समुदाय नभएको भ्वाङबाट उपत्यकामा ठूलै परिमाणमा प्रवेश गर्यो र त्यो पनि कम हैसियतका बाहुनक्षत्री जस्तै काँठमा बस्न बाध्य भयो । वास्तवमा भक्तपुरको चाँगुनारायणदेखि लामाटार हुँदै लेलेसम्म र काठमाडौंको चाल्नाखेलदेखि मातातीर्थ, बाडभन्ज्याङ, साङ्ला हुँदै लप्सीफेदीसम्म काँठमा आबाद हुन पुगेका क्षत्री, बाहुन, मगर र दलित लगायत आधारभूत रूपमा त्यति बेलाका श्रमिक वर्गका मानिस नै थिए । काँठको धान फल्ने खेत नेवारकै हातमा भए पनि ढिँडो खाने संस्कृतिबाट आएका हुनाले मकै र कोदो फल्ने बारीमा मात्र बास गाड्दा पनि आफ्नो जीविका अगाडि बढाउन उनीहरूलाई खासै बाधा भएन । तर राजा र राणा आफ्नो भाषा र संस्कृतिका हुनाले उनीहरूलाई पनि क्रमशः धान फल्ने खेतमा पहुँच बढाउँदै लैजान सजिलो भयो । यसरी सुरु भएको गैरनेवारको स्वनिगः आप्रवासनको प्रक्रिया त्यसपछि लगातार जारी रहनु स्वाभाविक थियो । राजाको गाउँ, ठूलो सहरको ठाउँ, रोजगारी र अवसर बढी भएको स्थानमा बाहिरबाट मानिसहरू आउने क्रम बढ्ने नै भयो । सत्ता र सत्तासीन संस्कृतिले नेवार इस्ट र बाउ दुष्ट कहिल्यै हुँदैन भन्ने अवधारणा स्थापित गर्यो । त्यसमाथि हाकु पटासी लाउनुलाई आफ्नो मानमर्दन ठान्ने नेवारभित्रको उच्च तल्सिङ वर्गका मुट्ठीभर काजीहरूले शाह र राणा शासकसँग गरेको साँठगाँठले आम नेवारको सत्त्वमाथिको दमनलाई झनै सजिलो बनाउँदै लग्यो ।१९९० सालको आसपासमा पुग्दा स्वनिगःमा नेवार, मुस्लिम, तामाङबाहेक सहरका मुख्य केन्द्रवरपरका प्रतिष्ठित खलकका बाहुनक्षत्री र काँठमा बाहुन, क्षत्री, दलित र मगर लगायतको समुदायमा रैथाने पुस्ता हुर्किसकेको थियो । आप्रवासी जमातका कम्तीमा पाँचौं पुस्ता अर्थात् सय वर्षको लगातार बसाइलाई रैथाने बन्ने अवधि मान्दा १९९० पछिको राजनीतिक आन्दोलनमा नेवारसहितको स्वनिगःमै रैथाने भैसकेका अन्य जातिसमुदायका मानिसहरूले बागडोर सम्हालेका थिए । सन् १९९० देखिको राजनीतिलाई मूल्याङ्कन गर्दा स्वनिगःका नेवार र अन्य जातिका बौद्धिकले राम्रो पहल गरेको देखिन्छ । शुक्रराज शास्त्री, पुष्पलाल श्रेष्ठ, गणेशमान सिंहदेखि डिल्लीरमण रेग्मी आदिको जीवन हेर्दा यो विषय प्रस्टै हुन्छ । त्यति बेलाको राजनीतिमा नेवार वा गैरनेवारबाट विकसित नेताहरू उपत्यकाको मुख्य केन्द्रीय बस्तीबाट विकसित पाइन्छन् । त्यस्तो यसकारण कि, उपत्यकाको काँठका नेवार वा अन्य बस्ती सहरबाट उत्पीडित र शोषित थिए । २०१७ सालसम्म पुग्दा स्वनिगः कम्युनिस्ट वा प्रजातान्त्रिक आन्दोलनमा क्रमशः दोछायामा पर्न सुरु भैसकेको थियो । यसो हुनुको मुख्य कारण व्यक्तिहरूको नियत र योजनामा भन्दा पनि त्यति बेलाको राजनीतिक चेतनामा जाति, क्षेत्र र सम्पदा आदिबारेको ज्ञानको अभाव नै हो भनी मान्नैपर्दछ । पञ्चायत व्यवस्था सुरु भएपछि तीस वर्षसम्म स्वनिगःको मुख्य सभ्यतानिर्माता नेवार अनि रैथाने बनिसकेका नेवारइतरका समुदायको हितको विषय प्राथमिकतामा पर्ने विषय नै भएन । पञ्चायतविरोधी पार्टीहरूसँग पनि त्यो उच्च तहको चेतना कुनै दस्तावेजमा संश्लेषित भएन । पञ्चायतले सरकारी र गैरसरकारी जति क्षेत्रहरू विस्तार गर्दै गयो, त्यसमा स्वनिगःबाहिरबाट मानिसहरू भर्ती हुँदै गए । सेनापति, प्रधान न्यायाधीश, सचिवहरू, प्रहरी प्रमुख, आयोगका अधिकारी, निम्त्याइएका मारवाडीहरू आदिइत्यादि ओइरो लागे । राज्यले जे नीति लियो, परिणाम त त्यसकै अनुरूप आउने हो । ती सबैले स्वनिगःको प्रकृति, जमिन, संस्कृति, सम्पदा र यहाँका नेवार एवं रैथाने गैरनेवारको जीवनमा पनि गम्भीर नकारात्मक प्रभाव बढाउँदै लगे ।पञ्चायतकालमा देशका विभिन्न भागका गनिएका पञ्चहरूका निम्ति मूलतः स्वनिगः गन्तव्य थियो, तर २०४७ सालपछि राजधानी प्रत्येक संसदीय पार्टीको स्वनिगः बन्यो । ती पार्टीका केन्द्रीय नेताहरूको राइँदाइँ यात्राका निम्ति स्वनिगःमा घरघडेरीसहितको निवास हुनुपर्यो । तिनका राजनीतिक भारदार, तिनका बौद्धिक, तिनका समर्थक कर्मचारी, आर्थिक रट्ठाबट्ठा मिलाउने ठेकेदार सबैसबै स्वनिगःमा जम्नैपर्यो । त्यही क्रममा तीव्र भयो घरजग्गा कारोबार, प्लटिङ, बैंकबाट ऋणको नीति इत्यादि । जब आफ्ना नेताहरूले स्वनिगः यात्रालाई आदर्श बनाउन थाले, त्यसपछि समर्थकहरूले पनि तँछाडमछाड गर्ने नै भए । धरान र पोखरातिरै रहेको लाहुरे खलक पनि त्यसपछि हान्नियो स्वनिगःतिर । यो समग्र प्रकरणमा व्यक्तिहरूको दोषको कुरा होइन बरु केन्द्रीकृत शासन प्रणाली र परिवर्तनमुखी राजनीतिले अँगाल्न नसकेको सही वैचारिक दिशाको समस्या हो । पञ्चायतले कोटेश्वरदेखि सूर्यविनायकसम्म सडक र चक्रपथ बनाउँदा केन्द्रीय नेवार बस्तीलाई कम बरु काँठका नेवार र गैरनेवारको जमिन बढी दखल गरेको थियो, तर ती सडक सुनसान नै थिए । २०४७ सालको परिवर्तनपछि ती क्षेत्र व्यापक रूपमा स्वनिगःबाहिरबाट आएकाहरूबाट खचाखच हुने क्रम तीव्र भयो । आजसम्म त्यो क्रम धीमा पनि भएको छैन । आज काँठमा नेवार वा अन्य रैथाने समुदायहरू भएका जग्गा बेच्दै गर्जो टार्न बाध्य छन् भने, नवागन्तुकहरू रैथानेका घरमा घाम नपर्ने गरी कौसीका ढाँचा बनाउन व्यस्त छन् । त्यसरी स्वनिगः सभ्यतामा नेवार मात्र संकटमा छैन, बरु सय वर्षभन्दा अघिदेखि आबाद रहेका गैरनेवार पनि संकटग्रस्त भएका छन् । त्यसैले नेवारको सभ्यता र उनीहरूको सत्त्वको रक्षा गर्ने कि नगर्ने भन्ने सवाल मात्र होइन, बरु स्वनिगःमा आवासबद्ध भैसकेका नेपालीहरूको भविष्यलाई सुरक्षित र सम्पदाकृत गर्ने कि नगर्ने भन्ने सवाल हो । तसर्थ, स्वनिगःको प्रकृति, यसको सम्पदा र वैभवको रक्षा केवल नेवारहरूको मात्र आक्रोशको विषय होइन, बरु सय वर्षभन्दा बढी आवास गरेर रैथाने भैसकेका अनि कुनै पनि जातिको सभ्यताको रक्षा अति आवश्यक छ भन्ने चेत भएका प्रत्येक प्रगतिशील नेपालीको सरोकारको सवाल हो । तर यो सोचलाई हृदयंगम गर्नु भनेको सबैभन्दा प्राथमिकतामा नेवार जाति र उसको सत्त्वको रक्षालाई राख्नु हो, अन्य रकमी तर्क र नीतिले हुन्न भन्ने पनि बुझ्नैपर्दछ ।आजसम्मको नेपालको राजनीतिले स्वनिगः सभ्यतालाई न्याय गर्न सकेन । पार्टीहरूसँग जाति र सभ्यताबारे सही विचार नहुँदा यो सभ्यता नासिन नै जानीनजानी सबैले योगदान पुर्याउँदै आए । संघीयताले नयाँ बाटो खोल्ला कि भन्ने आशा पहिचानलाई निषेध गर्ने संविधानले अवरुद्ध पारिहाल्यो । आज स्वनिगःमा क्रियाशील पार्टीहरूमा नेतृत्व वा बाहुल्य नेवारको या स्वनिगःका रैथानेको हुनुपर्छ भन्ने सैद्धान्तिक मान्यता गायब भैसकेको छ । व्यावहारिक राजनीतिमा हेर्दा वाग्मती प्रदेशको मन्त्रिमण्डलमा नेवार र तामाङ नभए पनि नयाँ व्यवस्थालाई हाइसन्चै हुने देखियो । भक्तपुरमा रोहितले गाएको रैथानेमुखी गीत मनहरा खोलासम्म पौडिन पनि सक्षम भइरहेको छैन । २०३६ सालपछि आजसम्म विकसित नेवार र गैरनेवार स्वनिगःको नेता जमात मुख्य गरी आजको संसदीय पार्टीहरूका वैचारिक दिशामा लामबद्ध छ जुन पार्टीहरूमा स्वनिगः सभ्यताको रक्षाको कुनै एजेन्डै छैन । अझ ती पार्टीहरू त समृद्धिको नाममा बहुराष्ट्रिय कम्पनी भित्र्याउन नै संकल्पबद्ध छन् । संसारभर पुँजीवादी बहुराष्ट्रिय कम्पनीहरूले जाति र सम्पदालाई ध्वस्त पार्न नै काम गर्दै आएको इतिहास र व्यवहारसिद्ध छ । तब नेवार जातिको सत्त्व, उसको भव्य सभ्यता अनि स्वनिगःबासी रैथाने गैरनेवारको रक्षा आजको पुँजीवादी संसदीय राजनीतिबाट सम्भव हुन्छ कसरी ? नेवार बिग्रियो भोजले भन्ने वाहियात कथनलाई खण्डन गर्न संसारभरिका अधिकांश राजधानी कम्युनिस्टविरोधी हुँदा पनि नेपालमा नेवारको बहुसंख्या कम्युनिस्टतिर ढल्केको हो । नेवार जाति फगत भोजभतेरवाला सांस्कृतिक जमात होइन बरु राजनीतिक र वैचारिक जाति हो । त्यसर्थ स्वनिगः सभ्यता, नेवार जातिको सत्त्व र रैथाने बन्न पुगेको गैरनेवारको नयाँ राजनीति अब जरुरी बन्न पुगेको छ । स्वनिगःमा रोजगारी गर्ने ओली थरका फरकफरक विचारका नागरिकहरू त सल्लाह गर्ने साझा संगठन बनाउन जाँगर देखाउँछन्, तर स्वनिगःका विभिन्न पार्टीका नेताहरू स्वनिगः राजनीतिक सरोकारको साझा मञ्च किन बनाउँदैनन् ? विभिन्न पार्टीमा स्वनिगः सभ्यता बैठकको एजेन्डा प्रस्ताव गर्न केले रोकेको हो ? जताबाट हेरे पनि गलत वैचारिकी र त्यसको लम्पट लत नै मूल समस्या देखिन्छ । अब आइसकेको छ बाहिरी चक्रपथको योजना अनि स्मार्ट सिटीको गुरुयोजना । एउटा चक्रपथले नेवार र गैरनेवार स्वनिगः रैथानेलाई अल्पमतमा पार्यो, अर्को चक्रपथ र स्मार्ट सिटी लगायतले सखाप पार्ने निश्चित नै छ । बाहिरी चक्रपथ र बहुराष्ट्रिय कम्पनीको हितमा हुने स्मार्ट सिटी लगायतलाई रोक्न स्वनिगः सभ्यताले साहस गर्छ कि गर्दैन ? त्यसैमा भविष्य निर्भर हुनेछ । सभ्यताको नाभि नेवार भएकाले नयाँ सुरुआत नेवारको नयाँ पुस्ताले नै गर्नुपर्छ, तर बिलकुल नयाँ विज्ञानसम्मत विचार र दिशासहित, किनकि परम्परागत विचारका कारण धोकाको मात्र पुनरुत्पादन भयो । लामो तपस्या र त्याग जरुरी हुन्छ । अढाई सय वर्षदेखि भत्काइएको सभ्यता कथित एउटा चुनावबाट समाधान गर्ने लालसाले मात्र समाधान हुनेछैन । त्यसैले व्यक्तिगत सम्पत्ति वा सानको राजनीतिबाट हैन, दीर्घकालीन सिद्धान्तनिष्ठ अभियानको राजनीति जरुरी छ । आशा गरौं, नेवार र गैरनेवार स्वनिगःबासीले नयाँ पहल थाल्नेछन् !"
डाटा प्रभुत्ववादमुनि अबको विश्व,"कर्पोरेटतन्त्र, डाटा प्रभुत्ववाद र सर्भेलेन्स पुँजीवादअमेरिकी उपन्यासकार, सम्पादक र प्रोफेसर एडगर लरेन्स डक्टोरोले डिजिटल युगको मुटु भनेको बहुराष्ट्रिय निगमहरूमा केन्द्रित सत्ता रहनु हो भनेका छन् र उनी त्यसलाई कर्पोरेटोक्रेसी भन्न उपयुक्त ठान्छन् । स्मिरनाइओसले सन् २०१६ मा गुगल, अमेजन, फेसबुक र एप्पललाई चार जनाको गिरोहको संज्ञा दिएका छन् । उनले तिनलाई छोटकरीमा गाफा (जीएएफए) का रूपमा चित्रित गर्दै तिनीहरूले ठाडो र तेर्सो सत्ता खडा गर्दै एकआपसमा साझेदारी गरेको बताएका छन् । उनले सन् २०१७ मा एसियाली भीमकाय निगम सामसुङ, अलिबाबा, बाइडु र टेन्सेन्ट पनि माथिकै परिभाषाभित्र पर्ने बताएका छन् ।सीएनबीसी टेलिभिजनका कार्यक्रम सञ्चालक जिम केमरले सन् २०१३ मा फेसबुक, एप्पल, अमेजन, नेटफ्लीक्स र गुगल (एफएएएनजी) ले बजारमा पूर्ण नियन्त्रण गरेको बताएका छन् । सन् २०१५ पछि चिनियाँ कम्पनीहरू हुवावे, डीडी, जेटटीई र बाइट डान्स तथा विश्वस्तरका सामसुङ, इन्टेल, सिस्को र ओरेकल उदीयमान टेक जाइन्टका रूपमा छन् । ती भीमकाय टेक कम्पनीको सन् २०२० को पुँजीकरणको तथ्यांक हेर्दा एप्पलको १५७६, अमेजनको १४३३, अल्फाबेट (गुगल) को ९८०, फेसबुकको ६७६, टेन्सेन्टको ६२१ र अलिबाबाको ५८० अर्ब अमेरिकी डलर छ । यी कम्पनीहरू विश्वका एकदेखि क्रमशः सातौं धनी हुन् र यिनीहरूको सम्पत्ति कैयौं देशको भन्दा पनि धेरै छ । यस्ता डाटा वा प्रविधि भीमकाय कम्पनीहरूले ऊर्जा वा तेल निगमहरूदेखि मिडियालगायत सबै क्षेत्रलाई उछिनिसकेका छन् ।सन् २०१४ मा अमेरिकी लेखक तथा विद्वान् सोसना जुबोफले बिग डाटा सर्भेलेन्स पुँजीवादमा विकास भएको जनाएकी छन् । उनी भन्छिन्, यो सर्भेलेन्स पुँजीवादको चुरो त्यस्तो आर्थिक प्रणाली हो जसले निजी डाटालाई नाफाको उद्देश्यले वस्तुका रूपमा किनबेच गर्छ । आज डाटा वा सर्भेलेन्स पुँजीवादले विश्वको शक्ति संरचनालाई परिवर्तन गरेको छ । खास गरी राष्ट्रराज्यको शक्ति सन्तुलन कमजोर बनी थप रूपमा ठूला निगमतर्फ ढल्केको छ । उन्नाइसौं र बीसौं शताब्दीको औद्योगिक पुँजीवादले व्यापक मात्रामा वस्तुको उत्पादन गर्थ्यो । उपभोक्ता, कामदार र जनतासँग त्यो अन्तरनिर्भर थियो । त्यसविपरीत सर्भेलेन्स पुँजीवादले डाटामा आश्रित तर सर्भेलेन्स पुँजीवादको प्रक्रियाबारे अनभिज्ञ सर्वसाधारणलाई सिकार बनाएको छ ।सर्भेलेन्स पुँजीवादले जनताको आत्मनिर्णयको मनोवैज्ञानिक र राजनीतिक आधारलाई चुनौती दिएको छ । त्यस्ता निगमहरूले जनताको निम्न चेतना, अज्ञानता, सहायताबेगरको सिकाइ, असावधानी, असुविधा, आदत वा खास उद्देश्य नबोक्नेजस्ता मानवीय कमजोरीलाई प्रयोग गर्दै जनता वा प्रयोगकर्तालाई जालमा पार्छन् र उनीहरूको आत्मनिर्णय माथि नराम्ररी प्रभावित गर्छन् । उदाहरणका रूपमा, यदि हामी नियमित रूपमा किन्डल प्रयोग गर्छौं भने डाटा, अनुहार पहिचान र बायोमेट्रिक सेन्सरहरूद्वारा त्यो व्यक्ति के मन पराउँछ वा मन पराउँदैन, उसको मनोभाव के छ, कस्तो पुस्तक पढ्दा उसको शरीरमा के प्रभाव पर्छ भन्ने कुरा अमेजनले थाहा पाउँछ । यहाँसम्म कि, त्यस्ता भीमकाय निगमहरूले भविष्यमा मानव दिमागलाई समेत ह्याक गर्न सक्छन् ।सर्भेलेन्स पुँजीवादको अर्को रूप राजनीतिक अभियान या चुनाव अभियानलाई प्रभाव पार्नु पनि रहेको छ । द ग्रेट ह्याक डकुमेन्ट्री फिल्ममा क्याम्ब्रिज एनालिटिक नामक कम्पनीले फेसबुकलाई प्रयोग गरी सन् २०१६ को अमेरिकाको राष्ट्रपति चुनावलाई प्रभावित गरेको देखाइएको छ । सो विवादका कारण फेसबुकले आगामी नोभेम्बरमा हुन लागेको अमेरिकी राष्ट्रपति निर्वाचनको मितिभन्दा एक हप्ताअगाडिदेखि राजनीतिक विज्ञापन बन्द गर्ने घोषणा गरेको छ । सन् २०१० देखि २०१२ सम्मको अरब विद्रोह र २०१८ को फ्रान्सको पहेंलो भेस्ट आन्दोलन समेत सामाजिक सञ्जालको भूमिकाका कारण शक्तिशाली बनेका थिए । जुबोफको विचारमा अहिलेको सर्भेलेन्स पुँजीवाद माथिबाट गरिएको सत्तापलटजस्तै हो ।अबको विश्व र हामीमाथिका तथ्य र विश्लेषणलाई हेर्दा अहिलेको पुँजीवादको मूल चरित्र डाटा पुँजीवाद वा डाटा प्रभुत्ववाद रहेको छ । बिग डाटाको विकास, कम्प्युटरको गणना गर्ने क्षमतामा गुणात्मक फड्को, एआईको विकास एवं जैविक रासायनिक र जैविक प्राविधिक क्षेत्रमा देखिएको फड्कोका कारण अबको सामाजिकआर्थिक रूपान्तरणको स्वरूप विगतको भन्दा नितान्त भिन्न हुनेछ । अल्गारिदमको प्रयोगबाट मानिसहरूका जैविक रासायनिक डाटाहरूको विश्लेषण गरी मानिसहरूले के सोच्दै छन् र उनीहरूभित्र कस्तो संवेदना प्रकट भएको छ, कस्ता रोगहरू देखा पर्दै छन् वा पर्न सक्छन् भन्ने सुरुमै थाहा पाउन सकिने हुँदा कैयौं रोगको उपचार सहज र सम्भव हुने कुराजस्ता कैयौं सकारात्मक पक्ष पनि छन् ।यो २१ औं शताब्दीको पुँजीवादको मुख्य रूप डाटाको संकलन, खरिदबिक्री (विशेष रूपले निजी डाटाको खरिदबिक्री) बन्न पुगेको छ । फेसबुक लगायतका सामाजिक सञ्जालमा विभिन्न व्यक्तिले पोस्ट गरेका निजी डाटाहरू ती व्यक्तिले केही समयपछि बिर्सन सक्छन्, तर ती निगमहरूले अनन्तसम्म सुरक्षित राख्छन्, त्यसको विश्लेषण गर्छन् र त्यस आधारमा व्यापारलगायत विभिन्न क्षेत्रमा आफ्ना रणनीति तयार गर्छन् । ती ठूला निगमहरू निरन्तर धनी बन्दै छन् र देशदेशबीचको अन्तर पनि चुलिँदै छ । तिनीहरू डाटा (सूचना र ज्ञान) लाई नियन्त्रण गर्ने होडमा छन् । आजको अमेरिका र चीनबीचको व्यापारयुद्धको चुरो प्रश्न सूचना, प्रविधि र ज्ञानमाथि कसले कसलाई उछिन्ने भन्ने रहेको छ ।विश्व अर्थतन्त्र मूल रूपले वस्तु आधारितबाट ज्ञान आधारितमा फेरिएको छ । पहिला धनको मुख्य स्रोत भौतिक सम्पत्ति, सुनखानी, जमिन, तेलका कुवा आदिलाई मानिन्थ्यो । जमिन, सुनका खानी र तेलका कुवा लडाइँबाट जित्ने र कैयौं देशमा उपनिवेश खडा गरिन्थ्यो । तर अहिले ज्ञानद्वारा विजय प्राप्त गर्ने होडमा देशहरू रहेका छन् ।डाटा र प्रविधिमा आएको यो क्रान्तिले गर्दा सडकमा चालकरहित गाडी वा रोबोटले गाडी चलाउने, डाक्टरका रूपमा अपरेसन गर्ने, सुरक्षा गार्डको काम गर्ने, घरको सफा गर्ने, होटल रेस्टुराँमा वेटरको काम गर्ने, पढाउने, सामान बिक्री गर्ने, उद्योग, व्यापार, कृषिलगायत अनेकौं क्षेत्रमा रोबोट र एआईको प्रयोगका कारण थुपै पेसा र कामदारहरूको पेसा जोखिममा परेको छ वा पर्नेछ । इनटुइट नामक संस्थाको अनुमानमा सन् २०२० सम्ममा संयुक्त राज्य अमेरिकामा मात्र १० देखि ५० प्रतिशत कामहरू जोखिममा पर्नेछन्् । ४० प्रतिशत कामदारहरू स्वतन्त्र ठेकेदार हुनेछन् । त्यहाँ गिग अर्थतन्त्र (अस्थायी काम तथा कामदारहरू रहने व्यवस्था) सामान्य बन्नेछ । कम्पनीहरूले कामदारहरूलाई केवल छोटो अवधिका लागि मात्र काममा भर्ती गर्नेछन् । चीनमा फक्स्कन नामक कम्पनीले रोबोटको प्रयोग गरी सन् २०१६ यताका दुई वर्षमा मात्र ६० हजार कामदारहरूलाई बिदा दिएको छ । एआईसम्बन्धी विद्वान् र वैज्ञानिक काई फु लीका अनुसार, यस क्रान्तिले एउटा काम नलाग्ने वर्गको सृजना गर्नेछ । उनी भन्छन् ५० वर्षको उमेरसम्म गाडी चलाइरहेका चालकलाई त्यस उमेरमा रोबोटले विस्थापन गर्यो भने उनीहरू बेकामे हुनेछन् । अर्को पेसा सिक्न उनीहरूका लागि त्यस उमेरमा असम्भव हुनेछ । त्यस अवस्थामा ती क्षेत्र र व्यक्तिहरूलाई कसरी अन्य क्षेत्र वा पेसाका लागि सक्षम बनाउने भन्ने प्रश्न सरकार र पार्टीहरूका काँधमा आइसकेको छ । डाटा सुरक्षा र डाटा गोपनीयतासम्बन्धी कानुनी र अन्य बन्दोबस्त आवश्यक बनेको छ ।उपर्युक्त तथ्य र जानकारीले हामीलाई के सिकाउँछ भने, हिजोको परिस्थिति वा अनुभवको व्याख्या गरेर आजको समाजको नेतृत्व गर्न, रूपान्तरण गर्न सम्भव छैन । एक जना विद्वान्ले भनेका छन्, इतिहासकारहरू विगतको अध्ययन यसलाई दोहोर्याउन होइन, त्यसको कमजोरीबाट आफूलाई मुक्त गर्नका लागि गर्छन् ।तसर्थ नेपालले विश्वको यो मार्गचित्रको गहिरो अध्ययन गर्दै तदनुरूप आफूलाई बदली अगाडि बढ्न तयार पार्नुपर्छ । सरकार, राजनीतिक दलहरू, प्रशासनयन्त्र, सुरक्षा अंग, शैक्षिक क्षेत्रको सांगोपांगो रूपान्तरणबिना यो सम्भव छैन । त्यसमध्ये पनि सबैभन्दा महत्त्वपूर्ण रणनीतिक विषय हो शिक्षाको सुधार । नयाँ खोज र प्रविधिको प्रयोगद्वारा नयाँ नेपालको नयाँ उचाइको अर्थतन्त्रको जग बसाल्नुपर्छ र जनताका मागलाई सम्बोधन गर्न सक्षम हुनुपर्छ ।पाण्डे पूर्वअर्थमन्त्री हुन् ।"
बीपीको समाजवाद र कांग्रेस,महालक्ष्मी उपाध्याय डिना
भारतमा अक्सिजन अभाव,"नयाँदिल्ली (एजेन्सी) भारतको मुम्बईका अंकित सेठिया मुम्बईस्थित ५० शय्याको आफ्नो अस्पतालका लागि अक्सिजनको जोहो गर्न गत शुक्रबार रातभर खटिए । रातभर ओहोरदोहोर गर्दा पनि सेठियाले एसएस अस्पताल तथा अनुसन्धान केन्द्रका ४ मध्ये दुइटा ट्यांकमा मात्र अक्सिजन भर्न सके । उनको अस्पतालका ५० मध्ये ४४ शय्यामा हाल कोरोना भाइरस (कोभिड१९) का बिरामी छन् र तीमध्ये अधिकांशलाई अक्सिजनको आवश्यकता पर्छ । सामान्यतः ९ घण्टामा खाली हुने अक्सिजनको ट्यांक बिरामी सिकिस्त भएका कारण ६ घण्टामा सकिने गर्छ । जसका कारण उनले सधैंजसो अक्सिजन ल्याउने दुवै बिक्रेताकहाँ अक्सिजन सकिएको छ । शुक्रबार राति उनले मुम्बई वरपरका १० जना बिक्रेता र ४ वटा अस्पतालमा धाए ।तर कतैबाट पनि सहयोग भने मिलेन । करिब बिहान २ बजे मात्र उनले करिब ३० किलोमिटर परको एक अस्पतालबाट अक्सिजनका २० वटा ठूला सिलिन्डर पाए पनि लैजाने गाडी भने पाएनन् । सिलिन्डर अस्पतालसम्म पुर्याउन एम्बुलेन्स ५ पटक ओहोरदोहोर गर्नुपर्यो । अब मसंँग १२ घण्टालाई पुग्ने मात्र अक्सिजन छ, उनले आइतबार साँझ भने, अक्सिजनका लागि हामीले दैनिक लड्नुपर्ने अवस्था छ । विश्व स्वास्थ्य संगठनका अनुसार कोरोना संक्रमित करिब १५ प्रतिशत बिरामीलाई श्वासप्रश्वासका लागि अक्सिजनको आवश्यकता पर्छ । त्यसमध्ये कतिपयलाई भेन्टिलेटरमा राख्नुपर्छ । भारतमा अक्सिजन शुद्ध गर्ने करिब ५ सय कम्पनी छन् । ती कम्पनीले उत्पादन गर्ने करिब १५ प्रतिशत अस्पतालहरूमा प्रयोग हुन्छ । बाँकी अक्सिजन स्टिल तथा अटोमोबाइल कम्पनीमा खपत हुन्छ । कतिपय अस्पतालले अक्सिजन स्टोर गर्ने स्टिल र आल्मुनियमका सिलिन्डर प्रयोग गर्छन् । तर अस्पतालका शय्यामा लगाइएका त्यस्ता सिलिन्डरहरू बारम्बार परिवर्तन गर्नुपर्ने झन्झट हुन्छ । पछिल्लो समय भारतको अर्थतन्त्र चलायमान भएसँगै मानिस काममा फर्केपछि कोभिड१९ संक्रमितको संख्या ह्वात्तै बढेको छ । विश्वकै दोस्रो प्रभावित भारतमा हाल ५३ लाख ८ हजारभन्दा बढी संक्रमित छन् । भारतमा पछिल्ला दिनमा दैनिक ९० हजारभन्दा बढी नयाँ संक्रमित थपिने गरेका छन् । संक्रमित थपिने क्रम तीव्र भएसँगै अस्पतालहरूमा अक्सिजनको माग बढेको छ । अस्पताल तथा हेरचाह केन्द्रहरूले यो महिना मात्र दैनिक २ हजार ७ सय टन अक्सिजन खपत गर्न थालेका छन् । भारतीय ग्यास उत्पादक संघका अनुसार अप्रिलमा ७ सय ५० टन अक्सिजन खपत भएको थियो । उत्पादकहरूले भने लकडाउनका क्रममा बन्द भएका कतिपय कम्पनीहरू अझै नखुलिसकेकाले पनि अक्सिजनको अभाव भएको दाबी गरेका छन् । पछिल्लो समय खासगरी संक्रमण तीव्र भएका महाराष्ट्र, मध्यप्रदेश, गुजरात, राजस्थान, तेलंगाना, आन्ध्र प्रदेशमा समस्या भयावह देखिएको छ । हामीले हाल उत्पादन गरेको ४५ प्रतिशत अक्सिजन उद्योगहरूले लैजान्छन् । ५५ प्रतिशत अस्पताल तथा नर्सिङ होममा जान्छ, भारतको ग्यास उत्पादक संघका अध्यक्ष सकेत टिक्कुले भने । उद्योग र अस्पताल दुवैतर्फ अक्सिजनको कटौती गर्न सम्भव नभएको उनी बताउँछन् । यस्तो अवस्थामा समस्या समाधानका लागि सरकारले नै पहल गर्नुपर्ने उनको भनाइ छ । त्यसका लागि उत्पादन बढाउनुको विकल्प नरहेको जानकारहरू बताउँछन् । भारतमा हालसम्म कोभिड१९ को संक्रमणका कारण ८५ हजार ६ सयभन्दा बढीको ज्यान गइसकेको छ । अक्सिजन अभावले यो संख्या छिटो उकालो लाग्ने निश्चित नै छ । गत सातामध्ये प्रदेशको एक अस्पतालमा अक्सिजन अभावका कारण ४ जना संक्रमितको मृत्यु भएको समाचार सार्वजनिक भएको थियो । यद्यपि, उक्त समाचारलाई अधिकारीहरूले अस्वीकार गरेका थिए । तर पछिल्ला दिनहरूमा मध्यप्रदेशले भाइरस संक्रमणको ठूलो चुनौती झेलिरहेको छ । चिन्डवारा जिल्लाका एक बिक्रेताले एक सातादेखि ग्यास आपूर्ति ठप्प रहेको जनाए । ५ वर्षदेखि ग्यास भर्दै आएका पीयूष भाटले अक्सिजन सिलिन्डरको माग मासिक ४ गुणाले बढेको बताए । जिल्लामा रहेको एक हजार शय्याको सरकारी अस्पताल कोभिड१९ का बिरामीले भरिएको छ । करिब १२५ किमि टाढाको महाराष्ट्रमा रहेको ग्यास उत्पादन गर्ने कम्पनी ठप्प भएकाले भाट कामविहीन छन् । सीमाक्षेत्रबाट कुनै ट्रक पार भएका छैनन्, उनले भने, मैले यसअघि यस्तो संकटको सामना गरेको थिइनँ । अझै पनि अक्सिजनको आपूर्ति हुने प्रतिक्षा रहेका भाटले तत्काल सरकारले समस्या समाधान नगरे भारतमा कोभिड१९ का कारण इटालीमाझैं मानिसको ज्यान जान सक्ने बताउँछन् । चिन्डवारा जिल्लाका निजी अस्पतालका चिकित्सकहरू पनि कोभिड बिरामीलाई अक्सिजनको व्यवस्था गर्न कठिन भएको बताउँछन् । स्थिति निकै तनावपूर्ण छ, ६० शय्याको ग्लोरी अस्पतालका चिकित्सक डेनिस खान भन्छन्, यदि हामीले समयमै पर्याप्त अक्सिजन पाएनौं भने बिरामी लिन रोक्नुपर्ने बाध्यता छ ।"
सदनमा उठ्यो गोर्खाल्यान्ड गठनको माग,"दार्जिलिङका सांसद राजु विष्टले भारतीय संसद्मा गोर्खाल्यान्ड राज्य गठनको माग उठाएका छन् । संसद्मा हाल जारी मनसुन सत्रमा उनले भारतीय जनता पार्टीले संकल्पपत्रमा उक्त विषयको प्रतिबद्धता जनाएको बताए । उनले छुट्टै गोर्खाल्यान्ड राज्य गठनको प्रक्रिया तत्काल सुरु गर्न अपिल समेत गरे ।छुट्टै गोर्खाल्यान्ड राज्य दार्जिलिङ पहाड, तराई अनि डुवर्स क्षेत्रका जनताको लामो समयदेखिको माग हो, सदनलाई विष्टले भने, अब गोर्खाका मुद्दाको स्थायी राजनीतिक समाधान गर्ने प्रक्रियालाई तीव्रता प्रदान गरियोस् ।दार्जिलिङ पहाड, तराई अनि डुवर्स क्षेत्र चिकन नेक रहेकाले पनि उक्त क्षेत्रमा शान्ति बनाइराख्न, समृद्धि र प्रगतिको सूत्रपात गर्न र देशको सुरक्षाको निम्ति पनि छुट्टै राज्य गोर्खाल्यान्ड गठन गर्न अनिवार्य रहेको विष्टले सदनमा बताए । स्थायी राजनैतिक समाधान भएमा भारतका १५ करोड गोर्खाहरूको चिनारी, भाषा र संस्कृतिको संरक्षण पनि सुनिश्चित हुनेछ, उनले भने । असम्भवजस्ता लाग्ने यस्ता धेरैवटा मुद्दाको समाधान प्रधानमन्त्री नरेन्द्र मोदीले गरिसकेको र देशका नागरिक त्यसको प्रत्यक्षदर्शी बनिसकेको भन्दै विष्टले अब छुट्टै गोर्खाल्यान्ड राज्य गठनको पालो रहेको बताए । भाजपाले संविधानको धारा अनुच्छेद ३७० समाप्त गरेर र बोडोल्यान्डको समस्या समाधान गरेर पूर्वोत्तर क्षेत्रमा तीव्र विकास गरेको भन्दै विष्टले त्यसैगरी गोर्खाल्यान्डसम्बन्धी मुद्दा पनि शीघ्र समाधान हुने आशा गोर्खाले गरेको जनाए ।स्न १९८८ र २०११ मा सरकारले दार्जिलिङमा गोर्खा पार्वत्य परिषद् र गोर्खाल्यान्ड क्षेत्रीय प्रशासनजस्ता अर्धस्वायत्त निकायहरू गठन गरेर प्रयोग गरिसकेको छ । तर जनताका आकांक्षाहरू पूरा गर्न यी दुवै प्रयोग असफल बनेको बताउँदै विष्टले सदनलाई भने, दार्जिलिङ र निकटवर्ती गोर्खाहरूका माग राष्ट्रिय सुरक्षाको सवालमा पनि महत्त्वपूर्ण छ । यही भनेर नै भाजपाले २०१९ को चुनावी संकल्पपत्रमा स्थायी राजनीतिक समाधान खोज्ने दृढसंकल्प गरेको थियो । अब त्यो पूरा गर्ने बेला भयो ।"
बेलायतमा कोरोनाको दोस्रो लहर,"कोरोना भाइरस (कोभिड१९) बाट युरोपमा सबैभन्दा बढी प्रभावित बेलायतमा दोस्रो लहर सुरु भएको छ । प्रधानमन्त्री बोरिस जोन्सनले बेलायतमा भाइरसको दोस्रो लहर (वेभ) आइसकेको बताउँदै सरकारले थप कडाइ गर्न विचार गरिरहेको बताएका छन् । प्रधानमन्त्री जोन्सनले संक्रमण रोक्नका लागि अलिक कडा खालका प्रतिबन्ध लगाउनुपर्ने अवस्था आउन सक्ने पनि बताएका छन् ।संक्रमण नियन्त्रणका लागि सरकारले अघिल्लो सोमबारदेखि ६ जनाभन्दा बढीको जमघटमा प्रतिबन्ध लगाएको छ । अघिल्लो दिन स्वास्थ्यमन्त्री म्याट ह्यानककले राष्ट्रव्यापी लकडाउन गर्ने सरकारको चाहना नभए पनि आवश्यक परे उक्त विकल्पका लागि पनि तयार रहनुपर्ने बताएका थिए । यसअघि बेलायत सरकारद्वारा गठित एउटा वैज्ञानिक समितिले बेलायतमा आउँदो जाडोयाममा कोरोना भाइरस (कोभिड१९) का कारण हजारौंको ज्यान जान सक्ने चेतावनी दिइसकेका छन् । दुई सातायता संक्रमण बढ्न थालेपछि इंग्ल्यान्डमा कतिपय क्षेत्रमा कडा प्रतिबन्ध सुरु भइसकेको छ । नर्थ इस्ट इंग्ल्यान्डमा कोभिड१९ संक्रमण नियन्त्रणका लागि थप कडाइ गरिएको छ । सरकारी घोषणाअनुसार गत बिहीबार मध्यरातदेखि त्यस क्षेत्रका करिब २० लाख मानिस अर्को परिवारसँग घुलमिल हुन वञ्चित भएका छन् । बार, पबका लागि १० बजेपछि कर्फ्यु लगाइएको छ । बीबीसीका अनुसार अहिले बेलायतको जनसंख्यामध्ये पाँचमा एक अर्थात् १३ दशमलव ५ मिलियन मानिसले सरकारको कडा नियम सामना गरिरहेका छन् । बेलायतमा गत शुक्रबार पछिल्लो २४ घण्टामा साढे ४ महिना (८ मे) यताकै सबैभन्दा बढी संक्रमित थपिए । डिपार्टमेन्ट अफ हेल्थ एन्ड सोसल केयर को तथ्यांकअनुसार थप ४ हजार ३ सय २२ जना नयाँ संक्रमित थपिएका हुन् । २४ घण्टाभित्र २७ जनाले ज्यान गुमाएका छन् । बेलायत सरकारका वैज्ञानिक सल्लाहकारहरूले संक्रमण प्रत्येक साता दोब्बर बढिरहेको बताएका छन् । यही दरले संक्रमण बढ्ने हो भने दैनिक ६ हजार र अक्टोबर मध्यसम्म एक लाख बढी पुग्ने चेतावनी उनीहरूको छ । बेलायतमा हालसम्म ३ लाख ८५ हजार ९ सय ३६ जनामा कोरोना संक्रमण पुष्टि भएको छ । शुक्रबारसम्म मृतक संख्या ४१ हजार ७ सय ३२ छ । पछिल्ला दिनमा बेलायत सरकारलाई बढ्दो परीक्षणको माग पूर्ति गर्न पनि संघर्ष भइरहेको छ । राष्ट्रिय स्वास्थ्य सेवा (एनएचएस) टेस्ट एन्ड ट्रेस प्रमुख डिडो हार्डिङले बहुसंख्यक मानिस कोभिड१९ परीक्षण चाहिरहेका तर सम्भव नभएको स्विकारेका छन् । संसद्मा बोल्दै उनले परीक्षण गर्न सरकारको क्षमताभन्दा ४ गुणा बढी माग रहेको बताएका थिए । वैज्ञानिकहरूले सरकारले परीक्षणको दायरा बढाई भाइरस ट्र्याक गर्न असमर्थ हुने हो भने दोस्रो लकडाउन आवश्यक हुने चेतावनी दिइसकेका छन् । बेलायतको युनिभर्सिटी अफ हडर्सफिल्डमा ग्लोबल पब्लिक हेल्थका प्राध्यापक डा पदम सिंखडा अहिले बेलायतमा वयस्कहरू बढी संक्रमित भएको बताउँछन् ।शैक्षिक संस्थान खुलेपछि अधिकांश वयस्कमा संक्रमण पाइएको छ । उनीहरूले वृद्धवृद्धालाई सार्ने जोखिम बढी रहँदा अवस्था भयावह हुन सक्छ, डा सिंखडाले कान्तिपुरसँग भने, चिसो मौसम, ह्युमिडिटी र नन भेन्टिलेटेड बसाइले मानिसमा संक्रमण छिटो भइरहेको छ ।"
नेटवर्किङबारे वाणिज्यमा तीन दर्जनभन्दा बढी उजुरी,"इन्दुस भिभा हेल्थ साइन्समा सिलबन्दी विभागले नेटवर्किङ व्यवसाय गरेको भन्दै ललितपुरस्थित इन्दुस भिभा हेल्थ साइन्समा सिलबन्दी गरेको छ । भदौ २९ मा गरेको अनुगमनबाट सिलबन्दी गरी २४ घण्टाभित्र विभागमा उपस्थित हुन निर्देशन दिएको विभागका निरीक्षक अधिकृत शंकर ठाकुरले जानकारी दिए । सिलबन्दी गरी व्यवसायसँग सम्बन्धित कागजपत्र लिई विभागमा २४ घण्टाभित्र उपस्थित हुन भनेका थियौं, उनले भने अहिले थप अनुसन्धान गरिरहेका छौं ।"
६५ जनालाई मात्र शैक्षिक कर्जा,"दुई वर्षको अवधिमा शैक्षिक प्रमाणपत्र धितोमा ६५ जनाले मात्र ब्याज अनुदानको सहुलियत कर्जा पाएका छन् । यो अपेक्षाभन्दा धेरै कम हो । स्वरोजगार हुन चाहने शिक्षित युवालाई शैक्षिक प्रमाणपत्र धितोमा ऋण दिने सरकारी कार्यक्रम भए पनि गत असारसम्म निकै थोरैले मात्र उक्त सुविधा पाए । कार्यक्रमबारे धेरैलाई जानकारी नै नभएको र भएकालाई पनि बैंक तथा वित्तीय संस्थाले प्राथमिकता नदिँदा यो प्रभावकारी नभएको जानकारहरू बताउँछन् । सरकारको निर्देशनमा राष्ट्र बैंकले ०७५ कात्तिक २० मा सहुलियतपूर्ण कर्जासम्बन्धी कार्यविधि जारी गरेको थियो । त्यसयता मापदण्ड पुगेका शैक्षिक बेरोजगारले ब्याज अनुदानको कर्जा सुविधा पाउन थालेका हुन् । गत आर्थिक वर्षको अन्त्यसम्म ६५ युवाले ३ करोड ५२ लाख रुपैयाँ सहुलियत दरको कर्जा शैक्षिक प्रमाणपत्रको धितोमा प्राप्त गरेका छन् । ०७६ असारसम्म २४ जनाले १ करोड १५ लाख रुपैयाँ मात्र यस्तो ऋण पाएका थिए । ब्याज अनुदानको सहुलियत कर्जा अपेक्षित रूपमा लक्षित वर्गसम्म पुग्न नसकेको राष्ट्र बैंकले पनि स्विकारेको छ । यद्यपि कोभिडका कारण गत आर्थिक वर्षका पछिल्ला महिनामा बैंक तथा वित्तीय संस्थाबाट धेरै कर्जा प्रवाह हुन नसकेको बताइएको छ । अपेक्षा गरिएअनुसार लक्षित वर्गले सहुलियत कर्जा नपाएकै कारण बैंक तथा वित्तीय संस्थालाई संख्या तोकिएको राष्ट्र बैंक नियमन विभाग प्रमुख देवकुमार ढकालले बताए ।सहुलियत कर्जा प्रवाह गर्दा जोखिम नहुने भएकाले बैंक तथा वित्तीय संस्थाले ढुक्क भएर लगानी गर्न उनले आग्रह गरे । ऋणको मात्र नभएर आयोजनाको पनि बिमा सुरक्षण छ, उनले भने, डराउनुपर्ने कुनै कारण छैन । कोभिडकै कारण उक्त निर्देशन बैंक तथा वित्तीय संस्थाले पालना गर्न सकेका छैनन् । चालु आर्थिक वर्षको बजेटमा पनि वाणिज्य बैंकका हरेक शाखाले १० र विकास बैंकको शाखाले ५ वटा सहुलियत दरका कर्जा प्रवाह गर्नुपर्ने व्यवस्था घोषणा भयो । सोही व्यवस्थालाई समेटेर राष्ट्र बैंकले मौद्रिक नीतिमार्फत वाणिज्य बैंकले कम्तीमा ५ सय वा न्यूनतम प्रतिशाखा १० र राष्ट्रियस्तरका विकास बैंकले कम्तीमा ३ वा न्यूनतम प्रतिशाखा ५ मध्ये जुन बढी हुन्छ, सोही संख्यामा कर्जा प्रवाह गर्नुपर्ने व्यवस्था ल्यायो । तोकिएको संख्या ०७८ असारसम्म बैंक तथा वित्तीय संस्थाले पूरा गर्नुपर्नेछ ।ब्याज अनुदानको सबै सहुलियत कर्जामा सरकारले ऋणीलाई ५ देखि ६ प्रतिशतसम्म ब्याज अनुदान दिन्छ । सहुलियत कर्जामध्ये युवा स्वरोजगार कर्जामा सबैभन्दा कम ऋण प्रवाह भएको छ । यो माध्यमिक शिक्षा वा सो सरह उत्तीर्ण गरी ४० वर्ष उमेर ननाघेका नेपाली नागरिकलाई प्रवाह गरिने कर्जा हो । कार्यक्रमअनुसार योग्यता पुगेका ऋणीले प्रतिव्यक्ति ७ लाख रुपैयाँसम्म ऋण पाउँछन् । आफूले प्राप्त गरेको शैक्षिक प्रमाणपत्र धितो राखेर यो कर्जा पाइन्छ ।ऋण लिन नै आउँदैनन्, आएकासँग पनि व्यवसायका लागि विश्वास गर्ने आधार निकै कम भेटिज्छन्, एक बैंकरले भने, राम्रो व्यावसायिक योजना लिएर आउनेलाई ऋण दिन समस्या छैन । अहिले त कोरोनाले गर्दा काम गर्न पाइएको छैन । शैक्षिक प्रमाणपत्र धितोमा ऋण लिन आउने ग्राहक नै कम रहेकाले धेरै ऋण प्रवाह नभएको ती अधिकारीको दाबी छ । शिक्षित युवा स्वरोजगार कर्जा प्राप्त गर्न कम्तीमा स्नातक तह पास गरेको, ४० वर्ष ननाघेको, विदेशी विश्वविद्यालयबाट शैक्षिक योग्यता हासिल गरेको भए सो संस्था नेपाली कुनै एक विश्वविद्यालयको समकक्षता रहेको, घरेलु तथा साना उद्योग कार्यालय र समिति, सीप विकास तालिम केन्द्र, प्राविधिक शिक्षा तथा व्यावसायिक तालिम परिषद्लगायत सरकारी निकायबाट कम्तीमा सात दिनको उद्यम वा व्यवसाय गर्ने सीप विकास तालिम अनिवार्य रूपमा लिएको वा उक्त कर्जा स्वीकृति भएपछि त्यस्तो संस्थामा सीप विकास तालिम लिएको हुनुपर्नेछ । ऋण लिन चाहने युवाले उद्योग सञ्चालन तथा कर्जा उपयोग सम्बन्धमा प्रस्ताव पेस गर्नुपर्ने व्यवस्था कार्यविधिमा छ ।ब्याज अनुदान दिइने कर्जाको भुक्तानी अवधि बढीमा पाँच वर्षसम्मको छ । कर्जा अवधि व्यवसायको प्रकृतिअनुसार बैंक तथा वित्तीय संस्थाले तोक्न सक्ने छुट पनि छ । सरकारले ब्याज अनुदान उपलब्ध गराउने कर्जामा सम्बन्धित बैंक तथा वित्तीय संस्थाले आधार दरमा २ प्रतिशतभन्दा बढी नहुने गरी ब्याजदर कायम गर्नुपर्नेछ । यस्तो कर्जामा कर्जाको ब्याजबाहेक अन्य कुनै पनि प्रकारको थप सेवा शुल्क लिन पाइँदैन । यो व्यवस्था बैंकहरूलाई चित्त बुझेको छैन । यसकारण उनीहरूले कर्जा प्रवाहमा चासो नदिएको जानकारहरू बताउँछन् ।"
निजगढ विमानस्थलबाट पछि हट्दै जुरिच,"स्विट्जरल्यान्डको जुरिच एयरपोर्ट इन्टरनेसनल एजीले पछि हट्ने संकेत दिएपछि निजगढ अन्तर्राष्ट्रिय विमानस्थल (एनआईए) निर्माण फेरि अनिश्चिततातिर धकेलिने देखिएको छ ।निर्माणसम्बन्धी प्रस्ताव पेस गर्न जुरिचलाई दोस्रो पटक दिइएको म्याद असोज १४ (सेप्टेम्बर ३०) मा सकिँदै छ । जुरिच भने कोभिड१९ पछि उत्पन्न परिस्थिति र निजगढ विमानस्थलको वातावरणीय प्रभाव मूल्यांकन प्रतिवेदन (ईआईए) लगायतलाई देखाएर दोस्रो पटकको म्याद पनि यत्तिकै गुजार्दै छ । यसअघि निर्माणसम्बन्धी प्रस्ताव पेस गर्ने ४५ दिने म्याद पनि जुरिचले यत्तिकै गुजारेको थियो । केपी शर्मा ओली नेतृत्वको सरकारले निजगढ अन्तर्राष्ट्रिय विमानस्थललाई राष्ट्रिय गौरवको आयोजनाअन्तर्गत राख्दै निर्माणका लागि जुरिचलाई चुनेको थियो । अन्य ६ कम्पनीलाई भने सरकारले अयोग्य ठहर गरेको थियो ।लगानी बोर्ड नेपालले यसअघि जुरिचलाई विमानस्थल निर्माणका लागि ०७६ को १८ फागुनसम्म विस्तृत प्रस्ताव पेस गर्न समय दिएको थियो । जुरिचले त्यतिबेला पनि विभिन्न कारण देखाएर पुनः समय मागेपछि अन्तिम पटक भन्दै लगानी बोर्डले प्रस्ताव पेस गर्ने समय असोज १४ (सेप्टेम्बर ३०) सम्म दिएको थियो । तोकिएको म्यादभित्र जुरिचले प्रस्ताव पेस गरेन भने अर्को पार्टी खोजिन्छ, संस्कृति, पर्यटन तथा नागरिक उड्डयन मन्त्रालयका सचिव केदारबहादुर अधिकारीले भने, सेप्टेम्बरपछि भने जुरिचको म्याद थपिन्न, यो नै अन्तिम हो ।लगानी बोर्ड नेपालले भने म्याद सकिनै लाग्दासम्म प्रस्ताव पेस नगरेपछि नेपाल सरकारसँग सोध्नुपर्ने र निजगढ विमानस्थलबारे प्रस्ट हुनुपर्ने केही बुँदा भए आगामी सोमबारसम्म सोध्न जुरिचलाई भनिसकेको छ । भर्चुअल बैठकमार्फत हामीले केही प्रस्ट पार्नुपर्ने विषय भए सोमबार (सेप्टेम्बर २१) सम्म पठाउन भनेका छौं, लगानी बोर्डका प्रवक्ता धर्मेन्द्रकुमार मिश्रले भने, हामी उनीहरूका क्वेरिज पर्खिरहेका छौं, प्रस्ताव पठाउँदैनौं भनेर औपचारिक रूपमा केही भनिएको छैन, म्यादसम्म कुर्छौं । निजगढ अन्तर्राष्ट्रिय विमानस्थल निर्माणमा ४ खर्ब रुपैयाँभन्दा बढी लागत लाग्ने अनुमान छ । स्रोतका अनुसार जुरिचले निजगढ विमानस्थलबारे सर्वोच्च अदालतबाट सफाइ चाहेको छ । विमानस्थल निर्माणका लागि काटिने रूख र वातावरणीय प्रभाव मूल्यांकन प्रतिवेदन (ईआईए) खारेजीसम्बन्धी दुई मुद्दा सर्वोच्च अदालतमा विचाराधीन छन् । बिनायोजना हचुवाको भरमा सयौं वर्ष पुराना लाखौं सालका रूख काट्दा वातावरणीय विनाश निम्तिने भन्दै वातावरण तथा नागरिक अभियन्ता रन्जुहजुर पाण्डे क्षत्री, विजयकुमार सिंह दनुवार, कृष्णप्रसाद भण्डारी, द्वारिकानाथ ढुंगेल, चिरञ्जीवी भट्टराई, भरत बस्नेत, पंकजकुमार कर्ण, सुकदेव खत्री, केशरमणि अर्याललगायतले सर्वोच्च अदालतमा रिट दर्ता गराएका छन् । साथै वरिष्ठ अधिवक्ता प्रकाशमणि शर्मा, अधिवक्ता पदम श्रेष्ठलगायतले विमानस्थलको ईआईए प्रतिवेदन खारेज माग गर्दै अलग्गै रिट दायर गरेका छन् ।दुवै रिटलाई सर्वोच्चले बृहत् पूर्ण इजलासमा राखेर बहस अघि बढाएको छ । प्रधानन्यायाधीश चोलेन्द्रशमशेर जबरा र न्यायाधीश कुमार रेग्मीको इजलासले उक्त विषयलाई बृहत् पूर्ण इजलासमार्फत टुंगो लगाउनुपर्ने ठहर गरेको थियो । त्यसअघि नै निजगढ क्षेत्रमा तत्काल रूख कटानको विषय अघि नबढाउन सर्वोच्चले अन्तरिम आदेश दिएको थियो । बहस जारी रहेकै बेला गत जेठमा पर्यटनमन्त्री योगेश भट्टराईको अध्यक्षतामा बसेको उच्चस्तरीय सहजीकरण समितिको पाँचौं बैठकले विमानस्थल निर्माण प्रक्रिया अघि बढाउन निर्देशन दिएको थियो ।सरकारले यो वर्षको नीति तथा कार्यक्रममा निजगढ अन्तर्राष्ट्रिय विमानस्थल निर्माण सुरु गरिने उल्लेख गरेको थियो । तत्कालीन पर्यटनमन्त्री रवीन्द्र अधिकारीले पनि निजगढ अन्तर्राष्ट्रिय विमानस्थललाई गेमचेन्जर परियोजना भन्दै प्राथमिकतामा राखेका थिए । अहिलेका मन्त्री भट्टराईले पनि त्यसैलाई निरन्तरता दिएका हुन् ।भट्टराईको अध्यक्षतामा जेठमा बसेको बैठकले विमानस्थलको पेरिफेरी सडक निर्माणका लागि काट्नुपर्ने ४ हजार २ सय ३२ वटा रूख कटानको प्रस्ताव वन तथा वातावरण मन्त्रालयमार्फत अघि बढाउने निर्णयसमेत गरेको थियो । तर उक्त प्रस्ताव वन तथा वातावरण मन्त्रालयमै थन्किएको छ । त्यसअघि तत्कालीन मन्त्री अधिकारीकै पालामा पर्यटनले अघि बढाएको रूख कटानीसम्बन्धी प्रस्ताव पनि वन मन्त्रालयमै थन्किएको छ । बरु मन्त्रालयले विमानस्थल बनाउने भनिएको १ हजार ९ सय हेक्टरमा रहेका रूखको गणना अघि बढाउन वन तथा भूसंरक्षण विभागलाई निर्देशन दिएको थियो । विभागको आग्रहअनुसार प्रदेश २ को वन मन्त्रालयअन्तर्गतको डिभिजन वन कार्यालय बाराले रूख गणना गरिरहेको छ । बाराका डिभिजन वन अधिकृत मन्जुर अहमदका अनुसार १ हजार ९ सय हेक्टरलाई १२ वटा ब्लक बनाएर रूख गणना अघि बढाइएको छ । १२ मध्ये २ वटा ब्लकमा रूख गणना सकिएको छ । दुईवटा ब्लकमा मात्र ५७ हजार ३ सय ५० वटा रूख छन् । तिनमा धेरै सालका छन् । अन्य १० वटा ब्लकमा गणना जारी छ, उनले भने । सर्वोच्चबाट मुद्दाको किनारा नलागुन्जेलसम्म रूख कटानको प्रस्ताव मन्त्रिपरिषद्मा लैजाने सुरमा वन मन्त्रालय छैन ।"
गाडीका आधा सिट पनि भरिएनन्,"६ महिनापछि लामो दूरीका सवारी सञ्चालनमा आए पनि यात्रुको संख्या भने अति न्यून छ । असोज १ देखि सरकारले लामा दूरीका सवारी पनि चलाउने निर्णय गरेको थियो । यति बेला बसपार्क र टिकट काउन्टर प्रायः सुनसान छन् । लामा दूरीका गाडी चलेको पहिलो दिन उपत्यकाबाट ५६ यात्रु बस बाहिरिएका थिए । ६९ वटा उपत्यका भित्रिएका थिए । अहिले पनि सोचेअनुरूप यात्रु नहुँदा गाडीको संख्या उल्लेख्य बढ्न सकेको छैन । सुरुको दिनको तुलनामा यात्रुको संख्या केही बढेको नयाँ बसपार्क सञ्चालन गर्दै आएको ल्होत्से बहुउद्देश्यीय प्रालिका महाप्रबन्धक सुनील कुँवरले जानकारी दिए । लामो दूरीका सवारी सञ्चालनमा आएपछि जुन रूपले यात्रु बढ्लान भन्ने थियो, उनले भने, त्योअनुसार आएनन् । जति सवारी बाहिरिएका छन्, तिनमा कुल सिटको आधामा मात्र यात्रु राखिएको छ । अहिले विदेशबाट आउनेहरू सिधै बसपार्कमा आई टिकट काटेर जाने गरेका छन्, उनले भने, त्यसैले सामान्य रूपमा आवतजावत गर्ने यात्रु २० प्रतिशत र विदेशबाट आई गाडी चढेर घर जाने ८० प्रतिशत छन् । दसैंका लागि टिकट बुकिङ खुला गर्नेबारे अहिलेसम्म छलफल भएको छैन । दसैं आउन अझै समय छ, उनले भने, तर त्यति बेलाको अवस्था के हुन्छ, यसै भन्न सकिन्न । नेपाल यातायात व्यवसायी राष्ट्रिय महासंघका महासचिव सरोज सिटौला पनि सोचेअनुसार यात्रु नभएको बताउँछन् । गाडीको समस्या छैन, देशभर सञ्चालनमा छन्, उनले भने, तर गाडी भए पनि यात्रु भएनन् । लकडाउनले गर्दा लामो समयदेखि बाहिर रहेका सवारी धमाधम काठमाडौं भित्रिरहेका छन् । तर यात्रु नभएर समस्या भएको उनले गुनासो गरे । कुल सिट क्षमताको आधा मात्र यात्रु बोक्न भनिएको छ, उनले भने, तर सिट भरिने गरी पनि यात्रु छैनन् । गाडी सबै चलाउन सक्ने अवस्था भए पनि यात्रु नहुँदा ३० प्रतिशतभन्दा बढी सञ्चालनमा आउन सकेका छैनन् । स्वास्थ्य मापदण्ड अपनाएर गाडी चलाइएको उनको भनाइ छ । काठमाडौंबाहिर जानुपर्ने मान्छे भए पर्खिएर बस्नुपर्ने अवस्था नरहेको उनले बताए । दसैंका लागि अग्रिम टिकट खुल्नेनखुल्ने निश्चित छैन, उनले भने, त्यसैले दसैंमा खुल्छ भनेर नपर्खिंदा हुन्छ, अहिले काम नभए एउटा सिटमा सहजै घर पुग्न सकिन्छ । सबैतिर चल्ने सवारीमा स्वास्थ्य मापदण्ड कडाइसाथ लागू गरिएको यातायात व्यवस्था विभागका महानिर्देशक गोगनबहादुर हमालले जानकारी दिए । मापदण्डका कुरामा कसैलाई पनि कम्प्रोमाइज गरिएको छैन, सुरक्षा निकायदेखि स्थानीय तहसम्म अनुगमन संयन्त्र बनाएर परिचालन गरिएको छ, उनले भने, त्यस्तै विभागको अनुगमन टोली बसपार्क र टिकट काउन्टर क्षेत्रमा अनुगमनका लागि दैनिक खटिएको छ । केही यात्रु भने कोभिड१९ का कारण उपत्यकाबाहिरै छन् । असोज १० गतेसम्मको अवस्था के हुन्छ, हेर्छौं, हमालले भने, यात्रु कत्तिका हुन्छन्, त्यो पनि हेरिनेछ, त्यसपछि दसैंका लागि के गर्ने भनेर योजना बनाई अघि बढ्छौं । उनका अनुसार अहिले यात्रु नभएकाले गाडी खालीखाली उपत्यका आउने र बाहिरिने गरेका छन् । सोचेअनुरूप यात्रु छैनन्, उनले भने, दसैंमा घर जाने यात्रु धेरै हुन्छन्, त्यसैले असोज १५ पछि बिस्तारै यात्रुको संख्या बढ्ला भन्ने छ । महानगरीय ट्राफिक प्रहरी महाशाखा प्रमुख एसएसपी भीमप्रसाद ढकालका अनुसार शनिबार मात्र साँझ ६ बजेसम्म ४ सय ६८ यात्रु बस काठमाडौं भित्रिएका छन् । उपत्यकाबाट बाहिरिने गाडीको संख्या भने ३ सय २९ छ । उपत्यका प्रवेश गर्ने नाकानाकामा निगरानी बढाइएको छ, उनले भने, सिटमा कति यात्रु राखिएको छ, स्वास्थ्य मापदण्ड पालना गरिएको छ, छैन सबै हेरिन्छ । उपत्यकामा जोरबिजोर प्रणालीमार्फत सवारी सञ्चालन गरिएको छ । यहाँ पनि गाडी चढ्ने यात्रुको संख्या कम छ । एक घण्टासम्मको दूरीमा प्रायः सर्वसाधारण पैदल हिँड्ने गरेको पाइएको छ । देशभर करिब साढे ३ लाख गाडी सञ्चालनमा छन् ।"
आफ्नो पक्षमा प्रदर्शन नगर्न घिसिङको आग्रह,"काठमाडौं (कास) नेपाल विद्युत् प्राधिकरणका निवर्तमान कार्यकारी निर्देशक कुलमान घिसिङले आफ्नो समर्थनमा सडक प्रदर्शन नगर्न आग्रह गरेका छन् । आफ्नो पुनर्नियुक्तिको माग गर्दै केही दिनदेखि भइरहेको प्रदर्शनप्रति आफ्नो गम्भीर ध्यानाकर्षण भएको घिसिङले बताएका छन् । नेपाल विद्युत् प्राधिकरणको कार्यकारी निर्देशकमा मेरो पुनर्नियुक्तिको माग गर्दै केही दिनदेखि संघीय राजधानी काठमाडौं उपत्यकासहित देशका विभिन्न ठाउँमा भइरहेको प्रदर्शनप्रति मेरो गम्भीर ध्यानाकर्षण भएको छ, घिसिङले शनिबार जारी गरेको विज्ञप्तिमा भनिएको छ, प्राधिकरणको कार्यकारी नेतृत्वको निरन्तरता वा परिवर्तन नियमित एवं स्वाभाविक प्रक्रिया भएकाले यसलाई हामी सबैले आत्मसात् गर्नैपर्छ ।"
टाइगर प्यालेसले हटायो ३ सय ९३ कामदार,"बुटवल (कास) कोरोना महामारीका कारण आर्थिक संकट उत्पन्न भएको भन्दै रूपन्देहीको तिलोत्तमा१३ मा सञ्चालित पाँचतारे होटल टाइगट प्यालेस रिसोर्टले कर्मचारीलाई कामबाट निकालेको छ । कामबाट निकालिनेमा रिसोर्टको माथिल्लो पद जनरल म्यानेजरदेखि तल्लो तहमा कार्यरत ३ सय ९३ कर्मचारी छन् । सेप्टेम्बर ९ तारिखमा इमेल पठाएर प्यालेसले अब करार सम्झौता नवीकरण नहुने बताएको हो । अस्ट्रेलियन सिल्भर हेरिटेज कम्पनीको लगानीमा सञ्चालित रिसोर्टले कर्मचारीलाई दुईवर्षे करार सम्झौता सकिएको भन्दै अब करार सम्झौता नवीकरण नहुने स्पष्ट पारेको छ । करार सम्झौता नवीकरण नहुने भएकाले आफ्नो व्यवस्थापन आफैं गर्नुहोला, इमेलमार्फत पठाइएको पत्रमा भनिएको छ, भविष्यमा होटल खुलेपछि कर्मचारी माग हुँदा उपयुक्त पदमा आवेदन दिन सकिनेछ । कोरोनाका कारण होटल बन्द भएपछि ५ महिनायता रिसोर्टले कर्मचारीलाई ५० प्रतिशत तलब दिँदै आएको थियो । कोरोना महामारीले निम्त्याएको अकल्पनीय परिस्थितिमा होटल बन्द भई आम्दानी शून्य हुँदा पनि कम्पनीले सबै कर्मचारीलाई ५० प्रतिशत तलब दिएको थियो, इमेलमा भनिएको छ, अब दिइनेछैन । करार सम्झौता नवीकरण हुनेछैन ।सबै कर्मचारीको कन्ट्याक्ट रिन्यु नहुने भनेर इमेल आएको होटलका एचआर म्यानेजर इन्द्र भट्टराईले बताए । मलाई पनि इमेल आएको छ, उनले भने, कम्पनीको सिनियर टिम अस्ट्रेलिया र हङकङमा हुनुहुन्छ । सम्पर्क भएको छैन । केही कर्मचारीको ५ महिनाअघि नै सम्झौता सकिए पनि एकै पटक अहिले इमेल आएको उनको भनाइ छ । रिसोर्टमा हाल निजी क्षेत्रका सुरक्षाकर्मी र केही विदेशी कर्मचारी मात्र छन् । नेपाली कामदारलाई कामबाट निकाल्दा विदेशी कामदारलाई भने ननिकालिएको कर्मचारीको भनाइ छ । भिसाको म्याद सकिएका विदेशी कामदारलाई पनि कामबाट ननिकालिएको कर्मचारी विशाल कार्कीले बताए ।मासिक ५ लाख रुपैयाँभन्दा धेरै तलब खाने विदेशी कर्मचारीलाई हटाइएको छैन, नेपालीलाई मात्र हटाइएको छ, उनले भने, हामीमाथि घोर अन्याय भो । कम्पनीले कर्मचारीसँग छलफल र सल्लाह नै नगरी एक्कासि इमेल पठाएर जागिरबाट हटाएको कर्मचारी चित्र भण्डारीले बताए । पूर्वसूचनाबिना कर्मचारी निकालेकाले पुनर्बहाली हुनुपर्ने मागसहित कर्मचारी आन्दोलनमा उत्रिएको उनको भनाइ छ । नेपालको श्रम ऐनअनुसार दुई वर्षभन्दा बढी अवधि काम गरेका कामदारलाई निकाल्न पाइँदैन, उनले भने, त्यसैले आन्दोलनमा उत्रिएका छौं ।कम्पनीले अहिले करार समय सकिएको बताए पनि कर्मचारीको करार अवधि सकिएको एक वर्ष पुग्न थालिसकेको कर्मचारीको दाबी छ । यही दाबीसहित कामबाट निकालिएका केही कर्मचारीले पुनर्बहालीको माग गर्दै सोमबार रिसोर्ट घेराउ गरेका थिए । झन्डै दुई सय जनाको संख्यामा उपस्थित कर्मचारीले अन्यायमा परेको भन्दै आफूहरूलाई पुनर्बहाली गर्न माग गर्दै नाराबाजीसमेत गरेका थिए । तिलोत्तमा नगरपालिका प्रमुख वासुदेव घिमिरेले लगानीकर्तालाई नकारात्मक असर नपर्ने गरी समस्या समाधान खोज्न सहजीकरण गर्ने बताए ।"
सडकमै भन्सार जाँच,"विराटनगर (कास) एकीकृत जाँच चौकी (आईसीपी) मा सामान जाँच गर्ने ओपन सेड घर नहुँदा विराटनगर भन्सारका कर्मचारी र एजेन्ट खुला सडकमै आयातित सामान जाँच्न बाध्य छन् । बुधनगरको १२९ बिघा जमिनमा भारतले १ अर्ब ९० करोड रुपैयाँ लागतमा उक्त आईसीपी निर्माण गरेर गत माघदेखि सञ्चालनमा आएको थियो । आईसीपीमा सामान जाँच्ने ओपन सेड घर छैन । आयातित सामानका ट्रक र कन्टेनरलाई सडकमै रोकेर सामान जाँच्नुपर्ने बाध्यता छ । दैनिक सरदर अढाई सय ट्रक र कन्टेनर आईसीपीमा आउँछन्, प्रमुख भन्सार अधिकृत शिवप्रसाद भण्डारीले भने । ओपन सेड घर नहुँदा ती सबैलाई सडकमै राखेर सामान जाँच्नुपर्ने बाध्यता रहेको उनको भनाइ छ । यो कार्यालयले सामान्य अवस्थामा दैनिक सरदर १५ करोड रुपैयाँ राजस्व असुली गर्दै आएको छ ।आईसीपी सञ्चालनमा आएदखि नै सामान जाँचमा समस्या आएको भन्सार एजेन्ट संघका अध्यक्ष विजेन्द्र परासरको भनाइ छ । सामान जाँच्ने सेड घर नभएकै कारण चर्को घाम र मुसलधारे पानी पर्दा पनि सडकमै जाँच्नुको विकल्प नभएको उनको गुनासो छ । आईसीपीमा पार्किङ पनि छैन । भारत र तेस्रो मुलुकबाट सामान लिएर आएका सबै मालवाहक ढुवानीका साधनलाई सडकमै पार्किङ गर्नुपर्ने बाध्यता छ । यार्ड र गोदाम सानो भएको अनि सामान राख्ने ठाउँ नहुँदा ट्रक, कन्टेनर सडकमै राख्नुपरेको आईसीपी सञ्चालन गर्ने ट्रान्स नेपाल फ्रेट सर्भिसेज प्रालिका प्रमुख गणेश घिमिरेले बताए ।"
प्राधिकरणको निर्णय सकारात्मक,काठमाडौं (कास) नेपाल दूरसञ्चार प्राधिकरणले ग्रामीण दूरसञ्चार कोषमा रकम जम्मा गर्दा ढिलाइ हुँदा लाग्ने जरिवाना घटाउनु सकारात्मक भएको इन्टरनेट सेवा प्रदायक संघ नेपाल (आईस्पान) ले बताएको छ । कान्तिपुरमा बिहीबार प्रकाशित ग्रामीण दूरसञ्चार कोष ः सेवा प्रदायकको स्वार्थमा जरिवाना २ प्रतिशतमा झारियो समाचारमा टिप्पणी गर्दै आईस्पानको महामारीको समयमा नियामक निकायबाट आएको निर्णय सकारात्मक भएको प्रतिक्रिया दिएको छ । महामारीका इन्टरनेट ब्यान्डविथको खपत २५ प्रतिशत बढेको र नगद प्रवाह भने ३० प्रतिशत कमी आएको आईस्पानको दाबी छ । सेवा प्रदायकको अनुरोधपछि प्राधिकरणले समस्या सम्बोधनका लागि समिति गठन गरेको र सोही समितिको सिफारिसमा प्राधिकरणले सेवा प्रदायकलाई सहुलियत दिएको विज्ञप्तिमा जनाइएको छ ।
जीओ फोर्डको फोर्ड फेस्टिभ अफर,"काठमाडौं (कास) फोर्ड गाडीको आधिकारिक बिक्रेता जीओ अटोमोबाइल्स प्रालिले फोर्ड फेस्टिभ अफर ल्याएको छ । जीओले नजिकिँदै गरेका दसैंतिहारलाई लक्ष्य गर्दै यो योजना ल्याएको हो । योजनाअनुसार फोर्ड खरिद गर्ने ग्राहकले गाडी बुकिङमा नगद छुट, एक वर्षका लागि निःशुल्क सडक कर र बिमा प्राप्त गर्नेछन् । साथै कम्पनीले स्क्य्राच कार्ड, ६ महिने ईएमआई होलिडे र स्थगित भुक्तानी गरी तीन अफर ल्याएको छ । यी अफरमध्ये ग्राहकले कुनै एक मात्र लिन सक्ने कम्पनीले जनाएको छ । अफरको स्क्य्राच कार्डमा ४ लाख ५० हजार रुपैयाँसम्म जित्न सक्नेछन् । ६ महिने ईएमआई अफरअनुसार ग्राहकलाई पहिलो ६ महिना बैंकलाई किस्ता भुक्तानी गर्नुपर्दैन । यो योजना फोर्ड फिगो, एपाएर, फोर्ड फ्रिस्टाइल र फोर्ड इकोस्पोर्टका भेरियन्टमा उपलब्ध भएको कम्पनीले जानकारी दिएको छ ।"
बजारमा ब्ल्याक प्लस डिकर,"काठमाडौं (कास) चौधरी ग्रुपले नेपाली बजारमा अमेरिकी ब्रान्ड ब्ल्याक प्लस डिकर बिक्रीवितरण सुरु गरेको छ । चौधरी ग्रुपको सीजी इम्पेक्सले ब्ल्याक प्लस डिकरसँग सम्झौता गर्दै शनिबार आधिकारिक रूपमा बिक्रीवितरण सुरु भएको जनाएको छ । सम्झौतापछि सीजीले नेपाली बजारमा ब्ल्याक प्लस डिकरका घरायसी सामग्रीहरूको बिक्रीवितरण गर्नेछ । यसमा स्टिम आइरन, ग्रिन्डर मिल्स, राइस कुकर, गार्मेन्ट स्टेमर, स्यान्डविच मेकर, हिटर, माइक्रोवेभ ओभन, ओटीजीलगायत घरायसी सामग्री छन् ।"
सुजुकीको दसैंतिहार योजना,काठमाडौं (कास) सुजुकी गाडीको आधिकारिक बिक्रेता भीजी अटोमोबाइल्स प्रालिले दसैंतिहार अफर ल्याएको छ । यो अफरअनुसार सुजुकीको बाइक र स्कुटर खरिदमा ग्राहकले १२ हजार रुपैयाँ छुट र एक वर्षसम्मको सडक कर निःशुल्क रूपमा पाउनेछन् ।
एनआईसीको कर्जाको आवेदन खल्तीबाट,"काठमाडौं (कास) एनआईसी एसिया बैंकका सुपर चामत्कारिक कर्जाहरूको आवेदन खल्ती डिजिटल वालेटबाट दिन सकिने भएको छ । यो कर्जा योजनाअन्तर्गतका सुपर चामत्कारिक घर कर्जा, सवारी कर्जा र व्यवसाय कर्जाको आवेदन खल्तीबाट दिन सकिने व्यवस्था गरिएको हो । यसका लागि बैंकको मोबाइल बैंकिङ भएका ग्राहकले आफ्नो बैंक खातामा खल्तीलाई लिंक गरे असोज १४ सम्म ५० रुपैयाँ नगद उपहार प्राप्त गर्ने व्यवस्था खल्तीले गरेको छ ।"
तीनचुलीमा सिद्धार्थ बैंकको नयाँ शाखा,काठमाडौं (कास) सिद्धार्थ बैंकले बिहीबार काठमाडौंको तीनचुलीमा आफ्नो नयाँ शाखा सञ्चालनमा ल्याएको छ । बैंकले तीनचुलीका सर्वसाधारणमा बैंकिङ सुविधा पुर्याउन नयाँ शाखा सञ्चालनमा ल्याइएको बताएको छ । बैंकले कोभिड१९ महामारीबीच स्वास्थ्य सुरक्षालाई अपनाई आफ्ना सेवा सञ्चालन गरिरहेको जनाएको छ ।
फिल्म क्षेत्र कहिले खुल्छ ?,"कोरोना भाइरसको त्रास बढेपछि गत साल चैत ११ गतेबाट सरकारले देशव्यापी लकडाउन घोषणा गर्यो तर सिनेमा हलचाहिँ त्यसको ६ दिन अगाडिबाटै बन्द गरिएको थियो । हलमा सुक्खा लाग्न थालेको त फागुन मध्यबाटै हो । छायांकन पनि यही समयबाट प्रभावित भयो । लकडाउन खुकुलो भएसँगै केही व्यावसायिक क्षेत्र हल्काफुल्का खुले । निषेधाज्ञाले फेरि कठालो समात्यो । तर, असोज १ गतेबाट लामोछोटो दूरीको सार्वजनिक यातायात, होटलकलकारखानासहित प्रायः सबै व्यवसाय बौरिँदै छन् । सिने क्षेत्र भने ठप्पको ठप्पै । यो पाँच महिनामा न छायांकन भयो, न त प्रदर्शन । पोस्ट प्रोडक्सन पनि लथालिंगै छ । निर्माता संघको दाबीअनुसार फिल्म व्यवसायमा २ लाख ५० हजार आश्रित छन् । संघका चलचित्र प्रदर्शन तथा वितरण शाखाका सभापति करण श्रेष्ठको गुनासो छ, अन्य उद्योगमा जस्तै फिल्ममा पनि मजदुर छन् तर सरकारले बेवास्ता गर्यो । कति फिल्म सुटिङमै रोकिए, कति अन्तिम घडीमा रिलिज हुन पाएनन्, कतिचाहिँ सुटिङको सम्पूर्ण तयारी गरेपछि अलपत्र परे । केही दिनअघि निर्माता संघले चलचित्र विकास बोर्डलाई यस्तै १ सय ५ अभागी फिल्मको सूची बुझाएको थियो । धेरैजसो नयाँ फिल्महरू छन् तर केहीचाहिँ दुईचार वर्षअगाडि बनेर यही वर्ष चल्ने तयारीमा रहेका फिल्म पनि छन् । यी फिल्मले कुनै न कुनै रूपमा राहत पाउनुपर्छ भन्ने हाम्रो माग हो, वितरकसमेत रहेका श्रेष्ठले भने, नत्र टिक्नै धौधौ पर्छ । प्रदर्शनोन्मुख फिल्महरूमा प्रेमगीत ३, म यस्तो गीत गाउँछु २, सम्हालिन्छ कहिले मन, सुस्केरा, चपली हाइट ३, लक्काजवान, माइकल अधिकारी, चिसो एस्ट्रे लगायतका छन् । त्यस्तै, २ नम्बरी, गुञ्जन, देशान, ३ जन्तु लगायत झन्डै एक दर्जन फिल्मको छायांकन अधुरै छ । प्रेमपूजा, बेन्जो, नाइँ नभन्नु ल ६, छड्के २ जस्ता चलचित्र छायांकनमा जानै पाएनन् । यी सबै फिल्मका निर्माता आर्थिक घाटा सहन बाध्य छन् । बनिसकेर चल्न नपाएका र सुटिङ रोकिएका फिल्मलाई ज्यादा नोक्सान पर्छ, श्रेष्ठले भने । निर्माताभन्दा पीडा छ, प्राविधिकलाई । चलचित्रमा काम गर्ने प्राविधिकहरूको छाता संगठन नेपाल चलचित्र प्राविधिक संघका अनुसार फिल्म क्षेत्रमा करिब ३ हजार ५ सय प्राविधिकले प्रत्यक्ष रोजगारी पाएका थिए । यसमा स्पटब्वाई, लाइटम्यान, क्यामेरापर्सनदेखि मेकअप आर्टिस्टसम्म पर्छन् । उनीहरू सबैको रोजीरोटी पूर्ण रूपमा गुमेको छ । प्राविधिकहरूलाई त खानबस्नै समस्या छ, धेरै बिचल्लीमा परेका छन् तर सरकारबाट अपेक्षाकृत साथ पाइएन, संघका अध्यक्ष पुष्कर लामाले गुनासो पोखे । निम्न आयमा काम गरिरहेका प्राविधिकको दैनिक जीवनमै संकट परेको गुनासो बढ्दै गएपछि बोर्डले २ सय प्राविधिकका लागि पाँचपाँच हजारका दरले राहत उपलब्ध गरायो तर यो हात्तीको मुखमा जिरा समान भएको लामाले बताए । सबै प्राविधिकहरू विपन्न छन्, छाक टार्ने सकिरहेका छैनन्, त्यति रकम कसलाई चाहिँ बाँड्नु ?, लामाले पीडामिश्रित भावमा भने, म त साथीहरूको दुःख सुन्दादेख्दा आजित भइसकें । तैपनि राहतका लागि सक्दो प्रयास गरिरहेका छौं । सिनेमा हलको उस्तै कन्तबिजोग । लकडाउनअगाडि पनि आस गरिएकै नेपाली र विदेशी फिल्मले हलमा दर्शक तान्न सकिरहेका थिएनन् । नयाँ वर्ष लागेसँगै नयाँ उमंग छाउने र हलमा दर्शक भरिभराउ हुने अपेक्षामा प्रदर्शकहरू थिए तर लकडाउनले चौपट बनाइहाल्यो । त्यसैले हल सञ्चालकहरूको छाता संगठन नेपाल चलचित्र संघले पनि हल बचाउन राज्यस्तरबाटै पहल चाल्न बारम्बार आग्रह गरिरहेको छ । देशभरका कुल २ सय ५ पर्दामा ३ हजारभन्दा धेरैले प्रत्यक्ष र नियमित रोजगारी पाइरहेका थिए । हल सञ्चालकलाई बैंकको ऋण, हल भाडा र हलको आधारभूत खर्च जोडजाम गर्न सकस छ, त्यहाँ काम गर्ने कर्मचारीलाई परिवार पाल्न । कोभिडकै कारण कति हलहरू सदाका लागि बन्दको स्थितिमा पुगेको संघले जनाएको छ ।लेखकदेखि निर्देशक, कलाकारदेखि प्राविधिक, निर्मातादेखि प्रदर्शक, फिल्मका हरेक क्षेत्रमा जोडिएकाहरू भविष्यको चिन्ता मात्र होइन, अहिल्यै टिक्न पनि अप्ठ्यारो भएको गुनासो गर्न थालेका छन् । यसमा सन्देह छैन कि, सिने क्षेत्रको रमझम र चमकधमक हालका लागि फिक्का भएको छ । फेरि उही उज्यालो फर्कने कहिले ? अझै अन्योल छ । कोरोनाबाट बच्न मान्छेमान्छेबीच दूरी कायम राख्नु अनिवार्य हुन्छ । जति भीड, उति धेरै संक्रमणको सम्भावना । तर, फिल्मको प्रकृति नै मान्छे जम्मा हुनैपर्ने, चाहे सुटिङ गर्न होस् वा फिल्म चलाउन नै । यही कारण फिल्म अन्य व्यवसायभन्दा छिट्टै बन्द भयो र अरू जसोतसो खुल्ने तरखरमा हुँदा पनि फिल्ममा शून्यता कायम छ । यो अनिश्चितता बढेसँगै फिल्मकर्मी भन्न थालेका छन् तर, कहिलेसम्म ? अहिलेकै अवस्थामा यसको जवाफ कोहीसँग छैन । निर्मात्री तथा अभिनेत्री रेखा थापा भने छायांकन र हल खोल्न हतारिनु नहुने धारणा राख्छिन् । नागरिकको स्वास्थ्यप्रति संवेदनशील हुनुपर्ने उनको भनाइ छ । अहिले नै हल खोल्न र सुटिङ गर्न दबाब दिनु भनेको अपरिपक्वता हो जस्तो लाग्छ, नयाँ फिल्मको तयारीमा रहेकी थापा भन्छिन्, हामीलाई पनि पक्कै असर परेको छ तर हाम्रा गतिविधिका कारण संक्रमण हुने सम्भावना हुन्छ । त्यसैले हामी जिम्मेवार बन्नुपर्छ । यतिबेला फिल्मको गृहकार्यमा बिताउनु उपयोगी हुने उनको ठहर छ । प्राविधिक संघका अध्यक्ष लामाको भनाइचाहिँ अलग छ । हल नखुले सबै गतिविधि बन्द । सुटिङ नभए प्राविधिक र कलाकार होल्ड । त्यसैले सरकारले सुटिङ र प्रदर्शनलाई एकसाथ खोलिदिनुपर्छ, प्राविधिक संघका अध्यक्ष लामा भन्छन्, अब कोरोनासँग भोगेर साध्य लाग्दैन । अब आफू सुरक्षित र सतर्क हुँदै अगाडि बढ्नुबाहेक अर्को विकल्प छैन । सरकारले काम गर्न पनि नपाउने, खान पनि नपाउने विडम्बना हटाउनुपर्छ । उनले निराश हुँदै अगाडि भने, नत्र प्राविधिक साथीहरू रोगले भन्दा भोकले मर्ने चिन्ता बढ्यो । सरकार गम्भीर बनिदिनुपर्यो ।लामाको भनाइमा चलचित्र विकास बोर्डका अध्यक्ष दयाराम दाहाल पनि सहमत छन् । उनले पनि अब फिल्म क्षेत्र चलायमान हुनुपर्ने मत राखे । दसैं आउन लाग्यो, अब चलचित्र घर सुरक्षित छ भन्ने दर्शकलाई जानकारी गराउनुपर्छ । सुटिङ थाल्नुपर्छ, फिल्म निर्देशकसमेत रहेका दाहाल भन्छन्, ठूलो भवितव्य आएन, यस्तै अवस्था भइरह्यो भने असोज मध्यबाट फिल्म क्षेत्र खुल्छ । मेरो प्रयास यसमै छ । राजधानीमा निषेधाज्ञा खुकुलो भएसँगै सिने क्षेत्र सुचारु गर्न आफूले सञ्चार मन्त्रालय र कोभिड१९ संकट व्यवस्थापन केन्द्रका पदाधिकारीसँग छलफल गरेको उनले बताए । छलफलमा निर्माता संघ र चलचित्र संघका प्रतिनिधि पनि सहभागी थिए । अब खोल्नुपर्छ भन्नेमा सबै सकारात्मक छन्, यसका लागि विश्व स्वास्थ्य संगठन र नेपाल सरकारको मापदण्डलाई पछ्याएर मोडालिटी बनाएका छौं, दाहालले भने । बोर्डले एक महिनाअगाडि नै चलचित्र संघ, निर्माता संघ, प्राविधिक संघ र कलाकारको संघसँग सुरक्षित तवरले कसरी खुलाउन सकिन्छ, सुझाव मागेको थियो । त्यहीअनुरूप व्यवस्थित र व्यावहारिक मापदण्ड बनाएको दाहालले जनाए । यसअनुसार छायांकनको हकमा सेट र सामग्री डिस्इन्फेक्ट गर्ने, छायांकन नहुँदा कलाकार भौतिक दूरी कायम गरेर बस्ने, फेससिल्ड र मास्क लगाउने, छायांकन गर्दा खोल्ने, मेकअप आर्टिस्ट र हेयरड्रेसरले अनिवार्य पीपीई लगाउनुपर्नेछ । त्यस्तै, सुटिङको गाडीमा पनि दूरीमा बस्ने, क्यामेरा र गाडी एकपटक प्रयोग गरेपछि डिस्इन्फेक्ट गर्ने, सुटिङ सेटका हरेक सदस्यको ज्वरो नापिरहने, बाहिरका मान्छेलाई सेटमा भीडभाड गर्न नदिनेलगायत मापदण्ड रहेको दाहालले जानकारी दिए ।"
रंगशाला नै बिरानो लाग्न थाल्यो,"खेलाडीको भविष्यमा खेलबाड भयोलामो समयसम्म प्रशिक्षण सुरु गर्न नदिएर सरकार र सरोकार निकायले खेलाडीको भविष्यप्रति खेलबाड गरेको आरोप खेल विज्ञले लगाएका छन् । राखेपका एथलेटिक्स पूर्व प्रशिक्षक तथा खेलविज्ञ सुशील नरसिंह राणाले खेलकुद प्रशिक्षण एक दिन स्थगित हुन नहुनेमा ९ महिनासम्म प्रशिक्षणविहीन हुँदा उनीहरूको प्रदर्शन क्षमता नकारात्मक दिशामा ह्रास आइरहेको दाबी गरे ।हामी घरेलु खेलकुदमै केन्द्रित रहने हो भने ९ महिनामात्र होइन जति समय प्रशिक्षणबेगर राखे पनि समस्या नहोला । तर अन्तर्राष्ट्रियस्तरमा पहिलेभन्दा राम्रो नतिजाको आस गर्ने हो भने एकदिन पनि प्रशिक्षण रोकिनुहुन्नथ्यो, उनले भने, हाम्रो खेलाडीले हासिल गरेको क्षमतामध्ये यसबीचको समयमा ८० प्रतिशत ह्रास आइसकेको छ । तत्कालै प्रशिक्षण सुरु गर्दा यसलाई परिपूर्ति गर्न कम्तीमा एकदेखि डेढ वर्ष लाग्छ । नेपालले अर्को वर्ष ओलम्पिक र १४औं दक्षिण एसियाली खेलकुद तथा सन् २०२२ मा एसियाली खेलकुदमा सहभागिता जनाउने तालिका छ । त्यसका लागि तयारी सुरु गर्ने समय ढिला भइसकेको छ । कोरोनाको कहरबीच खेलाडीहरू घरमै थुनिएका छन् ।यसपल्टको सागमा हामीले हामीले हासिल गरेको सफलता भनेको बृहत राष्ट्रिय खेलकुद समयमै हुनु र नियमित प्रशिक्षणको नतिजा हो । लामो लक्ष्य र विशेष उद्देश्य निर्धारण गरी खेलाडीको प्रशिक्षण भएको हुन्छ । घरमा बसेर पुसअपसेटअप गरेको भरमा अन्तर्राष्ट्रियस्तरमा सहभागिता जनाउन पठाउनुको औचित्य हुँदैन, राणाको असन्तुष्टि छ, हाम्रो खेलकुदको निर्णायक तहमा बस्नेले प्रशिक्षणको महत्त्व नै बुझेनन् । उनीहरूले सोचिरहेका होलान् कि प्रतियोगिताको १२ महिनाअघि प्रशिक्षण सुरु गर्दा खेल्न सक्ने भइहाल्छ ।प्रशिक्षक राणाले खेलाडीलाई आम मान्छेसँग तुलना गरी घरभित्रै थुनेर राख्दा भविष्यमा देखिने समस्याबारे सचेत हुन पनि आग्रह गरेका छन् । उनले भने, खेलाडी भनेको सामान्य मानिसभन्दा फरक र अतिरिक्त हुन्छ । उनीहरू शारीरिक र मानसिक रूपमा अरूभन्दा तीक्ष्ण हुन्छन्हुनुपर्छ । एउटा सानो स्किल सुधार्न एक वर्ष महिनेत गरिएको हुन्छ । उनीहरूको प्रतियोगिता केन्द्रित शक्ति नियमित प्रशिक्षणले मात्र सञ्चित गराउने हो । लामो समय रंगशाला जान नपाउँदा उनीहरूको आत्मविश्वास हराउँछ । र त्यसको पूर्ति गर्न धेरै लामो समय लाग्छ । कतिपय खेलाडीको त यत्तिकै करिअर समाप्त भइसकेको हुन्छ । राणा आफू कार्यरत रहँदादेखि नै प्रतियोगितालाई हेरेर प्रशिक्षण सुरु गर्ने परिपाटीको विरोधी हुन् । अहिले पनि उनले प्रशिक्षण नियमित बनाउनुपर्ने पक्षमै वकालत गरिरहेका छन् । नेपाली खेलकुदमा गैरव्यावसायिक व्यक्तिहरूको हालीमुहाली रहेकाले प्रशिक्षण जस्तो बृहत कुरालाई बुझ्न नसकेको आरोप उनले लगाए । युगान्डाका एकजना धावकले हालै ५ हजार मिटर दौडमा विश्व कीर्तिमान राखे । उनले सन् २०२८ को बर्लिन म्याराथनमा विश्व कीर्तिमानको लक्ष्य निर्धारण गरेका छन् । अब भन्नुस् कि नेपालमा यसरी लक्ष्य निर्धारण गरी प्रशिक्षण र तयारीको परम्परा छ ? न खेलाडीमा न त अफिसियल वा खेल नेतृत्व कसैसँग पनि छैन, राणाले थपे, प्रतियोगिताको २ महिनाअघि प्रशिक्षण गर्ने अनि ठूलो सफलताको अपेक्षा गर्नु मूर्खता हो र खेलाडीमाथिको अन्याय हो ।"
गोलबजारमा खेलग्राम बन्दै,"सिरहाको गोलबजार नगरपालिकाले जिल्लामै पहिलो पटक खेलकुद क्षेत्रका लागि खेलग्रामको निर्माण थालेको छ । नगरपालिकाले गुरुधाममा ५२ बिघा क्षेत्रफलमा फैलिएको जग्गामा खेलग्रामको निर्माण सुरु गरेको हो ।७ बिघा जग्गामा दक्षिण र उत्तरतिर दुइटा प्यारापिट निर्माण गरिएको छ । यस वर्ष पूर्वाञ्चल खेलकुद विकास समितिको ३१ लाख रुपैयाँ लगानीमा प्यारापिट निर्माण गरिएको छ । त्यसैगरी दक्षिणतिरबाट प्रदेश सरकारको ६५ लाख रुपैयाँ लागत र नगरपालिकको १५ लाख रुपैयाँको साझेदारीमा प्यारापिट निर्माण थालिएको छ ।नगरपालिकाका खेलकुद प्रशिक्षक कसम लामाका अनुसार यसवर्ष ६५ लाखमध्ये ३४ लाख रुपैयाँ निकासा भएको थियो । एक स्थानीय तह एक खेलग्राम योजनाअन्तर्गत खेलग्राम निर्माण थालिएको नगरपालिकाले जनाएको छ । खेलग्रामलाई तारजालीले घेराबेरा गरिएको छ । त्यसैगरी ९० लाख रुपैयाँ लागतमा गोलबजार नगरपालिका४ स्थित कभर्डहल निर्माण गरिएको छ । नगरपालिकाले खेल प्रशिक्षकसमेत नियुक्त गरिएको छ । जिल्लामा कुनै पनि स्थानीय तहले खेलकुद प्रशिक्षक नियुक्त गरेका छैनन् ।गोलबजार नगरपालिकाका प्रमुख देवनाथ साहले जिल्लामै खेल क्षेत्रमा उदाहरणीय बनाउन ५२ बिघा क्षेत्रफलमा क्रिकेट मैदान, भलिबल कोर्ट, पौडी पोखरी निर्माण गर्न गुरुयोजना बनाएको जानकारी दिए । जिल्लामै स्टेडियम छैन, उनले भने, खेलकुदको विकासका लागि गुरुयोजना बनाएर अघि बढेका छौं । नगरपालिकाका अनुसार एकै थलोमा सबै खेलको प्रतिस्पर्धा गराउन मिल्नेगरी खेलग्रामको पूर्वाधार सुरु गरिएको हो । लकडाउनकै बीचमा धनगढीमाई नगरपालिकाले खेलकुदका पूर्वाधार तयार गरेको छ । नगरपालिकाले धनगढीमाई नगरपालिका३ स्थित ५० लाख रुपैयाँ लागतमा कभर्डहल निर्माण गरेको छ ।प्रमुख प्रशासकीय अधिकृत शिवराज चौलागाईंले नगरपालिकामै खेलकुद गतिविधि शून्य भएपछि खेल क्षेत्रको जगेर्नाका लागि लकडाउनकै अवधिमा भए पनि कभर्डहल निर्माण गरिएको बताए । कभर्डहलमा इन्डोर खेलहरू हुनेछ । उनका अनुसार लकडाउन अवधिमै नगरपालिकाले खेलकुदका लागि कभर्डहल, प्रशासनिक भवन, विद्यालयमा भवन, स्वास्थ्य चौकी, मदन भण्डारी स्मृति पार्क, रिटेनिङ वाल निर्माणलगायत क्षेत्रमा भौतिक संरचनाका काम भएका छन् ।कोरोना कहरका बेला काम नगर्ने कि भन्ने स्थिति बनेको थियो तर, हामीले आँट गर्यौं र काम सुरु गर्यौं, प्रमुख प्रशासकीय अधिकृत चौलागार्इंले भने, विकासका कामहरूमा राम्रै प्रगति भएको छ ।"
एभरटनको सानदार जित,लिभरपुलले अनुबन्धन गर्ने डिएगो जोटा ।

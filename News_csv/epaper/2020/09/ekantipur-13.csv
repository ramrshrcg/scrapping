शीर्षक,विवरण
आयुर्वेदिक औषधिको क्लिनिकल ट्रायल गरिने,"यी औषधि सामान्य र मध्यम लक्षण भएका बिरामीको अवस्था गम्भीर नहोस् भनेर दिइने गरिन्छ । विभिन्न आइसोलेसन र आयुर्वेदिक अस्पतालमा यी औषधिको प्रयोगले बिरामीमा सकारात्मक प्रभाव पनि देखिएको छ । प्रदेश १, २, ५ आदिमा यो प्रयोग भइरहेको छ, उनले भने ।आयुर्वेदिक चिकित्सक संघका अध्यक्ष डा प्रकाश ज्ञवालीका अनुसार आयुर्वेदिक औषधिले कोभिड१९ निको पार्छ भनेर ग्यारेन्टी गरिएको छैन । तर, रोगसँग लड्न सक्ने प्रतिरोधात्मक क्षमता भने बढाउँछ । राम्रोसँग जडीबुटी औषधिहरू प्रयोग गर्दा शरीरलाई फाइदा हुन्छ । भान्सामा सजिलै पाइने बेसार, मरीच, अदुवा, गुर्जो लाभदायक हुन् । सजिलैसँग त्रिकटु पाइने हुनाले यो औषधि सिफारिस गरिएको हो, उनले भने, यो औषधि कोरोनाका बिरामीलाई सुरुवातदेखि नै चलाइराखिएको हो, अहिले वैज्ञानिक अभिलेखीकरणका लागि ट्रायल गर्न लागिएको हो ।राष्ट्रिय आयुर्वेदिक अनुसन्धान केन्द्रका निर्देशक डा रामआधार यादवले पनि कोभिड१९ को उपचारका लागि प्रमाणित औषधि बनिनसकेको भए पनि आयुर्वेदिक औषधिले रोग प्रतिरोधात्मक क्षमता बढाउने दाबी गरे । हामीले आयुर्वेदिक अस्पतालमा हालसम्म ५ सय ७० जना संक्रमितको उपचार गरिसकेका छौं । जसमा ३ सय ५० जना निको भएर गइसकेका छन्, उनको दाबी थियो, हामीले नियमित आयुर्वेदिक औषधिका साथै खानपान, योग तथा परामर्श पनि दिने गरेका छौं ।लुम्बिनी आयुर्वेद चिकित्सालयका प्रमुख डा नलीनाथ तिवारीले पनि बुटवलस्थित एन्फा आइसोलेसन सेन्टरमा रहेका संक्रमित आयुर्वेदिक औषधिले निको भइरहेको दाबी गरे । आइसोलेसनमा लक्षण नभएका बिरामीहरू छन् । उनीहरूलाई बिहान योग गराउने, गुडुची, च्यवनप्रास नियमित खुवाउने गरिएको छ । भर्ना भएका कसैमा पनि गम्भीर अवस्था देखिएको छैन । सबैलाई लाभ नै भएको छ, उनले भने । स्वास्थ्य तथा जनसंख्या मन्त्रालयअन्तर्गत स्वास्थ्य तथा वैकल्पिक चिकित्सा विभागले कोभिड१९ का लागि बनाएको निर्देशिकामा शरीरमा रोग प्रतिरोधात्मक क्षमता बढाउनका लागि जडीबुटीहरूको नियमित सेवन गर्न भनिएको छ । गुर्जो, असुराको पात, बेसार, सुठो, मरीच, पिप्ला, तुलसीको पात, तेजपात, दालचिनी सेवन गर्ने र दैनिक योग गर्न पनि सुझाइएको छ ।हालसम्म कोभिड१९ को खोप र औषधि तयार भएको छैन, परीक्षणकै क्रममा छन् । तर, विश्वमा यस रोगविरुद्ध आयुर्वेदिक औषधि प्रयोगमा ल्याउन स्वीकृति भने दिइएको छैन । केही समयअघि बाबा रामदेवको पतञ्जली आयुर्वेद लिमिटेडले कोभिड१९ को औषधि दाबी गर्दै कोरोनिल बजारमा ल्याएको थियो । तर, भारत सरकारले त्यसको विज्ञापन तथा बिक्रीवितरणमा रोक लगाएको थियो । यसै क्रममा नेपालमा भने एनएचआरसीले संक्रमितमा आयुर्वेदिक औषधिको प्रयोग गरेर अध्ययन कार्य अगाडि बढाउन लागेको हो ।धेरै जनामा अहिले आयुर्वेदिक औषधिप्रतिको विश्वास बढेको पाइन्छ । कोभिड१९ निको भएर घर फर्किएकाले पनि आइसोलेसनको बसाइमा घरमै पाइने जडीबुटी सेवन गरेर लाभ लिएको दाबी गर्ने गरेका छन् । बिहीबार मात्रै प्रधानमन्त्री केपी शर्मा ओलीले कोभिड१९ सम्बन्धी आयुर्वेदिक क्षेत्रका विज्ञहरूसँगको विशेष छलफलमा आयुर्वेदको प्रयोग बढाउन जोड दिएका थिए ।"
खोप परीक्षणमा चनाखो बनौं,"अनुसन्धानमा संलग्न देशले विशेष सहुलियतसहित खोप पाउनुपर्ने प्रावधानसमेत राख्नुपर्ने उनले बताए । एउटा बहुराष्ट्रिय कम्पनीका लागि हामी ज्यालादारीको मजदुर मात्र हुने ? उनले भने, यो दुईवटा कुरा परिपूर्ति भयो भने विज्ञानको विकासका लागि हामीले गर्ने योगदानका लागि तयार हुनुपर्छ । हामी भरिया मात्र हुने वा साझेदार हुने ? खोपमा सहभागी हुनेहरूका लागि क्षतिपूर्ति र बिमाको व्यवस्थासँगै अन्य प्राविधिक पक्षलाई पनि ख्याल राख्नुपर्छ ।चीनमा सिनोभाक बायोटेकले उत्पादन गरेको खोप, रुसको स्पुतनिक५ र बेलायतको अक्सफोर्ड ग्रुपद्वारा उत्पादित खोपको अन्तिम अवस्था (थर्ड फेज) को परीक्षण नेपालमा गर्ने तयारी छ । स्वास्थ्य मन्त्रालयले यस सम्बन्धमा अध्ययनका लागि परिषद्लाई अनुमति दिए पनि क्लिनिकल ट्रायल गर्नेबारे परिषद्लाई अन्तिम निर्णय भने दिएको छैन । इपिडिमियोलोजी तथा रोग नियन्त्रण महाशाखाका पूर्वनिर्देशक डा बाबुराम मरासिनीले जनतालाई केही आपत् नआउने गरी खोपको ट्रायलबारे निर्णय गर्नुपर्ने बताए । सबैभन्दा प्रभावकारी खोपको पछाडि लाग्नुपर्यो, परीक्षणको समय कुनै जटिलता भयो भने यसको उचित व्यवस्थापनको क्षमतासमेत हुनुपर्यो, उनले भने, एउटाको पक्षमा लाग्दा त्यो खोप खराब भयो भने अर्को सफल खोपले हामीलाई उच्च प्राथमिकतामा राख्ला त ? यसलाई बिर्सनु हुन्न । आफूले बुझेसम्म अक्सफोर्डले नेपालमा प्रत्यक्ष रूपमा परीक्षण गर्ने कुरा नभनेको उनले बताए । उनीहरूले भारतसँग सहकार्य गरिरहेका छन्, उनले भने, चीन र रुसले परराष्ट्र मन्त्रालयमार्फत हामीसँग सम्पर्क गरेका छन् ।स्वास्थ्य मन्त्रालयले परिषद्लाई खोपसँग सम्बन्धित सल्लाहकार समितिसँग सम्पर्क गरेर काम अघि बढाउन निर्देशन दिएको छ । गत साता मात्र क्लिनिकल ट्रायलसम्बन्धी आवश्यक छलफल बढाउन मन्त्रालयले सचिवस्तरीय निर्णय गरेको थियो । अब क्लिनिकल ट्रायलको सम्भावनामा चीन, रुस, बेलायतसँगै अस्ट्रेलियन खोपसमेत थपिएको छ, नेपाल स्वास्थ्य अनुसन्धान परिषद्का सदस्य सचिव डा प्रदीप ज्ञवालीले भने, हामी स्वास्थ्य मन्त्रालयअन्तर्गत खोपसँग सम्बन्धित सल्लाहकार समितिसँग आइतबार छलफल गर्दै छौं । मन्त्रालयले कोभिड खोपको क्लिनिकल ट्रायल गर्नेबारे स्पोन्सर खोजिरहेको छ । खोप उत्पादन गर्ने कम्पनी आफैं स्पोन्सर हुनुपर्ने हाम्रो पहिलो सर्त हो, ज्ञवालीले भने, कुनै पनि व्यक्ति वा संस्था स्पोन्सर भएर आउन सक्छ, त्यतिखेर सम्पूर्ण खर्च उसले नै व्यहोर्नुपर्ने हुन्छ । तर व्यक्ति वा संस्थाले कम्पनीको कोटेसन, डिजाइनलाई पछ्याएर मात्र स्पोन्सर गर्न सक्नेछन् । क्लिनिकल ट्रायलअन्तर्गत संलग्न हुने व्यक्तिलाई कुनै समस्या देखिए उपचार, बिमा व्यवस्थालगायत सबै खर्च स्पोन्सरले नै व्यहोर्नुपर्ने व्यवस्था छ । खोपसम्बन्धी स्वास्थ्य अनुसन्धान परिषद्को पछिल्लो गाइडलाइनअनुसार सामान्यतया अन्य देशमा विकसित गरिएको खोपका लागि कुनै देशले तेस्रो चरणको क्लिनिकल ट्रायलका लागि अनुमति दिन सक्छ । विशेष परिस्थितिमा मात्र दोस्रो चरणको ट्रायलको अनुमति दिन सक्ने भए पनि कहिल्यै पनि पहिलो चरणको ट्रायलको अनुमति दिइँदैन । तेस्रो चरणको खोपको परीक्षण हजारौं मान्छेमा गरिने भएकाले गम्भीर रूपमा लिइन्छ । डा ज्ञवालीका अनुसार हाल दुईवटा कम्पनीका खोप ५ सयदेखि एक हजार जनामा क्लिनिकल ट्रायल गर्ने योजना छ । क्लिनिकल ट्रायलका लागि कुन उमेर समूहमा कति जना सहभागी गर्ने, कति संख्यामा गर्नेबारे छलफल भइरहेको उनले बताए । तेस्रो चरण सफल भएको खोप आगामी दिनमा किनेरै ल्याए पनि त्यो मुलुकको ठाउँ, परिवेशअनुसार सुहाउँदो रहेनरहेको सुनिश्चित हुनुपर्छ, डा ज्ञवालीले भने । नेपालमा खासगरी चीन, बेलायत र रुसले औपचारिक रूपमा परीक्षणका लागि सरकारसँग छलफल गरेका छन् । परिषद्ले रुस, बेलायत र चीनलाई औपचारिक रूपमा पत्र लेखी यसमा संलग्न वैज्ञानिकसँग कुराकानी थालेको छ । रुस, चीन र बेलायत खोप निर्माणका लागि युद्धस्तरमा लागेका छन् । छिमेकी देश भारतका कम्पनीहरूले पनि खोप निर्माणका लागि अनुसन्धान थालेका छन् ।"
पार्टीले चलाउला सरकार ?,"(काठमाडौं)  ०७४ को फागुन ३ मा तत्कालीन नेकपा एमालेका वरिष्ठ नेता माधवकुमार नेपालको प्रस्तावमा अध्यक्ष केपी शर्मा ओली संसदीय दलको नेतामा सर्वसम्मत भए । माओवादी केन्द्रको समर्थनमा त्यही दिन मुलुकको प्रधानमन्त्री चुनिएका ओलीलाई संसदीय दलको नेता हतारहतार छानिएको र त्यसले पार्टी पद्धतिलाई अवमूल्यन गरेको भनेर ०७५ मंसिरको स्थायी कमिटी बैठकमा नेकपाका सचिवालय सदस्य वामदेव गौतमले प्रश्न उठाएका थिए ।पार्टी एकता संयोजन समिति निर्माण हुँदा नै प्रधानमन्त्री र एकीकृत पार्टीको नेतृत्व सम्बन्धमा भएको समझदारीबमोजिम तत्कालीन नेकपा (एमाले) का अध्यक्ष केपी शर्मा ओली प्रधानमन्त्री बन्ने कुरा दुवै पार्टीका कार्यकर्ताहरूले बुझिसकेका थिए, गौतमले त्यतिखेर दर्ता गरेको फरक मतमा उल्लेख छ, त्यसो भए तापनि पार्टीको सर्वोच्चता स्थापित गर्न अध्यक्ष ओलीलाई प्रधानमन्त्रीको उम्मेदवार बनाउने पार्टीको संस्थागत निर्णय हुनुपर्थ्यो ।तत्कालीन एमाले नेताहरूको स्मरणअनुसार बैठकमा सहभागी हुन भनेर उनीहरू धुम्बाराही पुग्दानपुग्दै ओलीलाई सर्वसम्मतिले पार्टी संसदीय दलको नेता बनाइएको माइन्युट भइसकेको थियो । सरकार बनेयताका थुप्रै निर्णयहरूको फेहरिस्त प्रस्तुत गर्दै गौतमले भनेका थिए, सरकारले पार्टी चलाएको छ कि पार्टीले सरकार चलाएको छ, बुद्धिजीवीहरूले प्रश्न गर्न थालेका छन् । दुःखका साथ भन्नुपर्छ पार्टीले सरकार चलाएको त छैन, सरकारले पार्टी चलाउने कुरै भएन ।०७५ मंसिर २९ देखि पुस १२ सम्म चलेको स्थायी कमिटी बैठकले व्यवस्थित विधि र संरचनाका आधारमा सरकार र पार्टीका बीचमा समन्वय गर्ने निर्णय गर्यो तर विभिन्न राजनीतिक नियुक्तिहरू, दूरगामी महत्त्व राख्ने सरकारी निर्णय, संसद्मा प्रस्तुत विधेयकलगायत विषयमा पार्टी र सरकारबीच समन्वय भएन । फलतः कतिपय विधेयकहरू फिर्ता भए भने निर्णयहरू उल्ट्याइए । सरकारविरुद्धको पहिलो लहरमा आफ्नै पार्टीका शीर्ष नेताहरू उभिने अवस्थासमेत आयो । सरकार आफ्नो ढंगले चल्यो, पार्टी सञ्चालनको गति एकदमै धिमा बन्दै गयो । यही कारण नेकपाका अध्यक्षद्वयबीचमा समेत फाटो आयो । कतिपय नियुक्तिकै सन्दर्भमा भनाभनसमेत पर्ने स्थिति बन्यो । गत असार १७ गते अर्का अध्यक्ष पुष्पकमल दाहालको आग्रहका बाबजुद प्रधानमन्त्री ओलीले संसद् अधिवेशन अन्त्य गर्ने निर्णय गर्दा पार्टीमा जुन उछलकुद देखापर्यो, त्यसको व्यवस्थापन शुक्रबार मात्रै भएको छ । सँगसँगै लामो समयदेखि बहसकै केन्द्रमा रहेको पार्टीको निर्देशनमा सरकार सञ्चालन हुनुपर्छ भन्ने निर्णय नेकपाले फेरि दोहोर्यायो । प्रवक्ता नारायणकाजी श्रेष्ठका अनुसार पार्टीले दैनिक प्रशासनिक काममा हस्तक्षेप नगरे पनि आधारभूत महत्त्वका नीति र राष्ट्रिय महत्त्वका निर्णयहरू गर्दा पार्टीको मार्गनिर्देशनलाई ध्यानमा राखेर गर्नुपर्छ । त्यसका लागि सचिवालयका सदस्यहरूको परामर्शमा अध्यक्षद्वयले निर्णयमा पुग्नुपर्ने निचोड पनि नेकपा स्थायी कमिटीको छ । हुन त गत माघमा भएको केन्द्रीय कमिटी बैठकले पनि सरकार एकलौटी चलेको निचोड निकाल्दै तीनै तहका सरकार सञ्चालनका लागि पार्टीले अलगअलग संयन्त्र बनाउने प्रस्ताव पारित गरेको थियो । तर कार्यान्वयन भएन । बरु सरकार र पार्टीको बाटो नै अलग देखियो । दाहाल र ओली गुटका नेताहरू एकअर्काप्रति व्यक्तिगत तहमै आरोपप्रत्यारोपमा उत्रिए । यही प्रस्ताव वरिष्ठ नेता नेपालले यसपालि बुझाएको १७ बुँदे मतमा पनि समावेश छ ।प्रधानमन्त्री ओली निकटस्थहरू भने यसरी पार्टीको निर्देशन मान्दै जाने हो भने संसदीय व्यवस्था नै नरहने जिकिर गर्छन् । दिनदिनै सचिवालयको बैठक बस्ने अनि सरकारलाई निर्देशन दिने भन्ने त हुन्न नि, ओलीनिकट एक नेताले कान्तिपुरसँग भने, संसदीय प्रणालीमा प्रत्येक इस्युमा छलफल त हुनै सक्दैन । उदाहरणका लागि नियुक्ति गर्नुपर्ने बेला भयो भने प्रधानमन्त्रीले तपाईंहरूलाई के लागेको छ भनेर सचिवालयका साथीहरूलाई सोध्नेसम्म हुन सक्छ तर उहाँहरूले व्यक्ति नै सिफारिस गरेर हस्तक्षेप गर्ने कुरा आउँदैन । यसले संसदीय प्रणालीकै उपहास हुन्छ ।स्थायी कमिटी सदस्य वेदुराम भुसाल भने नेपालको प्रजातन्त्र बेलायतको जस्तो नभएकाले पार्टीको निर्देशन सरकारले मान्नुपर्ने तर्क गर्छन् । हाम्रो प्रजातन्त्र उन्नत समावेशी र सहभागितमूलक छ, भुसालले भने, सरकारमा सामेल हुन सांसद बन्नैपर्छ भन्ने हुन्छ, सांसदले पार्टीको घोषणापत्रअनुसार चुनाव जितेर आएका हुन्छन् । अनि पार्टीकै नीति मान्दिन भन्न कहाँ मिल्छ ? उनको बुझाइमा सरकारले तयार पार्ने विधेयकदेखि संवैधानिक, कूटनीतिक, राजनीतिक नियुक्तिसम्म पार्टीको निर्णयमा हुनुपर्छ भन्ने निष्कर्ष स्थायी कमिटी बैठकको हो ।पार्टीको निर्णयअनुसार सरकार चल्नुपर्छ कि पर्दैन भन्ने अहिले मात्रै सिर्जना भएको बहस होइन । ००९ सालदेखि आज पर्यन्त यसैगरी चलिरहेको छ, यो प्रायः सरकार प्रमुख र पार्टीका बीचमा देखिइरहने विवाद हो । यसपालि पनि वरिष्ठ नेता नेपालले १७ बुँदे मतमा केन्द्र, प्रदेश र स्थानीय तहमा सरकारलाई पार्टीको नीति र घोषणापत्रअनुरूप काममा लगाउनका लागि सरकारले पार्टीसँग समन्वय गर्ने तथा पार्टीले सरकारका कामलाई सहजीकरण गर्नुपर्ने, सम्बन्धित तहका उच्च नेतृत्वको अनौपचारिक चुस्त टिम बनाएर सरकारको कामलाई प्रभावकारी बनाउनुपर्नेलगायत प्रस्ताव गरेका छन् । पार्टीले सरकार चलाउनुपर्ने स्पष्ट मत पनि उनले राखेका छन् । सरकार वा राजनीतिक नियुक्तिमा पठाउने व्यक्तिहरूको निर्णय पार्टीको सम्बन्धित जिम्मेवार निकायबाट गर्नुपर्छ, नेता नेपालको प्रस्ताव छ, सरकारले गर्ने महत्त्वपूर्ण निर्णय तथा दीर्घकालीन महत्त्व राख्ने विषयहरूलाई पार्टीमा छलफल गराउनुपर्छ र आवश्यकताअनुसार विज्ञको राय लिनुपर्छ ।स्थायी कमिटी सदस्य प्रदीप ज्ञवाली भने पार्टी र सरकारबीचको अन्तरसंघर्षबारे थप स्पष्ट हुनुपर्ने मत राख्छन् । हाम्रोजस्तो संवैधानिक प्रबन्धभित्र रहेर बहुदलीय प्रतिस्पर्धा भएको मुलुकमा पार्टी र सरकारबीचमा निर्णय र कार्यान्वयनको ठोस परिभाषा के हो भन्नेबारेमा हामीले अलि सिर्जनात्मक तरिकाले छलफल गर्नुपर्नेछ, उनले कान्तिपुरसँग भने, संविधानले मुलुकको बहुदलीय प्रतिस्पर्धा र जनताबाट अभिमत प्राप्त गरेको पार्टीले राज्य सञ्चालन गर्ने प्रस्ट मार्गदर्शन गर्दागर्दै पनि पार्टी र सरकारको बीचमा एउटा सीमा रेखा कोरेको छ । त्यसलाई नाघ्न खोजियो भने मुलुकको संवैधानिक प्रबन्ध कमजोर रहन्छ । उनले पार्टीले के के विषयमा निर्णय गर्छ, पार्टीले गरेका निर्णयहरू सरकारले कुन विधिबाट कार्यान्वयन गर्छ भनेर परिभाषित गर्नुपर्ने बताए ।सरकार गठन भएदेखि पछिल्लो पटक लगानी बोर्डको सीईओ नियुक्त गर्दासम्म ओली सरकारले एकलौटी राजकाज चलाइरहेको आक्षेप खेपिरहेको छ । गत वैशाखमा दल विभाजनमा सहयोग पुग्ने गरी राजनीतिक दलसम्बन्धी अध्यादेश ल्याउँदा होस् या जेठमा सरकारको नीति कार्यक्रम र बजेट सार्वजनिक गर्दा नै किन नहोस्, पार्टीभित्र छलफल नगरेको भनेर ओलीको चर्को आलोचना हुँदै आएको छ । पार्टी कमिटीको विधि पद्धति पालना नगरेर एकलौटी चल्न खोजेको भन्दै उनलाई नेतृत्वबाट हटाउनैसमेत खोजिएको थियो । ओलीलाई सबक सिकाउनकै लागि भए पनि कम्तीमा एउटा पदबाट हटाएर छाड्ने दाबी उनीइतरका नेताहरूले गर्थे । स्थायी कमिटी सदस्य भुसाल यसअघि पार्टी एकलौटी चलेकाले अब त्यसो हुँदैन भन्ने विश्वासका साथ सरकार पार्टीको नीतिगत निर्देशनमा चल्ने निर्णय गरिएको बताउँछन् ।संविधान र शासकीय प्रणालीबारे जानकार अधिवक्ता टीकाराम भट्टराई पार्टीको नीतिबमोजिम चुनाव जितेर आएको सरकार पार्टीको नीतिभन्दा बाहिर गएर सञ्चालन हुन नसक्ने बताउँछन् । तर पार्टीले सरकारलाई कतिसम्म निर्देशन दिन सक्ने भन्ने कुराचाहिँ स्पष्ट हुनुपर्ने भट्टराईको भनाइ छ । सरकारको दैनन्दिन कामलाई पार्टीले हस्तक्षेप नगर्ने र पार्टीको नीतिभन्दा बाहिर गएर सरकारले काम नगर्ने भन्ने कुरा स्पष्ट हुनुपर्छ, भट्टराईले भने, सरकार र पार्टीबीचको लक्ष्मणरेखा पनि यही नै हो । वरिष्ठ अधिवक्ता श्रीहरि अर्याल भने संसदीय दलको नेता नै प्रधानमन्त्री बन्ने प्रणाली भएको मुलुकमा पार्टीको निर्णयभन्दा महत्त्वपूर्ण संसदीय दलको निर्णय हुने भएकाले संविधानअनुसार नै पार्टीको कुरा सरकारले मानिरहनुपर्छ भन्ने कुनै बाध्यता नभएको तर्क गर्छन् । उनले मुलुकको संविधान र नेकपाको नीतिबीच तालमेल हुन नसक्दा अहिले सरकार पार्टीको निर्देशनअनुसार चल्नुपर्ने हो कि हैन भन्ने विवाद उत्पन्न भएको बताए । हाम्रो संविधान कम्युनिस्ट विचारधारालाई कार्यान्वयन गर्ने किसिमको होइन, डेमोक््रयाटिक संविधान हो तर शासन भने कम्युनिस्टहरूको हातमा छ, अर्यालले भने, उनीहरूले पार्टीको विधिअनुसार सरकार चलाउन खोज्छन्, त्यो गलत हो । जनताको अभिमत लिएर पार्टी सत्तामा पुगिसकेपछि संसदीय दलले जे निर्णय गर्छ, त्यही नै पार्टी निर्णय हो भनेर संविधानले चिन्छ ।अर्यालले पार्टी बैठकको सभापतित्व गर्नेसम्म अधिकार अध्यक्ष दाहालले पाएको भए तापनि निर्णायक भूमिका भने ओलीकै हुने विश्लेषण गरे । यद्यपि अहिले समस्या समाधानका लागि तात्कालिक प्याचअप मात्रै भएको टिप्पणी अर्यालको छ । यसमा भने अर्याल र भट्टराईको मत मिल्छ । पार्टीको नीतिअनुसार सरकार चल्ने कि नचल्ने भन्ने कुरा नेपाली राजनीतिको स्थायी विवादको विषय हो, भट्टराईले भने, नेकपाले यो विवाद अहिले एक ढंगले हल गर्यौं भनेको छ, तर स्थायी ढंगले समाधान भइसक्यो भनेर ढुक्क हुने अवस्था छैन ।"
घाउ फेरि नबल्झियोस्,(वरिष्ठ नेता नेपालको अन्तर्वार्ताको पूर्ण अंश आइतबार ईकान्तिपुर डट कममा प्रकाशन हुनेछ ।)
'कित्ताकाट तयारीबिनाको हचुवा निर्णय,"(काठमाडौं)  भूमि व्यवस्था, सहकारी तथा गरिबी निवारण मन्त्रालयले गरेको जमिनको कित्ताकाट फुकुवालाई स्थानीय सरकारका प्रतिनिधिले पूर्वतयारीबिना हचुवामा गरिएको निर्णयको संज्ञा दिएका छन् । जमिनको प्लटिङ, बेचबिखन र कित्ताकाटको सबैभन्दा धेरै व्यवस्थापन गर्नुपर्ने नगरपालिकाका मेयरहरूले सरकारको दिएको निर्देशनका कतिपय प्रावधान संविधानको मर्मविपरीतको कदम भएको बताए । स्थानीय तहमा मापदण्ड बनिनसकेको अवस्थामा ऐन कार्यान्वयनमा यसले चुनौती थपेको उनीहरूको भनाइ छ । भूमि प्रशासनसम्बन्धी सबै व्यवस्थापनको जिम्मेवारी स्थानीय सरकारलाई हस्तान्तरण नगरेसम्म सही ढंगले भूउपयोग ऐन कार्यान्वयन हुन नसक्ने उनीहरू बताउँछन् । नेपाल नगरपालिका महासंघका अध्यक्ष तथा धुलिखेल नगरपालिकाका मेयर अशोककुमार व्यान्जु श्रेष्ठले संविधानअनुसार मुलुकको भूउपयोग नीति नबनाई ऐन ल्याउनु नै गलत भएको प्रतिक्रिया दिए । भूउपयोग गर्ने मुलुकको नीति प्रस्ट नभई अहिले कित्ताकाट फुकुवाको निर्णयले झन् जटिलता थप्ने उनको भनाइ छ । कित्ताकाट त अहिले पनि भई नै रहेको थियो, उनले भने, संविधानको भावनाबमोजिम ऐन नै आएको छैन । जग्गा व्यवस्थापनको मूल विषय छाडेर भूमि व्यवस्था मन्त्रालय कित्ताकाटतिर लागेको छ । भूमि व्यवस्था, सहकारी तथा गरिबी निवारण मन्त्रालयले गत १८ गते तीन वर्षअघिको निर्णय खारेज गरेर जमिनको कित्ताकाट फुकुवाको निर्णय गरेको थियो । एक वर्षअघि संघीय संसद्बाट पारित भएको भूउपयोग ऐन, २०७६ र स्थानीय सरकार सञ्चालन ऐन, २०७४ अनुसार कृषियोग्य जमिन खण्डीकरण नहुने गरी कित्ताकाटको व्यवस्था मिलाउन मातहतका कार्यालयहरूलाई मन्त्रालयले निर्देशन दिइसकेको छ । कार्यान्वयनका लागि स्थानीय सरकारलाई जिम्मेवार बनाइएको छ । मन्त्रालयले स्थानीय सरकारलाई जिम्मेवार बनाउन खोजेको छ भने नगरपालिकाका मेयरहरूले भने यसलाई सहज रूपमा लिएका छैनन् ।विराटनगर महानगरपालिकाका मेयर भीम पराजुलीले स्थानीय तहलाई निर्देशन दिने अधिकार मन्त्रालयलाई नभएको दाबी गरे । संघीय सरकारले कित्ताकाट गर्नु भनेर सिधै मालपोत कार्यालयमा पत्राचार गर्ने अधिकार कुनै कानुनले नदिएको उनको भनाइ छ । मन्त्रालयले अघिल्लो बिहीबार भूमि व्यवस्था तथा अभिलेख विभागलाई पत्राचार गरेर निर्णय कार्यान्वयन गराउन निर्देशन दिएको थियो । सोही निर्देशनअनुसार विभागले मालपोत कार्यालयलाई पत्राचार गरेको थियो । ऐनअनुसार स्थानीय भूउपयोग परिषद् गठन गरेर जमिनको वर्गीकरण गर्नुपर्ने भन्दै उनले तीन वर्षअघिको निर्णयले खण्डीकरण रोकिएको अवस्थामा कित्ताकाटको निर्णय आएको बताए । स्थानीय सरकार सञ्चालन ऐनको दफा १२ उपदफा २ देहाय (ङ) को उपदफा उपक्रम १८ अनुसार कित्ताकाटको सिफारिस गर्ने अधिकार सम्बन्धित वडासमितिमा रहेको छ । सोही ऐनको दफा २७ को उपदफा २ मा गाउँ र नगरपालिकाले भूजोखिम संवेदनशीलताको आधारमा जग्गाको उपयोगसम्बन्धी मापदण्ड तोक्ने व्यवस्था छ । उपदफा ३ मा गाउँपालिका र नगरपालिकाको पूर्वस्वीकृति नलिई भवनको खण्डीकरण गर्न वा प्लटिङ गर्न नपाइने व्यवस्था गरेको छ । मन्त्रालयले यिनै ऐनलाई आधार मानेर स्थानीय तहले खण्डीकरण नहुने गरी कित्ताकाटको सिफारिस दिन सक्ने परिपत्र गरेको छ । मेची नगरपालिकाका मेयर विमल आचार्यले पूर्वतयारी नगरी अन्धाधुन्ध तरिकाले मन्त्रालयले पठाएको निर्देशन तत्काल कार्यान्वयन गर्न नसकिने बताए । सरकारले तीन वर्षसम्म लिंगरिङ गरेर अहिले स्थानीय तहमा वर्गीकरणको संरचना नबन्दै ऐन लागू गर्न नसकिने तर्क उनको छ । म त अहिले नगरपालिकाले जसरी काम गरिरहेको छ त्यसैलाई निरन्तता दिने मनस्थितिमा छु, उनले भने ।भूमि उपयोग ऐनअनुसार पहिलो पटक संघीय सरकारले स्थानीय तहको नक्सा तथा विवरण तयार गरेर हस्तान्तरण गर्नुपर्नेछ । त्यसैका आधारमा जमिनको वर्गीकरण गरी सोहीअनुरूप उपयोगको व्यवस्था मिलाउनुपर्छ । दाङको घोराही र तुलसीपुर उपमहानगरपालिकाका मेयरहरूले भने सरकारी निर्णय कार्यान्वयन गर्न चुनौती भए पनि आफूहरूले मापदण्ड बनाएको बताए । कतिपय व्यावहारिक विषयमा चुनौती छ, घोराहीका मेयर नरुलाल चौधरीले भने, त्यसको व्यवस्थापन गरेर अघि बढ्नुको विकल्प छैन । उनले प्राविधिक समिति बनाएर अहिले पनि जथाभावी कित्ताकाट गर्न नदिएको जानकारी दिए । मालपोत र नापी प्रशासनलाई सरकारले छिटोभन्दा छिटो स्थानीय तहमा हस्तान्तरण गर्दा सहज हुने उनको भनाइ छ । तुलसीपुरका मेयर घनश्याम पाण्डेले नगरपालिकाले पूर्वाधार तयारी गरेकाले कित्ताकाटको निर्णयलाई जमिनको प्रयोगको आधारमा छुट्याउन सक्ने अवस्था बनेको जानकारी दिए । कित्ताकाट खोल्नु गलत होइन, उनले भने, यसको व्यवस्थापनमा बढी ध्यान दिँदा निर्णय कार्यान्वयनका लागि सहज हुन्छ । उनले आफ्नो उपमहानगरले १७ बुँदाको मापदण्ड तयार गरेको बताए । नापी विभागका महानिर्देशक प्रकाश जोशीका अनुसार हाल तीन सय ६९ स्थानीय तहमा नक्सा हस्तान्तरण भइसकेको छ । सेवाग्राही, स्थानीय तह, नापी र मालपोतको संयुक्त प्रयासले नै खण्डीकरण रोक्न सक्ने उनको भनाइ छ । महासंघका अध्यक्ष श्रेष्ठ भने स्थानीय तहलाई मालपोत र नापीको जिम्मेवारी दिनुपर्ने बताउँछन् । मन्त्रालयले ऐनअनुसारको नियमावली मन्त्रिपरिषद्बाट पारित नगराई हतारहतार कित्ताकाट खुलाएको भन्दै सरोकारवालाले आलोचना गरिरहेका छन् ।"
कोरोनाले थप १४ को मृत्यु,"कास्कीमा एक महिलाको अन्त्येष्टिपछि कोरोना पुष्टि भएको छ । पोखरा महानगरपालिका५ मालेपाटनकी ४५ वर्षीया महिलाको शुक्रबार बिहान पोखराको फिस्टेल अस्पतालमा निधन भएको थियो । शुक्रबारै आफन्तले दाहसंस्कार गरिसकेका थिए । तर उनको परीक्षण रिपोर्ट शनिबार मात्रै आयो । अस्पतालले कोरोनाले नभई अन्य कारणले मृत्यु भएको भन्दै शुक्रबार परिवारलाई शव बुझाएको थियो । ती महिला ब्लड क्यान्सरबाट पीडित थिइन् । पोखराको रामघाटमा गरिएको अन्त्येष्टिमा २ सयभन्दा बढी मलामी थिए । अस्पतालले शव लैजान भनेकाले आफूहरूले ल्याएर अन्त्येष्टि गरेको मृतकका श्रीमान्ले बताए । प्रदेश स्वास्थ्य निर्देशनालयअन्तर्गत प्रादेशिक स्वास्थ्य आपत्कालीन कार्यसञ्चालन केन्द्रका संयोजक नवराज शर्माले नमुना परीक्षणका लागि पठाएपछि रिपोर्ट नआउँदै शव हस्तान्तरण गर्नु अस्पतालको गम्भीर लापरबाही भएको बताए । अस्पतालकी प्रवक्ता मधु ज्ञवालीले भने मृतकमा कोरोनासम्बन्धी कुनै लक्षण नभएकाले शव बुझाइएको बताइन् । रिपोर्ट कहिले आउने भन्ने टुंगो भएन । अस्पतालमा लामो समय शव राख्ने प्रविधि पनि छैन, उनले भनिन् । स्वास्थ्य मन्त्रालयले शनिबार सार्वजनिक गरेको विवरणअनुसार हालसम्म कुल संक्रमितको संख्या ५३ हजार १२० पुगेको छ । ३७ हजार ५२४ जना निको भएका छन् । काठमाडौंमा ३७७, ललितपुरमा ३७ र भक्तपुरमा १७ जना नयाँ संक्रमित थपिएका छन् ।"
कोभिड१९ बारे २३ वटा अध्ययन गर्दै परिषद्,"(काठमाडौं)  नेपाल स्वास्थ्य अनुसन्धान परिषद् (एनएचआरसी) ले कोभिड१९ को उपचार, रोकथाम, नियन्त्रण तथा प्रभावबारे विभिन्न २३ प्रकारका अध्ययनअनुसन्धान गरिरहेको छ । परिषद्का सदस्य सचिव एवं कार्यकारी प्रमुख डा प्रदीप ज्ञवालीका अनुसार हालसम्म सातवटा अध्ययन भने पूरा भइसकेको छ भने ९ थरी अध्ययन तथा अनुसन्धान जारी छ । सात प्रकारका अनुसन्धान अनुमोदन हुने प्रक्रियामा छन् । यसका साथै निजी तथा संस्थागत रूपमा कोभिड१९ बारे अध्ययन तथा अनुसन्धानका लागि पनि करिब १४० वटा विषयमा एनएचआरसीले अनुमति दिएको छ ।एनएचआरसीका कार्यकारी प्रमुख डा ज्ञवालीका अनुसार अध्ययन पूरा भइसकेका सातवटा अध्ययनमध्ये तीनवटा प्रकाशित भइसकेका छन् भने चारवटा प्रकाशनको अन्तिम तयारीमा छन् । एनएचआरसीले र्यापिड डायग्नोस्टिक टेस्ट (आरडीटी) किटको नतिजालाई आरटीपीसीआरको नतिजासँग गरेको तुलनात्मक अध्ययन प्रकाशित गरिसकेको छ । यस्तै नेपालमा कोभिड१९ को उपचारका लागि अस्पताल तथा स्वास्थ्य संस्थाहरूको तयारी अवस्था, काठमाडौं उपत्यकामा कोभिड१९ को रोकथामका लागि सर्वसाधारणले एसएमएस (सामाजिक दूरी, मास्क र सेनिटाइजर) को पालना गरेनगरेको बारे पनि अध्ययन पूरा गरी प्रतिवेदन प्रकाशित भइसकेको छ ।यस्तै अनलाइन सञ्चारमाध्यममा कोभिड१९ का समाचार प्रकाशन, विदेशबाट नेपाल फर्किएकामा कोभिड१९ का लक्षण, कोभिड१९ बारे सर्वसाधारणको बुझाइ र प्रतिक्रिया, कोभिड१९ महामारीमा स्वास्थ्यकर्मीहरूमा तनाव, बेचैनी, निराशा र तीसँग सम्बन्धित अन्य सहायक तत्त्वहरूका बारेमा गरिएको अनलाइन सर्भेको अन्तिम प्रतिवेदन भने प्रकाशनको तयारीमा छन् ।परिषद्को नेतृत्वमा हाल केही महत्त्वपूर्ण अध्ययनहरू प्नि भइरहेका छन् । जसमा अति गम्भीर बिरामीमा रेमडेसिभिर र कन्भोलेसेन्ट प्लाज्मा थेरापीको प्रयोग गरेर उपचार, क्वारेन्टाइनले व्यक्तिको मनोविज्ञानमा पारेको असर, मध्यम लक्षण भएका संक्रमितहरूको व्यवस्थापनका लागि वाईएएसएचटी (विभिन्न जडीबुटी) को प्रयोग, काठमाडौं उपत्यकाका स्वास्थ्यकर्मी तथा तिनका परिवारमा सेरोइपिडिमियोलोजी अध्ययन, कोभिड१९ निको भएका व्यक्तिहरूमा परेका असर, हाल कोभिड१९ विरुद्धको प्रतिकार्यको समीक्षा तथा विश्लेषण र नेपालमा भेटिएका कोरोना संक्रमितहरूमा भेटिएको सार्सकोभ२ भाइरसको जिनोम सिक्वेन्सिङ र प्रतिरोधात्मक क्षमताको विश्लेषणबारे पनि अध्ययन भइरहेको छ । हाल चलिरहेको सातवटा अध्ययनमध्येका केही अन्तिम चरणमा प्रवेश गरिसकेका छन् भने केही भने हाल जारी नै छन्, डा ज्ञवालीले भने, जिनोम सिक्वेन्सिङबारेको अध्ययन धेरैमा अबको दुई सातामा पूरा हुन्छ होला ।डा ज्ञवालीका अनुसार विभिन्न देशबाट आएका संक्रमितहरूबाट भाइरसको नमुना संकलन गरेर गरिएको जिनोम सिक्वेन्सिङको अध्ययन पूरा भइसकेको छ । तर, त्यसलाई विश्व स्वास्थ्य संगठनको सहयोगमा क्रसचेक तथा भ्यालिडेट गर्नका लागि नमुनाहरूलाई हङकङस्थित प्रयोगशालामा पठाएर परीक्षण गर्न लागिएको छ । हामीले नेपालमा गर्नुपर्ने अध्ययन सकाइसकेका छौं, उनले भने, तर हङकङमा पठाएर ती नमुनाको पुनः परीक्षण गरेर त्यहाँको रिपोर्टले के भन्छ भनेर पनि दाँजेर हर्ने काम गर्न बाँकी छ । त्यसका लागि नमुना हङकङ पठाउनुपर्छ । अति जोखिमयुक्त वस्तु भएकाले छुट्टै नियमहरू हुँदो रहेछ । त्यसैको व्यवस्थापन गर्ने कार्य भइरहेको छ ।यस्तै एनएचआरसीले प्रधानमन्त्री ओलीको सबैभन्दा बढी जोड रहेको विभिन्न आयुर्वेदिक औषधिहरूको पनि वैज्ञानिक अध्ययन गर्न लागिएको जानकारी पनि डा ज्ञवालीले दिए । उनका अनुसार जडीबुटीबारेका अध्ययन पूरा हुन भने अझै केही समय लाग्नेछ ।एनएचआरसीले कोभिड१९ बाट सुरक्षित राख्न भिटामिनडी भूमिकाको र्यान्डमाइज्ड कन्ट्रोल ट्रायल विधिबाट अध्ययन गर्ने योजना बनाएको छ । यस्तै कोभिड१९ को उपचारमा एन्टिभाइरल औषधिको प्रभावबारे पनि र्यान्डमाइज्ड कन्ट्रोल ट्रायल विधिबाट अध्ययन गर्ने योजना एनएचआरसीको छ । सामान्य रूपमा बुझ्दा यो विधिमा केही निश्चित संख्याका बिरामीलाई अध्ययन गर्न लागिएको औषधि वा उपचार पद्धतिको प्रयोग गरिन्छ भने सोही प्रकारको अवस्था भएका निश्चित संख्याका बिरामीलाई भने सो औषधि र उपचार पद्धति प्रदान गरिँदैन । निकै जटिल मानिने यस प्रकारका अध्ययन प्रतिवेदनको निष्कर्ष सकारात्मक वा नकारात्मक जे भए पनि विश्वभर नै मान्यता प्राप्त गर्छ ।डा ज्ञवालीका अनुसार एनएचआरसीले गरिरहेको र आगामी दिनमा गर्ने विभिन्न कोभिड१९ सँग सम्बन्धित अध्ययनका लागि स्वदेश तथा विदेशमा रहेका विज्ञहरूसँग समन्वय गरिरहेको छ । हामीले स्वदेश तथा विदेशमा रहेर चिकित्सकीय अध्ययनको लामो अनुभव बटुलेका विज्ञहरूसँग पनि सहयोगका लागि निरन्तर सम्पर्क गरिरहेका छौं, उनले भने, यसमा भाइरोलोजिस्ट, इम्युनोलोजिस्ट, इपिडिमियोलोजिस्ट, वैज्ञानिक, फर्मासिस्ट, तथ्यांकविद् सबै हुनुहुन्छ ।"
महानगरका मेयर सोल्टीको आइसोलेसनमा,"काठमाडौं (कास) काठमाडौं महानगरका मेयर विद्यासुन्दर शाक्य पत्नी र छोरासहित पाँचतारे होटल सोल्टी क्राउन प्लाजाको आइसोलेसन सेन्टरमा बसेका छन् । गत १५ गते संक्रमण पुष्टि भएपछि घरमै आइसोलेसनमा बस्ने बताएका मेयर शाक्य केही दिन घरमा बसेर परिवारसहित तारे होटलमा सरेका हुन् ।होटल स्रोतका अनुसार झन्डै २० हजार रुपैयाँ शुल्क लाग्ने कोठामा चिकित्सकीय सुविधासहित बसेका शाक्यले प्रतिदिन २५ हजारभन्दा बढी शुल्क तिर्नुपर्छ । यद्यपि महानगरपालिकाले नागरिक स्तरबाट आलोचना हुने भन्दै शाक्यको होटल बासबारे बताउन चाहेन । स्रोतका अनुसार मेयर शाक्यको परिवारले लिएको तीनवटा कोठा र चिकित्सकीय सुविधासहित औसतमा दिनको ७५ हजार हाराहारीमा खर्च हुन्छ । पछिल्ला १२ दिनयताको होटल खर्च मात्रै ९ लाख हाराहारी पुगिसकेको छ । त्यतिका धेरै खर्च महानगरपालिकाले बेहोर्छ कि मेयर शाक्य आफैंले तिर्छन् भन्ने प्रश्नको उत्तर भने प्राप्त हुन सकेन । उपमेयर हरिप्रभा खड्कीले मेयर घरमै बसेको मात्रै आफूलाई जानकारी रहेको बताइन् । उनले भनिन, होटलमा रहेकोबारे मलाई जानकारी भएन । महानगरपालिकाका सूचना अधिकारी नमराज ढकालले पनि मेयर होटलको आइसोलेसनमा बसेको भन्नेबारे आफूलाई जानकारी नभएको बताए । मेयर शाक्यसँग कुराकानी गर्न कान्तिपुरले सोल्टी क्राउन प्लाजामा पनि सम्पर्क गरेको थियो । फोन रिसिभ गरेका रिसेप्सनिस्टले सुरुमा एकैछिन कुराएर शाक्यसँग सोधेर सम्पर्क गराइदिने बताए । तर उनले शाक्यले सम्पर्क गर्न नचाहेको जानकारी गराए ।"
सत्ताको छायामै सकियो अख्तियार प्रमुख घिमिरेको कार्यकाल,"अख्तियार र आफ्नैसमेत आलोचना सुन्न नचाहने अख्तियार प्रमुख घिमिरे केही दिनदेखि कान्तिपुरमा प्रकाशित अख्तियारका आलोचनायुक्त समाचारका कारण रुष्ट थिए । त्यस्ता समाचारलाई मिडियाको मिसन भनी प्रतिक्रिया दिने उनले कान्तिपुरसँग कुराकानी गर्न इच्छा देखाएनन् । एक सातादेखि सचिवालयमार्फत राखिएको अन्तर्वार्ताको प्रस्ताव उनले अस्वीकार गरे । शनिबार कान्तिपुरको सम्पर्कमा उनले म्यासेजमार्फत संक्षिप्त प्रतिक्रिया दिए । क्षमा गर्नुहोला, मेरो केही भन्नु छैन, उनले भने, म्यासेजका लागि धन्यवाद ।"
कृषिमन्त्रीको कदमले राहत,"कृषिमन्त्रीको कदमले राहतमल नल्याउने दुई कम्पनीको ठेक्का रद्द शीर्षकको समाचारले खुसी लाग्यो । मल आयात गर्ने ठेक्का पाएर पनि समयमै मल आयात नगर्ने शैलुङ इन्टरप्राइजेज प्रालि र होनिको मल्टिपल प्रालिको ठेक्का सम्झौता रद्द गर्दै १० करोड धरौटी जफत गरेका कृषि तथा पशुपन्छी विकासमन्त्रीलाई हार्दिक धन्यवाद ! यस्ता ठेकेदारमाथि ठेक्का सम्झौता रद्द मात्र नभई ऐनबमाजिम कालोसूचीमा राख्ने, क्षतिपूर्ति भराउने र फौजदारी कसुरमा समेत कारबाही गर्नुपर्ने देखिन्छ । खेती गर्ने बेला मल अत्यन्त आवश्यक पर्ने हुँदा किसानको गर्जो स्थायी रूपमा टार्न सहयोगी मुलुकहरूसँग सोझै सम्झौता गरी मल ल्याउन सक्ने विकल्प खोज्ने मन्त्रीको पहल पनि सराहनीय छ । जेहोस् ढिलै भए पनि काम सम्पन्न नगर्ने ठग ठेकेदारको सम्झौता रद्द गरी धरौटीसमेत जफत गर्ने साहस गरेका कृषिमन्त्रीको कदमले किसानको शिर ठाडो पारेको छ । यसपटकको धानबालीका लागि नभए पनि थिति बसालेको खण्डमा आगामी बालीका लागि किसानले मलको हाहाकार बेहोर्नुपर्ने छैन । कृषिमन्त्रीजस्तै अन्य मन्त्रीले पनि ठेक्का हात पारेपछि कामै नगर्ने ठेकेदारहरूलाई यसैगरी कारबाही गरे निरीह जनताले राहत पाउँथे । यदि यस्ता कदमहरू बढे सरकारको गिर्दो साख जोगिन्थ्यो कि ! गंगाराज अर्याल, पाली, अर्घाखाँचीयो वर्ष वर्षेबाली लगाउने समयमा युरिया मलको अभावले मुलुकभर हाहाकार मच्चियो । कुखुराका चल्ला, मासु र तरकारीको अवैध आयातले गर्दा स्थानीय उत्पादनले बजार नपाएको, वर्षौंदेखि उखु किसानलाई चिनी मिल सञ्चालकले भुक्तानी नदिएको, उखुको मूल्य न्यून हुँदा कृषक आफ्नो पेसाबाट पलायन हुने स्थिति देखिएकोजस्ता समस्याले कृषि व्यवसायलाई संकटमा पारेको छ । यसपालि मकै, भटमास, बोडीजस्ता वर्षे बालीको उत्पादन घट्नेछ । सबैतिरबाट निराश बनेका किसान झिनो आशा बोकेर धान पसाउनै लाग्दा युरिया मलका लागि वितरक संस्थासामु लामबद्ध भएका छन् र यसले कृषिप्रधान देशको उपहास गरेको छ । अब्बल मानिएका घनश्याम भुसालबाट जनताले निकै आस गरेका थिए तर किसानलाई समयमै मल दिन सकेनन् । प्रशासनिक जञ्जाल र आपूर्तिकर्ताको चक्रव्यूहबाट आजित प्रधानमन्त्री ओलीले अन्तमा बंगलादेशबाट युरिया मल पैंचो लिन बाध्य हुनुपर्यो । अन्तिम समयमा मल प्राप्त हुने भए पनि कृषकको नोक्सानी अथाह छ । शासकीय अकर्मण्यताका कारण किसानले बेहोरेको घाटाको हर्जाना कसले तिर्ने ? गफाडी, कामचोर शासकलाई कसले तह लगाउने ? चीनका विख्यात दार्शनिक कन्फ्युसियसले भनेका छन् काम गर्ने बोल्दैन, बोल्नेले गर्दैन । यो भनाइ चीन, जापानजस्ता विकासको चुलीमा पुगेका देशमा लागू भएको पाइन्छ, मौनताभित्रको आँटले संसार हल्लाएको देखिन्छ । नेपाल भने त्यसको ठीकविपरीत दिशामा दौडिरहेको छ । निमुखा कृषकलाई सधैं चेपुवामा पारेर सिद्धान्त मात्रै रट्नेहरूले कृषि क्षेत्रलाई कसरी मजबुत बनाउलान् ? भुवनेश्वर शर्मा, चन्द्रागिरि२, काठमाडौं"
पृथ्वी संकटमा,"मान्छेका आनीबानीले मासिए दुईतिहाइ जीवजस्तु समाचार पढ्दा नरमाइलो लाग्यो । विकास र परिवर्तनका नाममा मानवले अनेक किसिमका फोहोर तथा अप्राकृतिक वस्तुको उत्पादन गर्ने र त्यसलाई जथाभावी फाल्ने गर्दै आएका छन् । नदीनाला, जंगल र खेत मासेर कंक्रिटका सहर तथा विशाल सडकहरू निर्माण गरिएका छन् । निरन्तर जनसंख्या बढ्दो छ र तिनको इच्छा अकांक्षा तथा लोभलालच थपिएको थपियै छ । यस्तैयस्तै कारण यो पृथ्वी हायलकायल भएको छ अनि यहाँ बाँच्दै र बस्दै आएका अन्य जीवजन्तुको अस्तित्व नै नामेट हुँदै गएको छ । मानवलाई विवेकशील प्राणी भनिन्छ तर प्रकृतिको विनाश गर्नेमा उही अघि छ । कतिसम्म भने यो पृथ्वीमा अरू लाखौं प्राणीको पनि उत्तिकै हक लाग्छ भन्ने कुरा उसले बिर्सिएको छ । पृथ्वी सबैको साझा घर हो भनेर ऊ मान्दैन । अनि कसरी मानवलाई विवेकशील प्राणी भन्ने ? धर्तीबाट यसरी अन्य जीवजन्तु लोप हुनु भनेको मानव जीवनकै लागि खतराको घन्टी बज्नु हो । सबै सँगै बाँच्नका लागि पनि बेलैमा वातावरण संरक्षण अभियानहरू सञ्चालन गर्न थाल्नुपर्छ । बलियाबांगाले कमजोरलाई पेल्नु र तिनको अस्तित्व नामेट बनाइदिनु कुनै मानेमा पनि न्यायसंगत र वातावरणमैत्री छैन । कृष्ण कुम्पुरे, आदमटार, धादिङ"
साइपालमा उज्यालो पुर्याऊ,"साइपालको अँध्यारो संसार समाचार पढ्दा मेरो मन अँध्यारो भयो । आजको युगमा पनि गरिबीको कारण सुलभ शिक्षा सहज स्वास्थ्य उपचार नपाउनु भनेको सरकार नागरिकप्रति गैरजिम्मेवार हुनु हो । आँखाजस्तो अभिन्न अंगको सबै नागरिकले निःशुल्क उपचार पाउनुपर्छ । कान नसुन्ने भए बोलीचालीमा केही असहजता होला तर विकट गाउँमा बाहिरभित्र गर्न अरूको सहारा लिनुपर्दा कति गाह्रो हुँदो हो । संघीय र स्थानीय सरकारले विकास बजेट कटौती गरेर भए पनि ती गरिब दृष्टिविहीनहरूको यथाशीघ्र उपचार गर्नुपर्छ । रामेश्वर बासी, चाँगुनारायण९, ताथलीस्वास्थ्य सेवालाई संविधानले मौलिक हक मानेको छ । बझाङको साइपाल गाउँपालिकामा ३०० दृष्टिविहीन छन् भन्ने समाचारले दुःखी बनायो । भौगोलिक विकटताको कारण यो समस्या समाधान गर्न नसकिएको या ढिला भइरहेको छ भनेर स्थानीय तह पन्छिन पाउँदैन । स्थानीय निकायले यो रोगलाई निर्मूल पार्न माथिल्लो निकायमा दबाब सृजना गर्नुपर्छ । पीडितहरू कमजोर आर्थिक अवस्था र चेतनाको अभावले अस्पताल गएर उपचार गराउन सक्ने स्थितिमा छैनन् । राज्यले स्थानीय निकायसँगको सहकार्यमा सामुदायिक स्तरमै संक्रमणझैं फैलिरहेको दृष्टिविहीनताको उपचारको व्यवस्था गर्नुपर्छ । यो समस्या के कारणले भएको हो भन्ने पत्ता लगाएर आगामी दिनमा कुनै नागरिकले आँखाको ज्यति गुमाउनु हुन्न भन्नेमा सरकार ठोस योजनासहित लाग्नुपर्छ । गाउँमै या सदरमुकाममा घुम्ती शिविरको व्यवस्था गरेर यो समस्याको समाधान गरियोस् । दीपक न्यौपाने, मन्थली१३, रामेछाप"
कित्ताकाट खुल्नु स्वागतयोग्य,"नियमावली थन्क्याएर कित्ताकाट समाचारमा भनिएजस्तो पछिल्लो सरकारी निर्णय नराम्रो छैन । कृषियोग्य जमिनको कित्ताकाट रोक्ने निर्णय गर्नुपर्ने आवश्यकता थिएन । ठूला रोगको औषधिउपचार, सन्तानको उच्च शिक्षाका लागि जमिन बेच्नैपर्ने हुन्छ, मासिक आय निश्चित नभएका परिवारले । तर, कित्ताकाट रोक्काको निर्णयले जग्गाजमिनमा मात्र आश्रित घरपरिवारलाई मर्कामा पारेको थियो । जुन उद्देश्यले अघिल्लो निर्णय गरेको भनिएको थियो, त्यसले सर्वसाधारणलाई मात्रै छुन्थ्यो, पुँजीपति र जग्गा माफियाहरूलाई होइन । त्यसैले कित्ताकाट खोल्ने निर्णयको विरोध गर्नुको अर्थ छैन । यो निर्णयले आम सर्वसाधारणलाई अब सजिलो पारिदिएकाले तिनलाई ठगेर खान पल्केकाहरू तिलमिलाएका हुन सक्छन् । जग्गा खण्डीकरण गर्न नपाउने नियम हुँदा तीन वर्षयता अनेक चोरबाटोबाट टाठाबाठाहरूले कित्ताकाट गरेर किनबेच गरिरहेकै थिए । तर, कित्ताकाटको अड्चनमा जग्गा बेच्न नपाएका कैयौं सोझा सर्वसाधारणका घरघडेरी बैंक र साहुमहाजनले लिलाम गरेर उठिबास लगाए । त्यसैले पछिल्लो निर्णय निम्न र मध्यम वर्गको हितमा छ । अर्को कुरा, १० लाखदेखि माथिको मूल्यमा जग्गा बेच्दा ५ प्रतिशत लाभकर लाग्ने कानुन पनि अव्यावहारिक र गरिब जनता चुस्ने खालको छ । १० लाखसम्ममा नेपालभरि कहाँ घरघडेरी पाइन्छ अहिले ? यो थाहा हुँदाहुँदै जसरी पनि बढी कर उठाउने लालसा सरकारले राखिरहनु न्यायसंगत हुन्न । रोशन भट्टराई, इनरुवा३, सुनसरी"
उद्धारको पर्खाइमा शिक्षक,"संस्थागत विद्यालय शिक्षक युनियन (इस्टु) अनुसार कोरोना महामारीका कारण निजी विद्यालयमा कार्यरत तीन हजारभन्दा बढी शिक्षकको रोजगारी खोसिएको छ । गत चैतदेखि निजी विद्यालय बन्द छन् । त्यहाँका शिक्षकहरूले घरभाडा र सामान्य दालभात खान सक्ने गरी पारिश्रमिक माग्दा जागिर गुमाउनुपरेको समाचार बाहिर आइरहेका छन् । केही निजी विद्यालय पनि घरभाडा र बैंकको ब्याज तिर्न नसकेकाले बन्द हुने अवस्थामा आइपुगेका छन् । यस्तो अवस्थामा सरकार मौन बस्नुले स्थिति अझै संकटग्रस्त बन्नेछ । शिक्षा क्षेत्रमा अनुदानप्राप्त विद्यालय र निजी विद्यालयको समान योगदान छ । अझै एसईईको परीक्षाफलको आधारमा भन्ने हो भने निजी विद्यालय अग्रस्थानमा छन् । निजी विद्यालय संकट झेल्न नसकेर बन्द हुनुले बेरोजगारी बढाउँछ । सरकारले यस्तो देख्दादेख्दै निदाउन मिल्दैन । अवस्था जटिल हुनुअगावै विद्यालय र शिक्षक दुवैको उद्धारका लागि कुनै ठोस योजना ल्याउनु जरुरी छ । महेन्द्रसिंह बम, टीकापुर१, कैलालीिििशिक्षा मन्त्रालयले विद्यालय सञ्चालनको वैकल्पिक उपाय भन्दै असोज १ देखि घरघरमा गएर कक्षा सञ्चालन गर्ने कार्यविधि जारी गरेको छ । यो कसै गरी सम्भव छैन । शिक्षक रहरले घर बसेका होइनन् । उनीहरूलाई पनि आफ्नो मस्तिष्क सक्रिय बनाउने इच्छा छ । कार्यविधि हेर्दा शिक्षामन्त्रीलाई निजी शैक्षिक माफियाले दबाब दिएका हुन् वा साँच्चिकै विद्यार्थीको चिन्ता लागेको हो भन्ने बुझ्न सकिएन । सरकारले काठमाडौंलाई मात्रै हेरेर नियम बनाउनु हुन्न । कतिपय जिल्लाका बालबालिका दिनहुँ ३ घण्टा पैदल हिँडेर विद्यालय आउजाउ गर्छन् । अब के शिक्षक त्यसरी हिँडेरै विद्यार्थीसम्म पुग्न सक्छन् ? पहाडमा एउटा घर डाँडाको फेदमा हुन्छ भने अर्को टुप्पोमा । सहरको जस्तो एकै ठाउँमा थुप्रिएका हुँदैनन् । के त्यहाँ शिक्षामन्त्रीको कार्यविधि कार्यान्वयन होला ? बरु सुरक्षा मापदण्ड अपनाएर विद्यालयमै कक्षा सञ्चालन गर्न सकिन्छ । शिक्षा मन्त्रालयसँग मात्र होइन पठनपाठनलाई कसरी सुचारु गर्ने भन्ने धारणा सरकारइतरका शैक्षिक संघसंगठनसँग पनि छैन । पाकिस्तानमा विद्यालय खुलेका छन् । सुरक्षा विधि अपनाउँदै पठनपाठन चलिरहेको छ । त्यहाँको अनुभवबाट हामीले सिक्न सक्छौं । हामीले भौतिक कक्षाको विकल्पको रूपमा अनलाइन कक्षा मानेका छौं । वर्षभरि विद्यालयमै पढाउँदासमेत शैक्षिक गुणस्तर सुधार नभएको परिप्रेक्ष्यमा अनलाइन कक्षा कति सफल होला हेर्न बाँकी छ । घरघर गएर पढाउने योजना निजी शैक्षिक संस्थाको पक्षमा छ, विद्यार्थी र अभिभावकलाई यसले खासै फाइदा पुर्याउँछजस्तो लाग्दैन । कुसुम न्यौपाने, मध्यबिन्दु११, नवलपरासी (पूर्व)"
कोरोना प्रकोप र अभिशप्त राजनीति,"भदौ लागेपछि कडा निषेधाज्ञा चलिराखेकै थियो, भिक्षु आनन्दको एउटा लामो लेख कसैले इमेल सञ्जालमा हालिदिएछ । विकासको नाउँमा मानिसलाई भौतिक एवं यान्त्रिक प्राणीका रूपमा गरिएको गलत परिभाषालाई कोरोनाले उल्टाइदिएको र उसलाई आफ्नै स्वप्रकृति मा फर्कन सहयोग गरिदिएको छ भनी उनले लेखेका छन् । उनी लेख्छन्, कोरोनाका कारण मानव जीवन फेरि एकचोटि शताब्दियौंपूर्व पुनरावृत्त भएको छ, आरामदायी कृषि युगमा फर्केको छ । दौडधुप, प्रतिस्पर्धा, छलकपट, तँछाडमछाड बन्द छ । बाटाघाटा र पर्यावरण प्रदूषणमुक्त भएका छन् ।भिक्षु आनन्दको यो आध्यात्मिक एवं आदर्शपूर्ण व्याख्यामा मैले यहाँ सहमति वा विमति राख्न खोजेको होइन, एउटा सामयिक सन्दर्भका रूपमा उल्लेख गरेको मात्र हुँ । निःसन्देह, यो प्रकोपको कारक मान्छे नै हुन्, प्रकृति होइन । प्रकृतिको लयमा फर्किंदा मानिस सुखी, शान्त र तनावमुक्त हुन्छ । लोभ र लिप्साबाट पनि मुक्त हुन्छ । तर कोरोनाका कारण मान्छे स्वप्रकृति मा फर्केको कुराचाहिँ अत्यन्त क्षणिक हो, भयले उत्पन्न गरेको बाध्यात्मक स्थिति हो । यसलाई उसको आध्यात्मिक प्रवृत्ति भन्न सकिन्न । यो कोरोनाभय र लकडाउनको छायाले उत्पन्न गरेको एउटा क्षणिक कृत्रिम अवस्था या भ्रान्ति मात्र हो ।भिक्षु आनन्दको कुराले मलाई लकडाउनको पृष्ठभूमिमा नेपालको राजनीति, शासन र राज्यको वर्गीय चरित्रमाथि घोत्लिने केही प्रेरक सूत्र दियो । हरेक दिन दुईचारपटक कोठामै ठोक्किन आइपुग्थ्यो माइकिङको आवाज, निषेधाज्ञाको सन्देश जारी गर्दै । मलाई त्यसमा आपत्ति पनि थिएन । तर राज्यले कोरोना नियन्त्रणलाई शान्तिसुरक्षा (ल एन्ड अर्डर) मुद्दाजस्तो गरी प्रचारित गरेकामा चाहिँ असहज लागेको छ । जब लकडाउनले निषेधाज्ञा को रूप लियो, निषेधतन्त्रको दुन्दुभि बजेजस्तो लाग्यो । कति भयो र ? अस्तिजस्तै लाग्छ, शाही सत्ताको निषेधाज्ञा तोड्दै चोकचोक, रत्नपार्क, माइतीघर मण्डलामा दौडेको, चक्रपथभरि चक्कर लगाएको, जसमा टेकेर आजको शासनसत्ता खडा भएको छ । त्यो निषेधाज्ञा तोड्न लाखौं नागरिक आजका राष्ट्रपतिप्रधानमन्त्रीभन्दा अग्रपंक्तिमा थिए । किन शब्द पनि फेर्न सक्तैनौं हामी ? निषेध त कोरोनाको हुनुपर्थ्यो, तर भइरहेछ नागरिकजनको, त्यो पनि पीँधमा थिचिएकाहरूको ।जति आन्दोलन गरे पनि, जजसलाई सत्तामा पुर्याए पनि नेपालको सत्ताराजनीति सबैभन्दा बढी अभिशप्त छ । सत्तारूढ नेकपाको रडाकोले ओलीप्रचण्ड मिलापत्रसँगै अहिले विराम पाएको छ । वामदेव गौतम राष्ट्रिय सभामा पुग्ने बाटो खुलेको छ । चुकुल तेर्स्याइएका अर्थमन्त्री युवराज बाहिरिएका छन् । वामदेव मन्त्री बन्लान् या रोकिएलान्, नेकपा राजनीति अझै रस्साकस्सीमा छ । चाटुकारहरूको वामदेवमहिमाले टीभी सो र युट्युबहरू भरिन थालेका छन् । चुनाव हारेर संसद् पुगेकाहरूको दृष्टान्तको दुहाई दिइँदै छ । २०१५ सालमा चुनाव हारेर सभामुख भएका कृष्णप्रसाद भट्टराई, दुईदुई ठाउँमा हारेर पनि गृहमन्त्री बनेका सूर्यप्रसाद उपाध्यायको उदाहरण दिन थालिएको छ । भारतका मनमोहन सिंहलाई पनि देखाइन्छ नजिरका रूपमा । त्यसो त धेरै पर जानैपर्दैन, पहिलो संविधानसभाको निर्वाचनपछि पुष्पकमल दाहाल प्रचण्ड को नेतृत्वमा गठित सरकारमा चुनाव हारेर पनि उपप्रधानमन्त्री बनेका वामदेव आफैं थिए । प्रचण्डको राजीनामापछि बनेको मन्त्रिमण्डलमा प्रधानमन्त्रीदेखि नै हरूवाहरूको लर्को थियो ।सायद यही प्रवृत्तिलाई निरुत्साहित गर्न, नेपालको वर्तमान संविधानले सांसद नभएको र चुनाव हारेको मान्छेलाई मन्त्री बन्न प्रस्ट रूपमा निषेध गरेको छ । संविधानमा लेखिएको छ प्रतिनिधिसभाको चुनावमा हारेको व्यक्ति त्यो प्रतिनिधिसभाको कार्यकालभरि छ महिनाका लागि पनि मन्त्री बन्न मिल्दैन । हो, राष्ट्रिय सभाको सदस्य भएपछि त्यसले नछेक्ला । त्यो त रकमी र प्राविधिक व्याख्या हो, आफ्नो अनुकूल राजनीतिक बचाव । संविधान, ऐननियमको रकमी व्याख्या नै शासकीय दुराचारको कानुनी आवरण बनेको छ । राजनीतिक सिद्धान्त र संविधानमा अन्तर्निहित भावना एवं अभिप्राय तोडमोड भएको छ । प्रतिनिधिसभामा उपसभामुखको पद आठ महिनादेखि रिक्त छ । त्यो विषय नेकपा र सरकारको चासो बन्दैन, किन ? त्यसमा नेकपालाई आफ्नो पार्टीको मान्छे लैजान संविधानले छेकेको छ । सायद, आफ्नो अनुकूल कुनै पार्टीपात्र अझै पाएको छैन उसले ।वामदेव वा यस्तै अरू कोही अपरिहार्य छन् भने किन गर्नुपर्यो चुनाव ? निर्लज्जतासाथ संविधानमै लेखिदिए भयो उनीहरू चुनावमा पराजित हुन सक्तैनन् । उनीहरूको पराजय पार्टीलाई स्वीकार्य छैन । उनीहरू चुनावभन्दा माथिका व्यक्ति हुन् । बरु यस्तो स्पष्टोक्ति इमानदार मानिने थियो । यति विवाद पनि हुने थिएन । उनको औचित्य र आवश्यकता पनि कृष्णप्रसाद र सूर्यप्रसादहरूभन्दा माथि स्थापित हुन्थ्यो ।अलि प्रगतिशील र केही आफ्नै सोच पनि छ भन्ने छवि बनाएका घनश्याम भुसाल कृषिमन्त्री छन् । कम्युनिस्ट सिद्धान्त र समाजवादको सूत्रका पनि कुरा गर्छन् । उनी कृषिमन्त्री बनेकामा खुसी नै लागेको थियो, किसानको पक्षमा कतै सकारात्मक हस्तक्षेप भइहाल्छ कि भनेर । यो वर्षको मनसुनलाई लकडाउनले छेकेन, वर्षाद राम्रै भयो । बेलैमा धान रोपिएको छ । विदेशबाट फर्केका हजारौं युवा आफ्नै खेतबारी, भीरपाखामा केही फलाउनफुलाउन पसिना बगाइरहेछन् । तर मलको अभावमा कृषकहरूको परिश्रम खेर जाने सम्भावनामा फसेको छ ।मन्त्री भएपछि सत्ताकोरोना पोजिटिभ भएछ कि के हो, भुसाल आइसोलेसन वार्ड मा परेछन् । धान रोपाइँका बेला असारमै हाल्नुपर्ने मलबारे भदौ आधा नाघेपछि होस आएछ । नेतापोषक कारोबारीको जालोमा मल आयात फसेछ । यो कुनै नयाँ र अप्रत्याशित कुरा पनि होइन, पुरानै खेल हो । अढाई महिनापछि उनको बोली फुट्यो आउने हिउँददेखि मलको अभाव हुनेछैन, मल नल्याउने ठेकेदारलाई कालोसूचीमा राखिएको छ । मन्त्रीजीले भुलिसकेजस्तो छ, कालोसूचीको कुरा नेपाली जनतामाथि ठूलो व्यङ्ग्य प्रहार हो भनेर । त्यो सूचीमा नपरेका कुन कारोबारीको नेताहरूसँग उठबस छ र ? त्यो त रेड कार्पेट भएको छ उनीहरूलाई, नेताका चोटाकोठा चहार्न । यति टाठो मन्त्रीले बदनाम कारोबारीको जालो र धन्दा नबुझ्ने कुरा होइन । पदीय निरीहता हो कि, स्वार्थ पनि ? मौकामा विवेक चुक्यो भने सिद्धान्त ढोङमा परिणत हुन्छ ।कारोबारीलाई हर्जाना भराउने कुरा गर्ने मन्त्रीले किन तत्कालै किसानका लागि क्षतिपूर्ति र राहतको घोषणा गर्न सक्तैनन् ? कबोल पूरा नगर्ने ठेकेदार दोषी हो, तर उत्तरदायित्व मन्त्रीको हो । मुलुकको संविधानले निर्धारण गरेको राजनीतिले त्यही भन्छ । प्रधानमन्त्रीले वाचा गरेको उत्तरदायी शासन भनेको पनि त्यही हो । तर यति विधि अभिशप्त राजनीतिमा विवेक, नैतिक र उत्तरदायित्वको अर्थ के रहन्छ र ?म हरेक बिहान नजिकैको डेरीमा दूध लिन जान्छु । बाटाका छेउकुनामा गाउँका महिलाहरू डोकामा केही मुठा साग, मौसमी हरिया तरकारी बेच्न बसेका हुन्छन् । बेलाबेला एकदुई प्रहरी जवान हातमा लौरो लिएर यसरी बस्न भएन । निषेधाज्ञा छ, थाहा छैन ? भन्दै उनीहरूलाई त्यहाँबाट लखेट्छन् । लकडाउन खुकुलो भएपछि त्यो दृश्य कम भएको छ । महँगी बढेको छ, तर खाद्यान्नलगायत दैनिक उपभोगका वस्तुको आपूर्तिमा अहिलेसम्म त्यस्तो कुनै कठिनाइ आएको छैन । पैसा हुनेले पाइराखेकै छन् । हो, समाजको गति सुस्त छ, अर्थिक मन्दी छाएको छ । जीवन भयग्रस्त छ । ढोकामा कोही देखियो भने, अत्यन्त निकटको आफन्त नै किन नहोस्, कोरोना बोकेर आयो होला भनी शंकाको घेरा मडारिन्छ ।रोग र महामारीको भयभन्दा पनि कोरोना एउटा ठूलो वर्गीय द्वन्द्व भएर आएको छ, अनि लकडाउन सरकारी अर्थात् बुर्जुवा प्रतिकारको ठूलो औजार । जुन बेला कोभिड१९ चीनबाट बाहिरको संसारमा प्रवेश गर्यो युरोप, अमेरिका, अरब मुलुकहरूमा यसको जोखिम र प्रभाव सबैलाई उत्तिकै छ जस्तो लागेको थियो । समाचार पनि त्यस्तै थिए । राजपरिवारका मान्छेहरू, सांसद, प्रधानमन्त्री, मन्त्री, दलका नेता कोही पनि संक्रमणबाट छुटेजस्तो लागेको थिएन । हामीकहाँ पनि नाम चलेकै जनप्रतिनिधिहरू, प्रतिष्ठित व्यवसायीहरू संक्रमित भएका समाचार आएका छन् । तर यसको कहालीलाग्दो कहर भने वर्गीय चरित्रको छ । कसैले एक छाक खान दिन्छन् कि भनेर टुँडिखेलमा लाइनबद्ध दृश्य आफैं बोल्छ । छ महिनाअघि भारतबाट घर फर्किनेको लर्को थियो, अहिले ज्यान पाल्न फेरि उतै फर्किनेको घुइँचो छ । अर्थात्, कोरोनाले पनि हुनेखानेभन्दा नहुने वर्गलाई बढी मारमा पारेको छ । यसबाट ज्यान गुमाएका वा संक्रमणको चपेटामा परेका र उचित उपचारहेरविचार पाउन नसकेका अधिकांश मानिस सर्वसाधारण अर्थात् कामदार (सर्वहारा) वर्ग नै छन् ।नेपालमा, अझ राजनीतिमा मार्क्सको आँखाबाट वर्गविभेद र विश्लेषण गर्नु केवल बौद्धिक विलास हो, धोका हो । मार्क्समाथि नै ठूलो अन्याय हो भन्नुपर्ने अवस्था छ । वर्ग त दुइटा नै हुन्, नाम मात्रै फरक शासक र शासित । शासित वर्ग, मार्क्सले भनेजस्तै, आमरूपमा गरिखाने वर्ग नै हो । तर अर्को एउटा यस्तो वर्ग छ जुन राजनीति र शासनमा छ । ती सबै देखिने कुनै पदमा सधैं भइरहनु पनि पर्दैन । नेताशासकसँग पहुँच नै पर्याप्त छ । एकपटकको पदभोग सदाबहार छ । नियुक्ति, सेवा, सुविधा, ठेक्कापट्टा सबै ढोकामै हाजिर हुन्छन् । नेपाली राजनीतिमा नैतिकता र निष्ठाको बढ्दो विचलन देखेर बीपी कोइरालाले झन्डै चार दशकपहिले नै भुइँफुट्टा वर्ग को सम्भावना देखाएका थिए । आज त्यो चरम यथार्थ भएको छ । मार्क्सवादमा भनिएजस्तो यसको अर्थराजनीतिक, अर्थसामाजिक कुनै साइनो छैन । सत्तापहुँच र भोग नै यसको आदि र अन्त्य हो । अर्थात्, एउटा निकृष्ट सत्ताजीवी वर्गको उदय भएको छÙ त्यो सार्वभौम छ, सर्वशक्तिमान भएको छ ।काठमाडौं उपत्यका कुनै बेला विविध संस्कृतिलाई एउटै चरित्रमा ढाल्ने खाल्डो (मेल्टिङ पट) थियो भनेर टिप्पणी गरिन्छ । अब त्यो राजनीतिक चरित्रमा रूपान्तरण भएको छ । जुनसुकै ब्रान्डका होऊन्, सत्ताभोगको यो भट्टीमा छिरेपछि कांग्रेस, कम्युनिस्ट वा अरू पनि एउटै चरित्रका बनेर निस्कन्छन्, निस्किएका छन् । यो जान्नका लागि कुनै अनुसन्धान वा विश्लेषण चाहिँदैन, २०४८ सालयताको राजनीति आफैं बोल्छ । हाम्रा आन्दोलनहरू सत्ताका कुसन मात्र बने । आफैं भ्रष्टले समाज परिवर्तन गर्छ भनेर अपेक्षा गर्नु हाम्रो गल्ती होइन, मूर्खता साबित भएको छ । विघटन गरिदिए हुन्छ कांग्रेस, कम्युनिस्ट लगायतका सबै पार्टी । भारत स्वतन्त्र भएपछि कांग्रेसको काम सकियो, विघटन गर भनेर गान्धीले त्यसै भनेका थिएनन् । यसको गहिरो मर्मर् अहिले अरू अर्थपूर्ण भएको छ ।लोकतन्त्र सञ्चालनका लागि पार्टी चाहिन्छ, त्यो पनि एउटा भ्रम साबित भइरहेछ । तर हाम्रो पार्टी चरित्र र व्यवहार यति भ्रष्ट र अपचलित छ, त्यहाँ कुनै असल मानिसको कल्पनासम्म गर्न नसकिने भएको छ । पार्टीप्यालेस बन्दै गएका नेपालका राजनीतिक पार्टीहरूमा ठूलो सफाइ आन्दोलनको खाँचो छ । लोकतन्त्रको धोकापूर्ण न्यानोमा रम्नुरमाउनुको कुनै अर्थ छैन । जीवनभर लोकतन्त्रको वकालत गर्दै आएका मेरा आदरणीय गुरु पनि कायल भैसके र भन्छन्, यसरी चल्दैन नेपालमा लोकतन्त्र । लोकतन्त्रको यो कृत्रिम आवरणमा दलीय कुतन्त्रको अभिशाप कहिलेसम्म बोकिरहने ? नेतागिरीको ढेडु गिरोहलाई गलहत्याएर राजनीतिबाट निकाल्ने युवा मार्सल कहिले तयार होलान् ? डर लाग्न थालेको छ, कतै उनीहरू पनि ढेडु मोडलमै संस्थागत होलान् भनेर ।"
मध्यावधि मूल्यांकनमा सरकार असफल,"निष्कर्ष२०१५ सालमा बीपी कोइरालाको दुईतिहाइपछि गणितीय दृष्टिले दोस्रो शक्तिशाली भएकाले यो सरकारसँग जनताको अपेक्षा उच्च थियो । तर गणितीय रूपमा शक्तिशाली भए पनि सरकार प्रभावकारी भएन । सरकारी घोषणा महत्त्वाकांक्षी, पपुलिस्ट र प्रचारमुखी भए । तर आर्थिक विकास, समृद्धि र सुशासन हासिल गर्ने ठोस दृष्टिकोण, नीति र कार्यक्रम देखिएन । त्यसैले परिणाम औसत र निराशाजनक छन् । कुशासन र भ्रष्टाचारको लामो फेहरिस्तले सरकार र नेकपाप्रति जनताको मोहभंग भएको छ । त्यसैले मध्यावधि समीक्षामा सरकार असफल भएको वास्तविकता तथ्य र तथ्यांकले नै पुष्टि गरेका छन् । तर राज्यसंयन्त्र र ओलीले तथ्यांक होइन, मिथ्यांकका आधारमा गोयबल्स शैलीमा सफलता को प्रोपोगान्डा गरिरहेका छन् । नेकपाले यो अभूतपूर्व अवसर ओलीको दुईतिहाइको दम्भ र अनुत्तरदायी कार्यशैलीका कारण गुमायो । ओलीले गुमाएको अवसरको मूल्य नेकपाले चुकाउनुपर्नेछ ।"
गणतन्त्रमा नातेदारीको मखुन्डो,"पोखरेल बाजेले कोइराला सम्धी भर्ना गरे भनेर ठूलो हल्लीखल्ली छ । फेसबुकमा एक मित्रको यस्तो स्टाटसमा केही प्रतिक्रियाहरू थिए गणतन्त्र भनेको चोरफटाहालाई नै त हो नि । प्रचण्डले बुहारीलाई मन्त्री बनाउन हुने, मैले सम्धीलाई बैंकको अध्यक्ष बनाउन पनि नहुने ? जोसँग योग्यता र क्षमता छ, उसले नियुक्ति नपाएर के एउटा हलीलाई कोही नवउदारवादको मखुन्डो लाएकाले नियुक्ति दिएको छ ? यस्ता टीकाटिप्पणीले एकातिर नागरिकलाई गणतन्त्रले राजतन्त्रले भन्दा धेरै गुणा बढी वाक् स्वतन्त्रता दिएको देखाउँछन् भने, अर्कातर्फ नेताहरूको व्यवहार र क्रियाकलापका कारण गणतन्त्र र नवउदारवादको उपहास भइरहेको प्रस्ट्याउँछन् (भलै अहिलेको सरकार जनताको समाजवादको वकालत गर्दै छ) । त्यस्ता प्रतिक्रियाहरू जेजसरी आएका भए पनि गणतन्त्रात्मक व्यवस्था भएको शासन व्यवस्था र नवउदारवादी अर्थतन्त्र र समाजवादको बाटो हिँड्न लागिपरेको नेपाली समाजमा नातावाद, परिवारवाद र आफन्तवाद हराउनुको साटो झन् भयावह बन्दै गरेको आभास हुन्छ । भाइभतिजा, छोराछोरी, सासूबुहारी र सम्धीसम्धिनीका घेराभित्रबाट राजनीतिक, कूटनीतिक, प्राज्ञिक, प्रशासनिक नियुक्ति भइरहनुले परिवारवाद, नातावाद र आफन्तवाद नेपाली समाजको अझै पनि मियोको रूपमा गाडिएको छ भन्न अप्ठ्यारो छैन ।नातेदारीको चर्चा अन्य सामाजिक विज्ञानहरूमा भन्दा मानवशास्त्रमा बढी नै हुने गरेको छ र हुन्छ पनि । सन् १९७० को दशकसम्म त नातेदारी अध्ययनले मानवशास्त्रीय विषयमा प्रभुत्व जमाएको थियो । त्यस बेला मानवशास्त्रीहरू इथ्नोग्राफी (समुदायको पहिलो तथा विस्तृत अध्ययन) गर्दा फरकफरक विषयवस्तुहरूका बारेमा अध्ययन गरे पनि नातेदारीलाई कुनै न कुनै रूपमा आफ्नो अध्ययनको पाटो बनाएरै छाड्थे । समाज नातेदारी व्यवस्थामा आधारित भएकाले त्यसलाई नबुझी समाजलाई गहन रूपमा बुझ्न सकिँदैन भन्ने गहिरो विश्वास मानवशास्त्रीहरूमा थियो । त्यस बेलाका मानवशास्त्रीहरूका लागि नातेदारीको अध्ययनलाई समाजको सामाजिक, सांस्कृतिक, आर्थिक, राजनीतिक संरचनाको विश्लेषण गर्नका लागि कोसेढुंगाका रूपमा हेर्ने चलन थियो । त्यसका पछाडि मूल कारण समाजको चरित्र नै सामन्ती वा अर्धसामन्ती हुनु थियो । यस्तो समाजमा नातेदारी समाज संरचनाको केन्द्रमा रहन्थ्यो र त्यस समयका मानवशास्त्रीहरूले नातेदारीलाई आफ्नो अध्ययनको केन्द्रमा राख्नु समाजको संरचनाको चिरफार गर्नका लागि आवश्यक थियो पनि ।सन् १९८० को दशकमा अमेरिकी मानवशास्त्री प्राध्यापक डेभिड स्नाइडरले किनसिप इज डेड वा किनसिप इज बाइलोजिक र्यादर द्यान कल्चरल मा नातेदारी अध्ययनले संस्कृतिलाई व्याख्या र विश्लेषण गर्न उपयुक्त नहुने निष्कर्ष निकाले । उनको निष्कर्षले नातेदारी अध्ययनलाई बीस वर्षपछाडि धकेलेको मानवशास्त्रीहरू स्वीकार गर्छन् । तर हाम्रो समाजमा मौलाएको बुहारीवाद र सम्धीवाद, सासूवाद, भाइभतिजावाद, छोराछोरीवाद, सालासालीवाद आदिले असीको दशकमा आर्यघाटमा पुगिसकेको भनिएको नातेदारी अध्ययन नेपाली समाजको विश्लेषणका लागि झन् ऊर्जावान् क्षेत्र बन्दै गएको देखिन्छ । अहिले हाम्रो समाजमा हुने गरेका राजनीतिक, प्रशासनीय, प्राज्ञिक, कूटनीतिक नियुक्ति र विकासे ठेक्कापट्टामा छोराछोरी, भाइभतिजा, भान्जाभान्जी, दिदीबहिनी, काकाकाकी, भान्जेदाइभान्जेभाइ, सम्धीसम्धिनी, सालासाली, ज्वाइँजेठान, बुहारीभाउजू आदि नातागोताको माखीजालोले डेभिड स्नाडरलाई गलत साबित गरेझैं लाग्छ । आज उनी भएका भए र नेपाली समाजलाई नातेदारीको चस्माबाट हेरेका भए उनले यसभित्र जीव मात्र होइन, संस्कृति पनि देख्थे होलान् र तिनमा अन्तर्निहित अर्थहरूलाई केलाउने पनि थिए होलान् । र भन्थे होलान् नातेदारी मरेको छैनÙ अझै धेरै वर्षसम्म बाँच्नेछ ।सन् १९९० को दशकपछि मानवशास्त्रीय अध्ययनमा नातेदारीलाई व्याख्या र विश्लेषण गर्ने फरक आयामहरू देखा परे । नातेदारीलाई लैंगिक दृष्टिकोणले हेर्न थालियो । आधुनिक औषधि विज्ञान र प्रविधि विकासले वीर्य र डिम्बको दान र प्रत्यारोपण, बच्चा जन्माउनका लागि कोख भाडामा लिने चलन, सहलैंगिक विवाह (लेस्बियन र गे विवाह) आदिले विश्वमा नातेदारीको परम्परागत बुझाइ र बहसमा नयाँ आयामहरू ल्याए । यद्यपि नातेदारीको यस किसिमका बहसहरूले नेपाली समाजलाई छिटपुटबाहेक त्यत्ति धेरै प्रभाव पारेको देखिँदैन । नेपालको अविकासलाई भाग्यवाद, आफ्नो मान्छे र चाकरीसँग जोडेर प्रा डोरबहादुर विष्टले गरेको अविकासको व्याख्या र विश्लेषणले नेपाली प्राज्ञिक क्षेत्रमा ठूलै बहस ल्याए पनि समाज रूपान्तरणको पक्षमा केही परिवर्तन गर्न सकेको देखिँदैन । समाजको आधुनिकीकरण, विकास, रूपान्तरण, समृद्धिका लागि भाग्यवाद, आफ्नो मान्छे र चाकरी वरदान होइन अभिशाप हो भनिरहँदा अहिलेको सम्धीवादले उनलाई गिजाइरहेको त छैन ?नेपाली मार्क्सवादी चिन्तकहरूको विश्लेषण नेपाली समाजमा पुँजीवाद आइसक्यो भन्ने छ । पुँजीवादी अर्थव्यवस्थामा आइपुग्दा योग्यता र क्षमता बलिष्ठ बन्छ र नातावाद वा कृपावाद अर्थहीन र औचित्यहीन हुन्छ भनी व्याख्या गर्ने मार्क्सवादी विश्लेषकहरूको निष्कर्षात्मक लँगौटीलाई अहिले भइरहेका सम्धीवादी नियुक्तिले खोलिदिएका छन् । सम्धीवादी चरित्रको नियुक्तिलाई हेर्दा अझै पनि हाम्रो सामाजिक संरचनाका दुईवटा आयाम छर्लंग देखिन्छन् । पहिलो, नेपाली समाज अझै पनि पुँजीवादमा गइसकेको छैन र समाजवादउन्मुख हुने दिशा पनि पक्डेको छैन वा देखिँदैन । दोस्रो, पुँजीवाद वा समाजवादउन्मुख अवस्थामा पनि नातेदारी अर्थहीन, शक्तिविहीन र औचित्यविहीन हुँदैन ।नेपालमा गणतन्त्र आएपछि नातावाद झन् मौलाएको देखिन्छ । देउवाले आफ्नी सासूलाई जापानको राजदूतमा, रामचन्द्र पौडेलले सम्धीलाई प्रधानन्यायाधीशमा, माधव नेपालले भाइलाई हङकङको दूतमा, प्रचण्डले आफ्ना छोरी, बुहारी, ज्वाइँ, भाइ आदिलाई विभिन्न पदमा गरेका नियुक्ति नातावादका केही उदाहरण मात्र हुन् । मधेसकेन्द्रित राजनीतिक पार्टीका नेताहरूले आफ्ना श्रीमती र प्रेमीलाई समेत सभासद् बनाएका घटनाले त नातावाद नेपाली समाजको अभिन्न अंग रहेको कुरालाई उदाङ्गो पारेको छ । हालै मन्त्रिपरिषद्ले उपप्रधान तथा रक्षामन्त्री ईश्वर पोखरेलका सम्धीलाई राष्ट्रिय वाणिज्य बैंकको अध्यक्षमा गरेको नियुक्तिले नातेदारीको प्रभुत्वलाई घीनलाग्दो उदाहरणका रूपमा चरितार्थ गरेको छ । नेपालको आधुनिकीकरणको बाटोमा रहेका तगारा भनिएका भाग्यवाद, आफ्नो मान्छे र चाकरी नेपालको शासन व्यवस्थामा सक्रिय राजतन्त्रात्मक एकात्मक व्यवस्था हुँदा मात्र होइन, शासन प्रणाली बहुदलीय व्यवस्था हुँदै संघीय गणतान्त्रिक व्यवस्थामा आइपुग्दा पनि योग्यता र कार्यक्षमताभन्दा बलिया बन्दै गएका छन् । भाइभतिजा, भान्जाभान्जी, दिदीबहिनी, काकाकाकी, भान्जेदाइभान्जेभाइ, सम्धीसम्धिनी, सालासाली, ज्वाइँजेठान, बुहारीभाउजू, आफ्नो पार्टी र गुटनिकटले राजनीतिक, प्रशासनिक, कूटनीतिक, प्राज्ञिक नियुक्तिमा पहिलो प्राथमिकता पाउने प्रचलन र व्यवहारले नेपालको राजनीतिक व्यवस्थामा परिवर्तन आए पनि नेपाली समाजको सामाजिक तथा सांस्कृतिक संरचनामा खासै फरकपन नआएको कटु सत्यलाई उपेन्द्र कोइरालाको राष्ट्रिय वाणिज्य बैंक अध्यक्षमा भएको नियुक्तिले प्रस्ट पार्छ । यस्ता प्रवृत्तिको निरन्तरताले प्रा विष्टले करिब तीन दशकअघि भनेको आफ्नो मान्छे अवधारणा अहिले मात्र होइन, हामीपछिका धेरै पिँढीले पनि बेहोर्नुपर्ने स्पष्ट छ । यसले प्रा विष्टले भनेझैं नेपालको आधुनिकीकरणको बाटोलाई सधैंका लागि लगाम लगाएर राख्ने देखिन्छ । युवाहरूलाई पलायनको बाटो रोज्न बाध्य बनाउने, योग्यता र क्षमता भएकालाई किनारा लगाउने र उनीहरूमा निराशा उत्पन्न गर्नेबाहेक यसबाट केही हुन सक्ने देखिँदैन ।अहिले भइरहेका नातावाद प्रवृत्तिले कविशिरोमणि लेखनाथ पौड्यालको कविता म खाऊँ मै लाऊँ सुखसयल वा मोज म गरूँ, म बाँचूँ मै नाचूँ अरू सब मरून् दुर्बलहरू लाई फेरि सम्झाएको छ । नेपाली राजनीतिक नेतृत्वले आज पनि आफूबाहेक वा आफ्नो मान्छेबाहेक समाज र राष्ट्रलाई नसोच्ने परिपाटी ज्युँका त्युँ छ । राणाकालीन परिवेशलाई चित्रण गर्दै पौड्यालले लेख्नुभएको कविता त्यसको झन्डै एक शताब्दीपछि पनि नेपाली समाजको ऐना भएर हाम्रा अगाडि ठडिएको छ ।"
तालिवानसँग ऐतिहासिक शान्तिवार्ता सुरु,"दोहा (एजेन्सीहरू) अफगान सरकार तथा तालिवान विद्रोही समूहबीचुको पहिलो प्रत्यक्ष शान्तिवार्ता कतारको राजधानी दोहामा शनिबार सुरु भएको छ । वार्ताको उद्घाटन सत्रमा उपस्थित हुन दोहा पुगेका अमेरिकी विदेशमन्त्री माइक पोम्पियोले दुई पक्षबीचको वार्तालाई ऐतिहासिक भनेका छन् । फेब्रुअरीमा अमेरिका र तालिवानबीच सुरक्षा समझदारी भएलगत्तै यो वार्ता हुने ठानिएको थियो । तर बन्दीहरूको आदानप्रदानबारेको विवादास्पद समझदारी लागू गर्ने विषयका कारण वार्तामा ढिलाइ भएको हो । जसका कारण त्यसयता पनि अफगानिस्तानमा हिंसा जारी रह्यो । वार्तामा भाग लिन अफगान सरकारको टोली सेप्टेम्बर ११ मा दोहा पुगेको हो । १९ वर्षअघि अमेरिकामा आतंकवादी आक्रमण भएपश्चात् अफगानिस्तानमा तालिवानको शासन अन्त्य भएको थियो । बिहीबार अन्तिम ६ जना बन्दी रिहा भएपछि तालिवान समूह वार्तामा भाग लिन तयार भएको थियो । निकै घातक आक्रमणमा संलग्न ६ जनालाई रिहा गर्ने विषयमा केह देशले कडा आपत्ति जनाएका थिए । खासगरी फ्रान्स र अस्ट्रेलियाले उनीहरूले आफ्ना देशका नागरिकलगायत सहायताकर्मीमाथि निर्मम आक्रमण गरेको बताएका थिए । अफगान सरकारी टोलीका नेता अब्दुल्लाह अब्दुल्लाहले आफूहरूले न्याय र सम्मानपूर्ण शान्ति खोजेको बताएका छन् । अब्दुल्लाहले ४२ वर्षदेखिको उथलपुथल साम्य पार्ने समय आएको भन्दै वाक् स्वतन्त्रता तथा महिला अधिकारको सम्मान गरिनुपर्ने जनाए ।दशकौंदेखिको द्वन्द्व अन्त्य गर्ने ठानिएको वार्ताको मध्यस्थता अमेरिकाले गरेको छ । अमेरिकी विदेशमन्त्री माइक पोम्पियोले अफगानिस्तानमा प्रत्येक व्यक्तिको अधिकार सुरक्षित हुन हिंसाको साङ्लो तोडिनुपर्ने बताएका छन् । पोम्पियोले वार्ता टोलीका सहभागीलाई आफ्नोबारे मात्र नभई आगामी पुस्ताबारे सोच्न सुझाव दिएका बीबीसीले उल्लेख गरेको छ । उनले शान्तिवार्ताले अफगान नागरिकलाई निर्भरताको जन्जीरबाट समेत फुत्काउने अपेक्षा गरिएको बताए । तालिवान समूहका सहसंस्थापक मुल्लाह अब्दुल घानी बरादरले आफ्नो समूहले अफगानिस्तानलाई सबै जातजातिहरू प्रेम र भाइचाराका रूपमा बस्न सक्ने इस्लामिक प्रणालीसहितको स्वतन्त्र देशको रूपमा हेर्न चाहेको बताएका छन् । वार्ताका क्रममा समस्याहरू आउन सक्छन् तर हामीले धैर्यता राख्दै अगाडि बढ्नुपर्छ, उनले भने । दोहामा शनिबार भएको भेट अफगान सरकार तथा तालिवान प्रतिनिधिबीचको पहिलो प्रत्यक्ष भेट हो । हालसम्म तालिवान विद्रोहीहरूले अफगान सरकार शक्तिहीन तथा अमेरिकाको कठपुतली भएको बताउँदै वार्ता गर्न अस्वीकार गर्दै आएका थिए ।वार्ता सुरु गरेका दुई पक्षले सन् १९७९ मा सोभियत अतिक्रमणपश्चात्को दशकौं लामो हिंसालाई राजनीतिक मेलमिलापमार्फत अन्त्य गर्ने उद्देश्य राखेका छन् । अफगान सरकार र तालिवानबीच मार्च महिनामै वार्ता सुरु हुने भनिएको भए पनि बन्दी आदानप्रदानसम्बन्धी विवादका कारण स्थगित भएको थियो ।अफगान द्वन्द्वसँगै सम्बन्धित अमेरिका र तालिवानबीच भएको सम्झौताले विदेशी फौजहरू फिर्ताको समयसीमा निर्धारण गरेको छ । उक्त सम्झौतामा अमेरिका र नेटोका सदस्य राष्ट्रहरू अफगानिस्तानमा तैनाथ सुरक्षा फौज १४ महिनाभित्र फिर्ता गर्न सहमत भएका थिए । तालिवान पक्षले आफ्नो नियन्त्रणमा रहेका क्षेत्रमा अल कायदा तथा अन्य चरम आतंककारी समूहलाई आक्रमण गर्न नदिने प्रतिबद्धता जनाएको थियो । त्यसैगरी, अमेरिकाले तालिवानमाथिको प्रतिबन्ध हटाउने तथा आफ्ना केही सैनिक क्याम्प बन्द गरी सेनाको संख्या १२ हजारबाट ८ हजार ६ सयमा झार्ने बताएको थियो । सहमतिमा करिब ५ हजार तालिवान बन्दी तथा एक हजार अफगान सुरक्षा फौज रिहा गरिनेसमेत सहमति भएको थियो । उक्त निष्कर्षमा पुग्न दुवै पक्षलाई एक वर्षभन्दा बढी लागेको थियो । तर बन्दीको संख्या र कुन कुन तालिवान नेतालाई रिहा गर्ने भन्ने विषयमा भने सरकार र विद्रोहीबीच असहमति उत्पन्न भएको थियो । तालिवानले रिहा गर्न चाहेका केही कमान्डरहरू मुख्य आक्रमणमा संलग्न भएका जनाइएको थियो । हाम्रा जनतालाई मार्ने हत्यारालाई रिहा गर्न सक्दैनौं, सरकारी टोलीका एक वार्ताकारले त्यतिबेला भनेका थिए । अमेरिकी अखबार वासिङ्टन पोस्टले गत महिना जनाएअनुसार अमेरिकी सेनाको ज्यान गएको आक्रमणका जिम्मेवार ठानिएका तीन जनालाई मुक्त गर्ने विषयमा पनि कुरा मिलेको थिएन । तर अफगानिस्तान सरकारले अगस्टमा ४ सय तालिवान बन्दीलाई रिहा गर्ने प्रक्रिया सुरु गरेपछि वार्ता प्रक्रियाले गति लिएको हो । अफगानिस्तानमा १९ वर्षदेखि अमेरिकी सेना तैनाथ छन् । अल कायदा प्रमुख ओसामा बिन लादेनलाई हस्तान्तरण गर्न तालिवानले अस्वीकार गरेपछि अमेरिकाले अफगानिस्तानमा हवाई आक्रमण सुरु गरेको थियो । सन् २००१ को सेप्टेम्बर ११ मा अमेरिकामा आतंकवादी आक्रमण गरेको अल कायदा नेता लादेनलाई तालिवानले संरक्षण गर्दै आएको थियो । अमेरिकी आक्रमणपछि तालिवानको सत्ता गुमेको हो । तालिवान र सरकारबीचको वार्तामा सहमति पहिल्याउन त्योभन्दा कठिन हुने ठानिएको छ । शान्तिवार्ताप्रति आशाका साथसाथै कतिपयले कतिपयको आशंका छ । खासगरी शान्ति प्रक्रियाका नाममा भर्खर भर्खर हासिल भएको तर अझै कमजोर अवस्थामा रहेको महिला अधिकारलाई बलि चढाइने चिन्ता व्यक्त गरेका छन् । हालसम्म तालिवानले भने आफ्नो राजनीतिक दृष्टिकोण प्रस्ट पारिसकेको छैन । उसले केवल इस्लामिक प्रणाली र समावेशिताको मुद्दाबारे मात्रै बोल्दै आएको छ । यो वार्ता भने एउटा लामो प्रक्रियाको सुरुवात हो जसको सफलता सुनिश्चित छैन । तर अन्त्यहीन युद्धको अवस्थाका माझ यो सुरुवात हुनु नै पनि केही उपलब्धि हो । त्यसका साथै सरिया कानुनको कठोर व्याख्या गर्दै सन् १९९० को दशकमा शासन गरेको तालिवानमा आएको परिवर्तनबारे भने वार्ताका क्रममा प्रमाणहरू भेटिनेमा कुनै शंका छैन ।"
बहराइन र इजरायलबीच सम्बन्ध सुधार,"वासिङ्टनजेरुसेलम (एजेन्सी) अमेरिकी राष्ट्रपति डोनाल्ड ट्रम्पले इजरायल र बहराइनबीच सम्बन्ध सुधारका लागि सम्झौता भएको जनाएका छन् ।करिब एक महिना अगाडि संयुक्त अरब इमिरेट्स (यूएई) र इजरायलबीचको सम्बन्ध सामान्यीकरण गर्न शान्ति सम्झौता भएको थियो । इजरायलसँग करिब एक महिनाको अवधिमा शान्ति स्थापना गर्ने बहराइन दोस्रो अरब मुलुक भएको जनाएका छन् । ३० दिनभित्र इजरायलसँग शान्ति कायम गर्दै दोस्रो अरब देश, राष्ट्रपति ट्रम्पले सामाजिक सञ्जाल ट्वीटरमा लेखेका छन् । उनले इजरायलका प्रधानमन्त्री बेन्जामिन नेतान्याहु र बहराइनका राजा हमाद बिन इसा बिन सलमान अलखालिफाले संयुक्त रूपमा जारी गरेको वक्तव्य पनि सार्वजनिक गरेका छन् । यो मध्यपूर्वको शान्तिका लागि अर्को महत्त्वपूर्ण कदम हो । यसले यो क्षेत्रको स्थायित्व, सुरक्षा र समृद्धि बढाउनेछ, विज्ञप्तिमा उल्लेख छ । प्यालेस्टाइनसँगको विवाद समाधानपछि मात्र सम्बन्ध राख्ने भन्दै दशकौंदेखि अधिकांश अरब मुलुकले इजरायललाई एक्लाउँदै आएका थिए । बहराइनले गत महिना इजरायल र यूएईबीच भएको सम्झौता पछ्याएको जनाइएको छ । अमेरिकी राष्ट्रपति डोनाल्ड ट्रम्पले गत जनवरीमा इजरायलप्यालेस्टाइन द्वन्द्व समाधानका लागि भन्दै मध्यपूर्व शान्ति योजना सार्वजनिक गरेका थिए । त्यसअनुसार ट्रम्पले यूएई तथा बहराइनसँगका शान्ति प्रयासको मध्यस्थता गरेका थिए । सन् १९४८ मा स्थापित इजरायललाई मान्यता प्रदान गर्ने बहराइन चौथो देश बनेको छ । यसअघि इजिप्ट, जोर्डन र यूएईले इजरायललाई मान्यता दिइसकेका छन् ।अमेरिकी राष्ट्रपति डोनाल्ड ट्रम्पले दुई देशबीच भएको सम्झौतालाई अर्को ऐतिहासिक घटना को संज्ञा दिएका छन् । त्यस्तै इजरायलका प्रधानमन्त्री नेतान्याहुले यसलाई शान्तिको नयाँ युग भनेका छन् ।घोषणालगत्तै प्यालेस्टाइनले त्यसलाई जेरुसेलम तथा प्यालेस्टाइनविरुद्धको धोका भनेको छ । उक्त कदप्रति रुष्ट प्यालेस्टाइनले बहराइनस्थित आफ्ना राजदूतलाई छलफलका लागि फिर्ता बोलाएको बीबीसीले उल्लेख गरेको छ । उक्त कदमप्रति मध्यपूर्वमा मिश्रित प्रतिक्रिया सार्वजनिक भइरहेका छन् । इजिप्टले पछिल्लो घोषणाको स्वागत गरेको छ । तर टर्कीले भने कडा निन्दा गरेको छ । अमेरिका निकट साउदी अरबले भने यसबारे कुनै प्रतिक्रिया सार्वजनिक गरिसकेको छैन । प्यालेस्टाइनी समूह हमासले इजरायलबहराइन सम्झौतालाई खराब भनेको छ । त्यस्तै इस्लामिक जिहाद संगठनले दुई देशबीच भएको सम्झौता निकै लज्जाजनक भएको उल्लेख गरेको छ । दुई देशबीच भएको सम्झौतालाई अमेरिकी राष्ट्रपति ट्रम्प र उनका ज्वाइँको कूटनीतिक सफलताका रूपमा अर्थ्याइएको छ । यो घोषणा राष्ट्रपति ट्रम्प तथा उनका छोरीज्वाइँ जरेद कुस्नरका लागि ठूलो कूटनीतिक उपलब्धि हो, बीबीसीले उल्लेख गरेको छ । कुस्नरले हालै मध्यपूर्वको भ्रमणसमेत गरेका थिए । त्यस क्रममा उनले ट्रम्प प्रशासनले मध्यपूर्वमा सकारात्मक ऊर्जा प्रवाह गरेको दाबी गरेका थिए ।"
बेलायतईयू विवाद उत्कर्षमा,"ब्रेक्जिट मुद्दालाई लिएर बेलायत र ईयूबीचको विवाद उत्कर्षमा पुगेको छ । आन्तरिक बजार विधेयकमा दुई पक्षबीचको विवादले कानुनी विकल्पसम्म निम्तने सम्भावना बढेको छ । बेलायती प्रधानमन्त्री बोरिस जोन्सनले सत्तारूढ कन्जरभेटिभका सांसदहरूलाई सम्बोधन गर्दै ब्रिटेन युरोपेली संघबाट बाहिरिने सम्झौता (आन्तरिक बजार विधेयक) मा समर्थन गर्न आग्रह गरेका छन् ।आफ्नो दलका झन्डै २ सय ५० जना संसद्लाई सम्बोधन गर्दै प्रधानमन्त्री जोन्सनले युरोपबारे विगत जस्तो झगडा नगर्न पनि आग्रह गरेका छन् । तर, युरोपेली संघले यदि बेलायतले यो महिनाको अन्त्यसम्ममा आन्तरिक बजार विधेयकमा रहेका विवादास्पद बुँदा नहटाएमा ऊविरुद्ध कानुनी कारबाही गर्ने चेतावनी दिएको छ । जोन्सनको कदमप्रति सत्तारूढ पार्टीकै दर्जन बढी ब्रेक्जिट पक्षधर सांसदहरू नै रुष्ट छन् । यद्यपि संसद्मा प्रधानमन्त्रीको बहुमत छ । जोन्सनको योजनाले असन्तुष्ट बेलायती प्रधानमन्त्री कार्यालयका एक जना वरिष्ठ कानुनी सल्लाहकारले राजीनामा दिइसकेका छन् । पूर्व टोरी नेता सर जोन मेजर र टेरेजा मेले पनि विधेयकविरुद्ध आवाज उठाएका छन् । प्रधानमन्त्री जोन्सनले ब्रसेल्सलाई गत वर्षको ईयू डिभोर्स बिलबारे अति कुतर्क गरेको आक्षेप लगाएका छन् ।उत्तरी आयरल्यान्ड प्रोटोकललाई सम्बोधन गर्ने उक्त विधेयक सम्बन्धमा बेलायती संसद् हाउस अफ कमन्समा पहिलोपटक औपचारिक रूपमा यही सोमबार बहस हुँदै छ । गत बुधबार प्रकाशित विधेयकले सन् २०२० को डिसेम्बरमा ब्रेक्जिटको संक्रमणकालीन समय सकिएपछि बेलायतका चार राज्यबीच बिनाअवरोध व्यापारको मार्ग प्रशस्त गर्नेछ । ईयूभित्रै रहने आयरल्यान्डसँग सीमा जोडिएको उत्तरी आयरल्यान्डले यो कसरी लागू गर्छ भन्ने मूलभूत मुद्दा छ । ईयूले बेलायतको उक्त कदमले गम्भीर रूपमा विश्वास तोडेको बताएको छ । ईयूले बेलायतविरुद्ध कानुनी लडाइँका लागि कुनै संकोच नमान्ने पनि चेतावनी दिएको छ । बेलायतले भने विधेयक फिर्ता नलिने स्पष्ट पार्दै आएको छ । क्याबिनेट अफिस मन्त्री माइकल गोभले पनि सरकारी योजनाको बचाउ गरेका छन् । यसले अन्तर्राष्ट्रिय कानुन उल्लंघन गर्ने सरकारले स्विकारे पनि आन्तरिक बजार विधेयकले ईयू धम्कीबाट बेलायतको सम्पूर्णता रक्षा गर्ने गोभको जिकिर छ ।बेलायत र ईयूबीच ९ औं चरणको व्यापार वार्ता आगामी साता ब्रसेल्समा हंुँदै छ । गत बिहीबार लन्डनमा समापन भएको दुई पक्षबीचको वार्ता पनि निष्कर्षमा टुंगिएन । प्रधानमन्त्री जोन्सनको १५ अक्टोबर समयसीमा आउन करिब ५ साता पनि बाँकी नहुँदा जोन्सनले आफू एक्लै हिँड्न तयार भएको बताउँदै आएका छन् । उनको भनाइको अर्थ बेलायत बिनासम्झौता बाहिरिन सक्छ भन्ने हो । यद्यपि, जोन्सनले अझै सम्झौता हुने सम्भावना जीवितै रहेको बताएका छन् । ईयू र बेलायत दुई पक्षबीच पहिले भएको बहिर्गमन सम्झौताअनुसार नै कतिपय काम गर्नुपर्ने हुनाले एकदम कम समय छ । साथै, दुवै पक्षलाई सम्झौता गर्नुपर्ने दवाब पनि छ । जर्मनीका अर्थमन्त्री ओलाफ सोल्जले बेलायत बिना सम्झौता बाहिरिए ईयूभन्दा बेलायती अर्थतन्त्रमा धेरै क्षति पुग्ने दाबी गरेका छन् ।ब्रेक्जिटपछि ईयू र बेलायतबीच सम्झौता हुन सकेन भने विश्व व्यापार संगठन (डब्लूटीओ) को सर्तअनुसार ईयू बेलायत अगाडि बढ्नुपर्नेछ । त्यसैले पनि टोरी पार्टीका अधिकांश सांसदले बेलायती प्रधानमन्त्री जोन्सनको प्रस्तावलाई समर्थन गर्ने सम्भावना देख्छन् लेबर पार्टीका तर्फबाट सांसद पदका पूर्वउम्मेदवार डा बच्चुकैलाश कैनी ।बेलायत ईयूबाट आउँदो १ जनवरीदेखि औपचारिक रूपमा बाहिरिएपछि नेपालजस्ता मुलुक लाभान्वित हुने जानकारहरूको विश्वास छ । ब्रेक्जिटपछि ईयूबाट बेलायत आउने कामदारको संख्यामा उल्लेख्य कमी आउने हुनाले ईयू बाहिरबाट आउने दक्ष कामदारलाई बेलायतमा अवसर मिल्ने डा कैनी बताउँछन् । आउँदो वर्षदेखि अंकमा आधारित अध्यागमन प्रणाली लागू गर्ने घोषणा भइसकेकाले यो ईयूबाहेक देशका कामदारका लागि अवसर पनि भएको उनको भनाइ छ ।"
भारतमा एकै दिन ९७ हजार संक्रमित,नयँदिल्ली (एजेन्सी) भारतमा कोरोना भाइरसबाट एकै दिन ९७ हजारभन्दा बढी संक्रमित भएका छन् । भारतको स्वास्थ्य तथा परिवार कल्याण मन्त्रालयका अनुसार पछिल्लो २४ घण्टामा ९७ हजार ५ सय ७० जनामा संक्रमण पुष्टि भएको हो । योसँगै भारतमा कोरोना भाइरसबाट संक्रमित हुनेको संख्या ४६ लाख नाघेको छ । मन्त्रालयका अनुसार भाइरसको संक्रमणका कारण हालसम्म मृत्यु हुनेको संख्या ७७ हजार ४७२ पुगेको छ । तीमध्ये १ हजार २ सय १ जनाको पछिल्लो २४ घण्टामा मृत्यु भएको हो । भारतमा कोरोनाका कारण अहिलेसम्म कुल ४६ लाख ५९ हजार ९ सय ८५ जना संक्रमित भएका जनाइएको छ । तीमध्ये ३६ लाख २४ हजार १९७ जना निको भइसकेका मन्त्रालयले जनाएको छ । भारतमा सबैभन्दा बढी महाराष्ट्र राज्य प्रभावित भएको छ । शनिबार सांँझसम्म महाराष्ट्रमा मात्रै भाइरसको संक्रमणका कारण २८ हजारको मृत्यु भइसकेको छ । त्यस्तै आन्द्र प्रदेश राज्यमा ४ हजार ७०२ तथा तमिल नाडुमा ८ हजार १५४ जनाले भाइरसका कारण ज्यान गुमाएका छन् ।
"डढेलोले ८ को मृत्यु, दर्जनौं सम्पर्कविहीन","ओरेगन (एजेन्सी) अमेरिकाको उत्तर पश्चिमी राज्य ओरेगनमा केही दिनअघिदेखि फैलिएको डढेलोका कारण शनिबारसम्म मृत्यु हुनेको संख्या ८ पुगेको छ । स्थानीय सञ्चारमाध्यमहरूका अनुसार डढेलोपछि दर्जनौं मानिस सम्पर्कविहीन भएका छन् । राज्यका विभिन्न स्थानमा फैलिएको डढेलोका कारण दर्जनौं मानिस अझै हराइरहेका छन् । दसौं हजार घर छाड्न बाध्य भएका छन्, ओरेगनका गभर्नर केट ब्राउनले भने । अधिकारीहरूले मृत्यु हुनेको संख्या बढ्न सक्ने जनाएका छन् । डढेलोका कारण हजारौं भौतिक संरचना ध्वस्त भएका छन् । प्रभावित क्षेत्रका बासिन्दालाई सुरक्षित स्थानमा जान चेतावनी जारी गरिएको छ । ४० हजार स्थानीयलाई सुरक्षित स्थानमा सारिएको छ भने करिब ५ लाखलाई सानुपर्ने देखिएकाले तयारी अवस्थामा रहन निर्देशन दिइएको छ, ब्राउनले भने ।"
पुनर्कर्जाको आवेदन लिन बैंकको आनाकानी,"पुनर्कर्जाका लागि ग्राहकबाट आवेदन संकलन गर्न राष्ट्र बैंकले निर्देशन दिए पनि बैंक तथा वित्तीय संस्थाले आनाकानी गरेका छन् । निर्देशनअनुसार बैंक तथा वित्तीय संस्थाले पहिलो चरणका लागि भदौ १ देखि असोज १४ सम्म पुनर्कर्जाका लागि ग्राहकबाट आवेदन संकलन गरिसक्नुपर्छ । तोकिएको समय सकिन अब करिब १८ दिन मात्र बाँकी छ । गएको झन्डै एक महिनामा बैंक तथा वित्तीय संस्थामा अपेक्षित रूपमा आवेदन संकलन नभएको स्रोतले बताएको छ । बैंक तथा वित्तीय संस्थाले खासै चासो देखाएनन्, स्रोतले भन्यो, उनीहरूका कारणले मापदण्ड पुगेका कोभिड१९ का धेरै पीडितले पनि सहुलियत दरको पुनर्कर्जा नपाउने सम्भावना बढ्यो । बैंक तथा वित्तीय संस्थाले आवेदन संकलन गर्न आनाकानी गरेको गुनासो राष्ट्र बैंकसमक्ष पनि पुगिसकेको छ । यसबारे गभर्नर महाप्रसाद अधिकारी नै जानकार छन् । समसामयिक विषयमा गत साता राष्ट्र बैंकले बैंक तथा वित्तीय संस्थाका प्रमुख कार्यकारी अधिकृतसँग गरेको अन्तर्क्रियामा गभर्नर अधिकारीले नै यस विषयमा चासो राखेका थिए । पुनर्कर्जाका लागि आवेदन लिन बैंक तथा वित्तीय संस्थाले आनाकानी गरिरहेको गुनासो प्राप्त भएको छ, उनले भने, राष्ट्र बैंकले जारी गरेका नीतिगत व्यवस्थाप्रति जिम्मेवार रहन सबैलाई आग्रह गर्दछु । गभर्नर अधिकारीको यो भनाइबाट नै बैंक तथा वित्तीय संस्था पुनर्कर्जाका लागि संवेदनशील नभएको पुष्टि हुने राष्ट्र बैंककै एक उच्च अधिकारीले बताए । नयाँ कर्जा प्रवाह भएको छैन, बैंकमा पर्याप्त तरलता छ, ती अधिकारीले भने, यसकारण पनि बैंकले चासो नदेखाएका होलान् । पुनर्कर्जा प्रवाह गरेका बैंकलाई अन्य कर्जामा जस्तो धेरै नाफा हुँदैन । यसकारण कोभिडका कारण सबैतिर नाफा घटिरहेका बेला पुनर्कर्जा प्रवाहमा बैंकहरूलाई जाँगर नचलेको हुन सक्ने उनको भनाइ छ । राष्ट्र बैंकको निर्देशन हो, तोकिएको पुनर्कर्जा प्रवाह नगरे कारबाही भोग्नुपर्छ, उनले भने । वाणिज्य बैंककै शाखाहरूले ग्राहकलाई हाम्रो कोटा पूरा भयो, अर्को बैंकमा जानुस् भन्दै आवेदन नबुझेकालगायत धेरै उजुरी आएका छन्, राष्ट्र बैंकका सहप्रवक्ता नारायणप्रसाद पोखरेलले भने, हेड अफिसले कोटा निर्धारण गरिदिन्छ, कोटा संख्या थोरै हुन्छ लगायत बहानामा ग्राहक फर्काएको गुनासो आएको छ । अहिले अप्ठ्यारो अवस्था भएकाले नाफा नहेरी सामाजिक उत्तरदायित्वका रूपमा काम गर्न र राष्ट्र बैंकको निर्देशनलाई बेवास्ता नगर्न गभर्नर अधिकारीले बैंक तथा वित्तीय संस्थालाई निर्देशन दिएको उनले बताए । यता बैंकर्स संघका अध्यक्ष भुवन दाहालले भने बैंकहरूले इमानदारीसाथ पुनर्कर्जाका लागि आवेदन संकलन गरिरहेको दाबी गरे । बैंकहरूले आवेदन संकलन नगरेकोबारे मलाई जानकारी छैन, उनले भने, बैंकर्स संघमा पनि त्यस्तो कुनै उजुरी आएको छैन । राष्ट्र बैंकमा परेको उजुरीबारे पनि आफू अनभिज्ञ रहेको उनले बताए । बीचमा निषेधाज्ञाका कारण सबै शाखा सञ्चालन गर्न सकिएन । सर्वसाधारणलाई हिँडडुल गर्न पनि अप्ठ्यारो भयो । यसकारण बैंकमा अपेक्षित रूपमा आवेदन नआएका हुन सक्छन्, उनले भने । राष्ट्र बैंकको निर्देशनअनुसार बैंकहरूले सूचना जारी गरी आवेदन दिन सर्वसाधारणलाई आग्रह गरिरहेको उनले बताए । आवेदन संकलनका लागि दिइएकोमध्ये अधिकांश समयमा लकडाउन वा निषेधाज्ञा रहेकाले बैंकहरूलाई केही समय थपिदिनुपर्ने उनको भनाइ छ । अप्ठ्यारो परिस्थितिकै कारण चाहेर पनि पुनर्कर्जाको आवेदन संकलन गर्न नसकिएको अर्का एक बैंकका प्रमुख कार्यकारी अधिकृतले बताए । बैंकमा लगानीयोग्य रकम टन्न छ, कर्जा माग छैन, ती अधिकारीले भने, यस्तो बेला आवेदन माग गर्दा अहिले १११२ प्रतिशतमा कर्जा लिइरहेका आफ्नै ऋणीलाई ५ प्रतिशतमा कर्जा दिनुपर्ने अवस्था आउन सक्छ । यसकारण पनि बैंकका लागि यो फाइदाजनक नभएको उनको दाबी छ । पुनर्कर्जाको नयाँ कार्यविधिअनुसार बैंक तथा वित्तीय संस्थाले राष्ट्र बैंकबाट एकमुष्ट रूपमा पाउने रकमका लागि आवेदन संकलन गर्न निर्देशन जारी भएको हो । भदौ १ देखि असोज १४ सम्म बैंक तथा वित्तीय संस्थाले ग्राहकबाट आवेदन संकलन गर्नुपर्नेछ । संकलित आवेदन बराबरको रकम बैंक तथा वित्तीय संस्थाले राष्ट्र बैंकबाट एकमुष्ट रूपमा पाउनेछन् । यस्तो रकम प्रत्येक वर्ष बढीमा बैंकको कोर क्यापिटल (प्राथमिक पुँजी) को २५ प्रतिशत हुनुपर्नेछ ।परिपत्रअनुसार कोभिड१९ बाट अति प्रभावित तथा मध्यम प्रभावित तोकिएका क्षेत्रमा प्रवाहित कर्जा आवेदनका लागि योग्य हुनेछन् । कोभिडबाट न्यून प्रभावित क्षेत्रका ऋणीले पहिलो चरणमा यो सुविधा पाउने छैनन् । गत असारसम्ममा ७ अर्ब ४९ करोड रुपैयाँ पुनर्कर्जा मात्र लगानीमा छ । जसमा साधारण पुनर्कर्जा ५ अर्ब ८८ करोड र भूकम्पपीडितलाई प्रवाह गरिएको पुनर्कर्जा १ अर्ब ६१ करोड रुपैयाँ छ ।"
कामै नसकी ओम्नीलाई १ अर्ब,"तीन महिनाभित्र सक्नुपर्ने काम नगर्ने कम्पनीलाई अहिले आएर कोभिड१९ को बहाना गरेर भुक्तानी दिनु गलत हो, प्राधिकरणका एक अधिकारीले भने, ठेकेदार कम्पनीले कोभिड१९ को बहाना गरेर काम नगरेपछि प्राधिकरणले भुक्तानी दिनु ठीक होइन ।फागुन २४ गतेभित्र सक्नुपर्ने काम कोभिड१९ को संक्रमण रोक्न गरिएको लकडाउनलाई कारण देखाउदै तीन महिना थपिएको थियो । नेपालमा गत वर्ष चैत ११ देखि सरकारले लकडाउन घोषणा गरेको थियो । लकडाउन खुल्ने अनिश्चित बनेपछि प्राधिकरणले लकडाउन खुलेको ४५ दिनभित्र सक्ने गरी परियोजनाको म्याद थपिदिएको छ ।एउटा निर्वाचन क्षेत्रका कम्तीमा ४ वटा सामुदायिक विद्यालयमा आईटी ल्याब स्थापना गर्ने परियोजना सञ्चालन गर्न सञ्चार तथा सूचना प्रविधि मन्त्रालयले प्राधिकरणलाई निर्देशन दिएको थियो । त्यसअनुसार प्राधिकरणले परियोजनामा सहभागी हुन सूचना निकालेर विद्यालय छानेको थियो । आईटी ल्याब परियोजनाका लागि विद्यालय छनोटका लागि एउटा निर्वाचन क्षेत्रमा कम्तीमा ४ वटा विद्यालय राख्ने भनिएको पनि तत्कालीन सञ्चार तथा सूचना प्रविधिमन्त्री गोकुल बाँस्कोटाको निर्देशनमा काभ्रेका ८० वटा विद्यालय परियोजनाअन्तर्गत राखिएको छ । जब कि धेरै जनसंख्या भएका अन्य जिल्लामा बढीमा दुई दर्जन विद्यालयमा मात्रै आईटी ल्याब राख्न लागिएको छ । काभ्रे पूर्वमन्त्री बाँस्कोटाको गृहजिल्ला हो । कोभिड१९ को विषम परिस्थितिमा कतिपय विद्यालय क्वारेन्टाइनका रूपमा समेत प्रयोगमा आएका र बन्दाबन्दीका कारणले विद्यालय बन्द अवस्थामा समेत रहेको सन्दर्भमा विद्यालय खुलेको ४५ दिनमा कार्य सम्पन्न गर्ने गरी उक्त सम्झौताको समयावधि प्राधिकरणबाट थप गरिएको अवस्था छ, प्राधिकरणले शुक्रबार जारी गरेको सूचनामा भनिएको छ ।हालसम्म ७ सय २५ वटा विद्यालयमा आईटी ल्याब स्थापना भइरहेको र ८ सय ९८ विद्यालयमा उपकरण पुर्याइसकिएको प्राधिकरणले जनाएको छ । आपूर्तिकर्ता संस्थाबाट सम्झौताबमोजिमको कार्य भएनभएको सम्बन्धमा जाँचबुझ गरी यकिन गर्न प्राधिकरणबाट नियुक्त गरिएको परामर्शदाताबाट सम्झौताबमोजिमका कुल विद्यालयका ५० प्रतिशत विद्यालयमा अनुगमन तथा निरीक्षण कार्य सम्पन्न गरी प्राधिकरणमा प्राप्त प्रतिवेदनअनुसार उल्लिखित ५० प्रतिशत विद्यालयमा निज आपूर्तिकर्ता संस्थाको कार्य सन्तोषजनक पाइएको छ, प्राधिकरणबाट जारी सूचनामा भनिएको छ ।५० प्रतिशत काम पूरा भएपछि कुल रकमको ३० प्रतिशत भुक्तानी दिने सम्झौताको सर्तअनुसार ठेकेदार कम्पनीलाई भुक्तानी दिइएको प्राधिकरणका प्रवक्ता मीनप्रसाद अर्यालले जानकारी दिए । परामर्शदाता कम्पनीले ५० प्रतिशत काम सम्पन्न भएको अनुगमन प्रतिवेदन दिएका आधारमा भुक्तानी गरेका हौं, उनले भने । कोभिड१९ का कारण गरिएको लकडाउन सुरु नहुदै सक्नुपर्ने तालिम दिने काम नगर्दा नि किन भुक्तानी दिएको भन्ने प्रश्नमा उनले ठूलो परियोजना भएकाले प्राविधिक कारणले तालिमको काम ढिला भएको हुन सक्ने प्रतिक्रिया दिए ।"
कामै नसकी ओम्नीलाई १ अर्ब,"तीन महिनाभित्र सक्नुपर्ने काम नगर्ने कम्पनीलाई अहिले आएर कोभिड१९ को बहाना गरेर भुक्तानी दिनु गलत हो, प्राधिकरणका एक अधिकारीले भने, ठेकेदार कम्पनीले कोभिड१९ को बहाना गरेर काम नगरेपछि प्राधिकरणले भुक्तानी दिनु ठीक होइन ।फागुन २४ गतेभित्र सक्नुपर्ने काम कोभिड१९ को संक्रमण रोक्न गरिएको लकडाउनलाई कारण देखाउदै तीन महिना थपिएको थियो । नेपालमा गत वर्ष चैत ११ देखि सरकारले लकडाउन घोषणा गरेको थियो । लकडाउन खुल्ने अनिश्चित बनेपछि प्राधिकरणले लकडाउन खुलेको ४५ दिनभित्र सक्ने गरी परियोजनाको म्याद थपिदिएको छ ।एउटा निर्वाचन क्षेत्रका कम्तीमा ४ वटा सामुदायिक विद्यालयमा आईटी ल्याब स्थापना गर्ने परियोजना सञ्चालन गर्न सञ्चार तथा सूचना प्रविधि मन्त्रालयले प्राधिकरणलाई निर्देशन दिएको थियो । त्यसअनुसार प्राधिकरणले परियोजनामा सहभागी हुन सूचना निकालेर विद्यालय छानेको थियो । आईटी ल्याब परियोजनाका लागि विद्यालय छनोटका लागि एउटा निर्वाचन क्षेत्रमा कम्तीमा ४ वटा विद्यालय राख्ने भनिएको पनि तत्कालीन सञ्चार तथा सूचना प्रविधिमन्त्री गोकुल बाँस्कोटाको निर्देशनमा काभ्रेका ८० वटा विद्यालय परियोजनाअन्तर्गत राखिएको छ । जब कि धेरै जनसंख्या भएका अन्य जिल्लामा बढीमा दुई दर्जन विद्यालयमा मात्रै आईटी ल्याब राख्न लागिएको छ । काभ्रे पूर्वमन्त्री बाँस्कोटाको गृहजिल्ला हो । कोभिड१९ को विषम परिस्थितिमा कतिपय विद्यालय क्वारेन्टाइनका रूपमा समेत प्रयोगमा आएका र बन्दाबन्दीका कारणले विद्यालय बन्द अवस्थामा समेत रहेको सन्दर्भमा विद्यालय खुलेको ४५ दिनमा कार्य सम्पन्न गर्ने गरी उक्त सम्झौताको समयावधि प्राधिकरणबाट थप गरिएको अवस्था छ, प्राधिकरणले शुक्रबार जारी गरेको सूचनामा भनिएको छ ।हालसम्म ७ सय २५ वटा विद्यालयमा आईटी ल्याब स्थापना भइरहेको र ८ सय ९८ विद्यालयमा उपकरण पुर्याइसकिएको प्राधिकरणले जनाएको छ । आपूर्तिकर्ता संस्थाबाट सम्झौताबमोजिमको कार्य भएनभएको सम्बन्धमा जाँचबुझ गरी यकिन गर्न प्राधिकरणबाट नियुक्त गरिएको परामर्शदाताबाट सम्झौताबमोजिमका कुल विद्यालयका ५० प्रतिशत विद्यालयमा अनुगमन तथा निरीक्षण कार्य सम्पन्न गरी प्राधिकरणमा प्राप्त प्रतिवेदनअनुसार उल्लिखित ५० प्रतिशत विद्यालयमा निज आपूर्तिकर्ता संस्थाको कार्य सन्तोषजनक पाइएको छ, प्राधिकरणबाट जारी सूचनामा भनिएको छ ।५० प्रतिशत काम पूरा भएपछि कुल रकमको ३० प्रतिशत भुक्तानी दिने सम्झौताको सर्तअनुसार ठेकेदार कम्पनीलाई भुक्तानी दिइएको प्राधिकरणका प्रवक्ता मीनप्रसाद अर्यालले जानकारी दिए । परामर्शदाता कम्पनीले ५० प्रतिशत काम सम्पन्न भएको अनुगमन प्रतिवेदन दिएका आधारमा भुक्तानी गरेका हौं, उनले भने । कोभिड१९ का कारण गरिएको लकडाउन सुरु नहुदै सक्नुपर्ने तालिम दिने काम नगर्दा नि किन भुक्तानी दिएको भन्ने प्रश्नमा उनले ठूलो परियोजना भएकाले प्राविधिक कारणले तालिमको काम ढिला भएको हुन सक्ने प्रतिक्रिया दिए ।"
भिसा नपाउँदा रोकिए चिनियाँ कामदार,"कोरोना महामारीमा भिसा नीति कडाइ हुँदा निर्माणाधीन पोखरा अन्तर्राष्ट्रिय विमानस्थलमा चीनबाट आउनुपर्ने कामदार उतै रोकिएका छन् । ठेकेदार कम्पनी चाइना सीएएमसी इन्जिनियरिङले ल्याउन खोजेका दुई सय कामदारले भिसा पाएका छैनन् । कम्पनीले कामदार ल्याउन सहजीकरण गरिदिन अनुरोधसहितको पत्र पोखरा क्षेत्रीय अन्तर्राष्ट्रिय विमानस्थल आयोजनालाई बुझाएको छ । आयोजनाले संस्कृति, पर्यटन तथा नागरिक उड्डयनमन्त्री योगेश भट्टराईलाई कामदार ल्याउने सम्बन्धमा ध्यानाकर्षण गराएको छ । विमानस्थलको अनुगमन गर्न शनिबार पोखरा आएका मन्त्री भट्टराईलाई आयोजना प्रमुख विनेश मुनकर्मीले चिनियाँ कामदार ल्याउन पहल गरिदिन ध्यानाकर्षण गराए । चिनियाँ कामदार आउन चाहँदा पनि नेपाल सरकारको हालको भिसा नीतिका कारण समस्या भएको उनको भनाइ छ । विभिन्न चरणमा दुई सय कामदार आउन तयारी अवस्थामा छन् । उनीहरू विमानस्थल निर्माणका लागि आवश्यक प्राविधिक एवं दक्ष कामदार हुन् । उनीहरूलाई पहिलोपल्ट ठेकेदार कम्पनीले आयोजनामा ल्याउन चाहेको मुनकर्मीले बताए । सरकारले अहिले नेपाली, विदेशी कूटनीतिज्ञ र तिनका परिवारलाई मात्रै भिसा दिने भनेको छ, उनले भने, ठूला आयोजनाको हकमा कामदारलाई पनि भिसा दिनुपर्छ । उताबाट आउन नपाए पनि अन्तर्राष्ट्रिय उडान सुरु भएपछि ६४ चिनियाँ कामदार स्वदेश फर्किएका छन् । आफ्नो जिम्माको काम सकेर उनीहरू फर्किएका हुन् । दुई सातापछि ५० चिनियाँ कामदार फर्किनेछन् । हाल १ सय ८० चिनियाँ र १ सय २० नेपाली कामदारले विमानस्थलमा काम गरिरहेका छन् । आयोजनालाई आवश्यक सामानसमेत समयमै आइपुगेको छैन । चीन र भारतबीचको खटपटका कारण सामान आउन ढिलाइ भएको आयोजना प्रमुख मुनकर्मीको दाबी छ । भारत हुँदै सामान आउने भएकाले कतिपय सामान भन्सारमै अड्किएको उनको भनाइ छ । आयोजनाले पत्राचार गरेपछि परराष्ट्र मन्त्रालयमार्फत चिनियाँ कामदारलाई ल्याउन कोसिस गर्ने मन्त्री भट्टराईले बताए । विस्तारै अन्तर्राष्ट्रिय उडान खुलेको र विदेशबाट आवतजावत गर्न सहज हुँदै गएकाले कामदार ल्याउन कठिनाइ नहुने उनले जनाए । नेपाल सरकारले ठूला आयोजनामा काम गर्ने कुनै पनि विदेशी प्राविधिक वा कामदारलाई नेपाल ल्याउन रोकेको छैन, उनले भने, उहाँहरूलाई ल्याउन चिनियाँ सरकारका विभिन्न एजेन्सीमार्फत कुराकानी गर्छौं । उपकरण आपूर्तिका लागि पनि भन्सार नाकामा मन्त्रालयले सहजीकरण गर्ने उनले बताए ।विमानस्थलको अनुगमनपछि उनले निर्माण कार्य सन्तोषजनक भएको प्रतिक्रिया दिए । सन् २०२१ को जुनभित्र निर्माण सक्ने लक्ष्य भेट्ने गरी काम भइरहेको उनले बताए । पहिले लक्ष्यभन्दा ६ महिना अगावै सकिने अनुमान थियो । कोभिडका कारण कतिपय उपकरण र कामदार आउन ढिलाइ भयो, उनले भने, अहिलेको कामलाई हेर्ने हो भने लक्ष्यभित्रै सकिने अवस्था छ । अन्तर्राष्ट्रिय विमानस्थल प्रमाणीकरण गर्न २३ महिना लाग्ने भएकाले सन् २०२१ भित्रमै पोखराबाट अन्तर्राष्ट्रिय हवाई उडान सुरु हुने उनको दाबी छ । ल्यान्डफिल साइट हटाउन पोखरा महानगरपालिका र गण्डकी प्रदेश सरकारसँग समन्वय गरेर काम अगाडि बढाउने उनले बताए । राष्ट्रिय गौरवका आयोजनामध्ये यो छिट्टै सम्पन्न हुनेमध्ये पर्छ, उनले भने । विमानस्थलको हाल ६४ प्रतिशत काम सकिएको छ । रनवे, एप्रोन, पाइपलाइन, ट्याक्सी वे, ट्रान्सफर्मर, विद्युत् पाइपलाइनका काम सकिएका छन् । एक्सेस रोड र टर्मिनल बिल्डिङ अन्तिम चरणमा पुगेका छन् । १४ भवनको संरचना बनेर फिनिसिङको चरणमा छन् ।"
जोगवनी नाकाबाट आयातनिर्यात सामान्य हुँदै,"सुनसरी मोरङ औद्योगिक करिडोरका उद्योग सञ्चालनमा आएसँगै जोगवनी नाकाबाट हुने आयातनिर्यात सामान्य अवस्थामा फर्किंदै छ । लकडाउन खुकुलो भएको र नजिकिएको दसैंका कारण करिडोरका प्रायः सबै उद्योग सञ्चालनमा छन् । पछिल्लो समय कन्स्ट्रक्सन, हाइड्रोपावर र स्टिलसँग सम्बद्धबाहेक करिडोरका सबै उद्योग सञ्चालनमा छन् । उद्योगी एवं मोरङ व्यापार संघका अध्यक्ष प्रकाश मुन्दडाले भने उद्योग सञ्चालनसँगै बजार पनि चलायमान भएपछि औद्योगिक नगरीमा आर्थिक चहलपहल सुरु भएको छ ।चैतदेखि असारसम्म प्रायः सबै उद्योग बन्द रहे । साउनदेखि आंशिक रूपमा खुलेका उद्योग भदौ तेस्रो सातासम्म सबै खुले । अवस्था हेरेर यहाँका उद्योगले अहिले ५० देखि ९० प्रतिशतसम्म उत्पादन गर्न थालेको मुन्दडाले जानकारी दिए । लकडाउनको सुरुवाती चार महिना मजदुरी गर्न उद्योगमा नजाँदा र गएकालाई पनि कोरोना संक्रमण पुष्टि हुँदा करिडोरका प्रायः उद्योग बन्द थिए । नजिकिएको दसैंलाई लक्ष्य गरी अब बजारलाई पनि सुरक्षित किसिमले नियमित खुला गर्ने प्रयास भइरहेको मुन्दडाको भनाइ छ ।औद्योगिक कच्चा पदार्थसहित व्यापारिक सामान आयात र स्थानीय उत्पादन निकासी बढेपछि जोगवनीबाट हुने आयातनिर्यात सामान्य अवस्थामा फर्किएको विराटनगर भन्सार प्रमुख शिव भण्डारीले बताए । सामान्य अवस्थामा विराटनगर भन्सारले दैनिक सरदर १५ करोड रुपैयाँ राजस्व संकलन गर्दै आएको थियो । तर चैत ११ देखिको लकडाउनले असारसम्म दैनिक बढीमा १५ लाख रुपैयाँसम्म मात्र राजस्व उठायो । साउनदेखि लकडाउन खुकुलो भएसँगै आयातनिर्यात बढ्दा राजस्व संकलन पनि सामान्य अवस्थामा फर्किएको उनले जानकारी दिए । भन्सार विभागले विराटनगर भन्सारलाई साउनमा २ अर्ब १८ करोड रुपैयाँ राजस्व संकलनको लक्ष्य दिएको थियो । कार्यालयले भने साउनमा २ अर्ब २४ करोड रुपैयाँ राजस्व असुली गर्यो । भदौमा ३ अर्ब २३ करोड असुली गर्ने लक्ष्य छ । तेस्रो सातासम्म करिब दुई अर्ब रुपैयाँ राजस्व उठिसकेको भण्डारीले जानकारी दिए ।लकडाउनको चार महिना यो नाकाबाट औद्योगिक कच्चा पदार्थ र तेस्रो मुलुकबाट आउने कुनै पनि सामान आएनन् । अहिले तेस्रो मुलुकका सामान पनि आयात सुरु भएको छ । पछिल्लो समय तेस्रो मुलुकका सामानसहित औद्योगिक कच्चा पदार्थ फलामका बिलेट, एचआर सिट, एचआर कोइल, पेट्रोलियम पदार्थ, एलपी ग्यास, भटमासको कच्चा तेल, सूर्यमुखी तेल, चिनी, प्लास्टिकका दाना, खाद्यान्नलगायत सामानको आयात बढेको भण्डारीले बताए ।"
प्रतीतपत्र पटकपटक संशोधन भएकाले मल ल्याउन सकेनौं,"काठमाडौं (कास) शैलुङ इन्टरप्राइजेज प्र्रालिले कोभिड१९ को बढ्दो संक्रमण र प्रतीतपत्र पटकपटक संशोधन गर्नुपरेकाले समयमै मल ल्याउन नसकिएको बताएको छ । कोभिडका कारण सामान लोड गर्न समस्या भएको र प्रतीतपत्र पटकपटक संशोधन गर्नुपर्दा ढिलाइ भएको शैलुङले शनिबार जारी गरेको विज्ञप्तिमा उल्लेख छ । कृषि सामग्री कम्पनी लिमिटेडले प्रतीतपत्रको ९० प्रतिशत रकम कोलकाता बन्दरगाहमा सामान आइसकेपछि भुक्तानी गर्ने र बाँकी १० प्रतिशत रकम सामान कृषि सामग्रीको गोदाममा पुर्याएपछि भुक्तानी गर्ने भनी प्रतीतपत्र खोलिएकामा पछि प्रतीतपत्रको सय प्रतिशत रकम नै सामान कृषि सामग्रीको गोदाममा पुर्याएपछि मात्र भुक्तानी गर्ने भन्ने प्रावधान थप गरिएको छ, विज्ञप्तिमा भनिएको छ, प्रतीतपत्र पनि सोबमोजिम नै पटकपटक संशोधन गरिरहनुपर्दा ढिलाइ भयो । शैलुङका अनुसार सुरुमा रसियन सप्लायर्स र उत्पादनकर्ताका नाममा प्रतीतपत्र खोलिएको थियो । कोभिड१९ का कारण रसियाको पोर्ट तथा अन्य संस्था बन्द भई सामान लोड हुन नसकेको कम्पनीको दाबी छ । सप्लायर्स र उत्पादनकर्ता नै परिवर्तन गर्नुपरेकाले थप ढिलाइ भयो, विज्ञप्तिमा भनिएको छ । शैलुङका अनुसार दोस्रो प्रतीतपत्र ओमानको सप्लायर र उत्पादनकर्ताका नाममा खोली भेसल नोमिनेसन गरेर बोरा बनाइसकिएको थियो । सबै काम सकिए पनि कोभिडकै कारण भेसल लोड हुन नसकेको हो ।"
सुरु भयो द रोडम्याप,काठमाडौं (कास) भुक्तानी प्रविधि कम्पनी भिजाले नेपालमा द रोडम्याप को सुरुवात गरेको छ । भिजाले सन् २०२१ र त्यसपछिका लागि नयाँ रोडम्याप सुरु गरेको हो । यसले नेपालमा भुक्तानी सुरक्षाको दिशा निर्देशित गर्ने कम्पनीले जनाएको छ । एसिया प्यासिफिकका जोखिम प्रमुख जो कनिङ्घमले भिजा सुरक्षा रोडम्यापको सुरुवात गर्दै कोभिड१९ विश्वव्यापी महामारीले उपभोक्ता तथा उद्यमीहरू डिजिटल व्यवसाय अपनाउन प्रेरित भएको बताए । भिजाले विश्वव्यापी रूपमा आर्टिफिसियल इन्टेलिजेन्स (एआई) प्रयोग गरेर वार्षिक २५ अर्ब अमेरिकी डलरको ठगी रोकेको दाबी गरेको छ ।
नेपाल बैंकचाँगुनारायण नगरपालिका सहकार्य,"काठमाडौं (कास) नेपाल बैंक लिमिटेड र भक्तपुरको चाँगुनारायण नगरपालिकाबीच विभिन्न कार्यक्रम तथा अभियानमा सहकार्य गर्ने सम्झौता भएको छ । सम्झौतामा नगरपालिकाले सञ्चालन गर्न लागेको बचत खाता छोरीको, सुरक्षा जीवनभरिको कार्यक्रमअन्तर्गत नगरभित्रका सामुदायिक विद्यालयमा अध्ययनरत छोरीहरूका नाममा बैंकमा खाता खोल्नेछ । साथै उक्त खातामा नगरपालिकाले प्रत्येक वर्ष चार हजार रुपैयाँ जम्मा गर्दै जाने व्यवस्था मिलाउने भएको छ । शून्य मौज्दातमा खोलिने यो खातामा बैंकले कुनै पनि शुल्क नलाग्ने जनाएको छ । नगरपालिकाको सिफारिसमा खोलिएका खातामा ३ लाख रुपैयाँसम्मको निक्षेप बिमासमेत गरिनेछ ।"
तेस्रो राउन्डमा नेपाल स्टार,"काठमाडौं (कास) सिंगिङ रियालिटी शो वाइवाई नेपाल स्टार को तेस्रो राउन्ड शनिबारदेखि सुरु भएको छ । दोस्रो राउन्डबाट छानिएका ४८ प्रतिस्पर्धीले तेस्रो राउन्डमा प्रवेश गर्नेछन् । यही राउन्डबाटै प्रतिस्पर्धर्हीरूले लाइभ म्युजिकमार्फत आफ्नो गायन क्षमता प्रदर्शन गर्नुपर्नेछ । कोभिड१९ का कारण वाइवाई नेपाल स्टारको प्रसारण केही समयका लागि रोकिएको थियो । कार्यक्रमका विजेताले ३५ लाख रुपैयाँ प्राप्त गर्नेछन् । साथै दोस्रो, तेस्रो र चौथोले ५५ लाख रुपैयाँ नगद पुरस्कार प्राप्त गर्नेछन् ।"
"घर बैंकमा धितो, ससुरालीको २ लाख ऋण","टाउकामा चोट, धारिलो हतियारसुदीप अधिकारी दम्पती र छोरा सुशान्त अनि कुकुर मृत अवस्थामा भेटिएपछि प्रहरी घटनाको अनुसन्धानमा जुटिसकेको थियो । हत्याको आशंका गर्दै उपत्यकाका सबै नाकामा निगरानी गरेर अनुसन्धानमा जुटेको प्रहरीलाई पोस्टमार्टम रिपोर्ट महत्त्वपूर्ण प्रमाण थियो । अधिकारी परिवारका तीनै जनासहित मरेको कुकुर पनि लिएर गएको चिकित्सकको टोलीले अस्पतालमा पुर्याएर घटना जाँचबुझ गर्न थाल्यो । सुशान्तको टाउकामा ४ ठाउँमा धारिलो हतियारले प्रहार गरेको र त्यसपछि घाँटी रेटिएको देखियो । सुशान्तको शव उनकै कोठामा गर्धनको छाला मात्र चुँडिन लागेको अवस्थामा देखियो । सम्झनाको टाउकामा ३ पटक धारिलो हतियार प्रहार गरिएको रहेछ । घटनास्थलबाट प्रहरीले दाउ (खुकुरी जस्तै धारिलो घरेलु हतियार) पनि फेला पारेको थियो । दुवै जना घोप्टो परेको अवस्थामा थिए । रामनाम लेखिएको पिताम्बरले छोपिएको अवस्थामा शव भेटिएको थियो । सुदीपको शव भेटिएको माथिल्लो तलाको किचन र बाथरुममा बान्ता गरेको प्रमाण भेटिएको थियो । कपडा रगतले लतपतिएको थियो । त्यही नजिकै सेल्फस ट्याब्लेट (विष) को खोल पनि भेटिएको थियो । ती ट्याब्लेटका खोल बारीमा पनि भेटिएको थियो । ट्याब्लेटको केही मात्रा कचौरामा घोलिएको अवस्थामा फेला परेको थियो । किचनमा खाना खाएर माझ्न बाँकी भाँडाकुँडा असरल्ल थिए ।प्रारम्भिक जाँचबुझ र सुरुवाती अनुसन्धानमा सम्झना र सुशान्तको हत्या गरी सुदीपले विष सेवन गरेर आत्महत्या गरेको प्रहरीले शंका गरेको छ ।"
ग्रान्ड स्लाम अनि थिएमको सपना,"एलेक्जेन्डर जेभरेभत्यसपछि यी खेलका पछिल्ला तीन नतिजा उनकै पक्षमा छ । यसै वर्षको अस्ट्रेलियन ओपनको सेमिफाइनलमा थिएमले नै हो, जेभरेजलाई चार सेटमा हराएको । उनी आइतबारको फाइनलको त्यसरी नै तयारी गर्नेछन्, जसरी उनले पहिलो चरणका लागि गरेका थिए । त्यसो भनेको पहिलो चरण होस् अथवा फाइनल, खेलमा सानो भूल पनि ठीक हुन्न ।अन्त्यमा थिएमले भनेका छन्, जतिबेला जोकोभिच प्रतियोगिताबाट बाहिरिए, त्यही बेला निश्चित भइसकेको थियो, यसपल्ट प्रतियोगिताले नयाँ च्याम्पियन पाउँदै छ । त्यस मोडदेखि मैले उपाधिबारे धेरै सोच्न छाडेको थिएँ । मेरो ध्यान खाली प्रतिद्वन्द्वी खेलाडीमै सीमित थियो । जेभरेभविरुद्ध पनि म यही रणनीतिले खेल्नेछु । मेरो मनमा यो फाइनल हुने छैन, खाली उनीविरुद्धको खेलमा हुनेछ ।"
आर्सनल सजिलै विजयी,"लन्डन (रोयटर्स) आर्सनलले इंग्लिस प्रिमियर लिगको नयाँ सिजनमा उत्साहबर्द्धक र सहज जित निकालेको छ । यसका लागि टोलीका दुई नयाँ ब्राजिली खेलाडीले महत्त्वपूर्ण भूमिका खेले । आर्सनलले यसै सिजन प्रियिमर लिगमा उक्लेको फुलहमलाई ३० ले हरायो र पूरा ३ अंक बटुल्यो । आर्सनलका लागि एलेक्जान्ड्रा लाकाजेटले आठौं मिनेटमा सिजनकै पहिलो गोल गरे । त्यसयता ब्राजिली ग्याब्रियल र पिएरे एमरिक अबामेयाङले एकएक गोल गरे ।डेब्युमा ग्याब्रियलले ४९ औं मिनेटमा गोल गरे भने अबामेयाङले ५७औं मिनेटमा तेस्रो गोल थपे । ग्याब्रियलसँगै लिगमा डेब्यु गरिरहेका अर्का ब्राजिली खेलाडी विलियनका लागि पनि उद्घाटन खेल सुखद रह्यो । चेल्सीबाट आर्सनल आएका विलियनले टिमको तीनै गोलमा सहयोगी भूमिका निभाएका थिए । गत सिजन एफए कप विजेता रहेको आर्सनलले यसअघि लिग च्याम्पियन लिभरपुललाई टाइब्रेकरमा हराएर कम्युनिटी सिल्ड पनि जितेको थियो ।डिफेन्सका खेलाडी ग्याब्रियल भने फ्रान्सको लिलेबाट आर्सनल आएका हुन् । उनी आफ्नो पहिलो खेलमै गोल गर्न सफल रहे । मिकेल आर्टेटा व्यवस्थापकमा आएयता आर्सनलको प्रदर्शन सुधारतर्फ अग्रसर छ । अब आर्सनलले लिगमा आफ्नो दोस्रो खेल पनि यसैपल्ट मात्र माथिल्लो डिभिजनमा उक्लेको लिड्स युनाइटेडको सामना गर्नेछ । खेलपछि प्रतिक्रिया दिने क्रममा पहिलो गोलकर्ता लाकाजेटले आफू आर्सनलमा खुसी नै रहेको बताए ।फ्रान्सेली खेलाडीले भने, म खुसी छु, यसमा दुविधा छैन । मेरो विचारमा म खुसी छैन भनेर अनुमान गरिरहेको मिडियाले मात्र हो । मैले सुरुदेखि भनेको छु, म आर्सनलमै खुसी छु । म आर्सनलका लागि उपाधि जित्न चाहन्छु । गत महिनामात्र हामीले एफए कप जित्न सक्यौं । यो पनि आर्सनलका लागि खुसी हुने बहाना हो । अबामेयाङले भने आर्सनलसँग नयाँ अनुबन्ध गरेको छैन । उनले पनि चाँडै क्लबसँग नयाँ अनुबन्धमा हस्ताक्षर गर्ने विश्वास गरिएको छ । प्लेअफ फाइनलबाट इंग्लिस फुटबलको माथिल्लो डिभिजनमा आएको फुलहमको घरेलु मैदान बेहोरेको हारपछि उसले पूरा सिजन संघर्ष गर्नुपर्ने देखाएको छ । पूरा खेल अवधिमा फुलहमको आक्रमण कमजोर देखियो भने रक्षापंक्तिमा पनि सुधार आवश्यक देखिएको थियो । दुई वर्षअगाडि पनि माथि उक्लेको फुलहम त्यही सिजन फेरि रेलिगेसनमा परेको थियो । अब फुलहमले लिग कपमा इप्सविचको सामना गर्नेछ र त्यसका लागि प्रतिद्वन्द्वी टिमको मैदानमा खेल्नेछ ।फ्रान्सपेरिस फ्रान्सेली लिग वानमा शुक्रबार राति बोर्डो र लियोनले गोलरहित बराबरी खेलेका छन् । बोर्डो तीन चरणको खेल समाप्तिमा पराजित रहेको छैन, तर तेस्रो खेलमा भने लियोनको चर्को दबाब सामना गर्नुपरेको थियो । टोलीको ५ अंक भएको छ र यो खेलमा विजयी रहेको भए अंकतालिकाको शीर्षस्थानमा उक्लने थियो । बोर्डोले लिगका पछिल्ला ५ खेलमा लियोनलाई पराजित गर्न सकेको छैन । लियोनको भने दुई खेलबाट ४ अंक भएको छ ।"
एसियाली खेलकुदलाई तयारी तीव्र,"चीनले कोभिड १९ महामारीबीच झेजियाङको प्रान्तको ह्याङझोमा हुने १९ औं संस्करणको एसियाली खेलकुद प्रतियोगिताको तयारी जारी रहेको जनाएको छ । एसियाली खेलकुद हुने ठ्याक्कै दुई वर्ष बाँकी छ । सन् २०२२ मा हुने प्रतियोगिताको दुईवर्षे काउन्टडाउन सुरु भएको छ। ह्याङझोले सन् २०१५ को सेप्टेम्बरमा ओसिएबाट आयोजना अधिकार पाएको थियो ।खेलकुद तयारीबारे अघिल्लो साता आयोजित समन्वय समितिको तेस्रो भर्चुअल कन्फ्रेन्समार्फत जानकारी दिइएको हो । एसियाली ओलम्पिक कमिटी (ओसिए) का आजीवन मानार्थ उपाध्यक्ष एवं एसियाली ओलम्पिक काउन्सिल समन्वय समितिका अध्यक्ष राजा रणधिर सिंहले बैठकमा ह्याङझो खेलकुदको तयारीमा प्राप्त चरणबद्ध उपलब्धिबारे जानकारी गराएका थिए। उनले तयारीप्रति प्रशंसा गर्दै उत्कृष्ट एसियाली खेलकुद आयोजना हुने विश्वास दिलाएका थिए ।ह्याङझो एसियाली खेलकुद आयोजक समितिका उपमहासचिव, ह्याङझो सहरका उपमेयर छन वेइ चियाङलगायतले कोरोना भाइरसका बाबजुद प्रतियोगिता आयोजनाका लागि तयारीहरू यथावत राखिएको बताए । उपमेयर वेइ चियाङले भने, यस वर्षको सुरुदेखि नै कोभिड महामारी देखा परे तापनि लक्षित तयारीमा कुनै तलमाथि भएको छैन र समयमै संरचना निर्माणको काम पूरा हुनेछ ।चिनियाँ खेल अधिकारीहरूले एसियाली खेलकुदलाई नयाँ उचाइमा लैजान प्रयास गरिने प्रतिबद्धता जनाए । मुख्य रंगशालाको रूपमा बिग लोटस को नाम दिइएको रंशगाला निर्माण भएको छ । १२ वटा नयाँ खेलस्थल निर्माण गरिएकोमा यो एक हो । ५३ खेल प्रतियोगिताका लागि सन् २०२० को अन्त्यसम्म ४२ वटा निर्माण सम्पन्न गर्ने लक्ष्य छ भने बाँकी २०२१ मार्चसम्म सक्ने आयोजकको लक्ष्य छ । एसियन खेलाडी भिलेजको निर्माण कार्य पनि चलिरहेको जनाइएको छ । अधिकांश रंगशाला संरचन २०२१ मा बनिसक्ने चिनियाँ अधिकारीहरूले जानकारी गराएका छन् । सन् २०२२ को सेप्टेम्बर १० देखि २५ सम्म चीनले तेस्रो पटक एसियाली खेलकुदको आयोजना गर्दै छ । यसअघि १९९० मा ११औं एसियाली खेलकुद बेइजिङ र १६ औं एसियाली खेलकुद सन् २०१० मा ग्वाङझोमा भएका थिए ।एसियाली खेलकुदमा ४० खेलमा १० हजार बढी खेलाडीले प्रतिस्पर्धा गर्नेछन् ।"
लहर खेलमैदान निर्माणको,"ग्रामीण क्षेत्रमा पनि फुटबलका ठूला प्रतियोगिता सञ्चालन गर्ने इलामको पुरानै चलन हो । ग्रामीण क्षेत्रमा हुने यस्ता प्रतियोगिता मैदानको अभावमा सेभेन ए साइडसम्म खेलाइन्छ । फुटबल मोहकै कारण पछिल्लो समयमा गाउँगाउँमा अन्तर्राष्ट्रिय साइजअनुसारकै खेलमैदान निर्माण गर्ने लहर चलेको छ । सन्दकपुर ५ जमुनामा खेलमैदान निर्माण गर्न गाउँपालिकाले २४ रोपनी जमिनको व्यवस्थापन गरिदियो । गाउँपालिका र प्रदेश सरकारको सहयोगमा अन्य खेलका लागि पनि प्रयोग गर्न सकिने गरी रंगशाला निर्माणको काम अघि बढाइसकेको छ । मैदान निर्माणकै लागि समाजसेवी तोयानाथ भट्टराईले निःशुल्क जग्गासमेत प्रदान गरेका छन् । बाँकी जमिन भने खरिद गरिएको हो । ढापपोखरी नजिकै रहेको जमिन गाउँपालिकाको मूल्यांकनमा प्रतिरोपनी १ लाख ५० हजार रुपैयाँ पर्छ । भट्टराईले गजाधर धनमाया भट्टराई रंगशाला निर्माणका लागि १५ लाख रुपैयाँ लिएर जमिन प्रदान गरे । गाउँपालिकाकै मूल्यांकनअनुसार मैले १० रोपनीबराबरको रकम लिएको हुँ, भट्टराईले भने, गाउँमा खेलकुदका ठूला प्रतियोगिता सञ्चालन गर्दै खेलाडी उत्पादन गर्ने र यस क्षेत्रको पर्यटन विकासमा पनि सहयोग पुगोस् भन्ने उद्देश्य हो । नजिकै रहेको ढापपाखेरी, जैविक विविधताले भरिएको हाँगेथाम, रेडपाण्डाको बासस्थान रहेको चोयाटारलगायत महत्त्वका क्षेत्रहरू रहेकाले यो खेलमैदानलाई पर्यटकीय हिसाबले अर्थपूर्ण हुने मानिएको छ । यस क्षेत्रमा राष्ट्रियस्तर प्रतिस्पर्धा गर्ने खेलाडी पनि जन्मिएका छन्, सन्दकपुर गाउँपालिका ५ जमुनाका वडाध्यक्ष जितबहादुर साँवाले भने, मैदान बनेपछि पर्यटन विकास र नयाँपुस्तालाई खेल कौशल सुधार्न थप सहज हुने ठानेर हिम्मत गरेका हौं । जमिन र मैदान निर्माणका लागि खेलप्रेमीले आर्थिक सहयोगसमेत प्रदान गरिरहेका छन् । फाकफोकथुम ४ फुएतप्पाको लिम्बूगाउँका बासिन्दा पनि के कम । बालबालिका र युवा खेल्न चाहेर पनि टाढा पुग्नुपर्ने भएपछि वर्षौदेखि गाउँठाउँमा नै खेलमैदानको आवश्यकता स्थानीयले महसुस गरेका थिए । कतै सरकारी निकायबाट सहयोग नपाएपछि उनीहरू घरलौरी चन्दा संकलन गरेर खेलमैदान निर्माणमा जुटेका हुन् । खेलमैदानको अभाव परिपूर्ति गर्न स्थानीय फुङवा युवा समूहको नेतृत्वमा सहयोग संकलन गरिएको छ । नजिकै मैदान नभएकाले यहाँका प्रतिभा पनि मौलाउन पाएनन् भने ससाना बालबालिकाले पनि खुला ठाउँमा रमाउने अवसर गुमाए, समूहका सचिव दीपक योङहाङले भने, गाउँका सबैको चाहना मैदान निर्माण गर्ने भएकाले रकम जुटाउन सहज भयो । उनीहरूबाट गच्छेअनुसार १ हजारदेखि २० हजार रुपैयाँसम्म रकम संकलन गरिएको हो । चन्दा र देउसीभैलोवाट संकलित रकमले ६ रोपनी जग्गा खरिद गरी चासोक तङनाम खेलमैदान निर्माण गरिएको छ । ६ लाख ७२ हजार रुपैयाँमा जग्गा खरिद गरिएको हो ।जिल्लाका अन्य क्षेत्रमा पनि नयाँ मैदान बनाउने र पुरानोलाई विस्तार र व्यवस्थित गर्ने क्रम बढेको छ । पूर्वको चर्चित गजुरमुखी धाममा नजिकै इलेभेन ए साइडको मैदान निर्माण गरिएको छ । स्थानीयको सहभागितासँगै माङसेपुङ गाउँपालिकाको सहयोगमा नयाँ मैदान निर्माण गरिएपछि प्रतियोगिता आयोजना गर्न सहज भएको छ । सूर्योदय नगरपालिकाको करफोक खेलमैदानलाई अखिल नेपाल फुटबल संघ (एन्फा) को सहयोगमा व्यवस्थित गरिँदै छ । इलाम नगरपालिकाको राजदुवालीमा पनि विभिन्न खेलकुद गतिविधि सञ्चालन गर्ने उद्देश्यले मैदान निर्माण भइरहेको छ । सन्दकपुर गाउँपालिकाको देउराली, माङसेपुङ गाउँपालिकाको इभाङ, लारुम्बा, माइजोगमाई गाउँपालिकाको नयाँबजारलगायतमा पनि मैदान निर्माण कार्य भइरहेको छ ।"

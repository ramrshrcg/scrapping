शीर्षक,विवरण
समुदायमा संक्रमण बुझ्न ॅसेरोप्रिभेलेन्स,"(काठमाडौं)  इपिडिमियोलोजी तथा रोग नियन्त्रण महाशाखा (ईडीसीडी) र नेपाल स्वास्थ्य अनुसन्धान परिषद् (एनएचआरसी) ले समुदायमा कोरोना भाइरस संक्रमणको अवस्थाबारे जान्नका लागि छुट्टाछुट्टै रूपमा सेरोप्रिभेलेन्स अध्ययन गर्ने भएका छन् । दुवै अध्ययनका लागि एनएचआरसीको इथिकल कमिटीमा प्राप्त प्रस्ताव आइतबार अनुमोदन भएको हो । सेरोप्रिभेलेन्स समुदायमा संक्रमणको अवस्था पत्ता लगाउने विधि हो ।ईडीसीडीले पहिलो चरणमा प्रत्येक प्रदेशमा ४ सय ५० जनाका दरले ३ हजार १ सय ५० जनाको एन्टिबडी परीक्षण गर्नेछ । सेरोप्रिभेलेन्स टेस्टका लागि सातै प्रदेशमा विभिन्न मापदण्डका आधारमा निर्धारण गरिएको स्थानबाट निश्चित व्यक्तिका रगतको नमुना संकलन गरेर राष्ट्रिय जनस्वास्थ्य प्रयोगशाला टेकुमा परीक्षण गरिने छ । हामीले सेरोप्रिभेलेन्स अध्ययन गरेर समुदायमा कुन संक्रमणको दर हेर्न खोजेका हौं, सबै काम द्रुत गतिमा अगाडि बढिरहेको छ, ईडीसीडीका महानिर्देशक डा वासुदेव पाण्डेले भने ।एनएचआरसीले भने काठमाडौं उपत्यकाभित्र सय जनाभन्दा बढी कार्यरत रहेका अस्पतालका चिकित्सक, नर्सलगायत स्वास्थ्यकर्मीका साथै तिनका परिवारको समेत एन्टिबडी परीक्षण गर्नेछ । एनएचआरसीले बनाएको मापदण्डअनुसार ७ सय ८४ जना स्वास्थ्यकर्मी तथा स्नोबल स्याम्पलिङका आधारमा ७ सय ८५ जना स्वास्थ्यकर्मीको परिवारका सदस्यको परीक्षण हुनेछ । एनएचआरसीले संकलन गरेको नमुना भने कुनै एक सरकारी अस्पतालमा परीक्षण गरिने छ । ईडीसीडीले समुदायको परीक्षण गर्ने भएपछि हामीले स्वास्थ्यकर्मी र तिनका परिवारमा मात्र केन्द्रित भएर सेरोप्रिभेलेन्स अध्ययन गर्न लागेका हौं, एनएचआरसीका कार्यकारी प्रमुख तथा सदस्य सचिव डा प्रदीप ज्ञवालीले भने, आइतबार दुवै अध्ययनका लागि इथिकल कमिटीले प्रस्ताव अनुमोदन गर्यो । उनका अनुसार चैत ११ पछि काठमाडौं उपत्यका छोडेर बाहिर नगएका स्वास्थ्यकर्मी र तिनका परिवारलाई मात्र यो अध्ययनमा सामेल गराइनेछ ।चार चरणमा हुने यस अध्ययनको पहिलो चरणमा स्वास्थ्यकर्मीको नमुना संकलन गरिनेछ भने त्यसको सातापछि मात्र परिवारका सदस्यको नमुना संकलन गरिनेछ । स्वास्थ्यकर्मीको पुनः ३ र ६ सातामा नमुना संकलन गरेर अध्ययनलाई मूर्त रूप दिइनेछ । ईडीसीडीले सेरोप्रिभेलेन्स अध्ययनका लागि एन्टिबडी परीक्षण गर्न ईएलआईएसए (इन्जाइम लिंक्ड इम्युनोअब्जर्बेन्ट एस्से) विधि प्रयोग गर्ने छ भने एनएचआरसीले अध्ययनका लागि सीएलआईए (केमिल्युमिनिसेन्ट इम्युनोएस्से) विधि अपनाउने छ ।ईडीसीडीस्थित स्रोतका अनुसार ईएलआईएसए विधिबाट परीक्षण गर्न आवश्यक पर्ने रिएजेन्ट सहयोग स्वरूप प्राप्त गर्नका लागि विश्व स्वास्थ्य संगठनसँगको सहकार्यमा स्वास्थ्य मन्त्रालयले विभिन्न मित्रराष्ट्रसँग छलफल गरिरहेको छ । भारत, दक्षिण कोरिया, चीन र अमेरिकालगायत देशलाई सहयोगका लागि पत्राचार गरिएको छ । अध्ययनका लागि नमुना संकलन गर्ने संकलक खटाउन विश्व स्वास्थ्य संगठनले मंगलबार एक संस्था छनोट गर्दै छ । उक्त संस्थाले फिल्डमा खटाउने कर्मचारीलाई विश्व स्वास्थ्य संगठनको सहयोगमा ईडीसीडीले तालिम दिएपछि नमुना संकलनको काम सुरु हुनेछ । सबै काम सकेर असोज १ तिर नमुना संकलन गर्न फिल्डमा सबै जना खटिने तयारी छ । राष्ट्रिय जनस्वास्थ्य प्रयोगशालाकी निर्देशक डा रुणा झाका अनुसार ईडीसीडीले गर्ने परीक्षणमा प्रयोगशालाका तर्फबाट ईएलआईएस गर्ने मेसिन र जनशक्ति मात्र प्रदान गर्न लागेको हो । ईडीसीडीले ल्याएर दिएको नमुना हामीले परीक्षण गरिदिने हो, अहिलेसम्म ईएलआईएसए विधिबाट परीक्षण गर्ने तय भएको छ, उनले भनिन्, उक्त परीक्षणमा प्रयोग हुने रिएजेन्ट पनि उहाँहरूले नै दिनुहुन्छ । त्योभन्दा बढी मलाई पनि केही थाहा छैन ।एनएचआरसीले गर्ने अध्ययनका लागि आवश्यक पर्ने सीएलआईएको रिएजेन्ट कुन प्रयोग गर्ने भन्ने मापदण्ड बनाइएको र सोहीअनुसार खरिद प्रक्रिया अगाडि बढाउने सदस्य सचिव डा ज्ञवालीले जानकारी दिए । हामीले कस्तो खालको रिएजेन्ट प्रयोग गर्ने भनेर पनि मापदण्ड तय गरेका छौं, सोहीअनुसारको सामग्री लिएर प्रयोग गर्छौं, उनले भने ।स्वास्थ्य मन्त्रालयले कोरोना रोकथाम तथा नियन्त्रणका लागि नयाँ प्रविधि तथा परीक्षण नेपालमा प्रयोग गर्नेसम्बन्धी सुझाव दिनका लागि गठन गरेको एचटेक कमिटीका सदस्यका अनुसार सो कमिटीले ईएलआईएसए वा सीएलआईए (केमिल्युमिनिसेन्ट इम्युनोएस्से) मध्ये जुन गरे पनि हुने भनेर सुझाव दिएको थियो । ती सदस्यका अनुसार ईएलआईएसएभन्दा सीएलआईए नयाँ प्रविधि हो । परीक्षणको हिसाबमा पनि सीएलआईएको प्रभावकारिता ईएलआईएसएभन्दा केही बढी देखिएको छ । हाम्रो कमिटीको काम सुझाव दिने मात्रै हो, हामीले निर्देशन दिन मिल्दैन, एक सदस्य भने, यो प्रविधि राम्रो छ भनेर सुझाव दिनुको अर्थ बुझ्नेले आफैं बुझ्नुपर्छ । संक्रामक रोग विशेषज्ञ डा प्रभात अधिकारीका अनुसार भने सेरोप्रिभेलेन्स परीक्षणका लागि धेरै समय खेर गइसकेको छ । त्यसैले हाल नेपालमा ईएलआईएसए र सीएलआईएमध्ये जुनको गुणस्तरीय रिएजेन्ट सजिलैसँग प्राप्त हुन्छ, त्यही प्रयोग गरेर परीक्षण गरिहाल्नु उचित हुन्छ । जहिल्यै अन्तिम समयमा आएर कहाँबाट कसले दिन्छ भनेर कुरेर बस्नु हुन्न, उनले भने, समय घर्किएपछि गरेर केही अर्थ हुँदैन । त्यसैले अन्यत्र देशसँग हात फैलाउनुभन्दा देशभित्र के उपलब्ध छ, त्यो पनि खोजखबर गरे राम्रो हुन्छ । बेलायतबाट प्रकाशित हुने विश्व प्रसिद्ध ब्रिटिस मेडिकल जर्नलमा एन्टिबडी परीक्षणका लागि प्रयोग हुने विभिन्न विधिको प्रभावकारिताबारे प्रकाशित विभिन्न ४० वैज्ञानिक लेखहरूको समीक्षा तथा सूक्ष्म विश्लेषणअनुसार एन्टिबडी परीक्षणका लागि सबैभन्दा बढी उपयुक्त सीएलआईए देखिएको दाबी गरिएको छ । त्यसपछि ईएलआईएसए र अन्तिममा एलएफआईए (ल्याटरल फ्लो इम्युनोएस्से) देखिएको उल्लेख छ । यसअघि विवादमा तानिएको आरडीटी किटमा एलएफआईए विधिबाट नै परीक्षण हुने गर्छ । ईडीसीडी तथा एनएचआरसीले गर्न लागेको सेरोप्रिभेलेन्स टेस्टमा समुदायमा गएर संकलन गरिएको रगतको नमुनामा इम्युनोग्लोब्युलिन जी (आईजीजी) छ या छैन भनेर हेरिनेछ । सकेसम्म आईजीजीको क्वान्टिटेटिभ परीक्षण गर्ने तय गरिएको छ । आईजीजी छ या छैन भनेर मात्रै होइन, कति छ भनेर पनि हेर्ने भन्ने छ, ईडीसीडी स्रोतले भन्यो, तर त्यसका लागि किट पनि त्यहीअनुसारको चाहिन्छ । अहिलेसम्म कहाँबाट कुन किट आउने भन्ने तय भएको छैन ।एन्टिबडी परीक्षणमा रगतमा कुनै पनि संक्रमणविरुद्ध रोग प्रतिरोधी प्रोटिन छ या छैन भनेर हेर्ने गरिन्छ । यही प्रोटिनलाई एन्टिबडी भनिन्छ, जुन दुई प्रकारको हुन्छ इम्युनोग्लोब्युलिनएम (आईजीएम) र इम्युनोग्लोब्युलिनजी (आईजीजी) । आईजीएम शरीरमा संक्रमण भएको थोरैमा पनि तीन दिनपछि मात्रै उत्पादन सुरु हुन्छ । अनि संक्रमण भएको केही सातापछि (थोरैमा पनि दुई साता) आईजीएमको स्थानमा शरीरले आईजीजी उत्पादन गर्न थाल्छ । सामान्य रूपमा बुझ्दा शरीरमा आईजीएम देखिनु भनेको संक्रमणको सुरुवाती अवस्था हो भने आईजीजी देखिएमा संक्रमण भएर पनि त्यसविरुद्ध शरीरमा प्रतिरोधी क्षमता विकास भयो भन्ने बुझिन्छ ।"
कोरोनाले थप १२ को मृत्यु,"काठमाडौं (कास) कोरोना संक्रमणबाट सोमबार १२ जनाको मृत्यु पुष्टि भएको छ । सोमबार दिउँसो जिल्ला अस्पतालमा मृत्यु भएका कपिलवस्तु सदरमुकाम तौलिहवाका ६२ वर्षीय पुरुषमा कोरोना पुष्टि भएको छ । जिल्लाका पुराना सञ्चारकर्मीसमेत रहेका उनी पाँच महिनायता मिर्गौलाको नियमित डायलसिस गराउँदै आएका थिए । भदौ ८ गते परिवारका एक सदस्यमा कोरोना पुष्टि भएपछि ११ गते उनीसहित ८ जनाको स्वाब संकलन गरिएको थियो । अन्य सदस्यको अझै रिपोर्ट नआएको प्रमुख जिल्ला अधिकारी दीर्घनारायण पौडेलले बताए । सिरहाको मिर्चैया नगरपालिका५ का ६२ वर्षीय र गोलबजार नगरपालिका३ जमदका ७७ वर्षीय पुरुषको पनि मृत्यु भएको छ । मिर्चैयाका पुरुष ग्यास व्यवसायी हुन् । उनको आइतबार राति जनकपुरस्थित प्रादेशिक अस्पताल र गोलबजारका पुरुषको काठमाडौंमा उपचारका क्रममा मृत्यु भएको जिल्ला स्वास्थ्य कार्यालय सिराहाका प्रमुख कृष्णदेव यादवले जानकारी दिए । एक सातादेखि उपचाररत पर्साको वीरगन्ज महानगरपालिका३० लालपर्साका ५४ वर्षीय पुरुषको सोमबार नारायणी अस्थायी वीरगन्ज हेल्थ केयर कोरोना अस्पतालमा मृत्यु भएको छ । मधुमेह, उच्च रक्तचाप र मिर्गौलाका बिरामी उनको आईसीयूमा उपचार गरिएको नारायणी अस्पतालका प्रवक्ता डाअतुलेश चौरसियाले बताए । बाँकेको नेपालगन्ज उपमहानगरपालिका९ का ५९ वर्षीय पुरुषको आइतबार राति नेपालगन्ज मेडिकल कलेज शिक्षण अस्पताल कोहलपुरमा मृत्यु भएको छ । तीन वर्षदेखि मुटुका बिरामी उनी कोरोना पुष्टि भएपछि आफैंले पैसा तिर्ने होटलको आइसोलेसनमा बसेका थिए । उनी उपमहानगर कार्यालयका कर्मचारी हुन् । उनको मृत्यु भएपछि कार्यालय तीन दिन सिल गरिएको उपमेयर उमा थापा मगरले बताइन् । मोरङको विराटनगर महानगरपालिका१० का ७६ वर्षीय वृद्धको सोमबार बिहान विराटनगरस्थित कोभिड१९ उपचार केन्द्रमा मृत्यु भएको छ । यस्तै, दोलखाका ६९ वर्षीय पुरुष, मकवानपुरका ३९ वर्षीय पुरुष, कास्कीकी ६३ वर्षीया महिला, काठमाडौंका ३७, ८३ र ९० वर्षका महिलाको पनि कोरोना संक्रमणका कारण ज्यान गएको स्वास्थ्य मन्त्रालयले जनाएको छ ।देशभर सोमबार ९ सय ७९ जना थपिएसँगै कुल संक्रमितको संख्या ४७ हजार २ सय ३६ पुगेको छ । ३० हजार ६ सय ७७ जना निको भइसकेका छन् । काठमाडौं उपत्यकामा भने सोमबार ३ सय २६ जना संक्रमित थपिएका छन् । काठमाडौंमा २ सय ९३, ललितपुरमा २० र भक्तपुरमा १३ जना थपिएको मन्त्रालयले जनाएको छ ।होम आइसोलेसनमै निको भइन् ८६ वर्षीया मुटुरोगीचितवन राप्ती नगरपालिका२ गड्यौलीकी ८६ वर्षीया कोरोना संक्रमित वृद्धा निको भएकी छन् । मुटुको रोगीसमेत रहेकी उनी होम आइसोलेसनमा थिइन् । उनीसँगै छोरा, बुहारी र नातिनीलाई संक्रमण देखिएपछि सबै होम आइसोलेसनमै बसेका थिए । चारै जनाको थप परीक्षणका लागि बिहीबार स्वाब संकलन भएको थियो । जसको नतिजा नेगेटिभ आयो । भरतपुरको कोभिड१९ परीक्षण प्रयोगशालाले शनिबार राति सार्वजनिक गरेको नतिजामा उनीहरू कोरोनामुक्त भएको राप्ती नगरपालिकाका मेयर प्रभा बरालले जानकारी दिइन् । साउन १९ गते आमा हेटौंडा जानुभएको थियो । त्यहाँबाट फर्केपछि संक्रमण भएको आशंका लागेर परीक्षण गरायौं । २१ गते स्वाब दिएका थियौं । १० दिनपछि नतिजा आयो । आमालाई संक्रमण भएको रहेछ, ५८ वर्षका छोराले भने । वृद्धालाई संक्रमण पुष्टि भएपछि छोरासहित ५१ वर्षकी बुहारी र २५ वर्षकी नातिनीको परीक्षण गराउँदा उनीहरूमा पनि संक्रमण भेटिएको थियो । त्यसपछि सबैलाई घरमै व्यवस्थापन गरेको राप्ती नगरपालिका२ का अध्यक्ष श्यामसुन्दर उप्रेतीले बताए । छोराका अनुसार मुटुरोगी आमाले ६ वर्षदेखि औषधि खाइरहेकी छन् । मलाई पनि सुरुमा पखाला लाग्ने र ज्वरो आउने भयो, उनले भने, चाहिएको औषधि वडाध्यक्ष र छिमेकीलाई भनेर मगाएँ । दुईचार दिनपछि सबैलाई सामान्य हुँदै गयो । तुलसी, गुर्जो, ज्वानो, बाबरी, बेसारपानी जस्ता घरेलु औषधि पनि नियमित सेवन गर्ने गरेको उनले बताए ।चितवन स्वास्थ्य कार्यालयका अनुसार आइतबार दिउँसोसम्म राप्ती नगरपालिकामा संक्रमितको संख्या ९७ पुगेको छ । निको हुने १२ जना छन् । चितवनमा सोमबार बिहानसम्म एक हजार ३८ जनामा संक्रमण देखिएको छ । निको हुने १ सय ८० जना छन् । जनस्वास्थ्य अधिकृत गीताञ्जली ढकालका अनुसार जिल्लामा ८० वर्ष नाघेका संक्रमितको संख्या तीन छ । जसमध्ये खैरहनीकी १०९ वर्षीया महिलाको निधन भएको थियो । चितवनमा पाँच महिनाको शिशुदेखि १०९ वर्षीया महिलासम्ममा संक्रमण देखिएको छ ।"
ट्राभल हिस्ट्री नभएकामा संक्रमण,"(धनगढी)  दूरपश्चिम प्रदेशमा ट्राभल हिस्ट्री नै नभएका व्यक्तिमा कोरोना संक्रमण दर बढेको छ । पछिल्लो समय गृहिणी, वृद्धवृद्धा, बालबालिका, शिक्षक र व्यवसायीमा कोरोना पुष्टि भएको हो । प्रदेशकै ठूलो र बढी जनघनत्व भएको सहर धनगढीमा भदौयता ट्राभल हिस्टी नभएका १ सय ३१ जनामा संक्रमण देखिएको उपमहानगरका स्वास्थ्य शाखा प्रमुख लक्ष्मीप्रसाद उपाध्यायले जानकारी दिए । धनगढीमा संक्रमितको संख्या ३ सय २ जना पुगिसकेको छ । कैलालीका गोदावरी, टीकापुर, लम्कीचुहा नगरपालिकामा पनि स्थानीयमा संक्रमणको दर बढेको छ ।कैलालीमा हालसम्म संक्रमितको संख्या १ हजार ८ सय ८८ पुगेको छ । जसमध्ये निको भइसकेकाको संख्या १ हजार ४ सय ३० जना छ । सक्रिय संक्रमितहरूको संख्या ४ सय ५० रहेको छ । कैलालीपछि डोटीमा संक्रमितको संख्या ९ सय ५५ पुगेको छ । अछाममा ९ सय ३४ जनामा संक्रमण पुष्टि भएको छ । कञ्चनपुरमा ६ सय ९५, बैतडीमा ३ सय ८१, बझाङमा ४ सय ३७, बाजुरामा ४ सय ५२, डडेलधुरामा ३ सय २१ र सबैभन्दा कम संक्रमण देखिएको दार्चुला जिल्लामा ५० जनालाई कोरोना पुष्टि भएको सुदूरपश्चिम प्रदेश स्वास्थ्य निर्देशनालयले जनाएको छ । निर्देशनालयका अनुसार सुदूरपश्चिमका नौवटै जिल्लामा ६८ हजार १ सय ३६ जनामा गरिएको पीसीआर परीक्षणमा ६ हजार १ सय १३ जनामा कोरोना पुष्टि भएको छ । जसमध्ये ५ हजार २ सय ४१ जना निको भएका पनि छन । मृत्यु हुनेको संख्या ११ छ । सुदूरपश्चिममा पहिलो संक्रमित चैत १४ गते देखिएको थियो । उनी यूएईबाट आएका थिए । उनीबाट परिवारकै भाउजू नाता पर्नेमा कोरोना सरेको थियो । जेठसम्म सुदूरमा कोरोना संक्रमितको संख्या ६ जनामा मात्रै सीमित थियो । जेठमै भारतसँगको अन्तर्राष्ट्रिय नाका खुलेपछि त्यहाँबाट १ लाख ५० हजारभन्दा बढी नेपाली सुदूरपश्चिम भित्रिए । त्यसपछि एकै महिना असारमा सुदूरपश्चिममा कोरोना संक्रमितको संख्या ३ हजारले नाघ्यो । कोरोना संक्रमण स्थानीयस्तरमा देखिन सुरु भयो । धनगढी उपमहानगरका स्वास्थ्य शाखा प्रमुख उपाध्यायका अनुसार अग्रमोर्चामा खटिने सुरक्षाकर्मी, स्वास्थ्यकर्मी, क्वारेन्टाइन र नाकामा खटिएका कर्मचारी र जनप्रतिनिधिहरूबाट स्थानीयस्तरमा कोरोना संक्रमण फैलिन थालेको छ । सुदूरपश्चिम स्वास्थ्य निर्देशक डा गुणराज अवस्थीले पनि भारत तथा अन्य देशबाट आएका संक्रमितहरू पछिल्लो पटक क्वारेन्टाइनमा नबसेर घर पसेकाले समुदायमा कोरोना प्रवेश गरिसकेको हुन सक्ने आशंका व्यक्त गरे । अहिल्यै तथ्यमा समुदायमा सरिसकेको छैन, उनले भने, विभिन्न नाकाबाट भारतदेखि आएकाहरू गाउँमा पसेकाले उनीहरूबाट समुदाय जोखिममा छ ।"
रथ तान्ने झडपमा पक्राउ ६ जनामा कोरोना,"काठमाडौं (कास) रातो मत्स्येन्द्रनाथको रथ तान्ने विषयमा भएको झडपको सिलसिलामा पक्राउ परेका १८ जनामध्ये ६ जनामा कोरोना संक्रमण पुष्टि भएको छ । महानगरीय प्रहरी परिसर जावलाखेलका प्रवक्ता प्रहरी नायब उपरीक्षक सन्तोष तामाङका अनुसार संक्रमण हुनेहरूको पक्राउ परेको भोलिपल्ट पीसीआर परीक्षण गरिएको थियो । पाटन अस्पतालबाट आइतबार आएको रिपोट पोजिटिभ देखिएको हो, उनले भने, उनीहरूलाई उपचारपश्चात् पुनः प्रहरीको सम्पर्कमा आउने गरी घरपरिवारको जिम्मा लगाएका छौं । उनले ललितपुर महानगरपालिका६ का रवि शाक्यलाई भने मानसिक रोगबाट पीडित भएकाले छोडिएको बताए । प्रहरीले झडपको सिलसिलामा पक्राउ परेका १४ जनालाई सार्वजनिक शान्तिविरुद्धको कसुरमा मुद्दा चलाएको छ । आइतबार ललितपुर महानगरपालिका१६ का प्रवीण शाक्य, ११ नम्बर इमुखेलका शुकबहादुर देउला र दलबहादुर देउलालाई भने प्रहरीले छाडेको छ ।"
बजारमा बेपर्बाह,अत्यावश्यक काममा बाहेक हिँडडुल गर्न सरकारले निषेध गरेका बेला काठमाडौंको नरदेवीमा सोमबार बिहान देखिएको भीड । उपत्यकामा कोरोना भाइरस संक्रमणको जोखिम उच्च रहे पनि बजार निस्कने अधिकांशले स्वास्थ्य सावधानीसमेत अपनाउने गरेका हुँदैनन् । तस्बिर ः दीपक केसीकान्तिपुर
कतारमा नेपालीलाई राम्रो काम पाउन सहज,"रोजगारीमा स्थायित्व ५० को दशकयता झन्डै १५ लाख जनाले कतार जान श्रम स्वीकृति लिइसकेका छन् । सन् २०१० मा कतारले विश्वकप खेलाउने देशको रूपमा चुनिएपछि हरेक वर्ष १ लाख जना नेपाली श्रमिक गइरहेका थिए । तर करार अवधि थप्ने नेपाली असाध्यै थोरै छन् । वैदेशिक रोजगार विभागका अनुसार अघिल्लो आर्थिक वर्ष ३१६ प्रतिशत पुरुष र १०३ प्रतिशत महिलाले करार अवधि थप गरी पुनः कतारको रोजगारी निरन्तरता दिएका छन् । लकडाउन सुरु हुनुअघिसम्म ३ लाख ५१ हजार नेपाली कार्यरत थिए । लकडाउन पछि नयाँ नेपाली श्रमिक जान पाइरहेका छैनन्, फर्किने मात्रै छन् । एउटा सोच लिएर गएको हुन्छ । एउटा आशा हुन्छ । त्यहाँ गएपछि १ सय ८० डिग्री फरक पर्छ । उनीहरूको आशा नै मर्छ । सोचेको न्यूनतम कुरा पनि पूरा हुँदैन । जेनतेन दुई वर्ष बसेर फर्किन्छन्, भेटवालले भने, अब भने फर्किने अवस्था कम हुन्छ । यसले थप अवसरका लागि त्यही प्रतिस्पर्धा गर्छ । एक हजार रियाल न्यूनतम तलब पाउँदा ओभर टाइमले रकम बढाइदिन्छ । एक जना श्रमिकले दैनिक रूपमा सरदर दुई घण्टा ओभरटाइम गरेकै हुन्छ । उसले महिनामा सरदर ७८ घण्टा ओभरटाइम गरेको हुन्छ । न्यूनतम तलबबाहेक बिदाका दिनबाहेक ४ सय ६ रियाल आउँछ । ओभरटाइमसहित १४ सय ६ रियाल (४५ हजार रुपैयाँ) हात पर्ने अवस्था छ । एक कम्पनीका मानव संसाधन प्रमुख सञ्जीव रानाभाटले अदक्ष श्रमिकले मासिक ४० देखि ५० हजार रुपैयाँसम्म नेपाल पठाउने अवस्था बनेकाले अब पहिला जसरी करार अवधि रद्द गर्ने अवस्था कम हुने बताए । अर्धदक्ष श्रमिकले योभन्दा पनि बढी तलब आउने हो । अब कतार छिर्ने जो कोहीले कम्तीमा ३२ हजार त पठाउने सुनिश्चित नै भयो, उनले भने, जुन कम्पनीले न्यूनतम तलबसमेत दिन सक्ने हैसियत छैन । त्यस कम्पनी त सजायको भागिदार बन्छ नै । उसको कारोबारसमेत रद्द हुन्छ । नयाँ अवसर कतारमा पाउने भएपछि श्रमिकमाथि अर्को देशमा अवसर खोज्दै जाने बाध्यता पनि हट्नेछ । जसले गर्दा श्रमिकमाथि थप ऋणभार लाग्ने छैन । १६ वर्षदेखि कतारमा व्यवसाय चलाउँदै आएका टीबी कार्कीले अब बिदामा गएर फेरि कतारमै रोजगारीमा आउनेको संख्या बढ्ने बताए । दुई वर्षका लागि आउने अनि फर्किने श्रमिकको बाहुल्य थियो भने अब घट्छ । स्थायित्व बढ्छ । मार्केट रेट बढ्छ, गैरआवासीय नेपाली संघ कतारका पूर्वउपाध्यक्षसमेत रहेका कार्कीले भने, कम्पनी पनि नयाँ ढंगले चल्छ ।कतारका लागि नेपाली राजदूत नारदनाथ भारद्वाजका अनुसार कतारको प्रतिब्यक्ति आयको हिसाबले न्युनतम तलब अझै कम भएको बताए । कतारले पहिलोपटक न्यूनतम तलब निर्धार्रण गरेको छ । यो सुखद हो । यसको स्वागत गरेका छौं, उनले भने ।"
"चट्याङबाट बचे, पहिरोमा जोगिएनन्","(ताप्लेजुङ)  भदौ १६ दिउँसो २ बजे, सिरिजंघा गाउँपालिका४ तेल्लोकका ३० वर्षीय राजु थेबे नागदेवा लघु जलविद्युत् आयोजनाको विद्युत् गृह (पावर हाउस) छेउमा बसेर वेयरिङको सामग्री मिलाउँदै थिए । यत्तिकैमा चट्याङको ठूलो आवाज सुनियो । उनी मूर्च्छा परेर ढले । १५ मिनेटपछि मात्रै बौरिए । आँखा त खोले तर केही सुन्न नसक्ने भए । उनलाई लाग्यो अब सुन्ने शक्ति गुम्यो । करिब एक घण्टामा उनले पहिलेको जस्तैगरी सुन्न थाले । सामान्य अवस्थामा फर्किएपछि उनले थाहा पाए, चट्याङले दाजु रामकुमार थेबेको अलैंची बगानमा काम गर्ने ६ जना घाइते भएछन् । अलैंची टिप्दै गरेका उनीहरूमध्येका एक उमेश थेबे गम्भीर भएपछि सिरिजंघा गाउँपालिकाले सबै खर्च बेहोर्ने गरी उपचारका लागि झापाको बिर्तामोड पठायो । फुङलिङ नगरपालिका१० फुरुम्बुकी दुर्गा विष्ट भट्टराईको भने चट्याङकै कारण मृत्यु भएको थियो । त्यस दिन राजुले पुनर्जन्म पाएको अनुभूति गरे । त्यही खुसीमा साँझ विद्युत् गृह नजिकैको विश्वराज भट्टराईको होटलमा ७ जना साथी भेला भएर भोज गरे । विश्वराजका अनुसार उनले त्यस दिन ६ हजार ३ सय रुपैयाँ बिल तिरेका थिए । भोजमा सहभागी साथीहरूका अनुसार चट्याङ लाग्दा पनि बचेकोमा राजु निकै खुसी थिए ।तर, यो खुसी एक हप्ता पनि टिकेन । आइतबार बेलुकादेखि परेको वर्षासँगै झरेको पहिरोले उनलाई लग्यो । स्थानीय टोल विकास समितिका अध्यक्षसमेत रहेका उनी आइतबार बेलुकीपख बैठक सकेर विश्वराजकोमा गई चाउचाउ बनाउन लगाएर खाएका थिए । उनीसँगै ३ जना साथी पनि थिए । घर जान्छु र पावर हाउस झर्छु भनेर हिँडेका उनलाई बिहान गाउँलेले मृत अवस्थामा फेला पारे ।गाउँपालिका अध्यक्ष टीका गुरुङका अनुसार पहिरोले विद्युत् गृह सोहोरेर खोलामा पुर्याएको छ । घटनामा राजुसँगै स्थानीय ५५ वर्षीय विष्णुदास थेबेको पनि मृत्यु भएको छ । उनीहरूले त बच्नका लागि भाग्ने मौकै नपाएको जस्तो देखिन्छ, गुरुङले भने, बिहान हामीले सिरक, डसना र अरू सामानसहित उनको शव भेट्यौं ।उनीहरूले सुत्ने गरेको खाट भने केहीमाथि नै अल्झिएको अवस्थामा भेटिएको थियो । पावर हाउसको माथि पहरो छ, पहरोको माथि माटो जमेको रहेछ, गुरुङले थपे, भारी वर्षा माटोले थाम्न नसकेपछि पहिरो बनेर झरेको जस्तो देखिन्छ । करिब ३० मिटर माथिबाट बगेको पहिरोले विद्युत् गृह १५ मिटर तल पुर्याएको छ । उक्त स्थानमा नागदेवा खोला र काबेली नदी मिसिन्छन् ।राजुसँगै ज्यान गुमाएका विष्णु भने उनको साथी गएका थिए । विद्युत् आयोजना बनेसँगै अपरेटरको काम गर्न थालेका राजु यसै वर्ष टोल विकास समितिको अध्यक्ष भएपछि विष्णुलाई काम सिकाउन थालेका थिए । २० किलोवाट क्षमताको यो विद्युत् गृहमा शान्ति विश्वकर्मा र राजु पालो मिलाएर काम गर्थे । पहिले राति मात्रै सञ्चालन हुने विद्युत् गृह भदौ १ देखि दिउँसो पनि चल्न थालेको थियो ।गाउँपालिकाको अनुरोधमा कार्यालय प्रयोजनका लागि दिउँसो पनि चलाउन थालिएको हो । अध्यक्ष गुरुङले भने, राति १ बजेसम्म त बिजुली बलिरहेकै थियो, त्यसपछि झ्याप्पै गयो । पानी परिरहेकाले बन्द गरे होलान् भन्ने लाग्यो । तर पहिरो गएर सखापै पो पारेको रहेछ । घटनास्थल सदरमुकाम फुङलिङबाट सात घण्टाको सवारी दूरीमा पर्छ ।जिल्ला मिनिग्रिडका सचिव तथा चिमाल ग्रामीण विद्युत् सहकारी संस्थाका अध्यक्ष खड्गविक्रम सुवेदी भिरालो जमिनमा बनाइने हुँदा यहाँका हरेकजसो विद्युत् गृह जोखिममा रहेको बताउँछन् । बाढीले पावर हाउस बगाएका थुप्रै घटना छन्, उनले भने, कतिपय घटनामा अपरेटरले भागेर ज्यान बचाएका छन् ।"
ॅपलपल मृत्युसँग जुधेर बाँचें,"प्रदेशको सामाजिक विकास मन्त्रालय अन्तरगत स्वास्थ्य महाशाखा प्रमुख भएकाले म कोरोनाको नियमित अनुगमनमा खटिँदै आएको थिएँ । साउन ३० गते मलाई पनि संक्रमण देखियो । ब्लडप्रेसरका बिरामी भए पनि सुरुमा कुनै लक्षण थिएन । सामान्य निगरानी आफैं गर्न सक्ने भएकाले होम आइसोलेसनमा बसेँ । घरका ८ जनालाई पनि संक्रमण देखियो । घरमै निगरानीमा बसिरहेका बेला श्वासप्रश्वासमा समस्या देखिएपछि कोरोना अस्पतालको आईसीयूमै भर्ना भएँ । २१ दिनको संघर्षपछि भदौ १९ मा डिस्चार्ज भएको हुँ । अहिले घरमै आराम गरिरहेका छु । कोरोनालाई सामान्य नठान्नूस् । म भाग्यवश बाँचेर आएँ । यस्तो अवसर सबैलाई नमिल्न सक्छ । होम आइसोलेसनमा बसेकै बेला संक्रमणको ५ दिनपछि गल्दै गएँ । रुघाखोकी र ज्वरो बढ्दै गयो । सातौं दिन त अक्सिजनको लेभल निकै तल गयो । सेचुरेसनको मात्रा ९३ बाट तल झर्दै गयो । मलाई श्वास फेर्न अप्ठ्यारो भयो । अवस्था जटिल भएपछि बुटवल धागो कारखानास्थित कोरोना अस्थायी अस्पतालको आईसीयूमा राखेर अक्सिजन दिइयो । निमोनिया पनि देखियो । त्यति मात्र उपचारले अवस्था सुधार भएन । अस्पतालका कोरोना फोकल पर्सन डा सुदर्शन थापाले अन्तिम उपायका रूपमा रेमडेसिभिर औषधि प्रयोग गरेर हेर्नुपर्ने बताउनु भयो । जुन भाइरल एन्टिबाइटिक औषधि हो । त्यसअघि अस्पतालका अरू बिरामीलाई यस्तो औषधि प्रयोग गरिएको थिएन । मैले उक्त औषधि प्रयोगपछि केही बाँचेका र केही मरेका बिरामीको अवस्था थाहा पाएँ । आसपासमा बिरामी मरिरहेका थिए । आफ्नो पनि ठेगान रहेन । अरू उपाय नदेखिएको र बाँच्न सक्ने त्यही उपाय भएकाले मैले साइड इफेक्ट भए पनि हुन्छ चलाउनुस् भनें । त्यसको थामिनसक्नु असरले म झन् शिथिल हुँदै गएँ । तैपनि, डाक्टर साबको औषधि चक्र सम्झेर निराश भइनँ । बाँच्ने र निको हुने आशा पालिराखें । रेमडेसिभिर औषधिले हुने कलेजो संक्रमण बाहेकका सबै असर ममा देखिएको थियो । यद्यपि म निराश भइनँ । उच्च आत्मबल बनाइराखेँ । प्रयोग सफल भयो । औषधि प्रयोगको तेस्रो दिनदेखि केही सुधार देखिन थाल्यो । धिमा गतिमा सुधार भयो । गलेर बोल्न नसक्ने अवस्थाबाट खुलेर बोल्न सक्ने भएँ । सबैसँग हाँसेर बोल्न थालेँ । खाना रुच्न थाल्यो । तर कोरोना संक्रमण र रेमडेसिभिर औषधि प्रयोग सजिलो रहेनछ । मैले पलपल मृत्युसँग जुध्नुपर्यो । व्यवस्थित अस्पताल, सफल चिकित्सकीय टोली नभएको भए सायद मैले नयाँ जीवन पाउने थिइनँ । (कुराकानीमा आधारित)"
भारतीयको कुटाइबाट घाइते वृद्धको मृत्यु,राजविराज (कास) भारतीय नागरिकको समूहबाट कुटिएका एक वृद्धको उपचारका क्रममा मृत्यु भएको छ । सप्तरीको डाकनेश्वरी नगरपालिका६ का ६५ वर्षीय रामदेव यादवको उपचारका क्रममा बीपी कोइराला स्वास्थ्य विज्ञान प्रतिष्ठान धरानमा आइतबार मृत्यु भएको प्रहरी नायब उपरीक्षक तिलक भारतीले जानकारी दिए । गत भदौ ६ गते नेपालभारत सीमा क्षेत्र दशगजानजिक भारतीयको समूहले रामदेव र उनका छोरा अनिलमाथि बाँसका भाटा र लट्ठीले निर्घात कुटपिट गरेका थिए । आफ्नो धान खेतमा बिहार राज्यको मधुवनी जिल्लाअन्तर्गतको करियौतका भारतीयले भैंसी चराएपछि उनीहरू रोक्न गएका थिए । कुटपिटमा संलग्नमध्येका करियौत बस्ने १९ वर्षीय प्रदीप यादवलाई स्थानीयले त्यसै दिन नियन्त्रणमा लिएका थिए । उनीविरुद्ध कर्तव्य ज्यान मुद्दा चलाइएको भारतीले बताए । भारतीयको कुटपिटपछि उक्त सीमा क्षेत्रमा पछिल्लो समय दुवैतर्फका सर्वसाधारणबीच तनाव बढेको छ ।
नदीमा बगेका दुईको शव फेला,ताप्लेजुङ (कास) सिरिजंघा गाउँपालिका७ लुम्लेको तावाखोलामा बेपत्ता भएका दुई युवकको शव भेटिएको छ । सिदिङ्वा गाउँपालिका७ सुरुमखिमका ३२ वर्षीय सूर्यमान लिम्बूको शव ७ सय मिटर तल र ३६ वर्षीय सुमन लिम्बूको शव पाथीभरा याङवरक गाउँपालिका७ थुम्बेदिनको काबेली खोला किनारमा भेटिएको प्रहरी नायब उपरीक्षक महेन्द्र श्रेष्ठले बताए । उनीहरू दुई जना र गणेश राई गत शनिबार खोलामा माछा मार्न गएका थिए । जाल हान्ने क्रममा सूर्यमान ढुंगामा चिप्लिएर खोलामा लडेका थिए । उनीभन्दा तल रहेका सुमनले निकाल्ने प्रयास गर्दा उनी पनि बगेको प्रहरीले जनाएको छ ।
मलेसियामा नेपालीलाई मृत्युदण्डको फैसला,काठमाडौं (कास) मलेसियाको उच्च अदालतले मलेसियन नागरिकको हत्यामा दोषी ठहर गर्दै धनुषाको गोविन्दपुरका ३६ वर्षीय सुरजदेव साह तेलीलाई मृत्युदण्ड दिने फैसला गरेको छ । तेलीले मलेसियाको कम्पुङस्थित मुतियार बाटु१० का ३४ वर्षीय आर हारिधासलाई घरमै हत्या गरेको ठहर गर्दै अदालतले अगस्ट १७ मा मृत्युदण्डको फैसला गरेको हो । नेपाली दूतावासले तेलीको जीवनरक्षाका लागि पुत्राजयस्थित पुनरावेदन अदालतमा पुनरावेदन गरिसकेको छ । हारिधासको २०१६ डिसेम्बर २ मा हत्या भएको थियो । लरी ट्रकका ड्राइभर रहेका तेली हारिधासकी श्रीमतीका प्रेमी थिए । प्रहरीले श्रीमतीलाई नै हत्याको साक्षीका रूपमा अदालतमा पेस गरेको थियो । सन् २००६ मा मलेसिया पुगेका तेली ओयल पाम फ्याक्ट्रीमा सामान्य श्रमिकका रूपमा काम गर्थे । उनी मलेसिया भाषामा दख्खल राख्छन् ।
अन्तर्राष्ट्रियतर्फ ५५ उडान थपिए,"काठमाडौं (कास) मन्त्रिपरिषद् बैठकले अन्तर्राष्ट्रियतर्फ दैनिक आगमन यात्रु संख्या ८ सयसम्म नबढ्ने गरी नियमित र चार्टर उडान सञ्चालन गर्न निर्देशन दिएपछि संस्कृति, पर्यटन तथा नागरिक उड्डयन मन्त्रालयले थप ५५ वटा उडानलाई स्वीकृति दिएको छ । कोभिड१९ महामारीका कारण स्वदेश फर्किन चाहने नेपालीहरूको संख्या हजारौं रहेकाले भदौ १४ मा बसेको मन्त्रिपरिषद् बैठकले चार्टर र नियमित दुवै उडानबाट एक दिनमा आउने यात्रुको संख्या ३ सयले थप्दै ८ सय पुर्याएको थियो । यसअघि सरकारले भदौ ४ मा दैनिक ५ सय नेपालीलाई मात्रै ल्याइने निर्णय गरेको थियो । निर्णय संशोधनसँगै मन्त्रालयले भदौ १६ देखि असोज १४ सम्मको एक महिनामा ९३ नियमित र ४९ चार्टर गरी १४२ वटा उडानलाई काठमाडौं आउन अनुमति दिएको हो । सरकारले लकडाउनयता पहिलो पटक भदौ ४ मा दैनिक आगमन यात्रु संख्या ५ सयले नबढ्ने गरी चार्टर उडानसँगै नियमित अन्तर्राष्ट्रिय उडान खुला गर्ने निर्णय गरेको थियो । तर, नेपाल फर्किने यात्रु संख्या विदेशमा अत्यधिक भएको र थोरै उडान स्वीकृति दिँदा टिकट अत्यधिक महँगो भएको गुनासो आएपछि सरकारलाई उडान संख्या बढाउन दबाब परेको थियो ।"
देश छाड्नेको ताँती नदेखेझैं नगर,"हिजो कोभिड१९ ले जब छिमेकी मुलुक भारतलाई गाँज्दै ल्यायो, तब त्यहाँबाट स्वदेश आएका नेपालीहरू यतिबेला धमाधम उतै फर्कंदै छन् । यो आफैंमा विस्मयकारी खबर छ महामारीबाट जोगिन घर आएकाहरू प्रकोप झन् उत्कर्षमा पुगिरहँदा देश छाड्दै छन् । जबकि, भारत आफैं संक्रमणको कहालीलाग्दो अवस्थामा छ, आइतबार मात्रै त्यहाँ ९० हजारभन्दा बढीमा संक्रमण पुष्टि भएको थियो भने कुल संक्रमितको संख्यामा उक्त मुलुक ब्राजिललाई पनि उछिनेर विश्वमै दोस्रो बनिसकेको छ । ४२ लाख संक्रमित नाघिसकेको त्यहाँ दिनहुँ एक हजारभन्दा बढीले यसैका कारण ज्यान गुमाइरहेका छन् । यस्तो भयावह स्थितिमा पनि महामारीको रापमा सेकिन नेपालीहरू रहरले त्यता गइरहेका होइनन् । यता भोकले टिक्नै नसक्ने हुँदा पनि राज्यबाट रोजीरोटीको प्रत्याभूति नभएपछि भयलाई जितेर उनीहरू बिदेसिन विवश बनेका हुन् । संकटका बेला पनि नागरिकहरूले आफ्नै देशभित्र भर पर्न नसकेको यो मामिला आफैंमा गम्भीर छ, मुलुकका सबै तहका सरकार, सरकारी तन्त्र र सार्वजनिक मामिलामा चासो राख्ने जो कोहीले पनि यसलाई तदर्थ शैलीमा मात्रै लिनु हुँदैन । कम्तीमा संकट अवधिभर भए पनि उनीहरूलाई मुलुकमै अड्याउने वातावरण बनाउन ठोस पहल थाल्नुपर्छ । पश्चिम नेपालका सीमावर्ती नाकाहरूमा अचेल दिनहुँ भारतबाट आउनेभन्दा जाने धेरै भेटिन्छन् । उनीहरूमध्ये कति त घर आएकै धेरै भएको थिएन । तापनि फेरि उतै फर्किहाल्नुपर्नेमध्ये धेरैको कारण उही छ यता खेतीको अन्नले भ्याएन, ऋणपान गर्ने ठाउँ पनि सकियो र गुजारा चलाउनै गाह्रो भयो । अगाडिको विकल्प भारतिनु मात्र भएपछि उनीहरूले बाध्यतावश जोखिमलाई जित्न खोजेका हुन् । केही भने उतै बन्दव्यवसाय भएकाले यता त्यसै कति बस्नु भनेर हिँडेकाहरू पनि छन् । महामारीका कारण अन्तर्राष्ट्रिय नाका बन्द भएकाले विदेशी कम्पनीको कामदार प्रमाणपत्र लिएका र भारतको स्थायी बसोबास गरेको आधार कार्ड भएकालाई मात्र प्रशासनले उता जान दिइरहेको छ । इच्छुक सबैलाई छाड्ने हो भने बिदेसिनेको भीड अझै ठूलो हुन सक्छ । महाव्याधिसँगै बेरोजगारी समस्या विश्वव्यापी छ । रोजगारी सिर्जना गर्नु चुनौतीपूर्ण छ । कोरोना भाइरसको संक्रमण विश्वभर फैलिने संकेत देखिएसँगै विज्ञहरूले यसबारे सरकारलाई सजग गराएका थिए, रोजगारी बढाउने सिर्जनशील कार्यक्रम ल्याउन सुझाव दिएका थिए । यसबीचमा करिब आधा वर्ष बितिसक्यो । सरकारले गत जेठ १५ मै ल्याएको यस आर्थिक वर्षको बजेटमा रोजगारी सिर्जनामा जोड दिने बताएको पनि थियो । मुलुकभित्रै रोजगारी गुमाएका र वैदेशिक रोजगारीबाट फर्कनेहरूलाई कामको अवसर सिर्जना गर्नुपर्ने चुनौतीलाई बजेटले सम्बोधन गर्न खोजेजस्तो देखिन्छ पनि । नागरिकका लागि काम र रोजगारीका अवसरलाई बजेटले क्षेत्रगत र कार्यक्रमगत प्राथमिकता निर्धारणको तेस्रो बुँदामै उल्लेख गरेको छ । देशभित्र काम र रोजगारीका थप काम र अवसर सिर्जना गर्ने भनिएको बजेटमा स्थानीय तहबाट सञ्चालन हुने विकास निर्माणका श्रममूलक सामाजिक तथा भौतिक विकास आयोजनामा विपन्न परिवारलक्षित कामका लागि खाद्यान्न सञ्चालन गर्ने बताइएको छ । बेरोजगार रहेका, कोरोनाका कारण रोजगारी गुमाएका र वैदेशिक रोजगारीबाट फर्केकालाई पारिश्रमिकसहितको जनसहभागितामूलक र प्रविधिसहितको श्रममूलक विकास निर्माणमा परिचालन गर्ने प्रतिबद्धता जनाइएको छ । तैपनि यतिबेला विदेश हिँड्नेको लर्को देख्दा लाग्छ आखिर बजेट त सब भन्ने कुरा न हो ! कार्यकर्ता वितरणमा केन्द्रित रहेको भनेर आलोचित प्रधानमन्त्री रोजगार कार्यक्रम बाटै २ लाखलाई रोजगारी दिने भनेर बजेटमा ११ अर्ब ६० करोड रुपैयाँ छुट्याइएको छ । यसको एक तिहाइभन्दा बढी रकम स्थानीय तहमा गइसकेको बताइएको छ । त्यस्तै, विदेशबाट फर्किएका कोरोना प्रभावित ५० हजारका लागि सीप विकास, तालिम र प्रविधि पहुँच विस्तार गर्न १ अर्ब रुपैयाँ विनियोजन गरिएको छ । यसबाहेक रोजगारी सिर्जनाकै लागि सरकारले युवा स्वरोजगार कोष, श्रम सूचना बैंकदेखि सीप रूपान्तरणजस्ता कार्यक्रमको रकम बढाएको छ । यी कार्यक्रममार्फत झन्डै ८ लाखलाई रोजगारीका सिर्जना गर्ने दाबी बजेटमा उल्लेख छ । रोजगारी सिर्जनामा यति धेरै प्रतिबद्धता जनाइएको बजेट कार्यान्वयनमा गएको दुई महिना हुनै लाग्यो, तैपनि आपत्मा परेका नागरिकहरूले सरकारी आडभरोसा पाउन सकेका छैनन् । बरु आफ्नो बाटो आफैं तताउन बाध्य भएका छन् । सरकारी योजनाअनुसार केही पालिकाले कार्यर्क्रमको खाका बनाए पनि लम्बिँदा लकडाउन र निषेधाज्ञाका कारण कार्यान्वयन गर्न नसकेको बताएका छन् । केहीले तत्काल रोजगारको कुनै कार्यक्रम नभएको जनाएका छन् । सरकारले थप सिर्जनशील बनेर बेरोजगारलक्षित योजना अघि सार्नु त कता हो कता, बजेट विनियोजन भएकै कार्यक्रम पनि लागू हुन नसक्नु आफैंमा उदेकलाग्दो छ । रोजगारीमा महत्त्वपूर्ण भूमिका खेल्न सक्ने क्षेत्रले पनि युवाहरूलाई अड्याउन सकेको देखिँदैन । मुख्य बालीको याममै मल हाहाकार हुनुले किसानका दुःख बताइहालेकै छ । यस्तो अवस्थामा तीनै तहका सरकारले रोजगारी सिर्जनाका निर्धारित कार्यक्रम अविलम्ब लागू गरेर आपत्मा परेका बेरोजगारहरूलाई समेट्नुपर्छ । र, आफैं काम खोज्नसमेत नदिने गरी लकडाउन र निषेधाज्ञालाई निर्विकल्प उपायका रूपमा लम्ब्याइरहनु हुन्न । मुलुकमा कति काम उपलब्ध छ, कति श्रमशक्ति त्यसै बसिरहेका छन्, यसको दुरुस्त नक्सांकन पनि सरकारी निकायले गर्नुपर्छ । किनभने, यहाँ एउटा विरोधाभास छ नेपालीहरू अहिले पनि कामको खोजीमा भारततर्फ हिँडिरहेका छन्, तर भारतीयहरूले बर्सेनि नेपालबाट आफ्नो मुलुकमा पठाउने विप्रेषण उताबाट भित्रिनेभन्दा निकै बढी रहेको तथ्यांक सार्वजनिक भएको छ । यस्तो अवस्थामा मुलुकभित्र उपलब्ध कति कामका लागि आफ्नै नागरिकको दक्षता वृद्धिमा सरकारले जोड दिनुपर्छ । यसका लागि केही समय लाग्ने भए पनि तत्काल संकटमा परेकाहरूलाई उपलब्ध कार्यक्रममार्फत लाभान्वित तुल्याउन ढिलाइ गर्नु हुँदैन । यस्तो बेला पनि सरकार त्यसै चुपचाप बसिरहेर नागरिकहरूलाई प्रवास जान बाध्य तुल्याउनु जानीजानी उनीहरूलाई असुरक्षातर्फ धकेल्नु हो, यो भूल दोहोर्याइरहनु हुँदैन ।"
राष्ट्रिय सभा कि डम्पिङ साइट ?,"राष्ट्रिय सभामा चोरबाटोबाट जनताद्वारा अस्वीकृत व्यक्तिहरूलाई लाज पचाएर भटाभट मनोनयन गर्नॅ दुर्भाग्यपूर्ण मात्र होइन, जनमतप्रतिको तिरस्कार हो । राष्ट्रिय सभामा विज्ञ, नैतिकतावान् र देशलाई आवश्यक पर्ने व्यक्तिलाई मनोनयन गर्नॅपर्ने हो । तर हरूवा नेताहरूलाई खुसी पार्न र सत्ता टिकाउन भर्तीकेन्द्र बन्न पुगेको छ माथिल्लो सदन । प्रत्यक्ष चुनावमा हारेका तर २०४६ सालयता सधैं सत्ताको स्वाद पाइरहेका र पाँच वर्ष पनि पर्खन नसक्ने थोत्रा र पुराना अनुहारको जालोमा जकडिँदै छ राष्ट्रिय सभा । त्यस्ता नेताहरू देशहित र जनहितको काम गर्न राष्ट्रिय सभामा जान आतुर भएका होइनन् कि, व्यक्तिगत स्वार्थपूर्तिका लागि खुट्टा उचालेका हुन् । बारम्बार मन्त्री भएर पनि महत्त्वपूर्ण र सम्झनयोग्य काम गर्न नसकेकाहरूले अहिले नेपाललाई स्विट्जरल्यान्ड र सिंगापुर बनाउँछु भन्नु सोह्रै आना भ्रामक कुरा हो । कमिसन आउने, आगामी चुनावका लागि सजिलो हुने र आफ्नो आर्थिक अवस्था अझ सबल र मजबुत हुने भएकाले सत्ता र शक्तिका लागि मरिहत्ते गर्छन् नेताहरू । संविधानको मर्मअनुसार राष्ट्रिय जीवनका विविध क्षेत्रमा महत्त्वपूर्ण योगदान दिएका व्यक्तिहरूलाई लैजानुपर्ने राष्ट्रिय सभामा घुमीफिरी तिनै थोत्रा अनुहार आउनु नेपाली जनताकै दुर्भाग्य हो । त्यस्ता ठाउँमा पतित, अयोग्य र भ्रष्टहरूलाई पटकपटक मौका दिइन्छ । राष्ट्रिय सभा र समानुपातिक दुवै शीर्ष तहका नेताहरूकै आसेपासे, नातागोता, पैसावाल, व्यापारी, ठेकेदार र बिचौलियाहरू सरकारमा पुग्ने सिँढी बनेका छन्, मानौं ती डम्पिङ साइट हुन् । रोशन भट्टराई, इनरुवा३, सुनसरी युद्धस्तरमा शैक्षिक पूर्वाधार बनाऊ यो शैक्षिक वर्षको चार महिनाभन्दा बढी समय खेर गइसकेको छ । अझै कति जाने हो यकिन छैन । शिक्षा मन्त्रालयले ढिलै भए पनि वैकल्पिक कक्षालाई नै मान्यता दिएर शैक्षिक वर्ष जोगाउने रणनीति अपनाउने तयारी गरेको छ । एक हिसाबले यसलाई सकारात्मक रूपमा लिए पनि अर्को हिसाबले यो आधाभन्दा बढी विद्यार्थीका लागि अव्यावहारिक हुने देखिन्छ । पहिलो कुरा धेरै विद्यार्थी इन्टरनेटको पहुँचबाट निकै टाढा छन् । मोबाइलकै कुरा गर्ने हो भने अझै पनि कतिपय श्रमजीवी वर्गको हातमा मोबाइल पुगेको छैन । राम्रो नेटवर्क नटिप्ने ठाउँमा डाटाको प्रयोग गरेर कक्षा लिन सक्ने अवस्था छैन । रेडियो टेलिभिजन पनि सबैको पहुँचमा पक्कै छैन यदि भइहाले पनि एकोहोरो सुनेर, हेरेर मात्रै विद्यार्थीले उपल्लो कक्षामा जानका लागि आवश्यक ज्ञान पाउन सक्दैनन् । सरकारले यो वर्षका लागि छुट्टै पाठ्यपुस्तक निकाल्ने अन्तिम चरणको तयारीमा रहेको बताए पनि ती पाठ्यक्रम सबैको हातहातमा पुग्न समय लाग्ने देखिन्छ । मन्त्रालयको पछिल्लो रणनीति आगामी असोज १ देखि वैकल्पिक कक्षालाई औपचारिक रूपमा अगाडि बढाएर शैक्षिक सत्र जोगाउने भन्ने छ । भन्न जति सजिलो हुन्छ त्यसलाई व्यवहारमा उतार्न उत्तिकै कठिन छ । सामान्य बेलामा पनि शैक्षिकसत्र सकिनै लाग्दा कतिपय जिल्लामा पाठ्यपुस्तक नपुगेका समाचार बाहिर आइरहेकै हुन्थे भने अहिलेको अवस्थामा यतिबेला पाठ्यपुस्तक प्रकाशन गरेर देशभरि वितरण गर्न भ्याइन । निजी विद्यालयहरूले वैशाखदेखि नै वैकल्पिक कक्षा सञ्चालन गर्दै आएको भन्ने मन्त्रालयको भनाइ एकाध विद्यालयका लागि मात्र मेल खान्छ । त्यसमा पनि सबै विद्यार्थी सहभागी भएका छैनन् । सुजन देवकोटा, पालुङटार४, गोरखा"
राज्यको ढिकुटीको दुरुपयोग,"महामारीका बेला मन्दिरमा लगानी समाचार पढेपछि केही टिप्पणी गर्न मन लाग्यो । देशको परिस्थितिअनुसार जनताको हितमा अधिकतम राज्यकोषको उपयोग गर्नुपर्नेमा तत्कालीन आवश्यकताबाहिर गएर राज्यको ढिकुटी खर्चिनुको औचित्य के ? अहिले राज्यको पहिलो कर्तव्य जनताको स्वास्थ्य सुरक्षा होइन र ? संविधानप्रदत्त स्वास्थ्य अधिकारका न्यूनतम सेवा सुविधाहरू, स्वास्थ्य क्षेत्रका पूर्वाधार खडा गर्नुपर्ने पहिलो प्राथमिकतालाई भुलेर मठमन्दिरहरूमा लगानी गर्नु कत्तिको सान्दर्भिक होला ? कोरोना महामारीका कारण न्यूनतम स्वास्थ्य उपचार नपाएर जनता सडकमै भकाभक ढल्ने विकराल परिस्थिति निम्तिने आकलन भइरहेको बेला राज्यको ढिकुटीबाट पर्यटन प्रवर्द्धन, संस्कृतिको जगेर्नाका लागि भन्दै हजारौं मन्दिर निर्माणमा करोडौंको बजेट विनियोजन गरेर खर्च देखाउने कार्य कत्तिको समय सान्दर्भिक हो ? के यही हो सरकारको दूरदर्शिता ? सही समयमा सही निर्णय गर्नुपर्ने राज्यको जनताप्रतिको कर्तव्य र उत्तरदायित्व यही हो ? सत्तारूढ दललाई काम कुरो एकातिर कुम्लो बोकी ठिमीतिर भनेझैं कुर्सीको खिचातानी र सत्ताको लुछाचुँडीमा लिप्त भइरहेको आरोप लागिरहेको छ । तीनै तहका सरकारले महामारीको बेला गर्नुपर्ने काम नगरेकाले बिग्रिएको सार्वजनिक छविलाई सुधार्न सकेको छैन । यस्तो बेलामा यी समाचारले सरकारमा बस्नेहरूको ध्यान तान्न किन नसकेको होला ? रेवती पन्तको नेतृत्वमा स्थापना भएको झलनाथ खनाल स्वास्थ्य विज्ञान प्रतिष्ठानलाई हालै मात्र सर्लाहीको लालबन्दीमा सर्प पाल्न र विष उत्पादन गर्न भनेर संघीय सरकार, प्रदेश २ सरकार र लालबन्दी नगरपालिकाको स्थानीय सरकारबाट सम्झौता गरी ७२ करोड रकम विनियोजन भएको खबर आएको थियो । जनताले तिरेको करबाट बनेको राज्यको ढिकुटीबाट प्रतिष्ठानका नाममा करोडौं विनियोजन भएको यो एउटा उदाहरण मात्र होइन । सत्तारूढ दलकै नेताहरूले स्वर्गीय नेताहरूका नाममा प्रतिष्ठानहरू खोलेर, त्यसको नेतृत्व गरेर राज्यका निकायहरूबाट राष्ट्रिय महत्वका दीर्घकालीन योजनासरह बर्सेनि नियमित रकम विनियोजन गराउने र प्राप्त बजेट नेताकार्यकर्ताहरूका लागि परियोजना बनाएर खर्च देखाउने परिपाटी अहिले संस्थागत भइसकेको छ । के यो राज्यकोषको दुरुपयोग होइन र ? आम नागरिकले तिरेको करबाट राजनीतिक दलका प्रतिष्ठानहरूलाई बजेट विनियोजन गर्न मिल्छ र ? राज्यको ढिकुटीमा आफ्नै हात जगन्नाथ भनेझैं भएन र यो ? गलत संस्कार र परम्पराको नजिर बस्दै आएको होइन र यो ? पूर्वएमालेका च्याउसरि प्रतिष्ठान, मदन भर्सेस पुष्पलाल भनेर गत हप्ता अनलाइन खबरमा समाचार सार्वजनिक भएको थियो । जसमा माधवकुमार नेपाल अध्यक्ष रहेको पुष्पलाल स्मृति प्रतिष्ठान, ईश्वर पोखरेल नेतृत्वको मनमोहन स्मृति प्रतिष्ठान, प्रदीप नेपाल नेतृत्वको मदन आश्रित स्मृति प्रतिष्ठान, उषाकिरण भण्डारी अध्यक्ष रहेको मदन भण्डारी फाउन्डेसन, योगेश भट्टराई नेतृत्वको मदन भण्डारी अध्ययन केन्द्र, रामकुमारी झाँक्री नेतृत्वको सहाना प्रधान प्रतिष्ठान, गोपाल शाक्य नेतृत्वको तुलसीलाल स्मृति प्रतिष्ठान, लोककृष्ण भट्टराई नेतृत्वको पुष्पलाल अध्ययन केन्द्र, गुरु बराल नेतृत्वको मदन स्मृति प्रतिष्ठान, ऋषिराम जैसीको नेतृत्वमा रहेको यदु स्मृति प्रतिष्ठान, प्रकाश ज्वालाको नेतृत्वमा रहेको नेत्रलाल अभागी प्रतिष्ठानलगायत संस्था सक्रिय रहेको कुरा आएको छ । यी र यस्तै प्रकारका राजनीतिक पहुँचका संघसंस्थाहरू राज्यको ढिकुटीबाट नियमित बजेट प्राप्त गर्ने भाग्यमानी संस्थाहरू हुन पुगेका छन् । कतिपय प्रतिष्ठानले पार्टी कार्यालयमै गैरसरकारी संस्थाको रूपमा कार्यालय स्थापना गरेर राजनीतिक पहुँचको आधारमा सबै सरकारी निकायमा परियोजनाको रूपमा प्रस्तावहरू पठाउने र नियमित बजेट प्राप्त गर्ने आधार बनाएका छन् । राजनीतिक दलका भ्रातृ संगठनहरूले जस्तो स्थानीय तहहरूसम्म शाखा, उपशाखाहरू खोली स्थानीय कार्यकर्ताहरूलाई बजेट परिचालनमा खटाउने राम्रो आधारशिला खडा गरेका छन् । सत्तारूढ दलले मात्र होइन, अन्य दलले पनि यसरी आफ्ना नेताहरूका नाममा प्रतिष्ठानहरू खोल्ने र राज्यको ढिकुटीबाट बजेट प्राप्त गरी सञ्चालन गर्ने गरेको पाइन्छ । जति नै लोकतान्त्रिक व्यवस्था, समावेशी चरित्रको राज्य स्थापना गर्ने सपना जनतालाई देखाए पनि दलीय आस्थाका आधारमा यस्ता संस्थाहरू स्थापना गरी राज्यकोषको ढिकुटी परिचालन गर्ने संस्कारले लक्षित समुदायको उत्थान र विकास केवल भाषणमा सीमित भएको छ । लोकतन्त्र पुनःस्थापना भएपछि विगत डेढ दशकमा देशैभर यस्ता संस्थाहरूले राज्यकोषबाट कति बजेट पाए, के के शीर्षकमा खर्च गरे र त्यसको उपलब्धि समाजले के प्राप्त गरेको छ भनेर खोजी गर्ने समय आएन र ? नोदनाथ त्रिताल, चौविसे गापा३, धनकुटा"
आज सत्ताको जात्रा छ !,"संवेदनहीन सत्ता र शासकहेक्का रहोस्, बुंग द्यः जात्रा चौधपन्ध्र सय वर्षभन्दा अघिदेखि राजाज्ञा वा राज्यादेशबाट होइन, खेतीपाती गर्ने प्रजाहरूको बलमा चलिरहेको छ । विशेषतः बुंगबुंगाः (कुवा) र पानीवर्षाखेतीसँग जोडिएको समृद्धिको सपना, ज्यापू समुदायसँगै विभिन्न नेवाः समुदायका गुथिको संरचना, उनीहरूको स्वैच्छिक सहभागिता र समन्वयात्मक सहकार्य तथा केही आयस्रोतको भरमा यो जात्रा चालु रहेको छ । किसानहरूले सहकाल र वर्षाको देउताका रूपमा पुज्दै, रथ तान्ने मामिलामा जमानादेखि महिलाहरूको, त्यसमा पनि एकल महिलाहरूको समेत सहभागिता सुरक्षित गर्दै जारी राखिएको जात्राको लौकिक पक्षलाई महत्त्वहीन ठान्न सकिँदैन । त्यसो त विभिन्न कालखण्डका राज्यसत्ताले यसको नाम, अनुष्ठान र भूमिमा गरेको चलखेललाई नजरअन्दाज गर्न मिल्दैन । नेवाः सभ्यताकी विज्ञ मेरी स्लस्सरका अनुसार स्थानीय माजु वा अजिमा, आदिवासीहरूका बुंग द्यः ले सहस्राब्दीपछि कसरी बुंग लोकेश्वर र अवलोकितेश्वरमा मेटामर्फोसिस (कायान्तर) गरे, अध्ययनयोग्य छ । छैटौं शताब्दीसम्म कायम रहेको लिच्छविकालमै प्रख्यात भइसकेको बौद्ध धर्मावलम्बीहरूको अवलोकितेश्वरबुंग द्यः सत्रौं शताब्दीमा आएर हिन्दु शैव धर्मावलम्बीहरूको रातो मच्छिन्द्रनाथमा कसरी रूपान्तरित भयो, अध्येता जेके लक र मानवशास्त्री अन वर्गतीले खोतलेका छन् । राज्यसत्तामा कुन नस्ल, जाति, धर्मका शासक सवार भए, तिनकै धार्मिक मूल्यमान्यता र भाषाअनुसार बुंग द्यः को नाम पनि फेरिँदै जाने, त्यहीअनुरूप मिथकीय कथा लेखिँदै जाने ऐतिहासिक तथ्य प्रस्टै देखिएको छ । आम जनताबीच लोकप्रिय माजु वा अजिमा वा द्यः का पूजाआजाजात्राअनुष्ठानलाई पनि सहवरण गर्न, सत्ताको अभ्यास र प्रभुत्ववर्चस्व स्थापित गर्न उपयोग गर्ने मामिलामा राजामहाराजादेखि राष्ट्रपतिसम्म पनि पछि परेको देखिएन । यसरी उपयोग गर्ने नयाँपुराना शासकमा अन्य जुनसुकै समुदायको भए पनि तिनका पूजाआजाजात्राअनुष्ठानका संवेदनशीलता, त्यसप्रति आस्था राख्ने जनताको धर्मचित्त, मूर्तअमूर्त सांस्कृतिक सम्पदा र सभ्यताको धरोहरप्रतिको सम्मानमा खडेरी प्रकट हुँदै आएको छ । यस्तो सांस्कृतिक लोकतन्त्रविपरीतका रमिता, दमन वा (अ)सांस्कृतिक हिंसा कुनै धर्मनिरफेक्ष, लोकतान्त्रिक र जनमुखी शासनसत्ता र सरकारले गर्न सक्दैन ।"
ब्रेक्जिट वार्ताबाट अलग हुने जोन्सनको चेतावनी,"युरोपेली संघबाट बेलायतको बहिर्गमन (ब्रेक्जिट) पछि दुवै पक्षबीच व्यापार सम्झौताको सम्भावना न्यून हुँदै गएको छ । बेलायत र युरोपेली संघ (ईयू) का प्रमुख वार्ताकारहरूले समेत ब्रेक्जिटपछिको सम्झौता सजिलो नभएको औंल्याउँदै आएका छन् । बेलायती प्रधानमन्त्री बोरिस जोन्सनले ईयूसँग जारी वार्तामा अक्टोबर १५ भित्र ठोस प्रगति नभए ब्रेक्जिट वार्ताबाट अलग हुने चेतावनी दिएका छन् । उनको प्रतिक्रियासँगै बेलायत आफ्नो अडानमा कायमै रहेको प्रस्ट भएको छ । ब्रेक्जिटबारे ईयूसँग कुनै सम्झौता नभए पनि त्यो बेलायतका लागि फलदायी हुने जोन्सनको भनाइ छ । प्रधानमन्त्री जोन्सनले युरोपेली वार्ताकारहरूले आफ्नो अडानमाथि पुनर्विचार नगर्ने हो भने बेलायत वार्तामा बसिरहनुको कुनै अर्थ नरहने समेत बताएका छन् । जोन्सनले वार्ता सहज नभए बिनासम्झौता ईयूबाट सम्पूर्ण रूपले अलग हुने बारम्बार बताउँदै आएका छन् । बहुमत बेलायती व्यवसायीले बोरिस नीतिको आलोचना गरे पनि यसले ईयूलाई थप लचिलो हुन बाध्य पारेको जानकारहरूको विश्लेषण छ । त्यसैगरी, बेलायतका प्रमुख ब्रेक्जिट वार्ताकार डेभिड फ्रस्टले बेलायत सरकार बिनाकुनै व्यापार सम्झौता सन् २०२१ मा युरोपेली संघ छाड्न नडराउने टिप्पणी गरेपछि दुवै पक्ष आआफ्नो अडानमा कायमै रहेको स्पष्ट भएको छ ।तर ईयूले भने वार्ताका लागि बेलायत गम्भीर नभएको आरोप लगाएको छ । फ्रस्टको टिप्पणीपछि युरोपेली संघका वार्ताकार मिसेल बार्नियरले भने बेलायतले वार्तामा कुनै पनि छुट नदिँदा आफू निराश र चिन्तित भएको बताएका छन् । ईयूले अक्टोबरभित्रै बेलायतसँग एउटा सम्झौता गर्न चाहेको छ । ब्रेक्जिटको संक्रमणकालीन समयसीमा डिसेम्बर ३१ मा सकिँदै छ । कोरोना भाइरस (कोभिड१९) को महामारीले विश्व नै अस्तव्यस्त भएका कारण ब्रेक्जिटपछिको सम्झौता छायामा रहेजस्तो देखिए पनि दुवै पक्षबीच वार्ता चलिरहेको छ । बेलायती सञ्चारमाध्यमका अनुसार आठौं चरणको औपचारिक वार्ता आजदेखि सुरु हुँदै छ । संक्रमणकालीन समयसीमा समाप्त हुँदासम्म पनि बेलायत र ईयूबीच व्यापार सम्झौता असफल भयो भने दुवै पक्षले विश्व व्यापार संगठनको सर्तमा व्यापार गर्नेछन् । जसअन्तर्गत नयाँ सीमा नियन्त्रण र करका कारण दुवै पक्षको अतिरिक्त लागत बढ्नेछ । फ्रस्टले भने ईयूको अडानले सम्झौता गर्न असहज भइरहेको आरोप लगाएका छन् । सम्झौता अझै सम्भव रहे पनि यो हासिल गर्न सजिलो नभएको फ्रस्टको भनाइ छ । ईयूले सहायता र मत्स्यपालन नीतिसँगको निरन्तरता स्विकार्नुपर्नेमा जोड दिइरहेको छ । तर बेलायतले भने माछा मार्ने जलक्षेत्रसम्बन्धमा बेलायती सार्वभौमिकतामा सम्झौता गर्ने कुनै पनि प्रस्ताव स्वीकार नगर्ने अडान लिएको छ ।ईयूभित्र जर्मनीपछि बेलायतको अर्थतन्त्र सबैभन्दा ठूलो छ । त्यसकारण पनि रोजगार, उत्पादन, व्यापार, सुरक्षालगायत अन्य विषयमा यी दुवैका लागि निकट सम्बन्ध अत्यावश्यक छ ।ब्रेक्जिटपछि बेलायतको अध्यागमन नियम परिवर्तन गरी दक्ष र सीप भएका मानिसलाई मात्र बेलायतमा काम गर्न अवसर दिइने बेलायती नीति घोषणा भइसकेको छ । अंकमा आधारित (प्वाइन्ट बेस्ड) इमिग्रेसन सिस्टमले नेपालका दक्ष जनशक्तिलाई बेलायतमा काम गर्न आउन थप सहज हुने जानकारहरूको भनाइ छ । बेलायतले ब्रेक्जिटपछि विभिन्न देशसँग व्यापार सम्झौता गर्ने हुँदा नेपाल सरकारले पनि यस अवसरमा बेलायतसँग राम्रो व्यापारिक सम्बन्ध बनाई नेपाली उत्पादन बेलायती बजारमा प्रवर्द्धन गर्ने ठूलो मौका मिल्नेछ । ब्रिटेन नेपाल च्याम्बर अफ कमर्सका अध्यक्ष डा कपिल रिजाल ब्रेक्जिटपछि सुरुका वर्ष बेलायतलाई केही अप्ठेरो भए पनि नेपाल र नेपालीलाई भने फाइदा पुग्ने धारणा राख्छन् । ब्रेक्जिटपछि नेपालबाट विद्यार्थी र दक्ष जनशक्तिलाई यूके प्रवेश सहज हुने आशा गर्न सकिन्छ र व्यापारी पनि यसबाट लाभान्वित हुन सक्छन्, रिजालले भने । नेपालमा भएका व्यवसायीले बेलायतसँग सिधा सम्झौता गरी चिया, कफी, ह्यान्डी क्राफ्टजस्ता व्यवसाय गर्न सक्ने रिजाल बताउँछन् । दुई शताब्दीभन्दा लामो सम्बन्धका कारण पनि बेलायतले नेपाललाई हेर्ने दृष्टिकोण फरक र लचक हुने विश्वास डा रिजालको छ । बेलायतको युनिभर्सिटी अफ नर्थह्याम्पटनमा अन्तर्राष्ट्रिय व्यापार तथा रणनीतिका उपप्राध्यापक डा बुद्धि पाठक बेलायत र ईयू बिनासम्झौता बाहिरिए कोभिड१९ महामारीको अनिश्चितताबीच अप्रत्याशित सामाजिक तथा आर्थिक प्रभाव पर्ने औंल्याउँछन् ।डा पाठक पोस्ट ब्रेक्जिटमा कुनै जाति वा वर्गलाई तुरुन्त फाइदा हुने देख्दैनन् । तर नेपालीहरू सेक्युरिटी, सरसफाइ, हस्पिटालिटीजस्ता क्षेत्रमा काम गर्ने भएकाले पूर्वी युरोपेली श्रमिकहरूसँग भने कम प्रतिस्पर्धा हुने उनको विश्वास छ ।"
चिनियाँ सेनाले भारतीयलाई कब्जामा लिएको आरोप,"नयाँदिल्ली (एजेन्सी) भारत र चीनबीच तनाव बढिरहेका बेला चिनियाँ सेनाले ५ जना भारतीय नागरिकलाई कब्जामा लिएको भन्दै भारतीय सेनाले एक सन्देश पठाएको छ । भारतीय सेनाका अनुसार उनीहरूलाई सीमावर्ती भारतीय राज्यबाट नियन्त्रणमा लिइएको हो । दुई दिनअघि अरुणाचल प्रदेशका एक सांसदले ट्वीट गर्दै ५ जना भारतीयलाई चिनियाँ सेनाले नियन्त्रणमा लिएको आरोप लगाएका थिए । सांसद तापिर गाओले ट्वीट गर्दै सेप्टेम्बर ३ मा सीमाक्षेत्रनजिकै ५ जना नागरिकलाई चिनियाँ सेनाले कब्जामा लिएको आरोप लगाएका हुन् । यद्यपि, उनले त्यसबारे विस्तृत विवरण सार्वजनिक गरेका छैनन् । त्यसपछि एक भारतीय मन्त्रीले चिनियाँ सेनालाई हटलाइन सन्देश पठाइएको बताएका छन् । अल्पसंख्यक कार्य राज्यमन्त्री किरेन रिजिजुले सीमा तनाव अन्त्यका लागि सन्देश पठाइएको जनाए । एक पत्रकारको प्रश्नको जवाफमा रिजिजुले भारतीय सेनाले उक्त घटनाबारे चिनियाँ पक्षको जवाफ पर्खिरहेको बताएको बीबीसीले उल्लेख गरेको छ । चिनियाँ विदेश मन्त्रालयका एक प्रवक्ताले भने घटनाबारे आफूलाई कुनै जानकारी नभएको प्रतिक्रिया दिएका छन् । तर यो घटनाले दुई देशबीच तनाव थप बढ्न सक्ने ठानिएको छ ।चीनले सीमा क्षेत्रमा सैन्य तनावका लागि उक्साउने काम गरिरहेको आरोप भारतले लगाएको छ । भारतले अगस्ट पहिलो सातामा दुईपटक यस्तो आरोप लगाएको थियो । तर चीनले उक्त आरोप अस्वीकार गर्दै आएको छ । गत जुन १५ को राति गलवान उपत्यकाको एलएसी क्षेत्रमा भारत र चीनका सैनिकबीच हिंसात्मक झडप भएयता दुई देशबीचको सम्बन्ध थप तनावपूर्ण बनेको हो । झडपमा २० भारतीय सैनिक मारिएका थिए । घटनामा ७६ जना भारतीय सैनिक घाइते भएका थिए । चिनियाँ पक्षतर्फ भएको क्षतिबारे भने कुनै जानकारी सार्वजनिक गरिएको थिएन । उक्त घटनापछि दुवै पक्षबीच एलएसीको पूर्वसहमतिलाई उल्लंघन गरेको आरोपप्रत्यारोप चल्दै आएको छ । सीमाक्षेत्रमा जारी तनाव अन्त्यको पहलका लागि भारतीय रक्षामन्त्री राजनाथ सिंहले दुई दिनअघि रुसको राजधानी मस्कोमा चिनियाँ समकक्षीलाई भेटेका थिए ।त्यसले चाँडै तनाव कम गराउन संवाद अघि बढ्ने अपेक्षा गरिएको भए पनि दुई देशबीचको वाक्युद्ध जारी छ । चीनले सीमा क्षेत्रको तनावका लागि भारत पूर्णरूपमा जिम्मेवार रहेको आरोप लगाउँदै आएको छ भने भारतले आफ्नो एक इन्च भूभाग पनि नछाड्ने बताएको छ । त्यसका साथै चीनले सीमा क्षेत्रमा ठूलो संख्यामा सैनिकहरू परिचालन गरेको र उनीहरूले आक्रामक व्यवहार देखाएको भारतीय आरोप छ । दुवै देशले बारम्बार एकअर्कालाई हिमालय क्षेत्रको लद्दाखमा सीमा पार गरेर हिंसा भड्काउन खोजेको आरोप लगाउने गर्छन् । विश्लेषकहरूले जुनदेखि सीमा क्षेत्रमा संवेदनशील अवस्था रहेको बताउने गरेका छन् ।दुई देशबीच विभिन्न चरणमा सैन्य र कूटनीतिक वार्ताहरू भए पनि परमाणु समस्या समाधान भने हुन सकेको छैन । भारत र चीनबीच करिब ३ हजार ५ सय किलोमिटर लामो सीमा जोडिएको छ । त्योमध्ये करिब आधा दर्जन क्षेत्रमा दुई देशबीच दशकौंदेखि विवाद रहँदै आएको छ । कतिपय भूभागमा त दुवै देशले आफ्नो दाबी गर्दै आएका छन् । सीमा विवादलाई नै लिएर सन् १९६२ मा भएको युद्धमा भारतले नराम्रो पराजय भोगेको थियो ।"
बेलारुसको विपक्षी दलकी नेतृ नियन्त्रणमा,"मिन्स्क (एएफपी) बेलारुसको विपक्षी दलकी नेतृ मारिया कोलेस्निकोभालाई एक अपरिचित समूहले नियन्त्रणमा लिएको छ । मारियालाई मास्क लगाएका मानिसको एक समूहले राजधानी मिन्स्कबाट एउटा मिनी बसमा राखेर अन्यत्र लगेको प्रत्यक्षदर्शीलाई उद्धृत गर्दै स्थानीय सञ्चारमाध्यमहरूले जनाएका छन् । मारिया गत अगस्टमा भएको राष्ट्रपतीय चुनावमा पराजित सेभ्लाना तिखानोभ्स्कायाको अभियानमा निकै सक्रिय थिइन् । अलेक्जेन्डर लुकासेन्को विजयी भएको चुनावमा धाँधली भएको आरोपपछि बेलारुसमा विरोध प्रदर्शन चर्केको छ । चार साता लामो प्रदर्शनका क्रममा कम्तीमा ४ जनाले ज्यान गुमाएका छन् । ६ सय ३३ जना प्रदर्शनकारी पक्राउ परेका बेलारुसको आन्तरिक मन्त्रालयले जनाएको छ । युरोपेली संघका अधिकांश नेताहरूले चुनावी परिणामलाई मान्यता नदिने बताएका छन् । उनीहरूले बेलारुसमाथि प्रतिबन्ध लगाउनुपर्ने माग गर्दै आएका छन् । तर रुस, चीन, काजखस्तान, उज्बेकिस्तान, माल्दोभा र अजरबैजानले लुकासेन्कोलाई समर्थन जनाएको बीबीसीले उल्लेख गरेको छ । यसअघि जर्मनीले चुनावी नतिजाप्रति गम्भीर आशंका रहेको जनाएको थियो भने पोल्यान्डले विवादास्पद राष्ट्रपतीय चुनावबारे छलफल गर्न युरोपेली युनियनको आपत्कालीन बैठक डाक्न आग्रह गरेको थियो । लुकासेन्को ८०२३ प्रतिशत मतसहित राष्ट्रपति पदमा विजयी भएको बताइएको थियो । ६५ वर्षीय लुकासेन्को सन् १९९४ देखि सत्तामा छन् । छैटौंपटक बेलारुसको राष्ट्रपति पदमा विजयी भएका लुकासेन्कोले तिखानोभ्स्काया विदेशीको इसारामा चुनावी मैदानमा आएकी आरोप लगाएका थिए ।"
१६९ दिनपछि चल्यो दिल्लीको मेट्रो,"नयाँदिल्ली (एजेन्सी) भारतको राजधानी नयाँदिल्लीको मेट्रो रेलसेवा पुनः सञ्चालनमा आएको छ ।कोरोना भाइरस (कोभिड१९) को महामारी नियन्त्रण तथा रोकथामका लागि बन्द गरिएको रेलसेवा सोमबारदेखि खुलेको हो । दिल्ली मेट्रो रेल कर्पोरेसन (डीएमआरसी) ले सरकारी निर्देशिकाबमोजिम सोमबार बिहान ७ बजेदेखि ४९ किलोमिटर लामो रेलसेवा सञ्चालन ल्याइएको जनाएको छ । लामो समयपछि सञ्चालनमा आएको भए पनि सोमबार रेलमा यात्रुहरूको संख्या निकै न्यून रहेको थियो । लाइनमा बस्न नपरोस् भनेर म छिट्टै आइपुगेको थिएँ । स्नेसनमा मानिसको खासै भीड थिएन र यात्रुहरूले निर्देशनहरूको पालना गरेका थिए, एक यात्रु कुमुद प्रियाले भने । यात्रुहरूले रेलसेवा सञ्चालनमा आएकोमा आफूहरूलाई खुसी लागेको बताएका भारतीय सञ्चारमाध्यमहरूले जनाएका छन् । सोमबारदेखि आंशिक रूपमा सञ्चालनमा ल्याएको भए पनि सेप्टेम्बर १२ देखि मेट्रोले पूर्णरूपमा सेवा दिने डीएमआरसीले जनाएको छ । डीएमआरसी प्रमुख मन्गु सिंहले प्रभावकारी र सुरक्षित सेवाका लागि यात्रुहरूको सहयोग अत्यावश्यक भएको बताएका छन् । भारको केन्द्र सरकारले जारी गरेकोको निर्देशिकाअनुसार दिल्ली राज्यमा व्यावसायिक गतिविधि सञ्चालन हुन थालिसकेका छन् । जसका कारण सार्वजनिक यातायातको समस्या हुन थालेपछि केही दिनअघि दिल्लीका मुख्यमन्त्री अरबिन्द केजरीवालले मेट्रो रेलसेवा सञ्चालनका लागि केन्द्र सरकारसँग अनुमित मागेका थिए । केजरीवालले ट्वीट गर्दै रेलसेवा सञ्चालनमा आएकोमा खुसी लागेको बताएका छन् । मेट्रो सेवा सञ्चालनमा आएकोमा मलाई खुसी लागेको छ । व्यवस्थापन निकै राम्रो गरिएको छ । हामीले नियमहरू पालना गर्न कुनै हेलचेक्र्याइँ गर्नुहुन्न, केजरीवालले लेखेका छन् ।पछिल्लो समय भारतको दिल्ली राज्यमा कोरोना भाइरस संक्रमितको संख्यामा कमी आएपछि जनजीवन सहज बन्दै गएको छ । तर कतिपय राज्यहरूमा पछिल्ला दिनमा संक्रमण निकै तीव्र बन्दै गएपछि भारत भाइरस प्रभावित देशहरूको सूचीमा दोस्रो स्थानमा उक्लेको छ ।भारतमा कोभिड१९ संक्रमितको संख्या ४२ लाख नाघेको छ । स्वास्थ्य तथा परिवार कल्याण मन्त्रालयका अनुसार सोमबार साँझसम्म भारतमा ४२ लाख ४ हजार ६ सय १३ जनामा संक्रमण पुष्टि भएको छ । भाइरस संक्रमणका कारण ७१ हजार ६ सय ४२ जनाको मृत्यु भइसकेको छ ।"
"ठूला सडक आयोजनामा चर्चा मात्र बढी, काम सुस्त","०६५६६ बाट निर्माण सुरु भएको हुलाकी राजमार्गको हालसम्मको भौतिक प्रगति ५५ प्रतिशत मात्र छ । १२ वर्षमा बल्ल उक्त प्रगति हासिल गरेको यो आयोजना निर्माण यही गतिमा काम हुने हो भने अझै त्यति नै समय लाग्न बेर छैन । जब कि यो आयोजनामा संघीय सरकारकै सबैजसो अधिकारीदेखि सरोकारवाला निकायको अत्यधिक चासो, अनुगमन, निगरानी र प्राथमिकतासाथ बजेट विनियोजन हुने गरेको छ । तर पनि आयोजनाको प्रगति लक्ष्यअनुसार छैन । राष्ट्रिय प्राथमिकता प्राप्त आयोजना रहे पनि अन्य ठूला सडक आयोजनाको उदाहरण यस्तै छ । निर्माणले गति लिनुको सट्टा झमेलामा परेका छन् । हुलाकी राजमार्ग आयोजना सुरुमा भारत र नेपाल सरकारबाट संयुक्त रूपमा सञ्चालित थियो । भारतबाट निर्माण व्यवसायी र परामर्शदाता आएर काम भयो । तर भारतीय निर्माण व्यवसायीले बीचमै काम छाडेपछि यसको स्वरूप परिवर्तन गरियो । नयाँ तरिकाबाट अघि बढ्दा भारतले ५ अर्ब भारतीय रुपैयाँ (नेपाली ८ अर्ब रुपैयाँ) हुलाकी राजमार्गलाई नियमित गर्ने भनिएको थियो । भारतीय सहयोगमा निर्माणाधीन १० वटा सडकको १४ वटा ठेक्का गरिएको आयोजनाका प्रमुख रोहित बिसुरालले जानकारी दिए । ८ वटा ठेक्काको काम सकिएको छ । निर्माण सकिएका सडक हस्तान्तरण गर्न बाँकी छ । हुलाकी राजमार्गअन्तर्गत ९ सय ७५ किमि मुख्य राजमार्ग पर्छ । सहायक सडकको दूरी ८ सय १७ किमि छ । सबै गरेर १ हजार ७ सय ९२ किमि रहेको यो राजमार्ग निर्माण सक्ने मिति ०७९८० सम्म मात्र छ । तराई मधेसका २० जिल्ला भएर बन्ने सडकबाट ८० लाख जनसंख्या लाभान्वित हुनेछन् । प्रारम्भिक लागत अनुमान ४७ अर्ब २४ करोड रहेकामा संशोधित लागत ६५ अर्ब २० करोड छ । अर्को आशा जगाउने सडक हो, काठमाडौंतराई मधेस द्रुतमार्ग । यो सडक सञ्चालनमा आए एकडेढ घण्टामै काठमाडौंबाट बारा पुगिनेछ । तर निर्माणमा आधा पनि प्रगति नभएकाले अझै केही वर्ष यो मार्ग हुँदै यात्रा गर्न पर्खनुपर्नेछ । यो द्रुतमार्ग निर्माण सक्ने लक्ष्य हो, आर्थिक वर्ष ०८०८१ । तर अहिलेसम्म यसको भौतिक प्रगति ४२ प्रतिशत मात्र छ । मुख्य सुरुङ र पुल निर्माणको काम सुरु भएको छैन । जसले गर्दा तोकिएकै समयमा आयोजना सम्पन्न हुन कठिन छ । नेपाली सेनाको निर्माण व्यवस्थापनमा ०७४ जेठ १४ बाट निर्माण थालिएको द्रुतमार्गको दूरी ७२ दशमलव ५ किमि छ । १ खर्ब ७५ अर्ब लागत रहेको यो द्रुतमार्गमा अझै पहाड कटिङ र माटो फिलिङको काम सकिएको छैन । राष्ट्रिय गौरवको आयोजनाका रूपमा रहेको द्रुतमार्गमा अन्तर्राष्ट्रिय परामर्शदाता छनोट गर्नमै ढिला भयो । समय धेरै भएकाले तोकिएकै समयमा काम सक्ने गरी निर्माण भइरहेको नेपाली सेनाका प्रवक्ता सन्तोषबल्लभ पौडेल बताउँछन् । परामर्शदाताले भनेअनुसार काम गर्न सके तोकिएकै समयमा आयोजना सक्न समस्या छैन । तोकिएकै समयमा काम सक्नेमा आफू विश्वस्त रहेको उनको दाबी छ । पहाड कटिङ र माटो फिलिङको काम ४ किलोमिटर बाँकी छ । १ दशमलव ५ किमि ०७७ माघ र थप २ दशमलव ५ किमि ०७८ को जेठसम्म सक्ने योजना रहेको उनले सुनाए । द्रुतमार्गमा कुल सडकमध्ये १० दशमलव ५९६ किमि पुल रहनेछ । केही समयअघि ललितपुर खोकनाका स्थानीयले जग्गाको मुअब्जा नपाएपछि उक्त मार्गमा पर्ने खेत खनजोत गर्दा विवाद भएको थियो । विवाद अझै सुल्झिएको छैन । आयोजना निर्माणको काम सञ्चालन गर्न सेनाले विभिन्न १० ठाउँमा क्याम्प राखेको छ । ३० वटा प्याकेजमा ठेक्का गरेर निर्माणको काम जारी छ । आयोजनाका अनुसार महादेवडाँडामा ३ दशमलव ३५५ किमि, धेद्रेमा १ दशमलव ६३० र लेनडाँडामा १ दशमलव ४३० किमिको सुरुङ निर्माण हुनेछ । चर्चामै रहेको सडक हो, मदन भण्डारी लोकमार्ग । पूर्वपश्चिम राजमार्गको विकल्पका रूपमा निर्माण थालिएको लोकमार्गअन्तर्गत अहिले धरानचतरासिन्धुलीहैटौंडा खण्डको काम मात्र अघि बढेको छ । अन्य खण्डमा कतै सर्भे नै भएको छैन, कतै निर्माण सुरु भएको छैन । झापाको बाहुनडाँगीबाट चुरेको फेदी हुँदै पश्चिममा डडेलधुराको रूपाल जोड्ने यो सडकको कुल दूरी १ हजार २ सय ५० किमि छ । यो मार्गबाट तराईका जिल्ला नछोई काठमाडौं जान सकिने मदन भण्डारी लोकमार्ग निर्देशनालयका प्रमुख उमेशबिन्दु श्रेष्ठले जानकारी दिए । पश्चिम खण्डमा सर्भेको काम सुरु गर्न बाँकी छ । धरानचतराहेटौंडा खण्डमा सबैभन्दा पहिला टेन्डर भएको हो । यो खण्डमा कालोपत्रको काम चालु आर्थिक वर्षमा सकिने उनको दाबी छ । धरानझापा खण्डमा पुलको ठेक्का भएको छ । चालु आवमै सडकको पनि ठेक्का लाग्ने उनको भनाइ छ । पश्चिमतर्फ बोटेचौर सुर्खेत र अन्य केही खण्डको ठेक्का गर्ने प्रयास भइरहेको उनले बतए । १ हजार २ सय ५० मध्ये ७ सय ७० किमि जति हामी हेर्छौं, उनले भने, त्यसबाहेक अन्य खण्ड सडक विभागकै आयोजनाले हेरिरहेका छन् । धरानचतराहेटौंडा खण्डको दूरी २ सय ५० किमि छ । यस खण्डमा ७६ वटा पुल पर्छन् । यो खण्डको काम अहिलेसम्म ८५ प्रतिशत सकिएको छ । चालु आर्थिक वर्षमा उक्त खण्डको सबै काम सकिने उनको दाबी छ । ०८२८३ मा सडक सम्पन्न गर्ने लक्ष्य लिइए पनि अहिलेसम्म प्रायः खण्डमा ठेक्का भएको छैन । आयोजनाको अनुमानित बजेट ८० अर्ब रुपैयाँ रहेको उनले जानकारी दिए । आर्थिक वर्ष ०६४६५ बाट निर्माण सुरु भएको मध्यपहाडी (पुष्पलाल) लोकमार्गको अहिलेसम्मको भौतिक प्रगति ४८ दशमलव ९४ प्रतिशत छ । ०७९८० मा सम्पन्न गर्ने लक्ष्य लिइएको लोकमार्गको काम आधा पनि सकिएको छैन । पाँचथरको चियोभन्ज्याङबाट सुरु भई बैतडीको झुलाघाटमा पुगेर टुंगिने सडकले पूर्वदेखि पश्चिमसम्मका २५ जिल्ला जोड्नेछ । १ हजार ८ सय ७९ किमि रहने सडकले २ सय १५ वटा बस्ती जोड्ने गरी निर्माण जारी छ । ०७४७५ मा सम्पन्न हुने अनुमान गरिएको भए पनि समय संशोधन गरिएको हो । आयोजनाको प्रारम्भिक लागत ३३ अर्ब ३६ करोड हो । संशोधित लागत भने ८४ अर्ब ३३ करोड छ । लकडाउनका बेला राम्रोसँग काम गर्न नपाएको आयोजना प्रमुख दीपक केसी बताउँछन् । यता कोसी (उत्तरदक्षिण) लोकमार्गको काम ०६६६७ बाट काम सुरु भयो । संखुवासभाको खाँदबारीबाट उत्तरी सिमाना किमाथांकासम्म १ सय ६२ किमि सडक निर्माण एवं स्तरोन्नति गर्ने लक्ष्य लिइएको छ । आयोजनाको कुल लागत १६ अर्ब २० करोड छ । सुरुमा विस्तृत परियोजना प्रतिवेदन (डीपीआर) गर्दा ट्र्याक मात्र खोल्ने भनेर आयोजना सुरु गरिएको आयोजना प्रमुख गौतम श्रेष्ठले बताए । त्यति बेला आयोजना ४५ अर्बको मात्र थियो, उनले भने, अहिले कालोपत्र गर्ने काम थपिएकाले लागत बढेको हो । अहिलेसम्म १ सय ४८ किमि ट्र्याक खुलिसकेको छ । त्यस्तै पुल निर्माणको काम जारी छ । आव ०७९८० मा सम्पन्न गर्ने लक्ष्य भए पनि अहिलेसम्म समग्र प्रगति २० प्रतिशत मात्र छ । आयोजना थाल्दा सुरुको लक्ष्य कालोपत्र गर्ने भन्ने थिएन, ट्र्याक ओपन गर्ने मात्र थियो, श्रेष्ठले भने, अहिले कालोपत्र पनि गर्ने भनिएको छ, त्यसैले कति समय लाग्छ थाहा छैन । ट्र्याक खोल्ने काम मात्र हुँदा ५५ प्रतिशत भौतिक प्रगति भएको उनको भनाइ छ । कालोपत्रको योजना थपिएपछि भने प्रगति घटेको हो । अहिलेसम्म आयोजनाको समग्र खर्च ३ अर्बभन्दा बढी भएको श्रेष्ठले जानकारी दिए । कालीगण्डकी करिडोर (उत्तरदक्षिण) लोकमार्गको दुई खण्डमा काम भइरहेको छ । नवलपरासीको गैंडाकोटदेखि मुस्ताङको कोरलासम्म ४ सय ३५ किमि रहेको लोकमार्गअन्तर्गत मालढुंगाराम्दीगैंडाकोट खण्डको कुल २ सय ४५ किमि सडक निर्माणको काम भइरहेको छ । यो खण्डका आयोजना प्रमुख नरेन्द्र सुवेदीका अनुसार अहिलेसम्म भौतिक प्रगति ३० प्रतिशत छ । ०७९८० मा सम्पन्न गर्ने लक्ष्य भए पनि तोकिएकै समयमा काम नसकिने उनी बताउँछन् । सडक निर्माणको काम ०६७ ६८ मा सुरु भएको हो । कुल अनुमानित बजेट २८ अर्ब ८० करोड रहेको आयोजनाको बेनीजोसोमकोरला खण्ड १ सय ८६ किमिको हो । यो खण्डमा सबै ट्र्याक खोलिसकिएको छ । कोरोना संक्रमण फैलिँदो रहेकाले काम राम्रोसँग हुन नसकेको बेनीजोमसोम सडक आयोजनाका इन्जिनियर अश्विनीकुमार यादवले बताए । जोमसोमदेखि कोरला र बेनीदेखि जोमसोम दुई खण्ड छ । जोमसोमदेखि कोरलासम्म ८० प्रतिशत काम भएको छ । यो खण्डमा ग्राभेल सडक निर्माण गर्नुपर्नेछ । यसको दूरी १ सय १० किमि छ । बेनीदेखि जोमसोम ७६ किमि छ । यो खण्डमा ४५ प्रतिशत काम भएको छ । ०७३ फागुनबाट यी खण्डको काम सुरु भएको हो । ०८०८१ मा सक्ने लक्ष्य लिइएको आयोजनाको बजेट साढे ६ अर्ब रुपैयाँ छ । कर्णाली करिडोर (उत्तरदक्षिण) लोकमार्गअन्तर्गत खुलालुसिमिकोट (हुम्ला) खण्डमा करिब १ सय ९६ किमि र हिल्सा सिमिकोट खण्डमा (हुम्ला) ८८ किमि सडक निर्माण गर्ने लक्ष्य छ । ०६५६६ बाट सुरु भएको आयोजना ०७०७१ मा सम्पन्न गर्ने लक्ष्य थियो । तर सम्पन्न गर्ने समय संशोधन गरिएको छ । ०७९८० मा सम्पन्न हुने गरी म्याद थपिए पनि अहिलेसम्म भौतिक प्रगति १ सय ४५ किमि खण्डको ७८ प्रतिशत छ । आयोजनाको कुल लागत ८ अर्ब १० करोड रुपैयाँ छ । ०७२७३ मा सुरु भएको गल्छीत्रिशूलीमैलुङस्याफ्रुबेंसीरसुवागढी सडकको अहिलेसम्म भौतिक प्रगति २९ प्रतिशत मात्र छ । चीनसँगको आर्थिक तथा व्यावसायिक सम्बन्धलाई बढाउन र व्यापार सहजीकरण गर्ने उद्देश्यले यो सडकखण्ड निर्माण अघि बढाइएको हो । ८२ किमि दूरीको यो सडक ०८०८१ मा सम्पन्न गर्ने लक्ष्य छ । १५ अर्ब ५० करोड अनुमानित बजेट रहेको यो सडकमा अहिले पुलको जग हाल्ने, पहाड कटिङ, गल्छीबाट रसुवागढीसम्मै पहिरो सफा गर्ने काम भइरहेको आयोजनाका प्रमुख नारायणदत्त भण्डारीले जानकारी दिए । ०१४ सालमा कान्ति लोकपथको ट्र्याक खोल्न थालिएको सडक विभागका महानिर्देशक केशवकुमार शर्माले बताए । ट्याक खुलेपछि पनि यो सडक खासै प्रयोगमा आएन । अहिले ७९ किमि दूरीको यो सडक निर्माण सुरु भएको छ । तोकिएकै समयमा निर्माण सम्पन्न हुने शर्माले बताए । सडक निर्माणको अवधि ०७८ भदौसम्म रहेको र हालसम्मको भौतिक प्रगति ८२ प्रतिशत रहेको कान्ति लोकपथ सडक योजना प्रमुख ज्ञानेन्द्रकुमार झाले जानकारी दिए । ललितपुर खण्डमा ४ सय मिटर पहाड कटिङको काम बाँकी छ, उनले भने, बर्खाको समयमा निर्माण भइसकेको सडक जहाँजहाँ बिग्रिएको छ, ठेक्का लिएकै निर्माण व्यवसायीले बनाइदिनेछन् । भट्टेडाँडादेखि छपेलीसम्म पहाड कटिङको काम बाँकी छ । सडक योजना ०६४६५ मा सुरु भएको हो । ललितपुर खण्डमा २८ किमिमध्य १६ किमि कालोपत्र भएको छ । १२ किमि कालोपत्र गर्न बाँकी छ । मकवानपुर खण्डमा ५१ मध्ये १० किमि कालोपत्र गर्न बाँकी छ ।०७५ पुसमा नारायणगढबुटवल सडक विस्तारको ठेक्का सम्झौता भएको हो । यो खण्डको भौतिक प्रगति २ प्रतिशत मात्र छ । १ सय १५ किमि सडकको पूर्वी खण्ड ६५ र पश्चिम ५० किमि छ । ०८० साउनभित्र सडक विस्तार गरिसक्नुपर्नेछ । दाउन्नेबुटवल खण्ड विस्तार गर्न ७ अर्ब ८६ करोड ३४ लाख र गैंडाकोटदेखि दाउन्नेसम्मको सडक विस्तार लागत ९ अर्ब १३ करोड १८ लाख रुपैयाँ छ । कोरोना संक्रमणका कारण अहिले काम प्रभावित बनेको आयोजनाको पूर्वी क्षेत्रका प्रमुख सुजन अधिकारीले बताए । साढे ३ वर्षमा सक्ने लक्ष्य रहेको आयोजनाको लागत अनुमान १७ अर्ब रुपैयाँ छ ।"
ब्यान्डविथको समस्या समाधान,"एचटीटीपीएस प्रोटोकलमा गएपछि टिकटकले क्यास सर्भर राख्न अकुमाईको सीडीएन प्रयोग गरिरहेको छ । तर नेपालमा रहेको अकुमाईको सीडीएम लकडाउनअघिदेखि नै पूर्ण क्षमतामा सञ्चालनमा रहेकाले यसलाई प्रयोग गर्न नसकिने अवस्थामा थियो । टिकटकले २८ जुलाईदेखि आफ्नो प्रोटोकल एटीटीपीबाट एचटीटीपीएस बनाएपछि सेवा प्रदायक थप समस्यामा परेको नेपाल इन्टरनेट सेवा प्रदायक संघ (आईस्पान) अध्यक्ष भोजराज भट्टले बताए । एचटीटीपीएस प्रोटोकल कम्प्युटर नेटवर्कमा हुने सञ्चारलाई सुरक्षित पार्न प्रयोग गरिन्छ । एचटीटीपीएस प्रोटोकलमा गएपछि टिकटक प्रयोग गर्दा स्वतः अन्तर्राष्ट्रिय ब्यान्डविथ प्रयोग भएपछि ब्यान्डविथ खपत बढेको हो । एचटीटीपीएस प्रोटोकलमा गएपछि क्यास सर्भर राख्न सम्भव हुन्न, उनले भने, यसले गर्दा नेपाल भित्रिने अन्तर्राष्ट्रिय ब्यान्डविथमा चाप गर्न गएको हो ।इन्टरनेटमा भएको कन्टेन्ट स्थानीय रूपमा भण्डारण गर्ने सर्भरलाई क्यास सर्भर भनिन्छ । ब्यान्डविथको चाप घटाउन र इन्टरनेटको गति बढाउन क्यास सर्भरलाई प्रयोग गरिन्छ । छोटो भिडियो सेयरिङ गर्ने चिनियाँ एप केही महिनायता चर्चामा छ । राष्ट्रिय सुरक्षाको कारण देखाउँदै भारतले यो एपलाई प्रतिबन्ध लगाइसकेको छ । अमेरिकाले पनि आफ्नो देशमा हुने कारोबार अमेरिकी कम्पनीलाई बिक्री नगरे प्रतिबन्ध लगाउने चेतावनी दिएको छ । केही सातायता समयमा टिकटक प्रयोगका लागि मात्रै नेपालमा १ सय ७५ जीबीपीएस ब्यान्डविथ खपत हुन थालेको थियो । यो नेपाल भित्रिने अन्तर्राष्ट्रिय ब्यान्डविथको २५ प्रतिशत हो । लकडाउनपछि नेपालमा ७ सय जीबीपीएस ब्यान्डविथ भित्रिइरहेको छ । जेठ १ सम्म टिकटकले औसत १३ जीबीपीएस मात्रै अन्तर्राष्ट्रिय ब्यान्डविथ खपत गर्ने सेवा प्रदायकहरूको तथ्यांक छ । कोभिड१९ का कारण लकडाउन गर्नुअघिसम्म टिकटकका लागि ७ जीबी मात्रै अन्तर्राष्ट्रिय ब्यान्डविथ खपत हुन्थ्यो भने लकडाउनका बेला बढेर १३ जीबीपीएस पुगेको थियो ।त्यसअघि ५ सय जीबीपीएस अन्तर्राष्ट्रिय ब्यान्डविथ भित्रिने गरेकोमा कोभिड१९ का कारण गरिएको लकडाउनको समयमा इन्टरनेट ब्यान्डविथको माग अत्यधिक भएपछि सेवा प्रदायकहरूले बढी ब्यान्डविथ भित्र्याउन थालेका हुन् । भारत र अमेरिकाले प्रतिबन्ध लगाएसँगै संसारभर टिकटकबारे चर्चा भएपछि प्रयोगकर्ताले उत्सुकता मेटाउन पनि यसलाई प्रयोग गर्न थालेको हुन सक्ने सेवा प्रदायकहरूको विश्लेषण छ । टिकटकले खपत गर्ने ब्यान्डविथ गुगल र फेसबुक प्रयोगका लागि नेपालभित्र खपत हुने अन्तर्राष्ट्रिय ब्यान्डविथभन्दा बढी हो ।"
पाँच वर्षमा चार गुणा बढ्यो ब्यान्डविथ खपत,"पछिल्लो ५ वर्षमा प्रतिपरिवार खपत हुने इन्टरनेट ब्यान्डविथ करिब ४ गुणा बढेको छ । नेपालमा औसत परिवारले खपत गर्ने अन्तर्राष्ट्रिय ब्यान्डविथ ७ सय ५० केबीपीएस पुगेको इन्टरनेट सेवा प्रदायक संघ नेपाल (आईस्पान) को तथ्यांक छ । नेपालमा आयात हुने अन्तर्राष्ट्रिय ब्यान्डविथ र इन्टरनेटका घरायसी ग्राहकको अनुमातमा यो तथ्यांक निकालिएको हो ।ब्यान्डविथ खपतसँगै एउटै घरमा इन्टरनेट प्रयोगका लागि उपयोग हुने डिभाइसको संख्या पनि बढेको छ । पाँच वर्षअघि एउटा घरमा इन्टरनेट प्रयोगका लागि औसत २ वटा डिभाइस प्रयोग हुने गरेकोमा हाल प्रयोग हुने डिभाइसको संख्या औसतमा ५ पुगेको आईस्पानको तथ्यांक छ । नेपाल दूरसञ्चार प्राधिकरणको तथ्यांकअनुसार हाल ४० वटा इन्टरनेट सेवा प्रदायकका ११ लाख २९ हजार ग्राहक छन् । पछिल्लो जनगणनाअनुसार नेपालमा एक परिवारमा औसत ४८ जना सदस्य रहने भएकाले एक घरमा जोडिएको इन्टरनेट करिब ५ जनाले प्रयोग गर्छन् । ०७३ सालतिर घरायसी ग्राहकका लागि दिइने इन्टरनेट प्याकेजमा औसत खपत २ सय केबीपीएस हाराहारीमा भए पनि ०७७ मा आउँदा यसको खपत बढेर ७५० केबीपीएस पुगेको आईस्पान अध्यक्ष भोजराज भट्टले जानकारी दिए । पछिल्ला वर्षमा आन्तरिक र अन्तर्राष्ट्रिय ब्यान्डविथ खपत बढेको छ, कोभिड१९ को महामारीपछि गरिएको लकडाउनमा विश्वभर जस्तै नेपालमा पनि ब्यान्डविथ खपत चुलियो, उनले भने ।ब्यान्डविथ खपत बढेसँगै हरेक स्पिडको मात्रा पनि बढेको आईस्पानको तथ्यांक छ । अहिले एक ग्राहकले लिने औसत इन्टरनेटको स्पिड पनि ४० एमबीपीएस पुगेको छ । पाँच वर्षअघि यस्तो औसत स्पिड २० एमबीपीएस थियो । अन्तर्राष्ट्रिय ब्यान्डविथको खपत बढे पनि यसको प्रयोग भने मुख्यतया तीनवटा सेवाका लागि प्रयोग भइरहेको आईस्पानको तथ्यांक छ । नेपाल भित्रिने अन्तर्राष्ट्रिय ब्यान्डविथमध्ये २४ प्रतिशत गुगलको सेवा, फेसबुकका लागि १४ प्रतिशत र टिकटकका लागि २१ प्रतिशत खपत भइरहेको छ । फेसबुक र गुगल दुवैले आआफ्नो कन्टेन्टका लागि नेपालमा स्थानीय (क्यास) सर्भर पनि राखेका छन् । टिकटकको भने तत्कालका लागि नेपालमा क्यास सर्भर छैन । त्यसैले टिकटकले खपत गर्ने अन्तर्राष्ट्रिय ब्यान्डविथ पछिल्लो समय कैयौं गुणा बढेको छ ।नेपालमा करिब ४ सय १८ जीबीपीएस अन्तर्राष्ट्रिय ब्यान्डविथ खपत भइरहेको छ । अन्तर्राष्ट्रिय ब्यान्डविथको खपत यति भए पनि आन्तरिक ब्यान्डविथको खपत लकडाउनपछि १५ सय जीबीपीएसभन्दा बढी पुगेको आईस्पानको तथ्यांक छ । आन्तरिक ब्यान्डविथतर्फ सबैभन्दा बढी खपत गर्नेमा फेसबुक र गुगल अगाडि छन् ।अहिले विश्वभर नै इन्टरनेटमा भिडियो कन्टेन्ट बढी हेरिने भएकाले ब्यान्डविथ खपत बढ्दै गएको भायनेटका प्रबन्ध निर्देशक विनय बोहरा बताउँछन् । पहिले इन्टरनेटमा अक्षर र तस्बिर बढी प्रयोग हुन्थ्यो । अहिले प्रायः कन्टेन्ट भिडियोमा छन्, उनले भने, त्यसमा पनि गुणस्तरीय भिडियो बढी हेर्न थालिएको छ ।"
सीडीएससीको केवाईसी निर्देशिका पारित भएन,"नेपाल धितोपत्र बोर्ड (सेबोन) ले सीडीएस एन्ड क्लियरिङ (सीडीएससी) लाई केन्द्रीकृत ग्राहक पहिचान (केवाईसी) प्रणाली सञ्चालन अनुमति दिनुअघि त्यसको अवधारणा स्पष्ट हुनुपर्ने निर्णय गरेको छ । सेबोनले सञ्चालक समिति बैठकमा सोमबार केवाईसी सेवासम्बन्धी कार्य सञ्चालन निर्देशिका पारित गर्ने प्रस्ताव लगेको थियो । तर बैठकले वित्तीय जानकारी इकाइ (एफआईयू), अर्थ मन्त्रालय र राष्ट्र बैंकसँग समन्वय गर्ने निर्णय गरेको छ । मुलुकको १५औं योजनामा केन्द्रीकृत केवाईसीबारे उल्लेख छ । सोअनुसार काम अघि बढाउन अर्थ मन्त्रालयले एक समिति गठन गरेको छ । राष्ट्र बैंकले पनि केन्द्रीकृत केवाईसीका लागि चालु आर्थिक वर्षको मौद्रिक नीतिमा उल्लेख गरेकाले ती निकायसँग समन्वय गर्न बैठकले धितोपत्र बोर्डलाई आग्रह गरेको हो । सीडीएससीले केवाईसी सञ्चालन गर्ने भनिए पनि त्यसको अवधारणा कस्तो हुने भन्ने छैन, स्रोतले भन्यो, अनुमति दिनुअघि स्पष्ट अवधारणा ल्याउन भनिएको छ । केवाईसी दुरुपयोग भए केकस्तो कारबाही हुने भन्नेबारे पनि स्पष्ट व्यवस्था आउनुपर्ने बैठकको निष्कर्ष छ । केवाईसी प्रणाली सञ्चालनका लागि सीडीएससीले सार्वजनिक, निजी साझेदारी (पीपीपी) मा प्राविधिक साझेदार नियुक्त गर्न सक्ने भन्ने मस्यौदाको व्यवस्था भने सञ्चालकहरूले विरोध गरेका छन् । निर्देशिकामा उक्त व्यवस्था राख्न नहुने भन्दै सञ्चालकहरूले त्यसलाई हटाउन बोर्डलाई आग्रह गरेको बताइएको छ । सीडीएससीले ग्राहकको पहिचान विवरण केन्द्रीकृत रूपमा राख्न केन्द्रीकृत केवाईसी प्रणाली सार्वजनिक, निजी साझेदारीमा प्राविधिक साझेदार नियुक्त गरी लागू गर्नेछ, केवाईसीसम्बन्धी निर्देशिकाको मस्यौदाको परिच्छेद ३ मा भनिएको छ । सञ्चालकहरूले यही व्यवस्थाको विरोध गरेका हुन् । निर्देशिकाको उक्त व्यवस्था सीडीएससीको आफ्नै नियमावलीविपरीत हो । धितोपत्र केन्द्रीय सेवा नियमावली२०६८ मा कतै पनि सीडीएससीले केन्द्रीकृत केवाईसी प्रणाली सञ्चालन गर्ने उल्लेख छैन । यसरी नियमावलीमै व्यवस्था नभएको काम गर्नु कानुनविपरीत भएको कानुनविद्हरू बताउँछन् । केही व्यक्ति तथा कम्पनीको प्रभावमा परेर नियमावली र सार्वजनिक खरिद ऐनविपरीत निजी कम्पनी भित्र्याउन लागिएको स्रोतले बताएको छ । सीडीएससीले केवाईसी प्रणाली सञ्चालन गर्नेसम्बन्धी प्रस्ताव आफ्नो कार्यकालमा आए पनि कानुनविपरीत रहेको भन्दै त्यसलाई अनुमति नदिएको सेबोनका पूर्वअध्यक्ष रेवतबहादुर कार्कीले बताए । केवाईसी भन्ने विषय संवेदनशील हो, उनले भने, नियमविपरीत रहेकै कारण त्यति बेला रोकिएको हो । केवाईसीकै नाममा पीपीपी मोडलमा निजी कम्पनीलाई भित्र्याउन खोजिएको विषय पनि सही नभएको उनको तर्क छ । लगानीकर्ताको व्यक्तिगत सूचनाको जिम्मा निजी कम्पनीलाई दिनु राम्रो होइन, उनले भने, यसकारण सुरक्षाको विषयलाई पनि ध्यान दिनुपर्छ । सरकारले राष्ट्रिय परिचयपत्र वितरण सुरु गरेको, राष्ट्र बैंकले पनि केन्द्रीकृत केवाईसीसम्बन्धी काम गर्न लागेको अवस्थामा सीडीएससीले कानुनविपरीत छुट्टै केवाईसी प्रणाली सञ्चालन गर्नु उचित नभएको उनको भनाइ छ । तर सेबोनका प्रवक्ता नीरज गिरीले भने निर्देशिकाउपर छलफल चलिरहेकाले केही निर्णय भइनसकेको प्रतिक्रिया दिए । थप छलफलपछि निर्णय होला, अझै केही भएको छैन, उनले भने, निर्देशिका पारित भइनसकेकाले मैले अहिले केही भन्न सक्दिनँ ।"
निषेधाज्ञामा पुनर्विचार गर,"काठमाडौं (कास) नाडा अटोमोबाइल्स एसोसिएसन अफ नेपाल (नाडा) ले निषेधाज्ञाबारे पुनर्विचार गर्न सरकारसँग माग गरेको छ । नाडाले सोमबार जारी गरेको विज्ञप्तिमा सरकारले संक्रमणबाट बच्ने सुरक्षात्मक उपायको कडाइसाथ पालना गराउँदै उद्योग व्यवसाय सञ्चालन गर्न आवश्यक वातावरण बनाउन आग्रह गरिएको छ । अब जनता स्वयं नै आफ्नो दुःख, पीडा र अभावका कारण बाध्य भई सडकमा आउने सम्भावना प्रबल हुँदै गएको छ, विज्ञप्तिमा भनिएको छ, यस्तो विकट स्थिति आउनुअघि नै सरकारले जारी निषेधाज्ञाबारे पुनर्विचार गर्न हामी सरकारसँग हार्दिक अपिल गर्दछौं । लकडाउनले देशको अर्थतन्त्रलाई धराशायी बनाउने मात्र नभई बेरोजगारीको भयावह समस्यासमेत उत्पन्न भएको नाडाको भनाइ छ ।"
सामसङले ल्यायो ग्यालेक्सी नोट २० र नोट २० अल्ट्रा,काठमाडौं (कास) सामसङले ग्लालेक्सी नोट २० र नोट २० अल्ट्रा स्मार्टफोन नेपाली बजारमा ल्याएको छ । यी स्मार्टफोनले काम गर्न र गेम खेल्न थप सहज हुने कम्पनीले बताएको छ । ग्यालेक्सी नोट २० को मूल्य १ लाख ९ हजार ९ सय ९९ रुपैयाँ र नोट २० अल्ट्राको मूल्य १ लाख ३९ हजार ९ सय ९९ रुपैयाँ रहेको सामसङ नेपालले जनाएको छ ।
भोकै परेकालाई बिरयानीको सहयोग,"काठमाडौं (कास) बिरयानी लिंगेन ब्रान्डले प्रत्येक २० केजी बोरा बिक्रीबापत आउने ५० रुपैयाँ कोभिड१९ महामारीको समयमा भोकै बस्नुपरेकालाई सहयोग गर्ने घोषणा गरेको छ । महामारीका कारण करिब ६ महिनादेखि बेरोजगार भएर भोकै बसेका व्यक्तिहरूका लागि समाज सेवा गर्ने उद्देश्यले उक्त सहयोग गर्न लागिएको कम्पनीले जनाएको छ । बिरयानीले काठमाडौं उपत्यका, पोखरा र विराटनगरबाट प्याकिङ खाना दिएर सेवा सुरु गर्ने जनाएको छ ।"
महिला लघुवित्तको बिक्री प्रबन्धकमा एसबीआई मर्चेन्ट,काठमाडौं (कास) महिला लघुवित्त वित्तीय संस्था लिमिटेडको साधारण सेयरको प्रारम्भिक सार्वजनिक निष्कासन (आईपीओ) तथा बिक्री प्रबन्धकमा नेपाल एसबीआई मर्चेन्ट बैंकिङ लिमिटेड नियुक्त भएको छ । संस्थाको प्रतिसेयर अंकित मूल्य १ सय रुपैयाँका दरले चार करोड रुपैयाँ आईपीओमा नेपाल एसबीआई नियुक्त भएको हो । महिला लघुवित्तका प्रमुख कार्यकारी अधिकृत कृष्ण न्यौपाने र नेपाल एसबीआईका प्रमुख कार्यकारी अधिकृत रोशनी भारतीले यससम्बन्धी सम्झौतापत्रमा हस्ताक्षर गरे ।
"कलाकृति बनायो, थन्क्यायो","चित्रकार भीम शर्माले विश्व पानी दिवसका अवसरमा सेकेन्ड इन्टरनेसनल नेचर आर्ट फेस्टिभल शीर्षकमा झन्डै एक महिना अवधिको चित्रकला महोत्सवको योजना बनाएका थिए । हाल गैंडाकोटमा चित्र सिर्जना गर्दै आएका शर्माको उक्त महोत्सव चैत महिनाको दोस्रो हप्तापछि नै सुरु हुने योजना बने पनि लकडाउनले रोकियो । राष्ट्रिय तथा अन्तर्राष्ट्रियस्तरबाट चित्रकारहरू सहभागी हुने उक्त फेस्टिभलका लागि ३८ लाख रुपैयाँको हाराहारीमा लगानी अनुमान गरिएको थियो । फेस्टिभल नै रोकिएपछि सुर्खेत तथा काठमाडौंमा गरिने कला प्रदर्शनी तथा टीकापुर र बर्दियामा सुरु गर्ने योजना रहेको एक हप्ते चित्रकला कार्यशालासमेत अब कहिले हुने भन्ने अन्योल रहेको शर्माले सुनाए । कोरोना महाव्याधिले बितेका पाँच महिनायता अधिकांश चित्रकारहरूमा यस्तै अन्योल छ । बेलाबेलामा विभिन्न कलाकृतिहरूले सजिने ग्यालरीहरूको ढोका बन्द नै छन् । तथापि बन्दाबन्दीमा भौतिक दूरीलाई कायम गर्दै चित्रकारहरूले घरमै क्यानभासमा रङ पोतिरहेका छन् । कतिपयले वरपर उपलब्ध माटो, काठजस्ता वस्तुहरूमा कला सिर्जना गर्दै छन् । प्रत्यक्ष प्रदर्शनीको विकल्पका रूपमा सिर्जना भएका चित्रकारहरूको कलाकृतिलाई कला पारखीसम्म पुर्याउन चित्रकारहरूले भर्चुअल माध्यमलाई समेत आधार बनाउँदै अनलाइन प्रदर्शनीसमेत गरिरहेकै छन् । यद्यपि सिर्जना भएका कलाकृतिहरूको बिक्री भने ठप्प नै छ । कलाकृति बजारसम्म जाने वातावरण नभएपछि त्यसै थुप्रिएका छन् । यही स्थिति बढ्दै गएमा बनेका कलाकृति कता व्यवस्थापन गर्ने, चित्रकलालाई निरन्तरता कसरी दिने, रङ तथा क्यानभासजस्ता चाहिने सामग्रीको जोहो नै कसरी गर्ने भन्ने कुरामा चित्रकारहरूमा चिन्ता छ । अहिलेको अवस्थामा चित्रकला क्षेत्रलाई अगाडि बढाउन कठिन रहेको शर्मा बताउँछन् । बजार ठप्प रहेकाले सिर्जना मात्र गरेर थेग्ने अवस्था नरहेको उनको भनाइ छ । लकडाउनयता मात्र शर्माले अहिलेको समय, आम मानिसको भोगाइ, जीविकोपार्जनजस्ता पक्षलाई समेटेर कोभिड१९ र कर्म जस्ता सिरिजका लागि चित्रहरू बनाएका छन् । ग्यालरीहरू खोलेलगत्तै प्रदर्शनी गर्ने उनको योजना छ । ग्यालरीकै विकल्पका रूपमा अहिले अनलाइन प्रदर्शनीहरू भइरहेका छन् । म्युजियम अफ नेपाली आर्ट (मोना), अन्तर्राष्ट्रिय जल रङ समाज नेपाल र क्लासिक आर्ट ग्यालरीलगायतले निरन्तर रूपमा भर्चुअल माध्यममा नै राष्ट्रिय तथा अन्तर्राष्ट्रियस्तरका चित्रकारहरूलाई समेटेर प्रदर्शनी गरिरहेका छन् । कलाकृति बिक्रीमा ठप्प भएको यो कठिन परिस्थितिमा यसले चित्रकारहरूलाई केही मात्रामा राहतसँगै कला प्रचारमा सहायता पुगे पनि बिक्रीमा खासै प्रभाव नपारेको चित्रकारहरूको दाबी छ । लामो समयदेखि मिथिला कला सिर्जनामा लागिपरेका लक्ष्मण मण्डल र सरिता मण्डल लकडाउनयता जम्मा भएका ५ सयको हारहारीमा रहेका कलाकृतिहरू हेरेर नै चित्त बुझाइरहेका छन् । मण्डल दम्पतीका अनुसार उक्त कलाकृतिलाई बिक्री मूल्यमा हेर्ने हो भने १० लाख रुपैयाँभन्दा माथि पर्न आउँछ । थिमि र ठमेलमा मिथिला नारी हस्तकला सेन्टर नै सञ्चालन गरेर बसेका मण्डलले स्टुडियोको मासिक भाडा मात्र ६० हजार हाराहारी छ । बजार ठप्प भएसँगै अन्य चित्र सिर्जना गर्नै चित्रकारहरूलाई पनि उनले बोलाउन सकेका छैनन् । अहिले उनलाई स्टुडियोमा तिर्नुपर्ने भाडाको चिन्ता त छँदै छ, बजार खुलेपछि सामान्य अवस्थामा कसरी फर्कने भन्ने चिन्ता छ । अझ पनि उनी भोलिको आशा राख्दै सिर्जना गरी नै राखेका छन् । छोएर वा प्रत्यक्ष हेरेर मात्र चित्र बिक्री हुने हाम्रो बजारमा अनलाइन प्रदर्शनीको बानी परेको छैन, शर्मा भन्छन्, यसले सिर्जना भएका कलालाई भने प्रचार र सास भरिदिने काम भने पक्कै गरेको छ । चित्रकला सिर्जनामा नै रहेकी चित्रकार अरुणा हिङमाङ पनि शर्माकै विचारमा सहमत छिन् । विश्वमा धेरै समय अघिदेखि नै अभ्यासमा रहे पनि नेपालमा भर्चुअल माध्यमको प्रयोग भर्खरै भएकाले बजार विस्तार अहिले नै गर्न नसकिने उनको मत छ । भारतमा हुने एकल प्रदर्शनीका लागि सबै व्यवस्थापन गरिसकेकी उनी अब सामान्य अवस्थाको पर्खाइमा छिन् । कला क्षेत्रलाई मुख्य आधार बनाएर अघि बढेका कैयौं चित्रकारहरूलाई अहिले बजार बन्द हुँदा मानसिक दबाब उत्तिकै छ । लकडाउनयता घरपरिवारसँगै समय बिताउँदै चित्र बनाउँदै आएकी चित्रकार प्रमिला परियारले अचेल त्यति सिर्जनामा ध्यान दिन सकेकी छैनन् । उनी जस्तै अर्का चित्रकार प्रमिला वज्राचार्यको दिनचर्या पनि उस्तै छ । महिला फिगरलाई केन्द्रमा राखेर चित्र सिर्जना गर्ने वज्रचार्यले लकडाउन, स्वास्थ्य, डाक्टर, नर्स र मानवीय संवेदनाका पक्षलाई चित्रमा उतार्दै छिन् । बाहिरी वातावरणको प्रभाव मनमा परेपछि सिर्जनामा उस्तै छाप पर्ने उनको अनुभवले बताउँछ । त्यस्तै खुर्सानीलाई प्रकृति र मानव जीवनलाई बिम्ब बनाएर चित्रमा चित्रण गर्ने सरिता डंगोलले अहिलेकै अवस्थालाई चित्रमा उतारेकी छन् । बोत्तलभित्र कोचिएर पनि बाहिर आउन खोज्ने खुर्सानीका चित्र, वरपर बाह्य भागमा डोरीले बाँधिएको प्रतीकात्मक बिम्बमा अहिलेको मानिस र प्रकृतिको चित्रण आएको डंगोलले खुलाइन् । मानसिक प्रभाव सिर्जनामा आउने कुरा खुलाउँदै उनी भन्छिन्, चित्रमा अरू नै पक्ष खुलाउँछु भन्दा पनि अहिलेको अवस्था आउने कुरा थाहा नै नहुने रहेछ । चित्र पूरा हुँदा आफूले भोगेको र देखेको कुरा देख्दा मात्र वातावरणको प्रभावको फिल हुँदो रहेछ । सिर्जना गरेर मात्र अब के गर्ने विकल्प के त ?ग्यालरीहरू खोलेर प्रत्यक्ष प्रदर्शनी गर्ने समय अब निश्चित छैन । ग्यालरीमा भर पर्नुभन्दा अब प्रविधितिरै जोड दिएर कलाको बजार प्रवर्द्धन गर्नुपर्ने चित्रकारहरू बताउँछन् । अनलाइनतिरै जोड दिएर कलालाई त्यतै विस्तार गर्ने हो भने बजार पाउने डंगोलले सोचेकी छन् । उनकै आफ्नै आर्ट ग्यालरी भए पनि अहिले विशेष गरी भर्चुअल माध्यमलाई प्राथमिकता दिएकी छन् । कलाकृति बिक्रीका लागि परम्परागतभन्दा केही भिन्न गर्न सकेमा बजार विस्तार गर्न सकिने उनको धारणा छ । कलाको सही मूल्यांकन भौतिक रूपमा नै भए पनि अहिलेको विकल्प प्रविधिलाई नै लिनुपर्ने चित्रकार तथा नेपाल ललितकला प्रज्ञा प्रतिष्ठानका कुलपति केके कर्माचार्यको भनाइ छ । सबै क्षेत्र ठप्प भएको अहिलेको परिस्थितिलाई सबैले स्वीकार गर्दै सिर्जनालाई निरन्तरता दिन उनको सुझाव छ ।"
शताब्दीअघिको सेल्फी घर,"बाहिरबाट हेर्दा महल । चारैतिर सालका काठका झ्याल । टिनको छानो । काठैकाठको बार । भित्र पसेपछि काठकै भर्याङ । माटोको भुइँ । कोठामा काठैको सिलिङ । काठैको बार्दलीबाट परपरसम्म गाउँ हेर्न सकिने । परेवाको घुरघुर । वरिपरि आधुनिक शैलीका घर छन् । बीचमा रहेको यो परम्परागत घर आकर्षक देखिन्छ । बुटवलभैरहवा ६ लेन सडकअन्तर्गत मणिग्राम चोकदेखि ४ किलोमिटर पूर्वदक्षिण रूपन्देहीको तिलोत्तमा११ महुवारीमा दुईतले घर छ । विसं १९७२ मा निर्माण भएको घरमा अहिले कोही बस्दैनन् । अहिले यो सेल्फी घर बनेको छ । गेटबाहिर उभिएर घरको तस्बिर मोबाइलमा कैद गर्नेको लर्को लाग्छ । घर पृष्ठभूमिमा राखेर सेल्फी खिच्ने उस्तै आउने गरेको घरधनी ७६ वर्षीया कृष्णमाया उदयले बताइन् ।कोहीकोही भित्रै आएर पनि फोटो लिनुहुन्छ, उनले भनिन्, काठमाडौं र पाल्पाका घरजस्तै रहेछ भन्छन् । बिहे भएर आएपछि आफ्नो परिवार लामो समय यही घरमा बसेको कृष्णमायाले सुनाइन् । पहिलो पटक घर देख्दा कस्तो रहेछ जस्तो लागेको थियो, उनले भनिन्, पछि थाहा भयो, यो त पुर्ख्यौली डिजाइनको घर रहेछ । पौराणिक घरका बारेमा थाहा पाएपछि तिलोत्तमा६ का विनोद आचार्यले पनि घरमा पुगेर सेल्फी खिचेको बताए । पुराना संरचना रुचाउने भएकाले सो घर भएको ठाउँ खोज्दै पुगें, उनले भने, एक सय वर्ष कटिसकेको घर रहेछ, अविस्मरणीय याद तस्बिरमा कैद भयो । घर देख्दा अचम्म लागेको र आफ्ना परिवारका अन्य सदस्यलाई समेत त्यहाँ लगेर घर देखाउने सोच बनाएको उनले सुनाए । कृष्णमायाका अनुसार त्यसबेला आसपास थारू बस्ती र खरका छाना भएका घर मात्र देखिन्थे । उनी भने जमिन्दारको घरमा बिहे भएर आएकाले ठूलो घरमा परेको अनुभूति गर्थिन् । श्रीमान्का दाजुभाइले घरबारे बताउँदा ध्यान दिएर सुन्ने गरेको उनले बताइन् । भूतबंगलाजस्तो छ भनेर सबै डराउँथे, उनले भनिन्, मेरा ससुरा स्व चन्द्रमान उदय माथिल्लो तलाको अघिल्लो झ्यालबाट बाहिर चिहाएर बस्ने र काम गर्ने मानिसलाई अह्राउने गर्नुहुन्थ्यो रे । कृष्णमायाले सासू, ससुरा दुवैलाई देख्न पाइनन् । उनका श्रीमान् ताराप्रसादको २५ वर्षअघि मृत्यु भइसकेको छ । त्यसपछि यही घरमा छोराछोरी हुर्काएको उनले बताइन् । दैनिक लिपपोतले घरको सौन्दर्यमा रौनक थप्थ्यो । साढे दुई कट्ठामा रहेको घरमा तीन वर्षदेखि कोही बस्दैनन् । एकातर्फ ऐतिहासिक घर छ, नजिकै कृष्णमायाका माइला छोरा अशोकले बनाएको नयाँ घर छ । कृष्णमाया र माइला छोराको परिवार नयाँ घरमा बस्छन् । पुरानो घरलाई अब सम्पदाका रूपमा संरक्षण गर्ने र पुराना दिन सम्झने माध्यम बनाएको अशोकले बताए । आमाले नै घर कहिले बनेको भन्ने कुरा थाहा पाउनुभएन, उनले भने, अहिले यही घरमा पाँच पुस्ता बसिसक्यो । अशोकका अनुसार उनका पिता ताराप्रसादले बनाएको उक्त घरमा काठमाडौंबाट पाल्पा र अन्य जिल्ला जाने र पाल्पातिरबाट त्रिवेणी, काठमाडौं जानेहरू बास बस्न आउँथे ।परिवारका अनुसार घर निर्माण गर्दा काठमाडौंबाट कालिगढ ल्याइएको थियो । घरमा प्रयोग भएका इँटा भारतीय मजदुर बोलाएर गाउँमै पोलेर बनाएको अग्रजबाट सुनेको कृष्णमायाले सुनाइन् । परिवारका अघिल्ला पुस्ताले बताएअनुसार इँटा जोडेर प्लास्टर गर्न धानको भुस, मास, भेली, चुना, मेथीलाई ढिकीमा कुटी ८ दिनसम्म गलाएर राखेपछि भित्तामा पोतेर ढलान गरिन्थ्यो । त्यसलाई चुना र सुर्कीको मिश्रण भनिने गरेको उनले बेलीबिस्तार लगाइन् । यसले जोडिएको इँटा सयौं वर्षसम्म टिक्ने भनाइ रहेको छ । अहिलेसम्म घरमा त्यस्तो ठूलो क्षति नभएको अशोकले बताए । पुराना ठूला घरमा चारैतिर ढोका राख्ने चलन रहेछ, उनले भने, डाँका लाग्ने भएकाले भाग्न सजिलो होस् भनी ढोका राखिएको रे । आफूले जान्ने भएपछि ढोका हटाएर झ्याल बनाएको भन्दै उनले अहिले घरमा १० वटा झ्याल रहेको बताए । कहींकतै चर्किएको ठाउँ देखे टाल्न खोज्दा सिमेन्ट नै नअडिने र पुरानो मसला (सिमेन्ट बज्र) बनाउने कालिगढ नभेटिएकाले मर्मतसम्भार गर्न नपाएको उनको भनाइ छ । आमा कृष्णमायाले घरको संरक्षण गरेर राख्नुपर्छ भनिरहेकाले अशोकका छोराले समेत यो घर मानिसले आएर हेर्ने सम्पदाकै रूपमा राख्ने बताए । विसं १९९० को भूकम्पमा घरको बाहिरी भागमा केही क्षति भएको भए पनि भित्री संरचना र सौन्दर्य उस्तै छ ।स्थानीय अगुवाले पहिले जंगल रहेको स्थानमा काठमाडौंबाट ताराप्रसादका बुबा आई घर बनाएर बसेको र आफूकहाँ काम गर्न अन्यत्रबाट आउने मानिसलाई आफ्नो जग्गाबाट केही जमिन दिँदै बस्ती विकास गरी समुदायमा परिणत गरेको सुनाए । त्यो बेलाको सबैभन्दा सुन्दर घर अहिले पनि बनावटका हिसाबले उस्तै रहे पनि अझ मर्मतसम्भार गरी संरक्षण गरेर राख्न सके पुस्तौंपुस्ताले इतिहासको एउटा पाटो देख्न र बुझ्न पाउने उनीहरूको सुझाव छ । ६ वर्षको उमेरदेखि उक्त घरका बारेमा जानकारी रहेको स्थानीय ६० वर्षीय होमनाथ अर्यालले बताए । त्यसबेला मालिक (जमिन्दार) बस्ने घरका रूपमा चिनिन्थ्यो, उनले भने, ताराप्रसाद पनि ठूलो जमिन्दार हुनुहुन्थ्यो र उहाँको घर महलसरह लाग्थ्यो । कामदार राखेर काम गराउने, घरको अगाडि ठूलठूला नरिवलका बोट, बार्दलीबाट हेरेर बस्ने गरेको देखेको र आफू उक्त घरमा गइरहने उनले स्मरण गरे । यस्तो कलात्मक घर नभत्काउन स्थानीयले समेत सुझाएको र अहिले घर आकर्षणको केन्द्र बनेको उनले बताए । घरधनीले यसको संरक्षण गरिरहेको र यसलाई अझ लामो समय जोगाउन स्थानीय तहले समेत चासो दिनुपर्ने उनले बताए ।"
टोरिनो ल्याबमा होरी,"काठमाडौं (कास) विश्वको प्रतिष्ठित फिल्म डेभलपमेन्ट ल्याब टोरिनोमा नेपालबाट अरुणदेव जोशीको फिल्म होरी को स्क्रीप्ट छनोटमा परेको छ । टोरिनो फिल्म ल्याबले अनलाइनबाट गरेको कार्यक्रममा होरी छनोटमा परेको हो । जोशीको निर्देशन र पटकथामा बन्न लागेको होरी माओवादी द्वन्द्वको समयको कथामा आधारित छ । डोटेली भाषामा बनाइने फिल्मको सुदूरपश्चिमको दार्चुलामा छायांकन गरिने जोशीले बताए । सरोज शर्मा सापकोटा निर्माता रहेको फिल्मको नाम पनि डोटेली भाषाबाटै लिइएको हो । होली पर्वलाई डोटेली भाषामा होरी भनिन्छ । होरी को स्क्रीप्ट यसअघि पनि युरोपियन फिल्म डेभलपमेन्ट ल्याब लिमु मा सहभागी भइसकेको छ । सेप्टेम्बर १४ बाट सञ्चालन हुने ल्याबमा विश्वभरबाट १२ फिल्मका विषय छनोटमा परेका छन्, जसमध्ये दक्षिण एसियाबाट भारतको एक फिल्म र नेपालको होरी परेको हो ।"
सञ्जय दत्त काममा फिर्दै,मुम्बई (एजेन्सी) फोक्सोको क्यान्सर भएर अस्पतालमा उपचाररत अभिनेता सञ्जय दत्त फिल्म छायांकनमा निस्कने भएका छन् । पहिलो केमोथेरापी लिएका उनी रणवीर कपुरका साथ फिल्म शमशेरा का लागि निस्कने तयारी गरिरहेको पारिवारिक स्रोतले जनाएको छ । ६१ वर्षीय दत्तको उपचार मुम्बईको मोकिलाबेन अस्पतालमा डा जलिल पारकरको रेखदेखमा भइरहेको छ । दत्तले डा पारकरसँग काम गर्न जान अनुमति मागेपछि खबर सञ्चारमाध्यमहरूमा आएका हुन् ।
"खेल मिलेमतो मुलुकको हितविपरीत, तर राज्यविप्लव होइन","सर्वोच्च अदालतले खेलकुदमा हुने म्याचफिक्सिङलाई राज्यविप्लव भनी अर्थ लगाउन नसकिने भनी व्याख्या गरेको छ । विभिन्न अन्तर्राष्ट्रिय फुटबल प्रतियोगितामा सहभागी नेपाली खेलाडीहरू म्याचफिक्सिङमा संलग्न भन्दै प्रहरीले दायर गरेको राज्यविप्लव को मुद्दामाथि व्याख्या गर्दै सर्वोच्च अदालतले उनीहरूले एकथरी कसुर गरेको देखिए पनि पुष्टि नहुने अर्को आरोप लगाइएकाले कसुर कायम हुन नसक्ने फैसला गरेको हो ।अभियोगपत्रमा खेलाडीहरूमाथि अनुशासनात्मक कारबाही हुनुपर्ने मागदाबी छैन । राज्यविप्लवको आरोपमा जन्मकैदको मागदाबी छ, फैसलाको पूर्णपाठमा भनिएको छ, जुन कानुनको आधारमा मुद्दा दायर गरिएको छ, सो कानुन आकर्षित नहुनेमा अरू प्रश्नमा प्रवेश गर्नुपरेन भनी विशेष अदालतले गरेको फैसला मिलेको देखिन्छ ।राष्ट्रिय फुटबल टोलीका तत्कालीन कप्तान सागर थापा तथा खेलाडी सन्दीप राई, अञ्जन केसी, रितेश थापा र विकाससिंह क्षेत्री तथा फिजियो डेजिव थापामाथि राज्यविरुद्धको अपराधको आरोपमा हदैसम्म कारबाहीको माग गरी मुद्दा दायर भएको थियो । विशेष अदालतले उनीहरू सबैलाई सफाइ दिएको थियो । सागरसहितको टोलीलाई विश्व फुटबल महासंघ (फिफा) र एसियाली फुटबल महासंघ (एएफसी) ले त्यसपछि आजीवन प्रतिबन्ध लगाएका थिए । नेपालको कानुनले उनीहरूलाई निर्दोष साबित गरे पनि फिफा र एएफसीको आजीवन प्रतिबन्ध कायमै छ ।जुन दफा प्रयोग हुनुपर्ने दाबी गरिएको छ, सो राज्यविप्लवसँग सम्बन्धित दफा हो । त्यसले सार्वभौमसत्ता, अखण्डता र राष्ट्रिय एकतामा खलल पार्ने हुन्छ, सर्वोच्च अदालतले सोमबार सार्वजनिक गरेको पूर्णपाठ फैसलामा भनिएको छ, राज्यविप्लवमा आकर्षित हुने कानुन तानतुन पारेर प्रस्तुत म्याचफिक्सिङको विषयमा प्रयोग गर्न मिल्दैन । म्याचफिक्सिङलाई राज्यविप्लवको काम होइन, यसबाट राज्यविप्लव हुँदैन । उनीहरूमाथिको आरोप २०६६ सालदेखि २०६९ सालसम्मको हो । त्यतिबेला मुलुक अपराधसंहिता जारी भएको थिएन । अब भने त्यस्तो गतिविधि भए मुलुकी अपराध संहिता ऐनको दफा ५१ मा परिभाषित राष्ट्रहित प्रतिकूलको कार्य भनी अभियोग लगाउन मिल्छ । तर अब बनेको कानुनले जारी हुँदाको मितिभन्दा अगाडि हुने त्यस्ता अपराधमाथि कारबाही गर्न मिल्दैन ।सर्वोच्च अदालतले राष्ट्रलाई प्रतिनिधित्व गरेर विदेशमा खेल्न जाने व्यक्तिहरूले राष्ट्रको भावनात्मक प्रतिनिधित्व गरेका अवस्थामा रकम लेनदेन, त्यसको ट्रान्सफर भएको र बुझेको प्रमाणसमेत जुटाइएकाले त्यस्ता गतिविधिलाई आपत्तिजनक मानेको छ । फैसलामा भनिएको छ, जसरी केही खेलाडीले रकम बुझेको कुरा अदालतमा समेत गरेका छन् । सो राष्ट्रिय लज्जाको विषय हो । त्यतिबेला महानगरीय अपराध महाशाखाले विशेष अदालतमा मुद्दा चलाएको थियो । स्रोत नखुलेको र गैरकानुनी आर्जनलाई सम्पत्ति शुद्धीकरणको अभियोगमा छानबिन गरी मुद्दा दायर गर्न सकिने अवस्था भए पनि तत्कालीन महाशाखा प्रमुख एसएसपी सर्वेन्द्र खनालले मुद्दा प्रहरीको ग्रिपबाट बाहिर जाने भएकाले फाइल सम्पत्ति शुद्धीकरण अनुसन्धान विभागमा ट्रान्सफर गरेनन् । झूटो कानुनी आधारमा मुद्दा दायर गरेको आरोपमा म्याचफिक्सिङ आरोप लागेका ६ खेलाडीलाई विशेष अदालतले सफाइ दिएको थियो । त्यो फैसलालाई सर्वोच्च अदालतका न्यायाधीशद्वय डाआनन्दमोहन भट्टराई र बमकुमार श्रेष्ठको इजलासले गत असार २ गते सदर गरेको थियो । एन्फाका खेलाडी, प्रशिक्षक लगायतमाथिको आरोप पुष्टि हुन नसक्ने ठहरसहित विशेष अदालतको फैसला सदर भएको थियो ।विशेष अदालतले उनीहरूमाथि राज्यविरुद्धको अपराध र सजाय ऐन, २०४६ को दफा ३ अनुसार राज्यविप्लवको कसुर गरेको नदेखिएको भन्दै सफाइ दिएको थियो । अञ्जन, रितेश, सागर, सन्दीप, विकास र डेजिवले सफाइ पाएका हुन् । राष्ट्रिय फुटबल टोलीका तत्कालीन कप्तान सागर तथा खेलाडीहरू सन्दीप, अञ्जन, रितेश र विकास तथा फिजियो डेजिवमाथि राज्यविरुद्धको अपराधको आरोपमा हदैसम्म कारबाहीको माग गरी मुद्दा दायर भएको थियो । आरोप ठहर भएको भए १० वर्षदेखि जन्मकैदको सजाय हुन्थ्यो । विशेष अदालतमा अध्यक्ष बाबुराम रेग्मी तथा सदस्य प्रमोदकुमार वैद्य श्रेष्ठ र नारायणप्रसाद पोखरेलको इजलासले आरोपितमाथिको अभियोग पुष्टि हुन नसक्ने ठहर गरेको थियो ।उनीहरूविरुद्ध सन् २००८ देखि खेलिएका २२ अन्तर्राष्ट्रिय फुटबल खेलमा म्याचफिक्सिङ गरेर पैसा लिएको सुराकी दाबीसहित महानगरीय प्रहरी अपराध महाशाखाले अनुसन्धान अगाडि बढाएको थियो । हरेक खेलमा नेपाललाई शून्यले हराउन उनीहरू सहमत भएको देखिएको छ र तदनुसार नेपालले हारेको पनि देखिन्छ, आरोपपत्रमा भनिएको थियो, एक खेलमा हारेबापत प्रतिखेलाडी ५ हजार अमेरिकी डलरसम्म लिने गरेको बैंक स्टेटमेन्टले देखाएको छ ।म्याचफिक्सिङका सम्बन्धमा देशमा कानुन नभए पनि खेलाडीको कसुर अक्षम्य भएकाले राज्यविरुद्धको अपराधमा मुद्दा चलाउनुपर्ने रायसहितको प्रतिवेदन प्रहरीले तयार पारेको थियो । देशको झन्डा बोकेर तीन करोड नेपालीको प्रतिनिधित्व गर्ने खेलाडीले आफ्नो स्वार्थपूर्ति गर्न विदेशी संगठित म्याचफिक्सरसँग मिल्नु राज्यविरुद्धको अपराध हुने दाबी आरोपपत्रमा थियो ।हरेक खेलमा नेपालले हार्दै गएपछि र उनीहरूका गतिविधि शंकास्पद देखिएपछि एसियाली फुटबल महासंघले जाँचबुझ सुरु गरेको थियो । त्यसमा दोषी देखिएपछि महासंघले नेपाल प्रहरीलाई आवश्यक कागजातसहित पत्र पठाएपछि उनीहरूविरुद्ध अनुसन्धान सुरु भएको हो । सिंगापुरका कुख्यात म्याच फिक्सर टिटानी पेरिआसमी र केसभान पट्टानलगायतसँग मिलेर पैसा लिने गरेको र त्यसबापत उनीहरूले भने जति गोल खाइदिने गरेको भेटिएको प्रहरी अनुसन्धानको दाबी थियो । टिटानी र केसभानविरुद्ध माल्दोभा प्रहरीले म्याच फिक्सिङको अभियोगमा मुद्दासमेत चलाइसकेको थियो ।सन् २००८ मा भएको मर्डेका कप, २००९ को साफ च्याम्पियनसिप, सन् २०११ मा मलेसिया र फिलिपिन्समा भएको मैत्रीपूर्ण खेल, २०१२ मा भारतमा भएको नेहरू कप, २०१४ मा दक्षिण कोरियामा एसियाली खेलकुदमा भएको खेललगायतमा म्याचफिक्सिङ गरेको अभियोगपत्रमा उल्लेख थियो । खेल सुरु हुनुअघि नै नतिजा तय गरेर त्यसअनुसारकै परिणाम निकाल्ने काम म्याचफिक्सिङ हो । यस्तोमा अक्सर खेलमा बाजी लगाउनेहरूसमेत संलग्न हुने गर्छन् । उनीहरूलाई म्याचफिक्सर भनिन्छ । यस्ता म्याच फिक्सरहरूले फलानो खेलमा फलानो देश यति अंकले हार्छ भनेर लाखौं रुपैयाँको बाजी राख्ने गर्छन् । तदनुसार खेलिदिनका लागि खेलाडीलाई पैसा तिर्ने गर्छन् ।फिक्सिङका मामिलामा पूर्व खेलाडी अञ्जन बढी संलग्न हुने गरेको पनि आरोपपत्रमा उल्लेख थियो । उनी खेलाडी वा पदाधिकारीको रूपमा संलग्न नै नभएको फिलिपिन्स र दिल्लीको प्रतियोगितामा समेत गएका थिए । उनको आमा शोभा केसीको नाममा समेत वेस्टर्न युनियन मनी ट्रान्सफरबाट ३ लाख ७४ हजार ७ सय ३२ रुपैयाँ आएको प्रहरीले फेला पारेको थियो । त्यस्तै नेपाली राष्ट्रिय टिमका फिजियो डेजिबले पनि म्याचफिक्सिङ मिलाउने गरेको र मैदानमै पुगेर पैसा लिने गरेको प्रहरी अनुसन्धानमा देखाइएको थियो ।"
अन्जान काम मा दोषी जोकोभिच,"न्युयोर्क (रोयटर्स) यूएस ओपन टेनिसमा आफ्नो सर्भिस ब्रेक भएपछि नोभाक जोकोभिचले आफूलाई सम्हाल्नै सकेनन् । रिसले बल के प्रहार गरे, त्यो नै उनका लागि यूएस ओपनबाट बाहिरिन पर्याप्त रह्यो । यो खुबै सनसनीपूर्ण पनि रह्यो । आखिरमा विश्व नम्बर एक खेलाडीले प्रहार गरेको बल लाइनमा बसेकी निर्णायकको घाँटीमा लागेपछि जोकोभिच प्रतियोगिता खेलिरहन अयोग्य घोषित भएका छन् । यो अन्जानमा भएको काम थियो, तर उनी पूर्णतः दोषी थिए ।उनी प्रतियोगिताको उपाधिलाई सबैभन्दा ठूला निर्विवाद प्रत्याशी थिए, पहिलो सेटमा ६५ ले पछाडि रहन उनले सर्भिस ब्रेकको स्थिति सामना गरे । यसपछि नै त हो, नाटकीय घटना अगाडि आएको । खेल चौथो चरणको थियो अनि प्रतिद्वन्द्वी थिए, स्पेनका पाब्लो क्यारोनो बुस्टा । खेल भने आर्थर एस स्टेडियममा भइरहेको थियो । कुनै खराब नियतबिना गरिएको यो घटनापछि ती महिला निर्णायक कोर्टमै ढलिन्, उनी आफ्नो घाँटी समाइरहेकी थिइन् र उनको स्वरमा पीडा थियो ।यसमा कुनै पनि शंका थिएन, जोकोभिच ती महिला निर्णायकलाई ताकेर बल प्रहार गरिरहेका थिए भनेर । लगत्तै उनी ती महिलातर्फ गए र माफी पनि मागे । तर यो ग्रान्ड स्लाम टेनिसको नियम नै त हो, कोही कसैमाथि प्रतिस्पर्धाका क्रममा शारीरिक आघात पुग्ने काम गर्न नहुने । जोकोभिचले गरेको कामले भने त्यस्तै आघात पुगेको थियो । प्रतियोगिताका रेफ्री रोरेन फ्रिमेलले तुरुन्तै चेयर अम्पायर एरेली टुर्टेसँग कुरा गरे ।त्यसपछि प्रतियोगिताका सुपरभाइजर आन्द्रेस एगली पनि अगाडि आए, तीनपल्टका यूएस ओपन विजेतासँग लामो कुरा भयो । जोकोभिचको जिकिर थियो, आफूले यो सबै काम जानाजान गरेको होइन । उनी लगातार भनिरहेका थिए, आखिरमा ती महिलालाई अस्पताल त लानुपरेको छैन । तर १२ मिनेटको छलफलपछि निचोड थियो, प्रतियोगिता खेलिरहन जोकोभिच अयोग्य भए । पछि निर्णय सुनाइयो, जोकोभिचलाई यस्तो दण्ड दिनुबाहेक अन्य कुनै विकल्प पनि थिएन । निर्णयमा भनिएको छ, लाइनमा बसेकी पदाधिकारी पक्कै पनि घाइते भएकी छन् । जोकोभिचले रिसले यो काम गरेका थिए । उनले जानाजान नै बल प्रहार गरेका हुन् । प्रतियोगिताका आयोजकका अनुसार ती महिला पदाधिकारी ठीक छिन्, तर उनको थप परिचय दिइएको छैन । आफ्नो कुनै प्रकारको जिकिर नचल्ने भएपछि जोकोभिचले आफ्ना प्रतिद्वन्द्वी बुस्टासँग हात मिलाए । बुस्टा आफैं पनि स्तब्ध थिए । जोकोभिचले पत्रकारसँग कुरा गर्न ठीक मानेनन् ।उनी खेलपछिको पत्रकार सम्मेलनमा बसेनन् । पछि ३३ वर्षीय सर्बियाली खेलाडीले इन्स्ट्राग्राममार्फत माफी मागेका छन् । उनले त्यसमा लेखेका छन्, पूरा घटनाक्रमले मलाई स्तब्ध र दुःखित तुल्याएको छ । म ती महिला पदाधिकारीसँग माफी माग्न चाहन्छु । मेरो कारण उनी समस्यामा परिन् । यो पूरा घटना अन्जानमा भएको थियो, तर गलत भने पक्कै थियो । म आफ्नो व्यवहारका लागि यूएस ओपन र यससँग सम्बन्धित सबैसँग माफी माग्न चाहन्छु । विश्व टेनिसकै लागि असाधारण वर्ष रहेको सन् २०२० को यूएस ओपनमा थप अनपेक्षित घटना भएको छ । कोरोना भाइरस संक्रमणको महामारीले प्रतियोगिता हुने नहुने नै टुंगो थिएन । तर जतिबेला हुने भयो, जोकोभिच कीर्तिमान १८ औं ग्रान्ड स्लामका लागि स्वाभाविक र निर्विकल्प सम्भावित विजेता थिए । आखिरमा उनले चौथो चरण अगाडि कुनै पनि खेल गुमाएका थिएनन्, पूरा २०२० मै । न्युयोर्कमा विजेता रहेको भए, उनी राफेल नाडलको १८ र रोजर फेडेररको २० ग्रान्ड स्लाम उपाधिको नजिक पुग्थे । यी दुवै यसपालि सहभागी थिएनन् ।अब जोकोभिच यूएस ओपनबाट अयोग्य घोषित भएपछि यस प्रतियोगिता खेल्न क्रममा प्राप्त गरेका सबै एटीपी अंक खोसिने छ र चौथो चरण पुगेबापत उनले प्राप्त गर्ने २ लाख ५० हजार डलरको पुरस्कार राशि पनि जरिवानाका रूपमा लिइने छ । खेलका क्रममा टेनिस पण्डितका भूमिका निभाइरहेका सबै पूर्वखेलाडीले जाकोभिचमाथि भएको कारबाहीको समर्थन गरेका छन् । टिम हेनम्यानले भनेका छन्, जोकोभिचमाथि ठीक निर्णय भएको छ ।सन् १९९५ मा यस्तै घटनाका लागि हेनम्यान विम्बल्डनबाट अयोग्य घोषित भएका थिए । उनले भनेका छन्, जोकोभिचले जानेर लाइन जजमाथि प्रहार गरेका होइनन्, तर उनले बल प्रहार गरेको हो, त्यसले ती जजलाई लागेको पनि हो । आफ्नो कामको जिम्मेवारी जोकोभिचले लिर्नैपर्छ । डिफेन्डिङ च्याम्पियन नाडल र फेडेररको अनुपस्थितिमा अब जोकोभिच पनि नरहे पनि यसपल्टको यूएस ओपनले नयाँ पुरुष विजेता पाउने निश्चित भएको छ ।जोकोभिचका लागि यो वर्ष धेरै अर्थमा सुखद रहेन । जुनमा उनले आयोजना गरेको प्रदर्शन प्रतियोगिताका लागि उनको चर्को आलोचना भएको थियो । त्यस क्रममा उनी र अरू केही खेलाडी कोभिड१९ बाट संक्रमित भएका थिए । अन्त्यमा जोकोभिचले भनेका छन्, सबै निराशाजनक घटनाक्रम मेरा लागि शिक्षा भएको छ । विश्व नम्बर २७ का पाब्लो क्यारोनो बुस्टा भने यी सबै घटनापछि क्वाटरफाइनल पुगेका छन् । त्यसमा डेनिस सापोभालोभको सामना गर्नेछन् ।"
इंग्ल्यान्डलाई ट्वान्टी२० सिरिज,साउथह्याम्पटन (एएफपी) इंग्ल्यान्डले अस्ट्रेलियाविरुद्धको ट्वान्टी२० सिरिज आइतबार अन्तिम खेलअगाडि नै जितेको छ । इंग्ल्यान्ड दोस्रो खेलमा ६ विकेटले विजयी रह्यो । तीन खेलको सिरिजमा निर्णायक रूपमा २० ले अगाडि रह्यो । पहिलो ब्याटिङ गरेको अस्ट्रेलियाले २० ओभरमा ७ विकेट गुमाएर १ सय ५७ रन बनाएको थियो ।त्यसमा कप्तान आरोन फिन्चले सर्वाधिक ४४ रन बनाए । जवाफमा इंग्ल्यान्डले १८५ ओभरमात्र बाँकी छँदै १ सय ५८ रन बनायो । जोस बटलरले छक्का प्रहार गर्दै टिमलाई जितसम्म पुर्याए र उनी ५४ बलमा ७७ रन बनाएर नटआउट रहे । अब इंग्ल्यान्डले तेस्रो खेल जितेर ट्वान्टी२० क्रिकेटको नम्बर एक स्थान कब्जा गर्न सक्नेछ ।
कान्छा खेलाडीको गोलमा स्पेन विजयी,यसक्रममा उनले स्पेनी फुटबलको ९५ वर्ष पुरानो कीर्तिमान पनि भंग गरेका छन् । स्पेनका लागि चौथो गोल फेरान टोरेसले गरे । यही समूहमा जर्मनी र स्विट्जरल्यान्डले ११ को बराबरी खेले । अन्य खेलमा ग्रिसले कोसोभोलाई २१ ले हरायो भने सर्बिया र टर्कीले गोलरहित बराबरी खेले ।
फेन्सिङले डेढ सयको कोरोना बिमा गर्ने,"काठमाडौं (कास) नेपाल फेन्सिङ संघले खेलाडी, प्राविधिक जनशक्ति र पदाधिकारीको कोरोना बिमा गर्ने भएको छ । विश्व फेन्सिङ दिवसको अवसरमा सोमबार आयोजित भर्चुअल कार्यक्रममा संघका अध्यक्ष सुनीलकुमार श्रेष्ठले उक्त घोषणा गरेका हुन् ।संघका महासचिव सुजनलाल श्रेष्ठका अनुसार खेलाडी र प्रशिक्षक गरी १२० जना, निर्णायक १० जना तथा पदाधिकारी १९ जना गरी कुल १ सय ४९ जनाको कोरोना बिमा संघले गर्न लागेको हो । बिमाका लागि लाग्ने सम्पूर्ण खर्च फेन्सिङ संघले बेहोर्ने छ, उनले भने । कार्यक्रमलाई विस्तार गर्दै परिणाममुखी बनाउनको लागि तथा खेलाडीको प्रतिनिधित्व गराउनका लागि एथलिट कमिसन गठन गर्ने निर्णय पनि संघले गरेको छ ।मंसिरमा सम्पन्न १३ औं दक्षिण एसियाली खेलकुदमा नेपालले फेन्सिङबाट ४ रजत र ६ कांस्य गरी कुल १० पदक जितेको थियो । दक्षिण एसियाली खेलकुदको महाकुम्भमा फेन्सिङले प्रवेश पाएको यो नै पहिलो हो । कोरोना भाइरसको महामारीले घरघरमै रहे पनि हाम्रा खेलाडी र प्रशिक्षकहरूले आफ्नै किसिमले ट्रेनिङ गरिरहेका छन्, जसको भिडियो बनाएर उनीहरूले संघलाई पठाइरहेका छन्, महासचिव श्रेष्ठले सुनाए ।"

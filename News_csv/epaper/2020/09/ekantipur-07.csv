शीर्षक,विवरण
संक्रमितलाई के खुवाइन्छ ?,"निको हुने दर बढ्यो कोरोना संक्रमण भएर अस्तपालमा भर्ना भएका र आइसोलेसन सेन्टरमा बसेर निको हुने संख्या पछिल्लो साता बढेको छ । स्वास्थ्य तथा जनसंख्या मन्त्रालयका अनुसार नेपालमा कुल संक्रमित ४६ हजार २ सय ५७ मध्ये कोराना संक्रमण निको हुनेको संख्या २८ हजार ९ सय ४१ पुगेको हो । निको हुने दर सार्क मुलुकमै नेपालमा सबैभन्दा कम देखिए पनि भदौ १४ देखि क्रमशः बढ्दै गएको छ । भदौ १४ मा निको हुने दर ५४ प्रतिशत रहेकामा आइतबार ६२ दशमलब ६ पुगेको छ । साउन १५ मा निको हुने दर नेपालमा पनि ७२ प्रतिशतसम्म पुगेको थियो । भदौ १५ मा पनि अघिल्लो दिनको तुलनामा डिस्चार्ज हुने संख्या बढ्यो तर संक्रमित मुलुकभर ८ सय ९९ मात्रै भए । यो दिन पनि कुल संक्रमितको डिस्चार्ज हुने प्रतिशत भने ५४ प्रतिशतमै सीमित भयो । भदौ १६ देखि भने निको हुनेको दर बढ्दै गएको छ । मन्त्रालयका अनुसार भदौ १६ मा निको हुने दर ५५, भदौ १७ र १८ मा ५६, भदौ १९ मा ५८, २० मा ६० प्रतिशत थियो । आइतबार ६२६ प्रतिशत पुगेको हो । मन्त्रालयले आइतबार सार्वजनिक गरेको तथ्यांकअनुसार निको हुने दर सार्क मुलुकको अफगानिस्तानमा ७७६, बंगलादेशमा ६७२, भुटानमा ६५८, भारतमा ७७२, माल्दिभ्समा ६५५, पाकिस्तानमा सबैभन्दा बढी ९४८ र श्रीलंकामा ९३३ छ । विश्वमा निको हुने दर ७० प्रतिशत छ । नेपालमा मृत्यु ०६ प्रतिशत मात्रै छ भने अरू सबै निको भएको मानिन्छ, स्वास्थ्य मन्त्रालयका प्रवक्ता डाजागेश्वर गौतमले भने, हामीले सार्वजनिक गरेको त घर फर्केकाको तथ्यांक मात्रै हो । अस्पताल र आइसोलेसन सेन्टरमा भएका पनि निको भएर फर्किहाल्छन् नि । तर मन्त्रालयले सार्वजनिक गरेको विवरण र सार्क मुलुकमा तुलना गर्दा ६२६ लाई नै निको दर मानिएको छ । मन्त्रालयका अनुसार आइतबारसम्म सक्रिय संक्रमित १७ हजार २७ जना अर्थात् ३६८ प्रतिशत छ । यसमध्ये अस्पताल र आइसोलेसन सेन्टरमा ९ हजार २ सय १ र होम आइसोलेसनमा ७ हजार ८ सय २६ जना छन् । नेपालमा सक्रिय संक्रमितको दर पनि विश्व र सार्क मुलुकमा सबैभन्दा धेरै नेपालमा हो । विश्वमा संक्रिय संक्रमित दर २६९ छ । सार्क मुलुकमा अफगानिस्तानमा १८८, बंगलादेशमा ३१४, भुटानमा ३४२, भारतमा २१, माल्दिभ्समा ३२२ पाकिस्तानमा सबैभन्दा कम ३१ र श्रीलंकामा ६३ सक्रिय संक्रमित छन् । मृत्यु हुने दर भने सार्क राष्ट्रका अन्य ४ मुलुकमा भन्दा कम छ । मृत्युदर सबैभन्दा बढी अफगानिस्तानमा ३७, पाकिस्तानमा २१, बंगलादेशमा १४, भारतमा १७ छ । नेपालभन्दा कम मृत्यु दर हुनेमा भुटान, माल्दिभ्स र श्रीलंका छन् ।"
वीरको कोभिड वार्ड नर्सको भरमा,"(काठमाडौं)  स्वास्थ्य तथा जनसंख्या मन्त्रालयले वीर अस्पताललाई कोभिड अस्पताल बनाउने घोषणा गरेको छ । स्वास्थ्य मन्त्रालयका प्रवक्ता डा जागेश्वर गौतमले आइतबार मन्त्रालयमा बसेको बैठकले वीर अस्पताललाई पनि कोभिड अस्पताल बनाइएको जानकारी दिएका थिए । वीरमा कोभिड उपचारका लागि हाललाई १ सय ७० बेड छुट्याइएको छ । यसका साथै भेन्टिलेटरसहितका २३ वटा आईसीयू बेड पनि कोभिड१९ बिरामीका लागि प्रयोग गरिने भएको छ ।अस्पतालका निर्देशक डा केदार सेन्चुरीका अनुसार वीर अस्पतालको ओपीडीमा बिरामीहरूको जाँच गरिन्छ र पोजिटिभ देखिएका बिरामीलाई वीरमा भर्ना गरिन्छ भने नेगेटिभ आएकालाई थप उपचार चाहिने देखिएमा ट्रमा सेन्टरमा पठाइनेछ । उनले बिरामीको चाप कम भएकाले कोभिड अस्पताल बनाउँदा अप्ठेरो नहुने बताए । कोभिड वार्डमा भर्ना रहेका कोरोना संक्रमितको उपचारमा भने नर्सिङका कर्मचारी मात्रै खटिन्छन्, चिकित्सकहरू हम्मेसी पस्दैनन् । निर्देशक डा सेन्चुरीले कोभिड वार्डमा पालो परेका सबै चिकित्सकलाई काममा खटिन अनुरोध गरेको बताए । यद्यपि त्यहाँ पालो परेका चिकित्सकले काम गरेनगरेको भन्नेबारे आफूले अनुगमन गर्न नभ्याएको उनले दाबी गरे ।निर्देशक डा सेन्चुरीको दाबीविपरीत जेठदेखि कोरोना वार्डमा कार्यरत नर्सिङ स्टाफका अनुसार चिकित्सकहरूले त्यहाँ फोनमा मात्रै निर्देशन दिने गरेका छन् । अहिले आफैं संक्रमित भएपछि आइसोलेसनमा रहेकी ती नर्सका अनुसार चिकित्सकहरू विरलै वार्डभित्र पस्छन् । उनले वार्डमा खटिँदा चिकित्सकले नसघाउने र बोलाउँदा पनि नआउने गरेको सुनाइन् । उनका अनुसार वार्डमा अधिकांश करार, ज्यालादारी र रेजिडेन्ट चिकित्सक मात्रै खटाइएका छन् । चिकित्सकहरू आउनुभयो भने पनि वार्डभित्र छिर्नुहुन्न, सकेसम्म ढोकैबाट सोधखोज गरेर फर्किनुहुन्छ, उनले भनिन्, कोही भित्र छिर्नुभयो भने पनि बिरामीको बेड साइडसम्म जानुहुन्न । फाइल हामीलाई नै पल्टाउन लगाउनुहुन्छ र औषधि पनि टाढैबाट टिपाइदिनुहुन्छ ।उनका अनुसार कोभिड वार्डमा नर्सिङ स्टाफहरू बस्नका लागि छुट्याइएको स्टेसन पनि आफैंमा असुरक्षित छ । हामी बस्ने वार्ड सुरक्षित छैन, नर्सिङ स्टेसन र वार्ड एकै ठाउँमा छ । ड्युटी गर्दासम्म बिरामी नजिकै बस्नुपर्ने थियो, उनले भनिन्, त्यसैले पनि संक्रमित भएँ । चिकित्सक वार्डमा नआइदिँदा आफूहरूलाई बिरामीको उपचारमा समस्या पर्ने गरेको अर्की एक नर्सिङ स्टाफले बताइन् । बिरामी आत्तिन्छन्, डाक्टर नै बोलाइदेऊ भनेर हामीलाई गाली गर्छन्, उनले भनिन्, तर डाक्टर बिरामीसँग बोले पनि फोनमा मात्रै हो । सबै हामीले नै सम्हालेका छौं ।पाँच वर्षदेखि वीर अस्पतालमा कार्यरत एक नर्स कोरोनाका बिरामीको रेखदेखमा खटिँदाखटिँदै अहिले आफैं संक्रमित भएकी छन् । कोरोना रोग नै नयाँ थियो, हामीलाई पनि धेरै थाहा थिएन, डर लाग्थ्यो, उनले भनिन्, बिरामी हेर्न सिकाउने डाक्टर नआउने, सबै कुरा फोनमा मात्रै सोधेर काम टार्थे । ल राम्ररी काम गर भन्थे तर बिरामी हेर्न सिकाएनन् । अहिले उनी अस्पतालले नै उपलब्ध गराएको आइसोलेसनमा छिन् । कोभिड वार्डमा काम लगाउँदा पनि गुणस्तरीय व्यक्तिगत सुरक्षा सामग्री नदिइएको उनले गुनासो गरिन् । निरन्तर आठ घण्टा ड्युटी हुन्थ्यो । पीपीई लगाएपछि घरीघरी शौचालय जान मिलेन, उनले भनिन्, म त पानी पनि नखाई खटिएँ । महिनावारी हुँदा कति पटक त प्याड चेन्ज गर्न पनि मिलेन । खाइनखाई बिरामी हेर्दा पनि कामको मूल्यांकन नभएको उनले दुखेसो पोखिन् ।पूरै वार्ड आफूहरूले सम्हालेर बस्दा पनि अहिलेसम्म जोखिम भत्ता नपाएको र तलबसमेत समयमा नपाएको अधिकांश नर्सिङ स्टाफले गुनासो गरे । जोखिम धेरै र सुरक्षा नभएपछि घरबाट पनि कामै छोड्न दबाब आएको र यसले मानसिक तनाव भइरहने उनीहरूको भनाइ थियो । घर नगएको महिनौं भयो, अस्पतालले अविवाहित र बच्चा नभएकालाई छानेर कोभिडमा खटाएको छ, उनले भनिन्, अविवाहितको चाहिँ जीवन हुँदैन र ? परिवार नै छैनन् र ?आकस्मिक कक्षमा खटिने पनि असुरक्षितकाठमाडौं उपत्यकामा रहेका अस्पतालहरूमा वीर अस्पतालको आकस्मिक कक्ष सबैभन्दा बढी बिरामीको चाप हुनेमध्येमा पर्छ । त्यहाँ कोरोना संक्रमणको शंका लागेका र नलागेका दुवै बिरामी पुग्छन् । सामान्य अवस्थामा पनि रेजिडेन्ट, जुनियर चिकित्सक तथा इन्टर्न स्वास्थ्यकर्मीहरूको जिम्मामा आकस्मिक कक्ष हुने गर्छ । विशेषज्ञ चिकित्सक त्यहाँ विरलै पुग्छन् । त्यहाँ खटिएका स्वास्थ्यकर्मीले पनि अस्पतालले गुणस्तरीय पीपीईलगायत पन्जाको व्यवस्था नगरेको दाबी गरे । पन्जा दिइएको छैन । हामीले बिरामीलाई नै पन्जा किन्न लगाएर मात्रै उपचार सुरु गर्ने गरेका छौं, उनले भने ।पीपीई नहुँदा र तलब समयमा नदिँदा चिकित्सकहरूले काम गर्नै नचाहेको उनले बताए । यस्तै अवस्था रहे भोलि बिरामी नहेर्ने, आफ्नै ज्यान बचाउनेतिर लाग्ने मानसिकतामा सबै पुगिसकेको कोभिडको उपचारमा खटिएका एक स्वास्थ्यकर्मीले बताए ।"
कोरोनाबाट थप ८ जनाको मृत्यु,"काठमाडौं (कास) कोरोना संक्रमणबाट आइतबार थप आठ जनाको मृत्यु पुष्टि भएको छ । चितवन मेडिकल कलेज (सीएमसी) को शिक्षण अस्पतालमा आइतबार बिहान चितवनको भरतपुर महानगरपालिका१५ का ७० वर्षीय पुरुषको मृत्यु भएको छ । छातीमा समस्या भएपछि भदौ १२ गते अस्पताल भर्ना भएका उनमा भोलिपल्ट कोरोना पुष्टि भएको थियो । उनको एक्युट रेस्पिरेटरी फेलियर भएर निधन भएको अस्पतालका निर्देशक डा दयाराम लम्सालले बताए ।धरानस्थित बीपी कोइराला स्वास्थ्य विज्ञान प्रतिष्ठानको कोभिड अस्पतालमा झापाको कन्काई३ की ४५ वर्षीया महिलाको पनि आइतबार मृत्यु भएको छ । निमोनिया, कब्जियतसँगै श्वासप्रश्वासमा कठिनाइ भएपछि मेची अस्पतालबाट भदौ १८ मा रेफर गरेपछि उनमा कोरोना पुष्टि भएको प्रतिष्ठानका प्रवक्ता प्राडा निदेश सापकोटाले बताए । योसहित प्रतिष्ठानको कोभिड अस्पतालमा मृत्यु हुने कोरोना संक्रमितको संख्या २३ पुगेको छ । उपचारका क्रममा शनिबार गोरखा अस्पतालमा मृत्यु भएकी गोरखा नगरपालिका७ की ७५ वर्षीया वृद्धामा कोरोना संक्रमण पुष्टि भएको छ । मस्तिष्कघात भएपछि अचेत भएकी उनलाई अस्पताल भर्ना गरिएकामा दुई घण्टापछि मृत्यु भएको अस्पतालका सूचना अधिकारी कृष्ण ढकालले बताए । तीन दिनअघि उपचारका लागि वीर अस्पताल आएका धनुषाका ३५ वर्षीय युवकको पनि मृत्यु भएको छ । वीरगन्जको नारायणी अस्पतालमा ८ दिनदेखि प्लाज्मा थेरापीबाट उपचार गराइरहेका सर्लाहीको चकरघट्टा गाउँपालिका३ सुन्दरपुरका ३५ वर्षीय पुरुषको मृत्यु भएको छ । ज्वरो, खोकी र श्वासप्रश्वासमा समस्या देखिएपछि उनलाई भदौ १३ मा नारायणी अस्पताल ल्याइएको थियो । भोलिपल्ट कोरोना पुष्टि भएका उनको आइतबार बिहान मृत्यु भएको अस्पतालका प्रवक्ता डा अतुलेश चौरसियाले जानकारी दिए । यसैगरी, काठमाडौंका ६८, ७४ र ८५ वर्षीय पुरुषको कोरोना संक्रमणबाट ज्यान गएको स्वास्थ्य मन्त्रालयले जनाएको छ । आइतबार देशभर ९८० नयाँ संक्रमित थपिएसँगै कुल संक्रमितको संख्या ४६ हजार २५७ पुगेको छ । २८ हजार ९४१ निको भएका छन् भने ७ लाख ६८ हजार ३४५ जनाको पीसीआर परीक्षण गरिएको छ । काठमाडौं उपत्यकामा ३५४ जना नयाँ संक्रमित थपिएका छन् । २४ घण्टामा काठमाडौंका २९०, ललितपुरका ३२ र भक्तपुरका ३२ जना संक्रमित फेला परेको मन्त्रालयले जनाएको छ ।"
उद्धार उडानमा मनोमानी,"काठमाडौं (कास) हिमालय एयरलाइन्सले तालिकामा राखेको माल्दिभ्सकाठमाडौं उद्धार उडानमा एयरलाइन्सले तोकेभन्दा एक सय डलर बढी प्रत्येक यात्रुबाट असुलेकामा उक्त उडानमा आएका डेढ सय यात्रुले सम्बद्ध ट्राभल एजेन्सीविरुद्ध कारबाहीको माग गरेका छन् ।एयरलाइन्सले नियमित उडानको भाडादर सार्वजनिक गर्दै माल्दिभ्सकाठमाडौं उडानलाई ४८० डलर भाडा तोकेको थियो । माल्दिभ्स मामिला हेर्ने श्रीलंकाको कोलम्बो दूतावासबाट उद्धार उडानको सूचना आएपछि भनिएअनुसार हामीले हिमालय एयरलाइन्सको एजेन्टलाई सम्पर्क गरेका हौं, गत बुधबार नेपाल फर्किएर ठमेलस्थित एक होटलमा क्वारेन्टाइन बसिरहेका एक नेपाली डाक्टरले भने, एयरलाइन्सको सूचनामा तोकिएभन्दा १ सय डलर बढी ५८० डलरका दरले बैंकमा जम्मा गर्यौं ।तोकिएभन्दा बढी शुल्क किन लिइएको हो भन्दा एजेन्ट र एजेन्सीले कुनै जवाफै दिएनन् । संकटको घडीमा उद्धार उडानमा आउन लागेका यात्रुबाट बढी पैसा असुल्ने एजेन्सी रुप्से ट्राभल्सविरुद्ध कारबाही प्रक्रिया अघि बढाउन यात्रुहरूले एयरलाइन्स र पर्यटन मन्त्रालयसमेतलाई अनुरोध गरेका छन् ।सरकारले तोके र अनिवार्य सर्त बनाएअनुसार पाँच दिनयता ठमेलका विभिन्न होटलमा सशुल्क क्वारेन्टाइनमा राखिएका माल्दिभ्सबाट आएका सबै यात्रुबाट होटलमा एक साताका लागि प्रतिबेड ११ हजार रुपैयाँ शुल्क लिइएको छ । एउटा कोठामा दुई बेड राखेर यात्रुलाई आवासीय सुविधा दिइएको अर्का एक डाक्टरले बताए । माल्दिभ्समा ५ सयभन्दा बढी नेपाली डाक्टर कार्यरत छन् । गत बुधबार मालेबाट आएको यो उद्धार उडानमा झन्डै एक दर्जन माल्दिभ्सकै विद्यार्थी पनि छन्, उनीहरू नेपालमै एमबीबीएस अध्ययनरत छन् ।हङकङ उडानमा मनपर्दी टिकटनियमित तालिकामा परेको नेपाल वायुसेवा (आरए) को काठमाडौंहङकङको आगामी बुधबार (भदौ २४ गते) को उडानका लागि एउटै टिकट पनि आरए पद्धतिबाट बिक्री नगरी एकलौटी एजेन्ट हार्वेस्ट मुनलाई जिम्मा दिइएपछि यसबारे छानबिन गर्न उजुरी परेको छ । हङकङ फर्कन यही उडान पर्खेर बसिरहेका नेपाली व्यवसायी तथा यात्रुले थाहै नपाई गत आइतबार कार्यालय समय सकिनै लागेको अपराह्नको समयमा बुकिङ खुला गरिएकामा २ घण्टाकै अन्तरमा एउटै एजेन्सीबाट न्यारोबडीको झन्डै १५० टिकटमध्ये ९० वटा जारी भएको देखिएपछि यसमा मिलेमतो भएको भन्दै व्यवसायीले उजुरी दिएका छन् । नेपाल वायुसेवाले करसहित ५७ हजार रुपैयाँ टिकट शुल्क तोके पनि ट्राभल एजेन्सीले ८० हजार रुपैयाँभन्दा बढी शुल्क लिएको पाएका छौं, त्योसँगै गत आइतबार अपराह्न ४ः४५ मा खुला गरिएको टिकट बुकिङ २ घण्टामै सकिएको र ९० वटा सिटमा एउटै एजेन्सीले टिकट बुकिङ गरेको देखिएपछि निगम पदाधिकारी, एजेन्ट र कर्मचारी तहमा प्रत्यक्ष मिलेमतो देखिएको छ, नेपाल एसोसिएसन अफ ट्राभल एजेन्ट्स (नाटा) का एक पदाधिकारीले भने, यो मामिलालाई अख्तियार छानबिनमा लिएर जाने भएका छौं । यो उडानका लागि पहिले टिकट लिएर बसेमध्ये झन्डै २५ यात्रुको रिभ्यालिड टिकट गरिएको भए पनि अरू टिकट बुकिङ र बिक्रीबारे केही सीमित ट्राभललाई पहिल्यै जानकारी गराई यात्रुको सूची तयार गरेपश्चात् मात्रै निगमको वाणिज्य विभागबाट बुकिङ खुला गरिएको ती पदाधिकारीले बताए । अहिले विवादमा देखिएको ट्राभल एजेन्सी हार्वेस्ट मुन दुई महिनाअघि अनियमित ढंगबाट भएका चार्टर उडानको सूचीमा परेपछि पर्यटन मन्त्रालयले कारबाही गर्ने भन्दै प्रतिवेदन तयार पारेको थियो । यो ट्राभल एजेन्सी मलेसियाको हवाई उडान टिकेटिङ प्रकरणमा पनि कारबाहीमा परेको थियो ।चार्टर प्रतिवेदन ॅगायबकोरोना संक्रमण र सन्त्रासकै बीच विदेशबाट आफ्ना नागरिक फिर्ता ल्याउने भन्दै गरिएको चार्टर उडानहरूमा छानबिन गर्न पर्यटन मन्त्रालयले दुई महिनाअघि गठन गरेको छानबिन समितिको प्रतिवेदन गुपचुप बनाइएको छ ।पर्यटन मन्त्रालयका सहसचिव सुरेश आचार्यको संयोजकत्वमा तयार भएको प्रतिवेदनमा कुनै ट्राभल एजेन्सीको पक्षमा सिफारिस गर्दै जापान उडान गर्न सकिने भनेर कूटनीतिक मर्यादाविपरीत काम भएको निष्कर्ष निकालिएको थियो । गत जेठ तेस्रो साता यात्रुसँग तेब्बर भाडा असुल्दै चार्टर उडान सञ्चालन गर्न थालिएपछि कूटनीतिक नियोग प्रत्यक्ष संलग्न हुनेबाहेकका उडानलाई अनुमति नदिने निर्णय गरिएको थियो । तर यो निर्णय नसेलाउँदै काठमाडौंका सोसाइटी र सेरेन ट्राभललाई जापान र अस्ट्रेलिया लागि चार्टर उडान अनुमति दिइएको थियो । दूतावास र एयरलाइन्सबीच सम्झौता नभएकै अवस्थामा आपसी मिलेमतोमा चार्टर उडान भएको पुष्टि भएपछि पर्यटनमन्त्री योगेश भट्टराईले सम्बद्ध पक्षलाई कारबाही गरिने भन्दै छानबिन समिति बनाएका थिए । अहिलेसम्म गोप्य राखिएको प्रतिवेदनमा भनिएको छ, निगमका वाणिज्य विभागका जिम्मेवार अधिकारीले कूटनीतिक नियोगमा सोझै इमेल पत्राचार गर्दै कुनै ट्राभल एजेन्सीको पक्षमा जापान उडान हुने स्वीकृति दूतावासबाट प्राप्त गर्ने गरेको विषय कूटनीतिक मर्यादाको प्रतिकूल पाइएको छ ।"
बेखर्ची भएपछि गाउँ खाली गरेर बाहिरिँदै,"(बुटवल)  भारतको मुम्बईस्थित भिमिन्डीमा मजदुरी गर्ने कपिलवस्तुको महाराजगन्ज७ कुशहवाका धर्मराज कोहार गत वैशाखमा घर फर्किए । आउँदा ७ हजार भारतीय रुपैयाँ उनको साथमा थियो । मुटुरोगी श्रीमतीको उपचार गर्दा उक्त रकम सकिएको छ । अहिले उनको भान्सामा भरे खाने अन्न जुटाउन गाह्रो छ । लकडाउन खुलेपछि बजारमा मजदुरी गरौंला भन्ने उनको सोच थियो । कोरोना संक्रमण बढेपछि जिल्ला प्रशासनले निषेधाज्ञा जारी गर्यो । ज्यालादारीका काम नपाएपछि छिमेकीसित ४ हजार रुपैयाँ सापटी खोजेर केही दिन टारे । भोकै बस्नुभन्दा भारत जानु बेस, उनले भने, कमाइ नभए ६ जनाको परिवार कसरी पाल्नू ? सीमा अझै सिल छ । त्यसैले लुकेर कोटिया नाका पार गरेको उनले सुनाए । तीन हजार भारु थप ऋण खोजेर उनी मुम्बई फर्किन लागेका छन् । पाँच वर्षदेखि मुम्बईमा कुल्लीको काम गर्दै परिवारको गर्जो टार्दै आएको उनले बताए ।कृष्णनगर नगरपालिका७ अजिगराका बुधई मुराउ खर्च टार्न नसकेपछि कोरोना कहरमै भारत फर्किन बाध्य भए । आफन्तका अनुसार उनी घर नजिकैको भिल्मी नाका हुँदै भारत पसेका हुन् । त्यहाँबाट बढनी हुँदै सरकारी बसमा दिल्ली पुगिसकेका छन् । दिल्लीमै गल्लाको काम गरेर ७ जनाको परिवार पाल्दै आएका उनी लकडाउन सुरु भएपछि स्वदेश फर्किएका थिए । यहाँ लकडाउन र निषेधाज्ञाले काम पाएनन् । परिवारलाई खानपिनकै समस्या भएपछि बाहिरिएको आफन्तले बताए । महाराजगन्ज७ कुशहवाका सुकई तेलीले पनि खर्च सकिएपछि भारतको मुम्बईस्थित भिमिन्डी फर्किने तयारी गरेका छन् । यहाँ बसेर एक छाक खान धौ भो, उनले भने, फर्किने निर्णय लिनुअघि स्थानीय बजारमा काम खोजें । जनप्रतिनिधिलाई पीडा सुनाएँ तर भएन । सीमावर्ती स्थानीय तहका सर्वसाधारण भारतीय सहरमा रोजगारीमा छन् । सीमा क्षेत्रको महाराजगन्ज र कृष्णनगर नगरपालिकाका एक हजारभन्दा बढी मुम्बई र दिल्लीमा मजदुरी गर्न फर्किइसकेका छन् । दुई सातायता लुकेर सीमा पार गर्ने क्रम बढेको छ । सीमावर्ती भारतीय बजारबाट कानपुर, दिल्ली र लखनउसम्म सिधा बस सेवा सञ्चालनमा छ । त्यहींबाट लुधियाना, पन्जाब र चण्डीगढका लागि निजी बस पाइन्छन् । कृष्णनगर नगरपालिका प्रमुख रजतप्रताप शाह भारतबाट फर्किएकालाई तत्काल रोजगार दिने कुनै कार्यक्रम नभएको बताउँछन् । प्रधानमन्त्री रोजगार कार्यक्रमका लागि १ करोड २२ लाख आएको छ, उनले भने, त्यसको लामो प्रक्रिया हुन्छ । यता लकडाउन छ । औपचारिक कार्यक्रम पनि गर्न मिल्दैन । उक्त कार्यक्रमबाट १ सय दिन र ५ सय १७ जनाभन्दा बढीलाई काम दिन नसकिने उनले बताए । हाल आवतजावतमा रोक लगाइएको छ । नेपालबाट भारतीयबाहेक कसैलाई पनि जान नदिइएको इलाका प्रहरी कार्यालय कृष्णनगरका निरीक्षक प्रताप पौडेलले बताए । हामीलाई नेपाली नपठाउनु भनेका छन्, उनले भने, त्यसपछि पूरै रोक लगाएका छौं । बर्दियाका सीमावर्ती गाउँका धेरै जना रोजगारीका लागि भारत फर्किन बाध्य छन् । दुई सातायता गुलरिया९ र १० का ६ सय युवा बाहिरिएका छन् । गुलरिया९ झगरुपुरकी सुमित्रा मल्लाहका दुई छोरा रोजगारीका लागि भारत गएका छन् । उनका छिमेकी श्यामगिरा मल्लाहका छोराले भारतको गाजियावाद पुगेर काम सुरु गरिसके । यहाँ कसलाई दुःख सुनाउने, सुमित्राले भनिन्, भोकभन्दा रोग ठूलो होइन । पीडा सुन्ने कोही नभएपछि छोरालाई भारतमा काम गर्न पठाएको उनले बताइन् । दुई गाउँमा अहिले बूढाबूढी र केटाकेटीबाहेक देखिँदैनन् । ६३ घर रहेको महजिदिया गाउँका ४० घरका करिब ५० जना पलायन भइसकेको स्थानीय दीपु चौधरीले बताए । यहाँ विकल्प नभएपछि फर्किन थालेको उनको भनाइ छ । रोजगारी नपाएपछि गाउँ रित्तिन थालेको गुलरिया१० का वडाध्यक्ष वीरेन्द्र चौधरीले बताए । मेरो वडाबाट ४ सयभन्दा बढी युवा भारत गइसकेका छन्, उनले भने, कोरोनाका कारण काम नपाएपछि पलायन भएका हुन् । सीमावर्ती क्षेत्रका अधिकांश युवा भारतबाट तरकारी, दैनिक उपभोग्यका सामान ल्याएर बजारमा बेचबिखन गर्थे । लकडाउनपछि सीमा सिल भएकाले उक्त रोजगारी पनि गुमेको छ । गोडियनपुरुवा, थपुवा, कालाबन्जरलगायत गाउँबाट करिब दुई सय युवा भारत गएका छन् । स्थानीय सुभास मल्लाहले चाडपर्व आउन थालेकाले नयाँ लुगाफाटा र मीठा परिकारको जोहो गर्न रकम नभएपछि बाध्यतावश जानुपरेको बताए । गुलरिया नगरपालिकाका प्रमुख मुक्तिनाथ यादवले स्थानीय तहमा रोजगारीका लागि प्रधानमन्त्री स्वरोजगार कार्यक्रम र सीपमूलक तालिमका लागि बजेट रहेकाले वातावरण सहज भएपछि सुरु गर्ने बताए ।मुलुकमै रोजगारीको अवसर नपाएपछि र गरिबीको कारणले रूपन्देहीको सीमावर्ती स्थानीय तहबाट सर्वसाधारण कामको खोजीमा भारततर्फ जाने क्रम बढ्न थालेको छ । भारतमा लकलडाउन भएपछि गत जेठमा स्वदेश फर्किएका उनीहरू महामारीका बेला जोखिम मोलेरै फर्किन थालेका छन् । मेरो गाउँपालिकाबाट करिब ४ सय जना रोजगारीका लागि भारततर्फ गइसकेका छन्, मर्चवारी गाउँपालिका अध्यक्ष केशवनन्द बानियाँले भने । बेलहिया नाकास्थित इलाका प्रहरी कार्यालयका प्रहरी निरीक्षक ईश्वरी अधिकारीले रोजगारीका लागि भारत जान खोजेका नेपालीलाई सीमामा तैनाथ भारतीय सुरक्षाकर्मीले आधार कार्ड र पहिला काम गरेको स्थानको परिचयपत्रका आधारमा मात्र जान दिने गरेको बताए । उनका अनुसार अहिले भारततर्फ लाग्ने नेपालीको संख्या दैनिक १५२० जनाको हाराहारीमा छ । स्थानीय सरकारको बेवास्तास्वदेश फर्किंदा अधिकांश युवाको घरमै बसेर इलम गर्ने सोच थियो । स्थानीय तहले पनि गाउँमै रोजगारी सिर्जना गर्ने आश्वासन दिएका थिए । लकडाउन भएको पाँच महिना बितिसक्दा पनि गाउँमा रोजगारीका कुनै अवसर आएका छैनन् । भारतबाट फर्केका सबैजसो बेरोजगार छन् । पाँच महिनाअघि भारतबाट फर्केका दाङको बंगलाचुली५ का ऋषिराम विश्वकर्मा अहिलेसम्म खाली बसेका छन् । गाउँमा काम पाइएको छैन । भएको खाने, सक्ने र काल पर्खने भएको छ, उनले भने, महामारी भइरहेकाले भारत जान पनि सकिएको छैन । कता जाऔं, के गरौं भन्ने भएको छ । उनले कामका लागि जनप्रतिनिधिलाई गुहारे । पहल गर्दै छौं भन्नेबाहेक केही उपलब्धि हात पारेनन् । दुई दशक भारतमा बिताएका विश्वकर्मा अब गाउँमै खेतीपाती गर्ने, कुखुरा, बाख्रा पाल्नेजस्ता पुरानो पुस्ताले गरेका कामलाई निरन्तरता दिने कि भन्ने निष्कर्षमा पुगेका छन् । १२ वर्ष भारतमा मजदुरी गरेर फर्केका घोराही उपमहानगरपालिका१ तेर्छेगाउँका टेकन भण्डारीले ५ बिघा जमिनमा बेसार, अदुवा, पिँडालु र कागती खेती सुरु गरेका छन् । कृषि पेसा नै भरपर्दो लाग्यो । अनि, जग्गा भाडामा लिएर बाँझो जमिन खोजेर खेती गर्न थालेको छु, उनले भने । भारतबाट फर्केका घोराही१८ का कृष्ण वली पनि फेरि भारत फर्कन सकेका छैनन् । उनी यतै होटल व्यवसाय गर्ने सोचमा छन् । गाउँमा कमाइ थोरै हुने र भनेका बेला काम नपाइने भएपछि फेरि भारततर्फ जानेहरूको संख्या बढ्दै गएको बंगलाचुली गाउँपालिका अध्यक्ष भक्तबहादुर वलीले बताए । भन्नेबित्तिकै काम दिन पनि सकिएको छैन । वर्षा र कोरोनाले गर्दा विकासका काम कम भएका छन्, उनले भने, गाउँमा कामै पाए पनि भारतमा जस्तो बढी कमाइ हुँदैन । यसले गर्दा युवा गाउँमा अडिन सकेनन् । उनका अनुसार प्रधानमन्त्री रोजगार कार्यक्रमका लागि एक वडामा ४ सय जनाले फाराम भरेका छन् । सबैलाई काम दिन सक्ने अवस्था छैन । लकडाउनकै कारण भारतबाट फर्केकालाई तत्कालै काम दिन नसकिएको बबई गाउँपालिका अध्यक्ष भुवनेश्वर पौडेलले बताए । रोजगारी कसरी दिने भन्ने योजना बनाइरहेका छौं । लकडाउनका कारण कामै हुन पाएका छैनन्, उनले भने, भारतबाट आउने क्रम अहिले पनि जारी छ । विभिन्न सीपमूलक तालिम दिने, व्यवसायमा अनुदान दिने, दैनिक ज्यालादारी काम दिनेजस्ता योजना बनाएका छौं । चाडबाडमा उल्टो दृश्य गत वर्षसम्म चाडपर्वका बेला नेपालगन्जको जमुनाह नाकामा भारतबाट फर्किनेको धुइरो लाग्थ्यो । यात्रु बोक्न रिक्सादेखि टाँगाको हानाथाप हुन्थ्यो । पाहुना राख्न होटलबीच तँछाडमछाड चल्थ्यो । यसपालि नाकामा उल्टो दृश्य देखिन्छ । रोजगारीका लागि भारत गएकाहरू कोरोना महामारीका कारण गत वैशाखजेठमा स्वदेश फर्किए । यहाँ खर्चको जोहो नभएपछि अहिले उनीहरू भारत फर्किरहेका छन् ।दाङको घोराही उपमहानगरपालिका१७, कर्जाहीका ३१ वर्षीय हुमबहादुर जैसीले भारतमा काम गर्न थालेको १५ वर्ष भयो । तर, आधार कार्ड बनाएका थिएनन् । त्यही कार्ड नहुँदा उनले अहिले नाका पार गर्न पाएका छैनन् । दिल्लीको एक होटलमा काम गर्दै आएका उनी कोरोनाको महामारीले होटल बन्द भएपछि घर फर्किएका थिए । अहिले होटल साहुले काममा फिर्ता बोलाएपछि उनी भारत जान जमुनाहा नाकासम्म आएका हुन् । आइतबार बिहान निराश मुद्रामा नाकामा भेटिएका जैसी भारत जान नपाइने हो कि भन्ने चिन्तामा थिए । आफ्नो समस्या पनि हेर्नुपर्यो, दसैंको मुखमा घर छोड्ने रहर कहाँ थियो र ? उनले भने, भोकको सवाल छ । बाध्यताले नै भारत जाँदै छौं । उनीसँगै ९ जनाको समूह दिल्ली जान शनिबार नेपालगन्ज आएको थियो । अहिले भारतबाट फर्किनेभन्दा जमुनाहा नाका भएर भारत जानेको संख्या बढेको नाका इन्चार्ज प्रहरी नायब निरीक्षक विष्णु गिरीले बताए । गत वर्ष यतिबेला स्वदेश फर्किनेको भीड थामिनसक्नु हुन्थ्यो, उनले भने, अहिले काम खोज्न भारत फर्किनेको भीड छ ।मनोज पौडेल (कपिलवस्तु), दुर्गालाल केसी (दाङ), कमल पन्थी (बर्दिया), माधव ढुंगाना (भैरहवा) र रूपा गहतराज (नेपालगन्ज)"
रोजगारी गुम्ने चिन्ता,"(कञ्चनपुर)  कञ्चनपुरको बेलडाँडी गाउँपालिका४ खैरीघाटका राजेन्द्र टमटा कामको खोजीमा भारत जान दुईपटक गड्डाचौकी नाका पुगे । पहिलो दिन शनिबार दिउँसो निर्धारित समयभन्दा ढिलो पुगेको भन्दै फर्काइएका उनलाई आइतबार रोजगारदाता कम्पनीको पत्र नभएको भन्दै जान दिइएन । कहिले यो भएन भन्छन्, कहिले त्यो भएन, टमटाले भने, यसो गर्दागर्दै ऋण लिएर ल्याएको पैसा पनि सकिन लाग्यो ।उनी दिल्लीको कागज कम्पनीमा काम गर्थे । चैत पहिलो साता घर आएका उनी लकडाउन भएपछि यतै रोकिए । उता कम्पनीबाट दिनहुँ फोन आइरहेको छ, उनले सुनाए, काममा आउने कि अर्को मान्छे राखौं भनेर दबाब दिइरहेको छ । ८९ वर्षदेखिको बोनस पनि डुब्ने डर भयो । उनी १५ वर्षकै उमेरमा कामको खोजीमा दिल्ली गएका हुन् । सुरुदेखि नै कम्पनीमा काम गरिरहेका थिए । कम्पनीमा स्थायी भएको र पारिश्रमिक पनि राम्रो भएकाले यतिबेला जसरी हुन्छ, उनलाई दिल्ली पुग्ने हुटहुटी छ ।बेलडाँडीकै गणेश विक टमटासँगै काम गर्छन् । उनी पनि नाकासम्म दुई दिन धाए । तर छिर्न पाएनन् । कहिले ढिलो भयो भन्छन्, कहिले कागजात भएन भन्छन्, विकले भने, उता साहुले नयाँ मान्छे राख्ने भन्दै धम्क्याइरहेको छ । चैत पहिलो साता आएका उनी ६ वर्षदेखि दिल्लीमा काम गरिरहेका छन् । गाउँमा कमाइ केही छैन, रासन किन्न पनि ऋण निकाल्नुपर्ने भयो, उनले भने, यस्तै अवस्था रहे हामीले भोकै बस्नुपर्छ । उनीहरूजस्तै बेलडाँडीका चार युवा कम्पनीले बोलाएपछि भारत जान लागेका हुन् । तर नाकामा सुरक्षाकर्मीले जान नदिएपछि निराश भई फर्किएका छन् । उनीहरूजस्तै कञ्चनपुरको गड्डाचौकी नाकामा पुगेर दिनहुँ ८१० जना फर्किने गरेका छन् । कैलालीको गौरीफन्टा नाकाबाट दिनहुँ ठूलो संख्यामा नेपालीहरू कामको खोजीमा भारत गइरहेका छन् । उनीहरूलाई भारतको रासन कार्ड वा रोजगारदाता कम्पनीको पत्रका आधारमा जान दिइएको छ । उक्त नाकाबाट बिहान १० देखि ५ बजेसम्म मात्र जान पाइन्छ । तर कञ्चनपुरको गड्डाचौकी नाकामा भने फरक नियम लागू गरिएको छ । बिहान ६ देखि १० बजेसम्म मात्रै आउजाउ गर्न दिइएको छ । यहाँबाट भारत जाने कामदारलाई रोजगारादाता कम्पनीको पत्र अनिवार्य गरिएको छ । आधार कार्ड भएकालाई सहजै जान दिइएको छ, जिल्ला प्रशासन कार्यालय कञ्चनपुरकी प्रशासकीय अधिकृत कल्पना भट्टले भनिन्, काम गर्न जानेको हकमा रोजगारदाता कम्पनीको पत्रसँगै वडा र जिल्ला प्रशासनको सिफारिस अनिवार्य गरिएको छ ।"
सकियो रथयात्रा,ललितपुरको पुल्चोकमा आइतबार रातो मत्स्येन्द्रनाथको रथ तान्दै स्वयंसेवी युवा । करिब ४ सय युवाले रथ तानेका थिए । कोरोना संक्रमणका कारण लामो समय रोकिएपछि विगतभन्दा फरक ढंगले स्वास्थ्यसुरक्षा अपनाएर गरिएको रथयात्रा आइतबारै सकिएको छ । मत्स्येन्द्रनाथको रथ पुल्चोकबाट स्तूपनजिकै सोह्रखुट्टे पाटी पुर्याइएको छ भने मीननाथको रथ पनि गाःबहालबाट तानेर पुल्चोक ल्याइएको छ । उपयुक्त साइत निकालेर (सम्भवतः शुक्रबार) मत्स्येन्द्रनाथलाई रथबाट ओराली सानो खटमा राखेर बुङ्मती पुर्याइनेछ । तस्बिर ः इलिट जोशीकान्तिपुर
"न घर रह्यो, न परिवार","(बागलुङ)  बाढीपहिरोमा आमा, बुबा र भाइ गुमाएकी १५ वर्षीया सुस्मिता विक भुजीखोलाको छेउमा बसेर एकोहोरो टोलाउँछिन् । बाढीपहिरोले बगाएको घरको भग्नावशेष हेरेर विरक्त मान्छिन् । आमा र भाइलाई ढुंगा र माटोले कता दबाएको छ, पत्तो छैन । ४२ वर्षका बुबा करबहादुरको शव भने भेटिएको छ । बुधबारको बाढीपहिरोले न उनको घर बाँकी राख्यो, न अभिभावक ।ढोरपाटन नगरपालिका९ मा भुजीखोलामा पहिरो आएको दिन उनी साथीको घरमा गएकी थिइन् । बिहीबार बिहान घर फर्कंदा पहिरोको थुप्रोबाहेक केही थिएन । ज्ञानोदय मावि बोबाङमा १० कक्षामा पढ्ने उनी एक्लो भएकी छन् । विद्यालयका प्रधानाध्यापक यामबहादुर कायतका अनुसार आमा र भाइको शव भेटिने आशामा उनी तीन दिनदेखि पहिरो छेउमै बसेर टोलाइरहन्छिन् । रात परेपछि छिमेकीले बोलाएर राख्छन् । कायतको घरमा डेरा लिएर उनी र भाइ मदन सँगै पढ्न बसेका थिए । कोरोना कहरले विद्यालय बन्द भएपछि दुवै जना घर फर्किएका थिए । मेरो घरमा डेरा लिएर बस्दा पनि डराउँथे, छोराछोरी सँगै मिलेर बस्थे, कायतले भने, अहिले उनीहरू रातभर निदाउन सकेका छैनन् । सुस्मिताको बिचल्ली सम्झेर आफ्ना छोराछोरी पनि चिन्तित भएको उनले बताए । सुस्मिताका काका हेमबहादुर र काकीलाई पनि पहिरोले बगायो । हेमबहादुरका एक छोरा र एक छोरी जीवित छन् । छोरा आशिष र उनकी बहिनीको पनि आँखा अझै ओभाएको छैन । बुबाआमा नभएकाले उनीहरूलाई समेत सम्झाउने जिम्मा सुस्मिताको भएको छ । आफैं सम्हालिन सकेकी छैन, भाइबहिनी पनि उस्तै पीडामा छन्, कसरी सम्झाउने ? उनले रुँदै भनिन्, कान्छाबाबु र कान्छी आमा पनि भेटिनुभएको छैन । पहिरोले बगाएकाले जीवितै भेटिने आस सबैले मारिसकेका छन् । पहिरोले डल्ले विकको घरका पाँचै जनालाई बगाएको छ । उनीहरू अहिलेसम्म भेटिएका छैनन् । केसमाया विकको मृत्यु भएको छ । उनका दुई छोरी सुकमाया र आसमाया जीवित छन् । उनीहरू जेठो बुबा वीरभक्तको घरमा आश्रय लिएर बसेका छन् । वडा ८ का अध्यक्ष नन्दै सुनारका अनुसार बालबालिका मात्रै भएका परिवारका शव आफन्तले बुझेर दाहसंस्कार गरेका छन् । जिल्ला प्रहरी कार्यालयका डीएसपी राजेन्द्र रेग्मीले अहिलेसम्म सनाखत भएका १४ शव आफन्तले बुझेको बताए । ढोरपाटन नगरपालिका प्रमुख देवकुमार नेपालीका अनुसार बाढीपहिरोले यहाँका ८० घर पूर्ण रूपमा बगाएको छ । १६ जनाको मृत्यु भएको घटनामा २२ बेपत्ता छन् । यसैबीच, गण्डकी प्रदेश सरकारले मृतकका परिवारलाई एकएक लाख रुपैयाँ दिने निर्णय गरेको छ । गृहमन्त्री रामबहादुर थापाले प्रतिपरिवार ३ लाख दिने आश्वासन दिएर फर्केका छन् । तर घर गुमाएकाले कसरी बनाउने भन्ने अन्योल छ । उनीहरूका लागि अभिभावकको खाँचो छ, आफैं आँटेर घर बनाउन सक्ने केही मात्रै छन्, नगरप्रमुख देवकुमार नेपालीले भने, नगरले पनि अगुवाइ गरेर उनीहरूको अभिभावकत्व लिनेछ ।"
३२ घर स्थानान्तरण,"नुवाकोट (कास) गाउँमाथिको ठूलो ढुंगा खस्ने डरले दुप्चेश्वर गाउँपालिका१ नेगीका स्थानीय सुरक्षित स्थानमा बसाइँ सर्न थालेका छन् । गाउँमा बस्न सकिएन, स्थानीय लालबहादुर तामाङले भने, ढुंगा खस्ने डर छ, ज्यान बचाउन सर्न थालेका छौं । गाउँका ३२ घर सुरक्षित स्थान खोज्दै सरेका छन् । मंगलबारबाट नेगीका परिवारलाई हाइड्रोपावर नजिकको सल्लेरीडाँडा, शिखरबेंसीको मिश्रभन्ज्याङ र घ्याङफेदीलगायत स्थानमा स्थानान्तरण गरिएको छ । ढुंगा खसेर बस्तीमा आउन लाग्यो, अर्का स्थानीय शेरबहादुर तामाङले भने, ठूलो ढुंगा छ । त्यो बस्तीमा खस्यो भने मान्छे र बस्तुभाउ सखाप पार्ला भनेर सर्न थाल्यौं ।नेगी गाउँभन्दा १ सय ५० मिटरमाथि तीन घर अट्ने अग्लो र ठूलो ढुंगा छ । त्यसलाई उनीहरू पाल्साङ ओडार ढुंगा भन्छन् । उक्त ढुंगा वर्षोंदेखि नेगी गाउँ माथि छ । भूकम्पले डाँडापाखाका ढुंगा हल्लाएको थियो । यो वर्षको वर्षाले भित्तामा टाँसिएको ढुंगा २३ मिटर सरिसकेको छ । माटो खसेपछि ढुंगा धसिएको छ । दुप्चेश्वर१ काउलेमा पनि बस्ती जोखिममा छ । त्यहाँ पनि गाउँभन्दा माथि ठूला ढुंगा छन् । बस्ती जोगाउन उक्त ढुंगा झर्न नदिन जाली हालेर सुरक्षित गराइएको स्थानीय कर्णबहादुर तामाङले बताए । ढुंगा खस्ला भन्ने डर छ, उनले भने, त्यही पनि बसेका छौं ।( ढुंगामुनिको जोखिमयुक्त बस्तीका बासिन्दालाई सार्न थालेको गाउँपालिका अध्यक्ष योविन्द्रसिं तामाङले बताए । बस्ती जोखिममा पर्ने जानकारी आएपछि जिल्ला विपद् व्यवस्थापन समितिले भदौ पहिलो साता अनुगमन गरेको थियो । अनुगमनपछि समिति अध्यक्ष एवं प्रमुख जिल्ला अधिकारी झंकनाथ ढकालले सुरक्षित स्थानमा स्थानान्तरण गर्न टेन्ट र पाल पठाएका थिए ।"
सीमामा भारतको सैन्य गतिविधिबारे नेपाल जानकार,"(काठमाडौंदार्चुला)  नेपाली भूमि कालापानी, लिपुलेक र लिम्पियाधुरालगायतमा केही दिनयता भारतले सैन्य गतिविधि बढाएकोबारे नेपाल जानकार रहेको एक उच्च सुरक्षा अधिकारीले बताएका छन् । राष्ट्रिय अनुसन्धान विभागका ती अधिकारीका अनुसार उत्तरी सीमा क्षेत्रमा चीनले समेत सुरक्षा संयन्त्रलाई बलियो पारेको छ । सीमा क्षेत्रमा दुवै देशका सुरक्षा फौजहरूको गतिविधि बढेकोबारे नेपालले गम्भीर रूपमा हेरिरहेको उनको भनाइ छ ।भारततर्फ मात्र होइन, पछिल्लो समय चीन र भारतबीच तनाव बढेपछि दुवै मुलुकले सीमा क्षेत्रमा सैन्य गतिविधि र आवश्यक हातहतियारलाई बढावा दिएका छन्, ती अधिकारीले कान्तिपुरसँग भने, त्यसैले पनि नेपालको सीमापारि भारतीय क्षेत्र धारचुलामा बढी सैन्य सवारीसाधनहरूको आवतजावत देखिएको हो । तर ती अधिकारीले नेपाली भूभागमा भने भारतीय फौज नआएको बताए ।भारतीय सुरक्षाकर्मीहरू नेपाली भूभागमा नआएको भनिए पनि लिम्पियाधुरा, गुन्जी, कुटी, नाबी, कालापानीमा भारतले वर्षौंदेखि कब्जा गरिरहेको छ । नेपाली भूमि हुँदै भारतले मानसरोवर पुग्ने सडक बनाई गत वैशाख अन्तिम साता उद्घाटन गरेको थियो । त्यसपछि नेपालले भारतबाट अतिक्रमित ती क्षेत्रलाई समेटेर नयाँ नक्सा जारी गरेको थियो । यद्यपि भारतीय सुरक्षा फौजले त्यस क्षेत्रलाई आफ्नो आधार इलाका बनाउँदै आएको छ ।त्यसपछि भारतीय सीमानजिकै रहेको नेपाल प्रहरीको टिंकर सीमा पोस्टसहित व्यास गाउँपालिकास्थित अन्य प्रहरी युनिटहरूमा प्रहरी खटाइएको छ । यसै वर्षदेखि सरकारले छाङरुमा सशस्त्र प्रहरी बलको बोर्डर अब्जरभेसन पोस्टसमेत खडा गरेको छ । चीन र भारतबीच लद्दाखमा तनाव बढेसँगै भारतले केही दिनयता कालापानी र लिपुलेक क्षेत्रमा अर्द्धसैनिक बल एसएसबी, भारततिब्बत बोर्डर पुलिससँगै सुरक्षा फौजलाई परिचालन गरेको छ । साथमा चीनले पनि आफ्नो सीमा क्षेत्रमा सेनाको गतिविधि बढाएको छ ।दार्चुलाका प्रमुख जिल्ला अधिकारी शरदकुमार पोखरेलले जिल्लामा भइरहेका हरेक गतिविधिबारे गृह मन्त्रालयलाई जानकारी गराउँदै आएको बताए । उनले पछिल्लो समय भारतले हवाई गतिविधि बढाए पनि नेपालतिर नभएको दाबी गरे । नेपालतिर केही गतिविधि भएको भए हामीलाई थाहा हुन्थ्यो । अहिलेसम्म हामीलाई भारतीय गतिविधिबारे थाहा छैन, उनले भने ।जिल्ला प्रहरी कार्यालय, दार्चुलाका एक अधिकृतले पनि भारतीय भूमिमा सैन्य गतिविधि बढे पनि नेपाली भूमिमा (अतिक्रमित नेपाली भूमिबाहेक) कुनै गतिविधि नभएको दाबी गरे । व्यास गाउँपालिकामा सीमा प्रहरी जाँचचौकीसहित ५ वटा युनिट छन् । त्यहाँबाट हामीले जानकारी लिइरहेका छौं, उनले भने । त्यस क्षेत्रका स्थानीयले भने भारतीय वायु सेनाको जेट लडाकु विमानले दैनिक चारपाँच पटकसम्म नेपाली भूमिमा उडान भर्ने गरेको बताए । दार्चुला सदरमुकाम खलंगा आसपासबाटै भारतीय विमानले बिहीबार गस्ती गरेको स्थानीयको दाबी छ ।उक्त क्षेत्र नेपाली सेनाको सुदूरपश्चिम पृतनाअन्तर्गत पर्छ । गत साउन ५ बाट नेपाली सेनामा पनि सीमा सुरक्षा निर्देशनालय सञ्चालनमा आएको छ । एक उच्च सैनिक अधिकृतका अनुसार सेनाले पनि त्यस क्षेत्रमा भइरहेको गतिविधिबारे बुझ्न दार्चुलास्थित आफ्नो संयन्त्रलाई निर्देशन दिएको छ । भारतीय क्षेत्रमा केही समययता गतिविधि बढिरहेको भन्नेमा कुनै शंका छैन । तर पछिल्लो समय नेपाली क्षेत्रमा हवाई गतिविधि बढेको विषयमा भने हामीले तथ्यगत रूपमा बुझ्नका लागि निर्देशन दिइसकेका छौं, ती अधिकृतले भने ।सीमा क्षेत्रमा अतिक्रमण हुने र सधैं विवाद भइरहने भएपछि नेपाली सेनाले आफैं प्रत्यक्ष रूपमा निगरानी गर्न छुट्टै निर्देशनालय खोलेको जनाएको छ ।"
नैतिक राजनीतिको अवसान,"दुई सदनात्मक संसदीय व्यवस्थाको एउटा सर्वव्यापी मान्यता हो माथिल्लो सभामा विविध विषयका विज्ञहरू र राष्ट्रिय जीवनका ख्यातिप्राप्त व्यक्तित्वहरू समेटिनु । दलीय राजनीतिमा नरहेका तर राष्ट्रिय विमर्शमा सार्थक अभिमत जाहेर गर्न सक्नेहरूबाट समेत संसदीय पद्धतिलाई लाभान्वित तुल्याउनु यसको एउटा अभिप्राय हो । त्यही भएरै, यो सदनको निश्चित प्रतिशत कोटामा सरकारको सिफारिसमा राष्ट्रप्रमुखबाट मनोनीत गर्ने प्रावधान राखिएको हुन्छ । तर विडम्बना भन्नुपर्छ, नेपालमा राष्ट्रिय सभालाई विद्वत् सदनका रूपमा विकास गर्न कहिल्यै खोजिएन । पछिल्लो समयमा त खोजीखोजीजस्तै गरी विभिन्न तहमा चुनावमा पराजितहरूलाई नै राष्ट्रिय सभा पुर्याइएको छ । अहिले त झन्, राष्ट्रपतिबाट मनोनीत गर्नुपर्ने कोटामै पनि प्रतिनिधिसभा निर्वाचन हारेका नेकपा उपाध्यक्ष वामदेव गौतमलाई लगिँदै छ । यसले हाम्रो नैतिक राजनीति अवसानोन्मुख भएको देखाउँछ, जुन डरलाग्दो संकेत हो ।प्रतिनिधिसभाको प्रत्यक्ष निर्वाचनमा आम जनताले आफ्नो स्वस्तिक छापमार्फत यसपटक तिमी हाम्रो सांसद बन्न योग्य छैनौ भनिसकेको व्यक्तिलाई नै फेरि राष्ट्रिय सभाको सांसद बनाइनु उक्त जनमतप्रति बेइमानी र अनादर त हुँदै हो, एउटा भीमकाय नैतिक प्रश्न पनि हो । यसअघि नै प्रतिनिधिसभा, प्रदेशसभा र पालिकाहरूका निर्वाचनमा पराजय बेहोरेका छ जना राष्ट्रिय सभामा पुगिसकेका छन् । यसको मतलब, राष्ट्रिय सभाको दसांश हिस्सा अहिल्यै चुनाव हारेकाहरूले ओगटिसकेका छन्, गौतम पनि थपिँदा यो प्रतिशत अझ नाघ्नेछ । तल्लो सदनका लागि जनअनुमोदन नपाएकालाई मात्र होइन, पालिकाकै विभिन्न पदमा पराजितलाई पनि राष्ट्रिय सभा लगिएको छ, जबकि राष्ट्रिय सभा सदस्यको निर्वाचनमा प्रदेशका सदस्य तथा स्थानीय तहका प्रमुखउपप्रमुख, अध्यक्षउपाध्यक्ष मतदाता हुन्छन् । त्यसैले, प्रक्रिया जे भए पनि यो एउटा आफैंमा अलोकतान्त्रिक अभ्यास यहाँ भइरहेको छ ।अझ गौतमले त आफू सांसद मात्र बन्न राष्ट्रिय सभा जान नलागेको उल्लेख गर्दै मन्त्रिपरिषद्मै पुग्ने सार्वजनिक रूपमै बताइसकेका छन् । संविधानले प्रतिनिधिसभामा पराजित व्यक्ति मन्त्री बन्न नपाउने भन्नुको मतलब यहाँ ख्याल गर्न खोजेको देखिँदैन । राष्ट्रिय सभाको सांसद भैसकेपछि त्यो प्रावधानले नछुने तर्क यसमा गर्न सकिएला, तर संविधानको सम्पूर्ण मर्म यो होइन, त्यहाँ भेटिएको छिद्र मात्र हो, यसैमा टेकेर अनैतिक निर्णय गर्न खोज्नु लोकतन्त्रप्रतिकै अपमान हो । यो या त्यो कानुनी बाटो समाएर संवैधानिक भावनाकै हुर्मत लिन मिल्दैन । बसाल्दै जानुपर्ने पद्धति र थितिमाथि सुरुमै यसरी निर्मम प्रहार हुनु कसैगरी उचित होइन । यो नैतिकताको कसीमा हाम्रो राजनीतिक नेतृत्व अनुत्तीर्ण भइरहँदा, यसको हानि उनीहरूलाई मात्रै पर्दैन । संविधानको पालन र पोषण गर्दै जानुपर्नेले नै यसलाई छिर्के हानिरहँदा, यसको चरम उत्कर्षस्वरूप वर्तमान राजनीतिक व्यवस्था नै पनि भड्खालोमा जाकिने डर हुन्छ । जिम्मेवार नेतृत्व यसप्रति सचेत हुनुपर्छ ।यसै पनि यो संविधान र व्यवस्थामाथि देशभित्रका कतिपय राजनीतिक शक्ति, पुरातन शासनतन्त्र पक्षधर समूह एवम् छिमेकी मुलुकसमेतको असहमति र असन्तुष्टि छिपेको विषय होइन । त्यस्ता असन्तुष्टिको कारण, मनसाय र उद्देश्य फरकफरक भए पनि यस्तो पृष्ठभूमिमा संविधानका प्रावधानहरूको दुरुपयोग गर्नाले अन्ततः सिंगो संविधान नै थिलथिलो हुनेछ । विडम्बना के छ भने अहिले संविधानलाई बदनाम गर्ने कार्य यसलाई स्विकारेका र अपनत्व लिएका तिनै नेता र दलहरूबाट भइरहेको छ, जसको दायित्व यसलाई स्याहार गर्दै अघि बढ्नु हो । संविधान र व्यवस्थामाथि सम्भारकर्ताबाटै भइरहेका अनेकन् आन्तरिक प्रहारमध्ये राष्ट्रिय सभा प्रकरण पनि एक हो । तसर्थ, राजनीतिक दलहरू, खासगरी सत्तारूढ नेकपाले ढिलोचाँडो मनन गर्नुपर्छ राष्ट्रिय सभा दलीय राजनीतिमा सक्रिय, अझ चुनावमा जनताबाट तिरस्कृत भएकाहरूको अति महत्त्वाकांक्षा व्यवस्थापन गर्ने थलो होइन, त्यस्तो बनाइनु पनि हुँदैन ।राष्ट्रपतिले मनोनयन गर्ने व्यवस्था त झन् राजनीतिक नेताकार्यकर्ताका लागि हुँदै होइन । अहिलेको हाम्रो व्यवस्थामा त राजनीतिमा सक्रिय तर प्रत्यक्ष चुनाव नलड्नेहरूका लागि प्रतिनिधिसभामै समानुपातिक सिटको व्यवस्था छ । समावेशी राज्यको मान्यताअनुसार यस्तो व्यवस्थाअनुसार धेरै मत ल्याउने दलले यसमा सबै जातजाति र लिंगलाई समेट्न सक्छ । तैपनि राष्ट्रिय सभामा समेत तिनैका लागि भाग खोजिनु दुर्भाग्यपूर्ण छ । मुलुकमा दलनिकट वा बाहिर रहेका एक से एक अनुहारहरू छन्, जो राष्ट्रिय सभामा जान लायक छन्, तर तिनको उपेक्षा गरी वर्षौंदशकौंदेखि राज्यशक्तिको हालीमुहाली गरिरहेकालाई नै घुमाईफिराई उक्त थलोमा पुर्याउनु दलतन्त्रको निकृष्ट नमुना हो, नेतृत्व व्यवस्थापनको विद्रूप शैली हो ।यसरी पुर्याइने पदमा कानुनअनुसार प्रश्न उठाउन नसकिए पनि अर्को चुनाव नै नआई हिजो पराजित भएकाहरू सांसद बन्नु आम मतदाताका दृष्टिमा वैध ठहरिन सक्दैन । यसमा निकट विगतका माधवकुमार नेपाल वा २०१५ सालका कृष्णप्रसाद भट्टराई वा सूर्यप्रसाद उपाध्यायका दृष्टान्तहरूलाई अगाडि सारेर अहिलेको अवस्थालाई जायज ठहर्याउन खोज्नु उचित हुँदैन । त्यस्तो दलिल पेस गर्नु भनेको हामी कहिल्यै थिति बसाउन चाहँदैनौं भनेर हात उठाउनु हो । संविधानले कुनै एउटा धाराले नरोक्नु वा नछेक्नुको अर्थ नेतृत्वको मनलागी वा मनपरी चल्न पाउनु होइन । यसमा नेतृत्वले न्यूनतम विवेक देखाउन सक्नुपर्छ ।जुन हिसाबले अहिले संसदीय मान्यतामाथि प्रहार भैरहेको छ, यसले दलहरूप्रति जनतामा ५० को दशकमा जस्तै वितृष्णा फैलिन सक्छ । त्यही वितृष्णाको बलमा तत्कालीन राजा ज्ञानेन्द्रले आफ्नो महत्त्वाकांक्षाको खुँडा उठाउन पाएका थिए । अहिले पनि यस्तै क्रम बढ्ने हो भने यो संविधान र व्यवस्था नै धरापमा नपर्ला भन्न सकिँदैन । महत्त्वपूर्ण राजनीतिक परिवर्तनपछिको व्यवस्था बामे सर्दै गर्दा मुलुकको नेतृत्वले नैतिक राजनीतिको आधारशिला खडा गर्न चुक्यो भने जनता अर्को उलटफेरको बाटो रोज्न बाध्य बन्नेछन् । यसतर्फ सम्बद्ध सबैको चेत समयमै खुलेको बेस ।"
संक्रमितको उपचारमा हेलचेक्य्राइँ,"कोरोना भाइरसको कारणभन्दा पनि मानसिक समस्याले जीवन कष्टकर बनिरहेको छ । यस्तो हुनुमा सरकारको लाचारीपन प्रमुख कारण हो । सरकारी स्तरबाट तयार गरिएका आइसोलेसनहरूमा संक्रमित बस्न गाह्रो छ । कुनै ठूलै अपराधीलाई जस्तो व्यवहार आइसोलेसनमा हुन्छ भन्ने त्यहाँ बसेर निस्किएकाहरू बताउँछन् । सरकारी आइसोलेसनमा भन्दा होम आइसोलेसनमा बस्न दिने हो भने कोरोनो मृत्युदरमा धेरै कमी आउनेथ्यो । निश्चित दूरी कायम गरी संक्रमितको उपचारमा खट्न सकिन्छ । तर आइसोलेसनमा बेसेका बिरामीको हेरचाह गर्न सम्बन्धित अस्पतालका कुनै पनि स्वास्थ्यकर्मी संक्रमित भएको कोठासम्म जाँदैनन् भन्ने सुनिन्छ । त्यसैगरी त्यस्ता आइसोलेसनमा तातोपानीसम्म पनि आफैंले उमोलर खानुपर्छ रे ! संक्रमितको सहजतालाई मध्यनजर गरी सेवा प्रवाह गर्नु जरुरी छ । घरमै बस्न सम्भव हुनेहरूलाई समेत बाहिरको आइसोलेसनमा राख्दा बिरामीहरूले एक्लो महसुस गर्छन् । मनमा अनेक कुरा खेलाएर बस्दा झनै मनोबल कमजोर हुन सक्छ । संक्रमितहरूलाई परिवारबाट छुटाएर एकान्तमा लगेर थुनिदिँदा मनोबलमा ह्रास आउँछ । घरमै आइसोलेसनमा बस्न सम्भव हुनेहरूलाई अस्पताल वा अन्य सरकारी आइसोलेसनमा राख्नु हुन्न । अहिले कोरोनाभन्दा पनि अन्य रोगको उपचार नपाएर ज्यान गुमाउनेहरूको संख्या बढिरहेको छ । स्थिति भयावह भइरहेको छ । तत्कालै सरकारले सबैखाले बिरामीका लागि उचित उपचारको व्यवस्था मिलाउनुपर्छ । सुजन देवकोटा, पालुङटार४, गोरखा"
घट्यो चियाको व्यापार,"चैतदेखि नै चिया हेर्न र बुझ्न विदेशी आउँथे । उद्योग र कारखानाको अनुगमन गर्दै किसानसँग भलाकुसारी गरेर चिया बोकेर फर्कन्थे । प्रायः चैतदेखि दसैंसम्म चियाको सिजन हो तर यसपटक कोरोना महामारीले चिया किन्न आउने विदेशी खरिदकर्ताको संख्या शून्य छ । चिया बिक्री पनि अत्यन्तै कम भइरहेको छ । कोरोनाकै कारण यसपटक विदेशी खरिदकर्ता चाहेर पनि नेपाल आउन नसकेको इलाम नगरपालिकास्थित ग्रिन हिल अर्थोडक्स चिया उद्योगका सञ्चालक टंक दाहाल बताउँछन् । दाहालका अनुसार विगत पाँच वर्षदेखि विदेशी ग्राहक आउन थालेका थिए । यसपालि भने एक जना पनि आउन सकेका छैनन् । चियामा चासो भए पनि उनीहरू आउन नपाएकोमा गुनासो गर्छन् । जापान, अमेरिका, जर्मनी, चीन, फ्रान्सका साथै भारतमा समेत इलामको चिया निर्यात हुने गरेको थियो । चियाको मुख्य सिजनमै बन्दाबन्दी खेप्नुपर्यो । उद्योगीले यही सिजनमा अधिकतम फाइदा लिन सक्नुपर्थ्यो तर कोरोनाले विदेशमा चिया जान सकेन । बन्दाबन्दी सकिए पनि संक्रमितहरू बढ्दै जाँदा धेरै उद्योगीले घाटा खेप्नुपरिरहेको छ । दार्जिलिङको भन्दा इलामको चिया गुणस्तरीय मानिन्छ । मनोरम चियाबारी घुम्नै पनि विदेशी इलाम पुग्छन् । कोरोनाले एकतिर विदेशी आएनन् अर्कातिर यही स्थानीय बजारमा पनि चिया खपत भएन । यो व्यवसायमा लाग्नेहरूलाई निकै अप्ठ्यारो भइरहेछ । प्रविन देवकोटा, भरतपुर८, चितवन"
शिक्षाले समाज बुझाएन,"कञ्चनपुरमा छोराले आमाको बलात्कार गरेको, सोलुखुम्बुमा दाजु बहिनी विवाह गर्न ठीक परेको, काभ्रेमा बन्चरोले हानेर आफ्नै भाइबुहारीको हत्या गरेको र धादिङमा छिमेकीको हत्या गरी जिल्ला प्रहरी कार्यालयमा टाउकै लगेर सगर्व म हत्यारालाई कारबाही गर भन्न पछि नपरेको घटना सार्वजनिक भए । यसले समाज अन्धकारतर्फ धकेलिँदै छ भन्ने देखाउँछ । दिनहुँजस्तो हुने बाल यौन हिंसा र बलात्कारका घटना त गनेर साध्यै छैन । पछिल्लो समय समाजशास्त्र पढ्नेहरूको संख्या बढिरहेको छ । यो विषयलाई जीवनोपयोगी शिक्षा भन्दै निजी र सामुदायिक विद्यालयहरूमा अध्यापन थालिएको छ । मानिसको क्षितिज फराकिलो बनाउन समर्थ राख्ने भाषा, साहित्य, दर्शन, कला, भूगोल, इतिहास, विज्ञान, प्रविधिजस्ता विषयको अध्ययन जीवनोपयोगी हुन्छ । दह्रो शिक्षा नीति लागू नहुँदा हाम्रो भाषा, संस्कार, धर्म, सामाजका राम्रो पक्ष फैलाउन सकिएको छैन । समाजलाई अनुशासनहीन, चरित्रहीन र संस्कारविहीन बन्नबाट रोक्न राज्यको अग्रसरता जरुरी छ । सरकारले शैक्षिक संस्थाहरूलाई बलियो बनाउनुपर्छ र जीवन उपयोगी कोर्स लागू गर्नुपर्छ । प्रत्येक सरकारी र निजी शैक्षिक संस्थामा गुरुकुल, नैतिक शिक्षा, समाजशास्त्रलगायतका विषय अनिवार्य गरिएन भने दानवीय रूपको बिगबिगीले मुलुक बर्बाद हुने निश्चित छ । भुवनेश्वर शर्मा, चन्द्रागिरि२, काठमाडौं"
ग्रामीण स्वास्थ्यको मेरुदण्ड भत्कँदै,"ग्रामीण क्षेत्रको स्वास्थ्य सेवामा सुधार होला ? समाचारले दुःखी बनायो । प्रमाणपत्र तहको स्वास्थ्यका जनशक्ति तयार भइसकेकाले सो तहमुनिको पठनपाठन रोक्नुपर्छ भन्ने तर्क एकथरीको छ । अर्कोथरी भन्छन् ग्रामीण क्षेत्रको मेरुदण्डका रूपमा काम गर्ने प्रमाणपत्र तहमुनिको जनशक्ति अझै आवश्यक छ । यो विषयमा बहस हुँदाहुँदै सरकारले प्रमाणपत्र तहमुनिको पठनपाठन खारेज गरेको छ । अहेब, अनमीलगायत जनशक्तिबाट मात्र काम नचल्ने हुँदा स्वास्थ्य क्षेत्रमा अर्धकुशल जनशक्तिलाई अद्यावधिक गर्दै कुशल जनशक्ति उत्पादन गर्नुपर्छ भन्ने तर्क पनि सुनिन्छ । सरकारले प्रमाणपत्र तहमुनिका स्वास्थ्य कार्यक्रम खारेज गर्नुपहिले मुलुकको स्वास्थ्य सेवा प्रणालीलाई राम्ररी समीक्षा गर्नुपर्थ्यो । दूरदराजका उपस्वास्थ्य चौकी, स्वास्थ्य चौकी, प्राथमिक स्वास्थ्य सेवा केन्द्र र जिल्ला अस्पतालसमेतको जनस्वास्थ्य सेवा अर्धकुशल मानिएका अहेब, अनमीले धानिरहेका छन् । तिनै जनशक्ति पनि नपुगेर एक जनाले दुइटा स्वास्थ्य चौकी हेर्नुपरेको छ । स्वास्थ्य संस्था (स्वास्थ्य चौकी, प्राथमिक स्वास्थ्य सेवा केन्द्र) का मेरुदण्डका रूपमा रहेका तर अहिले १० महिने भनिएका जनशक्तिले गुणस्तरीय स्वास्थ्य सेवा पुर्याएनन् भन्नुपूर्व सोच्नुपर्थ्यो ।प्रमाणपत्र तहमुनिका स्वास्थ्य कार्यक्रम खारेज गर्ने निर्णय गर्नुपूर्व एकपटक पनि सोचिएन । प्राविधिक शिक्षा तथा व्यावसायिक तालिम परिषद्ले प्रमाणपत्र तहमुनिका २ सय ३८ कार्यक्रमलाई १ सय ३७ शिक्षण संस्थामार्फत पठनपाठन सञ्चालन गरेपछि प्रतिसंस्थान बर्सेनि ४० जनाका दरले जनशक्ति उत्पादन भइसकेका छन् । तर हाम्रा स्वास्थ्य संस्थामा दरबन्दीबमोजिमका प्रमाणपत्र उत्तीर्ण जनशक्ति मात्र नभई सोमुनिका जनशक्ति पनि स्थायी रूपमा पूर्ति हुन सकेको छैन । त्यसैले हचुवाको भरमा काठमाडौंको होटलमा बसेर निर्णय गर्नुपहिले दुर्गम, सुगम जिल्लाका स्वास्थ्य संस्थाको दरबन्दीबमोजिमका जनशक्ति स्थायी पूर्ति गरी पदस्थापना गर्ने र आजसम्म सेवा गरेका अनि योग्य जनशक्तिलाई अपग्रेड गर्नुपर्छ । अहिले हेअ र स्टाफ नर्स, ल्याब टेक्निसियनजस्ता जनशक्तिको उत्पादन पनि कम छ । केहीलाई छोडेर उत्पादित जनशक्ति पनि दुर्गम स्वास्थ्य संस्थामा जान नमान्ने, हाजिर भएर कम्तीमा १ वर्ष रुजु हाजिर हुन नमान्ने भएका छन् । अहेब र अनमी पनि सबै स्वास्थ्य संस्थामा पुर्याउन सके कम्तीमा आधारभूत स्वास्थ्य सेवा पुगेको भनी सरकारको नाक रहन्थ्यो । त्यसकारण सर्वप्रथम यथाशीघ्र लोक सेवा आयोगमार्फत मुलुकका स्वास्थ्य संस्थाको दरबन्दीबमोजिम रिक्त पदहरूको स्थायी पूर्ति गर्ने, आजसम्म सेवा गरेकालाई र अध्ययन गरेका जनशक्तिलाई प्रमाणपत्र वा सो सरहमा अपग्रेड गरी गुणस्तरीय स्वास्थ्य सेवा प्रदान गर्नुपर्छ । त्यसपछि योग्यलाई प्रमाणपत्र तहको अध्ययनको बाटो खोल्दै जानु सकारात्मक र सही पक्ष हो, अन्यथा निर्णय गर्दैमा स्वास्थ्य सेवामा सुधार हुन सक्दैन । गंगाराज अर्याल, पाणिनि८, अर्घाखाँची"
"जनताले हराउने, नेकपाले जिताउने !","परीक्षामा फेल भएको विद्यार्थी र चुनावमा हारेको व्यक्ति सफल हुने हो भने उचित समयसम्म पर्खनुपर्छ र अतिरिक्त गृहकार्य गर्नुपर्छ । मानिसहरू राजनीतिलाई फोहोरी खेल भन्छन् । चुनाव हारेका गौतमलाई राष्ट्रिय सभामा लैजाने नेकपाको निर्णयले यस्तो आम धारणा सही रहेछ भन्ने पारेको छ । राजनीतिमा जनताको मतको कदर हुँदो रहेनछ । पाँच वर्षका लागि हराएका व्यक्तिलाई टालटुले पारामा पुनः नियुक्ति गरिँदै छ । एकचोटि जनताबाट प्रतिनिधिसभा सदस्य बन्न अयोग्य सावित गरिसकेपछि पनि लगातार संसद्मा आउन कुनै व्यक्तिले कानुन र जनमतविरुद्धको प्रयास गर्दा पनि कोही किन बोल्दैन । चुनावमा हारेकालाई फेरि संसद्मा लैजाने निर्णय आमजनतालाई मान्य होला ? लैजाने र जान चाहने दुवैले यतातिर पनि विचार पुर्याउने कि ? नेपालमा कुनचाहिँ नेता स्वच्छ तरिकाले चुनाव जितेर आएका छन् ? चुनावमा चलखेल भयो त्यसैले हारें भनेर जिम्मेवार नेता कुर्लिन मिल्छ ? राष्ट्रिय सभाको पदावधि पाँच वर्षको हुन्छ तर गौतम पूरा कार्यकाल यहाँ बस्दैनन् भन्ने आमजनतालाई थाहा छ । हेर्दै जानुस्, आउने चुनावमा राष्ट्रिय सभाबाट राजीनामा ठोक्छन् नै । हार्नेको जित र जित्नेको हार हुने यस्तो व्यवस्थालाई के भन्ने ? हरि ढकाल, सिरानचोक६, गोरखाजनताले चुनावमा आफूले चाहको मान्छेलाई मत दिन्छन् । जसले चुनाव हार्छ त्यसले जनताको विश्वास पनि गुमाउँछ । जनमत नपाएको व्यक्ति सरकारको विश्वासिलो पात्र कसरी हुन्छ ? यतिखेर वामदेव गौतमलाई राष्ट्रिय सभामा लैजाने नेकपाको निर्णयले राजनीतिमा उथलपुथल ल्याएको छ । सामाजिक सञ्जाल यसैको चर्चाले रंगिन थालेका छन् । एकातिर चुनाव जितेर कैलालीको टीकापुरका जनताका धरोहर, आशाका व्यक्ति रेशम चौधरी जेलमा छन् । अर्कातिर त्यही नजिकैको बर्दियाबाट चुनावमा पराजित गौतम अहिले नेकपालाई अत्यन्त आवश्यक व्यक्ति हुन पुगे । गौतमलाई राष्ट्रिय सभामा राज्यको विकासका लागि हो या नेकपाको स्वार्थका लागि लगिँदै छ भन्ने स्वयम् लैजाने र जानेलाई थाहा होला । टीकापुरका जनतालाई किन मूर्ख बनाइयो ? के चौधरीले जनतालाई डर, धम्की र त्रासमा राखेर आफूलाई मतदान गर्न लगाएका हुन् ? नभए जनताले मत दिएर जिताएका चौधरीलाई नेल र जेल किन सरकार ? नवीन देवकोटा, पञ्चदेवल विनायक२, अछाम"
"पदत्याग गर्ने आबे, टाँसिइरहने ओली","झुटो फेहरिस्तभर्खरै बहिर्गमन गरेका अर्थमन्त्री युवराज खतिवडाले मुलुकको अर्थतन्त्र असाध्यै ठीक बाटोमा रहेको दाबी गरेको समाचार आयो । अर्थतन्त्र सबलताका मूलभूत मानकहरू उत्पादकत्व, रोजगारी र नयाँ सम्भावनाहरूको पहिचान हो । अहिले नेपालको अर्थतन्त्रको एउटा प्रमुख आधार कृषि क्षेत्र मल, बीउ र उत्पादनका लागि बजार नपाएर जटिल अवस्थामा पुगेको छ । सरकारी आँकडाहरूले नै धान उत्पादन बीस प्रतिशत कम हुने र झन्डै १ खर्ब मूल्यबराबर कम उत्पादन हुने परिदृश्य प्रस्तुत गरेका छन् । कोभिड१९ को प्रभाव अर्थतन्त्रमा कम पार्नका लागि सकारात्मक नीतिहरू बजेटमा प्रस्तुत गर्न सकिएको भए अहिले महामारीको अवस्थामा पनि केही वस्तु र सेवा उद्योगहरू सञ्चालन हुन सक्थे । तर बन्दाबन्दीको अवस्थामा आवश्यक सुरक्षा अपनाएर सञ्चालन हुन सक्ने उद्योगव्यवसायलाई समेत सरकारले डन्डा लगाएर नियन्त्रण गर्ने बाटो अपनाएको छ । समयमै नीतिनियम नबनाउनु व्यवसायीको होइन, सरकारको कमजोरी हो । यी सबै कारणले उद्योग र सेवा क्षेत्रको उत्पादकत्व त घटेको छ नै, बन्द उद्योग चलाउन सघाउने सरकारको कुनै मनसाय देखिएको छैन । समग्रमा मुलुकको अर्थतन्त्रले न्यूनतम पनि ८ खर्ब रुपैयाँ गुमाउने अवस्था अहिल्यै देखिइसकेको छ । सफलताको मानक यही हो ?महामारीको भयले भारतीय सहरहरूबाट हतारहतार स्वदेश फर्केका हजारौं नेपाली जीविकोपार्जनको उपाय नपाएपछि कोरोना संक्रमणको उच्च जोखिम भएको भारततर्फ नै फर्किन बाध्य भएका छन् । बिदेसिएका युवाहरू स्वदेश फर्किएपछि नेपालको कृषि क्षेत्रलाई व्यावसायिक बनाउन सकिने, मुलुकभित्रै रोजगारीका अवसरहरू सिर्जना गर्ने र त्यति हुन नसके पनि यो महामारीका बेला उनीहरूका लागि जीविकोपार्जनको व्यवस्था गर्ने सरकारी भाषण सबै खोक्रा साबित भए । यी यथार्थ सफल अर्थतन्त्रको पहिचान किमार्थ हुन सक्दैनन् । घट्दो राजस्व, बढ्दो व्यापारघाटा र फराकिलो बन्दै भएको चालु खाता घाटाजस्ता तथ्यांकले पनि अर्थतन्त्र सबल भएको पटक्कै देखाउँदैनन् ।आर्थिक कूटनीतिको चरम असफलताको ताजा उदाहरण पनि हाम्रै अगाडि छ । ओली सरकारले आफूलाई पूर्णतः चीन पक्षधरका रूपमा देखाउने हरसम्भव प्रयास गरेको छ । यही कारण भारत थप मल दिन सहजै तयार भएन । तर, यस्तो असल सम्बन्ध भएको भनिएको चीन नै मल पैंचो दिनसमेत किन तयार भएन ? र, बंगलादेशलाई गुहार्नुपर्यो ? जबकि, चीन रुसपछि संसारको दोस्रो ठूलो रासायनिक मल निर्यातक हो । उसले अघिल्लो वर्ष मात्र सवा ७ अर्ब डलरको मल निर्यात गर्यो । यसमा थप चाखलाग्दो पक्ष पनि छ । बंगलादेशले नेपाललाई उपलब्ध गराउने भनिएको युरिया मल उत्पादनको कारखाना मार्च १९७८ मा चीनले उपलब्ध गराएको ६ करोड डलरको सहुलियतपूर्ण ऋणमा स्थापना भएको हो । सोही वर्षको जुलाईमा चीनले पाकिस्तानलाई पनि मल कारखाना स्थापनाका लागि ३ करोड ७० लाख डलर उपलब्ध गराएको थियो । त्यति बेला, पञ्चायतकालमा चीनसँग प्रगाढ सम्बन्ध भएको बखान गरेर नथाक्ने दरबारियाहरू र अहिले द्विपक्षीय सम्बन्धलाई मल पैंचो पाउनेसम्मको गहिराइमा पनि पुर्याउन नसक्ने तर चीनपरस्त राजनीतिको आडम्बरमा सत्ता टिकाउन उद्यत सरकार उत्तिकै बकम्फुस साबित भएका छन् । यसले, आर्थिक कूटनीतिको वास्तविक हैसियत खतिवडाले बुनेको उपलब्धिको कथासँग पटक्कै मेल खाँदैन ।वास्तवमै जापानको आबेनोमिक्स जस्तै ओलीसँग नेपाली अर्थतन्त्रलाई ओलिनोमिक्स मा रूपान्तरण गर्ने एउटा सुनौलो राजनीतिक अवसर थियो । अहिले ओलीले मुलुकलाई जुन दुर्दशामा पुर्याए, त्यो हेरेर अथवा आबेले पदत्याग गरेका कारण मात्र त्यो गुमेको सम्भावनाको चर्चा गरिएको होइन । दुईतिहाइको सरकारको नेतृत्व गरेर शपथ खाने अघिल्लो दिन (कान्तिपुर, २०७४ माघ २९) मा लेखिएको थियो, ताजा विकसित राजनीतिक परिस्थितिले भावी प्रधानमन्त्रीका रूपमा ओलीलाई जनताको जीवनस्तरमा सुधार ल्यउने र मुलुकको समृद्धिका आकांक्षाहरूलाई सम्बोधन गर्ने असीमित अवसरहरूका सामुन्ने खडा गरिदिएको छ । जापानको आबेनोमिक्स वा इतिहासमा चर्चित अमेरिकाको रेगनोमिक्स जस्तै नेपालको अर्थतन्त्रलाई मुलुकको हैसियत र अर्थतन्त्रको आकारअनुरूप ओलिनोमिक्स अथवा ओली अर्थतन्त्र बनाउने अवसर उनलाई प्राप्त भएको छ ।ओलीले इतिहासप्रदत्त त्यो अवसरलाई सदुपयोग गर्ने बाटो रोजेनन् । महामारीअगाडि नै राज्य सञ्चालनमा निर्णयक भएका बिचौलियाहरू, संघीयताको चीरहरण र अर्थतन्त्रका ओर्लंदा सूचकांकहरूले मुलुकले चुकाएको यो अवसरको ऐना देखाइसकेका थिए । कोभिड१९ महामारीले चुनौती त ल्याएको थियो नै, सरकारका लागि काम गरेर देखाउने अर्को एउटा अवसर पनि दिएको थियो । त्यो पनि क्रमशः र द्रुत गतिमा गुम्दै छ ।यतिखेर उत्तर नभेटिएको एउटै प्रश्न छ, महामारीलाई ध्येयनिष्ठ योजना बनाएर नियन्त्रण गर्ने र अर्थतन्त्रलाई यथासम्भव छिटो उकासेर सबैको प्रशंसाको पात्र बन्ने, अनि त्यो प्रशंसाको पारो धेरै नओर्लंदै आबेकै शैलीमा परिष्कृत राजनेतासुहाउँदो बहिर्गमन गर्ने लोभसम्म पनि ओलीमा किन नपलाएको होला ?"
के लकडाउन नै समाधान हो ?,"अब के गर्ने ?जुनसुकै देशको पनि अर्थतन्त्र भनेका जनता हुन् । जनता चलायमान नभई अर्थतन्त्र चल्दैन । जसले जे उत्पादन गरे पनि उपभोग जनताबाटै हुन्छ । अहिले उनीहरू एकातिर घरभित्र छन् भने, अर्कातिर उनीहरूको आम्दानी हरेक दिन घट्दै छ । जनतालाई घरभित्र थुनेर कुनै समस्याको निकास निस्कन्न । यही रूपमा लकडाउन बढाउन हुन्न । परीक्षणको दायरा अझै पुगेको छैन । देशमा आगामी तीन महिना कम्तीमा दिनको पचास हजार परीक्षण हुनैपर्छ ।देशका उद्योगव्यवसाय चलाउने स्थिति के छ भन्ने अध्ययनका लागि पनि सरकारले निजी क्षेत्रसँगको सहकार्यका लागि तुरुन्त एउटा विज्ञ समूह बनाई सातै प्रदेशमा पठाएर त्यसको सिफारिसका आधारमा अर्को पाइला चाल्नु उपयुक्त देखिन्छ ।यो बेला सरकारले अझ दुइटा काम गर्नुपर्छ नियमन र लगानी । यी दुवै पक्षमा सरकार नराम्रोसँग चुकेको पाइयो । नियमनको सट्टा नियन्त्रण र लगानीको सट्टा कुशासन सरकारको प्राथमिकतामा पर्दा हामी इतिहासकै कठिन मोडमा आइपुगेका छौं । यो राजनीति गर्ने बेला हैन, चाहे सरकार पक्ष होस् वा प्रतिपक्ष । सबै मिलेर यो महामारीबाट पार पाऔं । राजनीति त गर्दै गरौंला ।"
भारतमा एकै दिन ९० हजारभन्दा बढी संक्रमित,"भारतमा एकै दिनमा ९० हजारभन्दा बढी कोरोना भाइरस संक्रमित थपिएका छन् । भारतको स्वास्थ्य तथा परिवार कल्याण मन्त्रालयका अनुसार पछिल्लो २४ घण्टामा भारतमा ९० हजार ६ सय ३३ जनामा संक्रमण पुष्टि भएको हो । जुन एकै दिन संक्रमण देखिएको हालसम्मकै ठूलो संख्या हो ।योसँगै भारतमा कुल संक्रमितको संख्या ४१ लाख नाघेको छ । आइतबार साँझसम्म संक्रमितको संख्या ४१ लाख १३ हजार ८ सय ११ पुगेको छ । त्यसैगरी गएको २४ घण्टामा १ हजार ६५ जनाले संक्रमणका कारण ज्यान गुमाएका छन् । भारतमा हालसम्म भाइरस संक्रमणका कारण मृत्यु हुनेको संख्या ७० हजार ६ सय २६ पुगेको छ ।भारतमा कुल संक्रमितमध्ये करिब ३२ लाख निको भइसकेका छन् । निको भएको दरका आधारमा भारतको अवस्था सुधारात्मक मानिएको छ । भारतको निको हुने दर ७७३२ प्रतिशत छ ।निको हुने दर राम्रै मानिए पनि पछिल्ला दिनमा बढेको संक्रमणले परिस्थिति भयावह बन्ने सक्ने भन्दै विज्ञहरूले चिन्ता व्यक्त गर्न थालेका छन् । उनीहरूले यसरी संक्रमणमा एकाएक तीव्र वृद्धि हुनुका पछाडि सर्वसाधारणको लापरबाही तथा लकडाउन खुकुलो भएसँगै आर्थिक गतिविधि सुचारु हुनुलाई प्रमुख कारण ठानेका छन् ।भारतमा पहिलो संक्रमण जनवरी ३० मा दक्षिण भारतीय राज्य केरलामा पुष्टि भएको थियो । तर, ७ महिनामै संक्रमितको संख्या ४१ लाखभन्दा बढी पुगिसकेको छ । भारतमा संक्रमितको संख्या पहिलो १ लाख पुग्न साढे ३ महिना लागेको थियो । तर पछिल्लो ४ महिनामै ४० लाख संक्रमित थपिइसकेका छन् ।अगस्ट ७ मा भारतमा कुल संक्रमित २० लाख रहेकोमा त्यसको दुई सातामा ३० लाख पुगेको थियो । सेप्टेम्बर ५ मा आइपुग्दा त्यो बढेर ४१ लाघेको छ । संक्रमण बढेसँगै भारत परीक्षणको दरलाई पनि बढाउँदै लगिएको छ ।भारतमा शनिबार मात्रै करिब ११ लाखको पीसीआर परीक्षण गरिएको भारतीय आयुर्विज्ञान अनुसन्धान परिषद् (आईसीएमआर) ले जनाएको छ । भारतमा हालसम्म ४ करोड ८८ लाखभन्दा बढीको पीसीआर परीक्षण भइसकेको छ । तर, आर्थिक गतिविधि क्रमशः खुकुलो बन्दै गएर जनजीवन सामान्य बन्ने क्रमशः सँगै पछिल्ला दिनमा संक्रमणमा पनि उछाल देखिन थालेको छ ।कोरोना भाइरस नियन्त्रण तथा रोकथामका लागि देशव्यापी रूपमा लागू गरिएको २ महिनाभन्दा लामो लकडाउन खुकुलो पारिएसँगै संक्रमण बढ्ने क्रम तीव्र बनेको थियो । भारत सरकारले ६८ दिन लामो लकडाउन जुन पहिलो सातादेखि क्रमशः खुकुलो बनाउँदै लगेको थियो । त्यसपछि लकडाउनका कारण विभिन्न सहरमा रोकिएका प्रवासी कामदारहरू आआफ्नो गन्तव्यतिर लागेका थिए ।हालैमा दिनमा संक्रमण झन तीव्र बनेको विज्ञहरूको बुझाइ छ । कतिपयले त हालैका दिनमा भइरहेको संक्रमणलाई दोस्रो लहरको संकेतसमेत भनेका छन् । साथै उनीहरूले भारतमा कोरोना संक्रमण नियन्त्रण हुन अझै केही समय लाग्ने बताएका छन् ।लकडाउन हटेपछि मानिसमा मास्क लगाउन र सामाजिक दूरी कायम गर्न छाडेका कारण संक्रमण बढेको उनीहरूको दाबी छ । त्यसबाहेक चाडपर्व नजिकिने क्रमसँगै भारतमा संक्रमण थप बढेर जाने उनीहरूको भनाइ छ । संक्रमणको ग्राफ फ्ल्याट हुन अझै केही समय लाग्ने देखिन्छ, त्यसमाथि लकडाउन खुकुलो भएपछि मानिसमा मास्क लगाउने र सामाजिक दूरीमा लापरबाही देखिएको सँगै चाडपर्व पनि नजिकिँदै गएका कारण जोखिम बढ्दै गएको छ, दिल्लीस्थित अल इन्डिया इन्स्टिच्युट अफ मेडिकल साइन्सका निर्देशक डा रनदीप गुलेरियाले भारतीय अंग्रेजी न्युज च्यानल एनडीभीसँग भने । गुलेरियाले भारतका केही भागमा संक्रमणको दोस्रो लहर देखिएको दाबी गरे । उनको भनाइमा संक्रमण नियन्त्रणका लागि कन्ट्याक्ट ट्रेसिङ तथा परीक्षणको दायरा बढाउने, आइसोलेसनलगायतका प्रभावकारी कदमहरू नचाल्ने हो भने परिस्थिति थप चिन्ताजनक बन्दै जानेसमेत उल्लेख गरेका छन् । हुन पनि केही साताअघिसम्म कोरोना नियन्त्रणमा सफल मानिएका दिल्ली, केरलालगायतका राज्यहरूमा हालैका दिनमा संक्रमण थप फैलिएको छ ।त्यसबाहेक अधिकांश भागमा आर्थिक गतिविधि र मानिसको आउजाउका लागि सार्वजनिक यातायात पनि सञ्चालनमा आउन थालेका छन् । यसले भारतका लागि संक्रमण नियन्त्रणको सन्दर्भमा आगामी दिनहरू थप चुनौतीपूर्ण हुने निश्चित देखिन्छ । त्यसमाथि डा गुलेरियाले भनेजस्तै दसैंतिहारलगायतका चाडपर्वहरू पनि नजिकिँदै छन् ।पछिल्लो समय नेपालमा पनि कोरोना संक्रमण बढिरहेका छ । तर भारतका सीमावर्ती राज्यहरूमा भएको संक्रमणको विस्तारले नेपालमा थप जोखिम बढ्ने निश्चित छ । तराईमधेसका जिल्लाहरूमा देखिएको उच्च संक्रमणले पनि त्यसलाई केही हदसम्म पुष्टि गर्छ । कोरोना भइरसको नियन्त्रणका लागि अन्तर्राष्ट्रिय सीमा बन्द गरिए पनि लुकीछिपी मानिस सीमामा आउजाउ गरेकै कारण त्यस क्षेत्रमा संक्रमण फैलिएको संक्रमितहरूको ट्राभल हिस्ट्रीबाट समेत पुष्टि भइसकेको छ ।त्यसैले भारतका सीमावर्ती राज्यहरू उत्तरप्रदेश, बिहार, पश्चिम बंगाल, उत्तराखण्डलगायत राज्यहरूको संक्रमण स्तरको प्रत्यक्ष असर नेपालमा पर्ने देखिन्छ । तर, यी राज्यहरूमध्ये उत्तरप्रदेश र बिहारमा संक्रमणको अवस्था चिन्ताजनक छ । भारतकै सबैभन्दा उच्च जनघनत्व भएका यी दुई राज्य स्वास्थ्य पूर्वाधारमा निकै पछि मानिन्छन् । जब कि यी दुई राज्यमै पछिल्ला दिनहरूमा संक्रमण तीव्र रूपमा बढिरहेको छ ।करीब २४ करोड जनसख्या भएको उत्तरप्रदेशमा २ लाख ६० हजार संक्रमित छन् । उत्तरप्रदेशमा नेपालसँगका सीमावर्ती जिल्लाहरू महाराजगन्ज, सिद्धार्थनगर बलरामपुर, बहराइचलगायत ७ जिल्लामा संक्रमण दिनप्रति दिन बढ्दो छ ।त्यसैगरी, अर्को छिमेकी राज्य बिहारमा १ लाख ४७ हजारभन्दा बढी संक्रमित भइसकेका छन् । बिहारमा सबैभन्दा बढी संक्रमण राजधानी पटनामा देखिएको छ । त्यसबाहेक नेपालसँगका सीमावर्ती जिल्लाहरू पूर्वी र पश्चिम चम्पारण, किसनगन्ज, सीतामढी, मधुवनीलगायत जिल्लामा पनि पछिल्ला दिनमा संक्रमणको ग्राफ उकालो लाग्दै आएको छ ।"
चीनले बनायो पुनः प्रयोगयोग्य अन्तरिक्ष यान,बेइजिङ (एपी) चीनले विकास गरेको पुनः प्रयोग गर्न सकिने अन्तरिक्ष यान दुई दिनसम्म अन्तरिक्ष कक्षमा रहेर आइतबार सफलतापूर्वक पृथ्वीमा अवतरण गरेको छ । अन्तरिक्ष यात्रालाई सस्तो बनाउने सन्दर्भमा यो महत्त्वपूर्ण पाइला भएको चीन सरकारले घोषणा गरेको छ ।उक्त यान गत शुक्रबार जिक्वान भूउपग्रह प्रक्षेपण केन्द्रबाट अन्तरिक्षमा पठाइएको थियो । तर गोप्य रूपमा विकास गरिएको यस अभियानबारे विस्तृत विवरण भने सार्वजनिक गरिएको छैन ।चिनियाँ समाचार संस्था सिन्ह्वाले एक अधिकारीको भनाइ उद्धृत गर्दै उक्त यान जिक्वान अन्तरिक्ष केन्द्रमा सफलतापूर्वक अवतरण गरेको जनाएको छ । तर यानको आकार तथा बनोटबारे भने केही उल्लेख गरिएको छैन ।सिन्ह्वाले यस अभियानलाई चीनको अन्तरिक्ष यात्रामा एउटा महत्त्वपूर्ण कोसेढुंगा हासिल भएको जनाएको छ । चीनले यसअघि सन् २००३ मा पहिलोपटक मानिसलाई अन्तरिक्षमा पठाएको थियो । गत वर्ष चीनले चन्द्रमाको सबैभन्दा टाढाको स्थानमा एक रोबोट अवतरण गराएको थियो । अर्को यस्तै खोज रोबोट चीनले हालै मंगल ग्रहमा पठाएको छ । अमेरिका र रुसले मात्र हालसम्म पुनः प्रयोगयोग्य अन्तरिक्ष यान निर्माण गर्ने सफलता प्राप्त गरेका छन् ।
अमेरिकाको प्रदर्शनमा हिंसात्मक झडप,ओरिगन (एजेन्सी) अमेरिकाको पोर्टल्यान्डमा रंगभेद र प्रहरी दमनको विरोधमा भएको प्रदर्शनका क्रममा हिंसात्मक झडप भएका छन् । समाचार संस्था रोयटर्सका अनुसार प्रदर्शनकारीले बम तथा ढुंगा हानेपछि प्रहरीले अश्रुग्यास प्रहार गरेको छ । झडपका क्रममा एक जना गम्भीर घाइते भएको जनाइएको छ ।अमेरिकाको मिनिसोटा राज्यको मिनियापोलिसमा प्रहरी नियन्त्रणमा एक अश्वेत नागरिक जर्ज फ्लोयडको मृत्यु भएपछि अमेरिकाव्यापी प्रदर्शन सुरु भएको छ । उक्त प्रदर्शनले आइतबार सय दिन नाघेको छ ।प्रदर्शनका क्रममा आफूहरूमाथि घरेलु बम प्रहार गरिएको प्रहरीले जनाएको छ । स्थानीय सञ्चारमाध्यमका अनुसार शनिबार राति भएको प्रदर्शनमा करिब ४ सय जना सहभागी थिए । प्रहरीले प्रदर्शनका क्रममा केहीलाई नियन्त्रणमा लिएको जनाए पनि संख्या उल्लेख गरेको छैन ।
समुद्री आँधीले लाखौं विस्थापित,"टोकियो (एजेन्सी) जापानको दक्षिणपश्चिम क्षेत्रमा हाइसेन आँधीका कारण मानिस लाखौं विस्थापित भएका छन् ।जापानी टेलिभिजन एनएचकेका अनुसार कागोसिमाबाट २ लाख ४६ हजार २ सय ५१ जनालाई सुरक्षित स्थानमा सारिएको छ । त्यस्तै नागासाकीबाट ३६ हजार ३ सय ९२ जनालाई अन्यत्र सारिएको छ ।अधिकारीहरूले शक्तिशाली आँधीका कारण भारी वर्षा भएको जनाएका छन् । आँधीका कारण जापानको रायुकु टापुमा आएको ठूलो हावाहरीसँगै हजारौं घरमा विद्युत् आपूर्ति बन्द भएको छ । कागोसिमामा २ लाख तथा ओकिनावामा ३ हजार ३ सय ९० घरमा विद्युत् आपूर्ति बन्द भएको हो ।जापान जलवायु एजेन्सीले उक्त आँधी मंगलबार बिहानसम्म जापानको उत्तरी क्षेत्र तथा कोरियाली द्वीपमा सक्रिय रहने जनाएको छ । आँधीले जापानका मुख्य भागका साथै कोरियाली द्वीपमा १ सय ५० देखि २ सय मिलिलिटरसम्म वर्षा गराउने जनाइएको छ ।क्युसु र ओकिनावा क्षेत्रमा ५ सयभन्दा बढी उडानहरू रद्द गरिएका छन् । रेल तथा सडक सञ्जालसमेत प्रभावित भएको जनाइएको छ । आँधीका कारण उद्योग तथा कलकारखाना, विद्यालय तथा अन्य व्यवसायहरू बन्द भएका छन् ।जापानी सञ्चारमाध्यमका अनुसार २ सय ४० किलोमिटर प्रतिघण्टा गतिको हाइसेन एक साताभित्र उक्त क्षेत्रमा आएको दोस्रो ठूलो आँधी हो । आँधी प्रभाावितको उद्धारका लागि जापानी मन्त्रिपरिषद्को आपत्कालीन बैठक बसेको बीबीसीले जनाएको छ ।जापानमा गत बुधबार आएको आँधीमा एउटा पानीजहाज बेपत्ता भएको थियो । ४३ जना चालक दलका सदस्य रहेको जहाजमा करिब ६ हजार गाई थिए ।उक्त पानीजहाजबाट ३ जनालाई उद्धार गरिएको थियो । तीमध्ये एक जनाको उपचारका क्रममा मृत्यु भएको जापानी तटरक्षकले जनाएका छन् । उत्तर कोरियाली समाचार संस्था केसीएनएले सर्वोच्च नेता किम जोङउनले आँधी प्रभावितहरूको उद्धार तथा पुनःस्थापनाका लागि क्षतिग्रस्त क्षेत्रमा बैठक गरेको जनाएको छ । उनले हामग्योङ प्रान्तहरूमा उद्धारका लागि सैनिकलाई निर्देशन दिनुका साथै दक्षिण हामग्योङका प्रान्तीय पार्टी प्रमुखलाई बर्खास्त गरेका छन् ।केसीएनएका अनुसार किमले आँधी प्रभावितको उद्धार तथा क्षतिग्रस्त क्षेत्रको पुनर्निर्माणका लागि सहयोग गर्न प्योङयाङका नागरिकलाई आग्रह गरेका छन् । किमले हामग्योङका १ हजारभन्दा बढी घर आँधीका कारण पूर्णरूपमा ध्वस्त भएको बताएको सीएनएनले जनाएको छ ।"
"बेलायतमा चक्कु प्रहारबाट एकको मृत्यु, ७ घाइते","लन्डन (एजेन्सी) बेलायतको बर्मिङ्घम सहरमा चक्कु प्रहारका कारण एक जनाको मृत्यु भएको छ । आक्रमणमा ७ जना घाइते भएका प्रहरीले जनाएको छ । घाइतेमध्ये दुईको अवस्था गम्भीर छ ।इंग्ल्यान्ड राज्यको दोस्रो ठूलो सहरमा शनिबार मध्यरातमा एक समूहले अन्धाधुन्ध चक्कु प्रहार गरेको हो । घटनालाई प्रहरीले ठूलो आक्रमण भएको बताएको छ ।मध्यराति करिब १२ः३० बजे बर्मिङ्घम सहरको मध्यक्षेत्रमा छुरा प्रहार भएको जानकारी प्राप्त भएको हो, वेस्ट मिडल्यान्ड प्रहरीद्वारा जारी विज्ञप्तिमा उल्लेख छ ।आक्रमणका कारण घाइते भएकालाई उपचारका लागि अस्पताल पठाउने तथा आक्रमणकारी समूहको खोजीका लागि सबै आपत्कालीन सेवालाई घटनास्थलमा खटाइएको प्रहरीले जनाएको छ ।बेलायती टेलिभिजन च्यानलमार्फत सार्वजनिक घटनास्थलवरपरको दृश्यमा प्रहरीले घेरा हाली आक्रमणकारी समूह तथा व्यक्तिको खोजी गरिरहेको छ । प्रहरी तथा अनुसन्धान अधिकारीहरूले केही महत्त्वपूर्ण जानकारी पाएको जनाइएको छ । तर घटनाबारे अनुसन्धान जारी रहेको भन्दै प्रहरीले थप सूचना दिन अस्वीकार गरेको स्थानीय सञ्चारमाध्यमले जनाएका छन् ।"
"बेलायतमा चक्कु प्रहारबाट एकको मृत्यु, ७ घाइते","लन्डन (एजेन्सी) बेलायतको बर्मिङ्घम सहरमा चक्कु प्रहारका कारण एक जनाको मृत्यु भएको छ । आक्रमणमा ७ जना घाइते भएका प्रहरीले जनाएको छ । घाइतेमध्ये दुईको अवस्था गम्भीर छ ।इंग्ल्यान्ड राज्यको दोस्रो ठूलो सहरमा शनिबार मध्यरातमा एक समूहले अन्धाधुन्ध चक्कु प्रहार गरेको हो । घटनालाई प्रहरीले ठूलो आक्रमण भएको बताएको छ ।मध्यराति करिब १२ः३० बजे बर्मिङ्घम सहरको मध्यक्षेत्रमा छुरा प्रहार भएको जानकारी प्राप्त भएको हो, वेस्ट मिडल्यान्ड प्रहरीद्वारा जारी विज्ञप्तिमा उल्लेख छ ।आक्रमणका कारण घाइते भएकालाई उपचारका लागि अस्पताल पठाउने तथा आक्रमणकारी समूहको खोजीका लागि सबै आपत्कालीन सेवालाई घटनास्थलमा खटाइएको प्रहरीले जनाएको छ ।बेलायती टेलिभिजन च्यानलमार्फत सार्वजनिक घटनास्थलवरपरको दृश्यमा प्रहरीले घेरा हाली आक्रमणकारी समूह तथा व्यक्तिको खोजी गरिरहेको छ । प्रहरी तथा अनुसन्धान अधिकारीहरूले केही महत्त्वपूर्ण जानकारी पाएको जनाइएको छ । तर घटनाबारे अनुसन्धान जारी रहेको भन्दै प्रहरीले थप सूचना दिन अस्वीकार गरेको स्थानीय सञ्चारमाध्यमले जनाएका छन् ।"
निजी अस्पतालको रिपोर्टलाई मान्यता दिन बिमा समिति लचिलो,आइतबारको समितिको सबै निर्णय निजी प्रयोगशालाको पीसीआर रिपोर्टलाई पनि कसरी मान्यता दिने भन्नेमै केन्द्रित रहेको स्रोतले बताएको छ । कोभिड१९ को जोखिम सुरक्षणका लागि गत वैशाख ७ देखि बिमालेखको बिक्री सुरु गरिएको थियो । सञ्चालनमा रहेका २० निर्जीवन बिमा कम्पनीले उक्त बिमालेख बिक्री गरिरहेका छन् । चालु आर्थिक वर्षदेखि सरकारले सबै राष्ट्रसेवक कर्मचारीको निःशुल्क कोरोना बिमा गरिएको छ । सामूहिक रूपमा बिमा गर्ने सर्वसाधारणलाई पनि सरकारले ५० प्रतिशत अनुदान दिएको छ । गत बुधबारसम्म करिब ९ लाख ४० हजार जनाले कोरोना बिमा गरिसकेका छन् ।
निषेधाज्ञा खुकुलो बनाउन निजी क्षेत्रको माग,"उद्योग चलेपछि हामीले राजस्व तिर्न सजिलो हुन्छ, त्यसले आर्थिक गतिविधि पनि बढ्छ, उनले भने । लकडाउन र निषेधाज्ञाका कारण प्रत्येक दिन अवस्था झन्भन्दा झन् जटिल बन्दै गएको उनको गुनासो छ । त्यसैले सरकारलाई प्याकेजका कार्यक्रम पनि ल्याउन भनेको मोरले जानकारी दिए । धेरै समयपछि प्रधानमन्त्रीले निजी क्षेत्रसँग छलफल गरेको र सरकारबाट पक्कै सकारात्मक निर्णय हुने अपेक्षा गरेको उनले बताए । छलफलमा उद्योगमन्त्री लेखराज भट्ट, उद्योग राज्यमन्त्री मोतीलाल दुगड, गभर्नर महाप्रसाद अधिकारी, राष्ट्रिय योजना आयोगका उपाध्यक्ष पुष्पराज कँडेल एवं सचिवलगायतको उपस्थिति थियो । लकडाउन खुकुलो बनाउने र उद्योग क्षेत्र चलायमान बनाउनुपर्नेमा उद्योगी सबैको एकमत रहेको नेपाल चेम्बर अफ कमर्सका अध्यक्ष राजेशकाजी श्रेष्ठले बताए । आफूहरूले भोगेका र भविष्यमा अपनाउनुपर्ने विषयमा आफूहरूले सुझाव पनि दिएको उनको भनाइ छ । उद्योगहरूमा पनि एक दिन गार्मेन्ट चल्न दिने र अर्को दिन अरू उद्योग चलाउने गरी वातावरण तयार गर्न पनि आफूहरूले आग्रह गरेको उनले बताए । कसरी हुन्छ, उद्योग व्यवसाय चल्ने वातावरण बन्नुपर्यो, उनले भने । उद्योगी व्यवसायीसँगको छलफलमा प्रधानमन्त्री ओलीले कोरोनाविरुद्धको लडाइँ सबैको साझा रहेको र यसको नियन्त्रणमा सरकार लागिपरेको बताएका थिए । साथै अर्थतन्त्र विनाशतर्फ जानबाट जोगाउन सन्तुलन कायम गरी अघि बढ्न प्रयत्नशील रहेको उनको भनाइ छ । कोरोना संक्रमण नियन्त्रण गर्न र अर्थतन्त्र विनाशमा जानबाट जोगाउन सरकार प्रयत्नशील छ, प्रधानमन्त्री ओलीले भने । व्यवसायीले प्रधानमन्त्रीसमक्ष विद्युतीय सवारीमा लगाइएको कर घटाउन पनि माग गरेका थिए ।"
नियमविपरीत निजी कम्पनी ल्याउँदै सीडीएससी,"धितोपत्र केन्द्रीय सेवा नियमावली र सार्वजनिक खरिद ऐनविपरीत सीडीएस एन्ड क्लियरिङ (सीडीएससी) ले केन्द्रीकृत ग्राहक पहिचान विवरण (केवाईसी) व्यवस्थापनका लागि निजी कम्पनी भित्र्याउने तयारी थालेको छ । यसका लागि सीडीएससीले केवाईसी सेवासम्बन्धी कार्य सञ्चालन निर्देशिकाको मस्यौदा तयार पारेको छ । सुझावका लागि धितोपत्र बोर्ड (सेबोन) को वेबसाइटमा राखिएको मस्यौदामा केन्द्रीकृत केवाईसी प्रणाली सञ्चालन गर्न सार्वजनिक, निजी र साझेदारी (पीपीपी) मोडेलमा नयाँ कम्पनी भित्र्याउने भनिएको छ । निर्देशिकामा सीडीएससीले ग्राहकको पहिचान विवरण केन्द्रीकृत रूपमा राख्न केन्द्रीकृत केवाईसी प्रणाली सार्वजनिकनिजी साझेदारीमा प्राविधिक साझेदार नियुक्त गरी लागू गर्ने भन्ने छ । तर कम्पनी छनोट गर्दा सार्वजनिक खरिद ऐनको व्यवस्थाअनुसार गर्ने भन्ने कहीँ पनि उल्लेख छैन । त्यसैले यसलाई जानकारहरू सार्वजनिक खरिद ऐनविपरीत बताउँछन् ।सीडीएससीले ग्राहकको पहिचान विवरण केन्द्रीकृत रूपमा राख्न केन्द्रीकृत केवाईसी प्रणाली सार्वजनिक, निजी साझेदारीमा प्राविधिक साझेदार नियुक्त गरी लागू गर्नेछ, मस्यौदाको परिच्छेद ३ मा उल्लेख छ । यो व्यवस्था सीडीएससीको पनि आफ्नै नियमावलीविपरीत हो । धितोपत्र केन्द्रीय सेवा नियमावली०६८ मा कतै पनि सीडीएससीले केन्द्रीकृत केवाईसी प्रणाली सञ्चालन गर्ने उल्लेख छैन । यसरी नियमावलीमै व्यवस्था नभएको काम गर्नु कानुनविपरीत भएको कानुनविद्हरूको भनाइ छ । केही व्यक्ति तथा कम्पनीको प्रभावमा परेर नियमावली र सार्वजनिक खरिद ऐनविपरीत निजी कम्पनी भित्र्याउन लागिएको स्रोतले बताएको छ । निर्देशिकाबारे छलफल गर्न सोमबार धितोपत्र बोर्ड सञ्चालक समितिको बैठक बस्दै छ । धितोपत्र बोर्डका उच्च अधिकारीको ठाडो निर्देशनमा सीडीएससीले निर्देशिकामा उक्त व्यवस्था राखेको हो, स्रोतले भन्यो, विधि र प्रक्रियाबाट आउँदा सार्वजनिक खरिद ऐन बाधक बन्ने भएपछि पीपीपी मोडेल अघि सारिएको छ । निर्देशिका निर्माण सीडीएससीले गरे पनि केवाईसीका लागि नयाँ कम्पनी भित्र्याउने विषयमा यसका केही सञ्चालकले विरोध गरेका थिए । धितोपत्र बोर्डको ठाडो निर्देशनमा उक्त व्यवस्था राखिएको जानकारी पाएपछि ती सञ्चालक पनि मौन बसेको स्रोतले बताएको छ । निर्देशिका निर्माणका लागि गृर्हकार्य सुरु हुँदादेखि नै सीटी नामक सफ्टवेयर क्षेत्रमा काम गर्ने कम्पनीको चहलपहल निकै बढेको छ, स्रोतले भन्यो, यो कम्पनीले यसबारे सीडीएस, धितोपत्र बोर्डमा पटकपटक प्रिजेन्टेसन गरिसकेको छ । बोर्डका केही उच्च अधिकारीले यो कम्पनीलाई अस्वाभाविक रूपमा स्थान दिइरहेका छन् । यसले यो कम्पनीसँग ती अधिकारीको स्वार्थ जोडिएको पुष्टि हुने स्रोतको दाबी छ । एक पटक केवाईसी सम्बन्धमा सीडीएससीको प्रिजेन्टेसन छ भनेर सेबोनका उच्च अधिकारीलाई सूचना गरिएछ, स्रोतले भन्यो, कार्यक्रम स्थानमा सीटी कम्पनीका प्रतिनिधिले प्रिजेन्टेसन दिएछन् । जब कि उनीहरूको प्रिजेन्टेसनबारे सीडीएससीका अधिकारी पनि बेखबर थिए । यस्तो धेरै पटक भएकाले त्यही कम्पनीलाई सीडीएससीमा भित्र्याउन ठूलै चलखेल भइरहेको स्रोतको दाबी छ ।केवाईसी व्यवस्थापनका लागि प्राविधिक साझेदारका रूपमा नयाँ कम्पनीको नियुक्ति धितोपत्र केन्द्रीय सेवा नियमावली र सार्वजनिक खरिद ऐनविपरीत भएको सीडीएससीका अधिकारी पनि स्विकार्छन् । नियमावलीमा नभए पनि सार्वजनिक खरिद ऐनका विज्ञको रायसुझावका आधारमा निर्देशिकामा उक्त व्यवस्था राखिएको हो, सीडीएससीका प्रवक्ता सुरेश न्यौपानेले भने । सीडीएससीले आफैं गर्न सक्ने कामका लागि किन नयाँ कम्पनी ल्याउनुपर्यो ? उनी भन्छन्, अहिलेलाई मात्र हेरेर भएन, आज करिब १८ लाख लगानीकर्ता रहेको पुँजीबजारमा भविष्यमा संख्या बढ्न सक्छ, त्यति बेला सीडीएससीको क्षमताले नभ्याउन सक्छ । केन्द्रीकृत केवाईसी प्रणालीका लागि साझेदारका रूपमा नयाँ कम्पनी ल्याए पनि ग्राहकको विवरणको सुरक्षाका सबै जिम्मा सीडीएससीकै रहने उनले दाबी गरे । प्रस्तावित निर्देशिकामा केवाईसी दर्ता शुल्कबापत प्रतिग्राहक २ सय रुपैयाँ उठाउने व्यवस्था छ । यो व्यवस्थाले लगानीकर्तालाई थप भार पर्ने जानकारहरू बताउँछन् । विद्यमान कारोबार शुल्क धेरै भएकाले त्यसलाई कम गर्न लगानीकर्ताले माग गरिरहेको समयमा फेरि बीचमा अर्को कम्पनी घुसाएर हरेक ग्राहकबाट २ सय रुपैयाँ उठाउँदा लगानीकर्ता मर्कामा पर्ने उनीहरूको भनाइ छ । तर सीडीएससीका प्रवक्ता न्यौपाने भने यस्तो शुल्क सुरुमा केवाईसी दर्ता गर्दा एक पटक मात्र उठाइने भएकाले लगानीकर्तालाई आर्थिक भार नपर्ने दाबी गर्छन् । पुँजीबजारको आधुनिकीकरणमा सीडीएससीले धेरै राम्रो काम गर्दै आएकाले ऊ आफैंले डिजिटल केवाईसी प्रणाली सञ्चालन गर्न सक्ने सीडीएससीका एक पूर्वकार्यकारीले बताए । धेरै पैसा पनि लाग्दैन, बढीमा ६८ लाख रुपैयाँ खर्चमा सीडीएससीले आफैं सो काम गर्न सक्छ, ती अधिकारीले भने, यत्तिका लागि किन अर्को कम्पनी चाहियो, त्यसमा कसको स्वार्थ छ, त्यो थाहा भएन ।सबै सार्वजनिक सेवाका लागि सरकारले राष्ट्रिय परिचयपत्र वितरण सुरु गरिसकेको, राष्ट्र बैंकले पनि केन्द्रीकृत केवाईसी प्रणालीका लागि योजना अघि बढाइरहेको समयमा सीडीएससीले छुट्टै केन्द्रीकृत केवाईसी राख्नुको अर्थ नभएको जानकार बताउँछन् । यो सबै राज्यको स्रोतको दुरुपयोग मात्र हो, स्रोतले भन्यो, सेयर बजारमा पनि त सरकार तथा राष्ट्र बैंकमार्फत सञ्चालन भएको केवाईसी उपयोग गर्न सकिन्छ । निर्देशिकामा पीपीपी मोडेलमा प्राविधिक साझेदार भित्र्याउने भनिए पनि यो काम सीडीएससीलाई नै जिम्मा दिइने धितोपत्र बोर्डका अध्यक्ष भीष्मराज ढुंगानाले जानकारी दिए । कुनै नयाँ कम्पनी ल्याउने होइन, सबै जिम्मा सीडीएससीलाई दिने हो, उनले भने, आफूले नसक्ने केही प्राविधिक (सफ्टवेयर) पाटोमा सीडीएससीले आउटसोर्सिङ गर्न सक्छ । निर्देशिकामा उल्लेख भए जस्तो केन्द्रीकृत केवाईसी नभई पुँजीबजारका छुट्टै केवाईसी प्रणाली बनाउन लागिएको उनले दाबी गरे । पीपीपी कम्पनी, केन्द्रीकृत केवाईसी सबै कुरा नबुझेरै आएका हुन्, उनले थपे, यो शुद्ध रूपमा हाल कागजी मात्र भएकाले केवाईसीलाई विद्युतीय प्रणाली (डिजिटल) मा मात्र परिणत गर्न लागिएको हो । अध्यक्ष ढुंगानाले जे भने पनि निर्देशिकामा केन्द्रीकृत केवाईसी प्रणाली व्यवस्थापनका लागि प्राविधिक साझेदार नियुक्त गर्न सक्ने व्यवस्था रहेको र त्यो कानुनविपरीत रहेको जानकारहरू बताउँछन् । सीडीएससी नेप्सेको पूर्ण लगानीमा सहायक कम्पनी हो ।"
बिक्री नहुँदा पोखरीमै मर्न थाले माछा,"रूपन्देहीको सियारी५ सिद्धपुरमा १९ वर्षदेखि माछापालनमा संलग्न तारा पाण्डेले पहिलोपटक लामो अवधिसम्म नोक्सान व्यहोर्नुपर्यो । चैतयता उनले ढुक्कले माछा बिक्री गर्न पाएकी छैनन् । बिक्री नहुँदा पोखरीमै माछा मर्ने गरेका छन् । बजार नखुल्दा पोखरीका माछा मर्ने र बिक्री नहुने समस्या छ, उनले भनिन्, विकल्प निकालेर बजार खुलाइदिए हुन्थ्यो ।०७२७३ सालमा यहाँ माछा जोन कार्यक्रम सुरु भएपछि उनले जिउँदो माछा पसल सुरु गरेकी हुन् । पहिले प्रतिदिन ४ क्विन्टलसम्म माछा बिक्री हुने गरेकामा अहिले ७० किलोको हाराहारीमा मात्रै बिक्री भइरहेको उनले बताइन् । गत वर्षसम्म मासिक डेढ लाख रुपैयाँसम्म आम्दानी गर्थिन् । यसपालि लगानी उठाउन पनि धौधौ भइरहेको उनले गुनासो गरिन् । अहिले पोखरी र माछा पसलमा काम गर्ने ९ जना मजदुरलाई तलब दिनुपर्ने, माछालाई दाना खुवाउनुपर्ने र बजारसम्म पुर्याउँदाको इन्धन खर्चसमेत नउठेकाले मर्का परेको उनले जनाइन् । अहिले बजार साँघुरो भएको छ । पहिले व्यापारीले पोखरीबाट माछा खरिद गरेर स्याङ्जा, पोखरा, परासी र भारतको सुनौलीसम्म लगेर बिक्री गर्ने गरेको उनको भनाइ छ । उनीजस्तै प्यूठानको प्यूठान नगरपालिकाका दिनबहादुर जीसीले माछा व्यवसायमा पहिलोपटक समस्या भोगेको बताए । जिल्लाको मरन्ठानामा ०६२ सालदेखि ८ रोपनी जमिनमा पोखरी बनाएर माछा पालेका उनले लकडाउन अवधिमा १ सय ५५ केजी भुरा माछा मरेको गुनासो गरे । पहाडमा माछा चिसो पानीमा रहन्छन्, उनले भने, बन्दाबन्दीले भुरा ल्याउनै नपाएपछि पोखरी रित्तिने अवस्था छ । अहिले ठूला माछा ६ सय रुपैयाँ प्रतिकिलोमा बिक्री भइरहेको छ । दानाका लागि आवश्यक कच्चापदार्थ अभाव भएको उनले बताए । घरमै दाना बनाएर उनले माछा पालिरहेका थिए । लकडाउन सुरु भएपछि बजारबाट खरिद गरिरहेको उनको भनाइ छ ।बर्दियाका माछा पालकले लकडाउन खुकुलो हुनासाथ नेपालगन्जको बजारमा लगेर माछा बिक्री गरेको बढैयाताल गाउँपालिकाका किसान लोचन भुसालले बताए । अहिले हरेक घरमा माछा खपत हुन्छ, उनले भने, नबिकेर समस्या हुँदैन । माछाको दररेटमा तलमाथि पारेर बिक्री गर्नुपरेको भए पनि पोखरीमै मर्ने समस्या नआएको उनले बताए । बर्दियाका अन्य स्थानीय तहका किसानले भुरा र दानाका लागि रूपन्देही, कैलाली र बाँके जिल्लामा भर पर्नुपर्ने बाध्यता रहेकाले दानाको कमी हुन थालेको गुनासो गरे । त्यहाँ उत्पादित माछा बिक्रीका लागि कैलाली, बाँके र सुर्खेत नै मुख्य बजार हुन् । बाह्य र आन्तरिक दुवै बजार लकडाउनले बन्द हुँदा किसान मर्कामा परेको गुनासो गर्छन् ।वर्षौंदेखि माछा पालेर राम्रो आम्दानी गरिरहे पनि कोभिड१९ ले निम्त्याएको त्रासले यस वर्षको आम्दानीमा धेरै ह्रास आउने किसानहरूले बताए । बाह्रै महिना बिक्ने माछाबाट एक किसानले दैनिक २० हजार रुपैयाँसम्मको आम्दानी गरेका थिए । घर खर्च चलाउने र व्यवहार मिलाउने गरी रोटेसनमा सघाएको माछा व्यवसाय ठप्प हुँदा ऋणको ब्याज, थप लगानीमा घाटा व्यहोर्नुपरेको किसानको भनाइ छ । लकडाउनका कारण होटलसमेत बन्द हुँदा माछाको खपतमा कमी आएको र व्यवसाय नै डुब्ने खतरा बढेको उनीहरूको गुनासो छ ।गर्मी बढ्दै गएपछि पोखरीका माछालाई अक्सिजन कमी हुने र मर्ने गरेको मत्स्य व्यवसायी संघका केन्द्रीय वरिष्ठ उपाध्यक्ष विन्दुलाल श्रेष्ठले बताए । किसानले न त माछा बिक्री गर्न पाएका छन्, न भरपूर दाना खुवाएर हुर्काउन सक्छन्, उनले भने, दाना खरिद गर्नकै लागि पनि ठूलै अप्ठ्यारो आइपरेको छ । दाना व्यवसायीले पहिले पहिले उधारोमा दाना दिने गरे पनि लकडाउन भएपछि नदिएको र किसानले थोरै दानामै माछा हुर्काइरहेको उनको भनाइ छ । बिक्री गरिसक्नुपर्ने माछालाई दाना खुवाइरहनुपर्दा खर्च बढेको र गोदाममा भएको दाना सकिन थालेको श्रेष्ठले बताए । गत चैतमा बन्दाबन्दी सुरु हुनुअगावै माछा बिक्री भइसकेको र त्यसपछि नयाँ भुरा हुर्किएर अहिले तयार भएको पशुपन्छी तथा मत्स्य विकास निर्देशनालय प्रदेश ५ का प्रमुख तुलसीराम भण्डारीले जानकारी दिए । मत्स्य कृषकलाई बन्दाबन्दीको समयमा परेको असरबारे गुनासो आएको छैन, उनले भने, अब लकडाउन लम्बिएको खण्डमा विकल्प निकाल्नुपर्ने हुन सक्छ । त्यसबारे अहिले नै कुनै छलफल भएको छैन ।निर्देशनालयको तथ्यांकअनुसार प्रदेशमा ३ हजार १ सय ६६ हेक्टरमा मत्स्यपालन भइरहेको छ । जसमध्ये २ हजार ८ सय ५ कृत्रिम जलाशय छन् । कृत्रिम जलाशयमा भइरहेको माछापालनबाट वार्षिक १३ हजार ३ सय ५५ मेट्रिक टन माछा उत्पादन हुने गरेको छ । त्यस्तै ३ सय ६१ हेक्टर प्राकृतिक जलाशयमा कुल ६ सय २६ मेट्रिक टन माछा उत्पादन हुने गर्छ । प्रदेशमा १ हजार ६ सय २५ व्यावसायिक माछापालक किसान रहेको तथ्यांकमा उल्लेख छ । माछापालनकै लागि १ हजार ३ सय १५ फार्म दर्ता भएर सञ्चालनमा छन् । प्रदेशका माछा पोखरीमा सिल्भर, रहु, नैनी, ब्रिगेड, ग्राँस र कमन माछा पाइन्छन् ।प्रदेश सरकारले रूपन्देहीका ४ गाउँपालिका (सियारी, शुद्धोधन, गैडहवा र मायादेवी), बुटवल उपमहानगरपालिकाको वडा१४, १५ र १६, तिलोत्तमा नगरपालिकाका वडा१३ र १४, सिद्धार्थनगर नगरपालिकाका वडा १० र ११, लुम्बिनी सांस्कृतिक नगरपालिकाका वडा५, ६, ७, ८, ९ र ११ लाई माछा सुपरजोनमा घोषणा गरेको छ । यसैगरी बाँके, बर्दिया र कपिलवस्तु पनि माछा जोनमा पर्छन् । रूपन्देहीको माछा सुपरजोन १ हजार ८ हेक्टर क्षेत्रफलमा छ । यहाँका १५ हजार ४० किसान माछापालनमा संलग्न रहेको मत्स्य सुपरजोन रूपन्देहीका सूचना अधिकारी रमेश जैसवालले बताए ।"
कृषि ऋणमा ७५ ब्याज अनुदान,"सुर्खेत (कास) र्णाली प्रदेश सरकारले व्यावसायिक कृषिमा संलग्न किसानलाई ऋणमा ७ प्रतिशत ब्याज अनुदान दिने भएको छ । प्रदेश सरकारले सुरु गरेको कृषि ऋणमा ब्याज अनुदान सहुलियत कार्यक्रमको मुख्यमन्त्री महेन्द्रबहादुर शाहीले आइतबार उद्घाटन गरे । कार्यक्रमअनुसार किसानले कृषि तथा पशुपन्छीपालन व्यवसायका लागि जुनसुकै बैंक तथा वित्तीय संस्थाबाट ऋण लिए पनि ७ प्रतिशत ब्याज अनुदान पाउनेछन् । जसका लागि भूमि व्यवस्था, कृषि तथा सहकारी मन्त्रालयले यस वर्ष ७ करोड रुपैयाँ छुट्याएको छ । १ करोड रुपैयाँसम्म कर्जा लिएका किसानलाई ब्याज अनुदान दिने गरी कार्यक्रम थालिएको मन्त्रालयका सूचना अधिकारी धनबहादुर कठायतले जानकारी दिए । व्यक्ति, समूह, सहकारी, फार्म तथा कम्पनीलाई ब्याज अनुदानको सुविधा हुने उनले बताए । बैंकले आफ्नो आधार दरमा २ प्रतिशत बिन्दुभन्दा बढी नहुने गरी ब्याजदर कायम गर्नेछन्, उनले भने, कार्यविधिअनुसार बैंकले अतिरिक्त शुल्क लिन पाउने छैनन् । व्यवसायको बिमा पनि उसैले गर्नेछ ।कार्यक्रम सञ्चालनका लागि व्यावसायिक कृषि तथा पशुपन्छीपालन व्यवसायका लागि ब्याज अनुदान कार्यक्रम कार्यविधि२०६७ गत फागुन ५ गते मन्त्रिपरिषद् बैठकबाट स्वीकृत गरिएको थियो ।"
पामाकेयरले ल्यायो ह्यान्डवास,"काठमाडौं (कास) पामाकेयरले आफ्नो उत्पादन ह्यान्डवास नेपाली बजारमा ल्याएको छ । आईएसओ ९००१ः२०१५ प्रमाणित कम्पनीले विभिन्न फ्लेबरमा ह्यान्डवास ल्याएको सञ्चालक महेशकुमार चौधरीले जनाए । कम्पनीले कोभिड१९ को महामारीबीच ह्यान्डवास उत्पादन थालेको हो । ह्यान्डवास लेभेन्डर एन्ड वाटर लिली, लेमन एन्ड मेन्डेरियन र टी ट्री एन्ड एप्पल फ्लेबरमा उपलब्ध छ । दुई सय ५० मिलिलिटरको पम्पसहितको प्याकमा उपलब्ध हुने ह्यान्डवासको मूल्य एक सय ५२ रुपैयाँ तोकिएको कम्पनीले जनाएको छ ।"
केन्टका तीन डिसइन्फेक्टेन्ट उपकरण,"काठमाडौं (कास) केन्टको आधिकारिक वितरक सीजी इलेक्ट्रोनिक्सले केन्टका तीन डिसइन्फेक्टेन्ट उपकरण बजारमा ल्याएको छ । कम्पनीले केन्ट अटो सेनिटाइजर, केन्ट ओजोन एयरडिसइन्फेक्टेन्ट र केन्ट काउन्टर टप भेजिटेबल कीटाणुनाशक उपकरण बजारमा ल्याएको हो । कोभिड१९ महामारीमा आँखाले देख्न नसक्ने कीटाणु नाश गर्न उक्त उपकरण बजारमा ल्याइएको कम्पनीले जनाएको छ । केन्ट अटो सेनिटाइजरले नछोईकन हात सेनिटाइज गर्न सकिन्छ । केन्ट काउन्टर टप भेजिटेबल कीटाणुनाशक उपकरणले सागसब्जी, फलफूल र मासुबाट कीटाणु हटाउँछ । केन्टओजोन एयरडिसइन्फेक्टेन्टले कोठा तथा गाडीको हावाबाट कीटाणु हटाउने कम्पनीले बताएको छ ।"
लिबर्टी इनर्जीको सेयर रजिस्ट्रारमा प्रभु,"काठमाडौं (कास) लिबर्टी इनर्जी कम्पनी लिमिटेडको सेयर रजिस्ट्रारमा प्रभु क्यापिटल लिमिटेड नियुक्त भएको छ । सेयरसम्बन्धी कार्य गर्न लिबर्टीका सञ्चालक आत्माराम घिमिरे र प्रभुका प्रबन्ध निर्देशक दिनेश थकालीले सम्झौतापत्रमा हस्ताक्षर गरे । सम्झौताअनुसार अब प्रभुले लिबर्टी इनर्जी कम्पनीको सेयरसम्बन्धी कारोबारको अभिलेख राख्ने, नामसारीलगायत काम गर्ने जनाएको छ ।"
महालक्ष्मीका ग्राहकलाई सेन्ट्रल डायग्नोस्टिकमा छुट,"काठमाडौं (कास) महालक्ष्मी विकास बैंक र सेन्ट्रल डायग्नोस्टिक ल्याबोरेटरीसँग बैंकका ग्राहकलाई २५ प्रतिशतसम्म छुट दिनेसम्बन्धी सम्झौता भएको छ । बैंकका कामु प्रमुख कार्यकारी अधिकृत सागर शर्मा र सेन्ट्रलका प्रमुख कार्यकारी अधिकृत उमेशप्रसाद गुप्ताले सम्झौतापत्रमा हस्ताक्षर गरे । सम्झौताअनुसार बैंकको डेबिट कार्ड तथा मोबाइल बैंकिङ प्रयोग गर्ने ग्राहक, कर्मचारीका परिवारले सेन्ट्रल डायग्नोस्टिक ल्याबोरेटरीमा उपचार गराउँदा विभिन्न सेवाशुल्कमा छुट पाउनेछन् । साथै कोभिड१९ परीक्षणमा १५ प्रतिशतसम्म छुट प्राप्त गर्ने बैंकले जनाएको छ ।"
लुम्बिनीका ग्राहकलाई कोरोना परीक्षणमा छुट,काठमाडौं (कास) लुम्बिनी विकास बैंक र सेन्ट्रल डाइग्नोस्टिक ल्याबोरेटरीबीच बैंकका ग्राहकहरूलाई कोरोना भाइरस परीक्षणमा छुट उपलब्ध गराउनेसम्बन्धी सम्झौता भएको छ । सम्झौताअनुसार बैंकका डेबिट कार्ड तथा मोबाइल बैंकिङ प्रयोगकर्ताले कोरोना परीक्षणमा र सेन्ट्रलको अन्य सेवामा १०२५ प्रतिशतसम्म छुट प्राप्त गर्नेछन् । बैंकका नायब प्रमुख कार्यकारी अधिकृत उमेश रेग्मी र ल्याबोरेटरीका प्रमुख कार्यकारी अधिकृत उमेशप्रसादले सम्झौतापत्रमा हस्ताक्षर गरे ।
दायित्वलाई सिद्धार्थ बैंकको ५ लाख सहयोग,काठमाडौं (कास) सिद्धार्थ बैंकले आइतबार दायित्व नेपाल पब्लिक सर्भिस फेलोसिप अभियानलाई ५ लाख रुपैयाँ सहयोग गरेको छ । युवाहरूलाई सरकारसँगको सहकार्यमा आर्थिक नीति अनुसन्धान गर्न र प्रमाण आधारित नीति प्रवर्द्धनमा सघाउने उद्देश्यले स्थापित संस्था दायित्वलाई बैंकले आफ्नो सामाजिक उत्तरदायित्वअन्तर्गत सहयोग गरेको जनाएको छ ।
निषेधाज्ञा खुलेको २ महिनापछि कर लिन माग,काठमाडौं (कास) नेपाल चेम्बर अफ कमर्सले निषेधाज्ञा खुलेको दुई महिनापछि कर बुझाउने समय थपिदिन सरकारसँग माग गरेको छ । उक्त अवधिको कुनै जरिवाना नलिए मात्र निजी क्षेत्रलाई सहज हुने चेम्बरका अध्यक्ष राजेशकाजी श्रेष्ठले बताए । चेम्बरले असार १ देखि लकडाउन खुलेपछि आन्तरिक राजस्व विभागले भदौ ७ भित्र कर तथा विवरण बुझाउन सूचना जारी गरेको थियो । यसैबीचमा भदौ ३ देखि उपत्यकामा निषेधाज्ञा जारी भएकाले कर तथा विवरण बुझाउन समस्या भएको जनाउँदै चेम्बरले समय थप्न आग्रह गरेको हो ।
चिल गाडी ले खोस्छ गिद्धको आहारा,"छेकिन्छ महाचिलको बाटोहिउँद लागेपछि फिरन्ते प्रजातिका चरा पूर्वबाट पश्चिम आउँछन् । तिनैमध्ये एक हो, संकटापन्न अवस्थामा रहेको गोमायु महाचिल । कात्तिक महिनाभर मंगोलियाबाट तिब्बत हुँदै ठूलो संख्यामा नेपाल प्रवेश गर्छन् । खानाको खोजीमा फिरन्ते चरा मंगोलियाबाट नेपाल आउने पोखरा पन्छी समाजका अध्यक्ष मनशान्त घिमिरे बताउँछन् । उनका अनुसार गोमायु महाचिलले वसन्तमा अण्डा पारेर बच्चा कोरल्छ । तीन महिनामा ती बच्चा उड्ने भइसक्छन् । हिउँदमा मंगोलियाका हिमाली भूभाग हिउँले ढाकिन्छ । महाचिललाई आहारा अभाव हुन्छ । अल्प वयस्क अवस्थाका महाचिलले खाना खोजेर खान नेपाल र भारतसम्मको यात्रा तय गर्छन् । वयस्क अवस्थाका भने उतै बस्छन् । गोमायु महाचिलले आफैं सिकार गर्दैन, सिनोलाई नै आहार बनाउँछ ।अल्प वयस्क महाचिल तिब्बतबाट बूढीगण्डकी उपत्यका हुँदै नेपाल प्रवेश गर्छन् । उपत्यकाबाट बायाँ मोडिन्छन् । यी चरा पखेँटा नचलाई ग्लाइड गर्दै लामो समय उड्न सक्छन् । झन्डै ४ सय जतिको एउटै झुन्ड हुन्छ । पूर्वबाट पश्चिम आउने ती चरा आउने मार्ग हाल निर्माणाधीन पोखरा अन्तर्राष्ट्रिय विमानस्थलकै आकाशमा पर्छ । कास्की र यस वरपरका जिल्लामा आहारा पाइने भएकाले पनि महाचिल बर्सेनि यस क्षेत्रमा आउँछन् । हिउँदका तीन महिना यतै बिताउँछन् ।गोमायु महाचिल जस्तै बोक्सी चिल, पहाडी श्येन बाज, मधुहा, काँधचन्द चिल, सानो बौडाइ, सानो बाज, जुंगे चिरान्तक बाज, लागर बाज, शाही बाजलगायत चरा खानाको खोजीमा पोखरा वरपर आउँछन् । यीमध्ये सानो बौडाइ संकटापन्न सूचीमा छ । चितवन राष्ट्रिय निकुञ्जको कसरामा रहेको गिद्ध संरक्षण तथा प्रजनन केन्द्रबाट सन् २०१७ मा ६ र सन् २०१८ मा १२ डंगर गिद्धलाई स्याटेलाइट ट्याग जडान गरी छाडिएको थियो । ती गिद्धको नियमित अनुगमन गर्दा पोखरासम्म आइपुगेको पाइएको थियो । निर्माणाधीन पोखरा अन्तर्राष्ट्रिय विमानस्थलको धावनमार्गको पूर्वपट्टि सिमलका दुई ठूला रूख छन् । त्यसमा अझै पनि गिद्ध बसेको देख्न सकिन्छ । पश्चिमपट्टि फुर्सेखोला छ । उक्त खोलामा पनि सिनो बगेर आइपुग्छन् । खोलानालामा बगेको सिनो, आहारा खोजी, खुला फाँट र आफ्ना गुँडहरू आसपास भएका कारण गिद्धको गतिविधि बढी मात्रामा देख्न पाइन्छ ।"
अभनिय छाडेर कुटोकोदालो,"हास्य टेलिशृंखला मेरी बास्सै मा सुवास नेम्वाङ बनेका कलाकारलाई कतिको सम्झनु हुन्छ ? उनको नाम कल्याण राई हो । घर ओखलढुंगाको रुम्जाटार । लकडाउनयता उनलाई काठमाडौंबाट बोलावट बन्द छ । उनी पनि आफूखुसी झरेका छैनन् । यी कलाकार आइतबार घरै नजिक बारीमा सुठुनी (सखरखण्ड) रोप्दै गरेका भेटिए । सुठुनीकै छेउमा दुई अढाई सय बोट स्ट्रबेरी थिए । भुइँस्याउको बोट झ्याम्म थियो । अरू दर्जनौं फलफूलका बोटहरूमा मल र सिँचाइ गरेको प्रस्टै देखिन्थ्यो । दुई दशकदेखि क्यामेरा फेस गर्दै आएका उनले विभिन्न चलचित्र र दर्जनौं टेलिसिरियल, म्युजिक भिडियोमा अभिनय गरेका छन् । राजधानीको बसाइँ चटक्कै छाडेर घर फर्केको तीन वर्ष भयो । तर कलाकारिता छाडेका थिएनन् ।बीचबीचमा सुटिङका लागि आउजाउ भइरहन्थ्यो, सुठुनी बारीमै कुराकानीका क्रममा उनले भने, कोरोना महामारी सुरु भएदेखि ढुक्कै गाउँमा छु । गाई र सुँगुर पालेको छु । यसपालि आफ्नै हातले खेत जोतेर धान रोपियो । आनन्द लागेको छ । बिहान एक भारी दाउरा ल्याउने र बेलुकी ४० मिनेटको बाटो हिँडेर नाम्लो लगाएर घाँसको भारी ल्याउँछन् । सबैभन्दा आनन्द गाउँघरमै बसेर कृषिकर्म गर्दा लाग्ने गरेको उनले सुनाए । माटो खोस्रिएर अन्न फलाउनु जस्तो मज्जा त अरू कुनै काममा देखिएन, उनले भने, कोरोना महामारी त्यसका लागि झन् अवसर बनेर आयो । अबचाहिँ कलाकारिता सहायक पेसा र कृषि कर्म मुख्य पेसा बनाउने सोच्दै छु । आखिर अप्ठ्यारो गाह्रोसाह्रोका बेला गाउँ नै प्यारो हुने रहेछ । सहर त पाहुना जस्तो रहेछ । सोलुखुम्बु माप्य दूधकोसी६ वाकुका गणेशकुमार राई लकडाउनको पहिलो महिनासम्म काठमाडौंमै थिए । कविता, साहित्य, पत्रकारिता र अध्ययनमा रमाइरहेका गणेशकुमारले भविष्य राजधानीमै खोजिरहेका थिए । पहिलो महिनाको लकडाउनपश्चात् गाउँ फर्केका उनको सोच अहिले सर्लक्कै बदलिएको छ ।२६ रोपनीमा २ हजार बोट कफीका बेर्ना रोपिसके । अकबरे खुर्सानी फल्न थालिसक्यो । अहिले त यी बोटबिरुवा स्याहार्दास्याहार्दै अब आफ्नै हातले नस्याहारे चित्तै नबुझ्ला जस्तो हुन थाल्यो, उनले भने, सहरमै रमाउने सपना यसपालिदेखि देख्नै पो छोडियो हौ । अब धेरैजसो गाउँमै कृषिमा केही गर्ने भनेर पसिना बगाउन थालेको छु । सोलुखुम्बु सोताङका भद्रगोल किराती पनि साहित्य र कलाकारिता पेसामा छन् । उनी लकडाउन सुरु भएपछि गाउँ फर्केका थिए । लकडाउनकै बेला गाउँको एक जना बिरामी काठमाडौं लाने काममा राजधानी पुगेका उनलाई कहिले राजधानीको लकडाउन खुल्ला र गाउँ फर्कौं भइरहेको छ ।अब गाउँमै अलिअलि घाँसखेती गर्ने योजना छ, किरातीले भने, गाउँमा बूढीआमाले गर्नु भएको निर्वाहमुखी पशुपालन र खेतीलाई व्यावसायिक कसरी बनाउन सकिन्छ भन्ने योजना बनाइरहेको छु । कोरोनाले उनलाई एउट पाठचाहिँ के सिकायो भने, गाउँघर र कृषिको विकल्प अरू छैन । त्यसैले पक्कापक्की अब धेरै समय गाउँमै बिताउनेछु ।यी केही प्रतिनिधि पात्र मात्र हुन् । सहरमा डेरा गरेर ससाना पेसा गर्दै आएका धेरैजसो अहिले गाउँ फर्किएका छन् । अधिकांशले कृषि र पशुपालनमा हात हालेका छन् । सम्भावनाको अध्ययन गरिरहेका छन् । एक दशकदेखि बाँझो भएको र जंगल पलाएको खेतबारीमा यस वर्ष खनजोत भएको छ । कृषि ज्ञान केन्द्र ओखलढुंगाका सूचना अधिकारी हेम आलेमगरले भने बितेका वर्षहरूमा ८० प्रतिशत रोपाइँ हुन्थ्यो भने यो वर्ष शतप्रतिशत खेतमा रोपाइँ भएको छ ।"
बाहुबलीको बिग गिफ्ट,"मुम्बई (एजेन्सी) बाहुबली नायक प्रभासले आफ्ना जिम ट्रेनर लक्ष्मण रेड्डीलाई महँगो उपहार दिएर छक्क पारेका छन् । उनले भारु ७३ लाख ३० हजार मूल्यको रेन्ज रोभर एसयूभी गाडी गिफ्ट दिएका हुन् । ८ वर्षदेखि संगतमा रहेका रेड्डीलाई बाहुबली नायक प्रभासले आफ्नो जीवनको विशेष व्यक्ति भनेका छन् । जिम ट्रेनर रेड्डीले नै बाहुबलीका लागि प्रभासलाई सुगठित शरीर बनाउन तालिम दिएका थिए । शारीरिक सुगठनका लागि सन् २०१० को मिस्टर वर्ल्ड भइसकेका रेड्डी महँगो उपहारका लागि योग्य रहेको प्रभासका प्रशंसकहरूको तर्क छ । सञ्चारमाध्यमहरूका अनुसार प्रभासको सुगठित शरीर हुनुको श्रेय रेड्डीलाई जान्छ । सन् २०१५ मा प्रदर्शनमा आएको एसएस राजामौलीद्वारा निर्देशित बाहुबली भारतीय सिने जगत्का लागि त्यसबेला सर्वाधिक लागतको फिल्म थियो । त्यसले नाफा पनि अपेक्षित रूपमा धेरै गरेको थियो । दुई सिरिजमा निर्मित बाहुबलीको दोस्रो भाग २०१७ मा प्रदर्शन भएको थियो । भारु १८० करोड को बजेटमा निर्मित बाहुबलीद बिगिनिङ ले बक्सअफिसमा ६५० करोडको व्यापार गरेको थियो भने २५० करोडको लागतमा निर्मित बाहुबलीद कन्क्लुजन ले १८१० करोडको व्यापार गरेको थियो । तेलुगु भाषाका चलचित्रबाट उदाएका ४० वर्षीय प्रभासले हालसम्म २१ वटा फिल्ममा अभिनय गरेका छन् । हालसम्म प्रदर्शितमध्ये १७ वटा तेलुगु भाषाका छन् । सन् २०१९ मा प्रदर्शन भएको साहो तेलुगु, तमिल र हिन्दी भाषामा थियो । बाहुबली मूलतः तेलुगु र तमिल भाषामा निर्माण गरिएको भए पनि त्यसलाई हिन्दीमा डबिङ गरेर समेत रिलिज गरिएको थियो । प्रभासको प्रदर्शनको तयारीमा रहेको आगामी फिल्म राधेश्याम तेलुगु र हिन्दी भाषामा छ । जिमका क्रेजी प्रभासले बाहुबलीका लागि रेड्डीसँगै फिटनेस तालिम लिएका थिए । फिल्म छायांकन सुरु हुनु ८ महिनाअघिदेखि तालिममा रहेका उनले त्यसबेला आफ्नो वजन २० किलो बढाएका थिए । फिल्म छायांकन पूरा भएपछि वजन फेरि घटाए । प्रभासले आफ्ना लागि घरमै जिम राखेका छन् । निर्माणको क्रममा रहेको फिल्म आदि पुरुष का लागि यतिबेला फेरि रेड्डीसँगै जिमको तालिम लिइरहेका छन् । ओम राउतको निर्देशनमा बन्ने आदिपुरुष २०२२ मा प्रदर्शनमा आउने घोषणा भइसकेको छ । यसमा मुख्य पात्रको भूमिकामा रहने प्रभासको सुगठित शरीर देखिने बलिउडका सञ्चारमाध्यमहरूले जनाएका छन् ।"
दार्जिलिङबाट उत्तर लीलालेखन,"दार्जिलिङ (कास) केही वर्षअघि इन्द्रबहादुर राईले कथासंग्रह कठपुतलीको मन मा लीला देख्ने एउटा युक्ति समाइएको बताएका थिए । भनेका थिए, अरू पनि बाटो खोज्नेहरूले झिक्ने नै हुन् । दार्जिलिङका दुई युवा लेखक निमा निची शेर्पा र सतिश क्षत्रीले आफूहरूले लीलाको अरू बाटो खोजेको घोषणा गर्दै उत्तर लीलालेखन अवधारणा सार्वजनिक गरेका छन् ।तेस्रो आयामबाट इन्द्रबहादुर राई लीलालेखनमा गए, त्यही लीलालेखनले समेट्न बाँकी राखेका युक्तिहरू टिपेर हामीले उत्तर लीलालेखन अवधारणा अघि सारेका हौं, शेर्पाले भने । उत्तर लीलालेखनको अवधारणा पत्रिका जसरी डिजिटल स्वरूपमा सार्वजनिक गरिएको छ । खरसाङका कवि जसयोञ्जन प्यासीले सोसल मिडियामा पत्रिकाको लोकार्पण गरे । शेर्पा र क्षत्रीको प्रस्तावनालाई प्यासीले नितान्त भारतीय नेपाली साहित्य अवधारणामा सिद्धान्तीकरण गरिएको बताएका छन् ।नेपालबाट यसलाई पुस्तकका रूपमा प्रकाशित गर्ने प्रस्ताव पनि आएको छ, शेर्पाले भने, अहिले डिजिटल रूपमा नै सार्वजनिक गरियो । कोरोना महामारी साम्य बनेपछि पुस्तकाकार रूप पनि लिनेछ । शेर्पा र क्षत्रीको उत्तर लीलालेखनको प्रस्तावनामा १४ वटा युक्ति उल्लेख छन् ।"
सेरेनाले जितिन् सलोनीसँगको डर,"थिएम तीनपल्ट ग्रान्ड स्लाम फाइनल पुगे पनि तीनै अवसरमा पराजित भएका छन् । थिएमले अब क्यानडेली खेलाडी फेलिक्स एगुरको सामना गर्नेछिन् । यो साता कुनै पनि खेल नगुमाएका एगुरले कोरेन्टिन माटेटमाथि अहिलेसम्मकै सबैभन्दा सजिलो जित निकाले । उक्त खेलमा उनी ६१, ६०, ६४ ले वियजी रहे । उनी ग्रान्ड स्लाम प्रतियोगिताको अन्तिम १६ मा पुगेका यो पहिलोपल्ट हो । उनले अब थिएमलाई बलियो चुनौती पेस गर्न सक्नेछन् ।"
आईपीएलको पहिलो खेलमा मुम्बई र चेन्नई भिड्ने,"दुबई (एजेन्सी) मुम्बई इन्डियन्सले सेप्टेम्बर १९ मा चेन्नई सुपर किंग्ससँग खेल्दै यस सिजनको इन्डियन प्रिमियर लिग (आईपीएल) मा उपाधि बचाउ अभियान सुरु गर्ने भएको छ । गत सिजनमा यही दुई टोली फाइनलमा भिडेका थिए । मुम्बईले नाटकीय खेलपछि उपाधि उचालेको थियो ।गत वर्ष फाइनल खेलेका दुई टोली नै अर्को वर्ष आईपीएलको पहिलो खेलमा खेल्ने परम्परा रहँदै आएको छ । तर कोभिड१९ को महामारीका कारण यूएईमा सारिए पनि आईपीएल आयोजना अन्योय यथावत रहँदै आएको थियो र खेलतालिका प्रकाशित हुन सकेको थिएन । आईपीएलले आइतबार खेल तालिका प्रकाशित गरेको छ र त्यसमा मुम्बई र चेन्नईले अबुधाबीमा पहिलो खेल खेल्नेछन् । दोहोरो राउन्ड रोबिनमा हुने खेलमा अबुधाबीले २०, दुबईले २४ र शारजहाँले १२ खेल आयोजना गर्नेछन् । मुम्बई र कोलकाता नाइट राइडर्सले अबुधाबीमा ८८ खेल खेल्नेछन् । सनराइजर्स हैदराबादले दुबईमा ८ तथा किंग्स ११ पञ्जाब, दिल्ली क्यापिटल्स र रोयल च्यालेन्जर्स बेंग्लोरले दुबईमा समान ७ खेल खेल्ने छन् । राजस्थान रोयल्सका खेल बाँडिएका छन् र टोलीले दुबईमा ६, अबुधाबीमा ५ र शारजहाँमा ३ खेल खेल्नेछ ।नेपाली स्टार सन्दीप लामिछानेसम्मिलित दिल्ली क्यापिटलले दोस्रो दिन अर्थात सेप्टेम्बर २० मा पन्जाबसँग दुबईमा खेल्नेछ । २१ मा हैदराबाद र बैंग्लोरबीच तथा २२ मा राजस्थान र चेन्नईबीच खेल हुनेछ । कोलकाताले सेप्टेम्बर २३ मा आएर चेन्नईसँग आफ्नो पहिलो खेल खेल्नेछ । दिल्लीले २५ मा आफ्नो दोस्रो खेल चेन्नईसँग खेल्नेछ ।एकदिनमा २ खेल अक्टोबर ३ बाट सुरु हुनेछ । नोभेम्बर ३ मा राउन्ड रोबिनको खेल सकिनेछ ।"
आईपीएलको पहिलो खेलमा मुम्बई र चेन्नई भिड्ने,"दुबई (एजेन्सी) मुम्बई इन्डियन्सले सेप्टेम्बर १९ मा चेन्नई सुपर किंग्ससँग खेल्दै यस सिजनको इन्डियन प्रिमियर लिग (आईपीएल) मा उपाधि बचाउ अभियान सुरु गर्ने भएको छ । गत सिजनमा यही दुई टोली फाइनलमा भिडेका थिए । मुम्बईले नाटकीय खेलपछि उपाधि उचालेको थियो ।गत वर्ष फाइनल खेलेका दुई टोली नै अर्को वर्ष आईपीएलको पहिलो खेलमा खेल्ने परम्परा रहँदै आएको छ । तर कोभिड१९ को महामारीका कारण यूएईमा सारिए पनि आईपीएल आयोजना अन्योय यथावत रहँदै आएको थियो र खेलतालिका प्रकाशित हुन सकेको थिएन । आईपीएलले आइतबार खेल तालिका प्रकाशित गरेको छ र त्यसमा मुम्बई र चेन्नईले अबुधाबीमा पहिलो खेल खेल्नेछन् । दोहोरो राउन्ड रोबिनमा हुने खेलमा अबुधाबीले २०, दुबईले २४ र शारजहाँले १२ खेल आयोजना गर्नेछन् । मुम्बई र कोलकाता नाइट राइडर्सले अबुधाबीमा ८८ खेल खेल्नेछन् । सनराइजर्स हैदराबादले दुबईमा ८ तथा किंग्स ११ पञ्जाब, दिल्ली क्यापिटल्स र रोयल च्यालेन्जर्स बेंग्लोरले दुबईमा समान ७ खेल खेल्ने छन् । राजस्थान रोयल्सका खेल बाँडिएका छन् र टोलीले दुबईमा ६, अबुधाबीमा ५ र शारजहाँमा ३ खेल खेल्नेछ ।नेपाली स्टार सन्दीप लामिछानेसम्मिलित दिल्ली क्यापिटलले दोस्रो दिन अर्थात सेप्टेम्बर २० मा पन्जाबसँग दुबईमा खेल्नेछ । २१ मा हैदराबाद र बैंग्लोरबीच तथा २२ मा राजस्थान र चेन्नईबीच खेल हुनेछ । कोलकाताले सेप्टेम्बर २३ मा आएर चेन्नईसँग आफ्नो पहिलो खेल खेल्नेछ । दिल्लीले २५ मा आफ्नो दोस्रो खेल चेन्नईसँग खेल्नेछ ।एकदिनमा २ खेल अक्टोबर ३ बाट सुरु हुनेछ । नोभेम्बर ३ मा राउन्ड रोबिनको खेल सकिनेछ ।"
जमैकाले ट्रिनबागोसँग खेल्ने,काठमाडौं (कास) नेपाली स्पिनर सन्दीप लामिछानेसम्मिलित जमैका तलाबाजले क्यारेबियान प्रिमियर लिगको सेमिफाइनलमा ट्रिबागो नाइट राइडर्ससँग खेल्ने भएको छ । शनिबार जमैका बार्बाडोज ट्रिडेन्ट्ससँग ७ विकेटले पराजित भएपछि यो समीकरण तयार भएको हो । जमैका अंकतालिकाको चौथो स्थानमा छ । टोलीको यो पाँचौं हार हो । जमैकाले ३ खेल जितेको छ भने टोलीको १ खेल वर्षाले रद्द भएको थियो । राउन्ड रोबिन लिगमा शीर्ष स्थान र चौथो स्थानमा रहने टोलीबीच सेमिफाइनलमा प्रतिस्पर्धा गर्ने प्रावधानअनुसार जमैकाले ट्रिबागोसँग खेल्न लागेको हो । ट्रिबागोले सबै ९ खेल जितेको छ । सेमिफाइनल मंगलबार हुनेछ । दोस्रो सेमिफाइनलमा दोस्रो र तेस्रो स्थानमा रहेका क्रमशः गुयाना एमाजोन वारियर्स र सेन्ट लुइस जोउक्सबीच प्रतिस्पर्धा हुनेछ । जमैकाले सोमबार जोउक्ससँग लिगमा आफ्नो अन्तिम खेल खेल्नेछ ।पहिलो ब्याटिङ गरेको जमैकाले ४ विकेट गुमाएर १ सय ६१ रन बताएको थियो । जवाफमा बार्बाडोजले १८२ ओभरमात्र उपयोग गरेर ३ विकेटमा १ सय ६५ रन बनायो । नेपाली स्पिनर सन्दीपले ४ ओभरमा २६ रन दिएर १ विकेट लिए । उनको बलमा विपक्षी कप्तान जेसन होल्डर एलबीडब्लू भए । बार्बाडोज सेमिफाइनल समीकरणबाट बाहिरिइसकेको छ । सन्दीपले ९ खेलमा ११ विकेट लिइसकेका छन् । सेन्ट किट्स एन्ड नेभिस प्याट्रियट्सविरुद्ध रद्द भएको खेलबाहेक सन्दीपले सबैमा विकेट लिँदै आएका छन् । सन्दीपले २०१८ मा प्याट्रियट्सबाट खेल्दा ७ र त्यसको अर्को वर्ष बार्बाडोसबाट खेल्दा ९ विकेट लिएका थिए । यसअघिको दुवै संस्करण सन्दीपले नेपालबाट खेल्नुपर्ने भएकाले सीपीएलका पूरा खेल खेल्न पाएका थिएनन् । यसपालि भने पूरै खेल खेल्ने छन् ।
पारस फिनिक्सको ब्रान्ड एम्बासडर,"काठमाडौं (कास) राष्ट्रिय क्रिकेट टोलीका पूर्वकप्तान पारस खड्का फिनिक्स कलेज अफ म्यानेजमेन्टको ब्रान्ड एम्बासडरमा नियुक्त भएका छन् । पारस बानेश्वर थापागाउँस्थित सोही कलेजमा सेप्टेम्बरदेखि एमबीएमा अध्ययनरत रहेको फिनिक्सले जनाएको छ । फिनिक्सका प्राचार्य विनोदबहादुर खत्रीले पारस प्राख्यात खेलाडीमात्र नभई राम्रो र मेधावी विधार्थीको रूपमा आफूले पाएको जनाएका छन् ।कलेजका निर्देशक लक्ष्मण पोखरेल र पारसबीच दुई वर्षको ब्रान्ड एम्बासडरका लागि सम्झौतापत्रमा हस्ताक्षर भएको छ । फिनिक्सले लिंकन विश्वविद्यालयबाट सम्बन्धन प्राप्त गरी एमबीए र बीबीए कार्यक्रम सञ्चालन गरिरहेको छ । पारसले फिनिक्सको विज्ञप्तिमा खेलाडी जीवनपछि औपचारिक र उच्च शिक्षा निकै जरुरी रहेको जनाउँदै भनेका छन्, उनीहरूको भविष्यका लागि एक शिक्षित खेलाडी आफैंलाई, विश्व र खेल अझ राम्ररी बुझ्न सक्षम हुन्छ । पारसले सन् २००९ देखि २०१९ सम्म नेपालको कप्तानी गरेको थिएँ । यसैक्रममा नेपालले विश्व ट्वान्टी२० खेलेको थियो भने एकदिवसीय अन्तर्राष्ट्रिय मान्यताप्राप्त राष्ट्र बनेको थियो ।"
केसीको स्वास्थ्य स्थिति,काठमाडौं (कास) नेपाल राष्ट्रिय तथा अन्तर्राष्ट्रिय खेलाडी संघले नेपालका लागि पहिलो अन्तर्राष्ट्रिय पदक जितेका जितबहादुर केसीको स्वास्थ्य अवस्था बुझेर खाद्यान्न सहयोग गरेको छ । ७२ वर्षे केसीलाई केही दिनअघि कोरोना भाइरसको संक्रमण भएको थियो । त्यसयता उनी घरैमा आइसोलेसन बसेका छन् ।खेलाडी संघका अध्यक्ष दीपक श्रेष्ठ र पूर्वअध्यक्ष दीपक विष्टले काठमाडौं महानगरपालिका१४ कलंकी रानागाउँस्थित केसीको घर पुगेर स्वास्थ्यस्थितिबारे जानकारी लिएका थिए । खेलाडी संघले केसी परिवारलाई खाद्यन्न सहयोग गरेको हो ।जितबहादुरले सन् १९७३ मा फिलिपिन्समा एसियन एथलेटिक्स च्याम्पियनसिपमा कांस्य पदक जितेका थिए । त्यसको एक वर्षपछि फेरि उनले दक्षिण कोरियाको राजधानी सोलमा एसियन एमेच्योर एथलेटिक्स च्याम्पियनसिपमा पनि कांस्य जितेका थिए ।
पौडेललाई सहाराको पुरस्कार दिइने,पोखरा (कास) कान्तिपुर टेलिभिजनका पोखरा संवाददाता इन्द्रप्रसाद पौडेललाई यस वर्षको सहारा खेलकुद पत्रकारिता पुरस्कार प्रदान गरिने भएको छ । सहारा क्लबले हरेक वर्ष प्रदान गर्ने उक्त पुरस्कारका राशि २० हजार ५ सय ५५ रुपैयाँ रहेको छ । पत्रकार नारायण कार्कीको संयोजकत्वमा रहेको प्रतिभा छनोट समितिको सिफारिसलाई क्लबले अनुमोदन गरेको हो । क्लबको २२औं वार्षिकोत्सवका अवसरमा भदौ ३० मा उक्त पुरस्कार प्रदान गरिने भएको छ । कास्कीको अन्नपूर्ण गाउँपालिका ३ का पौडेलले पोखरामा रहेर २०६२ देखि कान्तिपुर टेलिभिजनमा रिपोर्टिङ गरिरहेका छन् ।
एमबाप्पेको उत्कृष्ट गोल,क्रोएसियाविरुद्ध गोल गरेपछि पोर्चुगलका जोआओ क्यान्सेलो । क्रिस्टियानो रोनाल्डोबिना उत्रेको पोर्चुगलले खेल ४१ ले जितेको थियो । तस्बिर : एपी

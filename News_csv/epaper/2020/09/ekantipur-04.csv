शीर्षक,विवरण
उपत्यकामा संक्रमित ७ हजार नाघे,"समुदायमा संक्रमण बढ्दोगत जेठ ५ मा पहिलो संक्रमित फेला परेको कर्णालीमा सुरुमा क्वारेन्टाइनमा बसेकामा मात्रै कोरोना संक्रमण देखियो । साउनयता भने स्वास्थ्यकर्मी, सुरक्षाकर्मी, कर्मचारी र स्थानीयमा समेत संक्रमण बढ्दै गएको छ ।कुनै यात्रा इतिहास नै नभएकाहरूमा संक्रमण पुष्टि भएपछि समुदायमै संक्रमण विस्तार भएको भन्दै जिल्ला प्रशासन कार्यालय, सुर्खेतले भदौ ११२ सम्म निषेधाज्ञा जारी गर्यो । निषेधाज्ञाअघि पनि सेवाग्राहीको चाप बढ्ने कार्यालयमा एक साता सेवा प्रवाह रोकिएको थियो । तर निषेधाज्ञापछि पनि प्रदेश राजधानी वीरेन्द्रनगरसहित अन्य ठाउँमा संक्रमितको संख्या घट्नुको साटो बढिरहेको स्वास्थ्य कार्यालयका प्रमुख चेतननिधि वाग्लेले बताए । उनका अनुसार निषेधाज्ञाभर वीरेन्द्रनगरमा मात्रै ९३ जनामा संक्रमण पुष्टि भयो । गत सोमबार पनि सुर्खेतमा एकै दिन ३७ संक्रमित फेला परे । उनीहरूमध्ये वीरेन्द्रनगरका २८, गुर्भाकोटका ८ र चौकुने गाउँपालिकाका एक जना थिए । त्यस दिन संक्रमण देखिएकोमा अधिकांश समुदायस्तरका व्यक्ति हुन् । हालसम्म संक्रमितको संख्या वीरेन्द्रनगरमा २ सय ५६ र सुर्खेतमा ७ सय ४२ पुगेको वाग्लेले बताए । जसमध्ये ६ सय ५७ जना निको भइसकेका छन् । प्रदेश स्वास्थ्य निर्देशनालयअनुसार अहिलेसम्म कर्णालीका विभिन्न जिल्लामा कार्यरत ५७५७ जना स्वास्थ्यकर्मी र सुरक्षाकर्मी संक्रमित भएका छन् । यसबाहेक थुनुवा, जनप्रतिनिधि, सामाजिक अभियन्ता, सवारी चालक र कामदारहरूलाई संक्रमण देखिएको छ । बुधबार सुर्खेत अदालतका एक कर्मचारीमा पनि कोरोना देखियो । कर्मचारीमा संक्रमण भएपछि बुधबारदेखि नै अत्यावश्यकबाहेक अन्य सेवा प्रवाह रोकेको अदालतका स्रेस्तेदार यमप्रसाद बाँस्कोटाले बताए । उनका अनुसार यस अवधिमा अदालतबाट म्याद थप, पक्राउ पुर्जी, कोरोनासम्बन्धी रिट र बन्दी प्रत्यक्षीकरणका सेवा प्रवाह भने सुचारु हुनेछन् । यसैबीच, भदौ १ देखि बबई नाकाबाट कर्णाली भित्रिनेहरूको पीसीआर रिपोर्ट अनिवार्य गरेको कर्णाली सरकारले अब कोरोनाको लक्षण देखिएकाहरूको मात्रै परीक्षण गर्ने भएको छ । मंगलबार बसेको प्रदेश विपद् व्यवस्थापन केन्द्र (पीसीएमसी) को बैठकले लक्षण देखिएका, कन्ट्याक्ट ट्रेसिङ मा परेका र संक्रमण आशंकामा रहेकाहरूको मात्र पीसीआर परीक्षण गर्ने निर्णय गरेको हो । उपयुक्त मापदण्ड बनाई संक्रमितको निःशुल्क उपचार गर्ने, प्रभावको विश्लेषण गरी आवश्यक पर्ने जनशक्ति, पूर्वाधार र औषधिको लेखाजोखा गर्ने जिम्मा सामाजिक विकास मन्त्राललाई दिने निर्णयसमेत बैठकले निर्णय गरेको छ ।"
कोरोनाले थप ११ जनाको मृत्यु,अहिलेसम्मकै बढीबिहीबार स्वास्थ्य मन्त्रालयले सार्वजनिक गरेको २४ घण्टाको तथ्यांकमा अहिलेसम्मकै धेरै संक्रमित भेटिएका छन् । एक हजार २ सय २८ संक्रमित थपिएसँगै कुल संक्रमितको संख्या ४२ हजार ८ सय ७७ पुगेको छ । २४ हजार २ सय ७ जना निको भएका छन् भने हालसम्म ७ लाख ३१ हजार ८ सय ५२ नमुनाको पीसीआर परीक्षण गरिएको छ ।
झडपपछि ललितपुरको सहरी क्षेत्रमा आज कर्फ्यु,"(काठमाडौं)  जिल्ला प्रशासन कार्यालय ललितपुरले शुक्रबार बिहान ४ बजेदेखि राति १० बजेसम्म ललितपुर महानगरपालिकाभित्र बल्खुदेखि मनोहरा पुलसम्मको चक्रपथभित्र पर्ने सम्पूर्ण क्षेत्रमा लागू हुने गरी कर्फ्यु आदेश जारी गरेको छ । रातो मत्स्येन्द्रनाथको जात्रा स्थगन गर्ने निर्णयविपरीत शान्तिसुरक्षा र जनस्वास्थ्यमा खलल पुर्याउने कार्य हुन खोजेको भन्दै त्यसलाई रोक्न कर्फ्यु आदेश जारी गरिएको ललितपुर प्रशासनले जनाएको हो ।स्थानीय प्रशासन ऐन, २०२८ को दफा ६(१) अनुसार कर्फ्यु आदेश जारी गर्नुअघि प्रमुख जिल्ला अधिकारी, ललितपुर महानगरका प्रमुख चिरीबाबु महर्जन तथा ज्यापू समाजका प्रतिनिधिहरूबीच छलफल चलेको थियो । ज्यापू समाज र महानगरले जात्रा स्थगन गर्ने निर्णयविपरीत अवाञ्छित समूहले जात्राको महत्त्व र महामारीलाई समेत ख्याल नगरी रथ चलाउन खोजेकोप्रति आपत्ति जनाएका थिए । ललितपुरका प्रमुख जिल्ला अधिकारी नारायणप्रसाद भट्टले जात्रा सञ्चालन गर्ने नाममा धार्मिक सद्भावमा खलल पुर्याउने, स्थानीयको भावनामा चोट पुर्याउने र कोरोना महामारीबीच जनस्वास्थ्यमा खेलबाड गर्ने समूहका गतिविधि नियन्त्रण गर्न कर्फ्यु आदेश जारी गर्नुपरेको बताए । भट्टले स्थिति आकलन गरेर कर्फ्युलाई केही दिन बढाउन पनि सकिने बताए । कर्फ्यु उल्लंघन गरे बल प्रयोग गर्न सकिने प्रजिअ भट्टले बताए । स्थानीय प्रशासन ऐन, २०२८ मा प्रमुख जिल्ला अधिकारीले कुनै हिंसात्मक कामकारबाही हुने वा हुलदंगा हुने आशंका भए त्यसलाई रोक्न कर्फ्यु लगाउन सक्ने व्यवस्था छ । यसरी भएको थियो घटनाउपत्यकामा भदौ ३ गतेबाटै जारी गरिएको निषेधाज्ञाका कारण यसपटक समयमै रातो मत्स्येन्द्रनाथको जात्रा निकाल्न प्रशासनले रोक लगाएको थियो । पछिल्लो पटक बुधबार थप गरिएको निषेधाज्ञामा पनि जात्रा सञ्चालन गर्न नपाइने प्रावधान गरियो । त्यसपछि जात्रामहोत्सव तथा परम्परालाई निरन्तरता र सम्पदा संरक्षण अभियानका नाममा सक्रिय एउटा समूह प्रशासनको आदेश उल्लंघनमा जुट्यो । बुधबार नै महानगरीय प्रहरी परिसर ललितपुरका केही अधिकारीलाई जसरी पनि जात्रा अघि बढाउने भन्दै निषेधाज्ञा उल्लंघन गर्ने संकेत उक्त समूहले दिएको थियो । प्रहरीले निषेधाज्ञा उल्लंघन गरिए कानुनअनुसार अघि बढ्ने चेतावनी दिएको थियो । बिहीबार बिहान साढे ९ बजेतिर युवा समूह जात्रा अघि बढाउने तयारीमा जुट्यो । त्यो सुइँको पाएका परिसर प्रमुख एसएसपी टेकप्रसाद राईले जात्रा सञ्चालन गर्न नपाइने र निषेधाज्ञा उल्लंघन गर्न खोजिए नियन्त्रणमा लिने गरी रणनीति बनाउन फिल्डमा खटिएका प्रहरीलाई निर्देशन दिए । बिहानैबाट प्रहरी निरीक्षक किसन बस्नेत र रामेश्वर त्वाँतीको नेतृत्वमा छुट्टाछुट्टै टोली जावलाखेलपुल्चोक क्षेत्रमा खटिए । दुवै टोलीले पटकपटक सम्झाउँदा पनि जात्राको पक्षमा रहेका युवाले अटेर गरेपछि झडपको अवस्था सिर्जना भएको महानगरीय प्रहरी परिसर ललितपुरका एसएसपी राईले बताए । युवा समूहले मंगलबजारमा कार्यरत ट्राफिक प्रहरी जवान कमलप्रसाद घिमिरेलाई मरणासन्न हुने गरी कुटपिट गरेको थियो । असई (कृष्ण घलान) साब र म डाइभर्सनको ड्युटीमा थियौं । उता रथ तानिरहेका थिए । झडप भएर अश्रुग्यास र पानीका फोहोरा हानिएपछि भीड हामीतिर आयो । इन्चार्ज सर र मैले यहाँ बस्नु हुँदैन भागौं भन्ने सल्लाह गर्यौं । मैले आज ड्युटीका लागि बाइक लगेको थिएँ । बाइक चढेर भाग्न खोज्दै थिएँ, भीडले आएर समाइहाल्यो, ललितपुरको अल्का अस्पतालमा उपचार गराइरहेका घिमिरेले भने । आक्रोशित भीडले लगातार लात्ती र मुक्का हाने पनि केही स्थानीय युवाले आफूलाई जोगाएको उनले बताए । मैले लगाएको हेलमेटले पनि जोगायो, उनले भने । स्थिति नियन्त्रणमा लिन पानीका फोहोरा हान्नुका साथै प्रहरी र सशस्त्रले ४० राउन्डभन्दा बढी अश्रुग्यास प्रहार गरेका थिए । झडपमा अन्य ६ जना प्रहरी र एक जना बटुवा पनि घाइते भएका छन् । घटनामा संलग्न आरोपमा ९ जनालाई प्रहरीले नियन्त्रणमा लिएको छ । पूर्वसहमतिविपरीत जात्रा चलाउन एक समूह लागिपरेको भन्दै ललितपुर महानगर र स्थानीय ज्यापू समाज तथा उनीहरू आबद्ध गुठीहरूले घटनाको भर्त्सना गरेका छन् ।ॅपटकपटकको आग्रह सुनिएनकोरोना संक्रमण रोक्न निषेधाज्ञा लगाइएका बेला बिनाअनुमति रथ तानिएको विषयमा आफूलाई केही जानकारी नभएको ज्यापू समाज अध्यक्ष चन्द्र महर्जन बताएका छन् । हामीसँगको समन्वयमा रथ यात्रा गरेका होइनन्, उनले भने, घटनाप्रति दुःखी छौं । मत्स्येन्द्रनाथका मूल ज्योतिषी कीर्तिमदन जोशीले भने रथ यात्रा र जात्रा गर्नु फरक रहेको उल्लेख गर्दै सरोकारवाला निकायसँग जात्रा नगरी यात्रा मात्र गरेर मत्स्येन्द्रनाथ बुङ्मती पुर्याउने विषयमा धेरैपटक छलफल भएको तर कसैले पनि चासो नदिएपछि सर्वसाधारण स्वफूर्त रूपमा बाहिर आएको बताए । रथ तान्न आएका युवाले पनि पटकपटक अनुरोध गर्दा पनि अनुमति नपाएपछि बाध्य भएर रथयात्रा निकाल्नुपरेको तर्क गरेका छन् । ललितपुर महानगरका प्रमुख चिरीबाबु महर्जनले स्वस्फूर्त रूपमा स्थानीयले रथ तानेको बताए । रथ तान्ने युवा र प्रहरीबीच झडप भएपछि केन्द्रीय गुठी संस्थानमा मत्स्येन्द्रनाथका पुजारी, ज्योतिषी खलक, विज्ञ वर्ग सम्मिलित संयुक्त बैठक बसेको थियो । बैठकमा सांस्कृतिक बाजागाजासहित जात्रा नगरी रथको यात्रा मात्र गरी मत्स्येन्द्रनाथ बुङ्मती पुर्याउने निर्णय गरेर ललितपुर जिल्ला प्रशासन कार्यालयमा पठाइएको छ । गुठी संस्थानका प्रशासक शेषनारायण पौडेलका अनुसार बैठकमा अधिकांशले रथ यात्रा अनिवार्य गर्नुपर्ने सुझाव दिएका थिए । सरकारले तोकेको मापदण्डमा रहेर २५ जनाभन्दा कमको सहभागितामा यात्रा गर्ने रायसुझाव प्रशासनमा पठाएका छौं, उनले भने, भीडभाड कम गर्नलाई रथ तान्न उपकरण पनि प्रयोग गर्न सकिने सहमति भएको छ ।मत्स्येन्द्रनाथका पुजारी, मूल ज्योतिषी र ललित रथचक्रका खलकले रथ तान्दा भीडभाड नहुने गरी छोटो समयमा रथ यात्रा सम्पन्न गर्ने विधि र तिथिमिति संयुक्त रूपमा जिल्ला प्रशासन कार्यालय, गुठी संस्थानसँगै राष्ट्रपति, प्रधानमन्त्री र कोभिड१९ संकट व्यवस्थापन केन्द्रमा बुझाएका थिए । तर यसबारेमा कसैले पनि ठोस निर्णय नगरेको ज्योतिषी जोशीले बताए । पटकपटक अनुरोध गरे पनि आवश्वासन मात्र पाइयो, निर्णय दिइएन, उनले भने । स्थानीय राज महर्जनले रथ यात्राबारे सरकार गम्भीर नभएको बताए । संकट परेका बेला पनि चल्दै आएको जात्रा हो । अहिले पनि तान्त्रिक रूपमा जात्रा गरे महामारी हट्ने विश्वास छ तर सरकारले अनुमति दिएन, उनले भने । दसैंसम्म बुङ्मती तानेर लान सकिएन भने रातो मत्स्येन्द्रनाथको रथ भक्तपुर लगिन्छ भन्ने भनाइ छ । राष्ट्रपति उपस्थित भएर सम्पन्न गरिने रातो मत्स्येन्द्रनाथ रथ यात्राबारे सरकारले बेलैमा निर्णय नगरेकाले स्थानीय आक्रोशित थिए । उनीहरूले पटकपटक ललितपुर जिल्ला प्रशासन कार्यालय, गुठी संस्थान लगायत निकायमा आग्रह गरेका थिए । तर स्थानीय प्रशासन र सस्थानले संक्रमणका कारण जात्रा गर्न नपाइने भनेको थियो । मत्स्येन्द्रनाथ बुङ्मती र पाटनमा ६६ महिना राख्ने चलन छ । सूर्य दक्षिणायन हुँदा बुङ्मती र उत्तरायण हुँदा पाटन मत्स्येन्द्रबहालस्थित मन्दिरमा मत्स्येन्द्रनाथको बास बसालिन्छ । यो भारत असमको कामरूप कामाक्षबाट मत्स्येन्द्रनाथ नेपाल ल्याउन भूमिका खेलेका भक्तपुरका तत्कालीन राजा नरेन्द्रदेव मल्ल, कान्तिपुरका तान्त्रिक बन्धुदत्त आचाजुको पालादेखि चल्दै आएको परम्परा हो ।"
हटस्पटमा भीडभाड र झडप,"(काठमाडौं)  स्वास्थ्य मन्त्रालयका अनुसार काठमाडौं, ललितपुर, चितवन, पर्सा रौतहटलगायत १२ जिल्लामा ५ सयभन्दा बढी सक्रिय संक्रमित छन् । यी जिल्लाबाट अन्यत्र संक्रमण फैलन नपाओस् भनेर स्थानीय प्रशासनले निषेधाज्ञा जारी गरेका छन् । कोरोना संक्रमण नियन्त्रण गर्न स्थानीय बासिन्दाको सहयोग हुनुपर्नेमा झन् भीडभाड र केही स्थानमा झडपसमेत भएको छ । बिहीबार ललितपुरको पुल्चोकमा मत्स्येन्द्रनाथको रथ तान्ने क्रममा स्थानीय युवा र प्रहरीबीच झडप भयो । झडपमा प्रहरी र स्थानीय बासिन्दा घाइते भएका छन् । कोरोनाको अर्को हटस्पट पर्साको वीरगन्जमा स्थानीय बासिन्दा राहत खोज्दै जिल्ला प्रहरी कार्यालयसम्म भेला हुन आइपुगे । राहत नपाएको भन्दै विरोध गरेपछि प्रहरीले सामान्य बल प्रयोग गरेर हटाउनुपरेको थियो । निषेधाज्ञा जारी भएको चितवनको भरतपुर महानगरपालिकाको गीतानगरमा बुधबार मलको खोजी गर्न एउटा सहकारीमा सयौं उपस्थित भए । निषेधाज्ञा जारी भएकै रौतहटमा मंगलबार जनप्रतिनिधिले कोरोना जितेको खुसियालीमा मोटरसाइकल र्याली निकाल्दा स्थानीय बासिन्दासँग झडप भयो ।कोरोना कहर भुलेर कोही अभाव पूरा गर्न त कोही असन्तुष्टि पोख्न सडकमा निस्केका छन् । नागरिकले आफ्नो दायित्व के हो भन्ने नबुझी सडकमा निस्कँदा कोरोना नियन्त्रण गर्न गाह्रो पर्छ, जनस्वास्थ्य विज्ञ डा शरद वन्तले भने, जबसम्म हामी आफू सुरक्षित रहने र अरूलाई पनि सुरक्षित राख्ने दायित्व पूरा गर्न सक्दैनौं तबसम्म प्रशासनले निषेधाज्ञा जारी गरे पनि कोरोना नियन्त्रण गर्न गाह्रो हुन्छ ।बिहीबार प्रहरी र स्थानीय बासिन्दाबीच झडप भएको ललितपुरलाई पनि स्वास्थ्य मन्त्रालयले कोरोनाको हटस्पट जिल्लाभित्र राखेको छ । यहाँ ६ सय ८५ जना सक्रिय संक्रमित छन् । ललितपुर महानगरपालिकाको स्वास्थ्य शाखाका अनुसार मंगलबजार, पाटन क्षेत्रमा मात्रै ७० भन्दा बढी संक्रमित छन् । महानगरको १६ नम्बर वडा मंगलबजार क्षेत्रमा मात्रै ५१ जना संक्रमित छन् । जहाँ धेरै संक्रमित छन्, त्यहीं आन्दोलन भएपछि अबको अवस्था के होला भनेर हामी चिन्तित छौं, जिल्ला जनस्वास्थ्य कार्यालय ललितपुरका प्रमुख खगेश्वर गेलालले भने । ललितपुरमा बिहीबारसम्म ८ सय १८ जना संक्रमित छन् ।छिमेकी जिल्ला काठमाडौं र भक्तपुरमा पनि संक्रमित उत्तिकै छन् । मन्त्रालयका अनुसार ललितपुर, काठमाडौं र भक्तपुरमा ७ हजार ३८ संक्रमितमध्ये ६ हजार १ सय २७ जना निको भएका छैनन् । काठमाडौंमा मात्रै बिहीबारसम्म ५ हजार ६ सय २२ जना संक्रमित भइसकेका छन् । तीमध्ये ५ हजार ६ जना उपचाररत छन् । भक्तपुरमा पनि ५ सय ९८ संक्रमितमध्ये ४ सय ३६ जना निको भइसकेका छैनन् । यति धेरै संक्रमित भएका ठाउँमा झडपको स्थिति हुनु भनेको दुःखद घटना हो, यस्तो हुँदा नागरिक दायित्व पूरा भएको मानिँदैन, वन्तले भने, हामीले साथ नदिने हो भने सरकारी संयन्त्र स्वास्थ्य र प्रहरीले मात्रै यो समस्या समाधान गर्न सक्दैनन् । स्वास्थ्य मन्त्रालयका अनुसार बिहीबार ललितपुर महानगरमा ४४ जना संक्रमित थपिएका छन् । यही महानगरपालिकाका बासिन्दा भने रातो मत्स्येन्द्रनाथ रथयात्राबारे सरकार गम्भीर नभएको भन्दै विरोधमा उत्रिए । निषेधाज्ञाका बेला रथ तानेको भन्दै प्रहरीले रोकेपछि झडप भयो । प्रहरीले भीडलाई तितरबितर पार्न पानीको फोहोरा र अश्रुग्याससमेत प्रयोग गरेको थियो भने स्थानीय युवाले प्रहरी टोलीमाथि ढुंगामुढा गरेका थिए । ललितपुरमा जस्तै पर्साको वीरगन्जमा बिहीबार राहत खोज्दै नगरको श्रीपुर, मुर्ली र छपकैयाका सयभन्दा बढी महिला हातमा नागरिकता बोकेर राहत माग्न जिल्ला प्रहरी कार्यालयमा आइपुगे । प्रहरीले महिलालाई सामान्य बल प्रयोग गरेर फिर्ता पठायो । राहत नपाएको भन्दै महिलाले विरोधसमेत जनाए । ४० दिनदेखिको निषेधाज्ञाका कारण खानेकुरा सकिएको भन्दै उनीहरू प्रहरीसम्म आइपुगेका हुन् । प्रहरी उपरीक्षक गंगा पन्तले राहत माग्नेको भीड बढेकाले नाम दर्ता गरेर घरमै राहत पठाउने व्यवस्था मिलाइएको बताइन् ।प्रदेश २ मा ११ हजार ७ सय १९ जना संक्रमित छन् । तीमध्ये ५ हजार १ सय ५२ जना अझै निको हुन बाँकी छ । आठ जिल्लामध्ये सबैभन्दा बढी संक्रमित भएको पर्सामै हो । त्यहाँ २ हजार ४ सय ६१ जनामा संक्रमण भेटिइसकेको छ । सक्रिय संक्रमित मात्रै १ हजार ११ जना छन् । त्यहाँ कोरोनाले ३८ जनाको ज्यान गइसकेको छ । कोरोना भाइरस संक्रमण तीव्र भएपछि निषेधाज्ञा जारी गरिएको चितवनमा पनि मलको खोजीमा सर्वसाधारण बुधबार सयौंको संख्यामा भेला भए । भरतपुर महानगरपालिका६ गीतानगरमा सर्वोदय बहुउद्देश्यीय सहकारी संस्थाअगाडि लामबद्ध किसानको फोटो सामाजिक सञ्जाल र सञ्चारमाध्यममा सार्वजनिक भएको थियो । उनीहरू कोरोनाको त्रास बिर्सेर ठेलमठेल गर्दै लाम लागेर १० केजीको दरले मल लिएर फर्किए । वाग्मती प्रदेशमा काठमाडौं उपत्यकापछि संक्रमितको संख्या बढी हुनेमा चितवन पर्छ । जहाँ बिहीबारसम्म ८ सय ८८ जना संक्रमित भइसके । कोरानाकै कारण ११ जनाले ज्यान गुमाएका छन् । चितवनमा ६ सय ६० जना सक्रिय संक्रमित रहेको मन्त्रालयले जनाएको छ । कोरोना नियन्त्रण गर्न स्थानीय प्रशासनले निषेधाज्ञा जारी गरेको रौतहटमा पनि पछिल्लो साता भीडभाड गरेर झडप भएको थियो । स्वास्थ्य मन्त्रालयका अनुसार रौतहट अर्को हटस्पट जिल्लामा पर्छ । जहाँ १ हजार ९ सय ८ संक्रमितमध्ये ८ सय ३६ जना अझै उपचाररत छन् । कोरोनाकै कारण ६ जनाले ज्यान गुमाइसकेका छन् । तर, गुजरा नगरपालिका६ का वडाध्यक्ष सकिल अन्सारीले कोरोना संक्रमणमुक्त भई घर फर्केको खुसियालीमा मोटरसाइकल र्याली गर्दा स्थानीय बासिन्दासँग झडप भएको हो । र्याली निकालेका वडाध्यक्ष अन्सारीको समूह र स्थानीयबीच राति झडप भएको थियो । झडपमा दुवै पक्षका ७ जना घाइते भएको प्रहरीले जनाएको छ ।"
'मैले मन्त्रिपरिषद्मा गएर गर्ने काम सबभन्दा महत्त्वपूर्ण,"अन्ततः तपाईं संसद्मा जाने निर्णय भयो, यो निर्णयलाई कसरी लिनुभएको छ ? आगामी दिनमा मैले गर्ने कामबाट यो निर्णय कति उपयुक्त थियो भन्ने सावित हुन्छ । राष्ट्रिय सभामा मनोनयन गर्ने सर्वसम्मत निर्णय पार्टीले गत फागुन १४ गते गरेको थियो, त्यो निर्णय कार्यान्वयन गर्नुपर्छ भनेर हामीले ६ महिनादेखि प्रधानमन्त्री र राष्ट्रपतिलाई पनि भनेका थियौं । विभिन्न कारणले त्यो लम्बिएर गयो । आज निर्णय भएको छ । यो कति महत्त्वपूर्ण छ भनेर मैले कामबाट देखाउनुपर्छ । भविष्यमा देखाउने काम के हुन्छ ? के हुन्छ भन्ने त प्रधानमन्त्रीले बुझ्ने कुरा हुन्छ । तपाईंको योजना पनि त छ होला नि ?राष्ट्रिय सभामा मात्रै सदस्य भएर बसेँ भने मेरो खासै त्यति ठूलो भूमिका हुँदैन । राष्ट्रिय सभा सदस्य भइसकेपछि मन्त्रिपरिषद्मा गएर मैले गर्ने कामहरू नै सबभन्दा महत्त्वपूर्ण हुन्छन् । त्यसमा मैले के अवसर पाउँछु, मैले कति राम्रो काम गर्न सक्छु, त्यसले हाम्रो देशको समस्या समाधान गर्न कति महत्त्वपूर्ण भूमिका निर्वाह गर्छ भन्ने सम्बन्धमा त्यसबेला नै भन्न सकिन्छ । भन्नाले अबको बाटो भनेको सरकारमा जाने नै हो ? अहिले नै भन्न सकिन्न । सरकारमा जानेनजाने भन्ने त प्रधानमन्त्रीकै विषय हुन्छ । प्रधानमन्त्रीसँग सरकारमा सहभागी हुने विषयमा छलफल गर्नुभएको छ ? अहिलेसम्म छैन । प्रतिनिधिसभामा पराजित भएपछि ५ वर्ष पनि कुर्न नसकेर तपाईं र तपाईंको पार्टी नेकपाले जनमतको कदर नगरेको टिप्पणी भइरहेको छ नि ?मैले बर्दियामा ४४ हजार ६९ मत प्राप्त गरेँ तर मेरो नाममा परेको ५ हजार भोट बदर भयो । बदर नभएको भए त म सोझै आउने थिएँ । खासमा त्यो चुनाव मैले हारेको हैन । तर जुन प्रणाली अवलम्बन गरेका छौं, त्यसले गर्दा हारेको देखियो । हाम्रा मतदातालाई स्पष्ट पारेको भए ४९ हजार भोट ल्याएर मैले त्यतिखेरै जित्ने स्थिति हो । त्यहाँ हाम्रो कमजोरी भयो । विद्युतीय प्रणाली भएको भए म उतिखेरै प्रतिनिधिसभामा आइसक्थेँ । त्यसकारण परिबन्धले भनौं या प्राविधिक त्रुटिले म हारेको देखियो । अब हराउन जोसुकै लागे पनि हारेको हैन भन्ने मैले महसुस गरेको छु । तपाईंलाई उपाध्यक्ष बनाउन पनि नेकपाले विधान संशोधन गर्यो, अलि अघि प्रधानमन्त्री बनाउन भन्दै संविधान संशोधनको बहस नै चल्यो, अहिले राष्ट्रिय सभामा ल्यायो ? तपाईंको के गुणका कारण हो पार्टीले यति धेरै माया गरेको ?मेरो भूमिका पार्टीले कहाँ देख्छ र कुन जिम्मेवारी पाउँदा मैले राम्रो भूमिका निभाउन सक्छु भन्ने हो । अब मेरो अगाडिको भूमिका के हुन्छ भन्ने पनि मैले जिम्मेवारी के पाउँछु भन्नेमा आधारित हुन्छ । प्रधानमन्त्रीले मेरो भूमिका कहाँ देख्नुहुन्छ, त्यहाँ उहाँले लैजानुभयो र जिम्मा दिनुभयो भने अनि म राष्ट्रिय सभामा गएर के भयो भन्ने कुरा त्यहाँ पुष्टि गर्छु । अब राष्ट्रिय सभाको गरिमा बढाउनका निम्ति त सकारात्मक भूमिका नै हुन्छ । तर राष्ट्रिय सभामा जाँदैमा सबकुछ हुँदैन ।"
डाकेसीद्वारा अनशन स्थगित,"(जुम्ला)  चिकित्सा शिक्षा क्षेत्र सुधारको माग राख्दै आएका डागोविन्द केसीले बिहीबारदेखि सुरु गर्ने भनिएको अनशन स्थगित भएको छ । जुम्लामा कोरोना संक्रमितको संख्या बढ्दै गएपछि डा केसीले तत्कालका लागि अनशन स्थगित गरेका हुन् ।स्थानीय अगुवाले पनि डा केसीलाई भेटेर अनशन रोक्न आग्रह गरेका थिए । डा केसीले तत्काललाई अनशन स्थगित गरे पनि आफूले सुरु गरेको सुधार अभियान भने जारी रहेको बताए । कोभिड महामारीले विकेन्द्रित र गुणस्तरीय स्वास्थ्य सेवा कति महत्त्वपूर्ण छ भन्ने कुरा प्रस्ट पारेको छ, उनले भने ।कर्णाली स्वास्थ्य विज्ञान प्रतिष्ठानमा एमबीबीएसलगायत कार्यक्रम सुरु गर्नुपर्नेलगायत माग राख्दै उनले अनशनको घोषणा गरेका थिए । यसअघि भएका सम्झौता पालना गर्न समय दिँदै उनले पटकपटक अनशन स्थगित गर्दै आएका थिए । गत साता मात्रै स्थानीय प्रशासनले उनलाई अनशन बस्न अवरोध गरेको थियो । त्यसपछि पनि उनले एक साताको समय दिए । यसबीचमा पनि माग सुनुवाइ नभएपछि बिहीबारबाट उनले अनशन बस्ने बताएका थिए । हाम्रा सबै मागहरू विगतमा भएका सम्झौता कार्यान्वयन गर्नुपर्ने थिए, उनले विज्ञप्ति जारी गर्दै भनेका छन्, तर सरकारले माग पूरा गर्नुको सट्टा उल्टै अधिकारको माग गर्ने जुम्लावासीलाई धम्क्याउने र दमन गर्ने काम गर्यो । संघीय र प्रदेश सरकार दुवैले जायज मागसहितको आन्दोलनलाई दमन गर्न खोजेको उनको आरोप छ ।नेपालमा विद्यमान स्वास्थ्य प्रणाली कति नाजुक छ भन्ने बुझ्न महामारीको हालको अवस्थालाई हेरे पुग्ने उनको भनाइ छ । हाम्रो सार्वजनिक स्वास्थ्य सेवा कति अपर्याप्त र निजी स्वास्थ्य सेवा कति महँगो छ भन्ने यो महामारीले छर्लङ्ग देखाएको छ, उनले भने, रोग लाग्नै नदिई रोकथाम गर्ने सामुदायिक चिकित्सा र जनस्वास्थ्यको अवस्था पनि हामीले देखेकै छौं ।सबैको ध्यान कोरोना महामारीतिर हुँदा अन्य रोगका बिरामीहरू उपचार नपाएरै मरिरहेको उनी बताउँछन् । लकडाउन र निषेधाज्ञाले अर्थतन्त्र ठप्प हुँदा लाखौं मानिस भोकै छन्, यो अवस्थामा पनि स्वास्थ्य र चिकित्सा शिक्षा क्षेत्रमा सुधार र सुशासनका लागि संघर्ष जारी राख्नु आवश्यक छ, उनले भने, कोभिड महामारी फैलँदै गएकाले जुम्लावासीको अनुरोधमा तत्काललाई सत्याग्रह स्थगित गरिएको हो । सरकारले माग पूरा गर्न पहल नगरे फेरि अनशन बस्ने उनले बताए ।"
अवैध क्लिनिकमा शल्यक्रिया गराउँदा सुत्केरीको मृत्यु,"सर्लाही)  सर्लाहीको मलंगवा९ को आमर्त्य पोलिक्लिनिकमा सुत्केरी भएको चार दिनपछि एक महिलाको मृत्यु भएको छ । मलंगवा१० की २४ वर्षीया सुत्केरी सविता भनिने सहती कुमारी हलुवाईको मृत्यु भएको हो ।गत भदौ १२ गते प्रसव व्यथा लागेपछि साह जिल्ला अस्पताल भर्ना भएकी थिइन् । तर, प्रसूति कक्षका एक स्विपरलाई कोरोना पुष्टि भएपछि त्यहाँ सेवा बन्द गरिएको थियो । चिकित्सकले महिलालाई वीरगन्ज वा जनकपुर लैजान भने पनि आफन्तले खर्च नहुँदा बाहिर लगेका थिएनन् । अस्पतालमै अलमलमा परिरहेका साहसहित उनका आफन्त स्थानीयको सुझावपछि डा सुरेन्द्र यादवले सञ्चालन गरेको पोलिक्लिनिकमा गएका थिए । डा यादवले सामान्य जाँचपछि साहलाई अप्रेसन थिएटरमा लगे । अप्रेसन गरेर बच्चा निकालिएको चार दिनपछि मंगलबार बिहान सुत्केरी साहको मृत्यु भएको हो । सुत्केरीको शरीरमा रगतको मात्रा कम भएकाले मृत्यु भएको बताइएको छ । साहले पहिलो सन्तानका रूपमा जन्माएको छोराको अर्कै अस्पतालमा उपचार भइरहेको छ । अवैध किसिमले अप्रेसन थिएटर सञ्चालन गरिरहेको पोलिक्लिनिकको लापरबाहीका कारण सुत्केरीको ज्यान गएको आफन्तको आरोप छ । मृतक साहकी आमाजू दुलारीदेवीले मंगलबार बिहान सुत्केरीको मृत्यु भइसके पनि डाक्टर पन्छिन खोजेको बताइन् । मंगलबार बिहान बुहारीको शरीर चिसो भइसकेको थियो, डाक्टरले हतपत एम्बुलेन्स बोलाएर जबर्जस्ती बाहिर पठाइहाले, १७ किलोमिटर पर पुगेपछि एम्बुलेन्स चालकले मृत्यु भएको घोषणा गरिदिए, उनले भनिन्, अगाडि रहेको चालकले पछाडिको बिरामी मृत्यु भएको कसरी थाहा हुन्छ ? सुत्केरीको अस्पतालमै मृत्यु भएको हुनुपर्छ, डाक्टर आफू पन्छिनका लागि मात्र हामीलाई बाहिर पठाएका रहेछन्, यसमा एम्बुलेन्स चालकको पनि मिलेमतो छ । पोलिक्लिनिकका सञ्चालक डा यादवले आनो क्लिनिकमा अप्रेसन थिएटर सञ्चालन गर्ने अनुमति नभए पनि योग्यताका आधारमा अप्रेसन गर्दै आएको बताए । उनले गल्ती भएको स्वीकार गरे पनि अझैसम्म अप्रेसन गर्न रोकेका छैनन् । डा यादवले सुत्केरीको आफन्तको हारगुहारका कारण आफूले जोखिम मोलेर अप्रेसन गरेको दाबी गरे । सुत्केरीको शरीरमा रगत कमी छ, रगतको व्यवस्थापन गर्न भन्दाभन्दै पनि व्यवस्था गर्नु भएन, जसका कारण अवस्था बिग्रिँदै गएपछि अन्तिम अवस्थामा हामीले रिफर गर्यौं, उनले भने, मैले अथक प्रयास गर्दा पनि बचाउन सकिनँ, उनको बाटोमा मृत्यु भएको जानकारी पाएका छौं । आमर्त्यमा सुत्केरी महिलाको मृत्यु भएको यो पहिलो घटना भने हैन । गत वर्ष पनि एक महिलाले पोलिक्लिनिककै कारण अनाहकमा ज्यान गुमाउनुपरेको थियो । डा यादवले पनि आनो क्लिनिकमा यो दोस्रो घटना भएको बताए । अवैध रूपमा सञ्चालनमा रहेको क्लिनिकमा महिलाहरूले ज्यान गुमाइरहँदा कतैबाट अनुगमनसमेत हुन सकेको छैन ।"
रोकिएन भारत फर्कनेको लर्को,"(धनगढी)  रोजगारीका लागि भारत गएकाहरू कोरोना संक्रमणको डरले घर फर्किए । केही महिना घरगाउँमै रहे तर आर्थिक उपार्जन ठप्पजस्तै बन्यो । दैनिक गुजारा धान्नै समस्या हुन थालेपछि अहिले पुनः कामकै खोजीमा भारततिर फर्किनेको सीमा नाकामा लर्को छ । कैलालीको गौरीफन्टा नाकाबाट बिहीबार पनि २ सय ८० जना नेपाली भारत पसे । जसमध्ये ५५ जना महिला छन् ।धनगढी भन्सार रोडकी मन्जु धामीले केही दिनयता हरेक बिहान घरअघिको सडकमा भारत जानेहरूको ताँती देखिरहेको बताउँछिन् । यस्तो बेला पनि ज्यानको माया किन मारेका होलान् ?, उनले भनिन्, कोही महिलासँग त काखे बच्चा पनि छन् । धनगढीका होटलमा बास बसेकाहरू निषेधाज्ञाका कारण यातायातका साधन नचल्दा गौरीफन्टा नाकासम्मको २ किलोमिटर दूरी पैदलै छिचोल्ने गरेका छन् ।त्रिनगर नाकाको तथ्यांकअनुसार कैलालीको लम्कीचुहा नगरपालिकाबाट मात्रै ३ दिनयता २ सय जना कामका लागि भारत गएका छन् । कोरोना महामारीका बीचमा भारतबाट आएका नगरवासीहरूको संख्या ६ हजार जति थियो । फर्किनेहरू गाउँमा केही काम नपाएर जन्मथलो छाडेर जान लागेको बताउँछन् ।लम्कीचुहा नगर प्रमुख महादेव बजगाईंले तत्काल रोजगारी दिलाउन सक्ने अवस्था नहुँदा भारतबाट आएकाहरू पुनः फर्कन थालेको स्विकारे । भारतबाट घर फर्कनेलाई लक्षित गरी स्वरोजगार कार्यक्रमका योजना त ल्याएका छौं, उनले भने, ७ हजार जनालाई प्रधानमन्त्री रोजगार कार्यक्रमबाट रोजगारी दिने, ४ हजार बिघामा लसुन तथा अन्य व्यावसायिक तरकारी खेतीलगायतका थुप्रै कृषि र पशुपालनका कार्यक्रम पनि छन् । तर कोरोना महामारीले योजना सञ्चालन गर्न सकेका छैनौं । स्थानीय स्तरमा उद्योग, व्यवसाय तथा निर्माण क्षेत्रसमेत ठप्प हुँदा सानातिना रोजगारीका अवसरसमेत गुमेको उनले बताए ।धनगढी उपमहानगरले पनि कोरोना महामारीबाट घर फर्केकालाई मध्यनजर गरेर स्वरोजगार योजना ल्याएको प्रमुख नृपबहादुर ओड दाबी गर्छन् । तर कार्यान्वयन भएको देखिँदैन । उपमहानगरभित्र भारतलगायत विदेशबाट फर्कनेको संख्या करिब ७ हजारजति छ । फर्किएका अधिकांश खाली बस्नुपरेको गुनासो गर्छन् । धनगढी१९ का शंकर चौधरीले भने, फेरि भारततिरै फर्कने सोच बनाएको छु । उता बजार खुलिसकेकाले कतै होटलमा त काम पाइएला ।सीपअनुसारकै रोजगारी जरुरीतालिम तथा रोजगार महासंघ सुदूरपश्चिमका अध्यक्ष प्रमोद पाठकले तीनै तहका सरकारले मानव श्रमशक्तिलाई अवसरमा बदल्न नसकेको आरोप लगाए । धेरै संख्यामा घर फर्केको जनशक्तिको सीप र ज्ञानसम्बन्धी प्रोफाइल नाकामै तयार पार्नुपर्थ्यो, उनले भने, क्वारेन्टाइनको अवधि पूरा गरिसकेकालाई निर्माण र कृषि क्षेत्रमा संलग्न गराउन सकिएन ।कोरोना महामारीकै बीच पनि सावधानी अपनाएर उनीहरूलाई सीप र ज्ञानअनुसार स्वरोजगार बनाउन सकिने उनको सुझाव छ । अब वैदेशिक रोजगारीबाट फर्केकालाई सरकारले तत्कालै कामको बाटो खोल्नुपर्नेमा उनले जोड दिए ।कैलाली उद्योग वाणिज्य संघका पूर्वअध्यक्ष दिनेश भण्डारीले संसारमा कोरोना महामारी बाजा बजाएर आउँदासमेत सरकार गम्भीर हुन नसकेको आरोप लगाए । महामारीले पार्ने सबै क्षेत्रको असर र प्रभाव अध्ययन नै गर्न सकेको छैन, उनले भने, वैदेशिक रोजगारीमा रहेकाहरू महामारीका बेला त घर फर्कलान् भन्ने त थाहा थियो होला नि ?उनले सरकारले घर फर्कन सक्ने नेपालीको तथ्यांक आकलन गरेर त्यसअनुसारको रणनीतिक योजना तयार पार्न नसकेको बताए । सरकारले मानव संसाधन बैंक नै खडा गरी सक्नुपर्थ्यो, उनले भने, घर फर्केको जनशक्तिलाई सदुपयोग गर्ने मौका थियो, गुम्यो । अहिले पुनः भारत पस्न लागेको लर्कोलाई देखेर पनि सरकारलाई कुनै लज्जाबोध नभएको उनको टिप्पणी थियो ।सुदूरपश्चिम प्रदेशसभाका प्रतिपक्ष दलका नेता रणबहादुर रावलले घर फर्केको जनशक्तिलाई आशा जगाउन नसकेर सरकार स्वयंले पुनः भारततिरै फर्कन बाध्य पारेको बताए । उनका अनुसार भारतमा सुदूरपश्चिमका मात्रै ७ लाख नेपाली रहेको आकलन गरिए पनि महामारीका बेला ३४ लाख मात्रै भित्रिएका थिए । उनीहरूलाई स्थानीय तहमार्फत कृषि, पशु, जडीबुटीलगायत क्षेत्रमा उत्पादन र उद्यममा लगाउन सकिने सुझाए । सरकारले बजेटमा कृषि तथा पशुमा करोडौं अनुदान रकम विनियोजन त गरेकै छ, उनले भने, तर त्यो रकम अब आफ्ना कार्यकर्तालाई बाँड्ने होलान् ।"
समितिहरू निर्देशन दोहोर्याएको दोहोर्यायै,"(काठमाडौं)  प्रतिनिधिसभाअन्तर्गत कृषि, सहकारी तथा प्राकृतिक स्रोतसाधन समितिले खेतीपातीको मौसममा रासायनिक मलको आपूर्ति सहज बनाउन निर्देशन दिएको तीन महिना बितेको छ । समितिले कृषि तथा पशु विकास मन्त्रालयलाई गत जेठ २२ गते दिएको निर्देशन निर्देशन कार्यान्वयन नहुँदा अहिले मलको हाहाकार छ । समितिकी सभापति पूर्णकुमारी सुवेदीले एक वर्षअघिको घटना सम्झँदै भनिन्, तत्कालीन कृषिमन्त्री चक्रपाणि खनालले सातै प्रदेशमा मल राख्ने गोदाम बनाएको बताउनुभएको थियो । उहाँले समितिको बैठकमा किसानले समयमै मल पाउँछन् भन्नुभएको थियो । खनाल मन्त्रीबाट हटेको १० महिना बितेको छ । समितिले दिएको निर्देशनप्रति सरकारको संवेदनशीलता देखिएन । बंगलादेशबाट मल ल्याउने विषय पहिल्यै किन सोच्न सकिएन ?, सभापति सुवेदीले भनिन् ।गत चैत ६ गते प्रतिनिधिसभाको न्याय, कानुन तथा मानवअधिकार समितिले नेपालमा कोभिड१९ को संक्रमणविरुद्ध लड्न सरकारलाई नौ बुँदे सुझाव दियो । त्यसको ठीक ५ महिना पुगेकै दिन गत ६ गते फेरि त्यही विषयमा अर्को निर्देशन दियो । निर्देशनको विषय पहिले र अहिलेको धेरै भिन्न छैन । शिक्षा तथा स्वास्थ्य समितिले गत साता २० बुँदे निर्देशन दिँदै भन्यो, संघ, प्रदेश र स्थानीयबीचको समन्वय जरुरी छ । समितिको बैठकले सरकारले यस्तै अवस्था कायम राखेमा कोभिड संक्रमणले भयावह रूप लिने चेतावनी दियो । गत असार १६ गते दिएको पहिलो निर्देशन कार्यान्वयन नगरेकाले झन्डै दुई महिनापछि समितिले फेरि अर्को निर्देशन दिएको हो । रासायनिक मलको सहज आपूर्ति होस् या विदेशमा रहेका नेपाली स्वदेश ल्याउने विषय होस्, कोभिड१९ को उपचार होस् वा जेलमा रहेका बन्दीहरूको कोभिड१९ परीक्षण गराउने विषय होस्, संसदीय समितिले सरकारलाई निर्देशन सुझाव, दोहोर्याइतेहेर्याइ दिँदै आएको छ । तर सरकारले धरैजसो निर्देशनको बेवास्ता गर्ने गरेको छ । जसले गर्दा पहिचान भएका र मार्गनिर्देश गरेका समस्यामा जटिलता थपिँदै गएको छ । राज्य व्यवस्था तथा सुशासन समितिले बन्दीको उपचारमा ख्याल गर्न र कोभिड१९ परीक्षण गर्न दिएको निर्देशनको बेवास्ता गरेपछि मंगलबार फेरि भर्चुअल बैठक बसेर अर्को निर्देशन दियो । जेलमा कोभिड१९ फैलन सक्ने भन्दै दिएको चेतावनीलाई सरकारले बेवास्ता गर्दा फेरि निर्देशन दिनुपरेको हो तर निर्देशन कार्यान्वयनमा सरकारले तदारुकता देखाएको छैन । कारागार विभागका अनुसार जेलमा संक्रमितको संख्या दिन प्रतिदिन बढ्दै गएको छ । समितिले गत वैशाख ७ गतेदेखि हालसम्म बसेको (भर्चुअलसमेत) ६ वटा बैठकबाट ३० भन्दा बढी बुँदाको निर्देशन दिइसकेको छ । राज्य व्यवस्थाको सबैजसो बैठकमा कोभिड१९ सँग सम्बन्धित विषयमा छलफल गरेर निर्देशन दिने गरिएको छ । प्रतिनिधिसभाको राज्यका निर्देशक सिद्धान्त, नीति र दायित्वको कार्यान्वयन, अनुगमन तथा मूल्यांकन समितिले वैशाख २९ मा कोभिड संक्रमण रोकथाम र उपचारको सन्दर्भमा सरकारलाई ११ बुँदे निर्देशन दिएको थियो । बितेको ६ महिनायता प्रतिनिधिसभा र राष्ट्रिय सभाका सबै १६ समितिले कोभिड१९ संक्रमणको नियन्त्रण र उपचार, आर्थिक सुधार र दैनिक रूपमा आउने जनसरोकारका विषयमा प्रत्यक्षअप्रत्यक्ष निर्देशन र सुझाव दिँदै आएका छन् । लकडाउनमा पनि बैठक बसेर सबै समितिले दिएको निर्देशन र सुझावका बुँदा सयभन्दा बढी भइसकेका छन् । तर समितिले दिएका सुझावलाई सरकारले गम्भीरतापूर्वक नलिँदा संक्रमण नियन्त्रणमा असहज भएको समितिका सभापतिहरू बताउँछन् । दिएको निर्देशन सरकारले गम्भीर रूपमा नलिने र कार्यान्वयन गर्न हिचकिचाउने मानसिकता संक्रमण बढाउन सहयोगी बनेको बुझाइ उनीहरूको छ । मानवअधिकार समितिका सभापति कृष्णभक्त पाखरेलले सरकारले सुरुमा दिएको सुझावलाई गम्भीरतापूर्वक नलिएको बताए । सुझाव कुनै पनि कार्यान्वयन भएन भन्ने होइन, उनले भने, तर सरकारको कमीकमजोरी देखिएको छ । समितिले गत ६ गते भेन्टिलेटर र आईसीयू बढाउन भनेपछि संघीय सरकारले त्यसका लागि रकम निकासा गरेको उनले जानकारी दिए । मानवअधिकार समितिले गत चैतमा पनि आईसीयू र आइसोलेसन बेड पर्याप्त व्यवस्था गर्न निर्देशन दिएको थियो । संघ, प्रदेश र स्थानीय तहबीचको समन्वय, विदेशमा रहेका नेपालीको उद्धार, पीसीआर परीक्षणको दायरा विस्तार, उपकरणको पर्याप्तता, चिकित्सक, सुरक्षाकर्मीलगायत अग्रपंक्तिमा रहेर काम गर्नेहरूलाई प्रोत्साहन, भेन्टिलेटरको थप व्यवस्था, आइसोलेसन र आईसीयू बेड संख्या वृद्धि, दीर्घरोगी, सुत्केरी, बालबालिका, वृद्धवृद्धा एवं कोभिड१९ बाहेकका बिरामीको उपचारमा सहजता जस्ता विषयमा केन्द्रित रहेर सबै समितिले सुझाव र निर्देशन दिएका छन् । यी विषय अहिले पनि समस्याकै रूपमा छन् । राज्य व्यवस्था समितिकी सभापति शशि श्रेष्ठ आफूहरूले कोभिड१९ फैलिन थालेपछि अल्पकालीन र दीर्घकालीन रूपमा गर्नुपर्ने सूची नै बनाएर पर्याप्त सुझाव दिएको बताउँछिन् । समितिको काम सरकारले गलत गर्न खोज्यो भने खबरदारी गर्ने हो । बाटो बिराउन खोज्यो भने सही बाटोमा ल्याउने हो, उनले भनिन्, कोभिड नियन्त्रण, रोकथाम र उपचारका लागि अपनाउनुपर्ने उपाय बुँदागत रूपमा दिएका हौं । उनले कोभिड१९ विरुद्धको तयारीमा पर्याप्त समय भए पनि सरकारले काममा ढिलासुस्ती गरेको टिप्पणी गरिन् ।"
"फेरि निर्देशन, फेरि पनि सुझाव","संसदीय समितिहरूले कोभिड१९ सुरु भएकै समयमा उठाएका विषयहरू अहिले पनि उठाइरहेका छन् । विगतमा दिएको सुझाव र निर्देशनको पालना नभएपछि फेरि त्यही निर्देशन र सुझाव दिनुपरेको समितिका सभापतिहरू बताउँछन् । भेन्टिलेटर र आईसीयूको थप व्यवस्था गर्न संसद्को मानवअधिकार समितिले फेरि निर्देशन दिएको छ । शिक्षा तथा स्वास्थ्य समितिले सरकारले अहिलेको अवस्था नसुधार्ने हो भने राजधानीमा संक्रमण भयावह हुने चेतवानीसहित गत साता २० बुँदे निर्देशन जारी गरेको छ । पछिल्लो समय स्थानीय र प्रदेशसँग संघले समन्वय नगरेको आवाज उठिरहेको छ । विदेशबाट आउन नपाएको समाचार आइरहेका छन् । उद्योग तथा वाणिज्य र श्रम तथा रोजगार समितिले गत असार ३ र ८ गते परराष्ट्र, पर्यटन तथा नागरिक उड्डयन मन्त्रालय तथा कोभिड१९ संक्रमण व्यवस्थापन केन्द्र (सीसीएमसी) का नाममा १५ बुँदे निर्देशन जारी गरेको थियो । त्यसमा विदेशमा रहेको नेपालीलाई ल्याउन जोड दिइएको थियो । उक्त समस्या अहिले पनि हल हुन सकेको छैन । कांग्रेसका सांसद प्रकाश रसाइलीले सरकार संसदीय समितिप्रति जिम्मेवार नभएको बताए । उद्योग समितिका सदस्यसमेत रहेको उनले भने, आफूलाई मनपर्ने निर्देशन मात्रै पालना गर्ने सरकारको चरित्र बनेको छ । विदेशमा हजारौं नेपाली भोकभोकै छन् । जहाज रित्तै आउँदा त्यसको जवाफ सरकारले दिनुपर्छ कि पर्दैन ? अन्तर्राष्ट्रिय सम्बन्ध समितिले पनि विदेशमा रहेका नेपाली ल्याउन पटकपटक निर्देशन दिएको थियो । महिला तथा सामाजिक विकास समितिले कोभिड१९ का बेला अन्य रोगबाट पीडित महिलाको स्वास्थ्यमा ध्यान दिन निर्देशन दिएको थियो । समितिकी सभापति निरुदेवी पालले समितिको निर्देशन औपचारिकताका लागि मात्र नभएको बताइन् । स्वास्थ्य मन्त्रालयलाई तीन पटक बेलाएर महिलाको सन्दर्भमा छलफल गरेको प्रसंग जोड्दै उनले भनिन्, समस्या अझै हल भइसकेको छैन । उनले निर्देशन दिएपछि काम सकियो भनेर समिति चुप लाग्न नहुने तर्क गरिन् । स्वास्थ्य मन्त्रालयका सहप्रवक्ता डा समीर अधिकारीले निर्देशन अल्पकालीन र दीर्घकालीन हुने भएकाले सोहीअनुसार कार्यान्वयन गरिने बताए ।"
मल आयातमा अक्षम्य लापरबाही,"सरकारले मल आयातको विषयलाई सधैं खेलाँची ठान्यो । बाली उत्पादनको परिमाणसित जोडिने मलको सम्बन्ध किसानहरूको जीविकासित मात्र होइन, राष्ट्रको जीवनसित पनि गाँसिएको हुन्छ भन्ने तथ्य बुझ्न कहिल्यै चाहेन । यसको महत्त्वप्रति सरकारमा बस्नेहरूले वर्षौंदेखि बुझपचाइदिनुको परिणाम हो अहिले देशभर देखिएका घण्टौं लाइन बस्दा पनि मल नपाएका किसानहरूको हैरानी र बेचैनी । रोपाइँकै बेलादेखि अभाव भएको रासायनिक मल रोपो पहेँलो हुँदासम्म किसानले पाएका छैनन् । प्रमुख बाली लगाउने याममा हुने मल अभाव सालिन्दा दोहोरिने चक्र भए पनि यसपालिको संकट अलि गहिरो देखिन्छ । तीन सातायता त यसको हाहाकारै छ । अबका केही दिनमा पनि खेतमा मल हालिएन भने त्यसको ठूलो असर धान उत्पादनमा पर्छ । यसबाट किसानहरू त प्रभावित हुन्छन् नै, मुलुकले पनि चर्को मूल्य चुकाउनुपर्ने हुन्छ । तसर्थ, किसानलाई यथाशीघ्र मल उपलब्ध गराउने व्यवस्था त मिलाउनुपर्छ नै, यसको आयात प्रक्रियामा भएका सम्पूर्ण लापरबाहीहरूको पनि गम्भीर लेखाजोखा गरिनुपर्छ ।यसपालि त यसै पनि कोभिड१९ का कारण विश्व अर्थतन्त्र चौपट बनिरहेका बेला मुलुकको आर्थिक अवस्थालाई भरथेग गर्न धान उत्पादनको खास अर्थ छ । नेपालको कुल गार्हस्थ्य उत्पादनको एक चौथाइभन्दा बढी हिस्सा ओगटेको कृषि क्षेत्रको प्रमुख बाली यही हो । तर, यही बेला मलको हाहाकार हुनु दुःखद छ । सरकारका तर्फबाट बोलपत्र आह्वान गर्दा त ढिलाइ भएकै थियो, सस्तोमा टेन्डर कबोल गरी ठेक्का हात पारेका शारदाप्रसाद अधिकारीको शैलुङ इन्टरप्राइजेज र हुमनाथ कोइरालाको होनिको मल्टिपलले जिम्मा पाएको २५२५ हजार मेट्रिक टन मल आयात गरिदिएनन् । राजनीतिक पहुँचका आधारमा क्षमताविहीन कम्पनीले कानुनी छिद्र प्रयोग गर्दै आपूर्तिको ठेक्का हत्याउँदा यस्तो परिणाम निम्तिएको हो । कोभिड१९ को संक्रमणले भएको ढिलाइ त एक बहाना मात्रै हो ।सरकारबाट मल आपूर्तिको जिम्मा पाएका कृषि सामग्री कम्पनी र साल्ट ट्रेडिङ कर्पोरेसनले अरूलाई नै यसको ठेक्का दिँदै आएका छन् । साल्ट ट्रेडिङले आफ्नो ३० प्रतिशत कोटाअनुसार आर्थिक वर्ष २०७६७७ का लागि मल आयात गरिसके पनि कृषि सामग्री कम्पनीले २०७६७७ मा ल्याउनुपर्ने मल आयात गरिसकेको छैन । कृषि कम्पनीले ३ लाख ४ हजार ५ सय मेट्रिक टन मल आयात गर्न सातवटा कम्पनीलाई अनुमति दिएकोमा करिब साढे २ लाख टन मात्रै भित्रिएको छ । सस्तोमा टेन्डर कबोल गरी ठेक्का हात पारेका शैलुङ इन्टरप्राइजेज र होनिको मल्टिपल दुवैले सम्झौताअनुसार गत साउन १० मा पहिलो खेप ल्याउनुपर्नेमा अझै त्यसको छाँटकाँट छैन । आगामी शनिबारभित्र सबै परिमाणमा आयात गरिसक्नुपर्नेमा त्यसको पनि कुनै संकेत देखिँदैन । यी कम्पनीले मात्रै समयमा ल्याइदिएको भए अहिले हाहाकार हुँदैनथ्यो ।मल आयात गर्न नसकेको शैलुङ कम्पनीका सञ्चालक शारदाप्रसाद अधिकारीेको छवि आफैंमा विवादास्पद छ । आफूले जिम्मा लिएका सार्वजनिक निर्माणका कैयौं ठेक्का उनले अलपत्र छाडेका छन् । गत वर्ष भक्तपुरमा त समयमै सडक निर्माण नगरिदिएकोमा स्थानीयवासीले उनको तस्बिर अंकित पोस्टर नै टाँसेका थिए । यिनकै कम्पनीले गत वर्ष पनि सम्झौताअनुसार तोकिएको मल समयमा ल्याउन सकेको थिएन । फेरि पनि यही कम्पनी मल आयातका निम्ति छनोटमा पर्नुले हाम्रो सार्वजनिक खरिद प्रणाली र यसको प्रयोगमाथि नै प्रश्न उठ्छ । बारम्बार सम्झौताअनुसारका काम फत्ते नगर्दा पनि उनी कहिल्यै सच्चिने गरी दण्डित भएको पाइँदैन । सत्तारूढ नेकपाका एक अध्यक्ष पुष्पकमल दाहालका घरबेटीसमेत रहेका अधिकारीमाथि कारबाही नहुनु र उल्टै ठेक्का थपिँदै जानुमा आम आश्चर्य छ । यसमा स्वयं अध्यक्ष दाहालको प्रत्यक्ष भूमिका होलानहोला, तर अधिकारीले उनको नाम भजाएको बुझ्न मुस्किल पर्दैन । अधिकारीको विवादास्पद क्रियाकलापमा दाहालको संरक्षण वा सहमति छैन भने उनले यसबारे सार्वजनिक रूपमा प्रस्ट पार्नुपर्छ । र, सरकारले पनि यस्ता प्रवृत्तिलाई बारम्बार प्रोत्साहित गर्नु हुन्न ।मल आयात ठेक्का दिइसकेपछि सरकारले ठेकेदार कम्पनीलाई प्रभावकारी ढंगले तारन्तार ताकेता गरेको भए पनि अन्तिम अवस्थामा यति सकस नपर्न सक्थ्यो । ठेकेदारहरूले मल ल्याउने अपेक्षा पूरा नगरिदिएको कृषिमन्त्री घनश्याम भुसालको लाचार भूमिका आफैंमा दयनीय देखिन्छ । मन्त्री भुसालका अनुसार मल आइपुग्नेबारे ठेकेदारहरूले कुनै सूचना दिइसकेका छैनन् । सम्झौताबमोजिम शनिबारसम्म वीरगन्ज नाकामा मल ल्याइपुर्याउन अब सम्भव देखिँदैन । तसर्थ, तोकिएको अन्तिम समयमा मल आई नपुगेमा ती ठेकेदारहरूमाथि कुनै उदारता नदेखाई कानुनी कारबाही गर्न सम्बन्धित निकायहरू रत्तिभर हिच्किचाउनु हुन्न । र यसमा कसैको कुनैखाले पहुँच बाधक बन्नु हुँदैन । सम्झौता सर्त उल्लंघन गरेर मुलुक र किसानलाई ठूलो घाटा पुर्याउनेहरूको कानुनी प्रक्रियाअनुसार ठेक्का खारेजी र धरौटी जफ्त गरिनुपर्छ । यसका निम्ति कृषिमन्त्री भुसालले अग्रसरता लिनुपर्छ । भविष्यमा यस्तो लापरबाही गर्ने आँट कसैले नगरोस् भन्नेमा पनि सरकार सचेत रहनुपर्छ । र, किसानहरू यतिखेर चर्को समस्यामा भएकाले बंगलादेशसित पैंचो मागिएको मल चाँडै ल्याउने तारतम्य मिलाउनुपर्छ । जसरी भए पनि समय नघर्कंदै यस वर्षको गर्जो टार्नुपर्छ र आगामी वर्षदेखि विगतका गल्ती नदोहोर्याउने गरी ठोस योजनाका साथ अघि बढ्नुपर्छ ।"
बैंकहरूले नाफा मात्रै हेरे,"कोरोना भाइरसको चपेटामा मुलुक नराम्ररी फसेको छ । दैनिक हजारौं व्यक्तिको रोजगारी गुमिरहेको छ । मजदुरी गर्नेहरूलाई भोकमरी लाग्न सक्ने खतरा बढेको छ । कोरोना संक्रमितको संख्या ४० हजार नाघिसक्यो, आर्थिक गतिविधि ठप्प छ । ६ महिनादेखि सार्वजनिक यातायात बन्दप्रायः छ । यस व्यवसायमा निर्भर मजदुरहरू बिहानबेलुका कसरी हातमुख जोड्ने भन्ने चिन्तामा छन् । गाडीमा लगानी गर्नेहरूलाई नाफाखोर बैंकहरूले आत्महत्या गर्न बाध्य पार्दै छन् । यो संवेदनशील समयमा समेत सार्वजनिक यातायात व्यवसायीसँग यी नाफाखोर बैंकहरूले १ सय ४५ प्रतिशतसम्म ब्याज लिँदासमेत नियमनकारी निकायहरू संवेदनाहीन बन्दै गएका छन् । आफूलाई अग्रणी बैंक भन्न रुचाउनेहरूले सावजनिक सवारीसाधनसँग चर्को ब्याज असुलिरहेका छन् । महामारीका कारण आउँदो वर्ष मुनाफा घट्छ भन्ने रोइलो छ । सरकार तिमी छौ भने कहाँ छौ ? मुलुक बन्द भएको छ महिना पुग्न लाग्दासमेत आम नागरिकका पीडाले तिमीलाई छोएको छैन । के तिम्रो उपस्थिति यस्तै नाफाखोरका लागि मात्रै हो ? रामकृष्ण बराल, जोरपाटी५, काठमाडौं"
परोपकारी संस्थाभित्र दागैदाग,"२०७२ सालको महाभूकम्पले ध्वस्त भएका भौतिक संरचना र अभावग्रस्त माहोलले सर्वत्र कोलाहल मच्चिएको थियो । भूकम्प प्रभावितको घाउ अझै पुरिएको छैन । संवेदनशील हृदय हुनेहरूले त्यसबेला सक्दो सहयोग गरे । दातृ निकाय र राष्ट्रहरूको सहयोग पनि प्रशंसनीय रहृयो । भूकम्पलाई अवसर ठान्नेहरू पनि देखिए । रेडक्रस पदाधिकारीका कर्तुतैकर्तुत समाचार यस्तै दुराचारी व्यक्तिसँग सम्बन्धित छ । रेडक्रस सोसाइटीलाई आमजनताले निस्कलंक र पवित्र संस्था मान्दै आएका छन् । तर उक्त संस्थाका ६ पदाधिकारीले भूकम्पपीडितका लागि भनेर दातृ निकायले दिएको रकम समाज कल्याण परिषद्को नियमावलीविपरीत मासिक तीन लाखभन्दा बढी तलब बुझ्ने गरी आफैं डाडुपन्यु चलाएको यथार्थ निन्दनीय छ । भूकम्प प्रतिकार्यका लागि तत्कालीन सभापति सञ्जीव थापाको अध्यक्षतामा बनेको समितिले मनोमानी ढंगबाट तलब स्वीकृत गरेर आफ्नै खातामा रकम हालेको देखिएको छ । छानबिन गर्दा संस्थाका प्रभावशाली व्यक्तिहरूले २०७२ असारदेखि २०७५ असारसम्म तलबको नाममा बह्मलुट मच्चाएको पाइयो । खोतल्दै जाँदा रेडक्रसका केही पदाधिकारीले नियमविपरीत २०५२ सालदेखि अहिलेसम्म तलब लिइरहेको पनि देखिन्छ । तलब प्रकारणबाहेक भक्तपुरमा जग्गा खरिद गर्दा १ करोड १२ लाख कमिसन खाएको, खानेपानी परियोजनाको सामान खरिद, भृकुटीमण्डपमा निर्माणाधीन भवनको ठेक्कामा भ्रष्टाचार भएको सन्दर्भ पनि जोडिएको छ । सानातिना अनियमितता त कति होलान् कति ! जिल्ला प्रशासन कार्यालय, काठमाडौंले गठन गरेको छानबिन समितिले कारबाहीका लागि सिफारिस पनि गरिसकेको छ । जसरी अनगिन्ती जघन्य अपराधसँग सम्बन्धित समितिका सिफारिसहरू चाङ लागेर थन्किएका छन् । त्यसैगरी रेडक्रसमाथिको कारबाही पनि सेलाएर जाने त होइन ? भुवनेश्वर शर्मा, चन्द्रागिरी२, काठमाडौं"
किसानलाई सधैँ पगटा मात्रै,"पहुँचको भरमा ठेक्का दिँदा मल हाहाकार समाचारले हाम्रो सरकारी संयन्त्रले कसरी काम गर्छ भन्ने बताउँछ । नेपाल कृषिप्रधान देश भए पनि कृषिका लागि प्रभावकारी नीति नबन्दा नीतिगत बेइमानीले प्रश्रय पाइरहेको छ र किसानले दुःख झेल्नुपरेको छ । मल अभावले कुल गार्हस्थ्य कृषि उत्पादनमा प्रभाव पार्नेछ । यो वर्ष अत्यधिक वर्षाका कारण धान रोपाइँ धेरै भएको सुखद खबर सुनिए पनि धानका बालामा चामल भरिन आवश्यक पौष्टिक तत्त्व नपुग्दा पगटा मात्रै फल्ने निश्चित छ । सरकारी कार्यहरू कतिसम्म निकम्मा हुन्छन् भन्ने कृषिप्रधान देशमा भएको मलको हाहाकारले पुष्टि गर्छ । गमलामा धान रोपेर चर्चा बटुल्ने र चामल आयात गरेर रेकर्ड राख्न खोज्ने प्रवृत्ति यसपालि पनि दोहोरिएको छ । महामारीलाई दोष दिएर कृषि मन्त्रालय उम्कन पाउँदैन । पहुँचका आधारमा बेलैमा मल आयातको ठेक्का हात पारे पनि बाली भित्र्याउने बेला भइसक्यो मल आउने लक्षणै छैन । मल ल्याउन सकिन्न भन्ने क्षमताहीन ठेकेदारलाई थाहा नहुने कुरै भएन । कम दर रेटमा टेन्डर हात पार्ने र छिर्की लगाएर भाउ बढाई नाफा निकाल्नमा ठेकेदार केन्द्रित छन् । परिस्थितिजन्य कारणले मल आयात गर्न नसकिएकै भए बेलैमा किन जानकारी दिइएन ? मल आउँदैन भन्ने थाहा पाएर पनि कृषिसँग सरोकार राख्ने निकायहरू किन मैन बसे ? मल नआइपुग्नुमा कोको दोषी छन् भन्ने पत्ता लगाएर कारबाही गर्नुपर्छ । श्यामसुन्दर कुइँकेल, हाँडीगाउँ, काठमाडौं"
महामारीलाई बेवास्ता गर्न मजदुरहरू विवश,"लकडाउनपछि भारतका कुनाकाप्चामा मजदुरी गरी जीवन धान्नेहरू महिनौं हिँडेर स्वदेश फर्किए । घर आएपछि सुरक्षित भइन्छ भन्ने भावना धेरै दिन टिक्न सकेन । यतिबेला फेरि हजारौंको संख्यामा मजदुरहरू भारत गइरहेका छन् । यसरी जानेहरूमा पश्चिम पहाडका मजदुरहरू बढी छन् । दसैं नजिकिँदै गर्दा सीमामा मजदुरहरूको चाप बढेको छ । दैनिक हजारौंको संख्यामा मजदुरहरू आफ्ना लालाबाला बोकेर कोही पैदल त कोही बस रिजर्भ गरी दक्षिणी सीमाबाट भारत प्रवेश गरिरहेका छन् । सरकारले आफ्ना नागरिकको जीवन जोगाउन नसक्दा महामारीलाई बेवास्ता गर्दै मजदुरहरू भारत छिर्न विवश छन् । कोरोनाको त्रासभन्दा भोकले बढी सताएको छ । दैनिक ज्यालादारीमा भोक टार्ने गरिबहरू मानसिक तनावमा छन् । केही मजदुर सडकपेटीमा भेटिन थालेका छन् भने केही बटुको लिएर गाउँ प्रवेश गरिरहेका छन् । मागेर जीवन धान्न अप्ठ्यारो मान्ने केही नागरिक आत्महत्याको बाटो रोज्न लाचार छन् । थुप्रै ठाउँमा आत्महत्याका घटनाहरू सार्वजनिक भइरहेका छन् ।सरकारले कोही पनि भोकै मर्दैन भनेर गरेको ओठे प्रतिबद्धताअनुरूपको कार्य नगरेकाले आलोचना भइरहेको छ । यस्तो महामारीमा सरकारले यस्तै झूटो वाचा र चरित्र प्रदर्शन गरिरहने हो भने निकट भविष्यमै नागरिकले राजनीतिक विद्रोह गर्नेछन् । भोकको महामारी र भोकको त्रासबाट मर्नुभन्दा सरकारको झूटो प्रतिबद्धताविरुद्ध लडेर मर्न तयार हुनेछन् । निकै लामो समयदेखि जनस्तरमा मजबुत रहेको भारतसँगको नातालाई सहजीकरण गर्नुको विकल्प छैन । नेपालका गरिब, दलित र मजदुरहरूको जीवनको सहारा यहाँका शासकहरूभन्दा भारतीय भूमि भएको छ । यसलाई महामारीमा पनि भारत छिर्न तमतयार मजदुरहरूको लस्करले प्रस्ट पार्छ । यो विषयमा सरकार बेलैमा सचेत हुनु जरुरी छ । महामारीको व्यवस्थापन यही गतिमा नहुने हो भने मानिस भाइरसले भन्दा पनि भोक, रोग र शोकले बढी मर्नेछन् । राजेश विद्रोही, लहान, सिरहा"
'मेरो चरित्रहत्या भयो,"कान्तिपुरको गत साउन १८, २० र २१ को प्रथम पृष्ठमा मेरो नाम र तस्बिरसहित प्रकाशित समाचारप्रति यो खण्डन पठाएको छु ।१ समाचारको शीर्षक आफैंमा दुराशयपूर्ण छ । झूटा विवरण राखी मेरो व्यक्तिगत प्रतिष्ठा, कार्यरत पदको मर्यादा तथा चरित्रहत्या गर्ने उद्देश्यले अनर्गल प्रचार गरिएको छ ।२ म सुशील भट्टको कुनै पनि आयोजना छैन । मैले निर्माण ठेकेदारका रूपमा अहिलेसम्म काम गरेको छैन । मेरा कारणले कुनै आयोजना निर्माणमा ढिलाइ तथा आयोजना अलपत्र परेका भन्ने कुरामा सत्यता छैन । संलग्नै नभएको आयोजनामा मेरो नाम जोडेर बिचौलिया किटान गरिएको छ । त्यसैले ठूला आयोजना हात पार्न राजनीतिक बिचौलियाको काम गरेको भन्ने समाचार भ्रमपूर्ण छ । ६० मेगावाट क्षमताको माथिल्लो त्रिशूली ३ ए को क्षमता र लागत बढाउने विषय सम्बन्धित नियोक्ता र निर्माण व्यवसायीबीचको विषय भएकाले मेरो कुनै संग्लनता छैन ।३ योग्यता सम्बन्धमा म कानुनबमोजिम योग्य भएकाले नै नेपाल सरकार मन्त्रिपरिषद्ले खुला प्रतिस्पर्धाबाट लगानी बोर्डको प्रमुख कार्यकारी अधिकृत नियुक्त गरेको हो ।४ बिचौलिया दाजुभाइको अस्वाभाविक पहुँच, जसले नेकपाभित्र भाँडभैलो मच्चाइरहेका छन् भनी मेरोसमेत नाम र तस्बिर राखी बिचौलिया शब्द प्रयोग गरी हुँदै नभएको र नगरेको कुरा सम्प्रेषण गरिएको छ ।५ विगतमा सम्मानित अदालतबाट पूर्णतः सफाइ पाएर मुद्दाको टुंगो लागिसकेको विषयमा मेरो बुबालाई जोडेर कपोलकल्पित र भ्रामक समाचार प्रकाशन गरिएको छ । मेरो परिवारको चरित्रहत्या गर्न कोसिस भएको र मान सम्मानमा चोट पुर्याएको मेरो ठहर छ । पत्रकार आचारसंहिता २०७३ तथा प्रेस काउन्सिल ऐन२०४८ ले बिनातथ्य र प्रमाण कसैको व्यक्तिगत प्रतिष्ठा, मानसम्मान, चरित्रमा आघात पार्ने दुराशय लिई मानमर्दन र चरित्रहत्या गर्न सञ्चारमाध्यमले समाचार प्रकाशन गर्न नहुने स्पष्ट गरेको छ । तसर्थ कुनै तथ्य र प्रमाणबिना मेरो विषयमा समाचार तयार एवं प्रकाशन गर्दा पत्रकार आचारसंहिता र प्रेस काउन्सिल ऐनको समेत उल्लंघन गरिएको छ । सुशील भट्ट, लगानी बोर्डसंवाददाताको भनाइ१ समाचारको उद्देश्य तपाईंको व्यक्तिगत प्रतिष्ठा, कार्यरत पदको मर्यादा तथा चरित्रहत्या गर्ने हुँदै हैन । व्यक्तिगत चरित्रबारे समाचारमा उल्लेख छैन । सार्वजनिक लाभको पद र त्यससँग सम्बन्धित विषय सार्वजनिक सरोकार हुन् । तिनमा टीकाटिप्पणी गर्न मिल्छ ।२ सुशील भट्टले निर्माण व्यवसायीका रूपमा काम गरे भन्ने विषय समाचारमा छैन । सुशीलका भाइ दीपकले एजेन्ट (जसलाई बिचौलिया पनि भनिन्छ) को काम गरी केही आयोजना निर्माण जिम्मेवारी लिएको सरकारी अभिलेखले देखाउँछ । बोर्डको प्रमुख कार्यकारी पदको दरखास्त दिने क्रममा तपाईं आफैंले भाइको कम्पनीमा काम गर्ने गरेको अनुभव पेस गर्नुभएको छ । तपाईंले जहाँ आफू संलग्न छु भन्ने विवरण पेस गर्नुभयो, त्यही निर्माण व्यवसायीले आयोजना अलपत्र पारिरहेको सरकारी अभिलेख र सार्वजनिक रेकर्डमा लुकेको छैन । भाइले निर्माण व्यवसाय गर्ने र दाजु त्यहीँको कार्यअनुभव देखाएर त्यससँग प्रत्यक्ष सरोकार भएको पदमा जाँदा स्वार्थको द्वन्द्व हुन्छ नै । त्यो विषय उठाउनु पत्रकारको पेसागत धर्म हो ।३ योग्यता सम्बन्धमा, लडानी बोर्डको प्रमुख कार्यकारी अधिकृत (सीईओ) छनोटका लागि गठित विज्ञ समितिमा उठेकै प्रश्नहरूलाई सार्वजनिक गरिएका हो । कुनै पनि सार्वजनिक पदमा बसेका व्यक्तिको योग्यताबारे प्रश्न उठाउनु चरित्रहत्या हैन, लोकतन्त्रमा प्रेसको आधारभूत जिम्मेवारी हो ।४ नेपालको सत्तारूढ प्रमुख दल नेकपाको बैठकमै भट्ट दाजुभाइबारे बहस भएको र नेताहरूबीच विवादसमेत भएकाले अस्वाभाविक पहुँच, जसले नेकपाभित्र भाँडभैलो मच्चाइरहे भनेर सार्वजनिक गरेका हौं । राजनीतिक पहुँचका आधारमा हुने क्रियाकलाप, लाभ र अन्य व्यवहार समाचार सामग्री हुन् ।५ पत्रकार आचारसंहिता २०७३ तथा प्रेस काउन्सिल ऐन२०४८ का व्यवस्थाको पालना गरेरै समाचार लेखिएका हुन् । अदालतबाट सफाइ पाएर मुद्दा टुंगो लागिसकेको विषयलाई सोही विवरणका रूपमा मात्रै उल्लेख गरिएको छ । विगतमा लागेको भ्रष्टाचार आरोपबारे सफाइपछि आरोप उल्लेख गर्न नमिल्ने होइन । तसर्थ, उल्लिखित तीन समाचार तथ्य, प्रमाण र पत्रकारिताको मूल्यमान्यताभित्रै रहेर लेखिएका छन् । कृष्ण आचार्य, कान्तिपुर"
किन हुन्छ देशको दुर्दशा ?,"आज राजनीतिको केन्द्रीय भावमा कुन दल र कुन नेता छ ? केन्द्रीय भाव अर्थात् जो राष्ट्र मर्मअनुरूप छ, जसमाथि भरोसा गर्न सकिन्छ, जसको नेतृत्वमा आफू, आफ्नो परिवार र देश सुरक्षित छ भनेर मानिस ढुक्क हुन्छन् । जसमाथि आज नपुग भए भोलि होला, अहिले अपर्याप्त भए पनि क्रमशः गर्ला भन्ने आशा र भरोसा हुन्छ, त्यसैलाई भनिन्छ, लोकतन्त्रमा राजनीतिको केन्द्रीय भाव, त्यहीँ अडेको हुन्छ मानिसको विश्वास । नास्तिकको त थाहा भएन, आस्तिकका मनमा भगवान् भएजस्तै भाव, आस्था र विश्वासको आधार । जो राष्ट्रप्रति समर्पित छ, त्यही चिन्तन गर्छ र देशवासीको चिन्ता जसको मनमा हुन्छ, त्यही रहन्छ केन्द्रीय भावमा र जो संकटका बेलामा स्रोत परिचालन गरेर संकट टार्न आफैं लागिपर्छ, त्यसैलाई भनिन्छ नेतृत्व । मैले यी हरफमा उठाएको विषय सधैंभन्दा फरक छ र म यस आलेखमा यसै विषयमाथि चर्चा गर्न गइरहेको छु ।यो किन पनि भने यस बेला त झनै केन्द्रीय भावमा को छ भनेर ठम्याउनु आवश्यक भएको छ । विश्वभरि नै महामारीको प्रकोप छ र यसलाई सत्ता र प्रतिपक्षमा रहेका दलहरूले कसरी ग्रहण गरे र प्रत्युत्तर दिए, यसैमा यिनको प्रतिबद्धता र कार्यकौशल झल्किन्छ र झल्किने हो । सामान्यभन्दा असामान्य परिस्थितिमै राज्यको प्रभावकारिताअप्रभावकारिता र संवेदनशीलताअसंवेदनशीलताको प्रत्यक्ष अनुभूति हुने हो र त्यो बडो वेगपूर्वक भइरहेको छ । मान्छे चिनिने पनि असामान्य परिस्थितिमै हो । देशमा औषधि र जाँच उपकरणमा भ्रष्टाचार हुनु, उपचार नपाई धेरैको ज्यान जानु अवश्यम्भावी निष्कर्ष जस्तै भएको छ । भ्रष्टाचार, अनियमितता, अमानवीयता सामान्य भएका छन् । कमिसनखोरको मिलेमतोमा जनस्वास्थ्यमाथि नै खेलबाड गर्ने काम भइरहँदा सरकारमा बस्नेहरूको त विवेक खुलेन नै, प्रतिपक्ष पनि सत्ताकै अनुहार हेरेर मुग्ध भइरह्यो । ज्यादै नै अनुरक्त प्रेमी उद्दण्ड प्रेमिकाप्रति मुग्ध भएजस्तै ।निम्न आय वर्गका मानिस रोगले होइन, भोकले मर्ने अवस्था आएको छ र मध्यम वर्ग पनि दैनन्दिनी धान्न नसक्ने अवस्थामा पुग्दै छ । हुन त ठानिन्छ उच्च वर्गलाई समस्या छैन तर त्यस्तो हुँदैन । उच्च वर्ग पनि कम समस्याग्रस्त छैन किनभने उच्च वर्गमाथि निर्भर मानिस त्यत्तिकै हुन्छन् । जस्तै ः चौधरी, गोल्छा, खेतान, ज्योति ग्रुप आदि धनी छन् तर उनीहरूमाथि निर्भर मानिस पनि उत्तिकै हुन्छन्, निर्भरको छाक उनैले टारिदिनुपर्छ । जीविकोपार्जनको ख्याल उनीहरूले गर्नुपर्छ । त्यसैले निम्नदेखि उच्च वर्गसम्मका सबैको आश राज्यप्रति नै हुन्छ, थेग्न मद्दत गर्नु राज्यको कर्तव्यभित्र नै पर्छ । कर उठाउन मात्र मानिसलाई राज्य चाहिएको होइन, यथार्थमा संकटमा विशेष व्यवस्था गरोस् भनेर हो । किनभने विशेष गरेर संकटका अवस्थामा सबैको भर राज्यमाथि हुन्छ । राज्य चाहिने नै त्यसैका लागि हो, आडभरोसा होस् भनेर । आफ्नो कोही छ, आश्रय भनेर ।तर महामारीले निम्त्याएको कहरसँगै देखिँदै छ, औधि आश गरिएका र भरोसायोग्य ठानिएका प्रधानमन्त्री ओली तथा स्थिरता र समृद्धि सुनिश्चित गर्न रोजिएको उनको नेकपाले देशलाई लकडाउन गरिदिएपछि आफ्नो काम सम्पन्न भएको ठाने । दल र प्रधानमन्त्री दुवैले । प्रधानमन्त्रीले आफू बालुवाटारबाहिर निस्कनु नै आवश्यक ठानेनन् । अरू त अरू, आफ्नै दलका बैठकहरू र यावत् कार्यक्रम प्रधानमन्त्री निवासमै सम्पन्न गरिए, गरिँदै छन् । पार्टीको काम पार्टी कार्यालय र राज्यको काम सिंहदरबारबाट हुनुपर्नेमा कामबेकाम सबै बालुवाटार निवासमा हुन थालेका छन् ।यसर्थ यो शासन कति जिम्मेवार रहेछ त, पाइलैपिच्छे उदांगिँदो छ । महामारीका कारण भारतबाट देश फर्केका मानिस, यहाँ भोकभोकै परेर दिनहुँ फेरि लस्करै उतै फर्किन थालेका छन् । प्रधानमन्त्री ओलीले भनेका थिए, कोही भोकै बस्नुपर्दैन तर मानिस भोककै कारण मलर सदा तराईमा र सूर्यबहादुर तामाङ काठमाडौंका सडकमै मरे । यस्तै बेहाल धेरै ठाउँमा छ । मनकारी मानिसले भोजन उपलब्ध गराएका कारण धेरैको ज्यान जोगिएको छ । राज्य कहाँ हुन्छ यस्तो बेलामा ? यसको उत्तर स्वयं प्रधानमन्त्रीसँगै छैन । राज्यकै भर पर्ने हो भने रोगभन्दा भोकले मृत्यु हुने सम्भावना अत्यधिक छ । आत्महत्या बढ्दो छ ।विदेश गएका नेपाली फर्किन चाहँदा फर्किन पाएनन् । भर्खरै मात्र यूएईमा रामजीवन केवटको जहाज कुर्दाकुर्दै मृत्यु भयो । यहाँ, देशैभित्र त्यस्तै बेहाल छ । विदेशबाट फर्केकाको सञ्चिति सकिँदै छ, कसरी चलाउने घरव्यवहार कुनै टुंगो छैन । यता भने लकडाउन र निषेधाज्ञाको अवधि निरन्तर बढाइँदै छ । यस्तोमा जीवन धान्ने वैकल्पिक उपाय के भन्ने सोच्नु नै आवश्यक ठानिएन । त्यस्तै, ज्यालादारी र न्यूनतम आम्दानीमा आश्रित व्यक्ति र परिवारलाई मुखमा माड लगाइदिन सरकारको संयन्त्र सक्रिय हुनुपर्ने, तर एकै दिन पनि सरकार यसतर्फ चिन्तित भएन, भएको पाइएन । लकडाउनको आदेश र निषेधाज्ञा जारी गरेपछि आपूर्ति सहजीकरण गर्नुपर्छ र कम्तीमा ज्यालादारीमा बाँचेकालाई खान दिनुपर्छ भन्नेसम्मको विवेक नहुनेहरूलाई राजकाजको जिम्मा दिएको वर्तमान अवस्थाको चित्रण नै कहालीलाग्दो छ । दुर्भाग्यवश, यो सबै नेपालको इतिहासमा सबैभन्दा बढी पत्याइएका भनिएका प्रधानमन्त्रीको कार्यकालमा भइरहेको छ ।यस परिचित्रबाट के प्रस्ट हुन्छ भने, नेपाल कम्युनिस्ट पार्टी (नेकपा) दुईतिहाइ नजिकको अभिमत भएर पनि देशको केन्द्रीय भावमा स्थापित हुन सकेन । संकट सम्हाल्ने तत्परता र विवेकै देखिएन । चाहिने कार्यकौशल भएन नै भने, अर्कातिर लोकतान्त्रिक निष्ठा पनि भएन । अर्थात्, जहाँ कुनै बेला नेपाली कांग्रेस थियो र त्यसका बीपी कोइरालासदृश युगद्रष्टा नेता थिए, नेकपा र ओली त्यो स्थानमा उक्लिन सकेनन् । सक्ने पनि देखिएन । ओली बीपी कोइरालासदृशै युगान्तकारी आशाभरोसाका रूपमा स्थापित हुन पुगे भनेर यदि कसैले भन्यो भने त्यो पक्कै अतिरञ्जना हुन्छ र त्यसले बीपीको उच्चमूल्यन होइन अवमूल्यन भएको ठहर्छ । चुनावमा जनताको अपार साथका बावजुद ओली केन्द्रीय भावमा स्थापित हुनै सकेनन् । त्यसैले कसैले यदि उनको बिर्सेर उच्च मूल्यांकन गर्यो भने उल्टै व्यंग्यका रूपमा लिइने सम्भावना बढी छ । यसो हुनाका दुई कारण छन् ।पहिलो, दुईतिहाइ नजिकको बहुमत पाएको एकछत्र कम्युनिस्ट सरकारको शासनमा के देखियो भने कम्युनिस्टले जत्ति गरे पनि आफूमा लोकतन्त्र प्राकट्यको सम्भावनाका लागि मार्ग नै प्रशस्त नगर्दा रहेछन् । त्यसैले कम्युनिस्टहरू लोकतन्त्रसम्मत हुँदैनन् भनेर अरू कसैले भनिरहनै नपर्ने भएको छ । एकान्त पर्दा कम्युनिस्टहरू आफैं भन्दा रहेछन् र व्यवहारबाट त्यही नै प्रदर्शित हुँदो रहेछ । उनीहरूका पाठशालाले पढाएको प्रणाली नै फरक हुन्छ त्यसैले । स्वयं कम्युनिस्टहरू सविनय, सहर्ष लोकतन्त्रको जीवनदर्शनलाई आत्मसात् गर्दैनन् नै, एकान्त पर्नासाथै यसलाई यस्सो मुख बंग्याएर बुर्जुवा भन्दा रहेछन् । आफू अलोकतान्त्रिक हुनाको प्रमाण आफ्नै आचरण र व्यवहारबाट प्रदर्शित गर्दा रहेछन् । त्यसैले जति नै हाउभाउ प्रदर्शन गरे पनि कम्युनिस्टले यस प्रणालीप्रति अपनत्व ग्रहण गर्न सक्दैनन्, सकिरहेका हुँदैनन् । त्यसैले प्रबल बहुमत हुँदाहुँदै पनि नेकपा लोकतान्त्रिक प्रणालीको केन्द्रीय भावमा स्थापित हुन नसकेको हो । अर्को कारण हो, व्यक्तित्व स्खलन ।निश्चय नै, २०७२ सालमा संविधान जारी भएलगत्तै भारतले लगाएको नाकाबन्दीविरुद्ध उभिएका ओलीमा नेपाली जनताले राजनेता (स्टेट्सम्यान) देख्न खोजेका थिए । तर दोस्रोपटक प्रधानमन्त्री बनेपछि स्वयं ओली आफैं आफूमाथि नै व्यंग्य गर्न थाले र लोकप्रियताबाट ओरालो लाग्दै गए । ओरालो यतिसम्म लागे कि, उनको प्रतिरक्षामा प्रस्तुत हुन कोही तयार नभएरै होला, उनी निवासमै टेलिभिजन बोलाएर आफैं दुई घण्टाभन्दा लामा व्याख्यान दिनुपर्ने अवस्थामा पुगेका छन् । नेकपामा अर्को को छ त्यस्तो व्यक्तित्व जो आफ्ना ससाना स्वार्थभन्दा माथि उठेको छ, जो रातोदिन देशका बारेमा सोच्दो होस् । दुर्भाग्यवश, दृश्यमा त्यस्तो भरोसायोग्य व्यक्तित्व कोही छैन । अर्थात्, नेकपा दल र नेताका व्यक्तित्व राजनीतिको केन्द्रीय भावमा स्थापित हुनु त परै, उल्टै लाखापाखा उछिट्टिइरहेका छन् ।राजनीतिमा केन्द्रीय भावको महत्त्वपूर्ण अर्थ हुन्छ र त्यसैअनुसार दल होस् अथवा व्यक्तिको स्थान निर्धारित हुन्छ । सामान्य त सामान्य भइगयो, असामान्य अवस्थामा नेतृत्वको परख हुन्छ । यस परखमा सत्ता त विफल भयो नै, प्रतिपक्ष पनि आश गर्नयोग्य रूपमा प्रस्तुत हुन सकेन । वर्तमान संकटको सामना गर्ने दिशामा तत्परता त परै, सत्ता र प्रतिपक्ष दुवै आफैं लुकेका, कुना पसेका छन् । यसर्थ मैले यस आलेखको प्रारम्भमा राखेको कुन दल र नेता छ राजनीतिको केन्द्रीय भावमा भन्ने जिज्ञासा रिक्ततामा टुंगिएको छ । अर्थात्, नेपाली राजनीतिको केन्द्रीय भाव रिक्त छ, आजका सत्ता र प्रतिपक्ष दुवै त्यो स्थान ग्रहण गर्न अयोग्य छन् । राजनीतिको केन्द्रीय भाव रिक्त भएकैले जनताले असह्य कष्ट भोग्नुपरेको र देश दुर्दशाग्रस्त हुन पुगेको हो ।"
सम्बन्धविच्छेद र नेपाली सोच,:
कोरोनाले भारतीय अर्थतन्त्र खुम्चियो,"कोरोना भाइरसको महामारीका कारण थलिएको भारतले अर्थतन्त्रमा पनि नराम्रो चोट बेहोर्नुपरेको छ । भारतको केन्द्रीय तथ्यांक कार्यालयका अनुसार चालु आर्थिक वर्ष (सन् २०२०२१) को पहिलो त्रैमासिक अवधिमा भारतीय अर्थतन्त्र करिब एक चौथाइले खुम्चिएको हो । कार्यालयका अनुसार देशको कुल गार्हस्थ्य उत्पादन (जीडीपी) २३९ प्रतिशतले ऋणात्मक रहेको छ । यसको अर्थ गत वर्षको तुलनामा यस वर्षको पहिलो तीन महिनामा वस्तु तथा सेवाको उत्पादनमा करिब २४ प्रतिशतले घटेको छ । अर्थविद्हरूले पहिलो त्रैमासिक अवधिमा भएको गिरावटका आधारमा यस वर्ष भारतको समग्र आर्थिक वृद्धिदर करिब ७ प्रतिशतले ऋणात्मक रहने प्रक्षेपण गरेका छन् । त्यसो भएको खण्डमा पछिल्लो दशकमा वार्षिक औसत ७ प्रतिशतको आर्थिक वृद्धिदर हासिल गरेको भारतीय अर्थतन्त्रका लागि ठूलो झट्का हुनेछ । र, स्वतन्त्र भारतको इतिहासमै सबैभन्दा दुःखद खबर बन्नेछ । यसअघि सन् १९७९८० मा भारतीय अर्थतन्त्र ५२ प्रतिशतले ऋणात्मक रहेको थियो । भारतीय अर्थतन्त्रमा पूर्वानुमानअनुसार गिरावट देखिएको खण्डमा उसको सन् २०२४२५ भित्र ५० खर्ब डलरको अर्थतन्त्र बन्ने आकांक्षामा ठूलो चोट पुग्ने निश्चित छ । करिब ३० खर्ब डलरको भारतीय अर्थतन्त्र हाल विश्वको पाँचौं ठूलो अर्थतन्त्रमा पर्छ । भारतीय अर्थतन्त्रमा देखिएको पछिल्लो गिरावटको प्रमुख कारण कोरोना भाइरसको महामारी रोकथाम र नियन्त्रणका लागि गरिएको लकडाउन प्रमुख कारण हो । त्यसो त महामारीको प्रभाव सुरु हुनुअघि नै भारतीय अर्थतन्त्रमा केही नकारात्मक संकेतहरू नदेखिएका होइनन् । मार्च पहिलो साता सार्वजनिक तथ्यांकले भारतमा बेरोजगारीको अवस्था गएको ४३ वर्षकै सबैभन्दा बढी देखाएको थियो । कोरोना महाव्याधिले भने अर्थतन्त्रका सबै क्षेत्रमा प्रहार गरेको सार्वजनिक पछिल्ला तथ्यांकहरूबाट बुझ्न सकिन्छ । भारतीय अर्थतन्त्र विशेषगरी उपभोगमा आधारित अर्थतन्त्र हो । सवा अर्बभन्दा बढी जनसंख्याले गर्ने खर्चले नै भारतीय अर्थतन्त्र मूलतः निर्भर छ । त्यही उपभोगका लागि चल्ने माग र आपूर्तिको चक्रले नै भारतीय अर्थतन्त्रलाई अगाडि बढाउने गर्छ । तर, कोरोना महामारीले आममानिसको खर्च गर्ने क्षमतामै प्रहार गरेका कारण माग र आपूर्ति चक्र नै तोडिन पुगेको छ । त्यसको प्रभाव प्रायः सबै क्षेत्रमा पर्न गएको छ । मागमा आएको कमीले सेवादेखि उत्पादनमूलक क्षेत्रले बढी धक्का बेहोरेको छ । पहिलो त्रैमासिक अवधिमा होटल, रेस्टुराँलगायतका सेवा क्षेत्रमा सबैभन्दा गिरावट देखिएको छ । त्यसैगरी उद्योगधन्दा, खानीलगायतका क्षेत्रहरूको अवस्था ऋणात्मक छ । भारतको कुल गार्हस्थ्य उत्पादनमा सेवा तथा वस्तुको उपभोगले ठूलो हिस्सा ओगट्छ । त्यसैले यही क्षेत्रमा आएको २७ प्रतिशतको कमीले पूरै अर्थतन्त्रलाई प्रहार गरेको हो । कोरोना महामारीका कारण अर्थतन्त्रको अर्को अंगका रूपमा रहेको निजी क्षेत्र पनि त्यत्तिकै संकटमा परेको छ । आर्थिक वर्षको पहिलो तीन महिनामा निजी क्षेत्रबाट हुने खर्च र लगानी अघिल्लो वर्षको तुलनामा ४७ प्रतिशतले कमी आएको छ । माथिका दुई क्षेत्रले भारतको अर्थतन्त्रमा करिब ८८ प्रतिशतको योगदान गर्ने बताइएको छ । त्यसैले पनि यी दुई क्षेत्रमा देखिएको नकारात्मक प्रभावका कारण पूरै अर्थ व्यवस्थामा नै असर पुगेको दाबी गरिएको छ । त्यतिमात्र होइन, रोजगारीको प्रमुख स्रोत मानिने यी क्षेत्रमा देखिएको संकुचनले बेरोजगारी थप बढाउने अनुमान गरिएको छ । वैदेशिक व्यापार सकारात्मक देखिए पनि अर्थविद्हरूले आन्तरिक माग घटेका कारण आयातमा कमी आएकाले त्यस्तो परिदृश्य बनेको दाबी गरेका छन् । मोदी सरकारले त्यो प्रयास नगरेको पनि होइन । लकडाउनका कारण आर्थिक गतिविधि बन्द प्रायः हुँदा समस्यामा परेका साना व्यवसायी, गरिब र किसानलाई लक्षित गर्दै दर्जनौं प्याकेजहरू पनि घोषणा गरियो । गरिबीको रेखामुनि रहेका जनताका लागि निःशुल्क खाद्यान्न वितरणसमेत गरिएको थियो । यसका बाबजुद महामारीका कारण आमनागरिकको क्रय क्षमतामा ह्रास आएसँगै आन्तरिक मागमा ठूलो गिरावट आएका कारण पूरै अर्थतन्त्रलाई नराम्रो असर परेको देखिन्छ । र, अर्थतन्त्रमा देखिएको गिरावटले थप दस करोड मानिस गरिबीको रेखामुनि धकेलिएको अनुमान गरिएको छ । अर्थतन्त्रमा संकुचन देखिएपछि विपक्षी भारतीय राष्ट्रिय कांग्रेसले मोदी सरकारको चर्को आलोचना गरेको छ । पूर्वअर्थमन्त्री पी चिदम्बरमले आफूले बारम्बार सतर्क गराउँदा गराउँदै पनि मोदी सरकारले बेवास्ता गरेका कारण भारतीय अर्थतन्त्रले हालको परिस्थिति भोग्नुपरेको दाबी गरेका छन् । चिदम्बरमले कोरोना महामारीभन्दा धेरै अघि नै अर्थतन्त्रका परिसूचकहरू राम्रो नरहेको र मोदी सरकारले सही नीति लिन नसकेको आरोप लगाउँदै आएका थिए । उनले गत फागुनमा नै बढ्दो बेरोजगारी र घट्दो उपभोग भारतीय अर्थतन्त्रका लागि राम्रो संकेत नभएको चेतावनी दिएका थिए । तर, मोदी सरकारका प्रमुख आर्थिक सल्लाहकार कृष्णमूर्ति सुब्रमन्यनले भने भारतीय अर्थतन्त्रका नराम्रा दिन गइसकेको र क्रमशः सुधारका संकेतहरू देखापर्न थाल्ने दाबी गरेका छन् । पहिलो त्रैमासको अवधिमा पूरै विश्व नै लकडाउनको अवस्थामा थियो, त्यसैले पनि अर्थतन्त्रमा त्यस्तो गिरावट देखिएको हो । तर, अर्थतन्त्र फेरि कोरोनाको परिस्थितिबाट सुधारोन्मुख दिशामा अघि बढिसकेको छ र त्यसको प्रस्ट संकेत देखिइसकेको छ, मंगलबार भारतीय न्युज च्यानल एनडीटीभीसँग सुब्रमन्यनले भनेका छन् । निकट छिमेकी भएको र सबैभन्दा ठूलो व्यापार साझेदार भएका कारण भारतीय अर्थतन्त्रमा देखिने उतारचढावको बाछिटा क्रमशः नेपालमा पनि पर्ने गर्छ । त्यसैले भारतीय अर्थतन्त्रमा हाल देखिएको शिथिलताको असर नेपाली अर्थतन्त्रमा पनि बिस्तारै देखिँदै जानेछ । भारतीय रुपैयाँसँगको स्थिर विनिमय दरका कारण भारतीय अर्थतन्त्र कमजोर भएसँगै अन्तर्राष्ट्रिय मुद्रा बजारमा भारतीय रुपैयाँ कमजोर बन्दा त्यसको असर नेपाली रुपैयाँमा पर्छ । जसले गर्दा भारतबाट र तेस्रो मुलुकबाट हुने आयात महँगिने छ । त्यसैगरी भारतीय बजारमा मागमा कमी आउँदा त्यसको असर नेपालको निर्यात व्यापारमा पनि पर्नेछ किनभने नेपालको कुल निर्यातमा करिब ७२ प्रतिशत हिस्सा भारतको छ । आव २०७६७७ मा नेपालले गरेको ९८ अर्ब रुपैयाँको कुल निर्यातमध्ये ७० अर्ब भारततर्फ भएको थियो । त्यसैगरी सोही अवधिमा भएको ११ खर्ब ९७ अर्बको आयातमा भारतबाट मात्र ७३५ अर्बको आयात भएको थियो । वैदेशिक व्यापारको यो तथ्यांकबाट प्रस्ट हुने नेपालको अर्थतन्त्रको भारतमाथिको परनिर्भरताले पनि भारतीय अर्थतन्त्रमा देखापर्ने उतारचढावको प्रत्यक्ष असर नेपालमा स्वतः पर्ने प्रस्ट हुन्छ । अर्को प्रमुख कुरा भारत नेपालको रेमिट्यान्सको प्रमुख स्रोत मुलुक पनि हो । गत आर्थिक वर्षमा भारतबाट औपचारिक रूपमा मात्र ९३ अर्बभन्दा बढी रेमिट्यान्स भित्रिएको थियो, जुन कतारबाट भित्रिनेभन्दा मात्र कम हो । अनौपचारिक रूपमा भित्रिने रकमको हिसाब गर्ने हो भने त्यो अझै धेरै हुन जान्छ । २० लाखभन्दा बढीको संख्यामा भारतमा रहेका नेपाली कामदारहरूले नै त्यति ठूलो रकम पठाउने गरेका छन् । तर, कोरोना महामारीका कारण भारतमा विशेषगरी होटल, रेस्टुराँ क्षेत्र र उद्योगव्यवसाय सबैभन्दा बढी मारमा परेका कारण ठूलो मात्रामा नेपाली कामदारहरूको आम्दानीमा पनि असर परेको छ, धेरैले रोजगारी नै गुमाएका छन् । यसको असर भारतबाट जाने रेमिट्यान्समा पनि क्रमशः देखापर्दै जानेछ ।"
एकै दिन करिब ८४ हजार संक्रमित,"नयाँदिल्ली (एजेन्सी) भारतमा पछिल्लो २४ घण्टामा करिब ८४ हजार जना कोरोना भाइरसबाट संक्रमित भएका छन् । भारतीय स्वास्थ्य तथा परिवार कल्याण मन्त्रालयका अनुसार बुधबार मात्रै थप ८३ हजार ८ सय ३३ जना संक्रमित भएका हुन् । यो एकै दिन संक्रमित भएको हालसम्मकै ठूलो संख्या हो । योसँगै भारतमा कोरोना संक्रमितको संख्या ३८ लाख ५३ हजार ४ सय ४ पुगेको छ ।बिहीबार साँझसम्म भारतमा कोरोना भाइरसको संक्रमणका कारण ज्यान गुमाउनेको संख्या ६७ हजार ३ सय ७६ पुगेको छ । यीमध्ये १ हजार ४३ जनाको पछिल्लो २४ घण्टामा मृत्यु भएको हो । भारतीय स्वास्थ्य मन्त्रालयका अनुसार भारतमा करिब ७७०९ प्रतिशत संक्रमित निको भएका छन् । पछिल्लो २४ घण्टामा मात्रै भारतमा थप ६८ हजार ५ सय ८४ जना संक्रमणमुक्त भएका छन् । भारतमा हालसम्म २९ लाख ७० हजार ४ सय ९२ जना निको भएका छन् ।भारतमा पछिल्लो समय परीक्षणको दायरा बढाएसँगै संक्रमितको संख्या पनि बढिरहेको छ । भारतीय आयुर्विज्ञान अनुसन्धान परिषद् (आईसीएमआर) का अनुसार बुधबार ११ लाख ७२ हजार १ सय ७९ जनाको नमुना परीक्षण भएको छ । भारतमा बुधबार साँझसम्म ४ करोड ५५ लाख ९ हजार ३ सय ८० नमुना परीक्षण भइसकेको छ । यसैबीच, भारतको राजधानी नयाँदिल्लीमा कोरोना भाइरसको संक्रमण फैलिएसँगै बन्द गरिएको दिल्ली मेट्रो रेल सेवा सेप्टेम्बर ७ देखि पुनः सञ्चालन हुने भएको छ । रेल सेवा सञ्चालनका लागि जारी गरिएको मापदण्डअनुसार मेट्रोमा मास्क र स्मार्ट कार्ड अनिवार्य गरिएको छ । कोरोना संक्रमणका कारण प्रभावित विश्वका मुलुकहरूको सूचीमा भारत तेस्रो स्थानमा छ । कोरोनाबाट सबैभन्दा बढी प्रभावित अमेरिकामा बिहीबार बिहानसम्म ६१ लाख १५ हजार ६ सय ३८ जनामा संक्रमण पुष्टि भएको छ । अमेरिकामा हालसम्म १ लाख ८५ हजार ७ सय ८२ जनाको मृत्यु भइसकेको छ ।जोन्स हप्किन्स विश्वविद्यालयका अनुसार बिहीबार साँझसम्म विश्वभर २ करोड ६० लाख ६५ हजार ३ सयभन्दा बढीमा कोरोना भाइरसको संक्रमण पुष्टि भएको छ । भाइरसको संक्रमणका कारण ८ लाख ६३ हजार ४ सयभन्दा बढीको मृत्यु भइसकेको छ ।"
मोदीको ट्वीटर ह्याक,"नयाँदिल्ली (एजेन्सी) भारतीय प्रधानमन्त्री नरेन्द्र मोदीको व्यक्तिगत वेबसाइटको ट्वीटर ह्यान्डल ह्याक भएको छ । ह्याक भएको उक्त ह्यान्डलबाट शृखंलाबद्ध ट्वीट गर्दै प्रधानमन्त्री राष्ट्रिय राहत कोषमा क्रिप्टोकरेन्सी दान गर्न आग्रह गरिएको थियो । भारतीय सञ्चारमाध्यममा प्रकाशित विवरणअनुसार बिहीबार बिहान ३ बजेर १५ मिनेटतिर मोदीको खाता ह्याक गरिएको हो । सामाजिक सञ्जाल ट्वीटरले ह्याक भएपछि गरिएका सबै ट्वीटहरू हटाइएको जनाएको छ । गत जुलाईमा पनि विश्वका विभिन्न क्षेत्रमा ख्यातिप्राप्त व्यक्तिहरूका ट्वीटर ह्यान्डलहरू ह्याक भएका थिए । ह्याक गरिएका ह्यान्डलहरूमा क्रिप्टोकरेन्सीसम्बन्धी ट्वीट गरिएका थिए । त्यति बेला अमेरिकी राष्ट्रपतीय निर्वाचनमा डेमोक्र्याटका तर्फबाट उम्मेदवार बनेका जो बाइडेन, अर्बपति व्यापारी एलन मस्क, अमेरिकी पूर्वराष्ट्रपति बाराक ओबामा, बिल गेट्सलगायतका खातासमेत ह्याक भएका थिए । उक्त घटनाबारे अमेरिकाको संघीय जाँच ब्युरोलाई अनुसन्धानका लागि आग्रह गरिएको थियो । समाचार संस्था रोयटर्सका अनुसार ट्वीटरले एक विज्ञप्ति जारी गर्दै भारतका प्रधानमन्त्री नरेन्द्र मोदीको वेबसाइटको ह्यान्डल ह्याक भएको सूचना पाएको उल्लेख गर्दै अनुसन्धान भइहरेको जनाएको छ । त्यसका साथै ट्वीटरले सुरक्षाका लागि आवश्यक कदम चालिएको समेत उल्लेख गरेको छ । ट्वीटरकी एक प्रवक्ताले अन्य ट्वीटर ह्यान्डल प्रभावित भएकोबारे कुनै जानकारी नभएको जनाएकी छन् । मोदीको निजी वेबसाइटका लागि प्रयोग हुने उक्त ह्यान्डललाई २५ लाखभन्दा बढी प्रयोगकर्ताले फलो गरेका थिए । तर करिब ६ करोड १० लाख फलोअर रहेको मोदीको निजी ट्वीटर खाता भने सुरक्षित रहेको छ ।"
मोदीको ट्वीटर ह्याक,"नयाँदिल्ली (एजेन्सी) भारतीय प्रधानमन्त्री नरेन्द्र मोदीको व्यक्तिगत वेबसाइटको ट्वीटर ह्यान्डल ह्याक भएको छ । ह्याक भएको उक्त ह्यान्डलबाट शृखंलाबद्ध ट्वीट गर्दै प्रधानमन्त्री राष्ट्रिय राहत कोषमा क्रिप्टोकरेन्सी दान गर्न आग्रह गरिएको थियो । भारतीय सञ्चारमाध्यममा प्रकाशित विवरणअनुसार बिहीबार बिहान ३ बजेर १५ मिनेटतिर मोदीको खाता ह्याक गरिएको हो । सामाजिक सञ्जाल ट्वीटरले ह्याक भएपछि गरिएका सबै ट्वीटहरू हटाइएको जनाएको छ । गत जुलाईमा पनि विश्वका विभिन्न क्षेत्रमा ख्यातिप्राप्त व्यक्तिहरूका ट्वीटर ह्यान्डलहरू ह्याक भएका थिए । ह्याक गरिएका ह्यान्डलहरूमा क्रिप्टोकरेन्सीसम्बन्धी ट्वीट गरिएका थिए । त्यति बेला अमेरिकी राष्ट्रपतीय निर्वाचनमा डेमोक्र्याटका तर्फबाट उम्मेदवार बनेका जो बाइडेन, अर्बपति व्यापारी एलन मस्क, अमेरिकी पूर्वराष्ट्रपति बाराक ओबामा, बिल गेट्सलगायतका खातासमेत ह्याक भएका थिए । उक्त घटनाबारे अमेरिकाको संघीय जाँच ब्युरोलाई अनुसन्धानका लागि आग्रह गरिएको थियो । समाचार संस्था रोयटर्सका अनुसार ट्वीटरले एक विज्ञप्ति जारी गर्दै भारतका प्रधानमन्त्री नरेन्द्र मोदीको वेबसाइटको ह्यान्डल ह्याक भएको सूचना पाएको उल्लेख गर्दै अनुसन्धान भइहरेको जनाएको छ । त्यसका साथै ट्वीटरले सुरक्षाका लागि आवश्यक कदम चालिएको समेत उल्लेख गरेको छ । ट्वीटरकी एक प्रवक्ताले अन्य ट्वीटर ह्यान्डल प्रभावित भएकोबारे कुनै जानकारी नभएको जनाएकी छन् । मोदीको निजी वेबसाइटका लागि प्रयोग हुने उक्त ह्यान्डललाई २५ लाखभन्दा बढी प्रयोगकर्ताले फलो गरेका थिए । तर करिब ६ करोड १० लाख फलोअर रहेको मोदीको निजी ट्वीटर खाता भने सुरक्षित रहेको छ ।"
कोरियामा नेपालीलाई कोरोना,"दक्षिण कोरियाको राजधानी सोलबाट एकसय २० किलोमिटर टाढा पर्ने छुङनाम नाम्दो प्रान्तको किम्ची (कोरियन अचार) बनाउने कम्पनीमा कार्यरत दुई जना नेपालीलाई कोरोना संक्रमण भएको छ । २० वर्षीया एक नेपाली युवतीलाई बुधबार टाउको दुख्ने तथा ज्वरो आउने भएपछि परीक्षण गर्दा संक्रमण पुष्टि भएको हो ।किम्ची कम्पनीमा कार्यरत अन्य कामदारहरूको परीक्षणपछि स्वास्थ्य परीक्षण गराउँदा थप एक नेपालीसहित १७ जनामा संक्रमण देखिएको हो । कोरियामा नेपालीलाई कोरोना संक्रमण भएको यो पहिलोपटक हो । कोरियामा ५० हजारभन्दा बढी नेपाली छन् । कोरियास्थित नेपाली दूतावासले भने नेपाली संक्रमित भएकोबारे औपचारिक जानकारी नभएको जनाएको छ । दूतावासकी श्रमसहचारी रमा भट्टराईले समाचारहरूमा नेपाली संक्रमित भएको पढेको बताइन् । मैले पनि समाचारमा देखेकी हुँ । नेपालीलाई कसरी लाग्यो बुझेर मात्र भन्न सकिन्छ । हामी बिरामीसँग सम्पर्क गर्ने प्रयासमा छौं, उनले भनिन् । गैरआवासीय नेपाली संघ कोरियाले भने कोरोनाका कारण उत्पन्न विषम परिस्थितिमा आफ्नो कार्यक्षेत्रबाहेक ननिस्कन तथा सरकारले जारी गरेका प्रतिबन्ध उल्लंघन नगर्न अनुरोध गरेको छ । कोरियामा पछिल्लो समय कोरोना भाइरसको संक्रमण पुनः फैलिएको छ । गतवर्षको अन्त्यमा चीनबाट सुरु भएको भाइरको संक्रमण त्यसलगत्तै दक्षिण कोरियामा देखिएको थियो । तर दक्षिण कोरिया छोटो समयमा नै कोरोना संक्रमण नियन्त्रणमा लिन सफल भएको थियो । संक्रमण नियन्त्रणमा आएसँगै झन्डै ५ महिनापछि शैक्षिक संस्था, सार्वजानिक पुस्तकालय, रात्रि क्लब, चलचित्र भवनहरू खुला गरिएको थियो । तर दुई साताअघि कोरोनाको दोस्रो लहर फैलिएसँगै हाल कोरियामा सामाजिक दूरीसम्बन्धी नियमहरू कडा पारिएको छ । पछिल्ला दिनहरूमा कोरियामा दैनिक २ सयदेखि ४ सयसम्म नयाँ संक्रमित थपिएका छन् । दक्षिण कोरियामा बिहीबार साँझसम्म २० हजार ६ सय ४४ जनामा संक्रमण पुष्टि भइसकेको छ । त्यसमध्ये १५ हजार ५ सय २९ जना निको भएका जनाइएको छ । ३ सय २९ जनाले भने भाइरसको संक्रमणका कारण ज्यान गुमाएका छन् ।"
नेटवर्किङको ठगी लुकाउन हतारहतार सेयर नामसारी,"कम्पनी रजिस्ट्रारको कार्यालयको नियमअनुसार सेयर नामसारी गर्न सकिन्छ । इजाजत लिएपछि वाणिज्यलाई जानकारी गराउनुपर्छ, विभागका वैदेशिक व्यापार नियमन शाखा निर्देशक शिवराज सेढार्इंले भने, सेयर नामसारीका विषयमा विभागमा जानकारी गराए जस्तो लाग्छ । सञ्चालक परिवर्तन भएको कागज दिए जस्तो लाग्छ । ऐन र नियमावलीले नेटवर्किङलाई पूर्ण निषेध गरेको छ । पिरामिड शैलीमा नेटवर्किङ व्यवसाय गर्न बन्देज गरेको छ । तर विभागबाट इजाजत पाएलगत्तै कम्पनीका लिडरहरूले फेसबुक, युट्युबमा नेटवर्किङ व्यवसायले वैधानिकता पाएको बताउँदै आएका छन् । नेचर हर्ब्सले इजाजत प्राप्त गरेकै दिन र असार २८ गते सदस्य बनाएर कारोबारसमेत गरेको देखिन्छ । कम्पनीहरूले विभिन्न जिल्लामा प्रशिक्षण कार्यक्रमसमेत गरिरहेका छन् । नेचर हर्ब्स जस्तै इजाजत पाउनेमा आइबोस ग्लोबल लाइफ इन्टरनेसनल प्रालि, न्यु विवेक इन्टरप्राइजेज प्रालि, हेल्दी लिभिङ नेपाल प्रालि, केयर मार्ट्स इन्टरनेसनल प्रालि, युटर्न इन्टरनेसनल प्रालि र ग्लोबल ओरियन्स नेपाल प्रालि छन् । यी कम्पनीका सञ्चालकले विगतमा पनि नेटवर्किङ व्यवसाय गरेका थिए, जसबाट लाखौं सर्वसाधारण ठगिएका थिए ।"
होम डेलिभरी दिउँसो १ देखि साँझ ७ बजेसम्म,"जिल्ला प्रशासन कार्यालय काठमाडौंले निषेधाज्ञाका बेलामा होम डेलिभरी गर्ने मापदण्ड तयार पारेको छ । प्रशासनले मापदण्ड तयार गरेर सार्वजनिक गरेलगत्तै होम डेलिभरी सेवा पुनः सुरु भएको छ । जिल्ला प्रशासन कार्यालयले निषेधाज्ञाका बेला होम डेलिभरी गर्ने मापदण्ड बनाउन आइतबार सहायक प्रमुख जिल्ला अधिकारी जनकराज भट्टको संयोजकत्वमा समिति गठन गरेको थियो ।काठमाडौंसहित उपत्यकाका तीनवटै जिल्लामा भदौ ३ गतेबाट सुरु भएको निषेधाज्ञा भदौ २४ सम्म थपिएको छ । निषेधाज्ञाका बेलामा होम डेलिभरी गर्न नपाइने भन्दै प्रहरी र प्रशासनले रोक लगाएपछि गत अघिल्लो बिहीबारदेखि काठमाडौंमा सेवा ठप्पप्रायः थियो । मापदण्ड बनेलगत्तै बिहीबारदेखि होम डेलिभरी सेवा पुनः सुरु भएको नेपाल ईकमर्स तथा अनलाइन डेलिभरी सेवा सञ्चालकहरूको साझा फोरमका संयोजक सागरदेव भट्टले जानकारी दिए ।जिल्ला प्रशासन कार्यालय काठमाडौंले सार्वजनिक गरेको मापदण्डमा होम डेलिभरी गर्दा पालना गर्नुपर्ने सर्त र होम डेलिभरी गर्न पाइने सामानको सूची राखिएको छ । होम डेलिभरी गर्न सम्बन्धित निकायमा दर्ता भएको प्रमाणपत्र, अनलाइन साइटमा सबै वस्तुको मूल्यसूची, सरकारले तोकेको स्वास्थ्यसम्बन्धी मापदण्ड पालना गर्नुपर्ने सर्त मापदण्डमा छ । यस्तै सामान दिँदा सेवाग्राहीसँग कम्तीमा २ मिटरको दूरी कायम गर्नुपर्ने पनि मापदण्डमा तोकिएको छ ।सेवा वा वस्तु प्रदायकले अनिवार्य मास्कको प्रयोग गर्ने, साबुनपानीले नियमित हात धुने वा सेनिटाइजरले हात सफा गर्नुपर्नेछ, मापदण्डमा भनिएको छ, सेवाग्राहीको मागबमोजिमको गुणस्तर कायम नभए सामान फिर्ता लैजानुपर्नेछ ।डेलिभरी दिउँसो १ देखि साँझ ७ बजेसम्म मात्रै गर्न पाइने पनि मापदण्डमा उल्लेख छ । डेलिभरी गर्ने संस्थाले संलग्न जनशक्ति र सवारीसाधनको विवरण जिल्ला प्रशासन कार्यालय, वाणिज्य तथा आपूर्ति र उपभोक्ता संरक्षण विभाग र ट्राफिक प्रहरीलाई बुझाउनुपर्ने व्यवस्था पनि गरिएको छ । पठाओका क्षेत्रीय निर्देशक असिममान सिंह बस्नेत भने प्रशासनबाट मापदण्ड तयार हुनु सकारात्मक भए पनि यो कत्तिको व्यावहारिक छ भन्ने एकदुई दिनमा थाहा हुने टिप्पणी गर्छन् । होम डेलिभरीका लागि दिइएको समय व्यावहारिक भएन कि जस्तो लाग्छ, उनी भन्छन्, केही नहुनुभन्दा यत्ति मापदण्ड बन्नु पनि सकारात्मक हो । राइड सेयरिङ सेवा दिने पठाओले कोभिड१९ नियन्त्रणका लागि गरिएको लकडाउन अवधिमा अत्यावश्यक सामग्रीको डेलिभरी पनि थालेको छ ।भीड कम गर्न स्थानीय प्रशासनले डेलिभरीमा आवश्यक सवारीसाधनको संख्या निर्धारण गर्न सक्ने व्यवस्था मापदण्डमा छ । यसैगरी दुईपाङ्ग्रे सवारीमा एक जना र चारपाङ्ग्रे सवारीमा चालकसहित बढीमा दुई जना मात्रै बस्न पाइने व्यवस्था गरिएको छ । होम डेलिभरी गर्दा लिने व्यक्तिको नाम, ठेगाना र मोबाइल नम्बरको विवरण संकलन गर्नुपर्ने व्यवस्था पनि मापदण्डमा उल्लेख छ । स्थानीय प्रशासन आफैंले वा अन्य निकायमार्फत होम डेलिभरी गर्ने कम्पनीको स्टोर, भान्सा र डेलिभरीको आकस्मिक अनुगमन गर्न सक्ने व्यवस्था पनि छ । खाना, औषधि र औषधिजन्य उत्पादन, बच्चाले प्रयोग गर्ने उत्पादन, मातृ स्वास्थ्य स्याहारका सामग्री, छालाको सुरक्षासम्बन्धी उत्पादन, व्यक्तिगत सरसफाइ, घरपालुवा जनावरको स्यहारसम्बन्धी उत्पादन, कृषिजन्य बीउबिजन, उपकरण र औषधि जस्ता सामग्री होम डेलिभरी गर्न पाइने मापदण्डमा उल्लेख छ । लकडाउन र निषेधाज्ञाका बेला काठमाडौं उपत्यकामा तीन दर्जन कम्पनीले विभिन्न सामग्रीको होम डेलिभरीको सेवा दिइरहेका छन् । अघिल्लो बुधबार र बिहीबार प्रहरीले अकस्मात् होम डेलिभरी सेवा दिन नपाइने भन्दै त्यसमा संलग्न जनशक्ति र सञ्चालकलाई पक्राउ गरेको थियो । साथै होम डेलिभरी सेवा नगर्ने कागज गराएर छाडेको थियो ।प्रहरी र प्रशासनको होम डेलिभरी सेवा रोक्ने कदमको सर्वत्र आलोचना भएपछि काठमाडौं जिल्ला प्रशासनले मापदण्ड तय गर्न समिति गठन गरेको हो ।"
कोटेश्वरजडीबुटी सडक आठ लेनको बनाइँदै,"सडकका बीचमा दुईदुई लेनका डेडिकेटेड सडक रहने भौतिक पूर्वाधार तथा यातायातमन्त्री वसन्तकुमार नेम्वाङले जानकारी दिए । त्यहाँबाट सवारी सिधै वारपार गर्न सक्नेछन् । यो सडक निर्माण भएपछि २० देखि २५ प्रतिशत ट्राफिक जाम कम हुनेछ, उनले भने, त्यसैले सक्दो चाँडो सडक बनाउने गरी प्रक्रिया अघि बढाएका छौं । विमानस्थलको जग्गा प्राप्त भएपछि त्यहाँ सुरक्षार्थ नेपाली सेनालाई सारिएको छ । अल्पकालीन उपायका रूपमा तुरुन्तै गर्न सकिने काम हो, त्यसैले प्रक्रिया अघि बढाइएको हो, नेम्वाङले भने, जापानी सहयोग नियोग (जाइका) ले पनि यो खण्डमा सुरुङ निर्माण गर्नेबारे अध्ययन गरिरहेको छ । धेरै जाम भएपछि विकल्पका रूपमा सुरुङ निर्माण गर्ने योजना अघि सारिएको हो । सुरुङ निर्माण गर्न भने समय लाग्ने मन्त्रालयले जनाएको छ ।"
दृष्टिविहीनलाई प्रयोगमैत्री भएन अनलाइन सेयर कारोबार,"सेयर बजारमा अनलाइन कारोबार बढिरहे पनि लगानी गर्न चाहने दृष्टिविहीनहरूले यो पहुँचयोग्य नभएको गुनासो गरेका छन् । सरकारले सेयर बजारको दीर्घकालीन विकास गर्न प्रोत्साहनमूलक नीति तथा कार्यक्रमअन्तर्गत ल्याएको पूर्ण स्वचालित अनलाइन प्रणाली मैत्रीपूर्ण नहुँदा समस्या भएको छ ।०७७ असारमा अजोड इन्स्योरेन्सले जारी गरेको साधारण सेयर (आईपीओ) खरिदका लागि सिन्धुपाल्चोकका सुमित लामा अनलाइन आवेदन दिन मेरो सेयर एपमा गए । तर आँखा नदेख्ने भएकाले सुरुमै चयन गर्नुपर्ने डिपोजटरी पार्टिसिपेन्ट चुन्नै सकेनन् । उनले प्रयोग गरिरहेको स्क्रिन रिडर सफ्टवेयरले पनि डिपोजटरी पार्टिसिपेन्ट रिड नगरेपछि आईपीओ भर्ने प्रक्रिया अघि बढेन । साथीको सहयोगबाट मात्र आईपीओमा आवेदन दिए । हालसम्म उनले चारवटा आईपीओमा आवेदन दिँदा चारै पटक साथीको सहयोग लिनुपर्यो ।बुटवलका सेयर लगानीकर्ता किशोर आचार्यले पनि यस्तै समस्या भोग्नुपर्यो । उनी पनि दृष्टिविहीन हुन् । नेपाल स्टक एक्सचेन्ज लिमिटेड (नेप्से) मा ब्रोकर खाता लगइन गर्ने क्रममा स्क्रिन रिडरले क्याप्चा रिड नगरेपछि साथीकै सहयोग लिनुपर्यो । प्रयोगकर्ता मानिस हो या रोबोट हो भनी थाहा पाउन क्याप्चा राखिएको हुन्छ । प्रत्येक पटक युजर पासवर्ड हान्नुपर्छ । क्याप्चा पनि प्रत्येक चोटि नै नयाँ आउँछ । युजर पासवर्ड सेभ गरेर राख्न सकिन्छ तर सुरक्षित हुँदैन । सुरक्षा सतर्कताकै कारण स्क्रिन रिडरले पढ्न नमिल्ने गरी यसलाई बन्द गरिएको हुन्छ । यसले गर्दा किशोर जस्ता दृष्टिविहीनलाई समस्या हुने गरेको छ । विशेषगरी दृष्टिविहीनहरूलाई अक्षर पढ्न सजिलोका लागि स्क्रिन रिडर सफ्टवेयर प्रयोग हुन्छ । यसले स्क्रिनमा देखिएको अक्षर पढ्ने काम गर्छ । तर चित्र र संकेत पढ्दैन । सेयर बजारको अनलाइन कारोबारमा पनि कतिपय प्रक्रिया संकेतका आधारमा अघि बढ्छ । चित्र र संकेत मात्रै होइन कतिपय अक्षरसमेत स्क्रिन रिडर सफ्टवेयरले पढ्न नमिल्ने गरी राखिने भएकाले समस्या भएको सूचना प्रविधि विशेषज्ञ सुगम भट्टराईले बताए । दृष्टिविहीनहरूले मोबाइल, ल्यापटप अथवा कम्प्युटरमा स्क्रिन रिडर सफ्टवेयर चलाउने हो, जति पनि वेब ब्राउजर हुन्छन्, वेब सामग्री पहुँच मार्गदर्शनअनुरूप नबनाइँदा यस्तो समस्या भोग्नुपरिरहेको छ, उनले भने, सेयर मार्केटको अनलाइन कारोबारको समस्या पनि यही हो, सेतो छडी लिएर हिँडेको मान्छेले पनि चलाउँछ है भन्ने कुरामा वेब डिजाइनर, इन्जिनिरहरूले ध्यानै दिँदैनन् । वेब प्रोग्रामलाई चिटिक्क बनाउने क्रममा पनि वेब कन्टेन्टहरूमा छुटफुट हुने गर्छन् । तर ससाना त्रुटिहरूकै कारण सफ्वेयरले पढ्न सक्दैन । दृष्टिविहीनहरूको पहुँचमा पुग्दैन । दोस्रो बजारको दायरा फराकिलो बनाउने उद्देश्यले ०७५ कात्तिक २० देखि कारोबारमा पूर्ण स्वचालित अनलाइन प्रणाली लागू गरिएको छ । आईपीओ भने यसअघि नै अनलाइनबाट भर्न सकिने व्यवस्था थियो । घरमै बसेर अनलाइन कारोबार गर्न सकिने भए पनि अपांगता भएकाहरूलाई फाइदा पुग्ने किसिमको छैन । हिजो बैंकमै लाइन बसिन्थ्यो, ब्रोकरलाई फोनबाटै गरिन्थ्यो, अनलाइन सिस्टम बढी प्रयोगमा आउन थालेपछि ब्रोकरले पनि अनलाइनबाटै आइज भन्छ तर अनलाइन सिस्टम मैत्रीपूर्ण नहुँदा गाह्रो छ, नेत्रहीन संघ ललितपुरका अध्यक्ष पर्वतराज विष्टले भने । नेप्सेले आफ्नो वेबसाइटको सुरक्षा सतर्कताअनुरूप बनाउन खोज्दा र दृष्टिविहीनहरूलाई प्रयोगकर्ता समूहमा नराख्दा आफूहरू पहुँचविहीन बन्न पुगेको उनको गुनासो छ । सधैं अरूकै सहायता लिनुपर्दा आफ्नो कारोबार गोपनीय नहुने र विश्वसनीय नहुने दृष्टिविहीन सागर लामा बताउँछन् । सफ्टवेयरले नबोलेपछि अरूको सहायता लिनुको विकल्प भएन, सहयोग माग्दा गोपनीयता कहाँबाट हुनु ?, उनले भने । लकडाउनले गर्दा गुजारा गर्ने अन्य माध्यम नभएकाले सेयर बजारमा दृष्टिविहीनहरूको सहभागिता बढेको छ । दैनिक ११ देखि ३ बजेसम्म पर्वतराजलगायत ४५५० जनाको ग्रुपले मेसेन्जरमा सेयरिङ गर्दै सेयर कारोबार गर्छन् । नेप्सेको वेबसाइट मैत्रीपूर्ण भएको भए आफ्नो कारोबारका लागि सधैं सहयोगी गुहार्नु पर्दैनथ्यो, उनीहरूको एक स्वर छ, आफूअनुकूल काम गर्न सकिन्थ्यो । दृष्टिसम्बन्धी अपांग निरक्षरहरूको ल्याप्चेकै आधारमा बैंकहरूले डिम्याट खाता खोलिदिने गर्छन् । तर साक्षरहरूका सन्दर्भमा अनिवार्य हस्ताक्षर खोज्छन् । दृष्टिसम्बन्धी अपांग साक्षरहरू ब्रेललिपिका सहायताले पढ्छन्, लेखन सहयोगीको सहयोगमा परीक्षामा लेख्छन्, नेत्रहीन संघ ललितपुर अध्यक्ष बिष्ट भन्छन्, उनीहरू जतिसुकै शिक्षित भए पनि ल्याप्चे हानेर बैंकले डिम्याट खाता खोलिदिँदैन, ल्याप्चेकै आधारमा खोलिदिए पनि विवरणमा निरक्षर राखिदिन्छन्, यसले त बल्लतल्ल साक्षर भएकालाई पनि निरुत्साहित गर्छ । दृष्टिविहीनलगायत अपांगता भएकाहरूले सेयर बजारलाई रोजगारीको राम्रो अवसरका रूपमा लिने गर्छन् । एउटा दृष्टिविहीन कमाइका लागि सधैं राष्ट्रिय नाचघर आउन सक्दैन, उसलाई सेयर बजारमा अनलाइन कारोबार पहुँचयोग्य बनाउने हो भने घरमै बसेर दिनमा दुईतीन हजार रुपैयाँ कमाएर गुजारा गर्ने वातावरण बन्थ्यो, दृष्टिविहीन सेयर लगानीकर्ता कुश न्यौपानेले भने । यता धितोपत्र बोर्डकी उपकार्यकारी निर्देशक तथा सूचना अधिकारी दीपा दाहाल भने बोर्डले आर्थिक वर्ष ०७४७५ मै नेप्सेलाई अन्तर्राष्ट्रियस्तरको सफ्टवेयर राख्न भनिसकेको बताउँछिन् । अपांगमैत्री हुनुपर्ने विषय पनि त्यसैभित्र पर्ने उनको भनाइ छ । दिइएको निर्देशन कार्यान्वयन र नेप्सेका गतिविधिलाई नियमित अनुगमन गरिरहेको उनले बताइन् । दृष्टिविहीनमैत्री विषय आफ्ना लागि नयाँ भएको नेप्सेका प्रवक्ता मुराहरी पराजुलीले बताए । यसअघि यस्तो विषय उठेकै थिएन, एकदमै नयाँ कुरा आएको छ, उनले भने, यसमा धितोपत्र बोर्डले पनि विशिष्टीकृत रूपमा निर्देशन दिनुपर्छ । अन्तर्राष्ट्रिय अभ्यास के छ, सेयर बजारमा यसको उपयोग हुन्छ, हुँदैन, अध्ययन गरेर कार्यान्वयन गर्न भने सकिन्छ ।"
"बारीमा ५०, बजारमा १२०","बर्दियाबाँके (कास) तरकारीमा आत्मनिर्भर बन्दै गएको बर्दियामा पछिल्लो समय मूल्य अकासिएको छ । बजार पुगेर तरकारी बिक्री गर्न समय बढी लाग्ने, निषेधाज्ञाले सवारीसाधन नपाइने, मोलमोलाइ बढी हुने र कोरोनाको जोखिम भएका कारण खेतमै आएका व्यवसायीलाई बिक्री गर्ने गरेको किसान बताउँछन् । बेलाबेलामा लकडाउन, निषेधाज्ञाका कारण किसानले बजार लैजानुभन्दा खेतमै व्यवसायीलाई सस्तोमा बिक्री गरे पनि उपभोक्ता भने तेब्बर मूल्यमा खरिद गर्न बाध्य छन् ।दुई साताअघि लौका २० रुपैयाँ प्रतिकिलोमा खरिद, बिक्री हुने गर्थ्यो । अहिले लौका प्रतिकिलो ५० देखि ६० रुपैयाँ पुगेको छ । साताअघि घिरौंला ३० रुपैयाँसम्म खरिद, बिक्री हुँदै आएकामा अहिले बढेर ६० रुपैयाँ भएको छ । यसैगरी ४० रुपैयाँ प्रतिकिलो पाइने टमाटर १ सय २० रुपैयाँमा व्यवसायीले बेच्ने गरेका छन् । दुई महिनाअघि गुलरिया५, वालापुरमा लकडाउनका कारण टमाटर ५ रुपैयाँ किलोमा बिक्री नहुँदा किसानले आफ्नो वडाका उपभोक्तालाई निःशुल्क वितरण गरेका थिए । अहिले तरकारी दुई साताअघिको मूल्यभन्दा झन्डै तेब्बरमा व्यवसायीले बिक्री गर्दै आएका छन् । बजार पुग्ने झन्झट र कोरोना संक्रमणका कारण खेतमै सस्तोमा तरकारी बेच्न बाध्य भएको गुलरिया५ का किसान जागेश्वर थारूले बताए । भारतबाट तरकारी आउन छाडेपछि भाउ बढेको स्थानीय तरकारी व्यवसायी रेश्मा राइनको भनाइ छ । जिल्लामा २० प्रतिशतभन्दा बढी तरकारी भारतबाट आउने गरेको छ । जिल्लाका किसानले ५० प्रतिशत तरकारी उत्पादन गर्छन् । बर्दियामा ६ हजार ९ सय ७५ हेक्टरमा तरकारी खेती हुने गरेको कृषि ज्ञान केन्द्रका प्रमुख सागर ढकालले बताए । वार्षिक ८२ हजार ९ सय मेट्रिक टन तरकारी उत्पादन हुने गरेको ज्ञान केन्द्रले जनाएको छ ।बाँकेमा किसानले बारीमा भिन्डी ५० रुपैयाँ प्रतिकिलो बिक्री गरिरहेका छन् । थोक बजारमा ७० रुपैयाँ किलो छ । त्यही भिन्डी उपभोक्ताले किलोको १ सय २० रुपैयाँमा खरिद गरिरहेका छन् । घिरौंला बारीमा ५०, करेला ६०, लौका र चिचिन्डो ३५, खुर्सानी ६० रुपैयाँ प्रतिकिलो छ । त्यही तरकारी उपभोक्ताकहाँ पुग्दा एक सय रुपैयाँ प्रतिकिलो पुग्छ । भान्टा प्रतिकिलो २० रुपैयाँ थियो । अहिले सय रुपैयाँमा बिक्री भइरहेको छ । काउली ८० बाट १ सय ४० रुपैयाँ प्रतिकिलो पुगेको छ ।४० रुपैयाँ किलोमा पाइने बोडी १ सय २० पुगेको छ । बारीमा २० रुपैयाँ पर्ने लौका ६० रुपैयाँसम्म प्रतिकिलो बिक्री भइरहेको छ । काँक्रा बारीमा ४० रुपैयाँमा पाइने भए पनि नेपालगन्ज बजारमा १ सय रुपैयाँमा बिक्री भइरहेको छ ।"
"कोरोना लागेन हजुर, सरकार लाग्यो !",गणतन्त्र ! हामीले रगतपसिना बनाएर किनेको घडेरी हो यो घडेरीमा बनाएको घरचित्त बुझेन भने भत्काएर अर्को बनाउन सकिन्छ खुट्टा भए जुत्ता कति कति !घडेरी भए घर कति कति !!जय गणतन्त्र
जाँदै छ कता नेपाली संगीत,"टिकटकमा अपलोड हुने छोटो भिडियोमा नौला गीत देखेर, सुनेर युट्युबमा खोज्नेहरू जसरी बढे, त्यसैगरी म्युजिक भिडियो बनाउनेहरू पनि टिकटक सेलेब्रिटी खोज्छन् । आफ्नो गीतको प्रचार हुने भिडियो पोस्ट गरिदिन आग्रह गर्छन् । कन्सर्ट हुँदैनन्, न सांगीतिक भेला र जमघट हुन्छन् । गीतहरू म्युजिक भिडियो बनाउँदा कति भ्युज पाइन्छ भन्ने हिसाब पहिल्यै गरेर बनाउने गरेजस्तो देखिएका छन् । अब गीतका लागि म्युजिक भिडियो निर्माणमा चलचित्रजत्तिकै तामझाम हुन थालेको छ । राम्रा गीतहरू आइरहेका छन्, यही भीडमा थुप्रै गीतहरू राम्रा हुँदाहुँदै पनि चर्चा पाउन पछाडि छन् । महिनैपिच्छे दर्जनौं नेपाली गीतसंगीतका म्युजिक भिडियो अपलोड भइरहँदा दशक अघिसम्म श्रोताका मनमस्तिष्कमा बसेका कलाकर्मी ओझेल परेका छन् । नयाँ पुस्ता प्रयोगपरक प्रस्तुति दिन अघि सरेका छन् । यस्तो स्थितिमा नयाँ शैली आत्मसात् गरेका सर्जक र कलाकर्मी व्यस्त छन् । पुराना शैली पछ्याउनेहरू हराएजस्ता भएका छन् । पुराना शैलीका तुलनामा युट्युबमा बराबर भ्युज पाइरहेका नेपाली गीतसंगीत धेरै अगाडि बढेका छन् । दुइचार वटा राम्रा गीत ल्याइसकेका दिनेशराज पुरीलाई एउटा सिर्जनाले नमीठो अनुभव दिएको छ । सुगम संगीत प्याटर्नमा कम्पोज गर्न मिल्ने सिर्जना बोकेर उनी धेरैतिर धाए । उनको रचनालाई कसैले न धुन भर्न माने न त गाउनेले गाउन । उनले चाहेको जस्तो गीतका लागि लगानी गर्न पनि कोही अघि सरेनन् । निरन्तर काम गर्दै जाँदा पनि बजारमा चलेका स्रष्टाहरूको एउटै जवाफ आए अब नारायण गोपालको पालाको गीत लेखेर चल्दैन । संगीतको मर्मलाई नियालेका उनी झट्ट चल्ने र छिट्टै श्रोतादर्शकले बिर्सने सिर्जनाको पक्षमा छैनन् । संगीत क्षेत्रमा नयाँ पुस्ताको प्रतिनिधित्व गर्नेमध्येका पुरीलाई भएको जस्तो द्विविधाले अब यो क्षेत्र नै कतातिर मोडिने हो भन्ने अन्योलता जस्तो देखिएको कवि तथा गीतकार दिनेश अधिकारीको भनाइ छ । डिजिटल प्रविधिसँगै अघि बढेको युट्युबको बजारले गीतसंगीतको दायरालाई अर्कै बाटोमा लगेको उनलाई लाग्छ । पछिल्लो समयमा युट्युबमा छाएका गीतहरूलाई हेर्ने हो भने प्रविधिको अधिकतम प्रयोगको बाढी नै छ । गीतसंगीतको सिर्जनालाई कोरोनाको महाव्याधिले छुन सकेन । एकसे एक गीतहरू सातापिच्छे नयाँनयाँ च्यानलमार्फत अपलोड भइरहेका छन् । दर्शकले पनि उत्तिकै हेरेका छन् । हौसिएका सर्जकहरू थरीथरीका भिडियोहरू निर्माणमा सक्रिय छन् । नयाँनयाँ गीतहरू सिर्जना हुनु, संगीतका धुनहरू बन्नु, राम्रा गायकगायिकाहरू आउनु सांगीतिक क्षेत्रका लागि सुखद पक्ष हुन्, अधिकारी भन्छन्, सँगै थुप्रै दुविधाहरू पनि छन् । यिनै सिर्जनाहरू र सर्जकहरूमध्ये कसलाई राम्रो मान्ने, राम्रो गीतको आधार के हो, सुर, ताल, स्वर, संगीतमध्ये गीतको मापन के हो, भिडियोमा आएका भ्युजलाई हेर्ने हो भने गीतसंगीतलाई अबका दिनमा सुन्ने हो कि हेर्ने हो, गीतको पहिलो प्राथमिकता भिडियो हो कि होइन भन्ने विचारणीय पक्ष रहेको उनी तर्क गर्छन् । धेरै श्रोतामाझ नपुग्दैमा कुनै गीतलाई नराम्रो भन्न मिल्दैन, उनले भने । सिर्जना आफैंमा एउटा स्वतन्त्र पाटो हो । गीतले मानवीय भावना, संवेदना र समकालीन समाजको छाया बन्दै तिनैका प्रतिबिम्बहरू दर्शाइरहेको पाइन्छ । रेडियो नेपालको उदयपूर्व नेपालका खास जाति तथा संस्कृतिभित्र रहेका लोकलय झल्काउने भाकाहरू मौलाए पनि आम नागरिकभन्दा धनाढ्य वर्गका घर र दरबारमा बढी सीमित थिए । २००७ सालको प्रजातन्त्रपछि रत्नदास प्रकाश, नातिकाजी, शिवशंकर, रानुदेवी अधिकारीजस्ता स्रष्टाहरूले गीतसंगीतलाई जनसमक्ष पुर्याए । रानुदेवीको स्वरमा रहेको जागे नेपाली उठे नेपाली गीतमा प्रजातन्त्रका पक्षमा राणा शासनविरुद्ध उठेका योद्धाहरू र त्यो बेलाको माहोललाई दर्शाएको छ । गीतसंगीतले अहिलेको समय र समकालीन पक्षलाई उजागर गर्दै जानुपर्ने गीतकार राजेन्द्र थापाको बुझाइ छ । आजको समयलाई लयबद्ध तरिकाले कुराकानीमा ढाल्न सकेमात्र समय र पुस्ताको सम्बोधन हुने उनी बताउँछन् । भन्छन्, सिर्जना आफैंमा जीवित हुनुपर्छ । आजको पुस्ता पुराना रूखका भन्दा पनि नयाँ कलमी गरिएका हाँगामा रमाउन खोज्छन् । बीसको दशकमा गोपाल योञ्जन, अम्बर गुरुङ र नारायण गोपालले नेपाली संगीत क्षेत्रलाई नौलो आयाम दिएर उचाइमा पुर्याए । हिन्दुस्तानी शास्त्रीय र पाश्चात्य विधालाई नै नेपाली माटो सुहाउँदो रूपमा ढाले । योञ्जनकै स्वरमा रहेको म तिम्रो घनश्याम बोलको गीत यसको ज्वलन्त रूपमा सुन्न सकिन्छ । अरुणा लामा, नारायण गोपाल, प्रेमध्वज प्रधानदेखि अहिलेका सुगम पोखरेल, राजनराज सिवाकोटीसम्मका पुस्तामा गीतकारका रूपमा आएका थापा आजका पुस्ता पीडा, जीवनप्रतिको निराशा, लालसा र चिन्तालाई गीतसंगीतका माध्यममा मुक्त हुन खोजेको बताउँछन् । आजको माग गरिबीभित्रको खाना मात्र होइन, थापा भन्छन्, मानिसमा क्रोध, लोभ, मोह, द्वन्द्व र प्रेम छ । यही सेरोफेरोमा रहेको प्रविधि र विकासको चिन्तनमा उसले संगीतमा पीडाभन्दा खुसी खोजिरहेको छ । नारायण गोपालले प्रेमका गीत रोएर गाउँदा पनि मन पराउने त्यो समयमा अहिले हाँसेरै गाउने अवस्था आएको उनको धारणा छ । संगीत वा कलाका जुनसुकै विधाको मौलिकता भनेको आजको युगको समकालीन तस्बिर हो, उनी भन्छन् । पुस्ता र प्रविधिसँगै संगीतले धार परिवर्तन गर्दै जाने हो भने हाम्रो नेपाली मौलिक संगीतको दायरा नै खुम्चिने अधिकारी तर्क गर्छन् । प्रविधिलाई सहज बनाउने एउटा माध्यमका रूपमा अपनाउँदै सिर्जनाका राम्रा पक्षको मर्मलाई मर्न दिन नहुने उनी बताउँछन् । बाटो र अभिव्यक्त गर्नै शैली फरक भएकै छ तर मानवीय संवेदनाका पक्षहरू उही हुन् । मौलिकतालाई समयले परिवर्तन गर्न सक्दैन, अधिकारी भन्छन् । संगीतमा होहल्लाको माहोलले यसप्रति मानिसको साँघुरो सोच बढ्दै गएकामा गायक रामकृष्ण ढकालले चिन्ता व्यक्त गरे । यसलाई एउटा गहन विषय र विधाका रूपमा यसमा सिक्नुपर्ने धेरै पक्षहरू रहेको उनको भनाइ छ ।"
जेम्स बन्ड फेरि आउँदै,न्युयोर्क (एजेन्सी) जेम्स बन्ड फ्रेञ्चाइजीको २५ औं फिल्म नो टाइम टु डाइ (मर्न समय छैन) आगामी नोभेम्बर २० मा रिलिज हुने भएको छ । चार महिनाअघि नै प्रदर्शनमा आउने भनिएको फिल्मले कोरोना भाइरसको संक्रमण बढेर सिनेमाघरहरू बन्द हुँदा मिति सारेको थियो । बिस्तारै जनजीवन सामान्यतर्फ फर्कन लाग्दा केहीअघि मात्रै पुनः प्रचार थालेको यो फिल्मको निर्माण कम्पनीले दोस्रो ट्रेलर बिहीबार रिलिज गरेको छ ।लगातार पाँचौं फिल्ममा जेम्स बन्ड बनेका डेनियल क्र्याग यस पटक जासुसी जागिरबाट अवकाशको जीवन जमैकामा बिताइरहेको देखिने छन् । अपहरित एक जना वैज्ञानिकलाई बचाइदिन पुराना साथी जेफ्री राइट उनीसँग मद्दत माग्न आउँछन् । त्यसपछि बन्डको नयाँ मिसनको कथा पुनः सुरु हुन्छ ।क्यारी जोजी फुकुनागाद्वारा निर्देशित नो टाइम टु डाइ बाट यस पटक एना डे अर्मस् र लास्ना लिंचले सीआईए अफिसरका रूपमा डेब्यु गर्दैछन् । जेम्स बन्डको सिरिजमा यसअघि ५८ वर्षको अन्तरालमा २४ वटा फिल्म प्रदर्शन भइसकेका छन् ।
शीर्ष वरीयताकी प्लिसकोभा बाहिरिइन्,सर्बियाका नोभाक जोकोभिच
मुख्य प्रशिक्षक खोज्दै क्यान,"काठमाडौं (कास) नेपाल क्रिकेट संघ (क्यान) ले प्रमुख प्रशिक्षकका लागि आवेदन खुला गरेको छ । नेपाली क्रिकेटको सर्वोच्च निकायले बिहीबार राष्ट्रिय दैनिकहरू र आफ्नो आधिकारिक वेबसाइटमार्फत प्रमुख प्रशिक्षकसहित सात प्रदेशका लागि प्रशिक्षक, महाप्रबन्धक, प्रमुख वित्तीय प्रमुख, क्रिकेट व्यवस्थापक आवश्यक भनी सूचना निकालेको हो ।फेब्रुअरीमा काठमाडौंमा भएको विश्वकप लिग २ यता नेपाली क्रिकेट प्रमुख प्रशिक्षकविहीन रहेको थियो । लिग२ मा नेपालले घरेलु मैदानमा अमेरिका र ओमानसँग प्रतिस्पर्धा गरेपछि उमेश पटवालले प्रमुख प्रशिक्षकबाट राजीनामा दिएका थिए । उनले त्यसको घोषणा भने लिग २ अगाडि नै गरिसकेका थिए । मार्चमा थाइल्यान्डमा भएको एसीसी इस्टर्न रिजन ट्वान्टी२० मा नेपालले जगत टमाटालाई निमित्त प्रशिक्षक बनाउँदै जिम्मेवारी दिइएको थियो । त्यसयता अन्तर्राष्ट्रिय क्रिकेट कोभिड१९ महामारीका कारण रोकिँदै आएका छन् । लिग२ सकिएको ६ महिनापछि क्यानले प्रमुख प्रशिक्षकका लागि आवेदन मागेको हो । यसबीचमा क्यान अध्यक्ष भारत भ्रमण गएर आएपछि भारतका लालचन्द राजपुत नेपालको प्रशिक्षक हुन लागेको चर्चा चलेको थियो । भारतलाई सन् २००७ मा विश्व ट्वान्टी२० को उपाधि दिलाएका राजपुत आफ्नो टिमसँगै रहेको जिम्बावे क्रिकेट बोर्डले जनाएको थियो । क्यान अहिले पनि भारत र पाकिस्तानी प्रशिक्षकमै केन्द्रित रहेको जनाइएको छ । क्यानले मुख्य प्रशिक्षकका लागि लेभल ३ हुनुपर्ने प्रावधान राखेको छ । त्यसबाहेक प्रशिक्षणमा ३ वर्षे अनुभव भएको, अन्तर्राष्ट्रिय क्रिकेट परिषद् (आईसीसी) का पूर्ण सदस्य राष्ट्र, प्रथम श्रेणी, आईसीसी एसोसिएट सदस्य वा लिगमा काम गरेको प्रशिक्षक हुनुपर्ने जनाएको छ । महाप्रबन्धकका लागि शैक्षिक योग्यता मास्टर डिग्री हुनुपर्ने, दुई वर्ष नेतृत्व तहमा बसेर काम गरेको हुनुपर्ने जनाइएको छ ।क्यानले सातै प्रदेशमा ११ प्रशिक्षक राख्ने निर्णय गरेको थियो । बिहीबार सूचना प्रकाशित गर्दै क्यानले त्यो प्रकृया पनि अगाडि बढाएको छ । क्यानले सेन्ट्रल कन्ट्रयाक्टका लागि खेलाडीको वर्गीकरण पनि अन्तिम चरणमा पुर्याएको जनाएको छ । त्यसपछि ए र बी श्रेणीमा ८८ खेलाडी तथा सी श्रेणीमा ६ खेलाडीलाई राख्न लागेको छ ।"
मेसी र बार्सिलोना अनिर्णीत हुँदै,"बार्सिलोना (एपी) बार्सिलोनामा लियोनल मेसीको भविष्य अझ अनिश्चित र अन्योलपूर्ण भएको छ । मेसीका बुबाले बुधबार बार्सिलोनाका पदाधिकारीसँग भेटेका छन्, तर त्यो बैठक बिनानिष्कर्ष टुंगिएको छ । क्लबका अध्यक्ष जोसेप बार्टोमेउ र जोर्गे मेसीबीच ९० मिनेट छलफल भएको थियो । अर्जेन्टिनी स्टार मेसीले क्लब छाड्ने औपचारिक पत्र पठाएपछि सिर्जित स्थितिलाई लिएर दुवै पक्षबीच कुराकानी भए पनि कुनै एकले समाधान प्रस्तुत गर्न सकेनन् ।गत सातामात्रै मेसीले आफू क्लब छाड्न चाहेको बताएका थिए । यसक्रममा उनले दुईबीचको अनुबन्धमा रहेको बुँदा उपयोग गर्न चाहेका थिए । त्यस बुँदाअनुसार मेसीले आफू चाहेको स्थितिमा क्लब छाड्न सक्ने बताइएको छ । तर बार्सिलोनाले भने यो बुँदा जुन महिनामै निस्क्रिय भइसकेको मान्छ । त्यसअनुसार बार्सिलोना सन् २०२१ सम्म बार्सिलोनामै बस्नुपर्ने हुन्छ । मेसीलाई अरू कुनै क्लबले किन्नुपर्ने हो भने अनुबन्ध अनुसार ७० करोड युरो तिर्नुपर्नेछ ।त्यस बैठकमा बार्सिलोनाको तर्फबाट पदाधिकारी जाभियर बारडास र मेसीको तर्फबाट उनका दाजु रोडरिगो पनि बसेका थिए । यस्तै मेसीका वकिलको पनि बैठकमा प्रतिनिधित्व थियो । बैठक सौहार्दपूर्ण रूपमा अगाडि बढे पनि जोर्गे मेसी आफ्ना छोराले क्लब छाड्न पाउनुपर्छ भन्ने अडिग रहे भने बार्सिलोनाले यसलाई कुनै पनि हालतमा स्विकार्न नसकिने बताएको थियो । दुई पक्षबीच थप बैठक कहिले बस्ने हो, त्यसबारे निर्णय भएको छैन ।बार्सिलोनाले भने लियोनल मेसीले आफ्नो जिद्दी छाडेर क्लबमै बस्न तयार हुने विश्वास पोखिरहेको छ । मेसी पक्षले भने कोरोना भाइरस संक्रमणको महामारीका कारण लिग र सिजन नै पछाडि धकेलिएको हुनाले खेलाडीले क्लब छाड्न पाउने समय पछाडि सार्नुपर्ने जिकिर गर्दै आएको छ । जोर्गे मेसी आफ्ना छोराका एजेन्ट पनि हुन् । उनी बुधबार सबेरै अर्जेन्टिनाबाट स्पेन आइपुगेका थिए । विमानस्थलमा पत्रकारसँगको कुराकानीमा उनले भनेका थिए, मलाई केही पनि थाहा छैन ।पछि स्पेनी टेलिभिजनमा भने जोर्गे मेसीले आफ्ना छोरालाई अब बार्सिलोनामा रहन गाह्रो हुने बताएका थिए । तर उनले यसको कारण भने भनेनन् । बार्सिलोनाले भने मेसीलाई छाड्न तयार नभएको र मेसीले क्लबसँगको अनुबन्ध बढाउन चाहे, त्यसमा भने छलफल गर्न सहमत रहेको बताएको छ । बार्सिलोनाले मेसीलाई थप दुई वर्षको अनुबन्ध लम्ब्याउने प्रस्ताव राखेको छ । यो सम्भव भएमा मेसी सन् २०२२२०२३ सम्मका लागि क्लबमै रहने छन् ।बार्सिलोनाले मेसीसँग सिधा व्यक्तिगत रूपमा कुरा गर्न चाहेको र यसक्रममा उनको गुनासो सुन्न चाहेको पनि जनाएको छ । क्लबले मेसीलाई क्लबमै राख्न मनाउन आफूहरूले अन्तिम समयसम्म सक्दो प्रयास गर्ने जनाएको छ । बार्सिलोना मेसीको खेलजीवन क्लबमै टुंग्याएको हेर्न चाहन्छ । मेसीले दुई दशक अगाडि बार्सिलोनाबाट नै आफ्नो व्यावसायिक खेलजीवन सुरु गरेका थिए । यसबीचमा उनी बार्सिलोना क्लबकै प्रतीकको रूपमा स्थापित भएका थिए ।मेसीले युरोपेली च्याम्पियन्स लिगमा बायर्न म्युनिकसँग ८२ को हार बेहोरेयता बार्सिलोनाका कोही पदाधिकारीसँग कुराकानी गरेका छैनन् । त्यस हारसँगै बार्सिलोना सन् २००७२००८ यता पहिलोपल्ट पूरा सिजन कुनै उपाधि जित्न असफल भएको थियो । यो सिजन मेसीले सुरुदेखि नै क्लबका पदाधिकारीको आलोचना गर्दै आएका छन् । मेसी बार्सिलोनाको पहिलो अभ्यास सत्रमा सहभागी भएनन् । यस्तै उनी कोभिड१९ परीक्षणमा पनि सहभागी भएनन् ।"
बक्सिङका प्राविधिकहरूको कोरोना बिमा,काठमाडौं (कास) नेपाल बक्सिङ संघले बक्सिङ प्रशिक्षक र निर्णायकको कोरोना बिमा गरिदिएको छ । वानदेखि थ्रीस्टारसहित ३२ प्रशिक्षक र विभिन्न श्रेणीका २० निर्णायकको जनही १ लाखका दरले बिमा गरिदिएको हो । बिमाको अवधि भदौ १५ देखि १ वर्षसम्म कायम रहनेछ । बक्सिङ संघका अध्यक्ष राम अवालेले प्रशिक्षकको बिमाको पत्र बक्सिङका प्रमुख प्रशिक्षक प्रकाश थापा मगर तथा निर्णायकको पत्र एसियाडका कांस्य पदक विजेता दीपक महर्जनलाई हस्तान्तरण गरे । १३ औं सागका १६ खेलाडी र २ प्रशिक्षकको बिमा यसअघि नै बक्सिङ संघका सदस्य ओमनारायण श्रेष्ठले गरिदिएका छन् ।त्यस्तै सदस्य श्रेष्ठले बक्सिङका ३८ जना राष्ट्रिय तथा अन्तर्राष्ट्रिय रेफ्री र जजको कोरोना बिमा गरिदिएका छन् । उनल आफ्नै खर्चमा रेफ्री र जजको एक लाखको बिमा गरिदिएका हुन् ।
ब्राजिलमा फुटबलरलाई समान तलब,"साओ पाउलो (एएफपी) ब्राजिली फुटबल संघले आफ्नो राष्ट्रिय टिमका पुरुष र महिला टिमले समान तलब पाउने बुधबार घोषणा गरेको छ । यससँगै ब्राजिल पुरुष र महिला खेलाडीलाई समान तलब दिन धेरै कम देशमध्ये एक भएको छ । संघका अध्यक्ष रोगेरो काबाक्लाले भनेका छन्, अबदेखि ब्राजिलका लागि खेल्दा महिलाले पनि त्यति नै तलब पाउने छन्, जति पुरुष खेलाडीले पाउँदै आएका छन् । पुरुष र महिला फुटबल खेलाडीलाई समान तलब दिने अन्य देशमा अस्ट्रेलिया, नर्वे र न्युजिल्यान्ड छन् ।"
भान डी बिक म्यानचेस्टरमा,लन्डन (एएफपी) म्यानचेस्टर युनाइटेडले बुधबार अयाक्सका मिडफिल्डर डोनी भान डी बिकलाई अनुबन्ध गरेको घोषणा गरेको छ । उनको मूल्य ३ करोड ९० लाख युरो रहेको छ र यो रकम बढ्न सक्नेछ । म्यानचेस्टर व्यवस्थापक ओले गनर सोल्सायरले यो सिजन अनुबन्ध गरेका २३ वर्षीय डच स्टार पहिलो खेलाडी हुन् । उनको मूल्य बढेर ४ करोड ४० लाख डलरसम्म पुग्न सक्नेछ । अयाक्सले गत वर्ष युरोपेली च्याम्पियन्स लिगमा आश्चर्यजनक रूपमा सेमिफाइनलसम्म यात्रा गर्दा त्यो टिमका महत्त्वपूर्ण सदस्य थिए । उनले म्यानचेस्टरसँग ५ वर्षको अनुबन्ध गरेका छन् ।
नेयमरसहित तीन खेलाडीमा संक्रमण,"पेरिस (एएफपी) पेरिस सेन्ट जर्मेन (पीएसजी) ले आफ्ना तीन खेलाडी कोराना भाइरसबाट संक्रमति भएको बिहीबार पुष्टि गरेको छ । त्यसमध्ये एक खेलाडी ब्राजिली स्टार नेयमर रहेको बताइएको छ । युरोपेली च्याम्पियन्स लिग उपविजेताले घरेलु लिग वान सुरु हुनुअगाडि आफ्ना खेलाडीको कोरोना परीक्षण गरेको थियो । पीएसजीले भनेको छ, हाम्रा तीन खेलाडी कोरोना भाइरसबाट संक्रमित भएका छन् । क्लबले संक्रमित खेलाडीको नाम भनेको छैन, तर फ्रान्सेली समाचार संस्था (एएफपी) ले आफ्नो स्रोतलाई उद्धृत गर्दै त्यसमध्ये एक खेलाडी नेयमर रहेको जनाएको छ ।"

शीर्षक,विवरण
"विस्थापित भोकै, बटुलिएको राहत कुहिँदै","(बागलुङ)  झमझम पानी परिरहन्छ । ओत लाग्न छिमेकीको मकैबारी मासेर बनाएको अस्थायी छाप्रोमा दुई परिवारका ७ जना कोचिन्छन् । भुजी खोलाको पश्चिम किनारमा एउटा पुरानो र दाताले दिएका दुई गरी तीनवटा पाल गाँसेर टाँगिएको छ । छाप्रोको एकातिर चित्राले बारिएको छ, अर्कोतर्फ खाली । बाछिटाले सुतेकै ठाउँ भिजाउँछ ।भदौ १७ मा बाढीपहिरोले विस्थापित भएका ढोरपाटन नगरपालिका९ सुकुरदुङका नमलाल पुन र उनका भाइ छमेन्द्रको परिवार १३ दिनदेखि पालमुनि जीवन निर्वाह गरिरहेका छन् । ३ वर्षको नाति, बुहारी बिनासहित पुनकी पत्नी एकातिर र दाजुभाइ, छोरा अर्कोतर्फ सुत्छन् । खान, बस्न र रात कटाउन उनीहरूलाई निकै कष्टकर छ ।मकैबारीभित्रै चित्राले बारेर शौचालय बनाएका छन् । घर बग्दाबग्दै एकजोर कपडा र एउटा खाट मात्रै निकाल्न भ्याएका थिए । त्यही खाटमा बस्ने र खाने गर्छन् । चिसो सहँदै भुइँमै सुतिरहेका छन् । बाढीपहिरो गएपछि यहाँको अवस्था हेर्न धेरै मानिस आए, अहिले पनि आउने क्रम घटेको छैन । पहिरोले क्षतविक्षत सडक हुँदै हातमा चप्पल समातेरै आइपुग्नेले फोटो खिच्छन्, पहिरो गएको दिनको घटना सोधेर फर्कन्छन् ।तर उनीहरूको घरमा घटनाको भोलिपल्ट पाएको पाल र केही चामलबाहेक अन्य राहत पुगेको छैन । पहिलो दिनमा आएको दुई बोरा चामल र पालबाहेक अरू भेटेको छैन, छमेन्द्रले भने, कांग्रेसका टोली आएर चामल र पाल दिएका हुन्, त्यसैमा बसेका छौं, अरू कोही आएनन् ।नगरपालिकामा जम्मा भएको राहत सामग्री गाउँमा नपुगेको विस्थापितको गुनासो छ । नगरपालिकामा घरजस्तै बनाउन मिल्ने डेढ सय टेन्ट छन् । सामान्य पानी ओत्ने पाल त्योभन्दा बढी छन् । विभिन्न दाताले दिएका सयौं थान सिरकडसना नगर प्रमुख देवकुमार नेपालीको दरबार होटलमा थन्किएका छन् । सयौं बोरा चामल वडा कार्यालयमा थुप्रेको र कीरा (चिलेसा) पर्न थालिसकेको वडाध्यक्ष हरिबहादुर घर्ती नै बताउँछन् । तर एकद्वार प्रणालीमार्फत राहत वितरण गरिने भन्दै हालसम्म पीडितकोमा राहत पुर्याइएको छैन । विस्थापितहरूको बिजोग हुँदा पनि सरोकारवालाहरू भने योजना रहेको मात्रै सुनाइरहेका छन् । अब समय मिलाएर वितरण गर्ने योजना छ, वडाध्यक्ष घर्तीले भने ।छमेन्द्र र उनकी श्रीमती बेलमती दुवै घाइते हुन् । लाकुरीबोटमा रहेको स्वास्थ्य चौकी बगाएपछि औषधि अभावमा उनीहरूको उपचारमा समेत ढिलाइ भयो । बुर्तिवाङदेखि औषधि पुगेपछि स्थानीय स्वास्थ्यकर्मीले छाप्रोमै गएर उपचार गरिदिए । आराम गर्नुपर्ने अवस्थाका उनीहरूको जीवन भने कष्टपूर्ण छ । बाँकी पृष्ठ ११"
आर्थिक संकट टार्न खुकुलो नीति,"साथै अन्तर्राष्ट्रिय नियमित तथा चार्टर उडानसम्बन्धी निर्णय पनि पर्यटन मन्त्रालयले नै गर्ने ज्ञवालीले बताए । अन्तर्राष्ट्रिय उडानबाट आवतजावत गर्ने यात्रुले ७२ घण्टा अगाडिको कोरोना जाँचसम्बन्धी पीसीआर रिपोर्ट (नेगेटिभ) अनिवार्य आफ्नो साथमा राख्नुपर्नेछ । पर्यटन मन्त्रालयले अन्तर्राष्ट्रिय हवाई उड्डयनबारे थप गृहकार्य गरिरहेको छ । साथै मन्त्रिपरिषद्ले हिमाल आरोहण र पर्यटन पदयात्राका लागि आउने विदेशी पर्यटकलाई यात्रा अनुमति दिने निर्णय पनि गरेको छ । यात्रा सुरु गर्नुअगाडि बढीमा ७२ घण्टाको पीसीआर रिपोर्ट लिई कात्तिक १ देखि अनुमति दिइनेछ, ज्ञवालीले भने, भिसा विदेशस्थित सम्बन्धित नियोगले जारी गर्नुपर्नेछ । साथै असोज १ गतेदेखि नै स्वास्थ्य मन्त्रालयले तय गरेको मापदण्ड पालना गरी होटल, रेस्टुरेन्ट र ट्राभल व्यवसाय सञ्चालन गर्न पाउने निर्णय सरकारले गरेको छ । विकास आयोजनाका लागि आवश्यक प्राविधिक जनशक्तिलाई विदेशबाट ल्याउन पनि अनुमति खुला गर्ने निर्णय भएको छ । उनीहरूले पनि पीसीआर जाँच गरी ७२ घण्टाभित्रको रिपोर्ट (नेगेटिभ) ल्याउनुपर्ने छ । तर विद्यालय र अन्य केही व्यावसायिक क्षेत्रबारे भने निर्णय नगरेको उनले बताए । केही व्यवसाय सञ्चालन अनुमतिको निर्णय अझै गरेका छैनौं, अर्को निर्णयपछि मात्रै ती क्षेत्र सञ्चालन हुन पाउनेछन्, उनले भने, जस्तै शैक्षिक संस्थाहरू, सबै प्रकारका सभा, गोष्ठी, तालिम, सेमिनार र भेला, सिनेमा, पार्टी प्यालेस, डान्सबारजस्ता मनोरन्जन स्थलहरू, सैलुन, स्पा, स्विमिङ पुल तथा समूहमा खेलिने खेलकार्य र चिडियाखानाहरू बन्द नै रहनेछन् ।यसबाहेक सबैखालका उद्योग, व्यवसाय तथा कलकारखाना सञ्चालन भइरहेको उनले बताए । आर्थिक संकटसँग जुध्न खुला गर्दै लगिएका कारण स्वास्थ्य संकटमा स्ट्रेस (दबाब) थपिने उनको भनाइ थियो । त्यसो भएको हुनाले दाजुभाइ दिदीबहिनीले धेरै कष्ट सहेर सरकारले लागू गरेका आदेशहरू परिपालना गर्नुभएको छ, सापेक्षित सफलता पनि प्राप्त गरिसकेका छौं तर हाम्रो जोखिम टरिसकेको छैन, उनले भने, दैनिक १०, १२, १५ जनाको मृत्यु हुँदै जानु भनेको हामी अझै पनि पिक बिन्दुमा पुगेर तल झरिसकेको अवस्था छैन । अझै खुकुलो हुने कुराले स्वास्थ्यमा अझै जोखिम बढाउँछ । यस्तो बेलामा प्रत्येक नागरिकले कोभिडविरुद्धको लडाइँमा म पनि अग्रपंक्तिको सिपाही हो भन्ने ठानिदिनु होला ।संक्रमितको संख्या दिनहुँ झन्झन् बढिरहेको छ । मंगलबार मात्रै १ हजार ४ सय ५९ जना संक्रमित थपिएका छन् । कुल संक्रमितको संख्या ५६ हजार ७ सय ८८ पुगेको छ । तर पनि सरकारले अर्थतन्त्र चलायमान बनाउन सबैजसो क्षेत्रलाई खुकुलो बनाउँदै लगेको छ । छिमेकी मुलुक भारतले पनि यस्तै नीति अवलम्बन गरेको छ । दैनिक एक लाख हाराहारीमा संक्रमित बढिरहे पनि भारतले सबैजसो आर्थिक क्षेत्र खुला गरिसकेको छ । स्वास्थ्यसम्बन्धी सतर्कता अपनाएर बजार खुला गर्दै लैजानुपर्ने दबाब निजी क्षेत्रको छ । कोभिड१९ का कारण बजार चलायमान हुन नसकेर अर्थतन्त्रको बाह्य क्षेत्रमा केही सुधार देखिए पनि अन्य क्षेत्रमा भने प्रायः नकारात्मक असर गरिरहेको छ । केन्द्रीय तथ्यांक विभागको प्रक्षेपणअनुसार गत वर्षको आर्थिक वृद्धि २२७ हुनेछ । तर जेठपछि भएको लकडाउन तथा निषेधाज्ञाले गत आर्थिक वर्षको आर्थिक वृद्धि ऋणात्मक हुने अनुमान विभागका अधिकारीहरूको छ । यसबारे वास्तविक तथ्यांक भने आगामी वैशाखमा मात्रै सार्वजनिक हुनेछ । नेपालको आर्थिक वृद्धिदर झन् खस्किने एसियाली विकास बैंक (एडीबी) ले मंगलबार प्रक्षेपण गरेको छ । एडीबीको एसियन डेभलपमेन्ट आउटलुक २०२० मा आगामी वर्ष सन् २०२१ मा नेपालको अर्थतन्त्र वृद्धिदर १५ प्रतिशतमा सीमित हुने प्रक्षेपण गरिएको छ । राष्ट्र बैंकले गरेको एक अध्ययन प्रतिवेदनअनुसार गत आर्थिक वर्षमा गरिएको करिब तीन महिनाको लकडाउनले कुल गार्हस्थ्य उत्पादनमा १ खर्ब ६८ अर्ब रुपैयाँले क्षति पुर्याइसकेको छ । बैंक तथा वित्तीय संस्थाहरूमा कर्जा विस्तार र बचतको वृद्धिदर दुवै घटेको छ । अघिल्लो वर्षको तुलनामा गत वर्ष बैंकहरूको नाफा १२ प्रतिशतले घटेको छ । हाल बैंकमा करिब २ खर्ब रुपैयाँ बराब रकम (अधिक तरलता) थुप्रिएर बसेको छ ।त्यस्तै औद्योगिकतर्फ पनि कोभिड१९ का कारण ठूलो असर परेको राष्ट्र बैंककै अध्ययन प्रतिवेदनले जनाएको छ । प्रतिवेदनअनुसार लकडाउनको अवधिमा करिब ६१ प्रतिशत उद्योग पूर्ण रूपमा बन्द रहे । यो अवस्थामा स्वास्थ्य सावधानी अपनाएर खुला गर्नलाई निजी क्षेत्रले निरन्तर दबाब दिएको नेपाल उद्योग वाणिज्य महासंघकी अध्यक्ष भवानी राणाले बताइन् । कुनै एउटा क्षेत्र खुल्ने अर्को क्षेत्र नखुल्ने हुँदा समग्र बजार प्रणाली चलायमान भएको छैन, उनले भनिन्, एउटा क्षेत्र मात्रै खोल्दा उत्पादन लागत मात्रै बढिरहेको छ । यसकारण स्वास्थ्य सावधानी अपनाएर सबै क्षेत्र खुला गर्नुपर्छ भनेर हामीले भनिरहेका थियौं । ढिलै भए पनि सरकार त्यही दिशातर्फ जान लागेकामा हामी खुसी छौं ।गत वर्षको चार महिना (चैतअसार) को लकडाउनले सरकारलाई समेत खर्च धान्न मुस्किल परेको थियो । गत वर्ष ११ खर्ब १२ अर्ब रुपैयाँ राजस्व संकलन गर्ने लक्ष्य राखेकामा ८ खर्ब ४१ अर्ब रुपैयाँ मात्रै राजस्व संकलन भयो । यस आर्थिक वर्ष लागिसकेपछि पनि राजस्व संकलनमा सरकारी लक्ष्यअनुसार सफलता प्राप्त भएको छैन । खासगरी आर्थिक गतिविधि नै कम भएकाले पनि राजस्व संकलनमा धक्का लागिरहेको छ । बजार विस्तारै खोल्दै जाँदा सरकारलाई सहयोग पुग्ने महासंघकी अध्यक्ष राणाको धारणा छ । क्रमबद्ध खुकुलो हुनाले निजी क्षेत्रको मनोबल उकास्छ, उनले भनिन्, तर यसको मतलब स्वास्थ्य जोखिम टरेको छैन । जोखिम कम गर्न अझै पनि सरकार, निजी क्षेत्र र उपभोक्ता सबैले स्वास्थ्य सावधानीसहितका आर्थिक गतिविधिको बढाउने गरी सहकार्य आवश्यक छ ।"
नेतृत्वमा आउलान् महिला ?,"(काठमाडौं)  कांग्रेसको नयाँ नेतृत्वदेखि मुख्य पदाधिकारीहरूमा अहिले जजसको चर्चा छ, सबै पुरुषको मात्रै छ । महिला नेतृहरू कसैले पनि पदाधिकारीका लागि दाबी गरेका छैनन् । पुरानो लोकतान्त्रिक पार्टी कांग्रेसमा महिला नेतृहरू पदाधिकारी तहमा किन आउन सक्दैनन् ?महाधिवेशन तयारी भइरहेका बेला कसैले प्रश्न उठाएको छैन । केन्द्रीय कार्यसमितिमा रहेकै नेतृहरूसमेत आरक्षणको सुरक्षित कोटाभन्दा बाहिर निस्कन सकेका छैनन् । यस पटक पनि पार्टीको मुख्य पदहरूको चुनावी मैदान पुरुषकै लागि छाडिदिने मनस्थितिमा उनीहरू देखिन्छन् । महाधिवेशनमा पहिलो पटक एक तिहाइभन्दा बढी महाधिवेशन प्रतिनिधि (मतदाता) महिला आउँदै छन् । त्यसको करिब ५० प्रतिशतले मात्रै मोर्चाबन्दी गर्न सके भने पार्टीभित्र अहिले देखिइरहेको दृश्य नै बदल्न सक्छन् ।सभापति र महामन्त्री पदमा पुरुषको मात्रै दाबी छ । महिलाका लागि छुट्याइएको कोटाबाहेक मुख्य पदाधिकारीमा प्रतिस्पर्धा गर्न महिला नेतृहरू अट्न सकिरहेका छैनन् । ०४६ सालपछि शैलजा आचार्य र मंगलादेवी सिंह पार्टीको नेतृत्व तहमा थिए । सिंहको ०५३ सालमा निधन भयो । शैलजा शेरबहादुर देउवा र रामचन्द्र पौडेलकै हाराहारीकी नेतृ थिइन् । गणेशमान सिंह, कृष्णप्रसाद भट्टराई र गिरिजाप्रसाद कोइरालापछिको पुस्तामा यी तीन नेतालाई आरएसएस भन्ने गरिन्थ्यो । अहिले त्यही उचाइका महिला नेतृ कांग्रेसमा छैनन् ।१२ र १३ औं महाधिवेशनमा केन्द्रीय कोषाध्यक्ष पदमा महिला निर्वाचित भएका थिए । तत्कालीन विधानले कोषाध्यक्षलाई निर्वाचित पद बनाएको थियो । अहिले नयाँ विधानमा अन्य पदाधिकारी निर्वाचित हुने तर कोषाध्यक्ष सभापतिले मनोनयन गर्न पाउने व्यवस्था राखिएको छ । १२ औं महाधिवेशनबाट पूर्वउपसभामुखसमेत भइसकेकी चित्रलेखा यादव र १३ औं महाधिवेशनमा सीतादेवी यादव कोषाध्यक्ष चयन भएका थिए । कोषाध्यक्ष बने पनि उनीहरूको भूमिका पार्टीमा अरू पदाधिकारीजस्तै प्रभावकारी कहिल्यै भएन । पार्टीको कोषमै उनीहरूको भूमिका खुम्चियो । पार्टी सञ्चालनका स्रोतहरू पारदर्शी नभएका कारण पनि कोषाध्यक्षले धेरै भूमिका सभापतिबाट पाउन सकेनन् । कोषको मुख्य जिम्मेवारी स्वयं सभापति र उसको विश्वासिलो उद्योग व्यवसायीले लिँदै आएका छन् ।विधानले व्यवस्था नगरे पनि यसअघि कोषाध्यक्ष पद महिलाका लागि छुट्याएको जस्तो बनाइएको थियो । पार्टीको परम्परागत अभ्यासमै कोषाध्यक्षको भूमिका कमजोर छ । त्यसैले कोषाध्यक्ष महिलालाई दिँदा कुनै हानि पुग्दैन भन्ठानेरै संस्थापन र इतरपक्ष दुवै खेमाका नेताले १३ औं महाधिवेशनमा महिलाबीचमै प्रतिस्पर्धा गराएका थिए । त्यसबाहेक पदाधिकारीमा कहिल्यै महिलाले स्थान पाएका छैनन् । नेतृ सुजाता कोइरालाका अनुसार केन्द्रीय कार्यसमितिमा महिलाको भूमिका देखाउने कुरा नाममा मात्रै सीमित छ । यस्तो हुनुमा पार्टीको संरचनागत ढाँचा मुख्य कारण हो तर नेतृत्व तहमा बसेका नेताहरूको अनिच्छा र विभाजित मानसिकताले पनि नेतृत्वका लागि महिलाले हस्तक्षेप गर्ने वातवरण अझै बनिसकेको छैन । आसन्न महाधिवेशनमा कोषाध्यक्षबाट महिलाको प्रतिस्पर्धा सहमहामन्त्री सर्ने देखिन्छ । कोषाध्यक्षमा सभापतिले इच्छाएको व्यक्ति राख्न पाउने भएपछि अब सबै महिलाको ध्यान आरक्षण कोटाअन्तर्गत महिलाका लागि छुट्याइएको एक सहमहामन्त्री पदतिर तानिएको छ ।संवैधानिक क्लस्टर अनुसार समावेशी कोटाका आठ सहमहामन्त्री हुने व्यवस्था विधानमा छ । सभापति, २ उपसभापति, २ महामन्त्री, ८ सहमहामन्त्रीसहित १३ पदाधिकारी पदमा निर्वाचन हुने व्यवस्था छ । महिलाबीच एकता हुन सके सहमहामन्त्रीमै महिला सीमित हुन नपर्ने दाबी कोइरालाको छ । पार्टीको नेतृत्वदेखि उपसभापति र महामन्त्रीसम्मै महिलाको बलियो दाबी हुन सक्ने उनी बताउँछिन् ।कोइरालाले केही दिनअघिसम्म पार्टी सभापतिका लागि आफू प्रतिस्पर्धी रहेको बताउने गरेकी थिइन् । गिरिजाप्रसाद कोइरालाको विरासतका कारण सभापति नभए पनि मुख्य पदाधिकारीमा पुग्ने बलियो सम्भावना उनमै बढी देखिन्थ्यो । तर, प्रतिकूल स्वास्थ्य नै उनका लागि बाधक भइदियो । अहिले भित्रभित्र सभापतिका लागि उम्मेदवारी घोषणा गरेका महामन्त्री शशांक र शेखरबीच समझदारी जुटाउने प्रयत्नमा छिन् । अर्को सम्भावना भएका नेतृहरूमा चित्रलेखा यादव, सीतादेवी यादव, महालक्ष्मी उपाध्याय डिना, पुष्पा भुसाल, कमला पन्त, अम्बिका बस्नेत, उमा अधिकारी, किरण यादव, डिला संग्रौला, सरिता प्रसाईंलगायत छन् । चित्रलेखा पूर्व र सीतादेवी वर्तमान कोषाध्यक्षसमेत हुन् । अरू सबै केन्द्रीय कार्यसमितिका सदस्य छन् । केन्द्रीय कार्यसमितिमा एक पदाधिकारीसहित १७ जना महिलाको उपस्थिति छ । पार्टीको नेतृत्वमा पुग्न सक्ने सम्भावना भएका महिला पनि यिनै हुन् तर जोखिम मोल्न उनीहरू कोही तयार देखिँदैनन् ।डिनाका अनुसार पार्टीको वर्तमान संरचनामा व्यक्तिगत प्रयत्नले मात्रै नेतृत्वमा आउने सम्भावना छैन । पहिलो त महिलाहरूबीचमै एकता छैन । अर्कोतिर नेतृत्व तहमा बस्ने पुरुष नेताहरूको मानसिकता उदार छैन । महिलालाई भोट बैंक बनाउने तर नेतृत्व दिन अग्रसर नहुने नेताहरूको मानसिकता छ, महिलालाई दिँदा आफ्नो पनि सपोर्ट हुन्छ भन्ने नेताहरूले सोच्दैनन्, यिनीहरूले केही बिगार्न सक्दैनन् भन्ने सोच्छन्, उनी भन्छिन्, त्यसैले खुला प्रतिस्पर्धाभन्दा कोटामा जाने आकर्षण बढी छ ।१३ औं महाधिवेशनमा सुजाता र डिना खुला २५ केन्द्रीय सदस्यबाट प्रतिस्पर्धा गरेका थिए । सुजाता जितिन् तर डिनाले जित्न सकिनन् । २५ सदस्य पदमा पनि निर्वाचित हुन नसकेको अनुभव सुनाउँदै डिनाले भनिन्, दुई पद मात्रै भएको पदाधिकारीमा त महिलालाई झनै चुनौती छ ।नेतृत्वमा आउन नसक्नुमा गुटबन्दी अर्को समस्या छ । चर्को गुटबन्दीमा महिला प्रायः सहभागी हुन्नन् तर उनीहरू कुनै न कुनै गुटमा भने आबद्ध भएकै हुन्छन् । गुटमा नलाग्दा आफ्नो राजनीतिक भविष्य सुरक्षित नठान्ने रोग पुरुषमा जस्तै महिलामा पनि छ । चुनाव जितेर आउनका लागि संस्थापन वा इतरपक्षको प्यानल मा पर्नैपर्ने बाध्यतासमेत छ । तलदेखि प्रतिनिधिहरू गुटगत रूपमा चयन भएर आउने भएकाले त्यसको प्रभाव महाधिवेशनमा पर्ने गर्छ ।नेतृ कोइराला पार्टीमा खतरनाक ढंगले गुटबन्दी विस्तार हुँदै गएको बताउँछिन् । गुटबन्दी यसरी नै अघि बढ्दा महिलाहरू नेतृत्वमा आउन नसक्ने चिन्ता मात्रै होइन, पार्टी सञ्चालन हुन नसक्ने अवस्था म देख्दै छु, उनले भनिन् । आगामी महाधिवेशनमै महिलाले उपसभापति र महामन्त्रीजस्ता मुख्य पद लिनका लागि सदस्यता वितरणदेखि नै काम गर्नुपर्ने सुझाव उनको छ । महिलामा एकता कायम गरी, एक घर एक महिला क्रियाशील सदस्य बनाउन सके नेतृत्वमा आउन सम्भव हुने उनको दाबी छ ।अर्की नेतृ डिला संग्रौला भने केन्द्रीय सभापतिबाहेक अन्य पदहरूमा गुटबन्दीको प्रभाव धेरै नपर्ने दाबी गर्छिन् । करिब चालीस प्रतिशत महिला महाधिवेशन प्रतिनिधि हुने भएकाले सभापतिबाहेक मुख्य पदाधिकारीमा समेत आँट देखाउन सक्नुपर्ने उनी बताउँछिन् । अहिले महाधिवेशन प्रतिनिधिको बलले उपसभापति वा महामन्त्री बन्ने स्थानमा पुग्न सकिन्छ, नेतृ संग्रौला भन्छिन्, पहिला त अघिल्लो पिढीका कोइराला, सीतादेवी र चित्रलेखाले आँट्नुपर्यो । त्यसपछि हामी छौं । बराबर अधिकार खोज्ने हो भने महिला पनि भिड्नुपर्छ ।१४ औं महाधिवेशनदेखि कांग्रेसको केन्द्रीय कार्यसमितिको संख्या बढेर १ सय ६८ सदस्यीय हुने भएको छ । नयाँ विधानले आठवटै संरचनामा एक तिहाइ महिला सहभागिता रहनुपर्ने व्यवस्था गरेको छ । यो व्यवस्थाका कारण केन्द्रमा पनि न्यूनतम ५६ जना महिला सदस्यको प्रवेश हुने देखिन्छ । त्यसका लागि कांग्रेसले केन्द्रीय कार्यसमितिको नौ सदस्य पदमा महिलाबीच मात्रै प्रतिस्पर्धा हुने गरी खुला आरक्षणको व्यवस्था गरेको छ ।सात प्रदेशबाट निर्वाचित हुने २१ सदस्यका लागि प्रत्येक प्रदेशबाट न्यूनतम एकसहित सात महिला अनिवार्य हुनुपर्ने व्यवस्था छ । समावेशी क्लस्टर मा पनि त्यस्तै प्रावधान समेटिएका छन् । समावेशी कोटामध्ये दलितबाट चार आदिवासी जनजाति समूहबाट ७, खस आर्यबाट ६, मधेसीबाट ४, थारूबाट २ र मुस्लिमबाट १ जना महिला सदस्य ल्याउनैपर्ने बाध्यता छ ।आरक्षण कोटाबाहेकका अन्य खुलामा पनि महिलाले प्रतिस्पर्धा गर्न पाउँछन् । निर्वाचित आरक्षण कोटाबाट मात्रै ४० जना महिला निर्वाचित हुन्छन् । त्यसबाहेकका अन्य खुला प्रतिस्पर्धाबाट आउन नसके सभापतिले मनोनीत गर्ने ३३ जना सदस्यबाट एक तिहाइ महिला प्रतिनिधित्व पुर्याउनुपर्ने हुन्छ । पुरानो र ठूलो पार्टीमा ३३ प्रतिशत महिला सहभागिता हुनु राम्रो भए पनि नेतृत्व तहमा पुग्नका लागि महिलामा रिस्क लिन सक्ने क्षमता अझै विकसित भइनसकेको समाजशास्त्री सम्झना भट्टराई बताउँछिन् । त्यसका पछि केही सामाजिक र पार्टीका परम्परागत संरचनाको दोष पनि छ, उनले भनिन्, मुख्य कुरा रिस्क लिन नसक्नु नै हो ।निर्णायक तहमा महिला नभएकाले नेतृत्व तहमा उकाल्ने वातवरण पनि छैन । अर्कोतर्फ पुरुषहरूको आशीर्वादले माथि आएका महिलामा पनि संघर्ष गरेर अघि बढ्नेभन्दा आज्ञाकारी भएर चल्ने मनस्थिति भएको भट्टराई बताउँछिन् । कांग्रेसको आसन्न महाधिवेशनमा महिला प्रतिनिधिहरूको सहभागिता मात्रै १४ सयभन्दा माथि हुने देखिन्छ । नेतृत्व तहमा महिलाहरूबीच एकता कायम गर्दा यो संख्याले ठूलो बदलाब ल्याउन सक्ने बुझाइ अर्की नेतृ सरिता प्रसाईंको छ । अरूले जस्तै महिलालाई संगठित बनाएर अघि बढ्न सकेको खण्डमा नेतृत्वमा पुग्नका लागि सहज वातावरण बन्ने बुझाइ प्रसाईंको छ । महिला कोटामा पुरुषलाई नपाउने भए पनि राख्ने नै भए तर कोटाबाहेकका अरू पदमा महिलालाई राख्नुपर्छ र नेतृत्वमा लैजानुपर्छ भन्ने वातावरण नेताहरूले बनाउन सकेका छैनन् ।प्रत्येक संसदीय निर्वाचन क्षेत्रबाट कम्तीमा ८ महिलासहित २५ जना महाधिवेशन प्रतिनिधि निर्वाचित हुन्छन् । १ सय ६५ निर्वाचन क्षेत्रबाट निर्वाचित हुने कुल ४ हजार १ सय २५ महाधिवेशन प्रतिनिधिमा कोटाबाट निर्वाचित हुने महिलाको संख्या मात्रै १ हजार ३ सय ७५ हुनेछ । खुलाबाट निर्वाचित हुने, केन्द्रीय कार्यसमितिका सदस्य, भ्रातृ तथा शुभेच्छुक संस्था र विदेशस्थित जनसम्पर्क समितिबाट आउने अलग्गैसमेत गर्दा महिलाको संख्या १४ सयभन्दा माथि हुने देखिन्छ । यसअघि महिलाको यतिको संख्या महाधिवेशन प्रतिनिधिमा हुन्थेन । यो संख्याको २० प्रतिशतमाथि मात्रै एक ठाउँमा रहने हो भने पनि पार्टीभित्रको समीकरण नै बदल्न सक्ने हैसियतमा महिला शक्ति देखिन्छ । संग्रौला केन्द्रमा मात्रै नभई पार्टीका आठवटै तहमा महिलालाई मुख्य पदाधिकारीमा पुर्याउनुपर्ने र त्यसका लागि प्रतिस्पर्धामा उतार्न केन्द्रीय महिला नेतृहरूले अहिल्यैदेखि पहल गर्नुपर्ने बताउँछिन् । उनको दाबामा सभापतिबाहेक सबै पदमा गुटगत भोट जाने सम्भावना यस पटक कम छ । नेतृत्वका लागि धेरैको प्रतिस्पर्धा हुने संकेत देखिएकाले पनि गुटगत प्रभाव कम हुने उनको बुझाइ छ । पार्टीमा सहभागिता होइन, रूपान्तरण हुनुपर्छ, उनले भनिन्, हामीबीच एकता भयो भने यसपल्टै पार्टीलाई रूपान्तरण गर्ने ठाउँमा महिलालाई पुर्याउन सकिन्छ ।"
'गौतमको मनोनयनले विकृति दोहोरिँदै,"(काठमाडौं)  राष्ट्रिय सभाको मनोनीत सिटमा सत्तारूढ नेकपाका उपाध्यक्ष वामदेव गौतमलाई सिफारिस गर्ने सरकारको निर्णय संविधानको भावनाविपरीत रहेको टिप्पणी संविधान र कानुनका जानकारहरूले गरेका छन् । मनोनीत सिटमा प्रतिनिधिसभाको प्रत्यक्षतर्फको चुनाव हारेका र सक्रिय राजनीतिज्ञलाई ल्याउँदा गलत प्रवृत्तिले निरन्तरता पाउने उनीहरूको भनाइ छ । मनोनीत कोटामा गौतमको प्रवेशलाई राष्ट्रिय सभाका सदस्यहरूले नै अस्वाभाविक मानेका छन् । तत्कालीन संविधानसभा सदस्यसमेत रहेका वरिष्ठ अधिवक्ता खिमलाल देवकोटा संविधानले संसदीय व्यवस्थामा कतिपय सुधारको प्रयत्न गरेर सुधारिएको संसदीय व्यवस्था लाई अंगीकार गरेको बताउँछन् । चुनाव हारेका व्यक्तिलाई संसद्को त्यही कार्यकालमा मनोनीत कोटाबाट सांसद बनाउन खोजेर विकृति दोहोर्याउन खोजिएको बताए । संविधानमा प्रस्ट रूपमा नलेखिए पनि मनोनीत सिट चुनावलाई फेस नचाहने तर संसद्लाई चाहिने विज्ञ व्यक्तिका लागि राखिएको उनको भनाइ छ । संविधानको लुपहोल दुरुपयोग गरेर वामदेवजीलाई राष्ट्रिय सभामा पठाउन खोजिएको छ, उनले भने, चुनाव हारेकालाई जसरी पनि संसद्मा ल्याउन मनोनीत सिट राखिएको होइन । मनोनीत कोटामा कसलाई पठाउने विषयमा संविधान प्रस्ट नबोलेकाले प्राविधिक रूपमा गौतमलाई राष्ट्रिय सभामा जान समस्या नभए पनि यो संविधानको भावनाविपरीत हुने देवकोटाको भनाइ छ । अर्का वरिष्ठ अधिवक्ता रामप्रसाद श्रेष्ठले पनि पार्टीको नेता र कार्यकर्ता पठाउन राष्ट्रिय सभामा मनोनीत सिट नराखिएको बताए । राष्ट्रिय सभामा चुनाव हुने सिटमा पनि दलले नेता, कार्यकर्ताभन्दा विज्ञलाई पठाउनुपर्ने उनको भनाइ छ । त्यसमा पनि छुट्न गएकालाई ल्याउन मनोनीत केही सिट व्यवस्था गरिएको उनले बताए । विज्ञहरूको विद्वताको लाभ लिन र उनीहरूले समाजमा पुर्याएको योगदानको सम्मान गर्नलाई छुट्याइएको स्थान दलहरूले दुरुपयोग गरेका छन्, उनले भने । मन्त्रिपरिषद्को सोमबारको बैठकले राष्ट्रिय सभामा ६ महिनादेखि रिक्त रहेको मनोनीततर्फको एक सिटमा गौतमलाई पठाउने निर्णय गरेको हो । गौतम ०७४ सालमा भएको प्रतिनिधिसभा निर्वाचनमा बर्दिया १ मा नेपाली कांग्रेसका उम्मेदवार सञ्जयकुमार गौतमबाट पराजित भएका थिए । गौतम ०६४ सालको संविधानसभा निर्वाचनमा पराजित भएलगत्तै उपप्रधान तथा गृहमन्त्री बनेका थिए । अहिले पनि उनी राष्ट्रिय सभा सदस्यमै सीमित रहने देखिएको छैन । उनले मन्त्री बन्ने चाहना प्रकट गरिसकेका छन् । मन्त्रिपरिषद्को सिफारिसअनुसार राष्ट्रपतिबाट मनोनयन भएसँगै उनी राष्ट्रिय सभाको सदस्य बन्नेछन् । गौतमपत्नी तुलसी थापा प्रतिनिधिसभामा समानुपातिकतर्फबाट सांसद छिन् । नेकपाका ११ नेता जोडी सांसद छन् । तीमध्ये कतिपय पतिपत्नी संघीय संसद्मा र अन्य संघीय र प्रदेशसभामा छन् । अन्तरिम संविधानले ६ सय १ सदस्यीय संविधानसभामा २६ जना मनोनयन गरेर ल्याउन सकिने व्यवस्था गरेको थियो । पहिलो संविधानसभामा ती सिटमा प्रत्यक्षमा चुनाव हारेका तथा समानुपातिक सूचीमा रहेर पनि सांसद बन्न नपाएका कैयौं व्यक्ति समेटिएका थिए । दुई स्थानबाट चुनाव हारेर पनि मनोनीत कोटाबाट सांसद बनेर माधवकुमार नेपाल प्रधानमन्त्री बनेका थिए । दोस्रो संविधानसभाका बेला सर्वोच्च अदालतले ०७१ वैशाख २९ मा चुनाव हारेका वा दलीय भागबन्डामा परेकालाई मनोनयन नगर्न सरकारलाई आदेश दिएको थियो । राष्ट्रिय जीवनमा महत्त्वपूर्ण योगदान गरेका र प्रत्यक्ष तथा समानुपातिकतर्फबाट प्रतिनिधित्व गर्न नपाएका तटस्थ, स्वतन्त्र र आफ्नो विषयमा विशिष्टीकृत ज्ञान, अनुभव भएका व्यक्तिलाई मनोनयन गर्नुपर्ने सर्वोच्चको आदेश थियो । ०४७ को संविधानले ६० सदस्यीय राष्ट्रिय सभामा राष्ट्रिय जीवनमा विभिन्न क्षेत्रमा विशिष्ट योगदान गरेका व्यक्तिहरूमध्येबाट १० जना मनोनयन गर्ने व्यवस्था गरेको थियो । संविधानमै मनोनयन गरिनुपर्ने व्यक्तिको विशेषता उल्लेख गरिएको थियो । तर ०७२ को संविधानमा नेपाल सरकारको सिफारिसमा राष्ट्रपतिबाट मनोनीत कम्तीमा एक जना महिलासहित तीन जना मात्र भनियो । त्यसैले संविधानको भाषाले गौतमलाई राष्ट्रिय सभामा मनोनीत हुन छेक्दैन । राष्ट्रिय सभामा दुई वर्ष अवधि पूरा गरेका १९ जना सांसदहरूको फागुन २० गते कार्यकाल सकिएको थियो । रिक्त हुन लागेको १ जना मनोनीत कोटाबाहेक १८ सदस्यका लागि गत माघमा निर्वाचन भएको थियो । पार्टीले गौतमलाई त्यतिबेलै राष्ट्रिय सभाको चुनावमा उतार्ने प्रस्ताव गरेको थियो । तर गौतमले अस्वीकार गरेका थिए । त्यही बेला प्रतिनिधिसभामा गोरखाबाट चुनाव हारेका नेकपाको सचिवालय सदस्य नारायणकाजी श्रेष्ठ राष्ट्रिय सभाको चुनाव जितेर सांसद बनेका छन् । अस्वीकार गरेको एक महिना नपुग्दै गौतमले राष्ट्रिय सभामा मनोनयन हुन पार्टीमाथि दबाब बढाएका थिए । राष्ट्रिय सभाका पूर्वसदस्य नेपाली कांग्रेसका नेता सुरेन्द्रराज पाण्डे एकपछि अर्को गरेर चुनाव हारेका मानिसलाई पठाइँदा राष्ट्रिय सभाको गरिमा खस्किने बताए । गत फागुन २० गतेसम्म राष्ट्रिय सभामा विपक्षी दलको नेताको जिम्मेवारीसमेत निर्वाह गरेका उनले विज्ञ मानिसलाई नपठाएर चुनाव हारेका व्यक्तिलाई त्यही कार्यकालमा राष्ट्रिय सभामा मनोनीत गर्दा गलत सन्देश जाने उल्लेख गरे । राष्ट्रिय सभाका अर्का पूर्वसदस्य जनता समाजवादी पार्टीका नेता वृषेशचन्द्र लालले सरकारले तटस्थ रहेर मनोनयन गर्नुपर्नेमा पार्टीको निर्णयअनुसार निर्णय गर्नु गलत भएको बताए । विशिष्टताका आधारमा नभई राजनीतिक आस्थाका आधारमा मनोनयन गरिनुले राम्रो थिति बसाल्दैन, उनले भने, राष्ट्रिय सभा गठनका सन्दर्भमा संविधानको अन्तरनिहित मर्मलाई सरकार र दलले ध्यान दिएको देखिएन ।नेकपाकै राष्ट्रिय सभा सदस्य सुमनराज प्याकुरेलले मनोनीत सिटमा पार्टीका नेताहरू नआइदिए हुने अपेक्षा राखे । संविधानको भावनाअनुसार गरिनुपर्थ्यो, मनोनीत सिटमा विज्ञलाई पठाएको भए राम्रो हुन्थ्यो, अघिल्लो पटक तीन जना पठाउँदा सरकारले केही म्यानेज गरेको थियो, उनले भने, मनोनीतमा पनि नेताहरूकै व्यवस्थापन हिजोको अभिजात वर्गले गर्ने व्यवहार जस्तो भयो । यसले थिति बसाउँदैन । उनले यसबाट विधिको शासन र संविधानको सर्वोच्चता मान्ने कि नमान्ने भन्ने प्रश्न उब्जिएको उल्लेख गरे । संविधानसभामा संविधान मस्यौदा समितिमा रहेका राष्ट्रिय सभामा कांग्रेसका सांसद जितेन्द्र नारायण देवले मनोनीत सिटमा सरकारले पार्टीभन्दा माथि उठेर व्यक्ति छनोट गर्नुपर्ने बताए । संविधानमा लेखिएको एउटा अक्षर हुन्छ, अर्को त्यसको भावना, उनले भने, अहिलेको सिफारिस संविधानको भावनाअनुसार मेल खाँदैन । यो नेकपाभित्रको आन्तरिक व्यवस्थापनसँग जोडिएर आएको छ ।"
कोरोना उपचारको शुल्क लिने तयारी,"भारतद्वारा २ हजार भाइल रेमडेसिभिर सहयोगभारतले नेपाललाई कोभिड१९ का बिरामीको उपचारमा प्रयोग गरिने दुई हजार भाइल रेमडेसिभिर सहयोग गरेको छ । भारत सरकारका तर्फबाट राजदूत विनय मोहन क्वात्राले परराष्ट्रमन्त्री प्रदीप ज्ञवालीलाई मंगलबार रेमडेसिभिर हस्तान्तरण गरेका हुन् । महामारीले निम्त्याएको चुनौती सामना गर्न भारत सरकारले नेपाललाई गरिरहेको सहयोगअनुरूप उक्त औषधि हस्तान्तरण गरिएको भारतीय दूतावासले जनाएको छ । भारतले यसअघि वैशाख १० मा पारासिटामोल, हाइड्रोक्लोरोक्विनलगायत अत्यावश्यक औषधि, जेठ ४ मा कोभिड टेस्ट किट र साउन २५ मा आईसीयू भेन्टिलेटरलगायत स्वास्थ्य सामग्री सहयोग गरेको थियो ।"
थप १० को मृत्यु,"काठमाडौं (कास) कोरोना संक्रमणबाट मंगलबार १० जनाको मृत्यु पुष्टि भएको छ । धरान१७ का ७० वर्षीय वृद्धको बीपी प्रतिष्ठानमा मृत्यु भएको छ । ज्वरो, खोकीसँगै श्वासप्रश्वासमा कठिनाइ भएपछि गत शनिबार भर्ना भएका उनी मुटुमा स्टेन्ट राखिएका र उच्च रक्तचाप पीडित थिए । पोखरा१० का ७० वर्षीय क्यान्सर रोग पीडित पुरुषको मनिपाल शिक्षण अस्पतालमा मृत्यु भएको छ । बाराका ५५५५ वर्षका महिला र पुरुषको मृत्यु भएको छ । जितपुर१४ बहेरी टोलकी मधुमेह र उच्च रक्तचाप पीडित महिलाको वीरगन्जको नारायणी अस्पतालमा मृत्यु भएको हो । मकवानपुरको मनहरी८ मा मृत्यु भएका दम र मुटुको रोग पीडित ६८ वर्षीय पुरुषमा कोरोना पुष्टि भएको छ । सर्लाहीका ६४ वर्षीय पुरुष, काठमाडौंकी ८६ वर्षीया महिला, ३४, ६६ र ९६ वर्षका पुरुषको पनि कोरोनाबाट मृत्यु भएको स्वास्थ्य मन्त्रालयले जनाएको छ । चौबीसघण्टे विवरणमा हालसम्मकै धेरै १ हजार ४ सय ५९ जना संक्रमित पुष्टि भएका छन् । कुल संक्रमित संख्या ५६ हजार ७ सय ८८ पुगेको छ । तीमध्ये ४० हजार ६ सय ३८ जना निको भएका छन् ।"
५० मा संक्रमणको स्रोत अस्पताल,"(चितवन)  चितवनका ५० प्रतिशत कोरोना संक्रमितको संक्रमणको स्रोत अस्पताल भएको पाइएको छ । संख्या र अवस्था विश्लेषण गरेर सोमबार जिल्ला कोभिड क्राइसिस म्यानेजमेन्ट सेन्टरले उक्त तथ्यांक सार्वजनिक गरेको हो । जिल्लाका १ हजार २ सय ७७ संक्रमितको तथ्यांक विश्लेषण गर्न प्रतिवेदन तयार गरिएको हो । कुल संक्रमितमध्ये चितवनमा २ सय ५४ जना अस्पतालका स्वास्थ्यकर्मी र कर्मचारी छन् । यो जम्मा संक्रमितको २० प्रतिशत हो ।स्वास्थ्यकर्मी संक्रमित भएपछि उनीहरूका परिवारमा कम्तीमा थप एक जना संक्रमित भएको प्रतिवेदनमा छ । संक्रमित स्वास्थ्यकर्मी र उनीहरूका परिवारको संख्या जोड्दा जम्मा संक्रमितको ४० प्रतिशत हुन आउने प्रतिवेदनमा उल्लेख छ । १ सय १ जनाले आफू उपचारका लागि अस्पताल जाँदा वा कुरुवा बस्दा संक्रमण भएको बताएका छन् । यसरी जोड्दा ५० प्रतिशतमा संक्रमणको हिस्सा अस्पतालसँग जोडिएको चितवन स्वास्थ्य कार्यालयका प्रमुख दीपक तिवारीले बताए । संक्रमण बढ्दै गएपछि कारण पत्ता लगाउन तथ्यांकमा आधारित रहेर विश्लेषण गरिएको हो, उनले भने । कुरुवाबाट पनि संक्रमण धेरै फैलन सक्ने जोखिम देखिएपछि अस्पतालहरूमा बिरामीसँग एक जना मात्रै कुरुवा राख्न कडाइ गरेको उनको भनाइ छ ।बिरामीको व्यवस्थापन र कर्मचारीको सुरक्षामा सुधार गरेर सेवा सञ्चालन भइरहेको अस्पताल सञ्चालकहरूको भनाइ छ । पछिल्लो समय विशेष सतर्कता अपनाएका छौं । हाम्रो अस्पतालमा पनि ९० जना हाराहारीमा स्वास्थ्यकर्मी संक्रमित भए, ७० जना निको भए । नयाँ संक्रमित देखिएका छैनन्, चितवन मेडिकल कलेजका सञ्चालक डाहरिशचन्द्र न्यौपानेले भने । भरतपुरको सरकारी अस्पताल विकास समितिका अध्यक्ष डाभोजराज अधिकारी पनि होसियारी अपनाए संक्रमणबाट जोगिन सकिने बताउँछन् । चितवनमा अहिलेसम्म उद्योगी, व्यापारी, होटल तथा फलफूल तरकारी पसल सञ्चालक १ सय ११ जनामा कोरोना पुष्टि भएको छ । बैंकमा काम गर्नेमात्रै १६ जना संक्रमित भइसकेका छन् ।"
एसिडपीडितको खर्च व्यहोर्ने,"काठमाडौं (कास) सरकारले एसिड पीडितहरूको आजीवन उपचार खर्च व्यहोर्ने भएको छ । सोमबार बसेको मन्त्रिपरिषद् बैठकले पीडितको निःशुल्क उपचार र स्वास्थ्य क्षतिमा प्रयोग गर्नुपर्ने औषधि खर्च उपलब्ध गराउने निर्णय गरेको परराष्ट्रमन्त्री प्रदीप ज्ञवालीले जानकारी दिएका हुन् । एसिड पीडितहरूको तत्काल सम्भव हुने अस्पतालमा उपचार गराउने र थप उपचारका प्राथमिकताका साथ रिफर गर्नुपर्ने निर्णय पनि भएको छ । उपचारका लागि शिक्षण अस्पताल, वीर अस्पताल, पाटन अस्पताल र कीर्तिपुर अस्पताललाई डेडिकेटेड भनेर सरकारले तोकेको छ । यसको संयोजन स्वास्थ्य मन्त्रालयले गर्ने मन्त्री ज्ञवालीले बताए ।"
रामलीला मैदानमा मजदुरको दारुण कथा,"(बाँके)  झुत्रे ढाका टोपी । काँधमा पसिना पुछ्ने रुमाल । सुन्निएर जिलजिल बनेका खुट्टाका औंला । सुर्खेतका ५५ वर्षीय मनबहादुर पुन मगरलाई खुट्टाको घाउको दुखाइभन्दा भोकले बढी पीडा दिएको छ । उनी हरेक दिन बिहानै कामको खोजीमा नेपालगन्जको रामलीला मैदान पुग्छन् । घण्टौं कुर्छन् । कसैले काममा बेलाउला भन्ने झिनो आशामा उनका आँखा टोलाउँछन् । र, बेलुका निराश हुँदै घर फर्किन्छन् । कामै नपाई रित्तै घर फर्किनु अचेल उनको नियति बनेको छ । झन्डै एक महिनादेखि आफू बेकामे भएको उनले बताए । काम पाए बाँचिन्थ्यो, उनले भने, कोरोनाले भन्दा भोकले मरिएला भन्ने पिरलो बढेको छ । मनबहादुरका छोराछोरी र नातिनातिना गरी ५ जनाको परिवार छ । ०७१ सालमा सुर्खेतको पुर्ख्यौली जमिन पहिरोले बगाएपछि उनी बेघर भएका थिए । दुई छोरा वैदेशिक रोजगारीमा छन् । बुढ्यौली उमेरमा पनि मनबहादुरले पेट पाल्न मजदुरी गर्नुपर्ने बाध्यता बनेको छ । नेपालगन्ज रोजगारीको थलो हो । यहाँ कोहलपुर, दाङ, सुर्खेत, रुकुम, रोल्पा, बर्दियालगायत सीमावर्ती भारतीय गाउँबाट समेत मानिस आएर मजदुरी गर्छन् । त्रिभुवन चोकमा बसेर कामको खोजी गर्छन् । भीडभाड हटाउने भन्दै प्रशासनले उनीहरूलाई मुख्य चोकभन्दा भित्री भागमा पर्ने रामलीला मैदानमा सारेको छ । यतिबेला उनीहरू बिहानै ६ बजे मैदानमा जम्मा हुन्छन् । तर, अधिकांश निराश भएर फर्किन बाध्य छन् । कमैयाबाट मुक्ति पाएको एक दशक पुगे पनि बर्दियाका राधेश्याम थारू गरिबीबाट मुक्त हुन सकेनन् । कमैयालाई भनेर सरकारले दिएको तीन कट्ठा जमिन छ । त्यो पनि निकुञ्जको छेउमा । जंगली जनावरले फल फल्न नपाउँदै बर्सेनि बाली नास गर्छन् । ६ जनाको परिवार पाल्न उनी मजदुरी गर्छन् । अलि ठूलो सहर भनेको नेपालगन्ज हो । उनी साइकल चढेर तीन घण्टाको बाटो हुँदै नेपालगन्ज आउँछन् । तर, अहिले जिल्लामा निषेधाज्ञा भएपछि हिँडडुल गर्न समस्या छ । नचाहेरै पनि भाडा लिएर नेपालगन्जमा बस्न बाध्य भएको उनले बताए । पुलिसले एक जिल्लाबाट अर्को जिल्ला आउन दिँदैन, उनले भने, नेपालगन्जमा काम पाइन्छ कि भनेर अहिले यतै भाडा तिरेर बस्न थालेको छु । उनले १५ दिनको लामो पर्खाइपछि एक दिन काम पाए । त्यो पनि गिट्टी बोक्ने । एक दिनको कमाइले चामल किनें, दाल किन्न पुगेन, उनले भने, भोकैले मरिने भइयो ।बर्दियाका हरिगोविन्द थारू सात दिन घरभित्रै बसे । निषेधाज्ञा भएकाले कतै हिँडडुल गर्न पाएनन् । घरमा नुनतेल सकिएपछि उनी लुकेर चोरबाटो हुँदै दुई साताअघि नेपालगन्ज आए । एक दिन बर्दियाको सीमाबाटै पुलिसले फिर्ता गरिदियो, उनले भने, अहिलेसम्म काम पाइएको छैन । सुर्खेत घर भएकी कल्पना भण्डारी एकल महिला हुन् । दुई छोराछोरीको पालनपोषण गर्न उनले मजदुरी गर्नुपर्छ । लकडाउनअघि होटलमा भाँडा माझ्ने काम गर्थिन् । एक त महिलाले काम गर्न सक्दैनन् भनेर पत्याउँदैनन्, उनले भनिन्, त्यसमाथि यो महामारीले भाँडा माझ्ने काम पनि गुम्यो । त्रिभुवन चोकमा बस्दा फाट्टफुट्ट काम पाउने सम्भावना थियो । त्यो पनि गुमेपछि नेपालगन्जका ५० वर्षीय इन्द्र ओली निराश छन् । वर्षौंदेखि त्यही चोकमा उभिएर उनले आफ्नो परिश्रम बेचेका थिए । १० दिनअघि किनेको ५ किलो गहुँको पिठो नसकिँदै खाने अन्न जुटाउनुछ उनलाई । रोजगारीको अभावले कोरोना रोगभन्दा भोकले डर लाग्न थालेको उनले सुनाए । बर्दियाका मुक्त कमैया टोटु थारूले भदौ महिनामा तीन दिन मात्रै काम पाए । निषेधाज्ञाले घर आउनजान समस्या भएपछि उनी नेपालगन्जमा एक रातको २५ रुपैयाँ तिरेर स्टोर रुममा सुत्छन् । कमाइ एक रुपैयाँ छैन, उनले भने । बाँकेको डुडुवा गाउँपालिका४ का निजामुद्दिन बागवानले त ६ महिनादेखि घरभाडा तिर्न सकेका छैनन् । ससाना बालबच्चालाई के खुवाउने भन्ने चिन्ताले उनलाई सताउन थालेको छ । तीन महिनाअघि राहतका नाममा १० केजी चामल पाएका थिए । त्यो राहत हात्तीको मुखमा जिराजस्तै भएको उनले सुनाए । कति रात त भोकै सुतेको छु, उनले भने, अब घरबेटीलाई भाडा कसरी तिर्ने ? दैनिक ज्यालादारी गरेर जीविकोपार्जन गर्ने मजदुरको भोको पेट पाल्न यहाँका ७ वटै स्थानीय तहले कुनै ठोस योजना ल्याएका छैनन् । मजदुरको स्पष्ट तथ्यांक संकलन नहुँदा राहत वितरणमा अन्योल रहेको उपमहानगरपालिकाकी उपप्रमुख उमा थापामगरले बताइन् । जति सक्दो छिटो संक्रमणदेखि सुरक्षित भएर उद्योग, कलकारखाना खोल्न प्रशासनलाई जोड दिएको उनले सुनाइन् ।"
५५ वर्षीयाको भरमा १५ जनाको परिवार,"(सैनामैना, रूपन्देही)  ब्लकको पर्खालमाथि टिनले छाएको लामो घर । सडक हुँदै आउजाउ गर्नेहरू एकछिन अडिएर हेर्ने गर्छन् । घरबाहिर उभिएका सबै इसारामा एकअर्कासित कुराकानी गरिरहेको देखेपछि बटुवाले पनि चासो दिने गरेका हुन् । कसैले केही जिज्ञासा राख्यो भने सबै ट्वाल्ल पर्छन् । त्यसपछि उत्तर दिन ५५ वर्षीया बेलमाया बस्नेत टुप्लुक्क आउँछिन् । मेरा ४ छोरा र ४ बुहारीले कान सुन्दैनन्, उनले भनिन्, के कुरा हो मसित गर्नुस् । सैनामैना नगरपालिका३ की बेलमायाका दुःख यतिमै सीमित छैनन् । उनका श्रीमान् कर्णबहादुर २० वर्षदेखि पक्षाघात (प्यारालाइसिस) ले थलिएका छन् । श्रीमान्को स्याहार पनि मैले नै गर्नुपर्छ, उनले भनिन्, छोराबुहारीको लालनपालनको जिम्मा पनि मेरै हो । जेनजेत हुर्काएका सन्तानले कान नसुन्ने हुँदा कुनै काम पाएका छैनन् । बागलुङको हुदिसिर काफलठुटादेखि बसाइँ आएका उनको परिवारमा १५ जना छन् । कान्छा छोरा विकासको दुर्घटनामा मृत्यु भएको ४ वर्ष भयो । उनी सुन्न र बोल्न सक्थे । वैदेशिक रोजगारीमा जान राहदानी बनाएर ठिक्क परेका थिए । मोटरसाइकल एक्सिडेन्टमा परेर बित्यो, आमा बेलमायाले भनिन्, एउटा त बोल्न सक्छ । उसैले सबैको भाव बुझेर केही गर्ला भन्ने लाग्थ्यो, त्यसैले पनि छाडेर गयो । बेलमायाका श्रीमान् शिक्षक थिए । उच्च रक्तचापका कारण प्यारालाइसिस भयो । उपचारका लागि बुटवलसम्म ल्याएको उनले बताइन् । एक वर्षसम्म माइतीमा बसेर उपचार गराउँदा ३ लाख रुपैयाँ सकियो, उनले भनिन्, तर, सजिलो गरेर हिँड्न र बोल्न छाड्नु भो । चिन्ता हुँदा एक्लै बसेर रुने कर्णबहादुरको त्यसपछि जागिर छुट्यो । श्रीमान् निको नभएपछि माइतीले बागलुङ छाडेर यतै आउन भनेपछि पहाडको जग्गा बेचबिखन गरेर छोराहरू लिएर आएको बेलमायाले बताइन् । दाजुभाइको सहयोगले गंगानगरमा सानो घर बनाएर परिवार बसिरहेको उनले बताइन् । ४ दाजुभाइमा ३३ वर्षको अन्तर छ, उनले भनिन्, जेठा छोरा चेतबहादुर ३१ वर्षका भए । चेतबहादुर गारो लगाउने काम गरेर केही कमाइ गर्थे । लकडाउन भएपछि काम रोकिएको छ, उनले भनिन्, घरमै दिन काट्छन् । जेठा छोरा जन्मिएको केही समयपछि शरीरमा बिबिरा आएका थिए । जाँच गराई औषधि खुवाइन् । तर छोरा बोलेनन् । डाक्टरकहाँ लैजाँदा औषधिको असरले कान नसुन्ने भएको बताए, उनले भनिन्, त्यसपछि जन्मिएका छोराहरू पनि नबोलेपछि सोधखोज गर्नै छाडेँ ।बागलुङबाट बिहेवारी गरी ल्याएकी जेठी बुहारी हरिकलामा लुगा सिलाउने सीप छ । तर उनी पनि कान सुन्दिनन् । त्यसले गर्दा कसरी लुगा सिलाउने डिजाइन बताउन सक्दिनन् । त्यसैले उनीमाथि भरोसा नहुँदा काम पाउँदिनन् । घरका सदस्यको लुगा सिलाउन भने अन्त जानुपर्दैन । जेठा छोराबुहारीबाट दुई सन्तान छन् । उनीहरू बोल्छन् । मेलापात र मजदुरी गरेरै परिवार पालिरहेकी बेलमायालाई सघाउन जेठा छोरा सँगसँगै जाने गर्थे । तर अहिले उपाय हरायो । उमेर पनि बूढो हुँदै गयो, उनले भनिन्, थाकें, कति सकुँ, एक्लै सबैतिर । परिवार यहाँ आएपछि भैरहवास्थित बहिरा विद्यालयबाट आएका शिक्षकले पढाइदिने भनेपछि ३ छोरालाई लगेर गइन् । दुई छोराले एसएलसी उत्तीर्ण गरे । जेठा १७ वर्षका भइसकेकाले पढ्न गएनन् । ७ कक्षा पढ्दापढ्दै माइला छोराले पढइ छाडे र कामको खोजी गर्दै काठमाडौं गए । एसएलसी पूरा गरेपछि साइँला र काइँला छोरा पनि काठमाडौं गए । उनीहरूले १२ कक्षासम्म पढ्ने मौका पाए । पढाइ पूरा गरेपछि काम खोज्दा नपाएर भौतारिएको दुःखेसो पोखे । बल्लतल्ल घरबाट टाढा गएर पढियो, साइँला छोरा दानबहादुरले भने, कान नसुन्ने भएकाले काम पाइएन । आफूहरूलाई मिल्दोजुल्दो काम नहुने र कतै अवसर पाइहालेमा केही समयमै बहाना बनाएर साहुले निकालिदिने गरेको उनले सुनाए । पढ्दापढ्दै एउटै क्याम्पसकी साथी सरुसँग प्रेम बस्यो । त्यसपछि उनीहरूले विवाह गरे । अहिले एक छोरा जन्मिएका छन् । तर बाबुआमा दुवै कामविहीन छन् । माइला छोरा शेरबहादुर र बुहारी अनु काठमाडौंमै रोकिएका छन् । बन्दाबन्दीअघि कामको खोजीमा राजधानी पसेका उनीहरू घर आउने पैसासमेत नभएर रोकिएको भन्दै फोनमा बिलौना गर्ने गरेको बेलमायाले बताइन् । पहिले झोला फ्याक्ट्रीमा काम गर्थे, उनले भनिन्, कोरोनाले सबै बन्द भएपछि काम नपाएर आत्तिएका छन् । उनीहरूको साथमा एक नातिनी रहेको उनले बताइन् । साइँला दानबहादुरले गाडीको ग्यारेजमा केही समय काम सिकेको बताए । सिक्दै गर्दा बन्दाबन्दी भएपछि न काम पूरा भयो, न त जागिर पाइयो, उनले भने, कान नसुने पनि गाडी चलाउने रहर छ । गाडीको ऐना हेरेर सडकमा गुडाउँछु । उनीसित अहिले स्कुटरको चालक अनुमतिपत्र छ । कहीं मौका पाएमा गाडी ग्यारेजमा काम गरेर गाडी चलाउन सिक्ने उनले बताए । उनकी श्रीमती अनु हँसिली स्वभावकी छन् । काठमाडौंको भक्तपुरकी उनले दानबहादुरको परिवारमा आएपछि आगोमा पकाउन सिकेको सुनाइन् । माइतीमा ग्यास चुलो थियो, उनले भनिन्, आगो बाल्न नआएर हाँसो लाग्थ्यो । अहिले पनि खासै काम गर्न नजान्ने अनुले बताइन् । सधैंभरि आज कसरी, भोलि कसरी होला भनेर गुजारा नचल्ने भन्दै उनले आफूहरूलाई सुहाउँदो सीप सिकाइदिए मिहिनेत गरेर अघि बढ्ने बताइन् । काइँला छोरा तेजेन्द्र अन्य दाजुभाइभन्दा फरक छन् । १२ कक्षा पढेपछि वेटरको तालिम लिएका उनले केही समय बुटवलको एउटा क्याफेमा काम गरे । क्याफेका सञ्चालक परिवर्तन भएपछि उनको जागिरसमेत गयो । २१ वर्षीय उनले गत वर्ष काठमाडौंबाटै प्रेम विवाह गरे । श्रीमती सोना पनि २१ वर्षकै पुगिन् । १२ नै पढेकी छन् । शृंगार गरेर बस्न रुचाउने उनी पनि सिलाइकटाइबाटै अघि बढ्न चाहन्छिन् । बेलमायाका छोराले स्थानीय सरकारबाट गाईभैंसी र बाख्रापालनका लागि सहयोगको अपेक्षा गरेका छन् । पाँच लाख रुपैयाँ ऋण गरेर बेलमायाले एक महिनाअघि घरपछाडिको जग्गामा गोठ बनाइदिएकी छन् । ३ वटा भैंसी र ३ वटै बाख्रा छन् । बाख्रा माइतीबाट ल्याएको र भैंसी ऋण गरी किनेको उनले बताइन् । भैंसी पालेर दूध बेच्न सके पनि बिस्तारै जीवनस्तर सुधार्न सकिन्छ कि भन्ने आशा रहेको भन्दै उनले आफू नमर्दै छोराबुहारीलाई गरिखान सक्ने बनाइदिने इच्छा रहेको बताइन् । मासिक ३० हजार रुपैयाँ बढी खर्च लाग्ने उनको परिवारका ८ जना काम गर्न सक्ने उमेरका भए पनि कान नसुन्ने भएकाले घरमै बस्ने, दुःख र व्यथाका गुन्टा थुपार्ने काम भएको बेलमायाको भनाइ छ । आफूहरू बहिरा भएकामा बाहिरी मान्छेले यिनीहरू त यस्ता भन्नेबाहेकको पीडा भने नरहेको छोराबुहारीले बताए । हातखुट्टा दरा छन् । केही गर्न सक्छौं भन्ने आत्मविश्वास पनि रहेको छोराहरूले बताए । पढाइअनुसारको सामान्य मानिससरह काम गर्न नसक्दा सबै मौका र अवसर गुमाएको प्रति भने उनीहरूलाई गुनासो छ । छाक काटीकाटी खान बाध्य यो परिवारमा मीठो तरकारी खान विशेष दिन नै पर्खनुपर्ने बाध्यता छ । बेलमायाको परिवारका बारेमा आफूहरूलाई जानकारी भएको र अब नगरपालिकामा बजेटसमेत अपांग व्यक्तिका लागि कार्यक्रम भनी छुट्याइने सैनामैना३ का वडाध्यक्ष रत्नबहादुर पौडेल खत्रीले बताए । ८ मध्ये केहीले कार्डका आधारमा मासिक १ हजार ६ सय रुपैयाँ भत्ता पाउने गरेको भन्दै उनले यसअघि काठमाडौंमा इलमका लागि गएका उनीहरूलाई कोरोना कहरले घर आउने बनाएपछि अब यहीं बसेर केही गर्ने मनसाय बनाएको र नगरपालिका सघाउन तयार रहेको बताए । यस्तो समस्या जेनेटिक भएको नाक, कान, घाँटी विशेषज्ञ डा प्रकाश बस्नेतले बताए ।"
श्रमको परिभाषा र अन्तर्य,"भारत प्रवासमा रोजगारीमा जाने हजारौं नेपाली श्रमिकको नामकाम राज्य तहमा कहींकतै अभिलेखबद्ध छैन । बरु, दुःखजिलो गरेर उनीहरूले पठाउने रेमिट्यान्स को हिसाब मात्रै राज्यसँग छ । यी आफ्ना नागरिकले भनिएअनुसार श्रमपसिनाको मूल्य पाए कि पाएनन् ? अथवा यिनीहरू श्रम न्यायको सिद्धान्तमा कहाँनेर छन् ? श्रमश्रमिक दैनिकीमा बिमा, क्षतिपूर्ति र ज्यालाको हिसाब के कति न्यायिक छ अथवा चल्दै आएको सनातनी हिसाबमै श्रमको बजार चलिरहेको छ ? यी यस्ता अहम् सरोकार हुन्, जसबारे हालसम्म योजना आयोग, श्रम मन्त्रालय वा नीति प्रतिष्ठान, कसैले पनि सग्लो जवाफ बटुल्न सकेका छैनन् । खुला सिमाना र निर्बाध आवागमनको इतिहासदेखि रहिआएको एकरीतको प्रबन्धमाझ यो अव्यवस्थालाई व्यवस्थित गर्नुपर्छ, सीमा नियमन र आवतजावत गर्नेको अभिलेख अद्यावधिक गर्नुपर्छ भन्ने सरोकार सधैंजसो आइरहने द्विदेशीय छलफलको एजेन्डा हो । दुई देशका उच्चस्तरीय संयन्त्रदेखि विश्वविद्यालयका गोष्ठी र मन्त्रालयका फाइलमा अल्झँदै आएको खुला सीमा, आवागमन र श्रमिकको यो मामिला कोठाभित्रको बहस र कागजी बुँदाभन्दा पर्तिर जान सकेको छैन । नेपालभारतबीचको सन् १९५० को शान्ति तथा मैत्री सन्धिले भारतमा नेपाली नागरिकलाई सम्पत्तिमाथिको स्वामित्व, आवास, व्यापार तथा व्यवसाय र आवतजावत गर्न पाउने अधिकार सुनिश्चित गरे पनि व्यवहारमा त्यसको पूर्ण अभ्यास हुन सकेको छैन । यो सन्धिलाई नै समग्रमा पुनरावलोकन गर्नलाई बाटो देखाउन सक्ने प्रबुद्ध अध्ययन समूह (ईपीजी) को प्रतिवेदन तयार भए पनि त्यसलाई बुझ्न भारत सरकारले रुचि देखाएको छैन भने अर्कातिर श्रमिकहरूको पाटोलाई व्यवस्थित गर्ने पहल पनि भएको छैन ।कुनै कागजात तथा रेकर्डमा कहींकतै नदेखिएकै अवस्थामा फिरन्ता झैं रोजगारीका लागि भारतीय बजारमा छिरिरहेका नेपाली अरू मुलुकमा जानेहरूझैं गैरआवासीय नेपालीको दर्जामा पनि पर्ने गरेका छैनन् । अनेक सेवासुविधा र प्राथमिकताको सूची अगाडि सारेर विश्वमा फैलिरहेको गैरआवासीय नेपाली संघको अस्तित्व भारतसहित दक्षिण एसियाली मुलुकमा देखिँदैन । यसकारण आवाज निकाल्ने र हकअधिकार मामलामा एकताबद्ध स्वर उठाउनमा केही राजनीतिक भ्रातृ संगठनबाहेक भारतमा न कुनै आवाज उठाउने थलो छ, न त पद्धति नै । सन् १९५० देखि रहँदै आएका समस्या र आवागमनसहितका कठिनाइमा सम्बोधन गर्न बनेको समूह ईपीजीले पनि द्विदेशीय श्रम, श्रमिक मामिलामा उचित प्रबन्ध गर्न र सीमावर्ती सरोकारमा नियमन गर्न निश्चित सुझाव दिएको भए पनि यो प्रतिवेदन आफैंमा पेन्डुलम बनेको छ । यसको कार्यान्वयनभविष्य अनिश्चित छ । नेपाली श्रमिकले बेहोरिरहेको समस्या समाधानमा ठोस पहल गर्न दिल्लीस्थित नेपाली दूतावास पनि त्यति अग्रसर देखिने गरेको छैन । दिल्ली दूतावास दिल्ली हुँदै तेस्रो देशमा आवतजावत गर्ने नेपाली यात्रुका हकमा कडाइ गर्न र प्रतिबन्ध लगाउन उद्यत देखिन्छ, तर समस्या समाधानको सही उपाय पहिल्याउन लागिपरेको देखिन्न । नेपाली श्रमिकले भारतका बैंकमा खाता खोल्न नपाइरहेको दृष्टान्त होस् अथवा भारतबाट नेपालमा फोन गर्दा नेपालबाट भारतमा गर्दाभन्दा तेब्बर बढी शुल्क लिइने अवस्था होस् हेर्दा सामान्य लागे पनि यथार्थमा गम्भीर अर्थ र महत्त्व रहने यी उल्झन हटाउन दूतावासले अहिलेसम्म पहल गरेकै छैन । सामान्य अर्थ र बुझाइमा श्रम अनुमति लिएर बिमादेखि सीप सिकाइसम्मका आधारभूत प्रक्रिया पूरा गरेर खाडी मुलुक वा मलेसिया गएको त्यही श्रमिकले राज्यबाट पाउने सेवासुविधा उल्लेख्य देखिन्छ । गन्तव्य देशमा पुगेपछि पनि रोजगारदाताले श्रमिकको बिमा गर्नुपर्ने व्यवस्था रहन्छ । कार्यस्थल वा सवारी दुर्घटनामा ज्यान गएमा गन्तव्य देशको कानुनअनुसार क्षतिपूर्ति पाइने व्यवस्था छ । यस्ता श्रमिकका हकमा केही भवितव्य आइपरेमा राज्यले परिवारकै जीवन निर्वाहको ग्यारेन्टी गरेको छ । तर, भारतमा पाँच वर्षअघि मुम्बईमा जलेर मरेका नेपाली श्रमिक परिवार हुन् वा छ वर्षअघि बद्रीकेदार बाढीपहिरोमा परेर ज्यान गुमाउने २ सयभन्दा बढी नेपाली हुन् यिनले कहींबाट न राहत पाएका छन्, न यिनका बारेमा राज्यपद्धतिको नियमले कहींकतै सुविधासेवा निर्क्योल गरिदिएको छ । विश्व श्रम बजार जति प्रगतिशील बन्दै गए पनि भारतमा श्रम गर्न जाने नेपालीको सधैंको कथा उही छ, परेको सबै स्वयंले बेहोर्ने । यस्तो अवस्थालाई सुधार गर्न कुनै पहल नदेखाउने राज्य पद्धति भारत जाने नेपाली श्रमिकको हकमा नहेर्ने, नसुन्ने र नपढ्ने मनस्थितिमा बसिरहेको देखिन्छ । यसले न श्रम बजारलाई व्यवस्थित गराउन सक्छ, न नियमन र पद्धति नै स्थापित हुन सक्छ । तसर्थ, सम्बन्धित सरकारी निकायहरूले यसतर्फ गम्भीर हुन आवश्यक छ ।"
अनलाइन कक्षाको शुल्क तोक,"सरकारले कारोना महामारीका कारण पठनपाठन अवरोध भएपछि वैकल्पिक सिकाइलाई गत असारमा अनुमति दिएको थियो । केही निजी विद्यालयले शुल्क असुल्नकै लागि वैशाखदेखि नै अनलाइन कक्षा सञ्चालन गरेका थिए । शिक्षा मन्त्रालयको दोधारे नीतिका कारण शुल्क लिने कि नलिने, कहिलेदेखि लिने वा कति लिने आदि विषय स्पष्ट छैन । हालै शिक्षा मन्त्रालयले जारी गरेको वैकल्पिक शिक्षा कार्यविधिले पनि शुल्कसम्बन्धी केही उल्लेख गरेको छैन । यस कारण निजी विद्यालयहरूलाई अभिभावक ठग्न सहज भएको छ । शिक्षा मन्त्रालयले पनि उनीहरूलाई नै फाइदा पुग्ने योजना बनाइरहेछ भन्ने महसुस हुन्छ । कार्यविधि असोज १ देखि लागू हुने भएकाले उक्त मितिदेखि मात्रै शुल्क लिन पाउने र अनलाइन शिक्षालिन सक्नेका लागि मात्रै उक्त शुल्क लिनुपर्ने नियम बनाउनु उपयुक्त हुन्छ । निजी विद्यालयको दादागिरीविरुद्ध विभिन्न दलका विद्यार्थी संगठन किन मौन छन् ? सरोकारवालाहरू किन मुखमा बुजो हालेर बसिरहेछन् ? निजीले मात्रै होइन अंग्रेजी माध्यममा पढाउने सामुदायिक विद्यालयलेसमेत अभिभावकको ढाड सेक्ने गरी पैसा लिइरहेका छन् । कुसुम न्यौपाने, मध्यबिन्दु११, नवलपरासी (पूर्व)कोरोना नियन्त्रणको नाममा मुलुक ठप्प भएको ६ महिना पुगिसक्यो । यो बीच सरकारले गरेको कामको मूल्यांकन जनताले गरिरहेकै छन् । देशैभरिका अधिकांश निजी तथा सरकारी विद्यालय पूर्ण रूपमा बन्द छन् । अझै लामो समय खुल्न सक्ने अवस्था पनि देखिँदैन । धेरै विद्यार्थी सहरबाट गाउँ फर्किसकेका छन् । सरकार वा विद्यार्थी दुवैले चाहेर पनि यो शैक्षिक सत्रलाई जोगाउन सकिँदैन । निजी विद्यालयका सञ्चालक र शिक्षकहरू आर्थिक रूपमा कमजोर बन्दै गइरहेका छन् । तलबको भरमा परिवार पाल्नेहरूको जीवन निकै कठिन भइरहेको छ । सरकारले महामारीको बेला निजी विद्यालयलाई बेवास्ता गर्यो । अतः सरकार ती निजी विद्यालयमा श्रम बेचेर जीवन चलाउनेहरू यो देशका नागरिक होइनन् ? किन उनीहरूलाई यतिबिघ्न बेवास्ता ? किन उनीहरूको समस्याले तिमीलाई छुन सकेको छैन । सामुदायि विद्यालयका शिक्षकहरूले राजस्वबाट तलब बुझिरहेका छन् । महामारीमा पनि उनीहरूको सुविधामा तिमीले कुनै कटौती गरेका छैनौ । कम्तीमा यसको आधा मात्रै भए पनि निजी विद्यालयको व्यवस्थापनमा छुट्याऊ । यसो भयो भने मात्रै निजी शिक्षकहरूले हामी पनि यो देशका नागरिक हौं भन्ने महसुस गर्न सक्छन् । र, उनीहरूको परिवारले महामारीमा दुई छाक राम्रोसँग खान पाउँछन् । केही न केही निर्णय त गर । यसरी अनिर्णयको बन्दी बनाइनु कदापि ठीक होइन । रामकृष्ण बराल, जोरपाटी, काठमाडौं"
कोरोना संकटकालमा नोट,"अझै पनि हामी नोट गन्ने बेला औंलामा थुक लगाउँछन् । थुक लगाउँदा धेरै किसिमका कीटाणुहरू मुखमा छिर्छन् भन्ने हेक्का हामीलाई छैन । शौचालयदेखि मन्त्रालयसम्म र सुन पसलदेखि नुन पसलसम्म चहार्दै हिँड्ने नोट अत्यन्त फोहोरी वस्तु हो । यस्ता फोहोरी नोटबाट हुन सक्ने गम्भीर संक्रमण, नोटको सफाइ तथा यसको हिफाजतका सवालमा भने हामी पटक्कै सचेत छैनौं । जापानमा नोटको जतन होस् भनेर धेरैजसोले खामको अनिवार्य प्रयोग गर्छन् । जापानीहरू नोट चलाएपछि हात धुन पनि बिर्संदैनन् । सामान्यतया उनीहरूले कारोबार गर्ने गरेका नोटहरू सफा हुन्छन् । हाम्रोजस्तो कच्याककुचुक र फोहोर हुँदैन । अझ कोरोना महामारीको बेला थुक लगाएर गन्ने चलनले संक्रमण सहजै फैलिन्छ । कोरोना संकटकालमा हामीले केही नौला, असल र जीवनपयोगी संस्कार सिक्ने अवसर पाएका छौं । यही परिप्रेक्ष्यमा नोटको हिफाजत गर्न र संक्रमणको जोखिमबाट बच्न गन्ने बेला औंला नचाट्ने, कारोबार गर्दा खामको प्रयोग गर्ने तथा नोट चलाइसकेपछि अनिवार्य रूपमा साबुनपानीले हात धुने, कच्याककुचुक पारेर गोजीमा नखाँद्ने बानी बसाल्न सके मानिसको अमूल्य जीवन र बहुमूल्य नोट दुवैको कल्याण हुनेथ्यो । कृष्ण कुम्पुरे, आदमटार, धादिङ"
पहिलो र १९ औं सत्याग्रहको माग उस्तै,"नेकपाका उपाध्यक्ष वामदेव गौतम आफ्नै ढिपीका कारण राष्ट्रिय सभा पुगे । यसमा न जनताको साथ थियो न त उनकै पार्टीको । आखिर उनी रोइकराइ गरेरै भए पनि संसद् छिर्न सफल भए । तर तीन करोड जनताको समर्थन पाएका गोविन्द केसीले देश र जनताको हित हुने माग राख्दा पटकपटक सत्याग्रहमा बस्नुपर्ने अवस्था किन आइरहेको छ ? राजनीतिक स्वार्थका कारण भनौं भने उनी नेपालका ठूला भनिएका सबै दलको सरकारका पालामा सत्याग्रहमा बसिसकेका छन् । सहमति हुने तर कार्यान्वयन नहुने परम्पराका कारण उनले उठाएका केही माग यथावतै छन् । अहिले उनी जुम्लामा १९ औं पटक सत्याग्रह बस्दै छन् । अझै पनि उनले भनेजस्तै दुर्गम भेगका जनताले सहजै सेवा पाउनेगरी मेडिकल कलेजहरू स्थापना हुन सकेको छैन । के कसीले व्यक्तिगत स्वार्थका लागि यस्ता माग उठाएका हुन् ? यदि यसो हो भने सरकारले प्रस्ट रूपमा भन्नुपर्यो यो यो कारणले माग पूरा गर्न सकिँदैन । होइन भने हरेकपटक माग पूरा गर्ने आश्वासन दिएर झुलाउने काम बन्द गर्नुपर्यो । एउटा डाक्टरले आफ्नो खर्चमा दुर्गम क्षेत्रमा पुगेर उपचार नपाएकाहरूको उपचार गर्नु कसरी अपराध भयो ? अहिले देशभरि उपचार नपाएर मृत्युवरण गर्नेहरूको संख्या बढिरहेको छ । कोरोना महामारीको यस्तो विषम परिस्थितिमा समेत दुर्गम ठाउँमा पुगेर केसीले सेवा गरिरहेका छन् । यो काम सरकारले पनि गर्न सकेको छैन । यस्तो बेला झन् सहयोग गर्नुपर्नेमा उनी जहाँजहाँ जान्छन् त्यहाँत्यहाँ खेद्ने काम भइरहेको छ । यस्तो व्यवहार मानवीय हुँदै होइन । सरकारले तत्काल उनका माग पूरा गरेर आगामी दिनमा पुनः सत्याग्रह बस्नुपर्ने अवस्थाको अन्त्य गर्ने व्यवस्था गरोस् । अन्यथा कोराना महामारीकै बीचमा पुनः जनता सडकमा आउनेछन् । सुजन देवकोटा, पालुङटार४, गोरखा६ बुँदे मागसहित केसीले जुम्लामा १९ औं आमरण अनशन थालेका छन् । विभिन्न माग राखेर पटकपटक सरकारलाई अल्टिमेटम दिँदै आएका केसीको माग अहिलेसम्म पूरा हुन सकेको छैन । पहिलो अनशनमा उनले जे माग राखेका थिए, त्यो माग अहिले पनि उस्तै छ । बन्दाबन्दी सुरु हुनुअघिदेखि कर्णालीका विकट जिल्लामा औषधि उपचार गर्दै हिँडिरहेका केसी पछिल्लो समय जुम्लामा बसिरहेका थिए । उनलाई त्यहाँको प्रशासनले हिँडडुल गर्दासमेत रोकतोक गर्न थालेको थियो । कर्णाली स्वास्थ्य विज्ञान प्रतिष्ठानमा तत्काल स्वास्थ्य पूर्वाधार बढाउने र विद्यार्थी उत्पादन गर्न सक्ने पूर्वाधारसहितको सरकारी मेडिकल कलेजहरू कर्णाली र सुदूरपश्चिम प्रदेशमा खोल्नुपर्छ भन्ने उनको माग सरकारले चाह्यो भने तुरुन्तै सम्बोधन गर्न सक्छ । कर्णालीमा परीक्षणको दायरा बढाइएको छैन । मास्कको प्रयोग र एकआपसमा भौतिक दूरी कायम गरे संक्रमणको जोखिम कम हुन्छ । र यो जानकारी कर्णालीवासीलाई पुर्याउने त्यहाँका ग्रामीण स्वास्थ्यकर्मीको काम हो । कर्णालीमा स्वास्थ्य पूर्वाधारको विकासमा सरकारले विशेष ध्यान पुर्याउनुपर्छ । केसीको स्वास्थ्यस्थिति बिग्रनुअघि नै उनको मागलाई सम्बोधन गरियोस् । प्रविन देवकोटा, भरतपुर ८ चितवन"
फिनिक्स पन्छीको पुनर्जन्म ?,"विकल्पको कुराफिनिक्स पन्छीको एउटा मिथक छ । अरेबियन मरुभूमिमा पाइने फिनिक्स पन्छीको आयु सयौं वर्षको हुन्छ । आफ्नो लामो आयुसँगै प्रत्येक क्षण त्यो पन्छी मगनमस्त रहन्छ । ताजा हावामा लहराउँछ र पलपल रमाउँछ । जसैजसै त्यो पन्छी बूढो हुन्छ, गल्न थाल्छ र उड्न सक्दैन तब उसले आफ्नै शरीरमा आगो लगाउँछ । उसको शरीर दनदनी बल्छ र त्यो खरानीको थुप्रोमा फेरिन्छ । आखिर त्यही खरानीको थुप्रोबाट नयाँ, ताजा र सुन्दर फिनिक्स पन्छीको पुनर्जन्म हुन्छ । जवान फिनिक्स पन्छी नयाँ ऊर्जासाथ फेरि आकाशमा कावा खाँदै उड्न थाल्छ । यो क्रम र कथा निरन्तर चलिरहन्छ ।राजनीतिको पुनर्गठन ठीक यही कथाजस्तै हो । बूढो, परित्यक्त र अर्थहीन राजनीतिमा आगो लगाउने र ताजा, ऊर्जाशील, नवीन राजनीतिको पुनर्जन्म गराउने । तर आगो लगाउने कसले ? आफैंमाथि निर्मम अग्निदाह गर्ने हिम्मत नेपाली राजनीतिमा कोसँग छ ? के दोस्रो पुस्ताले यो हिम्मत गर्छ ? अन्यथा राजनीतिमा पुस्ता हस्तान्तरणको प्रस्ताव एक अर्थहीन राग मात्र हो । दासताको राग गाएर स्वतन्त्रताको राजनीति किमार्थ हुँदैन ।"
कन्ट्याक्ट ट्रेसिङमा सरकारी असफलता,"प्रयोगशाला परीक्षणबाट हालसम्म नेपालमा करिब ५७ हजार र भारतमा ४९ लाखभन्दा बढी कोरोना भाइरस संक्रमितको पहिचान भइसकेको छ । नेपाल र भारतका ठूला सहर र ग्रामीण भेगमा समेत कतै यात्रा नगरेका स्थानीय व्यक्तिहरू संक्रमित भएपछि संक्रमण समुदायमा फैलिएको आकलन गरिएको छ । विश्व स्वास्थ्य संगठन भने यो कुरा मान्न तयार छैन । समुदायमा संक्रमण फैलिनसकेको दाबी गरे पनि विश्व स्वास्थ्य संगठनले दक्षिणपूर्वी एसियामा साउन दोस्रो हप्तादेखि संक्रमितको संख्या तीव्र रूपमा बढिरहेको जनाउँदै सतर्क रहन आग्रह गरेको छ । खुला सिमानाका कारण भारत र नेपालबीच मानिसको आवतजावत रोकिएको छैन । सरकारले सुरक्षाकर्मी बाक्लै परिचालन गरेर दुई देशको सिमानामा कडाइ नगर्ने हो भने भारतको विकराल स्थितिले नेपाललाई आगामी दिनमा नराम्रोसँग गाँज्ने निश्चित छ । कोभिड१९ को जोखिम वर्षौं रहने संकेत देखिएको अवस्थामा सरकारले ठोस कार्ययोजना र रणनीति बनाउन जरुरी छ ।काठमाडौंलाई सुरक्षित राख्ने सोचबाट सरकारले उपत्यका प्रवेशस्थल नागढुंगा, साँगा र दक्षिणकालीमा जति कडाइ गरे पनि स्थिति नियन्त्रणबाहिर गइरहेको छ । भदौ २९ सम्म काठमाडौं महानगरपालिकामा सक्रिय संक्रमित, मृत्यु भएका र कोरोनाबाट मुक्त सबै जोड्दा संक्रमितको संख्या ५५ सय पुगिसकेको छ । देशका विभिन्न भूभागमा निषेधाज्ञाबीच पनि संक्रमितको संख्या दैनिक करिब १२ सयले थपिइरहेको छ । निषेधाज्ञामा मानिसको मुभमेन्ट अति न्यून ठानिन्छ, तैपनि संक्रमित किन बढे त ? यसको सोझो अर्थ हुन्छ सरकारले कन्ट्याक्ट ट्रेसिङ र प्रयोगशाला परीक्षणमा जोड दिनै सकेको छैन । अर्थात्, परीक्षण नगरिएका वा पहिचान नभएका संक्रमितबाट संक्रमण फैलिरहेको छ ।वैज्ञानिक शोधअनुसार, एक जना संक्रमितबाट ४ देखि १८ जनासम्ममा संक्रमण फैलिन सक्छ । नेपालकै सरकारी निकाय इपिडिमियोलोजी महाशाखाका अनुसार, एक जना संक्रमितको कन्ट्याक्टमा रहेका १० देखि १२ जनासम्मको ट्रेसिङ गरेर स्वाब परीक्षण गर्नुपर्दछ, जसअनुसार भदौ २९ सम्म काठमाडौं महानगरपालिकामा करिब ६० हजारको कन्ट्याक्ट ट्रेसिङ गर्नुपर्ने थियो । तर सो अवधिमा करिब २० प्रतिशत (१२ हजार) को मात्र कन्ट्याक्ट ट्रेसिङ भएको बुझिन्छ । अर्थात्, औसतमा एक संक्रमित बराबर जम्मा २ जनाको मात्र कन्ट्याक्ट ट्रेसिङ भएको छ । देशको राजधानीको त यो हालत छ भने अन्य स्थानमा कन्ट्याक्ट ट्रेसिङको अवस्था कति कमजोर होला, सहजै अनुमान गर्न सकिन्छ ।सरकारी दस्तावेजअनुसार नगरपालिकामा ३ जना र गाउँपालिकामा २ जना स्वास्थ्यकर्मीको दरबन्दी छ । त्यसै गरी प्रत्येक वडाको स्वास्थ्य सेवा केन्द्रमा ७ जना स्वास्थ्यकर्मी र १ जना सहयोगीको दरबन्दी छ । तर अधिकांश वडा कार्यालयमा सरकारी कागजमा उल्लिखित स्वास्थ्यकर्मीको उपस्थिति छैन । सञ्चारमाध्यममा स्वास्थ्य मन्त्रालयले वडा कार्यालयमार्फत कन्ट्याक्ट ट्रेसिङ भइरहेको बताएको छ । तर तालिमप्राप्त स्वास्थ्यकर्मीको अगुवाइमा हुनुपर्ने कन्ट्याक्ट ट्रेसिङ वडाहरूमा कसरी अगाडि बढेको छ, सरकारले प्रस्ट्याउन सकेको छैन । कन्ट्याक्ट ट्रेसिङलाई विश्वसनीय र भरपर्दो बनाउन जनप्रतिनिधि, स्थानीय क्लब र समाजसेवीसमेतलाई सहभागी गराउनुपर्छ । नियमित काममा नखटाइएका निजामती कर्मचारी, शिक्षक तथा अन्य जनशक्तिलाई पनि सरकारले परिचालन गर्न सक्नुपर्छ । आमजनता कन्ट्याक्ट ट्रेसिङको विद्यमान अवस्थामा सुधार होस् भन्ने चाहन्छन् ।कन्ट्याक्ट ट्रेसिङमा उपयुक्त जनशक्ति वा मानवपुँजी परिचालनमा मात्र होइन, सहज र सरल रूपले उपलब्ध हुने प्रविधि प्रयोग गर्न पनि सरकार चुकेको छ । कैयौं देशले मोबाइलमा जीपीएस लोकेसन ट्र्याक खुला गरेका छन् । डिजिटल प्रविधिमार्फत कन्ट्याक्ट ट्रेसिङमा सफलता हासिल गरेका छन् । दक्षिण कोरियाले होम आइसोलेसन वा क्वारेन्टिनमा बसेको कुनै व्यक्ति समुदायमा छिरेको जानकारी तत्काल पत्ता लगाउने गरेको छ । संक्रमित व्यक्ति कुनै स्थानमा हिँडेको छ भने त्यसको जानकारी स्थानीय बासिन्दालाई मोबाइलमा एसएमएसबाट तुरुन्तै दिइन्छ । नियम उल्लंघन गरी समुदायमा छिर्ने संक्रमित वा सम्भावित संक्रमितलाई कडा कारबाही गर्ने गरिएको छ । विदेशी हो भने उसलाई सम्बन्धित देशमा फर्काइन्छ । नेपालमा भने होम क्वारेन्टिन तथा आइसोलेसनमा बसेकाहरूको मनिटरिङ भरपर्दो किसिमले गरिएको छैन, जसका कारण स्वास्थ्य महामारीको विषम परिस्थितिमा नेपालमा कन्ट्याक्ट ट्रेसिङमा जटिल बनेको छ । सरकारले मोबाइल फोनमा जीपीएस लोकेसन ट्र्याक खोल्ने निर्णय लिन सक्थ्यो तर कुनै पहल भएन । कन्ट्याक्ट ट्रेसिङमा संलग्नलाई वडास्तरमै तालिमको आवश्यकता टड्कारो छ तर सरकारले त्यसको सुरुआतै गरेन ।तराईका जिल्लामा त स्थिति झन् दयनीय छ । अस्पतालहरूमा २५ प्रतिशत पनि दरबन्दीअनुसारका चिकित्सक वा स्वास्थ्यकर्मी नरहेको सुनिन्छ । गत साता राजविराजको गजेन्द्रनारायण सिंह अस्पतालमा १२ सय स्वाब परीक्षण हुन नसकेर थन्किएको प्रदेश सांसदको कथन सुनियो । वीरगन्जमा परीक्षणमा केही सुधार भए पनि तराईका अन्य जिल्लामा पहुँचका आधारमा परीक्षण हुनु र नतिजाका लागि एक वा दुई हप्ता कुर्नु सामान्यजस्तै भएको छ । कैयौं क्वारेन्टिनको स्थिति जेलजस्तो रहेको कुरा जनप्रतिनिधिले नै सञ्चारमाध्यममा उठाइरहेका छन् । सिरहा र सप्तरीमा गैरसरकारी संस्थामार्फत एक घर एक कोरोना परीक्षण गर्ने भनिए पनि सबैको पहुँच स्थापित हुन सकेको छैन । केही दिनअगाडि ज्वरोले थलिएका लहानका एक उपप्राध्यापक भन्दै थिए, कहाँ गएर स्वाब दिने ? कोरोना परीक्षण कसरी गराउने ? पढेलेखेका र सम्पन्न परिवारका व्यक्तिको यो एक प्रतिनिधि उदाहरण हो । यसले प्रस्टै संकेत गर्छ, देशमा निम्न आय भएका वा विपन्न परिवारको पहुँचमा स्वास्थ्य सुविधा पुग्न सकेको छैन ।नेपालमा पहिलो कोरोना केस देखिएको माघ ९ देखि आजसम्मको करिब ८ महिनामा सरकारले अर्बौं रुपैयाँ कोभिड नियन्त्रणमा खर्च गरे पनि आमजनताले भने सुरक्षित महसुस गर्न सकेका छैनन् । सरकारले कोरोना परीक्षणमा सार्थक योजना बनाउन नसकेपछि सजिलो उपायका रूपमा लकडाउन तथा निषेधाज्ञालाई लिएको छ । ६ महिना लामो लकडाउनका कारण श्रमिक वर्ग र सहरमा डेरा गरी बस्ने विद्यार्थीहरूले मानसिक र आर्थिक समस्या झेलिरहेका छन् । सरकार ठूला व्यवसायीको हितमा मात्र ओर्लिएको छÙ गरिबीको रेखामुनि रहेका करिब ६० लाख जनताको पक्षमा कार्यक्रमविहीन छ ।विभिन्न अनुसन्धानले कोरोना भाइरसको बाहिरी सतह (स्पाइक प्रोटिन) मा जेनेटिक म्युटेसन हुँदा बन्ने केही नयाँ स्ट्रेन मानवकोषमा सहजै छिर्ने अनुमान गरेका छन् । र, त्यस प्रकारका कोरोना स्ट्रेन बढी संक्रमणकारी हुने बताइएको छ । तर नेपालले देशमा फैलिएको कोरोना भाइरसको जैविक अनुसन्धान (जेनेटिक रिपोर्ट) सार्वजनिक नगरेका कारण यस सम्बन्धमा थप विश्लेषण गर्न नसकिने विज्ञहरूको मत छ । हाल नेपालमा थरीथरी कम्पनीका पीसीआर परीक्षण किट प्रयोगमा आएका छन् । कुनैमा इन्टर्नल कन्ट्रोल छ त कुनैमा छैन । इन्टर्नल कन्ट्रोल नभएको परीक्षण किटबाट कोरोना भाइरस जाँच गर्दा बाह्य कन्ट्रोल राख्दा फल्स रिजल्ट आउन सक्छ । कोरोना भाइरस शोधकर्ताका अनुसार, विदेशी परीक्षण किटका आधारमा हाल नेपालमा भइरहेको पीसीआर परीक्षणको गुणस्तरमा ढुक्क हुने स्थिति छैन । त्यसमा सुनिश्चित हुन नेपालले वैज्ञानिक अनुसन्धानमा जोड दिनुपर्छ । भारतलगायतले विदेशी वा स्वदेशी जुनसुकै स्वास्थ्य सेवामा प्रयोग हुने परीक्षण किटको प्रभावकारिता, गुणस्तर र क्षमता आफ्नै सरकारी प्रयोगशालामा जाँच नगरी आम मानिसमा प्रयोगमा ल्याउँदैनन् । तर नेपालमा स्वास्थ्य मन्त्रालयलाई यस्ता सवालमा चासो छैन । यस्ता सवालमा कागजी सिफारिसको काम छैन, प्रयोगशालाबाटै प्रमाणीकरण हुनुपर्छ । सरकारले फेरि एन्टिजन टेस्ट को कुरा उठाएर समाजलाई तरंगित बनाएको छ । एन्टिजन टेस्टको फल्स नेगेटिभ लाई पीसीआरबाट पुनः परीक्षण गर्नुपर्छ । साथै एन्टिजन टेस्टमा कोरोना संक्रमण नभएका व्यक्तिमा फल्स पोजेटिभ रिजल्ट आएको पनि भेटिएको छ ।विज्ञहरूका अनुसार, एउटा रियल टाइम पीसीआर नियमित सञ्चालन गर्दा २४ घण्टामा कम्तीमा ७२० वटा कोरोना भाइरसको प्रयोगशाला परीक्षण गर्न सकिन्छ । यस अर्थमा हाल नेपालमा भएका ४७ वटा प्रयोगशाला र त्यहाँ भएका करिब ७५ वटा रियल टाइम पीसीआरबाट दैनिक ५४ हजार परीक्षण हुनुपर्ने हो । तर क्षमताको २५ प्रतिशत (दैनिक करिब १२१४ हजार) मात्र परीक्षण गरेर सरकारले समय गुजारिरहेको छ । यस विषयमा संसद्देखि मिडियासेलेब्रिटी नेतासम्मले चासो देखाएको सुनिएन ।त्यसबाहेक सरकारले कोभिडबारे पर्याप्त जनचेतनामूलक कार्यक्रम ल्याउन सकेन । मास्क लगाउने र हात धुने भनेर मात्र पुग्दैन । चिकित्सकका अनुसार, कोरोना भाइरस संक्रमण भएर पनि कुनै लक्षण वा जटिलता नदेखिएकालाई अस्पताल लैजान जरुरी छैन । उच्च ज्वरो आएर सास फेर्न गाह्रो महसुस गरेका बिरामीलाई भने तत्काल अस्पताल लैजानुपर्छ । यी दुई अवस्थाको भिन्नताबारे समुदायलाई बुझाउन सकिएन । यो बुझाउन आवश्यक छ । कोभिडका कारण जोखिममा परेका बिरामीलाई उपचार गर्न निश्चित अस्पतालमा आईसीयूको व्यवस्था गर्नुपर्छ । प्रत्येक अस्पतालमा आईसीयूको व्यवस्था गर्दा ज्यादै खर्चिलो हुन्छ । कोभिडका बिरामीलाई अक्सिजनको आवश्यकता पर्ने भएकाले यसको पर्याप्त व्यवस्था हुनुपर्छ । कम खर्चमा देशभित्रै सामान्य किसिमका भेन्टिलेटर बन्छन् भने त्यसमा किन जोड नदिने ?कोभिड१९ को उपचारमा खटेका चिकित्सक तथा स्वास्थ्यकर्मीको मनोबल बढाउन सरकारले प्राथमिकता दिनुपर्छ । निजी अस्पताल र प्रयोगशालासँग सहकार्य गर्न सरकार चुकेको छ । त्यति मात्र होइन, स्थानीय, प्रदेश र संघीय सरकारबीच पटक्कै तालमेल छैन । कोभिड१९ सँग जोडेर एउटै बिल भुक्तानीका लागि तीन निकायमा पेस भए पनि त्यसको नियमन संयन्त्र छैन । गरिब र निम्न आय भएका परिवारलाई भोक र रोगबाट बचाउन सरकार अनुदार देखिएको छ ।अन्तमा, सरकारले कन्ट्याक्ट ट्रेसिङ र प्रयोगशाला परीक्षणमा जोड दिई, निषेधाज्ञाको अन्त्य गर्दै नयाँ स्वास्थ्य प्रोटोकल लागू गर्नुपर्छ । देशभित्र आवतजावत खुला गर्नुपर्छ । कोरोना भाइरसको जोखिम थप दुई वर्ष नहट्ने अनुमान गर्दै सोहीअनुसारको कार्ययोजना सार्वजनिक गर्नुपर्छ ।मलिक्युलर बायोलोजीमा अनुसन्धान गरेका पराजुली त्रिविमा रसायनशास्त्रका प्राध्यापक र भट्ट नेपाली कांग्रेसद्वारा गठित कोरोना अनुगमन समिति सदस्य हुन् ।"
कोभिडपछि नेपालको हरित पुनःस्थापना,"लर्ड (तारिक) अहमदअहमद बेलायत सरकारको परराष्ट्र, राष्ट्रमण्डल र विकास मन्त्रालयअन्तर्गत दक्षिण एसिया तथा राष्ट्रमण्डल मन्त्री हुन् ।"
कैदीको भीड र कारागारको कोरोना,"१२ हजार जना मात्र धान्ने हाम्रा ७४ कारागारमा २४ हजार कैदीबन्दी छन् । तीमध्ये कोरोना संक्रमितको संख्या सयमाथि पुगिसक्यो । मानवीयताका दृष्टिले तिनलाई रिहा गर्नुपर्ने तर्क एकातिर छन्, तर अपराधशास्त्रका अनुसन्धान के भन्छन् ? रिहा गरिहाले कस्तालाई गर्ने ? सावधानी नपुर्याई रिहा गर्दा कोरोना झन् फैलिएको नयाँ अनुसन्धानहरूले देखाउँछन् ।कोरोना महामारी सुरु भएपछि धेरै मुलुकलाई कारागारभित्र संक्रमण फैलन नदिन हम्मेहम्मे परेको छ । गएका केही महिनामा इन्डोनेसियाले ३६ हजार, इरानले ८५ हजार र टर्कीले १ लाख जनालाई घर पठाइसके । पाकिस्तानले ससाना बिठ्याइँमा थुनिएका सयौं महिलालाई मुक्त गर्ने बताएको छ । भारतको महाराष्ट्र राज्यमा ३५ हजार कैदीबन्दीमध्ये आधालाई अस्थायी जमानतमा छोड्ने भनिएको छ । रिहा हुने समयसीमा र सर्त स्पष्ट छैनन् । यद्यपि कोरोनाले जेलभित्रै सयौंलाई आक्रमण गरेपछि बितेका दुई महिनामा १० हजार जनालाई रिहा गरिएको छ ।हामीकहाँ पनि कैदखानामा कोरोना संक्रमण बढ्न थालेपछि प्रतिनिधिसभाको राज्यव्यवस्था समितिले खुला कारागारको व्यवस्था लागू गर्न सरकारलाई अह्राएको छ । तर खुला कारागार रातारात कार्यान्वयन गर्न सकिने विषय होइन । यसका लागि कैदीलाई थुनेर नराखी फराकिलो तर सुरक्षित परिवेशमा रोजगारीको अवसरसहित सजाय काट्ने वातावरण मिलाउनुपर्छ । यस्तो जीवनशैली हुँदा कानुन र सत्कर्मलाई सम्मान गर्न थाली कैदी सुध्रिन्छ भन्ने मान्यता छ । तर हाम्रो कारागार ऐनअनुसार तीन वर्षभन्दा बढी कैद सजाय भई कम्तीमा एकतिहाइ कैद भुक्तान गरिसकेका कैदीहरूले मात्रै यो अवसर पाउँछन्, गम्भीर कसुर गर्नेले पाउँदैनन् ।फर्किने सम्झौता गरेर कैदीबन्दीलाई रिहा गर्नेबारे पनि राज्यव्यवस्था समितिमा छलफल भएको खबर छ । हामीसँग अपराधशास्त्रमा सशक्त अनुसन्धान गर्ने निकाय छैनन् । तसर्थ कस्ता प्रकृतिका अपराधीलाई रिहा गर्ने वा सबैलाई गर्ने ? गरिए सो निर्णयको वैज्ञानिक आधार के भन्नेबारे छलफल त पक्कै भएन । त्यसैले यो बहस गर्दैगर्दा हामीले अन्य मुलुकमा भएका अध्ययनहरूलाई केलाउनैपर्छ ।कैदी रिहाइ कोरोना घटाउने रामवाण हैन भनी अमेरिकाको इलिनोयमा भर्खरै गरिएको अनुसन्धानले देखाएको छ । त्यहाँ पक्राउ गरिएका तथा हिरासतमा लिइएका व्यक्ति र कोरोना भाइरसको फैलावटबीचको सम्बन्ध अनुसन्धाताले केलाएका थिए । यसबाट घरीघरी जेल भित्रिने र बाहिरिने अपराधीले गर्दा निश्चित वडाहरूमा कोरोना संक्रमण साबिकभन्दा १६ प्रतिशतसम्म बढेको देखियो । जुनजुन वडामा रिहा भएका अपराधी उच्च संख्यामा थिए, तिनैतिनैमा संक्रमण उच्च थियो । यो मोडलिङले देखाएअनुसार सार्वजनिक यातायात र भीडभाडले भन्दा जेलबाट छुट्ने मानिसले कोरोना भाइरस बढी फैलाएका थिए ।अर्को रोचक कुरा, जुनजुन टोलबाट प्रहरीले धेरै थुनुवा ल्याएको थियो, ती थुनुवा फर्केपछि त्यहीँ कोरोना भाइरस बढी फैलिएको देखियो । बाहिरबाट थुनामा जानेहरू जेलभित्र संक्रमितसँग मिसिए । अनि छोटो समयपछि फेरि समुदायमै मिसिए । तिनले बिस्तारै परिवार, छिमेकी र आम समुदायमा संक्रमण फैलाए भन्ने यो अध्ययनको तर्क छ ।अहिले कम्तीमा ८० देशले कुल ५ लाख ८० हजार कैदी रिहा गरेको तथ्यांक छ । तीमध्ये अधिकांशले दीर्घरोगी, वृद्धवृद्धा, किशोरकिशोरी र चालचलन सुध्रिएकालाई रिहा गरेका छन् । टर्कीमा भने जेलबाट छुटाइएका १ लाखमध्ये धेरैजना राजनीतिक प्रतिशोध साधी थुनिएकाहरू छन् । केही शासकले यही मौकामा राजनीतिक साँठगाँठ भएका अपराधीलाई पनि कैदमुक्त गरेका छन् । जस्तै हैटीका राष्ट्रपतिले सयौंको भीडमा सशस्त्र अपराध, बलात्कार र बालबालिका हत्याका आरोपीलाई पनि आममाफी दिएका छन् । कानुनअनुसार माफी अपराधीलाई दिइने हो । तर त्यहाँ अदालतको सुनुवाइ नहुँदै राष्ट्रपतिले कोरोनाको निहुँमा गम्भीर अपराधीहरूलाई माफी दिएका छन् ।झ्यालखानामा अदालतले अपराधी ठहर गरी सजाय पाएका कैदी र अपराधको जाँचबुझ वा पुर्पक्षका लागि हिरासतमा रहेका थुनुवा दुवै हुन्छन् । थुनुवाको संख्या धेरै हुने न्याय प्रणालीलाई प्रभावकारी मानिँदैन । यसले गर्दा भीड पनि बढ्छ । जस्तै पाकिस्तानमा थुनिएका ७७ हजारमध्ये ६७ प्रतिशत थुनुवा छन् । हामीकहाँ पनि ४२ प्रतिशत थुनुवा नै छन् ।साना अपराध अनुसन्धानमा प्रहरीले हिरासतमा लिइहाल्ने र अदालतको सुनुवाइपूर्व लामो समय थुनुवा भई बस्नुपर्ने समस्या अहिले संसारभर छ । परिणामतः अहिले संसारमा १ करोड १० लाख मानिस जेलमा रहेको अनुमान छ । भारतमा १४ सय १ कारागारमा ४ लाख ५० हजार जनालाई कोचिएको छ । युरोपका आधाभन्दा धेरै मुलुकका कैदखानामा क्षमताभन्दा बढी अपराधी छन् । अमेरिकामा उस्तै छ । नेपालमा क्षमताको २०० प्रतिशत र हैटीमा ४५० प्रतिशत कैद छन् । त्यसैले थुनुवाको संख्या घटाउनु अहिले प्रमुख विकल्प हो ।सानोतिनो निहुँमा हिरासतमा लिने र छोटो समयमै जेलबाट छोड्ने गर्दा जेल र समुदायबीच कोरोना संक्रमणको चक्र (साइक्लिङ) चलिरहन्छ । उसो त कुनै पनि अपराधप्रति आँखा चिम्लन मिल्दैन । त्यसका लागि कानुन उल्लंघन गर्नेलाई थुन्नेभन्दा जरिवाना लगाउने, श्रमशिविरमा राख्ने वा जेलबाहिरै सुरक्षा निगरानीमा राख्नेजस्ता वैकल्पिक सजाय गर्न सकिन्छ ।छलफलमा आएको अर्को विकल्प कैद कट्टा गर्ने हो । तर यो कैदीको हकमा मात्रै लागू हुन्छ । सजायको आधा समय भुक्तान गरेका, गम्भीर अपराध नगरेका र जन्मकैदको सजाय नपाएका कैदीहरूले चालचलन सुधार गरेमा तिनको कैद कट्टा गर्न सकिने व्यवस्था फौजदारी सजाय निर्धारण ऐनमा छ । यही ऐनमा कसुर हेरी ६ महिनासम्मको कैद सजाय पाउनेलाई सोको सट्टा सामुदायिक सेवा गर्न लगाउने प्रावधान पनि छ । यी प्रावधानहरूको विवेकशील प्रयोगले कारागारको भीड घटाउन सकिन्छ । कारागार व्यवस्था विभागकै महानिर्देशकका अनुसार, १ हजार कैदी कटौती गर्दा करदाताको वार्षिक १ अर्ब रुपैयाँ जोगिने रहेछ । सो रकम अपराधशास्त्रीय अनुसन्धानमा लगाउने र अनुसन्धानको सिफारिस सरकारले कार्यान्वयन गर्ने हो भने हाम्रो समाज अहिलेभन्दा धेरै सुरक्षित हुन्छ ।वैज्ञानिक मापदण्डबिना नै अहिले धेरैलाई कैदमुक्त गर्ने हो भने कोरोना र आपराधिक समस्या दुवै झनै बढ्छन् । जेलमा जोखिम घटाउने अन्य धेरै विधि पनि छन् । जस्तै अल्पकालीन थुना, कारागार परिवर्तन, धेरै फाँटमा काम गर्ने सुरक्षाकर्मी र नियमित रासन आपूर्ति गर्ने मानिस अहिले संक्रमणको प्रमुख स्रोत हुन् । तिनलाई सम्बोधन गर्ने उपाय खोज्न सकिन्छ । संक्रमण रोक्न कारागार प्रशासनले पाँच महिनादेखि कैदीका लागि बाहिरी भेटघाट बन्द गरेको छ । तर यस्तो भेटघाट कैदीको मानसिक स्वास्थ्य र बानी सुधारका लागि अत्यावश्यक हुन्छ । त्यसैले कतिपय मुलुकले आफन्तसँग भिडियो कुराकानी र स्पर्श नगरी प्रत्यक्ष भेट्न मिल्ने बक्स भिजिट आदि सुरु गरेका छन् । केहीले भिडियोको माध्यमबाट अदालतमा उपस्थित हुने, साना कसुरको सुनुवाइ मिति सार्ने, उच्च जोखिम नभएका आरोपितलाई सकेसम्म समुदायमै सुरक्षा निगरानीमा राख्ने गरेका छन् । अन्यले अल्पकालीन र दीर्घकालीन कैदीलाई छुट्टाछुट्टै जेलमा राख्न थालेका छन् ताकि छोटो समय जेल बस्नेले भित्रको संक्रमण बाहिर र बाहिरको भित्र नफैलाऊन् ।हामीकहाँ अपराधशास्त्रीय अनुसन्धान गर्ने दक्ष व्यक्तिको कमी छैन, तर यस्ता अनुसन्धानमा सरकारी लगानी निकै दयनीय छ । राजनीतिक पहुँचमा भएका व्यक्तिका फाउन्डेसन र अलौकिक भनिने व्यक्तिविशेषलाई करोडौं रुपैयाँ मिल्काउने सरकारले बरु सुरक्षा र अपराधशास्त्रका अनुसन्धानमा लगानी बर्साओस् । विश्वविद्यालयका विभाग र नीति अनुसन्धान प्रतिष्ठानलाई यस्ता विषयमा तत्काल तथ्यांक विश्लेषण गरी केही हप्तामै वस्तुगत सुझाव दिन सक्ने गरी सुदृढ बनाओस् । अवैज्ञानिक र हचुवाका भरमा गरिने निर्णयबाट न संक्रमणको ग्राफ ओरालो लाग्छ, न त अपराध नै घट्छ ।"
अस्ट्रेलियामा कोरोनाको दोस्रो लहर पनि नियन्त्रणमा,लकडाउनको विरोधमा प्रदर्शनभिक्टोरियामा लगाइएको लकडाउनको विरोधमा केही दिनदेखि प्रदर्शन भइरहेका छन् । कडा लकडाउन गरिएका कारण अन्य राज्य तथा टेरिटोरीको तुलनामा भिक्टोरियामा प्रदर्शन बढ्दो छ । आइतबार मात्र प्रदर्शनमा सहभागी ७४ जनालाई पक्राउ गरिएको प्रहरीले जनाएको छ ।
चीनद्वारा स्वास्थ्य सामग्रीको सूची माग,"चीनले नेपालमा फैलिइरहेको कोरोना भाइरस (कोभिड१९) को महामारी नियन्त्रणमा सघाउन आवश्यक पर्ने स्वास्थ्य सामग्रीको सूची माग गरेको छ ।चीनका लागि नेपाली राजदूत महेन्द्रबहादुर पाण्डेसँग मंगलबार भएको भेटमा चिनियाँ विदेश मन्त्रालयअन्तर्गत एसियाली विभाग हेर्ने उपमन्त्री लुओ चौहुईले नेपालको महामारीमा थप सहयोग गर्ने प्रतिबद्धता जनाएका हुन् । यसअघि चीनले नेपाल, पाकिस्तान र अफगानिस्तानसँगको भिडियो कन्फरेन्समा १ करोड अमेरिकी डलरबराबरको सहयोगको प्रतिबद्धता जनाएको थियो । महामारीले नेपालमा गम्भीर असर परिरहेका बेला चीनले ढाडस दिएको छ, आवश्यक स्वास्थ्य सामग्रीको सूची पनि मागेको छ, राजदूत पाण्डेसँगै भेटवार्तामा सहभागी दूतावासका मिनिस्टर सुशील लम्सालले कान्तिपुरलाई बताए । भेटका क्रममा कोभिड१९ को रोकथाम तथा नियन्त्रणका लागि दुई देशबीच भएको सहयोगबारे समीक्षा गरिएको जनाइएको छ । त्यस क्रममा चीनले सहयोगलाई तीव्रता दिने प्रतिबद्धता दोहोर्याएको छ । पाण्डेसँगको भेटका क्रममा उपमन्त्री लुओले चिनियाँ राष्ट्रपति सी चिनफिङको गत वर्षको नेपाल भ्रमणका दौरानमा भएका सम्झौताहरू कार्यान्वयनका लागि अग्रसर हुनुपर्ने धारणा राखेका छन् । सीको नेपाल भ्रमण तथा नेपालकी राष्ट्रपति विद्यादेवी भण्डारीको चीन भ्रमणका दौरानमा दूरगामी महत्त्वका सम्झौताहरू भएका थिए । दुवै देशका नेताहरूबीच भएका उच्चस्तरीय सहमतिलाई कार्यरूप दिने विषयमा समेत कुराकानी भयो, लम्सालले भने । त्यस क्रममा राजदूत पाण्डेले बेल्ट एन्ड रोड इनिसिएटिभ (बीआरआई) अन्तर्गतका परियोजनाहरू कार्यान्वयन तथा थप अध्ययन तथा द्विपक्षीय संयन्त्रका बैठकलाई तीव्रता दिनुपर्ने धारणा राखेका थिए । त्यस्तै, कोभिड महामारीका कारण सुस्त भइरहेको केरुङ र तातोपानी नाकालाई सहज रूपमा सञ्चालन गर्नेबारे समेत चिनियाँ पक्षले चासो राखेको थियो ।भेटका क्रममा राजदूत पाण्डेले आफ्नोतर्फबाट नेपालचीन दौत्यसम्बन्ध स्थापनाको ६५ औं वर्षगाँठ, कोभिड१९ महामारी नियन्त्रणमा चीनको सहयोग, बीआरआई परियोजना तथा सीमा नाका, अध्ययनका लागि चीन आउनुपर्ने विद्यार्थी ल्याउनेलगायत विषयमा कुराकानी गरेका थिए । पाण्डेसँगको भेटका क्रममा उपमन्त्री लुओले चीनको परराष्ट्र नीतिबारे समेत कुराकानी गरेका छन् । त्यस्तै नेपाल र चीनले संयुक्त राष्ट्रसंघीय मानवअधिकार काउन्सिलमा उम्मेदवारी दिएकाले एकले अर्कालाई सघाउने विषयमा पनि छलफल भएको छ ।"
रुसी विपक्षी नेता नाभाल्नीको स्वास्थ्यमा सुधार,"बर्लिन (एपी) रुसका विपक्षी नेता एवं रुसी राष्ट्रपति भ्लादिमिर पुटिनका कट्टर आलोचक एलेक्सी नाभाल्नीको स्वास्थ्यमा सुधार आएको अस्पतालले जनाएको छ । जर्मनीको बर्लिनस्थित च्यारिटी अस्पतालका चिकित्सकहरूका अनुसार नाभाल्नीलाई दिइएको कृत्रिम श्वासप्रश्वास यन्त्र हटाइएको छ । उनी हाल अस्पतालको शय्याबाट उठेर सामान्य हिँडडुल गर्न थालेको बताइएको छ । नाभाल्नीलाई श्वास फेर्नका लागि राखिएको मेकानिकल भेन्टिलेटर हटाइएको छ । छोटो अवधिका लागि उनी अस्पतालको शय्याबाट यताउता हिँडडुल गर्न सक्ने हुनुभएको छ, च्यारिटी अस्पतालले जनाएको छ । फ्रान्सेली र स्विडिस प्रयोगशालामा गरिएको परीक्षणमा नाभाल्नीलाई सोभियतकालीन रसायन नोभिचोक खानामा मिसाएर खुवाइएको पनि जर्मनीले घोषणा गरेको छ । ४४ वर्षीय नाभाल्नीलाई थप उपचारका लागि गत अगस्ट २० मा रुसबाट जर्मनीको बर्लिन ल्याइएको हो । उनी ओम्स्कबाट मस्को फर्कने क्रममा विमानमै अचेत भएका थिए । जर्मनीले नोभिचोक रसायन खुवाइएकाबारे अनुसन्धान गर्न रुससमक्ष अनुरोध गरेको छ । तर रुसले भने पश्चिमा मुलुकले आफूविरुद्ध षड्यन्त्र गर्न खोजेको आरोप लगाएको छ । नाभाल्नीका समर्थकहरूले रुसी राष्ट्रपति पुटिनको निर्देशनमा उनलाई मार्न खोजिएको दाबी गरेका छन् । रुसी राष्ट्रपति कार्यालयले भने उक्त आरोप अस्वीकार गरेको बीबीसीले उल्लेख गरेको छ । रुसका विदेशमन्त्री सर्गेई लाभ्रोभले मस्कोविरुद्ध नयाँ प्रतिबन्धहरू घोषणा गर्ने कुत्सित उद्देश्यबाट नाभाल्नीको मुद्दालाई पश्चिमा मुलुकले उछालेको आरोप लगाएका छन् । उनले नाभाल्नीलाई बचाउन विमानका पाइलटले ठूलो भूमिका निर्वाह गरेका पनि दाबी गरे । पाइलट, एम्बुलेन्सका सदस्य र चिकित्सकहरूको प्रयास निकै सराहनीय छ । रुसी अनुसन्धानकर्ताहरूले पनि घटनामा भरपर्दो र विश्वासिलो नतिजा ल्याउनेछन्, लाभ्रोभले भने ।"
प्याजमा आयातकै भर,"भारतले प्याज निर्यातमा रोक लगाउने निर्णय गरेसँगै नेपाली बजारमा एकै दिन होलसेलमा प्रतिकिलो १५ रुपैयाँ मूल्य बढेको छ । सोमबार प्रतिकिलो ६० रुपैयाँमा बिक्री भएको भारतीय प्याज मंगलबार ७५ रुपैयाँमा कारोबार भएको कालीमाटी फलफूल तथा तरकारी बजार विकास समितिको तथ्यांक छ ।खुद्रा बजारमा एक किलोकै १ सय रुपैयाँसम्म मूल्य पर्यो । सोमबार ३५ टन प्याज भित्रिएको थियो, मंगलबार भित्रिएन, समितिका सूचना अधिकारी विनय श्रेष्ठले भने, ९० प्रतिशत भारतबाटै आयात हुन्छ । आयात नहुँदा यहाँ मूल्य बढेको हो । गत आर्थिक वर्षमा समितिमा २४ हजार २ सय ७२ टन प्याज भित्रिएको थियो । भारतबाट मात्रै २२ हजार ३५ टन आयात भएको श्रेष्ठले जानकारी दिए । चालु आर्थिक वर्षको भदौ ३० सम्म ३ हजार ८ सय २ टन भित्रिएको छ । जसमध्ये भारतबाट मात्रै ३ हजार ७ सय ९९ टन आयो, उनले भने, स्वदेशमा उत्पादन नहुँदा भारतमै निर्भर हुनुपरेको छ ।नेपालमा कञ्चनपुरदेखि झापासम्म प्याज उत्पादन हुन्छ । यसका लागि पर्याप्त सिँचाइ चाहिन्छ । प्याज कात्तिकमंसिरमा लगाएर चैतवैशाखमा उखेलिन्छ । उक्त मौसम सुक्खा हुन्छ । पर्याप्त सिँचाइ अभावले पनि उत्पादनमा कमी हुने गरेको छ । स्वदेशी उत्पादन भण्डारण गरेर राख्ने सुविधा पनि छैन । भएको उत्पादन स्थानीय तहमै खपत हुने गरेको जानकार बताउँछन् । जसले गर्दा आयातकै भर पर्नुपरेको हो । भारतले बेलाबेलामा प्रतिबन्ध लगाउँदा माग र आपूर्तिको फाइदा उठाउँदै बिचौलियाले पनि चलखेल गर्छन् । जसले क्रमिक रूपमा मूल्य बढ्ने गरेको छ । बजारमा प्याज अभाव र मूल्य वृद्धि भइरहँदा कृषि तथा पशुपन्छी विकास मन्त्रालयसँग उत्पादन बढाउने विशेष कार्यक्रम पनि केही छैन । संघीय संरचनासँगै केही पालिकाले तरकारी उत्पादन गरिरहेका छन् । तर उत्पादन बढ्न नसकेको मन्त्रालयका प्रवक्ता हरिबहादुर केसीले स्विकारे । भारतले समयसमयमा निर्यातमा बन्देज लगाउने गरेकाले यसको खपत घटाउनुपर्ने उनले सुझाए । प्याज नखाँदैमा भोकमरी लाग्दैन । कहिलेकाहीँ मासुभन्दा प्याज महँगो हुन्छ, उनले भने, त्यसैले यसको खपत घटाउनुपर्छ । मुलुकभर औसत २० हजार हेक्टरमा प्याज खेती हुन्छ । उक्त क्षेत्रफलमा करिब साढे २ लाख टन प्याज उत्पादन हुन्छ । तर त्यो उत्पादनले माग धान्दैन । जसले गर्दा आयातमै निर्भर हुनुपर्ने बाध्यता छ । उत्पादन बढाए पनि प्याज राख्ने ठाउँ छैन । भण्डारणको सुविधा छैन, मन्त्रालयका एक अधिकारीले भने, समस्या त्यही हो ।नेपाल कृषि अनुसन्धान परिषद् (नार्क) का प्रवक्ता मनोज ठाकुरले पनि व्यवस्थापकीय पक्ष कमजोर हुँदा सधैं अभाव भएको बताए । १५ वर्षअघि स्वदेशमै छ्यापछ्याप्ती उत्पादन हुन्थ्यो । माग स्वदेशी प्याजले धान्थ्यो । तर अहिले उत्पादन स्वात्तै घट्यो, उनले भने, प्याज मिसन कार्यक्रम पनि विफल भयो । खेती गर्न जग्गा छ तर व्यवस्थापन गर्न सकेनौं ।प्याज उत्पादन बढाउन सरकारले ०६४ देखि ०६९ सालसम्म सिरहा, सप्तरी, धनुषा, सर्लाही, बारा, पर्सा र रूपन्देहीमा प्याज मिसन कार्यक्रम सञ्चालन गरेको थियो । उक्त कार्यक्रमअन्तर्गत ५० करोड रुपैयाँभन्दा बढी खर्च भएको थियो । तर उत्पादन सामग्री खरिद, वितरणलगायतमा अनियमितता भएकै कारण परियोजना सफल हुन सकेन । प्याज खेतीको क्षेत्रफल र उत्पादन पनि बढेन ।गत आर्थिक वर्षमा पनि राष्ट्रिय आलु तरकारी तथा मसला बाली विकास केन्द्रले करिब ११ करोड रुपैयाँ अनुदान दिने योजना बनाएको थियो । उक्त रकमबाट रुकुम र पाल्पामा बीउ र कपिलवस्तु, दाङ, बाँके एवं बर्दियामा प्याज उत्पादन गर्ने कार्यक्रम थियो । गत वर्षको प्याज उत्पादनको विशेष कार्यक्रम लागू नभएको मन्त्रालयका प्रवक्ता केसीले बताए । मन्त्रिपरिषद्बाट अनुदानसम्बन्धी निर्देशिका पारित भएन, जसले गर्दा गत वर्ष कार्यक्रम हुन सकेन, उनले भने,, यो वर्षमा बीउ उत्पादन कार्यक्रम भन्ने जानकारी छ । गत वर्ष कार्यक्रम भए पनि चालु आर्थिक वर्षमा पर्याप्त कार्यक्रम पनि नभएको केन्द्रका सूचना अधिकारी भरतबहादुर आचार्यले बताए । कार्यविधि स्वीकृत नहुँदा अनुदानको कार्यक्रम लागू भएन । प्याज उत्पादन भए पनि पुग्ने अवस्था छैन, उनले भने । प्याज हिउँदमा खेती गरिने दुईवर्षे बाली भए पनि गाना भने एकै सिजनमा उत्पादन गर्न सकिन्छ ।"
भारतले लगायो निकासी प्रतिबन्ध,"भारतले यस वर्ष पनि प्याजको विदेश निर्यातमा रोक लगाएको छ । प्याजको भाउ बढ्दै गएपछि चाडपर्वको मुखमा निर्यातमा रोक लगाएको छ । भारतको वाणिज्य तथा उद्योग मन्त्रालयले सोमबार निर्यात नीतिमा संशोधन गर्दै तत्काल लागू हुने गरी प्याजको निकासीमा रोक लगाउने निर्णय गरेको हो ।सबै जातका प्याजको निर्यातमा तत्काल लागू हुने गरी रोक लगाइएको छ, मन्त्रालयअन्तर्गतको वैदेशिक व्यापार महानिर्देशनालयद्वारा सोमबार जारी परिपत्रमा भनिएको छ । भारतमा महाराष्ट्र र कर्नाटक राज्य प्याज उत्पादनका लागि चिनिन्छन् । यी दुई राज्यमा प्याज उत्पादनमा हुने उतारचढावले भारतभरिको बजारलाई असर पार्ने गर्छ । यस वर्षको अत्यधिक बर्खाका कारण कनार्टकमा प्याजको खेतीमा असर परेको र पछिल्ला केही महिनामा चर्को माग भएका कारण विदेशतर्फ अत्यधिक निर्यात भएपछि भारतमा केही दिनयता प्याजको भाउ बढ्दै गएको थियो । अझ त्यसमाथि चाडपर्व नजिकिँदै गएका कारण पनि यसको मूल्यमा थप चाप परेको थियो । पछिल्लो समय भाउ बढ्दै गएर महाराष्ट्रको थोक बजारमै प्याजको मूल्य तीन गुणा बढेर प्रतिकिलो भारु ३० सम्म पुगेको थियो । यही क्रम जारी रहे भाउ थप बढ्ने भन्दै मोदी सरकार निर्यात रोक लगाउने निर्णयमा पुगेको देखिन्छ । प्याजको माग र आपूर्तिबीचको असन्तुलन कात्तिकको अन्त्यसम्म चल्ने देखिन्छ । त्यसपछि नयाँ बाली आउने भएकाले बजारमा प्याजको आपूर्ति सहज हुने र बजार भाउ घट्ने अनुमान छ । हाल देखिएको प्याजको संकट नयाँ भने होइन । भारतमा हरेक वर्ष भदौअसोजमा प्याजको अभाव हुने गरेको छ । यस्तै संकट गत वर्ष पनि देखिएको थियो । त्यतिबेला पनि मोदी सरकारले निर्यातमा रोक लगाएको थियो । आपूर्तिमा कमी आएका कारण गत वर्ष भारतका केही भागमा प्याजको मूल्य प्रतिकिलो डेढ सय भारुसम्म पुगेको थियो । दिल्ली सरकारले त आम उपभोक्तालाई लक्ष्य गर्दै प्याज विक्रिका लागि सुपथ मूल्यको अभियान नै सञ्चालनमा ल्याएको थियो । आपूर्ति सहज भए पछि करिब ६ महिनापछि मात्र निर्यात खुला गरिएको थियो । प्याज निर्यातमा रोक लगाउने निर्णय आगामी महिना बिहारमा हुन लागेको विधान सभा चुनाव लक्षित पनि छ । पछिल्लो समय भारतीय अर्थतन्त्रमा देखिएको संकुचनका कारण मोदी सरकारको चर्को आलोचना हुँदै आएको थियो । त्यसमाथि धनीदेखि गरिबसम्मको भान्साको प्रयोग हुने प्याजको मूल्य अकासिँदा मोदी सरकारप्रतिको आक्रोश थप बढ्ने निश्चित थियो । र यसको असर बिहारको चुनावमा पर्न जान्थ्यो । त्यसैले उक्त आक्रोशबाट बच्न निर्यातमा रोक लगाउने निर्णय गरिएको सहजै बुझ्न सकिन्छ । त्यसो त भारतमा प्याजको मूल्यले विगतमा घरेलु राजनीतिलाई प्रभाव पारेका पर्याप्त घटना छन् । विशेषगरी विधानसभा चुनावमा प्याजको मूल्य विगतदेखि नै चुनावी मुद्दा बन्दै आएको छ । विपक्षीहरूले प्याजको मूल्यमा भएको अस्वाभाविक वृद्धि होस् वा गिरावट चुनावका बेला त्यसलाई सत्ताविरुद्ध गतिलो हतियारका रूपमा प्रयोग गर्दै आएका छन् ।"
प्राधिकरणमा कुलमानका ४ वर्ष,लोडसेडिङ अन्त्य गरेको प्राधिकरणलाई नाफामा लगेको विद्युत् चुहावट घटाएको रूग्ण आयोजना सम्पन्न गरेको प्रसारण लाइन विस्तार गरेको ग्रामीण विद्युतीकरण गरेको अन्तरदेशीय विद्युत् व्यापार बढाएको
अर्थतन्त्रको वृद्धिदर थप खस्किने एडीबीको प्रक्षेपण,"आगामी वर्ष नेपालको अर्थतन्त्रको वृद्धिदर झन् खस्किने एसियाली विकास बैंक (एडीबी) ले प्रक्षेपण गरेको छ । एडीबीले सोमबार प्रकाशन गरेको एसियन डेभलपमेन्ट आउटलुक २०२० मा आगामी वर्ष सन् २०२१ मा नेपालको अर्थतन्त्र वृद्धिदर १५ प्रतिशतमा सीमित हुने प्रक्षेपण गरिएको छ । एडीबीले सन् २०२० मा पनि नेपालको अर्थतन्त्रको वृद्धिदरसम्बन्धी आफूले गरेको प्रक्षेपणमा संशोधन गरेको छ । एडीबीको पछिल्लो प्रक्षेपणअनुसार सन् २०२० मा नेपालको अर्थतन्त्रको वृद्धिदर २३ प्रतिशत मात्रै हुनेछ । यसअघि प्रकाशित प्रतिवेदनले सन् २०२० मा नेपालको अर्थतन्त्रको वृद्धिदर ५३ प्रतिशत र सन् २०२१ मा ६४ प्रतिशतले वृद्धि हुने अनुमान गरेको थियो । पछिल्ला केही वर्षमा नेपालको अर्थतन्त्रको वृद्धिदर बलियो भए पनि कोभिड१९ निर्यात, रेमिट्यान्स र पर्यटकबाट हुने आम्दानीमा हुने कमी आएका कारण आगामी दिनमा नेपालको अर्थतन्त्र वृद्धिदर खुम्चिनेछ, एडीबीका नेपाल निर्देशक मुख्तर खामुदखानोभलाई उद्धृत गर्दै जारी गरिएको विज्ञप्तिमा भनिएको छ, महामारीका कारण गरिने लकडाउनले आर्थिक क्रियाकलाप सीमित हुने भएकाले यस्तो अवस्था लामो समयसम्म रहिरहे आर्थिक वृद्धिदर थप खुम्चनेछ ।एडीबीले सोमबार नै प्रकाशन गरेको नेपाल माइक्रोइकोनोमिक अपडेका अनुसार वर्षा सामान्य अवस्थामा रहेकाले कृषितर्फको वृद्धिदर बढ्ने सम्भावना छ । तर समयमै रासायनिक मल उपलब्ध गराउन नसक्दा कृषि क्षेत्रको सम्भावित वृद्धिदर कम हुन सक्ने एडीबीको प्रक्षेपण छ । व्यापारमा हुने कमी तथा अन्तर्राष्ट्रिय पर्यटकको अभावमा सेवातर्फको वृद्धिदर भने घट्ने एडीबीको प्रतिवेदनमा जनाइएको छ । सन् २०२१ को मुद्रास्फीति दर भने औसत रहने एडीबीको प्रक्षेपण छ । सन् २०२० को ६२ प्रतिशतको तुलनामा सन् २०२१ मा मुद्रास्फीति दर ५५ प्रतिशत औसतमा रहने प्रतिवेदनमा भनिएको छ । राम्रो उत्पादकत्व, तेलको मूल्य सामान्य अवस्थामा रहनु र गैरखाद्य वस्तुको मूल्यमा रहेको निष्क्रियताका कारण मुद्रास्फीति सामान्य अवस्थामा रहने एडीबीको अनुमान छ । चालु खाता घाटा कुल गार्हस्थ्य उत्पादनको नकारात्मक ०९ प्रतिशतबाट बढेर १९ प्रतिशत पुग्ने एडीबीको अनुमान छ ।"
वर्ल्डलिंकले आईपीओ जारी गर्ने,काठमाडौं (कास) नेपालको सबैभन्दा ठूलो इन्टरनेट सेवा प्रदायक वर्ल्डलिंक लिमिटेडले २५ वर्ष पूरा गरेको छ । वर्ल्डलिंक नेपाल टेलिकम र एनसेलपछि कारोबार र ग्राहकका आधारमा तेस्रो ठूलो कम्पनी हो ।२५ वर्ष पूरा भएको अवसरमा मंगलबार अनलाइनमार्फत पत्रकार सम्मेलन गर्दै कम्पनीले आगामी तीन वर्षभित्र सर्वसाधारणका लागि सेयर जारी गर्ने जानकारी दिएको छ । पत्रकार सम्मेलनमा वर्ल्डलिंकका अध्यक्ष दिलीप अग्रवालले वर्ल्डलिंक पब्लिक कम्पनीका रूपमा दर्ता भइसकेको र सेयर जारी गर्न तयारी सुरु गरिसकेको बताए । नेपालमा खपत हुने कुल ब्यान्डविथको ४३ प्रतिशत हिस्सा वर्ल्डलिंकको भएको उनको दाबी छ । कम्पनीले आगामी दिनमा ग्रामीण क्षेत्रमा सेवा विस्तार गर्ने रणनीति बनाएको कम्पनीका प्रमुख कार्यकारी अधिकृत केशव नेपालले बताए । उक्त अवसरमा राष्ट्रिय आविष्कार केन्द्रका अध्यक्ष महावीर पुनले आफूले म्याग्दीसहितका १६ जिल्लामा वायरलेस इन्टरनेटको सुरुवात गर्दा वर्ल्डलिंकले निःशुल्क ब्यान्डविथ उपलब्ध गराएको भन्दै सहयोगप्रति आभार व्यक्त गरे । कम्पनीले देशभरका १० हजार सार्वजनिक स्थानमा निःशुल्क वाइफाई सेवा उपलब्ध गराएको वर्ल्डलिंकका निर्देशक विजय जालानको भनाइ छ । ४ लाखभन्दा बढी घरायसी ग्राहक बनाएको वर्ल्डलिंकको इन्टरनेट २१ लाख मानिसले प्रयोग गर्ने कम्पनीको दाबी छ । वर्ल्डलिंक गत वर्ष नेपालको १० औं ठूलो भ्याट योगदानकर्ता बनेको थियो । गत वर्ष वर्ल्डलिंकमा बेलायती सरकारको स्वामित्व रहेको कम्पनी सीडीसीले वैदेशिक लगानी भित्र्याएको थियो ।
बस्ती स्थानान्तरण गर्न समिति,"काठमाडौं (कास) पहिरोपीडितको पुनःस्थापना र बस्ती स्थानान्तरणको कार्ययोजना बनाउन राष्ट्रिय विपद् जोखिम न्यूनीकरण तथा व्यवस्थापन प्राधिकरणका प्रमुख कार्यकारी अनिल पोखरेलको संयोजकत्वमा एक समिति गठन गरिएको छ । समितिमा राष्ट्रिय पुनर्निर्माण प्राधिकरणका सहसचिव, सिँचाइ विभागका उपमहानिर्देशक, वन तथा भूसंरक्षण विभागका उपमहानिर्देशक, सहरी विकास तथा भवन निर्माण विभागका उपमहानिर्देशक छन् ।समितिमा जल तथा मौसम विज्ञान विभागका उपमहानिर्देशक, राष्ट्रिय विपद् जोखिम न्यूनीकरण तथा व्यवस्थापन प्राधिकरणका सम्बन्धित सहसचिव, सिन्धुपाल्चोक जिल्ला समन्वय समिति प्रमुख, प्रदेश सरकारको सम्बन्धित मन्त्रालयका प्रतिनिधि एवं सिन्धुपाल्चोक जिल्लाका प्रमुख जिल्ला अधिकारी छन् । समितिले १५ दिनभित्र जोखिम बस्तीको पहिचान गर्नेछ । साथै संरक्षण गर्न सकिने बस्तीका लागि त्यससम्बन्धी कार्ययोजना बनाउनेछ । सिन्धुपाल्चोकलगायत जिल्लामा पहिरोको जोखिम रहेका बस्तीको भौगर्भिक अध्ययन, पहिरो तथा बाढीबाट विस्थापितको पुनःस्थापना र आगामी दिनमा जोखिम न्यूनीकरणका लागि गर्नुपर्ने समन्वयलगायत कार्यबारे गरिएको छलफलले उक्त समिति गठन गरेको हो ।"
ओप्पोले ल्यायो कलरओएस ११,"काठमाडौं (कास) स्मार्टफोन ब्रान्ड ओप्पोले अन्तर्राष्ट्रिय बजारमा नयाँ कलरओएस ११ सार्वजनिक गरेको छ । यसले यूआई कस्टमाइजेसनको सुविधा उपलब्ध गराउँछ । यो स्मार्टफोनमा ब्याट्रीलाई लामो समयसम्म टिकाउन सुपर पावर सेभिङ मोड छ । यसको प्रयोगबाट कम ब्याट्री भएको समयमा पनि छ वटा एप्लिकेसन चयन गरेर चलाउन सकिन्छ । ओप्पोका अनुसार यसमा प्रयोगकर्ताको गोपनीयतालाई सुरक्षित राख्न सुरक्षा फिचर्ससमेत छ । कलरओएस ११ ब्याट्च बाई ब्याट्च एप्रोचबाट सार्वजनिक गरिनेछ । यसको सुरुवात फाइन्ड एक्सटू सिरिज र रेनोथ्री सिरिजमार्फत हुने कम्पनीले जानकारी दिएको छ । पूर्णतः रोलआउट हुँदा यसले फाइन्ड, रेनो, एफ, के र ए सिरिजअन्तर्गतका २८ भन्दा बढी फोन मोडल समेट्ने कम्पनीले बताएको छ ।"
बीओकेका ग्राहकलाई शून्य प्रतिशत किस्ताबन्दी योजना,"काठमाडौं (कास) बैंक अफ काठमान्डु (बीओके) ले घरायसी उपकरणको खरिदमा शून्य प्रतिशत किस्ताबन्दी योजना ल्याएको छ । बैंकले नजिकिँदै गरेका चाडपर्वलाई लक्ष्य गर्दै क्रेडिट कार्डवाहकका लागि यो योजना ल्याएको हो । बैंकका ग्राहकले सीजी, एलजी, गोदरेज, टीसीएल, इलिका, केन्ट र ब्ल्याक एन्ड डेकोर कम्पनीका घरायसी विद्युतीय उपकरण सरल किस्ताबन्दीमा किन्न सक्छन् । यो योजनाबाट बैंकको क्रेडिट कार्ड प्रयोग गरी किस्ताबन्दीमा घरायसी विद्युतीय उपकरण खरिद गर्दा कुनै ब्याज नलाग्ने बैंकले जनाएको छ ।"
वर्कहबको प्रतिभालाई जोड्ने प्लेटफर्म,"काठमाडौं (कास) वर्कहबले अवसरहरूलाई प्रतिभासँग जोड्न मद्दत पुग्ने अनलाइन प्लेटफर्मको सुरुवात गरेको छ । डिजिटल काम गर्ने स्वतन्त्र समुदायको विकास गर्ने र गिग अर्थव्यवस्थामा सहयोग पुर्याउने उद्देश्यसाथ आइतबारदेखि यो प्लेटफर्मको सुरुवात गरिएको वर्कहबले जानकारी दिएको छ । वर्कहबडटकमबाट डिजिटल फ्रिल्यान्सरलाई काम खोज्न र रोजगारदातालाई कामका लागि योग्य कामदार उपलब्ध गराउन सहयोग पुग्ने कम्पनीले बताएको छ । आवश्यकताअनुसार भाडामा डिजिटल सर्भिस प्रयोग गर्ने वेबसाइट हो, वर्कहबडटकम ।"
आईसीटी अवार्ड२०२० सुरु,काठमाडौं (कास) सूचना प्रविधि क्षेत्रको आईसीटी अवार्ड२०२० को पाँचौं संस्करण सुरु भएको छ । अवार्ड आयोजकले अवार्डका विजेता छान्ने प्रक्रिया सुरु भएको जनाएको छ । आयोजकले गत बुधबार निर्णायक र निर्णायक सल्लाहकारसँगको छलफलमा अवार्ड छनोट प्रक्रिया अघि बढाएको बताएको छ । असार ६ देखि भदौ १५ गतेसम्म खुला गरिएको आईसीटी अवार्डको अनलाइन नोमिनेसनमा ३ सयभन्दा बढीले आवेदन दिएको अवार्ड आयोजक समितिका अध्यक्ष राजन लम्सालले जानकारी दिए । यो नोमिनेसन संख्या गत वर्षको भन्दा दुई गुणा बढी रहेको उनको भनाइ छ ।
साहित्यकर्मी थामीको निधन,"दार्जिलिङ (कास) हिन्दी, बंगाली र नेपाली भाषाका कृतिहरू अनुवाद गरेर पाठकलाई एकअर्काका साहित्यसँग जोड्न लामो समयदेखि लागिपरेका कर्ण थामीको मंगलबार निधन भएको छ । उनी ७८ वर्षका थिए । दार्जिलिङको पुरानो संस्था नेपाली साहित्य सम्मेलनसित आबद्ध रहेका थामी नेपाली भाषाका लागि साहित्य अकादमी अनुवाद पुरस्कार प्राप्त गर्ने पहिलो लेखक हुन् । अंग्रेजी र बंगला भाषामा पोख्त उनले बंगला भाषाका चर्चित कृतिहरू नेपाली भाषामा अनुवाद गरेका छन् ।उनले बंगला कवि सुकान्तका कविताहरू अनुवाद गरेबापत १९९४ मा साहित्य अकादमी पुरस्कार पाएका थिए । उनले बंगला भाषाका श्रेष्ठ कथा (१९८२), सञ्जय विश्वासका कविताहरू (१९९३), बापुका जीवन कथाहरू (११९५) बंगला र हिन्दी भाषाबाट नेपालीमा अनुवाद गरेका छन् । हिन्दीमा नेपाली कहानियाँ, बंगलामा खहरे अनि नेपाली कविताहरू नामक कृति पनि अनुवाद गरेका हुन् । उनको मौलिक कथा संग्रह अनि यसरी बादल फाटिन्छ, मुक्त माटोको खोजीमा, प्रतिध्वनि (नाटक) धूप जलिरहेछ (कविता संग्रह) भारतीय कथा शिखर कोश लगायतका कृतिहरू प्रकाशित छन् ।"
आईपीएलको निर्णायक सिजनमा सन्दीप,"नेपाली राष्ट्रिय क्रिकेट टोली दुबईको आईसीसी एकेडेमी मैदानभित्र प्रशिक्षण गरिरहेको थियो । मैदानबाहिर नेपाली टोलीका टेक्निकल एनालिस्ट एवं तत्कालीन व्यवस्थापक रमन सिवाकोटीको छट्पटी उधुम थियो । यो सन् २०१८ जनवरी २९ को प्रसंग हो । जतिखेर भारतको बेंग्लोरमा इन्डियन प्रिमियर लिग (आईपीएल) को अक्सन दोस्रो दिन चलिरहेको थियो ।मैदानभित्र नेपाली टोलीको आक्रोश मत्थर भइसकेको थिएन । नामिबियामा हुने विश्व क्रिकेट लिग डिभिजन २ को तयारीलाई सहभागी ६ मध्ये आधा टोली दक्षिण अफ्रिकामा अभ्यास खेल खेलिरहेका थिए । नेपाल क्रिकेट संघ (क्यान) तत्कालीन अवस्थामा अन्तर्राष्ट्रिय क्रिकेट परिषद् (आईसीसी) द्वारा निलम्बनमा थियो र आईसीसीले नै नेपाललाई दुबईमा यूएईको दोस्रो रोजाइको टोलीसँग दुई अभ्यास खेल खेल्ने तालिका मिलाइदिएको थियो ।जबकि त्यहीं यूएईको मुख्य टोली नेपालसहितका टोलीसँग डिभिजन २ मा प्रतिस्पर्धा गर्न दक्षिण अफ्रिकामा अभ्यास खेल खेलिरहेको थियो । यही आक्रोश मैदानमा प्रशिक्षण गर्दै गर्दा नेपाली टोलीका खेलाडीमा थियो । मैदानबाहिर मोबाइल चलाउँदै छट्पटिएका सिवाकोटीले त्यही एउटा खबर खुशीमा गद्गद् हुँदै मैदानभित्र नेपाली टोलीलाई सुनाउन दौडिएका थिए । जुन समाचार नेपाली क्रिकेटको कल्पनाबाहिरको थियो ।त्यो समाचारका मुख्य पात्र थिए, सन्दीप लामिछाने । नेपाली क्रिकेटका यी सनसनी स्पिनरलाई बेंग्लोरमा चलिरहेको आईपीएल अक्सनबाट तत्कालीन दिल्ली डेयरडेभिल्सले २० लाख भारुमा लिएको थियो । सन्दीप आईपीएलमा छनोट हुने पहिलो नेपाली खेलाडी बनेका थिए । कहिल्यै ट्वान्टी२० नखेलेका, एकदिवसीयमा पनि पावरप्लेमा कहिल्यै बलिङ नगरेका सन्दीपलाई दिल्लीले अक्सनमा न्यूनतम भाउ लगाएको थियो । सन् २०१८ को त्यो सिजनको अन्तिम तीन खेलमा उनै सन्दीप पहिलो ओभरबाटै दिल्लीलाई जितको आधार बनाइदिने खेलाडी बनेका थिए । उनले ३ खेलमा ५ विकेट लिएर विश्व क्रिकेटमा आफ्नो आगमनको संकेत गरे । राम्रो आम्दानी, ग्ल्यामर्सपूर्ण र फ्रेन्चाइज लिगमा सबैभन्दा शक्तिशाली आईपीएलमा खेल्नु विश्वको हरेक क्रिकेट खेलाडीको सपना हो । सन्दीपले नेपाली खेलाडीको रूपमा त्यो सपना पूरा गरेका थिए ।सन् २०१७ मै सन्दीपलाई बंगलादेश प्रिमियर लिग (बीपीएल) मा खेलेर फ्रेन्चाइज लिगमा अनुभव बटुल्ने पहिलो अवसर थियो । नेपालले विश्व क्रिकेट लिग च्याम्पियनसिपमा यूएईसँग अबुधाबीमा अन्तिम म्याच खेल्नुपर्दा सन्दीपले त्यो मौका गुमाउन पुगे । आईपीएलले सन्दीपलाई स्थापित गराइदियो । उनी अहिले बीपीएल, सीपीएललगायत बिगबास, पाकिस्तान सुपर लिग (पीसीएल), अफगान प्रिमियर लिग, टी१०, ग्लोबल क्यानडा टी२० लिगमा लगातार खेलिरहेका छन् । सन्दीपले पीसीएल, टी१०, अफगान प्रिमियर लिग यूएईमै खेलेका थिए । यसपालि मौका पाउलान् त?भारतमा कोभिड१९ महामारीले उग्र रूप लिइरहेकाले आईपीएल यूएईमा सार्ने निर्णय गरिएको छ । गत वर्ष फाइनल खेलेका विजेता मुम्बई इन्डियन्स र उपविजेता चेन्नई सुपर किंग्सको खेलबाट शनिबार आईपीएल नयाँ सिजन सुरु हुँदै छ । दिल्ली क्यापिटल्सले किंग्स इलेभेन पन्जाबसँग आइतबार दुबईमा पहिलो खेल खेल्दै छ । त्यसका लागि सन्दीप सेप्टेम्बर १४ (सोमबार) मा दुबई पुगिसकेका छन् ।सन्दीपले सुरुका ६ दिन दुबईमा क्वारेन्टाइनमा बस्नुपर्ने हुन्छ । कोभिड१९ को प्रोटोकलअनुसार यूएईमा तीन पटक परीक्षण अनिवार्य छ । यूएईमा पुगेपछि एयरपोर्टमा पहिलो परीक्षण, त्यसपछि ६ दिने आइसोलेसनको पहिलो, तेस्रो र छैटौं दिन परीक्षण गर्नुपर्ने प्रावधान छ । यी सबै परीक्षण पार गरेपछि मात्र प्रशिक्षण सुरु गर्न र खेल्न पाउने प्रावधान छ । सन्दीपको यी सबै परिक्षण शनिबारमात्र सकिने छ । उनमा कोभिड१९ को कुनै संक्रमण नरहेमा आइतबारलाई उपलब्ध हुने छन् । तर अन्तिम समयमा भएका कारण उनले पन्जाबसँगको पहिलो खेल खेल्ने सम्भावना कम देखिन्छ ।आईपीएलअगाडि सन्दीपको सबैभन्दा ठूलो पक्ष भनेको उत्कृष्ट फर्म हो । सीपीएलका ११ खेलमा जमैका तलाबाजका लागि सन्दीपले कुल १२ विकेट लिए । तेस्रो सिजन खेल्दै उनले सीपीएलमा एकै सिजनमा सबैभन्दा बढी विकेट लिएका हुन् । सन्दीपले २०१८ मा सेन्ट किट्स एन्ड प्याट्रियट्सबाट खेल्दा ७ र त्यसको अर्को वर्ष बार्बाडोस ट्रिडेन्ट्सबाट खेल्दा ९ विकेट लिएका थिए । ट्वान्टी२० ब्याट्सम्यानको खेल मानिन्छ, तर सन्दीपले यस संस्करणको सीपीएलमा प्रतिओभरमा ५२७ रनमात्र खर्चेका थिए । उपाधि जितेको ट्रिनबागो नाइट राइडर्ससँगको प्लेअफबाहेक सन्दीपले प्रत्येक खेलमा विकेट लिएका थिए । सीपीएलमा देखाएको उत्कृष्ट फर्म उनलाई आईपीएलमा यसपालि प्लेइङमै खेलाउन सक्ने बलियो आधार हो । गत वर्ष सबैजसो संरचनामा उत्कृष्ट प्रदर्शन गर्दै आए पनि सन्दीपको दिल्लीमा पहिलो रोजाइ पक्का छैन । २०१८ मा आईपीएलमा आफ्नो पहिलो सिजन खेल्दा सन्दीपले तीन खेलमा मात्र खेल्न पाए भने गत सिजन दोस्रो वर्षमा उनले ६ खेल खेले । दुवैमा गरी १३ विकेट लिएका छन् ।दिल्लीमा स्तरीय स्पिनरको कुनै कमी छैन । रविचन्द्रन अश्विन, अक्षर पटेल र अमित मिश्रासँग सन्दीपले पहिलो रोजाइमा स्थान पाउन प्रतिस्पर्धा गर्नुपर्नेछ । दुवै लेग स्पिनर रहेका कारण दिल्लीले युवा सन्दीप र भेट्रान मिश्रामध्ये एकलाई बाहिर राख्ने सम्भावना पनि प्रवल रहन्छ । ३८ वर्षे मिश्राले २००८ को पहिलो संस्करणदेखि नै आईपीएलमा खेल्दै आएका छन् र १ सय ४७ खेलमा १ सय ५७ विकेट लिइसकेका छन् । गत सिजन सन्दीपले ६ खेलमा ८ र मिश्राले ११ खेलमा ११ विकेट लिएका थिए ।अफ स्पिनर अश्विनलाई दिल्लीले यसै सिजन देखि पन्जाबबाट लिएको हो । उनले गत सिजनमा पन्जाबका लागि १४ खेलमा १५ विकेट लिएका थिए । अश्विनले आईपीएलका १ सय ३९ खेलमा १ सय २५ विकेट लिइसकेका छन् । देब्रेहाते बलिङ अलराउन्डर पटेलले गत वर्ष १४ खेलमा १० विकेट लिएका थिए । भारतका पूर्व टेस्ट ओपनर आकाश चोप्राले दिल्लीको स्पिन आक्रामणलाई चेन्नईको रवीन्द्र जडेजा, पीयूष चावला, मोइन अली र इमरान ताहिरको स्पिन आक्रामणसँग तुलना गरेका छन् । चोप्राले सन्दीपलाई सुरुआती टोलीमा राख्दै चार स्पिनरमध्ये कुनै पनि तीन स्पिनर दिल्लीको प्लेइङ ११ बाट खेल्न सक्षम रहेको जनाएका छन् ।सन्दीपसँगैं दिल्लीको टोलीमा दक्षिण अफ्रिका तीब्र बलर कागिसो राबाडा, वेस्ट इन्डिजका अलराउन्डरद्वय सिमरोन हेटमायर र किमो पाउल, अस्ट्रेलियाका ब्याट्सम्यान एलेक्स क्यारी र अलराउन्डर माकर्स स्टोइनिस, बलर डानियल साम तथा दक्षिण अफ्रिकाका बलर एनरिच नोर्टजे विदेशी खेलाडीका रूपमा रहेका छन् । यीमध्ये चारले मात्र बढीमा एकैपल्ट पहिलो रोजाइमा खेल्न पाउनेछन् । इंग्ल्यान्डसँगको एकदिवसीय अन्तर्राष्ट्रिय शृंखला खेलिरहेका कारण अस्ट्रेलियन जोडीद्वय क्यारी र स्टोइनिसले दिल्लीको पहिलो खेलमा नखेल्ने निश्चित छ ।दिल्लीको विदेशी खेलाडीको कोटामा रहेकामध्येबाट स्पिनरमा एक्लो भएका कारण सन्दीपले यसपालि यसअघिभन्दा धेरै खेल खेल्न पाउने सम्भावना प्रशस्त देखिन्छ । दिल्लीको टोलीमा को कस्ता खेलाडी छन् भन्नेले आफूलाई केही फरक नपर्ने जनाउँदै सन्दीप यसपालि बढी आत्मविश्वासी देखिन्छन् । सक्षम भएका कारण उनी आफूलाई दिल्लीको प्रमुख बलरका रूपमा उभ्याउँछन् ।यसको एउटा अर्को कारण पनि छ । यूएईको विकेटबारे अन्य खेलाडी अनभिज्ञ जस्तै छन्, सन्दीपका लागि भने यो गल्फ राष्ट्रका मैदानहरू पानी पँधेरोजस्तै छ । उनले पीएसएल, अफगान प्रिमियर लिग, टी१० बाहेक नेपालबाट विश्व क्रिकेट लिग च्याम्पियनसिप, एकदिवसीय अन्तर्राष्ट्रिय र ट्वान्टी२० अन्तर्राष्ट्रिय यूएईमै खेलेका छन् । सन्दीपले २०१८ मा दुबईमा यूएईविरुद्धको दोस्रो एकदिवसीय अन्तर्राष्ट्रियमा ४ सहित ३ खेलको शृंखलामा ७ विकेट लिएका थिए । त्यही भ्रमणमा उनले यूएईविरुद्ध तीन ट्वान्टी२० अन्तर्राष्ट्रिय खेलमा ५ विकेट लिएका थिए । सन्दीप अहिले त्यही फर्किएका छन्, जहाँ उनले पनि सम्भवतः जीवनकै सबैभन्दा ठूलो समाचार सुनेका थिए । उपाधिको भोकसन्दीप सबैभन्दा बढी फ्रेन्चाइज लिग खेल्नेमा शीर्ष खेलाडीमा पर्छन् । यसमा उनले एउटा गुमाइरहेको चाहिँ उपाधि हो । पछिल्लो तीन वर्षमा भारत, यूएई, पाकिस्तान, बंगलादेश, अस्ट्रेलिया, वेस्ट इन्डिजमा गएर खेले पनि सन्दीपले अझै प्रत्यक्ष उपाधि उचाल्न पाएका छैनन् । गत वर्ष उनले सीपीएलमा बार्बाडोसबाट खेलेका थिए । उनको टोली पनि च्याम्पियन भयो । उनी नेपालबाट खेल्नुपर्ने भएकाले बीचमै फर्किइसकेका थिए । बार्बाडोसले सीपीएलको उपाधि उचालि रहँदा सन्दीप राष्ट्रिय टोलीको जर्सीमा सजिइसकेका थिए ।पछिल्लो दुई वर्ष उनले बिगबासमा मेलबर्न स्टार्सका लागि खेले । दुवै पटक मेलबर्न फाइनलमा पराजित भयो । गत सिजन मेलबर्नलाई लिगको शीर्षस्थानमा पुर्याएपछि सन्दीप नेपालबाट खेल्न फर्किनुपरेको थियो । सीपीएल उनले यस संस्करणमा मात्र पूरा खेलेका हुन्, जहाँ उनको टोली जमैका तलाबाज प्लेअफको पहिलो खेलमै पराजित भयो ।दिल्लीलाई यसपालि उपाधिको एक दाबेदार मानिएको छ । आईपीएलको इतिहासमा फाइनल पुग्न नसकेको एकमात्र टोली दिल्ली हो । गत सिजन टोलीले अहिलेसम्मकै उत्कृष्ट प्रदर्शन गरी प्लेअफसम्म यात्रा तय गरेको थियो । स्पिनरका कारण मात्र नभई दिल्ली निकै बलियो टोली देखिएको छ । ब्याटिङमा शिखर धवन, पृथ्वी श, रिसब पन्त, कप्तान श्रेयस ऐर, क्यारी, हेटमायर, स्टोइनिस जस्ता खेलाडी छन् । तीब्र बलिङमा इशान्त शर्मा, राबाडा, मोहित शर्मा, साम्स, नोर्टजेले दिल्लीलाई निकै बलियो टोलीमा उभ्याएको छ । दिल्लीले पनि उपाधि लक्ष्य बनाएको छ । दिल्लीले सन्दीपको उपाधिको भोक मेटाउला वा सन्दीपले दिल्लीको लक्ष्य पूरा गर्लान् ? धेरै यही अपेक्षामा छन् । अर्को वर्षको आईपीएल अक्सनअघि सन्दीप आफैंमा यादगार प्रदर्शन देखाउन व्यग्र छन् । ग्लोबल स्टारकोरोनाको महामारीका बेला सन्दीप पीपीई र मास्क लगाउँदै जुलाई ३० मा क्यारेबियन लागेका थिए । ग्लोबल स्टार यिनी कहिल्यै नेपाल फर्कन्छन् केही टुंगो छैन । एक त कारोनाका कारण, अर्को सन्दीप आफैं विभिन्न फ्रेन्चाइज लिगमा खेलिरहनुपर्ने भएकाले उनी नेपाल फर्किने टुंगो नभएको हो । आईपीएलको यस १३ औं संस्करण नोभेम्बर १० सम्म चल्नेछ । त्यतिखेरसम्म उनी दिल्लीकै टोलीमा हुनेछन् ।त्यसको सातादस दिनपछि अबुधाबी टी१० लिग हुनेछ । आईपीएल सकिएपछि उनी यूएईमै बस्ने छन् र टी१० लिग खेल्ने सम्भावना छ । यसबीचमा उनले झन्डै ४ महिना विदेशमा बिताइसकेका हुनेछन् । यस क्रममा उनले १ लाख ४० हजार डलर पारिश्रमिकबापत कमाइसकेका हुन्छन् । खेलाडीलाई पारिश्रमिक नदिएका कारण टी१० को अझै टुंगो लागेको छैन । यसो भएमा उनी दुबईबाट सोझै श्रीलंका प्रिमियर लिग खेल्न जान सक्नेछन् । श्रीलंका र नेपाल दुवै देश प्रवेश गर्दा १४ दिन क्वारेन्टाइन बस्नुपर्ने भएकाले उनको त्यो समयमा काठमाडौं फर्किने सम्भावना निकै कम देखिन्छ ।कोरोनाकै कारण नेपालको २०२० मा कुनै अन्तर्राष्ट्रिय खेल नहुने टुंगो भइसकेको छैन । वर्तमान अवस्थामा २०२१ को सुरुआती खेल पनि अझै निश्चित छैन । नेपालले २०२१ को जनवरीमा ओमानमा गएर ओमान र अमेरिकासँग विश्वकप लिग २ का खेल खेल्ने तालिका छ । नेपालको खेल नहुने भएमा सन्दीपको खेल रोकिने छैन । उनी दुबई वा कोलम्बोबाटै बिगबासका लागि अस्ट्रेलिया उड्न सक्छन् । सन्दीपलाई मेलबर्नले रिटेन गरेको छैन, बाहिर पनि राखेको छैन । खाली सन्दीपको खेलतालिकाको प्रतीक्षा गरिरहेको छ ।नेपालको सिजन भयो भने सन्दीपले बिगबास खेल्न पाउने छैनन् । नेपालको सिजन भएन भने उनी बिगबासमा पूरै खेल खेल्न सक्छन् । उनका व्यवस्थापक सिवाकोटीको ध्यान अहिले यही तालिकाले तानेको छ । अबको ३४ महिना सन्दीपको समय व्यवस्थापन गर्दै उनलाई भ्याईनभ्याई हुनेछ ।"
मानसिक तयारी र फ्रेस सुरुआत,"यसपालि सीपीएलमा राम्रो प्रदर्शन भयो, यसको कारण के जस्तो लाग्छ र यसले आईपीएलमा कस्तो प्रभाव पार्न सक्छ ?सीपीएल एकदमै राम्रो भयो, म यसमा निकै खुसी छु । कोरोनाको महामारीको बेलामा आउने प्रतियोगितालाई मैले आफूलाई मानसिक रूपमा निकै तयार बनाएको थिएँ । पहिला लगातार भ्रमण र खेलहरूमा निकै तनाव हुन्थ्यो । त्यो सायद त्यो तनाव कम भएर फ्रेस सुरुआत गर्न सकें । सीपीएल जानुअगाडि नेपालमा मैले मेरो अन्तिम पत्रकार सम्मेलनमा एउटा फ्रेस सुरुआत हुनेवाला छ, केही राम्रो नै हुन्छ भनेको थिएँ । यही कारणले पनि हुनसक्छ मैले सीपीएलमा राम्रो प्रदर्शन दिन सकें । आईपीएलमा पनि निकै आत्मविश्वाससाथ जाँदैछु । सकेसम्म आफ्नो तर्फबाट दिने सबै प्रयास म गर्नेछु र सीपीएलभन्दा राम्रो प्रदर्शन गर्न खोज्ने छु । भारतको विकेटको तुलना गर्दा यूएईको विकेटले बलरलाई सहयोग गर्ने गरेको छ, यसमा कति सहमत हुनुहुन्छ ?निश्चय पनि भारतको विकेट तुलनामा यूएईको विकेट बलरलाई नै सहयोग गर्छ । भारतमा मैले त्यति धेरै खेलेको छैन, आईपीएलमा त्यही ९ खेल खेलेको हो । यूएईमा चाहिँ मैले धेरै खेल खेलेको छु । यूएईमा धेरै खेलेको हुनाले विकेट र कन्डिसनबारे थाहा छ । हुन त भारतको बारेमा पनि थाहा छ, तर यूएईको विकेट चाहिँ स्पिनरलाई सहयोग गर्नेखाले छ । त्यसमा पनि आईपीएल यूएईको तीन मैदानमा मात्र खेलिरहेका छौं । पछि गएर विकेट स्लो हुँदै जान्छ र स्पिनरलाई फाइदा गर्दै जान्छ । दिल्लीमा स्तरीय स्पिनरहरू छन्, त्यसमा तपाईं आफ्नो सम्भावना कत्तिको देख्नुहुन्छ ?दिल्लीमा सबै एकदमै राम्रा स्पिनरहरू छन् । त्यसले मलाई केही अप्ठ्यारो पार्नेवाला छैन यदि म राम्रो खेल्न सक्षम छु भने । म खेल्न तयार छु । टिमको एउटा योजना हुन्छ र म त्यसैअनुरूप हिँड्नुपर्छ । कन्डिसन र आउने क्षणहरूमा धेरै कुरा भर परेको हुन्छ, कुन खेलाडी कति बेला खेल्छ भनेर । दिल्लीले उपाधि नै जित्ने लक्ष्य बनाएको छ, त्यसमा आफूलाई कहाँ देख्नुहुन्छ ?टिमलाई हेर्नुहुन्छ भने दिल्लीको यो अहिलेसम्मकै उत्कृष्ट टोली हो । लाइनअप हेर्ने हो भने पनि राम्रा ब्याट्सम्यान, राम्रा तीब्र गतिका बलर र स्किलफुल स्पिनर पाउनुहुन्छ । निकै सन्तुलित टोली छ । त्यसैले यो दाबेदार टोली बनेको छ धेरैका लागि । मलाई पनि यही लाग्छ । मैले आफूलाई एउटा स्पिनरका रूपमा जिम्मेवारी लिएर नै अगाडि बढिरहेको छु । विश्वभरका जति पनि फ्रेन्चाइज लिगमा मैले खेलेको छु, त्यो अनुभव बोकेर आईपीएलमा खेल्नु छ । दिल्लीसँग तपाईंको सम्झौतामा यो तेस्रो र अन्तिम वर्ष हो, त्यसैले आउँदो सिजनका लागि यो आईपीएलको महत्त्व कति छ जस्तो लाग्छ ?दिल्लीसँग सम्झौताअनुसारको मेरो अन्तिम वर्ष हो, यो यात्रा निकै रमाइलो भयो । आउने सिजनको आईपीएलका लागि पनि यो आईपीएल मेरा लागि धेरै महत्त्वपूर्ण हुनेछ । अर्को वर्षको आईपीएलमा यथावत् रहन मैले राम्रो प्रदर्शन दिनुपर्ने हुन्छ । त्यसैले म सामान्य, नम्र बनेर आफ्नो प्रदर्शन सुधार्नमा ध्यान दिइरहेको छु ।"
चेल्सीको विजयी सुरुआत,"लन्डन (एएफपी) फ्रान्क लाम्पार्डको खर्चालु टोली चेल्सीले सोमबार इंग्लिस प्रिमियर लिगमा विजयी सुरुआत गरेको छ । चेल्सीले ब्राइटनको घरमा ३१ को जित निकाल्यो । त्यसमा टिमो वार्नरले आत्मविश्वासी डेब्यू गरे । अर्को खेलमा उल्भसले सेफिल्ड युनाइटेडमाथि २० को जित रचेको थियो । चेल्सीले नयाँ खेलाडी अनुबन्ध गर्न भनेर २५ करोड ७० लाख डलर खर्चेको छ । प्राप्त पेनाल्टीमा जोर्जिन्होले पहिलो गोल गरे ।लगत्तै लियार्न्दो टोसार्डले ब्राइटनको तर्फबाट एक गोल फर्काए । त्यसयता चेल्सीको तर्फबाट रिस जेम्स र कर्ट जुमाले गोल गरे । लाम्पार्डका लागि यो अपेक्षित सुरुआत पनि रह्यो । उनले लिग अगाडि क्लबले नयाँ खेलाडीमा धेरै खर्च गरेको हुनाले आफू दबाबमा रहेको स्वीकारेका थिए । गत सिजन लिगमा विजेता लिभरपुलभन्दा ३३ अंकले पछाडि रहेको चेल्सी एफए कप फाइनलमा आर्सनलसँग पनि पराजित रहेको थियो । तर यसपल्ट टिम सुदृढ बनाएपछि चेल्सीले उपाधिमाथि बलियो दाबेदारी पेस गर्नेछ ।खेलपछि चेल्सी व्यवस्थापक लाम्पार्डले भने, ब्राइटन आउनु र खेल्नु कहिले पनि सजिलो हुन्न । हाम्रो खेलमा अझै सुधार आवश्यक छ र खेलाडीले अझ बढी मिहिनेत गर्नुपर्ने छ । हाम्रो टिममा राम्रा खेलाडीको कुनै कमी छैनन् र ती सबै पूर्ण रूपमा फिट छन् । हामीले सिजनको सुरुमा चाहेको सुरुआत यस्तै हो, जितसँगै राम्रो प्रदर्शन पनि । हाम्रा खेलाडीको टिमका रूपमा शक्ति नै बेग्लै छ र विश्वास छ, लिग अगाडि बढेपछि टिमको प्रदर्शनमा अझ सुधार आउने छ ।उनले थपेका छन्, हामी लिभरपुलसँगको दूरी अझ घटाउन चाहन्छौं । हाम्रो उद्देश्य लिग उपाधिका लागि प्रयास गर्ने नै हो तर, यो काम पक्कै सजिलो भने छैन । ब्राइटन व्यवस्थापक ग्राहम पोटरले भने हारका बावजुत टिमको प्रदर्शनमा सन्तुष्टि देखाए । उनले भने, ठूला टिमविरुद्ध खेल्न गाह्रो हुन्छ तर, टिमको प्रदर्शनप्रति म निरास छैन । चेल्सीजस्तो टिमविरुद्ध प्राप्त मौकालाई सुरुमै फाइदा लिन सकेनौं भने यस्तो हार सम्भव हुन्छ ।उल्भसले भने ६ मिनेट अन्तरमा दुई गोल गरेको थियो । राउल जिमिनेज र रोमेन साइस टोलीलागि गोलकर्ता रहे । गत सिजन ५९ खेल खेलेको उल्भसले यसपल्टको लिगका क्रममा थाकेको कुनै लक्षण देखाएन । ब्रामल लेनमा उल्भसले तेस्रो र छैटौं मिनेटमा गोल गरेको थियो । त्यसपछि बाँकी खेल आरामले खेल्यो । भर्खर एक खेल सकिएको छ, तर हामी चाहन्छौं, पछिल्लो सिजनमा जस्तै राम्रो खेल्ने, अझ प्रदर्शनमा सुधार गर्ने हो, उल्भसका व्यवस्थापक नुनो सान्टोले भने ।"
बढी कमाउनेमा मेसी,२०२० मा धेरै कमाउने फुटबलर लियोनल मेसी १२ करोड ६० लाख डलरक्रिस्टियानो रोनाल्डो ११ करोड ७० लाख डलरनेयमर ९ करोड ६० लाख डलरकेलियन एमबाप्पे ४ करोड २० लाख डलरमोहम्मद सलाह ३ करोड ७० लाख डलरपाउल पोग्बा ३ करोड ४० लाख डलरएन्टोइन ग्रिजमन ३ करोड ३० लाख डलरगारेथ बेल २ करोड ९० लाख डलररोबर्ट लेवान्डोवस्की २ करोड ८० लाख डलरडेविड डी जिया २ करोड ७० लाख डलर
ललितको उपचारमा सहयोग गर्न सीप्यानको अपिल,काठमाडौं (कास) क्रिकेट खेलाडी संघ नेपाल (सीप्यान) ले सडक दुर्घटनाबाट गम्भीर घाइते भएर उपचाररत राष्ट्रिय क्रिकेटर ललितसिंह भण्डारीका लागि आर्थिक सहयोग आह्वान गरेको छ । संघले मंगलबार विज्ञप्ति जारी गरी खेलाडीलाई संकट परेको समयमा पहलकदमी लिएको जनाउँदै ललितको उपचारका लागि आवश्यक आर्थिक सहयोग गर्न इच्छुकलाई सेन्चुरी बैंकमा रहेको संघको खातामा रकम जम्मा गर्न अनुरोध गरेको हो ।अध्यक्ष मनीषराज पाण्डे र महासचिव पारस खड्काद्वारा हस्ताक्षरित विज्ञप्तिमा कञ्चनपुरदेखि काठमाडौंसम्म ललितको उपचारमा सहयोग गर्ने सबैलाई धन्यवाद दिइएको छ । सेन्चुरी बैंकको खाता नम्बर ०० १०००२५२९ सीएमा ललितका लागि उपलब्ध हुने आर्थिक सहयोग पारदर्शी राखिने संघले जनाएको छ । आइतबार साँझ क्रिकेटर ललित सवार म२प ४७०५ नम्बरको मोटरसाइकललाई से१ख १३२४ नम्बरको ट्रकले ठक्कर दिएको थियो । कोरोना महामारीका कारण खेल गतिविधि ठप्प भएपछि ललित शुल्लाफाँटा नगरपालिका १० स्थित घरमै थिए ।उनको स्थानीय क्लिनिकमा प्राथमिक उपचारपछि धनगढीस्थित निसर्ग अस्पताल ल्याइएको थियो । धनगढीबाट बाँकेको नेपालगन्ज मेडिकल कलेज ल्याइएकोमा त्यहाँ पनि उपचार सम्भव नभएपछि सोमबार अपरान्ह काठमाडौंको ग्रान्डी अस्पताल भर्ना गरिएको छ । चिकित्सकका अनुसार उनको एक हात र एक खुट्टाको एकभन्दा बढी स्थानमा भाँच्चिएको छ । कलेजो र फोक्सोमा पनि चोट देखिएको छ ।
पौडेललाई पुरस्कार,पोखरा (कास) कान्तिपुर टेलिभिजनका पोखरा संवाददाता इन्द्रप्रसाद पौडेल यस वर्षको सहारा खेलकुद पत्रकारिता पुरस्कारबाट सम्मानित भएका छन् । पोखराको सहारा क्लबले आफ्नो २२ औं वार्षिकोत्सवका अवसरमा मंगलबार उनलाई पुरस्कार प्रदान गरेको हो । गण्डकी प्रदेशका आर्थिक मामिला तथा योजना मन्त्री किरण गुरुङले पौडेललाई पुरस्कार हस्तान्तरण गरे । क्लबले हरेक वर्ष प्रदान गर्ने उक्त पुरस्कारको राशि २० हजार ५ सय ५५ रुपैयाँको छ । मन्त्री गुरुङले नियमावलीको अभावमा खेलकुदमा छुट्टिएको बजेट खर्च हुन नसकेको बताए । क्लबले उत्कृष्ट सदस्यको रुपमा प्रकाश रानामगरलाई सम्मान गर्यो । क्लबका महासचिव रामजीप्रसाद अधिकारीले गत आर्थिक वर्ष २०७६०७७ को प्रगति विवरण तथा नीति तथा कार्यक्रम प्रस्तुत गरे । कास्कीको अन्नपूर्ण गाउँपालिका ३ स्थायी घर भई हाल पोखरा८ मा बस्दै आएका पौडेल २०६२ देखि कान्तिपुर टेलिभिजनमा आबद्ध छन् ।
जानलाई मनास्लुको छात्रवृत्ति,"काठमाडौं (कास) नेपाली यू१६ राष्ट्रिय पुरुष फुटबल टोलीका कप्तान जान लिम्बूलाई मनास्लु वर्ल्ड कलेजले प्लस टु अध्ययनका लागि छात्रवृत्ति प्रदान गरेको छ । मनास्लुले म्यानेजमेन्ट अध्ययनका लागि जानलाई पूर्ण छात्रवृत्ति प्रदान गरेको हो । मनास्लुका अध्यक्ष गेन्द्र लामा, व्यवस्थापक कुमार मोक्तान र प्रिन्सिपल राजन श्रेष्ठ तथा जानबीच मंगलबार सम्झौतापत्रमा हस्ताक्षर भएको छ । यसै शैक्षिक सत्रदेखि सुरु भएको मनास्लुमा हाल म्यानेजमेन्टसहित साइन्स, मानविकी र कानुनमा पढाइ हुने अध्यक्ष लामाले जनाएका छन् । उनले इच्छुक भए यू१६ का सम्पूर्ण सदस्यलाई पूर्ण छात्रवृत्तिको अवसर दिन मनास्लु तयार रहेको प्रतिबद्धता जनाए । जानले २०७६ को एसईई सातदोबाटोस्थित लोक स्मृति विद्यालयबाट उत्तीर्ण गरेका थिए ।"
एनआरएनए स्पोर्ट्सले खेलाडीको बिमा गरिदिने,"काठमाडौं (कास) गैरआवासीय नेपाली संघ खेलकुद प्रतिष्ठान (एनआरएनए स्पोर्ट्स एकेडेमी) ले १३ औं साग र आठौं राष्ट्रिय खेलकुद प्रतियोगिताका सम्पूर्ण पदक विजेता खेलाडीको कोरोना बिमा गरिदिने जनाएको छ । विश्वव्यापी रूपमा फैलिएको कोरोना महामारी नेपालमा पनि बढ्दै गइरहेको परिप्रेक्ष्यमा नेपाली खेलकुद क्षेत्र पनि प्रभावित भएको छ । नेपाली खेलकुदमा समर्पित खेलाडी परिवारलाई कोरोना महामारीको यो जोखिम अवस्थामा केही राहत महसुस गराउने उद्देश्यले सागका पदक जित्ने खेलाडी तथा त्यस खेलसँग सम्बन्धित प्रशिक्षकको कोरोना बिमा गरिदिने संघले जनाएको छ । १३ औं सागमा नेपालले ५१ स्वर्ण, ६० रजत र ९६ कांस्यसहित कुल २०७ पदक जितेको थियो । साथै गत वर्ष सम्पन्न आठौं राष्ट्रिय खेलकुदमा पदक जित्ने सबै खेलाडीको पनि कोरोना बिमा गरिदिने संघले विज्ञप्तिमार्फत जनाएको छ । आठौं राष्ट्रियमा देशभरका झन्डै ११ सय खेलाडी पदकको हकदार भएका थिए ।"

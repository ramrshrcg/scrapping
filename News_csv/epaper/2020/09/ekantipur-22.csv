शीर्षक,विवरण
केरुङमा रोकिए ११ लाख सिरिन्ज,"करोडौंका स्वास्थ्य सामग्री बाटैमा नाका बन्द हुँदा कोभिड१९ रोकथामका लागि प्रयोग हुने करोडौं मूल्यका स्वास्थ्य सामग्री पनि बाटैमा अलपत्र छन् । व्यापारिक वस्तु मात्र नभई कोभिड संक्रमणबाट बच्न प्रयोग स्वास्थ्य सामग्रीको आयात पनि रोकिएको छ, रसुवागढी भन्सार प्रमुख पुण्य खड्काले भने । बारम्बारको नाका बन्द र खुलेका बेला पनि सीमितलाई मात्र पार गर्न दिइदा तीन महिनादेखि स्वास्थ्य सामग्री चिनियाँ गोदाममा छन् । ह्याम्स अस्पतालका अध्यक्ष रामशरण भण्डारीले नाका बन्द भएपछि पीसीआर मेसिन महँगो ढुवानी खर्चमा चीनबाट जहाजमार्फत ल्याएको बताए । कोभिड संक्रमण नियन्त्रण र उपचारमा प्रयोग हुने धेरै सामान नेपाल भित्र्याउन सकिएको छैन, अरू स्वास्थ्य सामग्री पनि अड्किएका छन्, उनले भने । रसायनकेमिकल तथा आपूर्ति व्यवसायी संघका पूर्वउपाध्यक्षसमेत रहेका भण्डारीले पछिल्लो समय धेरै मेडिकल सामग्री चीनबाटै आउने भएकाले नाका बन्द हुँदा व्यवसायीलाई ठूलो समस्या परेको बताए । मेडिकल सामान आयतमा तीन सयभन्दा बढी फर्म संलग्न रहेको उनले जानकारी दिए । कोभिड१९ संक्रमण नियन्त्रण र उपचारका लागि भने सबैजसो सामग्री चीनबाटै ल्याइने गरेको छ । त्यस्ता सामग्री जसरी पनि भित्र्याउनुपर्ने बाध्यताका कारण जहाज प्रयोग गर्नुपरेको व्यवसायीको भनाइ छ । लकडाउनमा पनि स्वास्थ्य सामग्री आयात गर्न गत चैत २६ देखि तातोपानी भन्सारको कारोबार सञ्चालन गरिएको थियो । तर अहिले त्यहाबाट भित्र्याउने तयारी गरिएका स्वास्थ्य सामग्री खासामा थन्किएको छ । निजी क्षेत्रबाट पनि स्वास्थ्य सामग्री आयात भएकाले बाटैमा रोकिएको तातोपानी भन्सार प्रमुख लालबहादुर खत्रीले जानकारी दिए । उनले भने, सीमामा स्थानीय तहमा पनि कुराकानी भइरहेकाले नाका छिट्टै सञ्चालन हुने अपेक्षा गरेका छौं । सिल्क कार्गोका प्रालिका अध्यक्ष रमेश शेर्पाले आफूले ल्याउन लागेका मास्क, सेनिटाइजर, पीसीआर मेसिन, किट्सलगयात सामग्री गोदाममा थन्केको बताए । चितवनको एक मेडिकल अस्पतालले झिकाएको पीसीआर मेसिन ल्याउन नसकेको उनले जानकारी दिए । चीनले पछिल्लोपटक दुई सातादेखि उत्तरका केरुङ र तातोपानी नाका बन्द गरेपछि नेपाली व्यवसायीले खरिद गरेका अन्य सामान बोकेका सयौं कन्टेनर सीमापारि अलपत्र छन् । करोडौं मूल्यका सामान अलपत्र परेपछि नाका खोल्ने विषयमा परराष्ट्र मन्त्रालयले नेपालस्थित चिनियाँ दूतावासमार्फत कुराकानी गरेको बताउँदै आएको छ । केरुङ नाकाको रसुवागढी भन्सारका एक मजदुरलाई कोरोना पोजिटिभ देखिएपछि चीनले नाकाको कारोबार बन्द गरेको थियो । कोरोना पुष्टि भएको भने २२ दिन बितिसकेको छ । ती मजदुर सक्रमणमुक्त भइसकेको रसुवागढी भन्सार प्रमुख खड्काले जानकारी दिए । कोभिड महामारी सुरु भएपछि गत जेठमा खुलेको रसुवागढी भन्सारको कारोबार यसबीचमा मुस्किलले एक महिना भएको छ । कारोबार भएको समयमा पनि दिनमा ७८ वटा कन्टेनर मात्र भित्रने गरेको थियो । भूकम्पपछिदेखि नै नेपाली व्यवसायीलाई चिनियाँ भूभागको खासा र केरुङ जान दिइएको छैन । व्यवसायीका अनुसार केरुङमा १२ सयभन्दा बढी र तातोपानी नाकाको खासामा डेढ सय कन्टेनर सामान अलपत्र छ । नाका खुलाउनका लागि व्यवसायीले मन्त्री, सांसद र नेताहरूसँग हारगुहार गर्दै आएका छन् ।"
कात्तिक ८ देखि क्लिन फिड लागू गर्न निर्देशन,"नेपाली टेलिभिजनलाई प्रवर्द्धन गर्न विदेशी टेलिभिजनको प्रसारणमा नेपाली विज्ञापन हाल्ने नीति (फिड इन) नलिन समिति सञ्चार तथा सूचना प्रविधि मन्त्रालयलाई निर्देश गर्दछ, समितिको तीनबुँदे निर्णयमा भनिएको छ । समितिले ऐनको कार्यान्वयनबाट कतिवटा विदेशी च्यानलको प्रसारण रोकिने अवस्था छ, तिनले पार्ने सकारात्मक एवं नकारात्मक प्रभावबारे मन्त्रालयको धारणा १५ दिनभित्र पेस गर्न पनि भनेको छ । क्लिन फिड कार्यान्वयनका लागि विज्ञापन एजेन्सीसहित विदेशी च्यानलको डाउनलिंक अनुमति पाएका कम्पनीले समेत माग गर्दै आएका छन् । विदेशी टेलिभिजन च्यानलको नेपालमा डाउनलिंक अनुमति लिएर वितरण गर्दै आएको डिजिटल सिस्टम अफ नेपालका प्रमुख कार्यकारी अधिकृत शिव निरौला समितिको निर्णय सही भएको टिप्पणी गर्छन् । उनको कम्पनी सोनी पिक्चर नेटवर्क इन्डिया प्रालि, इन्डियाकास्ट मिडिया डिस्ट्रिब्युसन, डिस्कभरी नेटवर्क एसियाको नेपालका लागि आधिकारिक वितरक हो ।क्लिन फिड तोकिएको समयमा लागू गर्न मन्त्रालयलाई पहिलोपटक आफ्नो कम्पनीले प्रतिबद्धतापत्र दिएको उनको दाबी छ । तत्कालीन सञ्चार तथा सूचना प्रविधिमन्त्री गोकुल बाँस्कोटा पदमा रहेको अवस्थामै हामीले डाउनलिंक अनुमति पाएका विदेशी च्यानलमा क्लिन फिड लागू गर्छौं भनेर प्रतिबद्धतापत्र बुझाइसकेका छौं, उनले भने, क्लिन फिड लागू भएपछि उपभोक्ताले विदेशी विज्ञापन हेर्नुपर्दैन भने नेपाली कलाकार र प्राविधिकका लागि रोजगारीको अवसर सिर्जना हुनेछ ।पछिल्लो पटक सरकारले २०७३ सालमा पनि क्लिन फिड लागू गर्ने नीति कार्यान्वयन गर्ने भने पनि अन्तिम समयमा आएर योजना स्थगन भएको थियो । क्लिन फिड लागू भएसँगै विशेषगरी भारतीय च्यानल प्रभावित हुनेछन् । २०७६ कात्तिक ८ मा राष्ट्रपति विद्यादेवी भण्डारीबाट प्रमाणीकरण भएको विज्ञापन ऐनको दफा ६ मा नेपालमा प्रसारण हुने विदेशी च्यानलले क्लिन फिड प्रसारण गर्नुपर्ने प्रावधान छ ।ऐनमा विदेशी च्यानलले नेपालमा प्रसारण हुँदा विज्ञापन बजाउन नपाउने साथै विदेशी विज्ञापनलाई नेपालका सञ्चारमाध्यमले प्रसारण गर्दा डबिङ गरी प्रसारण गर्न नपाउने व्यवस्था पनि छ । विज्ञापनको नियमनसम्बन्धी काम गर्न विज्ञापन बोर्ड गठन गर्ने प्रावधान पनि ऐनमा छ । बोर्डको अध्यक्ष नेपाल सरकारले नियुक्त गरेको व्यक्ति हुने र यसको सदस्यमा गृह मन्त्रालयका सहसचिव, उद्योग, वाणिज्य तथा आपूर्ति मन्त्रालयका सहसचिव, सञ्चार तथा सूचना प्रविधि मन्त्रालयका सहसचिव सदस्य हुने प्रावधान छ । बोर्डमा सरोकारवाला निकायबाट मन्त्रालयले मनोनयन गरेका एक सदस्य र उपभोक्ता हित वा आमसञ्चारको क्षेत्रमा कम्तीमा एक दशकको अनुभव भएको एक महिलासहित तीन जनालाई सञ्चार तथा सूचना प्रविधि मन्त्रालयले सदस्यका रूपमा मनोनयन गर्न सक्ने प्रावधान ऐनमा छ । ०७३ साउन ७ मा मन्त्रिपरिषद्ले विदेशी टेलिभिजन च्यानलले नेपालमा विज्ञापन प्रसारण गर्न नपाउने गरी क्लिन फिड लागू गर्ने निर्णय गरेको थियो । सरकारले राष्ट्रिय आमसञ्चार नीति, ०७३ स्वीकृत गर्दै ०७४ साउन १ देखि क्लिन फिड लागू गर्ने निर्णय गरेको भए पनि योजना कार्यान्वयनमा आएन । सरकारले ०७५ साउनदेखि क्लिन फिड नीति लागू गर्ने भनी सार्वजनिक सूचना प्रकाशन गरे पनि अन्तिम समयमा आएर रद्द गरियो ।"
कार्यकर्तालाई उद्यममा जोड्ने कि खर्च बाँड्ने ?,"(काठमाडौं)  सचिवालय बैठकले आइतबार पूर्णकालीन केन्द्रीय सदस्यहरूलाई नियमित आर्थिक सहयोग गर्ने एजेन्डा तय गरेपछि यस विषयमा नेकपाभित्र बहस सुरु भएको छ । तत्कालीन एमाले र माओवादीले आफ्ना पूर्णकालीन कार्यकर्तालाई खर्च दिँदै आएको भए पनि २०७५ जेठ ३ मा पार्टी एकीकरणपछि त्यो क्रम रोकिएको थियो । पार्टीमा लामो समयदेखि काम गर्दै आएका निश्चित आय नभएका र सुविधाको पद धारण नगरेका कार्यकर्तालाई निश्चित रकम पारिश्रमिक दिनुपर्ने माग गत माघमा सम्पन्न केन्द्रीय कमिटी बैठकमा पनि उठेको थियो । जो केन्द्रीय सदस्य पूर्ण रूपमा पार्टीको काममा छ, लाभको पदमा छैन र आम्दानीको स्रोत पनि छैन, त्यस्तो केन्द्रीय सदस्यलाई सामान्य पकेट खर्च दिने भनिएको हो, त्यो सम्भव छ । तलब दिने प्रस्ताव भने होइन, प्रवक्ता नारायणकाजी श्रेष्ठले भने । नेपालमा २००६ सालमा कम्युनिस्ट पार्टी स्थापना भएयता नै पूर्णकालीन कार्यकर्ताले जीवन निर्वाहका लागि भन्दै निश्चित रकम पाउने गरेका थिए । २०४७ सालमा बहुदल व्यवस्था आउनुअघिसम्म अघिकांश समय भूमिगत जीवनशैली अपनाएका नेताहरूले जनताकै घरमा खाने र अत्यावश्यकीय खर्चको बिल पार्टीमा बुझाएर पैसा लिने गर्थे । बहुदलीय व्यवस्था आएपछि तत्कालीन मालेले आफ्ना पूर्णकालीन कार्यकर्तालाई मासिक एक हजार रुपैयाँ यातायात खर्च दिन थाल्यो । त्यही क्रमलाई निरन्तरता दिँदै नवौं महाधिवेशनसम्म आइपुग्दा पूर्णकालीन केन्द्रीय सदस्यलाई १० हजार र स्थायी कमिटी सदस्यलाई १५ हजार भत्ता दिने व्यवस्था तत्कालीन एमालेमा थियो । भूमिगत राजनीतिमा संलग्न तत्कालीन माओवादीले पूर्णकालीन कार्यकर्तालाई खर्चका आधारमा रकम दिँदै आएको थियो । माओवादीले रकम तोकेको भने थिएन । तत्कालीन एमाले र माओवादीबीच २०७५ जेठ ३ मा पार्टी एकीकरण भएयता खर्च दिने क्रम रोकिएको छ । आठौं महाधिवेशनमा तत्कालीन एमालेलाई आत्मनिर्भरहरूको पार्टी बनाउने घोषणा गरेको थियो । त्यतिखेर जसको उद्यम छैन, उसले केन्द्रीय सदस्यसमेत उठ्न नपाउने नीति लिएको थियो । आम्दानी नहुने नेता कि फ्रस्टेड हुन्छ कि भ्रष्ट हुन्छ भनेर हामीले त्यसो गरेका थियौं, नेकपा केन्द्रीय सदस्य विजय पौडेलले भने, अहिले नेताहरूलाई खर्च दिने भन्ने जुन बहस आएको छ त्यो असान्दर्भिक छ । नेकपाको अन्तरिम विधानमै पार्टीको सांगठनिक सदस्य उत्पादनमूलक श्रममा संलग्न र सामाजिकआर्थिक रूपान्तरणमा क्रियाशील हुन तत्पर हुनुपर्ने उल्लेख छ । गत वर्ष माघमा सम्पन्न केन्द्रीय कमिटी बैठकपछि अध्यक्षद्वयले जारी गरेको विशेष परिपत्रमा पनि पार्टीका सबै सदस्य जस्तोसुकै श्रम गर्न पनि तयार हुनुपर्ने भनिएको छ । उक्त परिपत्रमा श्रम गरेर कमाएको रकमबाट पार्टीलाई नियमित लेबी तिर्नुपर्ने उल्लेख छ । पहिलो जोड आफ्नो श्रम गरेर बाँच्नेतर्फ जान्छ, प्रवक्ता श्रेष्ठले भने, तर पनि अहिले केही न केही लाभको पद नलिएका, केही काम नगरेका र हिजोदेखि नै पूर्णकालीन भइराखेकाहरूलाई थोरै भए पनि सांकेतिक रूपमा स्वयंसेवाअन्तर्गत सामान्य पकेट खर्च केही दिन सकिन्छ कि भन्ने प्रस्ताव आएको हो । नेकपामा करिब ८ लाख सदस्य भएको अनुमान छ । तीमध्ये कति सदस्य पार्टीका पूर्णकालीन काममा खटिन्छन् भन्ने यकिन छैन । नेकपाको प्रस्तावअनुसार केन्द्रीय कार्यालयले केन्द्रीय कमिटी सदस्य, प्रदेश कमिटीले प्रदेश सदस्य र जिल्ला कमिटीले जिल्लाका पूर्णकालीन सदस्य पहिचान गरेर उनीहरूलाई आवश्यक खर्चको व्यवस्था हुनेछ । कम्युनिस्ट पार्टीहरू सत्ता बाहिर हुँदा विभिन्न ठाउँबाट उठाएका चन्दा नै पार्टी सञ्चालनको मुख्य आधार थियो । उनीहरू जुन क्षेत्रमा खटिन्थे त्यही क्षेत्रले भरण पोषण गर्थ्यो । आफ्ना सबै सम्पत्ति पार्टीका नाममा गर्ने र पार्टीले दिएको पारिश्रमिकबाट जीवन निर्वाह गर्ने चलनसमेत कम्युनिस्ट पार्टीहरूमा थियो । तर अहिले परिस्थिति बदलिएको छ । करिब दुई तिहाइ बहुमतसहित नेकपा सबैभन्दा ठूलो दल भएको छ । राजकीय सुविधामा नेकपाका नै नेता छन्, उनीहरूले पार्टीलाई निश्चित रकम लेबीका रूपमा पनि बुझाउँछन् । अधिकांश नेताकार्यकर्ता केही न केही उद्यम गरेर बसेका हुन्छन् । तर कतिपय कार्यकर्ताको पहुँच आम्दानीको स्रोतसम्म छैन । पार्टी काममा भएका तर आम्दानीको स्रोत नहुँदा जीवनशैली भिन्न भएका कार्यकर्ताका लागि यो व्यवस्था उपयुक्त हो, स्थायी कमिटी सदस्य लीलामणि पोखरेलले भने, अहिले पूर्णकालीन कार्यकर्तालाई पारिश्रमिकको व्यवस्था नहुँदा ठेक्कापट्टामा लाग्ने र नाजायज ढंगले पैसा आर्जन गर्ने प्रवृत्ति मौलाइरहेको छ । नेकपाको अन्तरिम विधानमा पार्टी कार्यकर्ताको पारिश्रमिक र खर्च व्यवस्थासम्बन्धी प्रावधान छ । परिभाषित जिम्मेवारीसहित पूर्ण समय पार्टी काममा लगाइने व्यक्तिलाई सम्बन्धित पार्टी कमिटीले पारिश्रमिक वा खर्चको व्यवस्था गर्नेछ, विधानको धारा ६४ मा भनिएको छ, पार्टीका कुनै विशेष काममा पार्टी नेता वा कार्यकर्तालाई खटाउँदा हुने खर्चको व्यवस्था पार्टीले गर्नेछ । विधानको यही व्यवस्था कार्यान्वयन गर्न अहिले सचिवालयमा प्रस्ताव आएको हुन सक्ने स्थायी कमिटी सदस्य युवराज ज्ञवालीले बताए । कम्युनिस्ट पार्टी स्थापना भएदेखि नै एकाथरी पेसा व्यवसाय सँगसँगै पार्टी काम गर्ने कार्यकर्ता थिए भने अर्काथरीको मुख्य जिम्मेवारी पार्टीको काम थियो, उनले भने, पार्टी काममा जाँदा गाडी भाडा या मोबाइल खर्च घरमा माग्न नपरोस् भनेर यस्तो व्यवस्था भएको हो, यो पूर्णकालीन कार्यकर्ताको अधिकार पनि हो । यस्ता कार्यकर्ताको संख्या थोरै भए पनि पार्टी काममा महत्त्वपूर्ण हुने भएकाले न्यूनतम आर्थिक सहयोगको प्रबन्ध गर्नु अनुचित नरहेको ज्ञवालीको भनाइ छ ।"
गौतमको मनोनयनविरुद्ध सर्वोच्चमा रिट,"काठमाडौं (कास) प्रतिनिधिसभा निर्वाचनमा पराजित वामदेव गौतमलाई त्यही अवधिमा राष्ट्रिय सभामा मनोनीत गरिनु गैरसंवैधानिक हुने दाबी गर्दै सर्वोच्च अदालतमा रिट निवेदन दर्ता भएको छ । गौतमलाई सिफारिस गर्ने मन्त्रिपरिषद्को निर्णय र मनोनीत गर्ने राष्ट्रपति कार्यालयको निर्णय बदर हुनुपर्ने दाबी निवेदनमा गरिएको छ ।वरिष्ठ अधिवक्ता दिनेश त्रिपाठीले दायर गरेको निवेदनमा राष्ट्रपति कार्यालय, प्रधानमन्त्री तथा मन्त्रिपरिषद् कार्यालय र गौतमलाई राष्ट्रिय सभामा पठाउने निर्णय गर्ने नेपाल कम्युनिस्ट पार्टीलाई विपक्षी बनाएका छन् । प्रतिनिधिसभा निर्वाचनमा पराजितलाई संघीय संसद्को सोही कार्यकालमा राष्ट्रिय सभामा मनोनीत गरिनु संविधान र संविधानले ग्रहण गरेको शासन प्रणालीको प्रतिकूल हो, निवेदनमा छ, यस्तो निर्णय लोकतान्त्रिक मूल्यमान्यताको बर्खिलाप हो । राष्ट्रिय जीवनमा ख्याति कमाएको व्यक्ति मात्रै मनोनीत हुनुपर्नेमा नेकपाका उपाध्यक्षको पदमा बसी सक्रिय राजनीतिमा रहेका गौतमलाई सिफारिस गर्नु गलत हुने निवेदनमा दाबी गरिएको छ । सर्वोच्च अदालतमा सोमबारै अर्को रिट निवेदन पनि दर्ता भएको छ । अधिवक्ता बद्रीराज भट्टले दर्ता गरेको निवेदन पनि गौतमको नियुक्ति गैरसंवैधानिक भएको दाबी गर्दै त्यसलाई बदर गर्न आदेश माग गरिएको छ । संविधानको धारा ७८ को उपधारा ४ मा प्रतिनिधिसभामा निर्वाचित व्यक्ति त्यो कार्यकालमा मन्त्रीका लागि योग्य हुने छैन भनी स्पष्ट व्यवस्था छ । उनले त्यो व्यवस्थाअनुसार मन्त्री पदका लागि मात्रै नभएर त्यो अवधिमा राष्ट्रिय सभामा मनोनीत हुन पनि नमिल्ने दाबी गरेका छन् । दुवै निवेदनमाथि बुधबार सुनुवाइ हुनेछ ।गत भदौ २९ मा मन्त्रिपरिषद्ले गरेको सिफारिसका आधारमा असोज १ गते राष्ट्रपति विद्यादेवी भण्डारीले गौतमलाई राष्ट्रिय सभामा मनोनयन गरेकी थिइन् ।"
कोरोनाबाट थप १३ को मृत्यु,"काठमाडौं (कास) कोरोना संक्रमणबाट सोमबार १३ जनाको मृत्यु पुष्टि भएको छ । धरानस्थित बीपी कोइराला स्वास्थ्य विज्ञान प्रतिष्ठानको कोभिड अस्पतालमा दुई महिलाको मृत्यु भएको छ । सुनसरी इनरुवा४ की ४९ वर्षीया महिलाको सोमबार बिहान र झापाको मेची नगरपालिका८ की ७२ वर्षीया महिलाको आइतबार राति मृत्यु भएको हो । प्रतिष्ठानका प्रवक्ता प्राडा निदेश सापकोटाका अनुसार सुनसरीकी महिलालाई उच्च रक्तचाप, मधुमेह र मिर्गौलाको समस्या थियो । झापाकी महिलामा भने श्वासप्रश्वासमा कठिनाइ, छाती दुख्ने, शारीरिक कमजोरी र निमोनियाको लक्षण देखिएको थियो । ताप्लेजुङकी ३७ वर्षीया महिलाको विराटनगरस्थित विराट मेडिकल कलेजमा सोमबार मृत्यु भएको छ । उनी उच्च रक्तचाप र कलेजोसम्बन्धी बिरामी थिइन् । यस्तै, पर्साका ८८ वर्षीय पुरुष, दोलखाकी ५२ वर्षीया महिला, बाँकेका ५० वर्षीय पुरुष, मकवानपुरका ६८ वर्षीय पुरुष, भक्तपुरका ८४ र ६२ वर्षीय पुरुष, काठमाडौंका ५८ र ७३ वर्षीय पुरुष,, ललितपुरकी ५८ वर्षीया महिला र ६१ वर्षीष पुरुषको पनि कोरोना संक्रमणबाट ज्यान गएको स्वास्थ्य मन्त्रालयले जनाएको छ ।सोमबार एक हजार १ सय ५४ थपिएसँगै कुल संक्रमितको संख्या ६५ हजार २ सय ७६ पुगेको छ । ४७ हजार २ सय ३८ जना निको भएका छन् ।"
खर्च सार्वजनिक गर्न आदेश,काठमाडौं (कास) सर्वोच्च अदालतले कोरोना संक्रमण नियन्त्रणमा तीनवटै तहका सरकारले गरेको खर्चको एकीकृत विवरण सार्वजनिक गर्न सरकारका नाममा आदेश जारी गरेको छ । न्यायाधीश आनन्दमोहन भट्टराई र हरि फुँयालको इजलासले नागरिकको सूचनाको हक क्रियाशील बनाउन राष्ट्रिय सूचना आयोगलाई पनि निर्देशनात्मक आदेश जारी गरेको छ । कोरोना नियन्त्रणका नाममा भएको सरकारी खर्च पारदर्शी नभएको भन्दै अधिवक्ता कीर्तिनाथ शर्मा पौडेललगायतले सर्वोच्चमा निवेदन दिएका थिए ।
बलात्कारी जोगाउन वडाध्यक्षकै पञ्चायती,"(बारासप्तरी)  बारामा जनप्रतिनिधिले नै पञ्चायती गरेर बलात्कारको घटनालाई लुकाउने प्रयास गरेको खुलेको छ । सुवर्ण गाउँपालिका५ औरैया गाउँमा गत बिहीबार १२ वर्षीया बालिकामाथि बलात्कारको घटना भयो । एक युवकमाथि आरोपित थिए । घटना लुकाउन त्यहाँका वडाध्यक्ष रामएकवाल साह कलवारसहितको टिम लागिपरे ।बस्तीभन्दा पर रहेको गोठमा बसेका परिवारका सदस्यलाई बेलुकीको खाना खुवाएर फर्किंदै गर्दा ती बालिकालाई युवकले बलात्कार गरेको बालिकाले प्रहरीसमक्ष बयान नै दिएकी छन् । घटनाको तेस्रो दिन गत शनिबार वडाध्यक्ष कलवारले पञ्चायती गरेर ढाकछोप गर्न खोज्दा विवाद चुलियो । युवाको समूहले ५० वर्षीय वडाध्यक्ष कलवारमाथि पञ्चायतीमै हातपात गरे । वडाध्यक्ष कलवार त्यहाँबाट भाग्नु पर्यो । बालिकाका परिवारले प्रहरीमा जाहेरी दिएका छन् ।वडाध्यक्ष कलवारले पनि आफूलाई दुर्व्यवहार गरेको भन्दै गाउँका केही युवकविरुद्ध जिल्ला प्रहरी कार्यालयमा अभद्र व्यवहारसम्बन्धी उजुरी दिएका छन् । वडाध्यक्षबाट आएको जाहेरी दर्ता गर्नेनगर्ने विषयमा छलफलसँगै घटनाको तथ्य केलाउँदै छौं, जिल्ला प्रहरी कार्यालयका डीएसपी गौतम मिश्रले भने ।गाउँमा यतिबेलाको विवाद पीडित बालिकालाई न्याय दिलाउनुको साटो पञ्चायती बिथोलेको भन्नेमा छ । पीडित बालिकाका अभिभावकले वडाध्यक्षसँग पीडितविरुद्ध प्रहरीमा उजुरी गरेर कानुनी प्रक्रिया अघि बढाइदिन मद्दत माग्न गएका थिए । उनीहरूले गम्भीर घटनाका लागि पञ्चायती गर्नु अनुचित भएको बताएका थिए । वडाध्यक्षले पीडिकलाई जोगाउन घटना दबाउने प्रयास गरेपछि पञ्चायतीमै दुई पक्षबीच विवादसँगै झडप भएको गाउँले बताउँछन् । स्थानीय विनोदप्रसाद यादवका अनुसार वडाध्यक्ष कलवारले शुक्रबार रातिसम्म बलात्कार पीडितलाई १ लाख ५० हजार पीडकबाट दिलाएर घटना मिलाउने प्रयास गरेको आरोप लगाए । छोरी बलात्कृत भइन् तर वडाध्यक्षले चार दिनसम्म हामीलाई अल्मल्याए, बालिकाका बाबुले भने, वडाध्यक्षले नै न्याय देला भनेर आशा गरेका थियौं । वडाध्यक्ष कलवारले भने आफूसित कारबाही गर्न सिफारिस माग्दा नदिएपछि गाउँका युवकहरूले कुटपिट गरेको दाबी गरे । उनीहरूले यो दिनुस, त्यो दिनुस् भन्छन्, नदिएपछि बलात्कारको घटनाको निहुँ बनाएर कुटपिट गरे, उनले भने, मैले मिलाउन खोजेकै होइन । पीडितकै न्यायका लागि छलफल गर्न समय मागेको र उनीहरूले समय नदिएर कुटपिट गरेको उनको भनाइ छ । बलात्कारको घटना भएको खबर आएपछि आफूले नै प्रहरीमा खबर गर्न भनेको दाबी उनको छ । पीडितले प्रहरीलाई खबर गर्न मानेका थिएनन्, उनले भने, सामाजिक प्रतिष्ठामा आँच आउँछ भनेर पञ्चायती गरिदिनुस् भनेर मकहाँ आएका थिए ।वृद्धा कुटिँदा पनि मिल्न दबाबसप्तरीको तिरहुत गाउँपालिका५ बुधेवाकी ७० वर्षीया शान्तिदेवी सेठलाई साउनको अन्तिम साता छिमेकमा बस्ने बाबुछोरा मिलेर कुटपिट गरे । छोराबुहारी राजविराज बसिरहेकाले गाउँको घरमा एक्लै बस्दै आएकी सेठले छिमेकीबाटै कुटिएपछि प्रहरी कार्यालयमा उजुरी दिइन् । आरोपितलाई प्रहरीले पक्राउ गरेको छैन । सेठलाई गाउँकै लोहजरास्थित प्रहरी चौकीमा गएर पञ्चायती गर्न प्रहरीले नै दबाब दिइरहेको छ । कुटपिट गर्नेहरू गाउँका शक्तिशाली छन् । पञ्चायतीबाट न्याय पाउन सक्दिनँ भनेर नै प्रहरीमा उजुरी दिएँ । तर, पञ्चायती गर्न गाउँ जाऊ भनेर प्रहरीले नै दबाब दिइरहेका छन्, पीडित सेठले भनिन् ।हुलाकी राजमार्गअन्तर्गत नक्साविपरीत काम भएर आफ्नो जग्गा मिचिएको भन्दै बोदेबरसाइन नगरपालिका९ का नरेन्द्रनारायण साहुले उच्च अदालत राजविराजमा परमादेश माग्दै निवेदन दिए । अदालतले उनको पक्षमा परमादेश निषेधाज्ञा जारी गर्यो । उच्चको आदेश लिएर उनी निर्माणस्थलमा जाँदा कुटिए । घटनाको तीन महिनायता उनी प्रहरी कार्यालयमा कुटपिट गर्नेमाथि कारबाही गरियोस् भन्दै धाइरहेका छन् । प्रहरीले पञ्चायतीमाथि पञ्चायती गरिरहेको छ, उनले भने, म कानुनी कारबाही माग्छु प्रहरीले पञ्चायती गर भन्छ । यही मामिलामा मंगलबार फेरि पञ्चायती बोलाइएको छ । पीडितलाई पञ्चायतीका नाममा गलाउने दुष्प्रयास गर्न नहुने अधिकारकर्मी अनिता देवकोटाले बताइन् । उनले भनिन्, पञ्चायती समाजले सामान्य विाद मिलाउन र गाउँले जुटेर काम गर्ने प्रयोजनका लागि हुनुपर्छ । तर गम्भीर प्रकृतिका मुद्दामा पनि पञ्चायती गर्न चर्को दबाब दिइएका उदाहरण छन् ।"
ईपासपोर्ट टेन्डर पुनः रद्द,"(काठमाडौं)  एक वर्षको अन्तरमा दोस्रो पटक विद्युतीय राहदानी (ईपासपोर्ट) छपाइको अन्तर्राष्ट्रिय बोलपत्र सोमबार विधिवत् रद्द भएको छ ।राहदानी विभागका महानिर्देशक रामकाजी खड्काका अनुसार गत बिहीबार (सेप्टेम्बर १७) को राहदानी विभागको अन्तिम निर्णयअनुसार बोलपत्र रद्द भएको हो । बोलपत्रमा सहभागी चारवटा अन्तर्राष्ट्रिय कम्पनीका केही कागजात अपूरो देखिएको र प्रक्रियागत कमजोरी देखिएकाले प्रस्तावको प्राविधिक मूल्यांकन समितिले दिएको सिफारिसअनुसार अन्तर्राट्रिय टेन्डर रद्द गरिएको स्रोतले जनाएको छ । विभागले २० लाख प्रति ईपासपोर्ट छपाइका लागि गत फागुन १९ गते टेन्डर आह्वान गरेको थियो । टेन्डर प्रक्रियामा फ्रान्स, अमेरिका, जर्मनी र चिनियाँसहित चारवटा कम्पनीले भाग लिएका थिए । बोलपत्रको नयाँ टेन्डरबारे सूचना २१ दिनको म्याद तोकेर छिट्टै प्रकाशित गरिनेछ, महानिर्देशक खड्काले कान्तिपुरसँग भने । कागजातलाई कारण देखाएर ठेक्का रद्द गर्ने तयारी भए पनि अन्तर्यमा भने ठेक्कामा सहभागी कम्पनीका नेपालस्थित स्थानीय एजेन्टको आपसी रिसिइबीका कारण ठेक्का रद्द भएको सूचना यसअघि सार्वजनिक भइसकेको छ । यसअघि खोलिएको प्रस्तावका अनुसार फ्रान्सेली कम्पनी आइडेमिया आइडेन्टिटी एन्ड सेक्युरिटी, अमेरिकी कम्पनी एचआईडी ग्लोबल, जर्मनीको लिबवा आइडी सर्भिस र चिनियाँ कम्पनी आइसिनो कर्पोरेसनले पासपोर्ट छाप्ने प्रस्तावमा बोलपत्र हालेका थिए । आर्थिक प्रस्ताव खोलेपछि विभागले प्राविधिक प्रस्तावको मूल्यांकनका लागि समिति गठन गरेको र यही समितिको प्रतिवेदनलाई आधार बनाएर दोस्रो पटक पनि पासपोर्टको टेन्डर रद्द गरिएको हो ।विभागले ईपासपोर्ट छपाइका लागि पहिलो पटक ०७६ भदौ १० गते पहिलो पटक ठेक्का आह्वान गरेको थियो । विभागले ५ वर्षमा ५० लाख ईपासपोर्ट आह्वान गरेको ठेक्का कात्तिक २१ गते बोलपत्र बुझाउने अन्तिम दिनमा रद्द गरिएको थियो । पहिलो पटक आह्वान गरिएको ठेक्कामा विभिन्न देशका १५ वटा कम्पनीले प्रस्ताव बुझाइसकेका थिए । त्यसबेला मन्त्रिपरिषद्ले आफ्नै देशमा सेक्युरिटी प्रेस स्थापना गर्न लागेको र सोही सेक्युरिटी प्रेसमा राहदानी छाप्न सकिने भन्दै विभागलाई ठेक्का रद्द गर्न निर्देशन दिएको थियो । तर, विवादित खरिद प्रक्रिया र तत्कालीन सञ्चार तथा सूचना प्रविधिमन्त्री गोकुल बाँस्कोटाले घूस बार्गेनिङ गरिरहेको अडियो सार्वजनिक भएपछि सेक्युरिटी प्रेस खरिद प्रक्रिया रोकिएको थियो । सेक्युरिटी प्रेस स्थापना अनिश्चित बनेपछि पासपोर्ट अभाव टार्न विभागले गत वर्ष दोस्रो पटक टेन्डर आह्वान गरेको हो । विभागका एक अधिकारीका अनुसार हाल झन्डै ५ लाख थान एमआरपी मात्रै बाँकी छ ।"
डाक्टर केसीको सत्याग्रह थाहा नपाएझैं नगर,"हरेक मान्छे आत्मकेन्द्रित मात्रै बनिरहेको आजको जमानामा पनि यतैकतै कोही त छ, जसलाई देशदुनियाँको चासो छ, सार्वजनिक स्वास्थ्य प्रणालीको चिन्ता छ । जनस्वास्थ्यका खातिर निरन्तर पैरवी गरिरहने उनी आफ्नो ज्यानको भने कुनै पर्वाह नगरी घरीघरी अरूका लागि अनशन बसिदिन्छन् । यसमा न उनको कुनै व्यक्तिगत स्वार्थ छ, न त सत्ता राजनीति । सर्वसाधारणको स्वास्थ्य सेवामा सहज र सुलभ पहुँच पुर्याउनका लागि सरकारलाई खबरदारी गरिरहनु उनको एक मात्रै सरोकार हो । यिनै आम मान्छेका मान्छे चिकित्सक गोविन्द केसी अघिल्लो सोमबारयता फेरि आफ्नो १९औं आमरण अनशनमा छन् । डेढ दर्जन पटकसम्म अनशन बस्दा सरकारले गरेको वाचा पूरा नगरेकैले उनी फेरि सत्याग्रह थाल्न बाध्य भएका हुन् ।दुःखका कुरा, सरकार चिकित्सक केसीका माग पूरा गर्न त आनाकानी गर्छ नै, उनलाई सुखले अनशन बस्न पनि दिँदैन । यसअघि कर्णालीका विकट गाउँघरमा निःशुल्क स्वास्थ्य परीक्षण गर्दासमेत व्यवधान गरेको सरकारले उनलाई चाहेकै ठाउँमा ढुक्कले अनशन बस्न पनि दिएन । जुम्लाको चन्दननाथ नगरपालिकास्थित बाबिरामस्टो मन्दिरमा सत्याग्रहमा बसेका केसीलाई शनिबार राति प्रहरीले उनको इच्छाबेगर नै कर्णाली स्वास्थ्य विज्ञान प्रतिष्ठान शिक्षण अस्पतालको आईसीयू कक्षमा पुर्यायो । स्वास्थ्य खराब हुँदै गए पनि आफूलाई अपहरण शैलीमा अस्पताल ल्याइएको भन्दै उनले उपचार नलिने अडान लिए । यसैबीच उनले आफू काठमाडौं गएर सत्याग्रह जारी राख्ने जनाएका छन् । आफूमाथि दुई वर्षअघिजस्तै हिंसा र आक्रमण नहोस् भनेर यस्तो निर्णय लिएको उनको प्रस्टोक्ति छ ।अनशनको दिन लम्बिँदै गए पनि, केसीको स्वास्थ्य अवस्था चिन्ताजनक भए पनि सरकार भने बेखबरजस्तै छ । लाग्छ, सरकार उनको छायादेखि पनि डराइरहन्छ । जनस्वास्थ्यप्रति वास्तविक चिन्ता नभएकैले हुनुपर्छ, हरेक सरकारका लागि उनी टाउको दुखाइको विषय बनिरहेका छन् । यदि राज्यको स्वास्थ्य नीतिको केन्द्रमा आम मान्छे हुन्थे भने यी माग लिएर चिकित्सक केसी अनशन बस्नै पर्दैनथ्यो । केही मुद्दामा सत्याग्रह थालिहाले पनि सरकारका लागि त्यो समस्या होइन, समाधानको मन्त्र बन्न पुग्थ्यो । तर, सरकारको प्राथमिकतामा सार्वजनिक स्वास्थ्य प्रणाली र त्यसलाई टेवा पुर्याउने चिकित्सा शिक्षा पर्दै नपरेकाले उनले बारम्बार आफ्नो ६४ वर्षीय शरीरलाई युवा ऊर्जाका साथ दुःख दिइरहनुपरेको हो ।चिकित्सक केसीले पूरा गर्नै नसकिने माग राखेका पनि होइनन् । सरकारलाई अनावश्यक खोचे थाप्ने कुनै बद्नियत पनि उनमा देखिँदैन । उनले त विगतमा कार्यान्वयनका लागि सहमति भइसकेका र केही सहजै पूरा गर्न सकिने नयाँ माग राखेका छन् । २०७५ साउन १० गते सरकारसित ९ बुँदे सम्झौता गरी १५औं सत्याग्रह स्थगन गर्दा भएकै सहमति जुम्लास्थित कर्णाली स्वास्थ्य विज्ञान प्रतिष्ठानमा एमबीबीएस कार्यक्रम सञ्चालन गर्न प्रक्रिया थाल्ने विषय अहिले पनि उनको एउटा प्रमुख माग हो । २०६८ कात्तिक ३ मा स्थापना भएको प्रतिष्ठानको ऐनमा चिकित्सा शिक्षा अध्ययन गराउने उल्लेख छ । उनका अधिकांश अरू माग पनि पुरानै छन् । जनताप्रति जवाफदेही सरकारले स्वतः गर्नुपर्ने कामका लागि कसैले निरन्तर सत्याग्रह गर्नुपर्ने अवस्था स्वयंमा उदेकलाग्दो छ ।मेडिकल माफियाको स्वार्थ जोडिएका कारण कर्णालीजस्ता पिछडिएका क्षेत्रमा सरकारले मेडिकल कलेज खोल्न नचाहेको चिकित्सक केसीको आरोप छ । त्यहाँ सरकारी कलेज सफल भएमा काठमाडौंमा निजी मेडिकल कलेज खोलेर व्यापार मात्र गरिरहने अहिलेको प्रणालीमाथि प्रश्न उठ्ने भएर यस्तो गरिएको उनको बुझाइ छ । यसबाहेक केसीले कैलालीको गेटा मेडिकल कलेज र दाङको राप्ती स्वास्थ्य विज्ञान प्रतिष्ठानमा पनि पूर्वाधार र जनशक्ति व्यवस्थापन गरेर पठनपाठन सुरु गर्नुपर्ने माग गरेका छन् । प्रदेश नं २ र गण्डकी प्रदेश तथा डोटी वा डडेलधुरा, इलाम वा पाँचथर र उदयपुरमा सरकारी मेडिकल कलेज खोल्न भनेका छन् । स्वास्थ्य सावधानीका साथ कोरोनासहित अन्य रोगका बिरामीको उपचारको उचित प्रबन्ध हुनुपर्ने माग राखेका छन् । त्यस्तै, चिकित्सा शिक्षा ऐन परिमार्जन हुनुपर्ने पनि उनको माग छ । यीलगायत उनका मागहरू सरकारले इच्छाशक्ति देखाएमा सहजै पूरा हुन सक्छन् ।आरोप लागेजसरी आफू मेडिकल माफियाहरूको चंगुलमा नफसेको प्रमाणित गर्न पनि सरकारले केसीका मागलाई गम्भीरतापूर्वक लिनुपर्छ । लोकतान्त्रिक र जवाफदेही सरकारले जायज माग राख्ने जोकोही सत्याग्रहीलाई सुन्नुपर्छ । बेलायत लोकतान्त्रिक मुलुक भएकैले गान्धीको सत्याग्रह सफल भएको मानिन्छ । नेपालको सरकारले पनि आफूमा लोकतान्त्रिक चरित्र भएको प्रमाणित गर्नुपर्छ । र, एउटा सत्याग्रहीलाई पटकपटक दुःख दिइरहनु हुँदैन । स्वयं दायित्वबोध गर्न सक्नुपर्ने सरकारले एउटा निस्वार्थी अनशनकारीको अभियानलाई कदापि व्यर्थैको अर्घेल्याइँ ठान्नु हुँदैन । सत्याग्रहीको स्वास्थ्य अवस्था जर्जर नबन्दै माग कार्यान्वयनको मार्गचित्रसहित सरकार उनीसित अविलम्ब वार्तामा बस्नुपर्छ र प्रस्ट प्रतिबद्धताका साथ अनशन तोडाउनुपर्छ । अनि, अघिल्ला अनशनहरूमा जस्तो हस्ताक्षरको मसी सुक्न नपाउँदै तिनलाई भुलिहाल्ने भूल पनि दोहोर्याउनु हुँदैन ।"
तक्माको गरिमा,"नियम उल्ट्याएर तजबिजीमा पदक समाचार पढेपछि केही टिप्पणी गर्न मन लाग्यो । हरेक वर्ष सरकारले दिने तक्मा विवादमा तानिरहेको छ । हरेक वर्ष सरकारी सम्मानलाई विवादित बनाउने हो भने राज्यले दिने तक्माको गरिमा खोइ ? तक्मा पाउनेको सूची छ महिनाअघि नै घोषणा गरेर कति जना वास्तविक तक्माका हकदार हुन्, ती व्यक्ति सूचीमा परे कि छुटे भनेर सार्वजनिक टीकाटिप्पणी गर्न खुला गरिएको छ । यसले अयोग्यहरू सूचीमा छन् भने आलोचनालाई पृष्ठपोषण ठानी स्वविवेकले तक्मा अस्वीकार गर्न सक्छन् । योग्यहरू छुटेका छन् भने सरकारलाई पृष्ठपोषण हुन्छ भनेर यो व्यवस्था गरिएको हुन सक्छ जुन सकारात्मक छ । यस वर्ष पनि पाँचौं संविधान दिवसमा सरकारको सिफारिसमा राष्ट्रपति कार्यालयबाट राष्ट्रिय जीवनमा योगदान दिएका व्यक्तिहरूलाई सम्मानस्वरूप प्रदान गरिने पदक तथा विभूषणहरू पाउने पाँच सय सतासी जनाको सूची सार्वजनिक भएको छ । उपप्रधानमन्त्री तथा रक्षामन्त्री अध्यक्ष रहेको समितिले तक्मा पाउने नामावली तयार पारी मन्त्रिपरिषद्मा अनुमोदन गराएर राष्ट्रपति कार्यालयमा पठाइएको रहेछ । ती राष्ट्रिय सम्मान पाउनेहरूको छनोटको आधार के ? राज्यले व्यक्ति छनोट गर्दा विधि र प्रक्रिया बनाएर पारदर्शी तरिकाले कारणसहित छनोट गर्नुपर्ने होइन र ? सम्मानको तक्मा पाउने व्यक्तिहरू कोको छन् भन्दा पनि यहाँ त सम्मानका लागि सिफारिस गर्ने समितिमा कोको छन् भनेर पो चर्चा छ त !गत असारमा पुरस्कारसम्बन्धी बनेको कार्यविधि किन संशोधन भयो ? के सरकार आफैंले बनाएको कानुनमा स्वशासित र जवाफदेही हुनु पर्दैन ? आफ्ना आसेपासे, दलका नेताकार्यकर्ता, दलीय कर्मचारीहरूलाई भागशान्ति मिलाउन कार्यविधिमा भएको व्यवस्थै उल्ट्याएर तोकिएको कोटालाई बेवास्ता गरी पाँच सय सतासीलाई सिफारिस किन ? एउटा तक्मा बनाउँदा कति खर्च हुन्छ राज्यकोषबाट ? तीन सय सतासी तक्मा निर्माणको खर्च फजुल खर्च हो कि होइन ? फेरि प्रधानमन्त्रीको प्रत्यक्ष सम्पर्कमा रहेका, सत्तारूढ दलका प्रिय पात्र, सरकारी व्यक्ति र सत्तारूढ दलको प्रशंसा गर्नेहरू नै प्रायः सूचीमा छन् । देशको शिर उच्च राख्ने खेलाडीहरू छुटेका छन् । सामाजिक क्षेत्रमा योगदान गरेकाहरू जो कुनै दलसँग आबद्ध छैनन् तर निरन्तर काम गरिरहेका छन्, त्यस्ता व्यक्तिहरू सरकारको नजरमा परेका छैनन् । संकटको बेला खुलामञ्चमा खाना र नाना दिनेहरूको योगदान सरकारले देख्ने कुरै भएन । प्रधानमन्त्रीको स्वास्थ्योपचारमा संलग्न चिकित्सक, कर्मचारीलाई छुटाएर सडकमा काम गर्नेलाई पदक दिन मिल्छ र ? सूची तयार पार्ने समितिको कार्यक्षेत्र नै आफ्नो दल, सरकारको घेराभित्र राखेपछि बाहिरका मानिसको नाम आउँछ भनेर कसरी आशा गर्नु ? नातावाद र कृपावाद यो देशका लागि घातक भइरहेछ । मूल्यांकन गर्ने विधि र प्रक्रियाको पूर्ण पालना नहुँदा लोकतन्त्रको उपहास भइरहेको छ । राष्ट्रपतिले प्रदान गर्ने तक्माको गरिमा घट्न नदिन सरकारले तक्मा पाउनेहरूको सूची निर्माणमा हेलचेक्र्याइँ गर्नु हुँदैन । नोदनाथ त्रिताल, चौबिसे गाउँपालिका३, धनकुटा"
संविधान तङ्ग्रिन सकेन,"नयाँ संविधान लागू भएको ५ वर्ष भइसक्दा पनि मधेसका केही समूहले संविधान दिवसलाई कालो दिनको रूपमा मान्न छाडेका छैन्न । संविधान कार्यान्वयनको पहिलो खुट्किलोको रूपमा रहेको तीन तहको सरकारबीच आपसी तालमेल, समन्वय र विश्वासको संकट छ । विवादास्पाद र शंकास्पद फैसलाको शृंखला बढ्दै गर्दा न्यायालयप्रति पनि अविश्वास बढ्दो छ । प्रधानमन्त्रीको एकल शैलीका कारण सत्तापक्षभित्रै असन्तुष्टिको आगो बलिरहेछ । सरकारका विवादास्पद निर्णयका कारण जनतामा निराशा बढ्दो छ । राज्यबाटै भ्रष्टाचारीहरूको खुल्लमखुला संरक्षण भइरहेछ । दलीय स्वार्थ, राजनीतिक अहंकार, लाभहानिको निजी महत्त्वाकांक्षाको चपेटामा परेर नाबालिक संविधान तङ्ग्रिन सकिरहेको छैन । असहमति र अल्पमतको अवमूल्यन गर्दै थपडी बजाएर पारित गरिएको दस्तावेज अझसम्म पनि विवादमुक्त हुन सकेन । संविधान समयसापेक्ष परिवर्तन गर्न मिल्ने प्रकृतिको हुँदाहुँदै पनि निहित स्वार्थका लागि मात्र संशोधन गरेर नाकाम बनाउने प्रयत्न हुँदै छ । कसलाई, कहाँ र कसरी स्थापित गर्ने छुद्र मानसिकताबाट संविधानले मुक्ति पाउन सकेन । असन्तुष्ट पक्षको आवाजको कदर गर्ने र सफल कार्यान्वयनका पक्षमा देखिएका कमीकमजोरी सच्याउने कार्य भएन । के संविधान व्यक्ति, गुट र दलको स्वार्थ पूरा गर्नका लागि हो ? लोकतान्त्रिक पद्धतिमा निर्वाचनको माध्यमबाट बहुमत, अल्पमत, पक्षप्रतिपक्षको फैसला जनमतले गर्छ । एउटा दल, व्यक्ति वा समूहको स्वार्थसिद्ध गर्न संशोधनको बाहुबल प्रयोग गर्दै जाने हो भने नेपाल र नेपाली जनताका लागि योभन्दा ठूलो दुर्भाग्य के हुन सक्छ ? त्यसैले संविधान दिवसलाई नारामा मात्र सीमित नराखी शक्ति पृथकीकरण र शक्ति सन्तुलनको सिद्धान्तविपरीत भैरहेका गतिविधिहरूको अन्त्य गर्नु जरुरी छ । मधुसूदन ओझा, विराटनगर३, मोरङ"
विपद् व्यवस्थापनमा कर्मकाण्डी चाला,"सिन्धुपाल्चोकको वेदना सम्पादकीय बाढीपहिरोले निम्त्याएको वेदनासँग सम्बन्धित छ । यो वर्ष भारी वर्षाका कारण सिन्धुपाल्चोकमा २५ वटा बाढीपहिरोको घटना भइसकेका छन् । मृत्यु र बेपत्ता हुनेको संख्या निकै छ । घरखेत तहसनहस भएका छन् । घाइतेको रोदन र पहिरोमा परेर पारिवार गुमाउनको पीडा शब्दमा वर्णन गर्न सकिन्न । वर्षैपिच्छे विपद् बल्झिरहने यथार्थ थाहा हुँदा पनि सरकारले अझै नियन्त्रणका ठोस योजना अघि सारेको छैन । अत्यधिक क्षति भइसकेपछि गृहमन्त्रीलगायत अन्य उच्चपदस्थ व्यक्ति तँछाडमछाड गर्दै हेलिकप्टरमा सयर गर्ने, स्थानीय जनताको अभिवादन ग्रहण गर्ने, सतही निर्देशन दिएर फर्कनेजस्ता गतिविधि प्रकोप नियन्त्रणका स्थायी उपाय होइनन् । नेताको एकपक्षीय निर्णयबाट बस्ती स्थानान्तरण गर्न पनि सकिँदैन । यस्तै सोच राखेर राष्ट्रिय पुनर्निर्माण प्राधिकरणले भूकम्प प्रभावित जिल्लाहरूमा भवन बनाए पनि स्थानीय बासिन्दा त्यहाँ बस्न नमानेपछि अर्बौंको लगानी खेर गएको छ । आर्थिक, सामाजिक सुधारको कार्यक्रम नभएसम्म बस्ती एक ठाउँबाट अर्को ठाउँमा सर्ने रहेनछ भन्ने प्रमाण हामीले पाइसकेका छौं । विगत कोट्याउँदा जोखिमयुक्त ठाउँबाट बस्ती स्थानान्तरण गर्नुअघि पूर्वाधार तयार गर्ने काममा सम्बन्धित मन्त्रालय र प्राधिकरणबीच समन्वय भएको पाइँदैन । महत्त्वपूर्ण काम गर्नुपर्दा कार्यकारी अधिकृतलाई टिप्पणीको फाइल बोकेर मन्त्रालयहरू चहार्दै समय बित्ने गरेको छ । यथार्थमा राष्ट्रिय पुनर्निर्माण प्राधिकरणलाई अख्तियारझैं शक्तिशाली बनाउनु जरुरी छ । सबै मन्त्रालयलाई काबुमा राखेर बस्ती स्थानान्तरण गर्ने ठाउँको तलास गर्ने, त्यहाँका लागि आधारभूत प्याकेज तयार गर्ने, भूगर्वविद्को सहयोग लिने व्यवस्था हुनु जरुरी छ । विपद् आइपर्दा कर्मकाण्डमै रमाउने, अरू समय कुम्भकर्णझैं सुतिरहने बानी शासकमा देखिएसम्म विपद् व्यवस्थापनको कार्य हुन सक्दैन । भुवनेश्वर शर्मा, चन्द्रागिरि२, काठमाडौं"
चहलपहलसँगै जोखिम बढ्यो,"निषेधाज्ञा नहटाऊँ, देश आर्थिक रूपमा टाट पल्टिने खतरा हटाऊँ भाइरसले सर्वसाधारणको ज्यान लिने जोखिम । नखाऊँ भने दिनभरिको सिकार खाऊँ भने कान्छा बाउको अनुहार उखान सरकारलाई मिल्न गएको थियो । जनता एक छाक खानका लागि सडकमा आइपुगिसके । साना व्यापारीको व्यवसाय बन्द भइसक्यो । उपत्यका र मधेसका जिल्लाहरूमा संक्रमण बढिरहेको छ । कतै यो महामारी नियन्त्रणबाहिर त जाने होइन भन्ने चिन्ता व्याप्त छ । कोरोना रोकथामका कार्य प्रभावकारी हुन सकिरहेका छैनन् । शैक्षिक संस्थाबाहेकका अन्य भीडभाड हुने क्षेत्र सबै खुला छ । दसैं नजिकिँदै छ, चहलपहल बढिरहेको छ । मास्क नलगाउने, लगाउन परे पनि पटकपटक एउटै दोहोर्याएर लगाउने, साबुनपानीले हात नधुने र एकआपसमा दूरी कायम नगर्नेजस्ता नागरिकको बानीले कोरोना झन् फैलने जोखिम बढेको छ । महामारी नियन्त्रणका लागि पहिले स्वास्थ्य सुरक्षाका उपायहरूका बारे व्यापक चेतनाको विस्तार गर्नु आवश्यक छ । आफ्नो सूरक्षा आफैं गर्नुपर्छ भन्ने भावना जनतामा नआए प्रहरी वा राज्यको आग्रहले मात्र केही हुँदैन । श्यामसुन्दर कुइँकेल, हाँडीगाउँ, काठमाडौं"
अदालतको लोकतन्त्रीकरण !,"बलराम केसीको विवादित न्यायपालिका र बारका सुझाव लेखले बहसको माग गर्छ र यो अतिआवश्यक छ । म हालै सर्वोच्च अदालत पुगेको थिएँ । त्यहाँ पुग्दा न्याय सम्पादनमा भइरहेको ढिलासुस्तीले अन्याय गरिरहेको महसुस भयो । महिनौंको लकडाउन र कोरोनाको डरका कारण अदालतको कामकारबाहीको रफ्तार निकै घटेको छ । महामारीमा झन् न्याय छिटोछरितो गरी सम्पन्न हुनुपर्ने होइन ? एक त आउनजानकै कठिनाइ त्यसमाथि संक्रमण सर्ने जोखिम । अरू बेला ७० वर्ष नै लगाएर मुद्दा फैसला गरे पनि यो बेला त सकेसम्म छिटो गरिदिनुपर्छ नि ! पेसीसूचीमा थुप्रै मुद्दा राखिदिने, त्यसको आधा वा एकतिहाइ मात्र सुनुवाइ हुने सर्वोच्चको पहिल्यैको बानी हो । त्यसमा किञ्चित परिवर्तन भएजस्तो लागेन । बरु विभिन्न बहानामा ढिलाइ गर्ने प्रवृत्ति झन् मैलाएको छ । यस्तो व्यवहारबाट भर्खर न्याय सेवा प्रवेश गरेका कानुन व्यवसायी र वकिलले के सिक्ने ?सर्वसाधारणले न्यायका लागि कति सास्ती खेप्नुपर्छ भन्ने सर्वोच्चका श्रीमान्हरूलाई थाहा नभएको होइन । प्रत्येक वार्षिक प्रतिवेदनमा मुद्दाको सबै अंगजानकारीप्रक्रिया समयमै पूरा नहुने हुनाले न्याय सम्पादनमा ढिलाइ भएको जिकिर गरिन्छ । प्रथमतः सर्वोच्चमा आइपुग्ने अधिकांश मुद्दामा यो तर्क नै लागू हुँदैन । प्रायः सबै मुद्दा तल्लो अदालतबाट पूरा भएरै यहाँ आइपुग्छ । दोस्रो, रिट निवेदनहरूको प्रथम सुनुवाइमा एक पक्ष मात्र हुन्छ, सुनुवाइपछि कि आदेश हुने हो कि प्रतिपक्षलाई बोलाउने हो वा खारेज गरिदिने, अब यहाँ प्रक्रिया नपुग्ने कुरा कहाँबाट आउँछ ? सर्वोच्च नजिकैको पुतलीसडक र आसपासका सडकमा बग्रेल्ती वकिल अदालत खुल्ने दिनमा वरिपरि ओहोरदोहोर गरिरहेका देखिन्छन् । सर्वसाधारणको नजरमा उनीहरू व्यस्त कामकाजी देखिन्छन् । तर पढेलेखेको यो जनशक्तिको उत्पादकत्व निकै कम छ । सुस्त न्याय सम्पादनका कारण जनताले उनीहरूलाई धेरै ज्याला दिनुपरेको छ । बिहान अदालत आउनेको संख्या ठूलै हुन्छ । एकै छिनपछि आज पनि काम भएन भन्दै कानुन व्यवसायीहरूसहित फर्कनेहरूको संख्या पनि निकै छ । के त्यो व्यर्थ गएको समय र ऊर्जा त्यति सस्तो छ यो मुलुकमा ? लोकतन्त्रको एक प्रमुख अंग न्यायपालिकाको यो स्थितिले विकास लक्ष्य पूरा गर्न सघाउला कि तगारो भइरहला ?पेसीसूचीमा सुनुवाइ हुन सक्ने मुद्दा मात्र चढाउने, करदाताजनताको योगदानको उचित सदुपयोग हुने गरी पूरै समय सबैले काम गर्ने र रिटनिवेदनको यथाशीघ्र सुनुवाइ हुने व्यवस्था सवोच्चले मिलाए इतिहास रचिनेछ । अदालतमा प्रयोग भइरहेको भाषा निकै कमसल छ । भाषाका न्यूनतम मापदण्डलाई पनि ख्याल गरिन्न । सर्वोच्चको कार्य सम्पादनको गतिले सरकार र संसद्लाई पनि आफ्ना कमीकमजोरी सुधार्न दबाब पर्छ स्वभावतः । काम, कर्तव्य र दायित्व पूरा गर्न कार्यपालिका र व्यवस्थापिका पनि चुकिरहेका छन् । जनप्रतिनिधिहरूमा पदमा पुगेपछि ठालुसामन्तकै स्वाभाव देखिन थालेको छ । संसद्मा प्रस्तुत विधेयकहरू, सरकारी निर्णय, नियुक्तिका छनोट र विकास कार्यक्रमका असफलताका आधारमा दुईतिहाइ नजिकैको कम्युनिस्ट सरकार पुँजीवादको भतुवा भन्दा पनि तल गिर्यो भन्न सकिन्छ । कोरोना कहर अलिकति मत्थर हुन नपाउँदै सम्भवतः जनताले आन्दोलन गर्नेछन् । सरकारका धेरै जनविरोधी कामहरूमा प्रश्न उठाउनेछन् । रेखा घिमिरे, अनामनगर, काठमाडौं"
कोरोनापछिको सांसारिक परिदृश्य,"कोरोना भाइरसका कारण भएका लाखौं मानवीय जीवनको अन्त्य हुने शृंखला प्रत्येक दिन थपिने गणितका संख्याका रूपमा मात्र बुझिने विवशता अहिलेको संसारसामु छ । यसैका कारण सिर्जित कहालीलाग्दो आर्थिक असर र करोडौंको जीवनबाट खोसिएको जीविकोपार्जनको सवाल बोध गर्नै गाह्रो आयतनको छ । संसारभर कोरोना नै प्रमुख समाचार हुन थालेको सात महिना कटिसक्यो । हरेक दिनको समाचारमा कोरोना उपस्थित भइरहे पनि कहिलेकाहीँ यस्तो लाग्छ, कोरोनाले हामी प्रत्येक व्यक्तिको निजी संसारमा पारिरहेको बहुआयामिक असरको परिदृश्य कुनै श्रव्यदृश्य समाचारमा अटाउन सम्भव नै छैन । जसले जसरी यसको असर भोगेको छ, उसैले मात्र त्यसको गाम्भीर्य बुझ्न सक्ने वा पर्ने स्थिति बनेको छ ।मान्छेको मृत्यु केवल अर्को थपिएको एक संख्या भएको मात्र होइन, अहिले बाँचिरहेकाहरू पनि आफू कहिले त्यही संख्यामा जोडिनुपर्ने हो भन्ने भयमा छन् र वर्तमानदेखि भविष्यसम्म फैलिएको व्यक्तिगत जीविकोपार्जन र पेसाको अनिश्चितता धेरैका लागि आफ्नो दिमागले थेग्ने औसत क्षमताभन्दा बढीको भइराखेको छ । यसको असरले खोसिसकेको करोडौंको जीविकोपार्जन र व्यवसायका दुःखान्त समाचार पनि अब केवल नयाँ संख्या मात्र बुझिन थालेका छन् । महामारी त विगतमा पनि धेरै आएका थिए, तर तीनचार दशकमा उर्लेको प्रविधिको वेगले जसरी संसार नै भूमण्डलीकृत एउटा गाउँ भएको थियो, त्यसले गर्दा यो महाव्याधि सकिएपछि पनि भविष्यको संसारले कस्तो स्वरूप ग्रहण गर्ला भनेर आकलन गर्न कठिन छ ।कोरोनाका कारण मरेर गएकाको मर्म त तिनका आफन्तसँगै रहने भयो, यसबाट बच्न सक्नेमध्ये धेरै र खास गरी युवा पुस्ताका लागि यसको असर सम्पूर्ण जिन्दगीभर पर्ने देखिन्छ । अब धेरैले आफ्नो भविष्यका सपना पुनर्परिभाषित गर्नुपर्ने भएको छ । साधारण समयमा आम मानिस आफ्नै जीवन र जगत्का अर्थ र उद्देश्यबारे धेरै सोच्ने गर्दैनन् । त्यस्तो काम त दार्शनिक वा साधुसन्तको हो भन्ने आम धारणा हुन्छ । अझ कतिपयले त ठान्ने गर्छन् (अब, ठान्ने गर्थे भन्नुपर्ला) जीवनमा प्रगति गर्नका लागि यस्ता निरर्थक विषयमा घोत्लिनु हुँदैन । तर जब कोरोनाले संसार नै ठप्प बनायो र मान्छेजति सबैलाई स्तब्ध पार्यो, त्यसपछि धेरैलाई आखिर यस पृथ्वीमा मान्छेको हैसियत के रहेछ त भनेर घोत्लिने कुनै न कुनै खालको दार्शनिक पनि बनायो । दार्शनिक नै नबनाए पनि त्यस्ता प्रश्नको मर्मतर्फ आकर्षित गर्यो । जो मानिस पहिल्यै धार्मिक थिए, तिनीहरू अझ बढी आफ्नो आस्थाप्रति कट्टर भए होलान् । कतिपयले कोरोनालाई आफ्नो आस्थाको थप प्रचार गर्न पनि प्रयोग गरेका होलान् । कोरोनाका मानवीय, आर्थिक र मनोवैज्ञानिक क्षति त भइहाले, यसले जीवनलाई हेर्ने र बुझ्ने हाम्रा व्यक्तिगत मान्यतालाई पनि उथलपुथल पारेको छ ।नेपालकै धेरै युवाले अब आफ्ना सपना कसरी सजाउने र भविष्य कसरी बुन्ने भन्नेबारे नयाँ दृष्टिकोणबाट सोच्नुपर्ने भएको छ । ती लाखौं बालबालिका र युवा जो सातआठ महिनासम्म भौतिक रूपमा स्कुलकलेज जान पाएका छैनन्, उनीहरूमा कस्तो मनोविज्ञान हुर्किरहेको होला ? पाँचछ वर्षका बालबालिकादेखि बाइसपच्चीस वर्षसम्मका युवायुवती, जसका सबै सपना पहिलेको संसारको संरचनामा आधारित थिए, अब ती सबैलाई नयाँ बन्ने सांसारिक ढाँचामा बदल्नुपर्नेछ । जसरी संसार सबै हिसाबमा वर्गीय छ, त्यसरी नै कोरोनाको असर झन् बढी वर्गीय त हुने भइहाल्यो । हरेक विपत्मा बढी मूल्य चुकाउनुपर्ने विपन्न वर्गले नै हुन्छ । तर आर्थिक हैसियतका बावजुद यसका असर सर्वत्र रूपमै कम मार्मिक हुनेवाला छैनन् । केही महिनामा भ्याक्सिन आउला, या सँगसँगै यो अन्य कारणले पनि कुनै दिन त नियन्त्रणमा आउला, तर अहिलेको यो कोरोना जेनरेसन का युवाले यसको असर एक वा अर्को रूपमा पछिसम्म झेल्नुपर्ने निश्चित नै छ ।पचाससाठी लाख जनशक्ति अर्को देशमा काम गर्न गइरहेको अहिलेको नेपालको अवस्थामा, परदेशी हुन विवश ती सबै नागरिकलाई घर को अर्थ कोरोनाभन्दा पहिले जे थियो अहिले त्योभन्दा फरक भएको छ । पहिले केवल घर छाड्नुपरेको पीर हुन्थ्यो, अब यो आपत्बाट गुज्रेपछि मान्छेलाई आफ्नो थातथलो किन प्यारो हुँदो रहेछ त भन्नेबारे गहिरो अनुभूति भएको हुनुपर्छ । रोजगारी गुम्ला वा रहला, त्यो एउटा विषय भयो । रयो नै भने पनि विदेशमा श्रमिकका रूपमा काम गर्न जानु भनेको जस्तो परिस्थिति पर्दा पनि एक्लै हुनु रहेछ भन्ने बोध अहिले सबैलाई भयो नै होला । आपत् पर्दा अर्को देशका व्यक्तिले परदेशीलाई कसरी भेदभाव गर्दा रहेछन् भन्ने अनुभव खाडी, मलेसियाजस्ता मुलुकमा भएका नेपालीलाई मात्र होइन, विकसित पश्चिमा मुलुकमा पनि कम भएको छैन भन्ने त्यसै देख्न सकिन्छ । विगतका शताब्दी र दशकमा भएका प्रयासका कारण मान्छेभित्रको नस्लीय अहंकार र जातीय विभेदलाई जुन हिसाबमा सम्बोधन हुँदै थियो, कोरोनाले फेरि मान्छेलाई आफ्नो फर्म मा ल्याएका दृष्टान्त पनि धेरै सभ्य मुलुकमै देखिएका छन् । त्यसमाथि, सक्नेजति देशले आफ्ना नागरिकलाई जहाँ भए पनि देश फर्क भनेर आह्वान मात्र गरेनन्Ù आफैं जहाज लिएर गए, स्वागत गर्दै फर्काए । तर नेपालजस्ता आर्थिक रूपमा विपन्न र राजनीतिक नेतृत्वको हिसाबमा गैरजिम्मेवार व्यक्तिहरूले शासन गरेको देशका जनताका लागि कमजोर देशको नागरिक हुनुको अर्थ थप अर्को आयाममा निर्ममतापूर्वक प्रकट भयो । लाखौं नेपालीले पहिले राष्ट्रियतालाई जसरी बुझ्थे, अहिले त्यो दृष्टिकोणमा फरक आएको हुन सक्छ । कमजोर देशका नागरिक भई महाव्याधिमा पराई भूमिमा बसेर विभेद भोग्नुपर्दाको अनुभूतिले ।वर्गीय रूपमा सम्पन्नमध्ये दसौं हजार नेपाली युवा अमेरिका, बेलायत, भारत, जापान, अस्ट्रेलिया लगायतमा पढ्न गइसकेका हुने थिए, यो शैक्षिक सत्रमा पनि । नेपालमा एउटा त्यस्तो युवाको वर्ग छ, जसले बाह्र कक्षा वा ए लेभल सकेपछि नेपालमै पढ्नेबारे कहिल्यै सोचेकै हुँदैनथ्यो । सायद त्यो वर्गका धेरैलाई त बाहिर पढ्न गएपछि नेपाल फर्कने योजना बनाउने सोचसम्म हुँदैनथ्यो । अब त्यो क्रम अस्थायी रूपमा भए पनि भत्किएको छ । कोरोना चर्किन थालेपछि अमेरिकाले त अनलाइन पढाइ गर्ने सबै विदेशी विद्यार्थीलाई आफ्नै देशमा फर्काउने कोसिस पनि गर्यो । यद्यपि त्यसको धेरै विरोध भएपछि र मुद्दा नै परेपछि उक्त कदम फिर्ता लिइयो । यी सबै कुराले अहिलेको युवा पुस्तालाई के महसुस गराएको हुनुपर्छ भने, आखिर आफ्नो हक भएको ठाउँ भनेको त फेरि पनि आफ्नो नागरिकता भएको यही देश मात्रै हो । कुनै पनि बेला केही बिग्रियो भने, आखिर आफूलाई चाहिने त उही आफ्नै देश नै रहेछ ।विज्ञान प्रविधिमा विकासका कारण मान्छेले प्रकृतिमाथि विजय प्राप्त गरेको जस्ता जुन डिस्कोर्स थिए, अब धेरै मान्छेले पृथ्वीमा मान्छेको श्रेष्ठता को औकात पनि बुझ्न पाएका छन् । जीवनमा जे कुरालाई स्थायित्व भनिन्थ्यो वा स्थायित्व भनेर जस्तो अर्थमा बुझिन्थ्यो, अब त्यो फेरिएको छ । धनसम्पत्तिप्रति मान्छेका धारणा पनि केही फेरिएका होलान् । कोरोनाको प्रभाव सुरु भएपछिका केही हप्ता त यसबाट कसरी बाँच्नेभन्दा धेरै परको सोच्ने कुरै भएन । त्यसपछि जब महिनाहरू बित्दै गए, मान्छेले यसको दूरगामी असर बढी बुझ्न थाले । अब त यो अझै केही महिनासम्म रहने वा वर्ष कटाउने जसरी निश्चित भएको छ, यसले हामी सबैका निजी संसारमा सधैंभरिका लागि के असर राख्नेछ भनेर बढी चिन्ता हुनु स्वाभाविकै हो । हामी उभिएको जमिनअनुसार यसका असरका प्रकृति र मात्रा फरक त हुने भइहाले, तर के निश्चित छ भने, अब कोरोना नियन्त्रण हुन थालेपछि पनि अहिलेको भूमण्डलीकृत संसारका धेरै आयाम र संरचना सधैंका लागि फेरिने पक्का छ, जति मान्छेका आफ्नै जीवन र संसारप्रतिका मान्यता फेरिने निश्चित छ । संसार एउटा गाउँ भयो भनिएपछिको अहिलेको युगमा कोरोनाले जसरी सबै कुरा ठप्प पारेको छ, त्यसबाटे ग्लोबल, लोकल र ग्लोकल भनिने जुन मान्यता थिए विगत दशकका, तिनीहरूमा पनि परिवर्तन पक्कै आउनेछ ।माथि चर्चा गरिएकाबाहेक अन्य असर र परिदृश्य त कति होलान् कति ! यस विस्मयकारी समयमा नेपालमा सक्षम, नैतिक र सिर्जनशील राजनीतिक नेतृत्व हुन्थ्यो भने, सायद कोरोनापछिको समयमा अहिले हामीभन्दा अगाडि रहेका देशसँग कसरी प्रतिस्पर्धा गरी नजिक पुग्ने भनेर देशलाई सशक्त र सुन्दर भिजन का साथ अगाडि लैजान एउटा गजबको मौका हुन्थ्यो । तर अहिलेसम्म त कोरोनाले नेपालको वर्तमान शासक वर्गका अक्षमता र अनैतिकताका थप शृंखला उजागर मात्र गरिदिएको छ । शासनसत्तामा रहेकाहरूको मेडियोक्रिटी लाई ढाक्न, लोकतान्त्रिक आचरणलाई झन् कमजोर बनाउन र शासकीय अपारदर्शितालाई थप सहज बनाउन मात्र कोरोनाले सहज बनाइदिएको छ । अन्यत्र अक्षम भए पनि कोरोनाको असरलाई आफ्नो स्वार्थको पक्षमा पार्न राजनीतिकर्मी सक्षम छन् भन्ने त देखिसकियो । अब परीक्षा जनताकै हुन बाँकी होला यस्तै सहँदै, भोग्दै बस्ने हो कि हस्तक्षेपका सिर्जनशील लोकतान्त्रिक विधिप्रति बढी चनाखो र सक्रिय हुने हो ?"
संविधान नक्कली लालपुर्जा त हैन ?,"दुइटा नेपालको अश्लील तस्बिरसंविधान दिवसकै दिन सरकारी हेलिकोप्टरको हावाले उडाउन र धूलोले पनि धूमिल पार्न नसकेको जीवन्त तस्बिर तिनिख्यः (टुँडिखेल) मा देखिएको छ ः दुइटा नेपालको दृश्य अंकित तस्बिर । एउटा समृद्धिशाली र सुखी नेपाल, जहाँका शासकहरू व्यापारीसँगै चरेसको थालमा मार्सी भात खाएर विधान र धानको भाषण डकार्न सैनिक मञ्च आइपुग्छन् अनेक उत्सव, पर्व र जात्रामा । अर्कोचाहिँ शासकहरूले देखाएको समृद्धि र सुखको सपना देख्दै, रोगभोकशोकले थलिएको नेपाल, जहाँका शासितहरू भदौको घाममा घण्टौं हिँडेर मनकारीहरूले बाँडेको एक छाक खाना खान्छन्, अरू बेला कोरानादेवको व्रत बस्छन् । यसरी वारि खुलामञ्च र पारि सैनिक मञ्चमा देखिएका दुई वटा नेपालको अश्लील दृश्यले प्रस्ट देखाइरहेको छ ः संविधानसभालाई अपहरण गर्दै, सोह्रबुँदे षड्यन्त्र गर्दै रातारात कोरिएको नयाँ संविधानले मार्सी भात खाने नयाँ राजनीतिक कुलीन वर्गको हातमा राज्यको सक्कली लालपुर्जा थमाएको रहेछÙ राज्यका खास मालिक हुनुपर्ने आम जनतालाई नक्कली लालपुर्जा भिडाएर समृद्धि र सुखको समाजवादी सपनामा भुलाएको रहेछ ।सक्कली लालपुर्जाका मालिकहरूका मालिक प्रधानमन्त्री खड्गप्रसाद शर्मा ओलीले नक्कली लालपुर्जा भिडाइएका जनगणप्रति अलिकति कृपाको भाव पोखेका छन्, संविधान कार्यान्वयनका क्रममा आवश्यकता र औचित्य देखिएका विषयमा खुला दिमागले बिनाबहकाउ संशोधनका लागि सरकार तयार छ । नयाँ संविधानको नाममा सत्ताको साझेदारी र एकलौटीकरणका लागि कांग्रेस एवं माओवादीका सुप्रिमोहरूसँग उभिएर संविधान संशोधनको वाचा हालेका ओलीले नै अचेल कसैको बहकाउमा लागेर संविधान संशोधनको कार्यसूची ल्याउन नहुने उपदेश दिँदै संविधान संशोधन चाहनेहरूलाई अराष्ट्रिय तत्त्व, विखण्डनकारी समूह वा परिचालित शक्तिको आरोप लगाउने संकेत गरिसकेका छन् । अब संविधानको संशोधन, पुनरावलोकन र पुनर्लेखनका पक्षपातीहरूले पनि सोच्नैपर्ने मुख्य विषय हो ः रोगभोकशोकले थलिएको नेपालको उपचार कसरी गर्ने ? व्यापारीका चरेसको थालमा मार्सी चामल फलाउने नयाँ राजनीतिक कुलीन वर्गको उत्थानलाई कसरी रोकथाम गर्ने ? सयौं वर्षदेखि मान्छे भएर, नागरिक भएर, राष्ट्रदेश भएर बाँच्न नपाएका वर्ग, वर्ण, लिंग र जातिका जनगणले राज्यमा हक पाउने र व्यवहारमा लागू गर्न पाउने गरी राज्य पुनःसंरचना गर्ने र सक्कली लालपुर्जा बनाऊने कसरी ?"
कोरोनाकालमा बदलिएको कूटनीति,"आज पृथ्वी लगभग टक्क अडिएको छ । संसार नै गरिबीमा भासिएको महसुस भैरहेछ । कोरोना र लकडाउन यी दुई आगन्तुक शब्दहरू संसारका करिब आठ अर्ब मानिसले एकैपटक जान्नेबुझ्ने र रट्ने पदावली बनेका छन् । कोरोना सन्त्रासले विश्वलाई नराम्ररी हल्लाइरहेको छ । मानव जीवनको दुस्मनका रूपमा उभिएको यो रोगले सम्पूर्ण राष्ट्रलाई हम्मेहम्मे पारिरहेको छ ।संसारकै शक्तिशाली राष्ट्र अमेरिका कोरोनाबाट सर्वाधिक प्रताडित छ । तर, त्यहाँका नेताहरूका लागि महामारीभन्दा पनि चुनाव वा राजनीति नै अहं देखिएको छ । झन्डै दुई लाख नागरिकको देहावसान भैसक्दा पनि अबको राष्ट्रपति को बन्ने भन्ने होडबाजीमा अमेरिकी समाज रुमलिएको हामी घरघरबाट हेरिरहेका छौं । व्यवस्थापन प्रणाली मजबुत भएको खण्डमा राजनीति र महामारी सँगसँगै हिँड्न सक्दा रहेछन् भन्ने आभास पनि आसन्न अमेरिकी चुनावले गराएको छ । यस्तो विषम परिस्थितिमा कति प्रतिशतले भोट खस्ला, त्यो हेर्नु झनै रोचक हुनेछ ।विश्वका शक्तिशाली भनिएका राष्ट्रका नेताहरू आफ्नो वर्चस्व कायम राख्न बढी तल्लीन देखिन्छन् । पुँजीवादी राष्ट्रका नेतृत्वपंक्ति संकुचित सोचमा अल्झिएर निरीह साबित भैरहेका बेला कम्युनिस्ट शासनप्रणालीका राष्ट्रप्रमुखहरू भने जीवनपर्यन्त शासकीय निश्चिन्तताको अभीष्टमा देखिन्छन् । यस्ता स्थिर सरकार कति सफल वा सुदृढ होलान्, त्यो त आउने समयले नै बताउलाÙ तर नेतृत्वको अति महत्त्वाकांक्षाका कारण सार्वजनिक डेलिभरीमा चुकेका नेपाल, भारत र दक्षिण एसियाका अन्य राष्ट्र कति जनमुखी साबित होलान्, त्यो नै हाम्रा निम्ति यक्षप्रश्न हो । तात्त्विक रूपमा आजको विश्वमा कम्युनिज्म भन्ने विचारधारा मर्ममा भन्दा पनि शब्दमा मात्र सीमित छ । चीन, रुस वा नेपालका नेताहरूका जीवनशैली वा आचरणबाटै यी कुरा छर्लंग हुन्छन् । नाममा कम्युनिस्ट राज्य राखिए पनि नेताहरूका जीवनशैली, सोच र व्यवहार कम्युनिस्ट आदर्श को प्रतिकूल देखिन्छन् ।राष्ट्रहरू स्वार्थी वा कठोर भई अघि बढिरहेको आजको विश्वमा वाद को लेपनले पक्कै काम गर्नेछैन । राष्ट्रिय स्वार्थ र अहंकार विस्तारको होडबाजीमा वाद का आधारमा मात्र भोलिको राजनीति चल्ने निश्चिन्तता पनि छैन । सुपरपावर को सपना बुनेर हिँड्न तम्सिएका हाम्रा छिमेकी मुलुकहरू आपसी स्वार्थ, टकराव र दाउपेचमै रुमलिएका छन् । यस्तो अन्तर्राष्ट्रिय माहोलमा कमजोर नेतृत्वका कारण जनमुखी कार्यक्रमहरू दिन असफल नेतृत्वले भोलिको चुनौतीको सामना कुन मनोबलबाट गर्ला, सोचनीय छ ।भन्नलाई हामीकहाँ दुईतिहाइको स्थिर सरकार छ, तर यसको गति, उपस्थिति र अस्तित्वको छनक कहीँकतै पाइँदैन । केन्द्रीय सरकारको वर्चस्व राष्ट्रभर केही मात्रामा भए पनि प्रादेशिक तथा स्थानीय सरकार भने केन्द्रबाट देखाइने हरियो र रातो बत्ती हेरिबस्ने संयत्र मात्र प्रतीत हुन्छन् । राज्यप्रणाली र मानव संसाधनको व्यवस्थापनमा संकुचित र स्वार्थी राजनीतिक निकटताको मापदण्ड अपनाउने परिपाटीले राष्ट्रराज्य मनोविज्ञानलाई खण्डित गरेको छ । राज्य संरचनामा नेकपा र उसका गुट हावी रहँदा बाँकी सबै मूकदर्शक र रमिते देखिन्छन् ।दुईतिहाइको मतादेश पाउनुको मतलब सक्षमलाई डाँडा कटाउनु र आसेपासेलाई राज्य संयन्त्र सुम्पिनु हुन सक्दैन । प्रणालीको विकास नभए संस्थाहरू स्वतः फितलो हुने हुँदा एकल नेतृत्व हावी हुने सम्भावना बढ्छ । फेरि महामारीका कारण भएका संघसंस्थाको हालत नाजुक हुँदै गइरहेको अहिलेको प्रतिकूल अवस्थामा शिक्षण संस्थाहरूले अनलाइन पढाइलाई प्रश्रय दिँदा यसै कमजोर शैक्षिक स्तर झन् खस्किने पक्का छ । अनुसन्धान तथा खोजमूलक अध्ययन संस्थाहरूको अभावका कारण नेपालको अन्तर्राष्ट्रिय संलग्नता तथा कूटनीति भविष्यमा झनै कमजोर हुने निश्चित छ । त्यसैले नेपालजस्तो सानो राष्ट्रलाई अन्तरिक समस्याले गिजोल्ने त छँदै छ, त्योभन्दा बढी सामरिक जाल फिँजाउन तम्सेका आफ्नै छिमेकीहरूलाई सम्हाल्न मुस्किल पर्ने हुन्छ । झन् गुट र उपगुट खडा गरी कुनै मुलुकलाई घेराबन्दी गरी उसको विकासको गति रोक्ने प्रचलित महत्त्वाकांक्षासहित लम्केका राष्ट्रहरूबीच अवस्थित हाम्रोजस्तो भूपरिवेष्टित देश यस्तो अकर्मण्यताबीचको असंलग्न सिद्धान्तको बलमा साँढेको जुधाइ बाच्छाको मिचाइ मा पर्दैन भन्ने आधार के ? ती परिदृश्यलाई आजै ननियाल्ने हो भने यो देशलाई दुई ढुंगाबीचको तरुल भैरहने सुविधाको कवच पक्कै महँगो साबित हुनेछ ।आजको विश्वले संविधान, सन्धि वा नीति हरेक पल पालन गर्छन् भन्ने जरुरी देखिँदैन । अमेरिकाले कैयन् राष्ट्रमा आफ्नो लहडका आधारमा हस्तक्षेप गरेको छ । चीनले अरूको आन्तरिक मामिलामा हस्तक्षेप नगर्ने नीतिविरुद्ध हाल नेपालमा सत्ता बचाउन चलखेलसम्म गरेको देखियो । भारतले पटकपटक नाकाबन्दी र अनेक राजनीतिक उपद्रो मच्चाएको इतिहासदेखि पढ्दै र भोग्दै आइरहेका छौं । यो स्वार्थी विश्वमा आफ्नो स्वार्थ परिपूर्ति गर्नैपर्ने होडबाजीमा शक्तिसम्पन्न राष्ट्रहरू जुनसुकै हतकण्डा अपनाउन पछि पर्दैनन् भन्ने तथ्य सबैले बुझेकै हौं । लेखिएका कुराहरू सामान्य अवस्थामा बाहेक पालन हुँदैनन् भन्ने तथ्य आजको विश्वले बुझेको छ । त्यसैले पब्लिक डेलिभरीमा बढी जोड दिई काम बढी र बोली कम गर्नाले नै राष्ट्र सक्षम र सुदृढ बन्दै विकासतिर लम्किन्छ ।यो महामारीको यात्रामा राष्ट्रराष्ट्रबीच आपसी सहयोग, सद्भाव तथा भाइचाराको सम्बन्ध हुनुपर्ने बेला छिमेकी तथा अन्य शक्तिशाली राष्ट्र आआफ्ना भावी स्वार्थ तथा सामरिक सञ्जाल फैलाउने घेराबन्दीप्रेरित मार्चपासमा, फितलो नीतिका कारण नेपाल कहाँनिर उभिने हो, हेर्न बाँकी नै छ ।यो सरकारले अमेरिकाबाट एमसीसीमार्फत प्राप्त हुन लागेको पाँच सय करोड अमेरिकी डलर बराबरको सहयोग रकम नलिएर नाटकबाजी गर्दै जनतालाई अलमल्याइरहेको छ । इन्डोप्यासिफिक रणनीतिको हाउगुजी देखाएर अर्को छिमेकीलाई खुसी पार्ने रणनीति अपनाएको प्रस्ट देखिन्छ । आजको स्वार्थप्रेरित दुनियाँमा केही चीज पनि निःशुल्क पाइँदैन । भारतले आफूले चाहेको क्षेत्र तथा परियोजनामा बिनासरकारको रोकतोक सीधै अर्बौंको लगानी गर्दै आएको वर्षौं भइसक्यो । चीनको बीआरआई अन्तर्गतका विभिन्न परियोजनामा लगानी गर्न यो सरकारले चीनमा दरखास्त हालेको हाल्यै छ । अमेरिकी सरकारले नै सन् साठीको दशकतिर नेपाललाई पहिलो गाँसको अनुदान खान सिकाएको हामीले पढेकै हौं । जापान सरकारले दिएका करिब सयवटा बसमा हुइँकिएको काठमाडौंवासीले अझै बिर्सिएका छैनन् । आजको शक्ति प्रदर्शनको युगमा यस्ता पाचक खाए पनि नखाए पनि उदीयमान वा विश्वशक्तिको बागडोर सम्हालेका राष्ट्रले आफ्नो स्वार्थ सिद्ध गर्नुपर्ने बाध्यता आइपर्यो भने अनुदान लिएको वा नलिएको मापदण्डको हिसाबकिताब पक्कै राख्दैनन् । यस्तो चरम राजनीतिक मनोत्रास पालिरहनुभन्दा बरु यस्तो कठिन परिस्थितिमा त्यो अनुदान देशको हितकारी परियोजनामार्फत बढ्दो बेरोजगारीमा खर्चिनु उचित हुन्छ ।केही समयअघि सारा संसारले भूमण्डलीकरणको सपना देख्ने गर्थ्यो । तर, आज आएर त्यो महँगो साबित भइरहेछ । वायु, जल तथा स्थलमार्गमार्फत कनेक्टिभिटीको अर्थतन्त्र चलाउन होमिने राष्ट्रहरूले पनि ठूलै धक्का खेप्नुपरेको छ । अबका दिन त्यस्ता राष्ट्रहरू पुराना मूल्यमान्यतामै रहिरहनेछैनन् । आर्थिक सिद्धान्त र राजनीतिक व्यवहारमा पनि आमूल परिवर्तन अवश्यम्भावी छ । त्यसैले अन्तरिक चुनौती त चुलिनेछन् नै, क्षेत्रीय र अन्तर्राष्ट्रिय व्यवस्थापन, समन्वय तथा कार्यान्वयन झन् पेचिलो र कष्टकर साबित हुनेछन् ।"
आमाले बिगारेका छोराछोरी !,"बच्चा हुँदादेखि नै गाउँघरतिर सुन्दै आएको वाक्यांश हो, आमाले बिगारेका छोराछोरी । सानै हुँदा वल्लोपल्लो घर, मामाघर, फुपूघर जता गए पनि सबैका मुखबाट सुनिन्थ्यो यो वाक्यांश । अरूका छोराछोरीप्रति चित्त बुझेन वा आफूले भनेअनुसार उनीहरू चलेनन् भने कुनै सोचविचार नगरी फ्याट्ट भनिन्थ्यो जस्ती आमा, त्यस्तै छोराछोरी ! छोराछोरीलाई पनि आफूजस्तै बनाई !आमाले बिगारेका छोराछोरी भन्ने लाञ्छना मेरी जिजुआमा, हजुरआमा, आमा हुँदै मसम्म आइपुग्दा पनि सुनिइरहेकै छ । मात्रा र स्थान फरक होला तर आमाहरूमाथिको यो लाञ्छनाले अहिलेसम्म पनि निरन्तरता पाइरहेकै छ । सुन्दा अशिष्ट र भद्दा नसुनिए पनि यो वाक्यांशले महिलाहरूलाई मानसिक पीडा भने अवश्य दिन्छ । भन्नेलाई त गल्ती देखाइदिएको त हो नि, कुन ठूलो कुरा हो र भन्ने लाग्ला, तर सम्बन्धित व्यक्तिलाई यसले निकै घोच्ने गर्छ, आजीवन मनमा गडिबस्छ । मैले धेरै आमालाई भेटेकी छु, जो पचाससाठी वर्षअगाडि आफूमाथि पोखिएका यस्ता भनाइ अहिले पनि मनमा गाँठो परेको सुनाउनुहुन्छ, अझैसम्म पनि ती नमिठा बोलीले आफूलाई पोलिरहेको बताउनुहुन्छ । पनातिपनातिना घरभरि हुने जिजुआमाहरू पनि भन्नुहुन्छ फलानोले मलाई त्यो बेला यसो भनेको थियो र त्यो मैले अहिलेसम्म भुल्न सकेकी छैन । यसैबाट अनुमान लगाउन सकिन्छ सुन्दा साधारण लागे पनि कुनैकुनै भनाइ विषवाण भएर मनमा गड्दो रहेछ ।म आफू चालीस वर्षको उमेर कटिसकें, दुई बच्चाकी आमा पनि बनिसकेकी छु र यो नमिठो वाक्यांश कहिलेकाहीँ सुन्ने गरेकी छु । यो लाञ्छना लगाउन कुनै ठूलो घटना र आधार चाहिँदैन, प्याट्ट लागिहाल्छ । जस्तै ः अहिलेका प्रायः बच्चा खाना खान त्यति मन गर्दैनन्, किचकिच गर्छन्, आमाहरूको धेरै समय बच्चाहरूलाई खुवाउँदै बित्छ । बच्चाले राम्रोसँग खाएन भने पनि आमाले झेल्नुपर्ने शब्दवाण यही हो आमाले बिगारेरै त त्यस्तो भएको हो नि ! ए बाबा, कुन आमालाई आफ्नो सन्तान बिगार्न मन हुन्छ ? बिग्रेपछिको परिणाम त आफैंले भोग्नुपर्छ । यहाँनेर दुःख पाउने त आमा नै हुन् भनेपछि आफ्नो सन्तानलाई संसारकी कुन आमाले बिगार्लिन् र ? छोराछोरी राम्रो पढेनन्, खर्चालु भए, घरको काम केही गरेनन्, अरूले खोजेजस्तो मानसम्मान दिन जानेनन्, रूखो र अश्लील शब्द बोले, कुलतमा लागे, आपराधिक क्रियाकलापमा सामेल भए, आफ्नो व्यवहार राम्रोसँग गर्न सकेनन् भने प्याट्ट भनिहालिन्छ आमाले बिगारेर यस्तो भयो । सबैभन्दा पहिला परिवारभित्रकाले नै यसो भन्न थाल्छन् अनि यो नातागोता र छरछिमेकीसम्म पुग्छ । कसैले बाबुले बिगारेका छोराछोरी भनेको मैले आजसम्म सुन्न पाएकी छैन ।सत्य के हो भने, अपवादका दुईचार घटनाबाहेक आफ्ना छोराछोरीलाई न आमाले बिगार्छन् न त बाबुले नै । संसारका कुन आमाबुबा होलान् जसले आफ्ना छोराछोरीलाई नराम्रो बाटोमा लाग्न प्रेरित गर्छन् ? सबै आमाबुबालाई आफ्नो सन्तान सही बाटोमा लागेर प्रगति गरेको हेर्ने नै सपना हुन्छ । हो, छोराछोरीलाई हुर्काउने, बढाउने, शिक्षादीक्षा दिने क्रममा कतै तारतम्य नमिल्न सक्छÙ एकातिर राम्रो गर्छु भन्दा अर्कातिर सन्तुलन बिग्रन सक्छÙ अर्कातिर मिलाउन खोज्दा अर्को पाटो छायामा पर्न सक्छ, जुन स्वाभाविक हो । अहिलेका सबै अभिभावकलाई छोराछोरीलाई सही तरिकाले हुर्काउने, बढाउने काम ठूलै चुनौती हो । यो चुनौती कसैले सहजै रूपमा निर्वाह गर्न सक्छन् त कसैलाई कठिन हुन पुग्छ । हाम्रा हजुरआमा र आमाहरूको समयभन्दा हाम्रा उमेरका अभिभावकहरूमा छोराछोरीलाई हुर्काउने र सन्मार्गमा लगाउने काम थप चुनौतीपूर्ण बन्दै गएको छ ।समयसँगै समाजमा विभिन्न विकृति र विसंगति बढ्दै छन् । योसँगै सन्तानलाई मार्गनिर्देशन गर्न कठिन हुँदै छ । एकातिर अभिभावकहरू बेफुर्सदी हुनु, अर्कातिर बच्चाहरूमा इन्टरनेटको पहुँच बढ्दै जानुले पनि थप जटिलता नल्याउला भन्न सकिन्न । यसरी हेर्दा अबका दिनमा सन्तान हुर्काउने दायित्व दुवै अभिभावकले निर्वाह गर्नैपर्छ । पुरुषहरूले म कमाउने भएपछि मेरो बाँकी जिम्मेवारी केही हुँदैन भनेर पन्छिन पाइने अवस्था छैन ।म केही समयअगाडि एक सहरिया आफन्तकहाँ गएकी थिएँ । त्यहाँ १२ कक्षा पढ्ने नानी अबेरसम्म सुतिनन् भनेर हजुरआमा, फुपू, ठूलीआमा, काकीलगायत सबै जना एकस्वरमा भन्दै थिए, आमाले नसिकाएर यस्तो गरेकी ! पुलपुल्याएर बिगारी । आमाले त लौ सिकाउनै सकिनछिन् चाँडै उठ्नलाई, घरभरि त्यति धेरै मानिस रहेछन्, तिनले नै सिकाएका भए के फरक पर्थ्यो र ! पछि बुझेको, नानीकी आमा गृहिणी हुनुहुँदो रहेछ, बाँकी अरू जागिरे । त्यो थाहा पाएपछि म छक्क परें ।गाउँमा मेरो चिनजानको एक परिवारका बुबा विदेशमा छन्, बच्चाहरू आमासँग छन् । पढ्दै गरेकी छोरी खै कताबाट कुलतमा फस्न पुगिन् अनि पढाइ नै छाडेर पूरै आवारा भइन् । घरबाट पैसा, गरगहना सबै हराउन थाले । गाउँमा बस्ने आमालाई यो सपनाजस्तै भयो, उनी साह्रै विचलित भइन् । पीडाले पोलिरहेका बेला आफन्त र छिमेकीहरूले भन्न थाले बाउले विदेशबाट दुःख गरेर पठाएको पैसा आमाले भनेजति दिई अनि पैसाले बिगारी ! यो कुरा केही हदसम्म ठीकै भए पनि अब कारण खोज्नुभन्दा समाधान र सहयोग चाहिने समय थियो । गाउँमा भए पनि आमाले पुनःस्थापना केन्द्रबारे सुनेकी रहिछन् र सबैसँग हारगुहार गरेर नानीलाई छ महिनाका लागि त्यहाँ राखिदिइन् । त्यो अवधि सकिएपछि नानी घर आइन् । उनलाई पनि आफ्नो गल्ती महसुस भयो । पढाइलाई निरन्तरता दिइन्, गाउँमा अनेक नराम्रा टीकाटिप्पणीले गर्दा नानीलाई घरबाट कतै निस्कन मन लागेन । फलस्वरूप चार वर्षमा घोटिएर स्नातकको पढाइ सकिन् अनि लोकसेवामा नाम निकालेर सरकारी सेवामा प्रवेश गरिन् । त्यो बेलासम्म पनि बुबा विदेशमै थिए । त्यतिखेर ती नानीलाई कसले सपार्यो त ? बिगार्दा त आमाले बिगारेकी थिइन् !बच्चाचाहिँ आमाबुबा दुवैको हुने, सही बाटोमा लगाउन नसक्नेचाहिँ आमा मात्र ? यो कदापि हुन नसक्ने कुरा हो । दुवै जनाको उचित रेखदेखमा बच्चाहरूलाई सही बाटोमा लगाउन भरमग्दुर प्रयास गर्ने हो । बच्चाहरूले बाटो बिराए भने त्यो पीडा आमालाई मात्र हुने हैन, बुबालाई पनि उत्तिकै हुने हो । यसरी आमाहरूलाई लाञ्छना लगाइरहँदा बुबाहरूले पनि त्यसको प्रतिवाद गर्दै यस्ता कुराले आमाहरूको मानसिकतामा पर्ने नकारात्मक असर र सन्तानहरूप्रति गरेको योगदानको अवमूल्यन भई यसबाट सिंगो समाजमा पर्ने असरबारे पनि सोच्नुपर्ने हुन्छ । अबका आमाहरूले कुनै पनि छोराछोरी नबिगारून्, न त बुबाहरूले नै ।"
फेरि कोरोनाको हटस्पट बन्दै बेलायत,"बेलायत फेरि कोरोना भाइरस (कोभिड१९) को हटस्पट बन्ने देखिएको छ । भाइरसको संक्रमणबाट युरोपकै सबैभन्दा बढी प्रभावित बेलायतले पहिलो संकट सामना गर्न नभ्याउँदै दोस्रो लहरको अनुभवसमेत गरेको छ । सरकारका प्रमुख वैज्ञानिक सल्लाहकार सर प्याट्रिक भ्यालेन्सले अहिले नै कोरोना भाइरस संक्रमण रोक्ने प्रयास नगरिए अक्टोबर मध्यसम्म दैनिक ५० हजार संक्रमित हुने चेतावनी दिएका छन् । बिहान प्रधानमन्त्री कार्यालय टेन डाउनिङ स्ट्रिटबाट टेलिभिजन सम्बोधन गर्दै भ्यालेन्सले यही अवस्था रहे नोभेम्बर मध्यसम्म दैनिक दुई सय जनाका दरले मृत्यु हुन सक्ने पनि बताए । संक्रमण बढेसँगै अस्पताल भर्ना हुने क्रम र मृत्युदर बढ्दै गएको उनले बताएका थिए ।भ्यालेन्ससँगै रहेका सरकारका प्रमुख चिकित्सा सल्लाहकार प्राध्यापक क्रिस ह्विटीले बेलायत अहिले कोरोना संक्रमणको अवस्था जटिल बिन्दुमा रहेको र गलत दिशातर्फ बढिरहेको चेतावनी दिए । अहिले प्रत्येक साता संक्रमित दोब्बर बढेका जनाउँदै बेलायतले जाडोयाममा धेरै चुनौती सामना गर्नुपर्ने उनले उल्लेख गरे । दुवै सल्लाहकारहरूले सरकारलाई बेलैमा कदम चाल्न सुझाव दिएका छन् । बेलायतमा आइतबार २४ घण्टामा ३ हजार ८ सय ९९ संक्रमित थपिएका थिए भने १८ जनाको मृत्यु भएको थियो । अहिले १ हजार ८१ जना अस्पतालमा छन् । बेलायतमा कुल मृतक संख्या ४१ हजार ७ सय ७७ पुगेको छ भने संक्रमित संख्या ३ लाख ९५ हजार बढी छ । बीबीसीका अनुसार, अहिले बेलायतमा ७० हजार जना संक्रमित छन् । राष्ट्रिय तथ्यांक कार्यालयले सरदर दैनिक ६ हजार संक्रमित भइरहेको जनाएको छ । प्रधानमन्त्री बोरिस जोन्सनले मंगलबार बिहान कोभिड१९ संक्रमण रोकथामका लागि कस्तो रणनीति लिने भन्नेबारे छलफल गर्न आपत्कालीन कोब्रा बैठक डाकेका छन् । उक्त बैठकपछि उनले हाउस अफ कमन्समा सम्बोधन गर्ने कार्यक्रम छ । उनले बेलायतमा थप प्रतिबन्ध लगाउनेबारे सोचिरहेको बताइएको छ तर उनले दोस्रोपटक राष्ट्रिय लकडाउन गर्नुपरे त्यो अर्थतन्त्रका लागि ज्यादै अभिशाप हुने बताएका छन् । इंग्ल्यान्डमा सम्भवतः दुई साता मिनी लकडाउन हुने चर्चा पनि छ ।अहिले शैक्षिक संस्थान, पब, बार, रेस्टुरेन्ट खुलेकाले वयस्कहरू बढी संक्रमित भएका बताइएको छ । पब, बार बन्द गरे पनि धेरै हदसम्म कोरोना भाइरस संक्रमण रोकिने विश्वास कतिपय स्वास्थ्यविज्ञहरूको छ । इंग्ल्यान्डमा कस्तो प्रतिबन्ध लगाउने भन्नेबारे बेलायती मन्त्रीहरू छलफल गरिरहेका बताइएको छ । प्रधानमन्त्री जोन्सनले स्कटल्यान्ड, वेल्स र उत्तरी आयरल्यान्डका नेताहरूसँग पनि बैठक गर्ने भएका छन् ।नर्थ इस्ट इंग्ल्यान्ड अहिले बढी प्रभावित देखिएकाले सरकारले त्यस क्षेत्रमा एक अर्को परिवार भेट्न नमिल्ने गरी प्रतिबन्ध लगाएको छ । ग्रेटर म्यानचेस्टर, बर्मिङहम, ब्राडफोर्ड, ब्ल्याकबर्न, प्रेस्टन आदिमा अहिले एक परिवारले अर्को परिवारलाई भेट्न रोक लगाइएको हो । त्यहाँ पब, बार, रेस्टुरेन्ट राति १० बजेपछि निषेध गरिएको छ । उता, इंग्ल्यान्डमा ६ जनाभन्दा बढी जमघट गर्न नपाइने नियम अघिल्लो सातादेखि नै लागू भएको छ । सरकारले आउँदो २८ सेप्टेम्बरदेखि कोरोना भाइरस पोजिटिभ भएका व्यक्ति सेल्फ आइसोलेसनमा नबसे १ देखि १० हजार पाउन्ड (करिब १५ लाख रुपैयाँ) सम्म जरिवाना तिराउने घोषणा गरिसकेको छ ।नेप्लिज डक्टर्स एसोसिएसन यूकेका अध्यक्ष डा रमेश खोजू बेलायत सरकारले बेलैमा कडाइ गर्नुपर्ने सुझाउँछन् । योपटक पहिलेको अनुभवले गर्दा धेरै क्षति नहुन पनि सक्छ, उनको भनाइ छ, दोस्रो लहर आउँछ भन्ने थाहा भएकाले पनि मानिस अलिक बढी सचेत देखिएका छन् । तर यसलाई नजरअन्दाज भने गर्न सकिन्न । हामी आफैंले सतर्कता अपनाउन जरुरी छ । दोस्रो लहरले बेलायतको राष्ट्रिय स्वास्थ्य सेवा (एनएचएस) लाई फेरि भार थेग्न गाह्रो हुन सक्ने उनको चिन्ता छ । बेलायतले कोभिड १९ संक्रमण फैलिएपछि पीपीई र भेन्टिलेटर अभाव खेपेको थियो । सरकारले ८ हजार भेन्टिलेटर मगाए पनि जुन १० सम्म जम्मा ५ हजार जति मात्र आएपछि पर्याप्त नभएको भन्दै आलोचना भएको थियो । कोभिड१९ का कारण कैयौं चिकित्सक, नर्सहरूले पनि ज्यान गुमाएका थिए ।"
अस्ट्रेलियामा नागरिकता लिने प्रावधान फेरियो,"अस्ट्रेलियाले विदेशीलाई नागरिकता दिने प्रावधानमा परिवर्तन गरेको छ । अस्ट्रेलियाका निमित्त अध्यागमन तथा नागरिकतामन्त्री एलज टजले एक दशकअघिदेखि निरन्तर चलिआएको परीक्षा प्रणालीलाई परिवर्तन गर्ने बिहीबार घोषणा गरेका हुन् । उनले अस्ट्रेलियाली मूल्यमान्यता अत्यन्तै महत्त्वपूर्ण भएका कारण यो परिवर्तनमा यसैलाई प्राथमिकता दिएको बताएका छन् । हामी अस्ट्रेलियाली नागरिक बन्न चाहने जोकोहीलाई हाम्रो मूल्य र मान्यतालाई गहिरोसँग बुझ्न र यसप्रति प्रतिबद्ध रहन आग्रह गर्छौं, उनले भनेका छन् । नोभेम्बर मध्यदेखि परिवर्तन हुने परीक्षामा अस्ट्रेलियाली मूल्यमान्यता र सिद्धान्तसँग सम्बन्धित प्रश्नहरू थप गरिएको हो । अस्ट्रेलियाली नागरिकका लागि योग्य हुन कम्तीमा अस्ट्रेलिया बसेको चार वर्ष पुगेको हुनुपर्छ भने एक वर्ष स्थायी बसोबासको अनुमति (पीआर) पाएको हुनुपर्छ । योग्यता पुगेपछि सरकारले तोकेको परीक्षा पास गरेपछि मात्र नागरिकताका लागि आवेदन दिन पाइन्छ । सामान्यतः एक वर्षसम्म लाग्ने यो प्रक्रिया निर्धारित समयभन्दा छिटो र ढिलोसमेत निर्णय हुने गर्दछ । परिमार्जन गरिएको परीक्षामा जम्मा २० वटा प्रश्न सोधिनेछ, जसमा अस्ट्रेलियाली मूल्यमान्यता र सिद्धान्तसँग सम्बन्धित थप ५ प्रश्नको सही उत्तर दिनुपर्नेछ भने समग्रमा ७५ प्रतिशत अंक ल्याउनुपर्नेछ । सबै प्रक्रिया पूरा गरेपछि स्थानीय काउन्सिलले कार्यक्रमको आयोजना गरेर नागरिकता वितरण गर्ने गर्दछ ।अस्ट्रेलियाको अध्यागमन कानुनका ज्ञाताहरू भने यो नियम परिमार्जनको मुख्य उद्देश्य अस्ट्रेलियाको आफ्नै मान्यता र सिद्धान्तलाई नमान्नेलाई नागरिक बन्नबाट दुरुत्साहित गर्नु रहेको बताउँछन् । नेपाली कानुन व्यवसायी भरत पोखरेल अस्ट्रेलियाको नागरिक बन्ने तर यहाँका नागरिक र देशले स्वीकार गरेको मूल्यमान्यता र सिद्धान्तलाई पालना नगर्नेलाई नागरिकता लिने प्रक्रियामा कडाइ गरिएको हुन सक्ने बताउँछन् । पछिल्लो समयमा आतंककारी गतिविधि बढेपछि सरकारले देशको नियम र कानुनलाई पालना गर्ने व्यक्तिलाई मात्र नागरिक बनाउने नीतिअन्तर्गत यो परिमार्जन गरेको हो । पोखरेल अस्ट्रेलियामा नागरिकता लिइसकेको व्यक्तिलाई अन्य भिसा वा पीआरमा रहेका नागरिकलाई जसरी सहजै फिर्ता पठाउन वा नागरिकता रद्द गर्न नमिल्ने भएकाले यो परिवर्तन गरिएको विश्लेषण गर्छन् । यो परिवर्तनले नेपालीलाई खासै असर नपर्ने दाबी पोखरेलको छ । नेपाली सहजै बहुसांस्कृतिक समुदायमा घुलमिल हुन सक्ने, अपराधलगायतका गलत कार्यमा खासै नलाग्ने कारणले समेत यो परिवर्तनले खासै असर नगर्ने दाबी गर्छन् । यो परिवर्तन मुख्य गरेर यहाँको नागरिक बन्छु भन्ने तर अस्ट्रेलियाली भावनालाई कदर नगर्ने व्यक्तिलाई लक्षित हो । यसले कुनै नेपालीलाई असर गर्ने सम्भावना छैन । सन् २०१६ को राष्ट्रिय जनगणनामा करिब ५५ हजार नेपाली अस्ट्रेलियामा बसोबास गरिरहेको तथ्यांक छ । जसमा ३५ हजार बढीले नागरिकता लिइसकेको अनुमान छ । गत आर्थिक वर्षमा मात्र २ लाख ४ हजार विदेशीले अस्ट्रेलियाको नागरिकता लिइसकेका छन् ।"
दसैंमा मौज्दात कपडाकै भर,"वर्षभरको आधा व्यापार दसैंका बेला हुन्थ्यो । त्यसका लागि व्यवसायीले चैतदेखि सामान अर्डर गर्न थाल्थे । उत्पादक कम्पनीले एक दुई महिनामा डेलिभरी दिन्थे । त्यसपछि आयात गर्दा करिब दुई महिनासम्म लाग्थ्यो । साउनबाट दसैंका सामान झार्न व्यवसायीलाई भ्याइनभ्याइ हुन्थ्यो । तर यसपालि न माहोल छ, न व्यापार । कोरोना र लकडाउनका कारण व्यवसायीले अर्डर गरेका लत्ताकपडा आयात गर्न सकेका छैनन् । दसैं सिजनमा वर्षभरकै आधा व्यापार हुन्थ्यो । दैनिक १५ लाखभन्दा बढीको सामान बेचिन्थ्यो, टाकुरा सुजका सञ्चालक नवराज गौतमले भने, अहिले १० प्रतिशत व्यापार पनि छैन । त्यो व्यापारले सटर भाडा तिर्न पनि पुग्दैन । कोरोना र लामो समयसम्मको लकडाउनले समग्र अर्थतन्त्र बिग्रिएको छ । सर्वसाधारणसँग खर्च गर्न पैसा छैन । व्यवसायीका अनुसार पैसा भएका वर्गले किनमेल सुरु गरेका छैनन् । कोरोनाले माहोल पनि बिग्रिएको छ । खर्च धान्नै गाह्रो छ । घरबेटीले कि पूरै भाडा तिर, नभए सटर खाली गर भन्छन्, गौतमले भने, करोडौं रुपैयाँको सामाान हुन्छ । बैंकको ब्याज र सटर भाडाको मिटर बढ्या बढ्यै छ । तर आम्दानी छैन ।फुटवेयर म्यानुफ्याक्चर्स एसोसिएसन अफ नेपालका महासचिवसमेत रहेका गौतमका अनुसार ७० प्रतिशत जुत्ता उद्योग बन्द छन् । चलेका ३० प्रतिशतमध्ये ५० प्रतिशत क्षमतामा चलेका छन् । कोभिड र लकडाउनका कारण यसपालि सामान आयात हुनै सकेन । व्यवसायीले आयात गर्न खोजेका सामान पनि केरुङ र तातोपानी नाकैमै अलपत्र परे, उनले भने, यसपालि मौज्दातकै लत्ताकपडाले दसैं चलाउनपर्ने अवस्था छ ।मल एसोसिएसनका महासचिव राजेश श्रेष्ठले पनि दसैंको चलहपहल अझै बढ्न सकेको जानकारी दिए । उपत्यकाबाहिर गएका सर्वसाधारण काठमाडौं फर्किएका छैनन् । पैसा भएका वर्ग पनि सपिङ गर्न निस्केका छैनन्, उनले भने, सोचेजस्तो चहलपहल छैन, मल सुनसान छन् । सपिङ मलहरू बन्द हुने अवस्थामा पुगेको उनको भनाइ छ । जानकारका अनुसार यसअघि दसैं सुरु हुन एक महिनाअघि होलसेलमा चहलपहल हुन्थ्यो । खुद्रा व्यापारीहरूले खरिद गर्थे । केही होलसेलले जिल्लाजिल्लामा सामान पठाउँथे । सातादस दिनपछि खुद्रा पसलमा चाप बढ्थ्यो । तर यसपालि नयाँनयाँ डिजनका सामान नै आयात हुन सकेनन् । नयाँ सामान आयात नहुँदा बिक्री कम हुने रञ्जना कम्प्लेक्समा रहेको प्लस वान का सञ्चालक श्याम फुँयालको आकलन छ । कोभिडकै कारणले गत वर्षको तुलनामा व्यापार १ सय ८० डिग्रीकै फरक रहेको उनले बताए । आर्थिक रूपमा सबै क्षेत्र समस्यामा परेकाले बजार शिथिल भएको उनको भनाइ छ । काठमाडौंको जडीबुटीस्थित बिफोर फेसनका सञ्चालक हरि ज्ञवालीको भनाइ पनि उस्तै छ । सामान बिक्री गरेर सटर खर्च जुटाउनै ग्राहो भएको उनले सुनाए । ७५ प्रतिशत ग्राहक उपत्यकाबाहिरै छन् । त्रासपूर्ण वातावरणका कारण उनीहरू तत्काल फर्किने अवस्था छैन, ज्ञवालीले भने, दसैंका लागि सामान जुटाउन कोसिस गरिहेका छौं । तर नयाँ सामान आएको छैन । यसपालिको दसैं दशाजस्तो भएको राष्ट्रिय व्यापार संघका महासचिव बैकुण्ठ दाहाल बताउँछन् । चीनबाट सामान आयात हुन नसक्दा व्यवसायीको अर्बौं रुपैयाँ फसेको उनको गुनासो छ । यसपालि विगतसँग तुलना गर्न मिल्दैन । दसैं आउन एक महिनाअघिदेखि नै चहलपहल हुन्थ्यो । तर यस वर्ष दसैं हो कि दशाजस्तो भएको छ, उनले भने, चीनबाट सामान आएनन् त । व्यवसायीका अनुसार चीनमा अर्डर गरेका सामान लामो समयदेखि केरुङ नाकामा रोकिएका छन् । कोभिड१९ कै कारण तातोपानी नाकामा पनि उति नै सामान रोकिएका छन् । गत वर्षको मंसिरमै व्यवसायीले सामान अर्डर गरेका थिए । ९० प्रतिशत व्यापारीका सामान केरुङमै अड्किएका छन्, राष्ट्रिय व्यापार संघका अध्यक्ष कमल अग्रवालले भने, व्यापारीहरू रुनु न हाँस्नु भएका छन् । चीनको सामान त्यहीँ सड्ने देखियो ।सरकारलाई पहल गरिदिन आग्रह गरे पनि कुनै पहल भएको देखिँदैन, अध्यक्ष अग्रवालले भने, लकडाउनपछि केही सामान बिक्री गरेर रिकभर हुने सोच थियो । तर व्यापारीको बिजोग भयो । धेरै व्यापारी विस्थापित हुने भए । पैसा तिरेको सामान पनि ल्याउन सकेनौं । ग्राहक आए पनि मौज्दातकै सामान दिनुपर्ने अवस्था छ । केरुङ र तातोपानी नाकामा गरी करिब १५ सय कन्टेनर रोकिएको व्यवसायीको दाबी छ । नेपाल राष्ट्रिय व्यवसायी महासंघका अध्यक्ष नरेश कटुवालले सामान किनिसके पििन बाटोमै अड्किँदा समस्या भएको बताए । रोकिएका सामान छुटाउन पहल भइरहेको उद्योग वाणिज्य तथा आपूर्ति राज्यमन्त्री मोतीलाल दुगडले जानकारी दिए ।"
कोरोनाका बिमितले पाएनन् भुक्तानी,"विगतमा कोरोना बिमालेख जारी गर्दाको तुलनामा अहिले पीसीआर परीक्षण, उपचार प्रक्रिया सबै परिवर्तन भएकाले सोहीअनुसार कोरोना बिमा मापदण्ड पनि परिमार्जन गरिएको पाण्डेले बताए । स्रोतका अनुसार गत भदौ तेस्रो सातायता अपवादबाहेक कुनै पनि कम्पनीले कोरोना बिमा भुक्तानी गरेका छैनन् । नयाँ मापदण्डअनुसार भुक्तानीका लागि स्थानीय निकायको सिफारिस चाहिने व्यवस्था गरिएको छ । यसअघि सरकारी अस्पतालमा गरिएको परीक्षणमा कोरोना पोजिटिभ देखिए त्यसैका आधारमा भुक्तानी पाउने व्यवस्था थियो । कोरोना बिमा मापदण्ड परिमार्जन गरी अब निजी प्रयोगशालाका रिपोर्टले पनि मान्यता पाएका छन् । निजी प्रयोगशालाको रिपोर्टलाई भने बिमा समितिले सक्कली वा नक्कली भएको प्रमाणित गर्नेछ । स्रोतका अनुसार हालसम्म ३ हजारभन्दा केही बढी दाबी परेका छन् । तीमध्ये झन्डै ८५ प्रतिशत दाबी भुक्तानी हुन बाँकी छ । समितिका अनुसार गत भदौ २८ सम्म बिमा गरेका बिमितले पुरानै मापदण्डअनुसार ५० हजार र एक लाख रुपैयाँ दाबी भुक्तानी पाउनेछन् । तर दाबी भुक्तानीका लागि तिनले पनि नयाँ बिमितले जस्तै घरमै आइसोलेसनमा बसेको भए पोजिटिभ पीसीआर रिपोर्टसहित स्थानीय तहको सिफारिस र अस्पतालमा उपचार गराएको भए डिस्चार्ज रिपोर्ट अनिवार्य पेस गर्नुपर्नेछ । कोरोना बिमामा बिमा समिति र सरकारले दायित्व वहन गर्नुपर्ने व्यवस्था बदरको माग गर्दै सर्वोच्च अदालतमा रिट दायर भएको छ । सर्वोच्च अदालतले छलफलका लागि भन्दै असोज ८ गते विपक्षीहरूलाई डाकेको छ । तर केही कम्पनीले मुद्दा विचाराधीन रहेको भन्दै दाबी लिन पनि इन्कार गरिरहेको स्रोतले बताएको छ ।"
सहकारीको ब्याज बढीमा १४७५ प्रतिशत मात्र,काठमाडौं (कास) अब सहकारी संघसंस्थाले कर्जा प्रवाह गर्दा १४७५ प्रतिशतभन्दा बढी ब्याज लिन नपाउने भएका छन् । सहकारी मन्त्रालयअन्तर्गत सन्दर्भ ब्याजदर निर्धारण तथा सिफारिस समितिले सोमबार यस्तो निर्णय गरेको हो । यसअघि यस्तो सन्दर्भ ब्याजदर १६ प्रतिशत थियो । यो व्यवस्था आगामी कात्तिक १५ देखि लागू हुने सहकारी विभागले जनाएको छ ।सहकारी संस्थाहरूले आफूखुसी जथाभावी बढी ब्याज लिँदै आएकाले त्यसलाई नियन्त्रण गर्न भन्दै समितिले ०७६ साउन १९ देखि १६ प्रतिशत सन्दर्भ ब्याजदर तोकेको थियो । अहिले सोही दरलाई परिमार्जन गरिएको छ । सन्दर्भ ब्याज पुनरावलोकन गरिए पनि सबै सहकारीले पालना गरेका छैनन् । विभागले भने सबै सहकारी संस्थाले सन्दर्भ ब्याजदर पालना गरेको दाबी गरेको छ । काठमाडौं र ललितपुर जिल्लाकै प्रायः सहकारीले सन्दर्भ ब्याजदर पालना नगरेको स्रोतले बताएको छ । अब सहकारी संस्थाले बचतमा अधिकतम ८७५ प्रतिशतभन्दा बढी ब्याज दिन नपाउने भएका छन् । कर्जा र बचतको ब्याज अन्तर ६ प्रतिशतभन्दा कम हुनुपर्ने व्यवस्थाका कारण सहकारीले बचतमा पनि धेरै ब्याज दिन नपाएका हुन् । सहकारी विभागको रजिस्ट्रारको संयोजकत्वमा सन्दर्भ ब्याजदर निर्धारण समिति गठन गरिएको छ । सोही समितिले पहिलो पटक सन्दर्भ ब्याजदर परिमार्जन गरेको हो । राष्ट्र बैंकले लघुवित्त वित्तीय संस्थालाई अधिकतम ब्याजदर सीमा १५ प्रतिशत कायम गरेपछि सहकारीमा त्यसभन्दा कम ब्याजदर कायम गर्ने दबाब थियो । सोहीकारण समितिले सन्दर्भदर परिमार्जन गरेको हो ।
प्राधिकरणको म्याद थप्न सिफारिस,"काठमाडौं (कास) राष्ट्रिय पुनर्निर्माण प्राधिकरणको निर्देशक समिति बैठकले प्राधिकरणको समय एक वर्ष थप्न सिफारिस गरेको छ । प्रधानमन्त्री केपी शर्मा ओलीको अध्यक्षतामा बालुवाटारमा सोमबार बसेको बैठकले उक्त सिफारिस गर्ने निर्णय गरेको हो । प्राधिकरणको समय ०७७ पुस १० सम्म थियो । नयाँ निर्णयअनुसार ०७८ पुस १० सम्म समय थप गर्न सिफारिस गरिएको हो । कोभिड१९ को प्रभाव पुनर्निर्माणमा पनि परेको छ । जसका कारण ६ महिनादेखि राम्रोसँग काम हुन सकेको छैन । कामलाई दुई भागमा विभाजन गरेर अघि बढिने प्राधिकरणका प्रमुख कार्यकारी निर्देशक सुशील ज्ञवालीले जानकारी दिए । चालु आर्थिक वर्षको अन्त्यसम्ममा बजेट कार्यक्रम जेजस्तो छ, त्यसलाई निर्धारित बजेटका आधारमा कार्यान्वयन गरेर मूलभूत काम सम्पन्न गर्ने निर्णय भयो, उनले भने, अर्को आर्थिक वर्षको पुस १० सम्म हस्तान्तरण र लेखापरीक्षणलगायत काम सक्ने निर्णय भएको छ । लकडाउनले गर्दा लाभग्राहीले पैसा पाउन पनि समस्या भएको थियो ।"
हुन्डाईको क्रेटा दी अल्टिमेट एसयूभी,"काठमाडौं (कास) हुन्डाई मोटर्सको आधिकारिक बिक्रेता लक्ष्मी इन्टरकन्टिनेन्टल प्रालिले हुन्डाईको नयाँ क्रेटा दी अल्टिमेट एसयूभी नेपालमा सार्वजनिक गरेको छ । कम्पनीले हुन्डाईको यो गाडी आफ्नो आधिकारिक डिटिटल प्लेट्फर्म फेसबुक, इन्स्टाग्राम र युट्युब पेजबाट भर्चुअल वेबकास्ट गरी सार्वजनिक गरेको हो । हुन्डाईको नयाँ क्रेटा विभिन्न ६ भेरियन्टमा उफलब्ध छ । त्रेटा १५ ईएक्स पेट्रोलको ४८ लाख ९६ हजार, क्रेटा १५ एस पेट्रोलको ५२ लाख ९६ हजार, क्रेटा १५ एसएक्स पेट्रोलको ५९ लाख ९६ हजार, क्रेटा १५ एसएक्स सीभीटी पेट्रोलको ६५ लाख ९६ हजार, क्रेटा १५ ई डिजेलको ४३ लाख ९६ हजार र क्रेटा १५ एस डिजेलको ५४ लाख ९६ हजार रुपैयाँ रहेको कम्पनीले जनाएको छ ।"
आयो हस्कभर्ना ट्वीनस मोटरसाइकल,काठमाडौं (कास) हंसराज हुलासचन्द एन्ड कम्पनीले हस्कभर्ना ट्वीनसको मोटरसाइकल सार्वजनिक गरेको छ । स्विडेनको मोटरसाइकल ब्रान्ड हस्कभर्ना केटीएम ग्रुपको अंशका रूपमा रहेको छ । यसलाई हंसराज हुलासले नेपालमा सार्वजनिक गरेको हो । हस्कभर्ना मोटरसाइकल केटीएम सोरुमबाट बिक्री गरिने कम्पनीले जनाएको छ । जुन केटीएम र हस्कभर्ना दुवै मोटरसाइकल बिक्री गर्न अपग्रेड गरिनेछ । २५० सीसीको यो मोटरसाइकलको मूल्य ५ लाख ६९ हजार ९ सय रुपैयाँ छ ।
बजारमा रेनोको क्विड,काठमाडौं (कास) युरोपियन ब्रान्ड रेनोले नयाँ क्विड गाडी सार्वजनिक गरेको छ । रेनोले सोमबार २४९९ लाख रुपैयाँ सुरुवाती मूल्यको उक्त गाडी सार्वजनिक गरेको हो । गाडीको आन्तरिक र बाहिरी रूपमा उत्कृष्ट रहेको कम्पनीको दाबी छ । यो गाडी सोमबारदेखि रेनोका डिलरहरूमा उपलब्ध रहेको एड्भान्स अटोमोबाइल प्रालिका प्रबन्ध निर्देशक निकुञ्ज अग्रवालले जानकारी दिए ।
बजारमा रेनोको क्विड,काठमाडौं (कास) युरोपियन ब्रान्ड रेनोले नयाँ क्विड गाडी सार्वजनिक गरेको छ । रेनोले सोमबार २४९९ लाख रुपैयाँ सुरुवाती मूल्यको उक्त गाडी सार्वजनिक गरेको हो । गाडीको आन्तरिक र बाहिरी रूपमा उत्कृष्ट रहेको कम्पनीको दाबी छ । यो गाडी सोमबारदेखि रेनोका डिलरहरूमा उपलब्ध रहेको एड्भान्स अटोमोबाइल प्रालिका प्रबन्ध निर्देशक निकुञ्ज अग्रवालले जानकारी दिए ।
भायनेटमा निश्चल र स्वस्तिमा,काठमाडौं (कास) इन्टरनेट सेवा प्रदायक कम्पनी भायनेटको ब्रान्ड एम्बास्डरमा निश्चल बस्नेत र स्वस्तिमा खड्का आबद्ध भएका छन् । भायनेटले आफ्नो बजार प्रवर्द्धनका लागि निश्चल र स्वस्तिमालाई ब्रान्ड एम्बास्डरका रूपमा आबद्ध गरेको हो । भायनेटसँग जोडिन पाएकोमा बस्नेत र खड्काले खुसी व्यक्त गरे ।
एनआईसी एसियामा अनलाइन चेक सेवा,काठमाडौं (कास) एनआईसी एसिया बैंकले चेक जम्मा गर्न अनलाइनबाटै भौचर भर्न सकिने व्यवस्था गरेको छ । यसका लागि ग्राहकले बैंकको डब्लूडब्लुडब्लू डटकम आईसर्भ डटकम एनआईसीएसिया बैंक डटकम लिंकमा गएर चेक जम्मा गर्ने डिजिटल भौचर भर्न सकिन्छ । यस लिंकभित्र पहिलेकै फारमको ढाँचाको डिजिटल भौचर राखिएको बैंकले जनाएको छ ।
नबिलको फोनलोन,काठमाडौं (कास) नबिल बैंकले फोनबाट लोन लिने सुविधा नबिल फोनलोन सुरु गरेको छ । यो सुविधाअनुसार बैंकको तलबी खातावाहक ग्राहकले मोबाइलबाट आवश्यकताअनुसार एक लाख रुपैयाँसम्मको कर्जा प्राप्त गर्न सक्छन् । यसका लागि नबिल स्मार्ट बैंकको सेवामार्फत निवेदन दिएको केही मिनेटमै ग्राहकको भर्चुअल क्रेडिट कार्ड मार्फत खातामा कर्जा प्राप्त गर्न सक्छन् । एफवान सफ्ट इन्टरनेसनल प्रालिसँगको सहकार्यमा बैंकले यो सेवा ल्याएको हो ।
"बाटैमा च्याप्छ बेथाले, सुत्केरीलाई सधैं जोखिम","गत बिहीबार बेलुकी ९ बजेतिर उनलाई सुत्केरी बेथाले च्याप्यो । आफन्तले चिल्खाया स्वास्थ्यचौकी पुर्याए । तिलागुफा११ ठिन्केकी १९ वर्षीया गर्भवती सम्झना शाही चौकी पुर्याएको तीन घण्टासम्म पनि सुत्केरी हुन सकिनन् । मध्यरातमा अनमी तुलसी थापालाई बोलाइयो । थापाले स्वास्थ्य अवस्था जटिल भएको भन्दै उनलाई जुम्ला लैजान आग्रह गरिन् । तर आर्थिक अवस्था कमजोर भएकाले परिवारले तत्कालै लैजान सकेन ।भोलिपल्ट जुम्ला लैजाने क्रममा बिहान ८ बजेतिर चिल्खाया९ हुस्क्यामा शाही सुत्केरी भइन् । तर अनमी थापा त्यहाँ पुग्दा नवजात शिशुको ज्यान गइसकेको थियो । भदौ २४ मा स्वास्थ्यचौकीमा परीक्षण गर्न जाँदा किशोरीलाई भिडियो एक्सरे (अल्ट्रासाउन्ड) गर्न आग्रह गरिए पनि अस्पताल टाढा भएकाले सम्भव थिएन । कात्तिक १ गतेको डेट दिइएको थियो, सम्झनाका श्रीमान् नरेन्द्रले भने, पैसाको जोहो गर्दागर्दै जटिल अवस्था आएर बच्चा गुमाउनुपर्यो । उनका अनुसार अत्यधिक रक्तस्राव र साल ननिस्किएपछि सुत्केरीलाई अहिले जिल्ला अस्पताल ल्याइएको छ ।जिल्लामा गत असोजमा पनि बच्चा जन्माउन नसक्दा १८ वर्षीया किशोरीको ज्यान गएको थियो । फागुनमा अर्की किशोरीले गर्भवती अवस्थामै ज्यान गुमाएकी थिइन् । ग्रामीण क्षेत्रमा स्वास्थ्यचौकी टाढा भएर समयमै उपचार नपाउँदा गर्भवती र सुत्केरीको मृत्यु हुने गरेको खाँडाचक्र नगरपालिकाकी अनमी यमुना शाहीले बताइन् । न सडक छ, न गाउँका स्वास्थ्यचौकीमा पर्याप्त पूर्वाधार, उनले भनिन्, सामान्य अवस्थाका गर्भवतीलाई पनि अस्पतालमा रेफर गर्नुको विकल्प छैन । उनका अनुसार भौतिक पूर्वाधार, दक्ष जनशक्ति र उपकरण नहुँदा गाउँमा प्रसूति सेवा दिन समस्या भएको हो ।स्वास्थ्यचौकी टाढा हुँदा अधिकांश गर्भवती घरमै असुरक्षित रूपमा सुत्केरी हुने गरेका स्थानीय अगुवा जवानसिंह सुनार बताउँछन् । लामो समयसम्म बच्चा जन्मिएन भने मात्रै स्वास्थ्य संस्था लैजाने चलन छ, उनले भने, केही महिलाले त बाटोमै शिशुलाई जन्म दिने गरेका छन् । गाउँमा महिला स्वास्थ्य स्वयंसेविका नहुँदा पनि गर्भवती र सुत्केरीको ज्यान जोखिममा परिरहेको उनको भनाइ छ ।पाँच महिनाअघि तिलागुफा७ माथिबाडाकी २३ वर्षीया जनपुरा शाहीले सुत्केरी हुन जाने क्रममा बाटोमै बच्चा जन्माइन् । बाटोमा जन्मिएको बच्चा च्यापेर स्वास्थ्यचौकी पुग्दा यातायात खर्च पाएको उनले बताइन् । बेथाले च्यापेपछि मात्रै अस्पताल लैजाने चलन छ, उनले भनिन्, केहीले त झारफुक र घरेलु औषधि गरेरै बच्चा जन्माउँछन् । स्वास्थ्य संस्था टाढा हुँदा गाउँका महिलाहरू गर्भजाँच र खोपको सुविधाबाट वञ्चित रहेको उनको गुनासो छ ।प्रसूतिगृह टाढा हुँदा सदरमुकाम रहेको खाँडाचक्र नगरपालिकाको बदालकोट, पोरिपाल्नी, बद्रिगाउँ, पिली र चौकीगाउँका महिलाहरू पनि घरमै बच्चा जन्माउन बाध्य छन् । स्थानीय सरकारले सबै वडामा सामुदायिक स्वास्थ्य इकाइ स्थापना गरे पनि पूर्वाधार, औषधि, जनशक्ति र उपकरणको अभावका कारण आमा र शिशुको ज्यान जोखिममा परेको निमित्त स्वास्थ्य सेवा प्रमुख कटक महतले बताए । उनका अनुसार यातायात खर्चको लोभमा बाटोमै बच्चा जन्माएका महिलाले पनि स्वास्थ्यचौकी गएर नाम लेखाउँछन् । तर, सरकारी रेकर्डमा अन्यत्र सुत्केरी भएकाहरूको विवरण भेटिँदैन । सुविधा दिएपछि बाटोमा जन्मिएको पनि भन्न मिल्दैन, उनले भने, ग्रामीण क्षेत्रका महिलालाई अन्तिम अवस्थामा स्वास्थ्य संस्थामा लैजाँदा पनि आमा र बच्चा दुवैको ज्यान जोखिममा परिरहेको छ ।सरकारले स्वास्थ्य संस्थामा प्रसूति भएका महिलालाई यातायात खर्चसहित पोसिलो पिठो र आयोडिनयुक्त नुन वितरण गरिरहेको छ । जिल्ला स्वास्थ्य कार्यालयका अनुसार गत वर्ष धौलागोह, फुकोट, स्युना, चिल्खाया र दाहाका ६ महिलाले सुत्केरी हुने क्रममा ज्यान गुमाएका थिए । कठिन भूगोलका कारण कालीकोटमा धेरैजसो गर्भवतीको मृत्यु बाटो र घरमा हुने गरेको कार्यालयले जनाएको छ ।नरहरिनाथको साझपानी, माल्कोट, दुदुल्ली, उत्छव, भाटगाउँ, सान्नीत्रिवेणीको लुयाटा, पचालझरनाको खार्दु, बाझकोट, बोलुगाउँ, तिखाती, पलाँताको थिर्पुलगायत गाउँ स्वास्थ्य संस्थाबाट टाढा छन् । त्यस्तै, धौलागोहको पुलाहा, जाफे, शुभकालिकाको छाती, हाउडी, महाबैको गेला, तिलागुफाको ओखरभित्ता, रुरु र रताडामा पनि प्रसूतिगृह छैनन् । खाँडाचक्र नगरपालिकाको एक वर्षको तथ्यांकअनुसार २४ प्रतिशत महिलाले अझै घरमै बच्चा जन्माउने गरेका छन् । मापदण्डअनुसार ४ पटक गर्भजाँच गराउने महिलाको संख्या ३२ प्रतिशत मात्र छ ।"
एकै परिवारका ३ को डुबेर मृत्यु,"मोरङ (कास) ग्रामथान गाउँपालिका४ बनसखण्डीमा आमा र दुई छोरी मृत फेला परेका छन् । ३५ वर्षीया सीता अधिकारी, छोरीहरू १३ वर्षीया पवित्रा र ९ वर्षीया कृतिका आइतबार साँझ मृत भेटिएका हुन् । माछा पोखरी कुर्न बसेका उनीहरूको डुबेर मृत्यु भएको प्रहरीको अनुमान छ ।"
साइकलमा सरर,"फेरि च्याम्पियनको आसएघारपल्टको लिग च्याम्पियन पर्सिजा इन्डोनेसियाकै सबैभन्दा सफल क्लब हो । डिफेन्डिङ च्याम्पियन भए पनि २०१९ को सिजन अनपेक्षित रूपमा दसौं स्थानमा रहेको पर्सिजाले इटालियन महारथी युभेन्ट्स र एएस रोमाका पूर्वडिफेन्डर मार्को मोटालाई भिर्याएर फेरि च्याम्पियन बन्ने योजना बनाएको थियो २०२० मा । फेब्रुअरी अन्त्यमा सुरु भएको यो सिजन पर्सिजाले एक जित र एक बराबरी खेल्दै कोभिड१९ ले रोकिदियो ।पाचौंपल्ट कोरोना परीक्षणको नतिजा लिएर रोहित मंगलबार जकार्ता फर्किंदै छन् । मोटा स्पेनमा रोकिएका छन् । क्रोएसियन फरवार्ड मार्को सिमिक र डच मिडफिल्डर मार्क क्लोकले भने जकार्ता फर्केर टिमसँगै अभ्यास गर्न थालिसकेका छन् । रोहितका अनुसार क्लबको ट्रेनिङ सुरु भएको एक महिना भइसक्यो । इन्डोनेसियाले नेपाललाई रेड जोन मा राखे पनि पीसीआर रिपोर्ट लिएर गएपछि अरुले जस्तै एकदुई दिनमै टिमसँगै ट्रेनिङ गर्न पाउने रोहितले आस गरेका छन् ।यसपालिको क्लबको योजनाबारे उनले भने, पर्सिजाले सबै विदेशी खेलाडीलाई निरन्तरता दिएको छ । त्यसैले हाम्रो क्लबको लक्ष्य च्याम्पियन हुने नै हो जस्तो लाग्छ । कोरियन क्लब पोहाङ स्टिलर्सलाई एएफसी च्याम्पियन्स लिग २००९ को विजेता बनाएका ब्राजिली प्रशिक्षक सर्जियो फारियस यो सिजन पर्सिजा सम्हाल्न जकार्ता पुगेका थिए । तर, उनी कोभिड१९ कै कारण परिवारमा समस्या भएपछि गत साता ब्राजिल फर्किए । त्यसैले उनका सहायक सुधिरमानको नेतृत्वमा फेब्रुअरीसम्म चल्ने लिगमा पर्सिजा मैदानमा उत्रिनेछ ।"
बेंग्लोर विजयी,"दुबई (एजेन्सी) रोयल च्यालेन्जर्स बेंग्लोरले सोमबार इन्डियन प्रिमियर लिग (आईपीएल) मा आफ्नो पहिलो खेलमा सनराइजर्स हैदराबादलाई १० रनले पराजित गरेको छ । अन्तिम ५ ओभरमा ३२ रन बनाउँदा ६ विकेट गुमाउन पुगेपछि हैदराबाद पराजय भोग्न बाध्य भयो ।१ सय ६४ रनको लक्ष्य लिएर आएको हैदराबाद १९४ ओभरमा १ सय ५३ रनमा अलआउट भयो । युजभेन्द्र चाहलले ४ ओभरमा १८ रनमात्र खर्चेर ३ विकेट लिए । नवदीप सैनी र शिवम दुवेले २२ तथा डेल स्टेयनले १ विकेट लिए । दुबई अन्तर्राष्ट्रिय रंगशालामा जोनी बेरस्टोको शटमा नन स्ट्राइकमा अर्का ओपनर एवं डेविड वार्नर रनआउट भएपछि नै हैदराबादको दुर्भाग्य सुरु भएको थियो । बलर उमेश यादवले फलो थ्रुमा बल रोक्न खोज्दा स्टम्पमा लागेपछि वार्नर ६ रनमा पेभेलियन फर्किए । मनिष पाण्डेले ३३ बलमा ३४ रन बनाउँदै बेरिस्टोसँग दोस्रो विकेटमा ७१ रन जोडे । चौथो नम्बरमा आएका प्रियम गर्गले १२ रन बनाएपछि अन्य कसैले दोहोरो स्कोर बनाउन सकेनन् ।यसअघि ट्वान्टी२० मा डेब्यु गरिरहेका देवदत्त पाडिक्कल तथा भेट्रान दक्षिण अफ्रिकी ब्याट्सम्यान एबी डी भिलियर्सले अर्धशतक बनाएपछि टस हारेर ब्याटिङमा आएको बेंग्लोरले ५ विकेट गुमाई १ सय ६३ रन बनाएको थियो । ओपनर पाडिक्कलले ४२ बलमा ८ चौकासहित ५६ र डी भिलियर्सले ३० बलमा ४ चौका र २ छक्कासहित ५१ रन बनाए ।पाडिक्कलले ओपनर आरोन फिन्चसँग पहिलो विकेटमा ११ ओभरमा ९० रन जोडे । फिन्चले २७ बल खेली १ चौका र २ छक्का प्रहार गरी २९ रन बनाए । कप्तान विराट कोहली १४ र शिवम दुबे ७ रनमा आउट भए । हैदराबादका विजय शंकर, अभिषेक शर्मा र टी नटराजनले ११ विकेट लिए ।"
क्यान बोर्ड बैठक आज,"काठमाडौं (कास) नेपाल क्रिकेट संघ (क्यान) को बुधबार बस्ने बोर्ड बैठकमा कप्तान ज्ञानेन्द्र मल्ल र प्रशिक्षक जगत टमाटाले पनि सहभागिता जनाउँदै छन् । चितवनस्थित भरतपुर गार्डेन रिसोर्टमा बिहान ११ बजेदेखि बोर्ड बैठक बस्दैछ । नेपालले पाएको एकदिवसीय अन्तर्राष्ट्रियबारे बृहत छलफल बोर्डले गर्नेछ । त्यसमा सहभागी हुन कप्तान मल्ल र प्रशिक्षक टमाटालाई क्यानले आमन्त्रण गरेको छ । बैठकको एक सत्रमा ज्ञानेन्द्र र कार्यबाहक प्रशिक्षक टमाटाले नेपालको एकदिवसीय अन्तर्राष्ट्रिय मान्यताबारे आफ्नो भनाइ राख्ने छन् । नेपालले सन् २०१८ मा जिम्बावेमा भएको विश्वकप छनोटबाट एकदिवसीय मान्यता पाएको थियो । चार वर्षे त्यो मान्यता २०२२ मा सकिने छ । एकदिवसीय अन्तर्राष्ट्रियमा नेपाल टिकिरहन कप्तान र प्रशिक्षक सुझावलाई क्यान कार्यसमिति बैठकमा राख्न लागिएको हो । नेपालले २०२१ मा विश्वकप लिग २ मा २८ एकदिवसीय अन्तर्राष्ट्रिय खेल्नुपर्ने हुनसक्छ । क्यानको आगामी साधारणसभा मिति तय गर्न, २०७१७२ देखिको क्षेत्रसम्मको अडिट पास गर्न, आर्थिक तथा प्रशासनिक नियमावली, कर्मचारी समायोजनबारे बोर्ड बैठक बस्न लागिएको बताइएको छ । चार वर्षदेखि कर्मचारीले नपाएको तलबबारे पनि छलफल हुनेछ । क्यानलाई अन्तर्राष्ट्रिय क्रिकेट परिषद् (आईसीसी) ले सन् २०१६ देखि झन्डै चार वर्ष निलम्बन गरेको थियो, त्यो अवधिमा कर्मचारीले अधिकांश समयको तलब पाएका छैनन् । क्यान निलम्बनको अवधिमा कार्यालयमा गई काम गरे नगरेको आधारमा तलब निर्धारण हुनसक्ने क्यान स्रोतले जनाएको छ ।"
आइसोलेसनमै कप्तानको ट्रेनिङ,"राष्ट्रिय रग्बी टिम (महिला) की कप्तान एलिसा थापालाई भदौ दोस्रो साता कोरोना भाइरस संक्रमण भएको पत्तो लागेको थियो । कोरोनाको लक्षण देखिएकाले पिसिआर परीक्षणमा पोजेटिभ देखिनुअघि नै उनी अरुबाट अलग्गै बस्न (आइसोलेसन) थालिसकेकी थिइन् । तर, उनी विश्वलाई नै ठप्प पारेको भाइरस संक्रमणको समयमा पनि चुप बसिनन्, एक्लै भए पनि रग्बीको ट्रेनिङलाई निरन्तरता दिइन् । खेल र व्यायामलाई निरन्तरता दिँदै उनी तीन सातापछि कोरोनामुक्त भएकी छन् ।मलाई त्यस्तो गाह्रो भएन, २९ वर्षीया एलिसाले भनिन्, साधारण रुघाखोकी वर्षमा एकदुईपल्ट आउँथ्यो । मलाई त्यस्तै लाग्यो, खासै गाह्रो महसुस भएन । उनी वाग्मती प्रदेशकी उपसभामुख राधिका तामाङकी स्वकीयसचिव पनि हुन् । तामाङ र उनका छोरा कोरोनामुक्त भएकै दिन एलिसाको नतिजा पोजेटिभ आएको थियो । हेटौंडामा सँगै बसिरहेकी एलिसाले भनिन्, कोरोनाको लक्षण देखिन थालेपछि आइसोलेसनमा बसें, अरु कसैसँग नजिक भइनँ । आत्तिने भएन किनभने घरमै भएकाले (संक्रमित) कसैलाई हुनसक्छ भनेर मानसिक रूपमा तयार थिएँ ।शारीरिक रूपमा निकै नै बलिया खेलाडी चाहिने र बल लगाउनुपर्ने खेल हो रग्बी । त्यसैले अन्तर्राष्ट्रिय प्रतियोगितामा नेपाली रग्बी टिमले सफलता पाउनेमा शंका गरिन्छ । यस खेलको ट्रेनिङमा पनि शारीरिक रूपमा उत्तिकै मिहिनेत गर्नुपर्ने हुन्छ । रग्बी खेल्न गाह्रो कि कोरोना भाइरसलाई पन्छाउन ? कोरोना र रग्बी दुवै चुनौतीपूर्ण लाग्यो, एलिसा भन्छिन्, मलाई शरीरमा अरू त्यस्तो केही समस्या नभएको र नियमित व्यायाम गरिहेकीले होला त्यस्तो समस्या भएन । र, साधारण रुघाखोकीलाई जस्तै कोरोनालाई सजिलै जित्न सफल भएँ ।नुवाकोटस्थित दुप्चेश्वर गाउँपालिका५ की एलिसा उपसभामुखको स्वकीय सचिव भएसँगै हेटौंडास्थित उपसभामुख निवासमै बसिरहेकी छन् । कोरोना पोजेटिभ पुष्टि भएपछि पनि बिहानबेलुकी निवासपरिसरमै एकएक घण्टा हिँड्ने र थप आधाआधा घण्टा रग्बी बलसहित एक्लै अभ्यास गरेको उल्लेख गर्दै उनले भनिन्, एक्लै अभ्यास गर्दा टिमको अभाव महसुस त हुन्छ नै तर, मलाई जस्तोसुकै अवस्थामा आफूलाई खेलका लागि शारीरिक रूपमा फिट हुनु थियो र त्यसैको लागि एक्लै अभ्यास गरें ।कोरोना संक्रमितहरू कोभिड१९ ले भन्दा सामाजिक दुर्व्यवहारबाट बढी पीडित भइरहेका छन् । यस्तो अवस्थामा तीन साता आइसोलेसनमा बसेकी उनले भनिन्, म व्यायाम गर्न निस्केपछि सबै छिमेकी भाग्थे । म हिँड्ने बाटोमा नआऊ भनेको सुनें । अरूले डर मान्थे । मैले एक्सरसाइज गरेको देखेर डराउँथे । तर, त्यस्तो आत्तिनुपर्ने होइन । निवासपरिसरमै व्यायाम र खेलको एक्लै अभ्यास गरेकी थिएँ । घरमा पनि मास्क प्रयोग गर्नुपरेन किनभने सामाजिक दूरी कायम राखेकी थिएँ । अर्को व्यक्तिसँग खाना ल्याउने बेलामात्रै अलि नजिक हुन्थें, सचेत हुन्थें । यो महामारीकै बेला भएको रग्बीको अनलाइन कोर्सहरूमा पनि उनी आइसोलेसनमै छँदा सहभागी भएकी थिइन् ।नेपाली महिला रग्बी टिमले प्रतिस्पर्धा गरेको पहिलो अन्तर्राष्ट्रिय प्रतियोगिता हो एसिया रग्बी वुमेन्स सेभेन्स ट्रफी । सन् २०१६ मा चेन्नईमा भएको यो प्रतियोगितामा रश्ना गुरुङले कप्तानी गरेको नेपाली टिमकी उपकप्तान थिइन् एलिसा । त्यसपछि त्यही प्रतियोगिता नेपालले लाओस (२०१७) र ब्रनाई (२०१८) मा खेल्यो । उनी पछिल्ला यी दुवैमा प्रतियोगितामा नेपाली टिमको कप्तान भएकी थिइन् । तीनै संस्करणमा नेपालले एकएक खेल जित्नुका साथै टाइ पनि गरेको थियो ।उनी उपसभामुखको स्वकीय सचिव भएदेखि हेटौंडामै छिन् । काममै व्यस्त भएकाले टिमसँग निरन्तर ट्रेनिङ गर्न पाएको छैन । तर, व्यक्तिगत रूपमा एक्लै भए पनि गरिरहेकी छु, उनले भनिन्, यहीं (हेटौंडा) रग्बीको अभ्यास गर्नका लागि तीनवटा स्कुल र एउटा कलेजसँग लकडाउनअघि नै कुरा गरेकी थिएँ । उनीहरू रग्बी खेल्न तयार छन् । अब महामारीपछि सुरु गर्नेछौं । पाँच वर्षअघि रग्बीमा प्रवेश गरेकी उनी सन् २०१७ मा गठन भएको नेपाल महिला रग्बी क्लबकी अध्यक्ष पनि हुन् । कामकै सिलसिलामा उपसभामुख तामाङसँगै कारोनाकै फैलिएकै बेला एलिसा नुवाकोटको निर्वाचन क्षेत्र १ (क) पुगेकी थिइन् । त्यहाँका स्वास्थ्य संस्था र प्रहरीलाई आवश्यक सामग्री पुर्याउन चारपल्ट पुगेको र त्यसक्रममा पार्टीका कार्यकर्ता, नेतासँग भेटघाट भइरहेको थियो । काठमाडौं आगमनमा पनि भेटघाट जारी थियो । दुप्चेश्वर६ का वडाध्यक्ष किशोर आचार्यलाई कोरोनाको लक्षण देखिए पनि परीक्षण गर्दा पोजेटिभ भेटिए । त्यसपछि कन्ट्याक्ट ट्रेसिङका आधारमा उपसभामुखको परिवारसहित टिम (६ जना) को परीक्षण गरिएको थियो । त्यसबेला उपसभामुख तामाङ र उनको छोरालाई पोजेटिभ पुष्टि भए पनि अरुको नतिजा नेगेटिभ आएको थियो ।उहाँ (उपसभामुख) को कोरोना पोजेटिभ रिपोर्ट आउन तीन दिन लाग्यो, परीक्षण नै दुईपल्ट गर्नुपर्यो, कोरोना संक्रमणबारे एलिसाले भनिन्, त्यसबेलासम्म धारा, बाथरुम, किचेन एउटै प्रयोग गरेका थियौं । उहाँको रिपोर्ट पोजेटिभ आएपछि मात्रै बेग्लै बस्यौं । उहाँ आइसोलेसनमा बस्नुभयो । खाना दिँदा दुई मिटर दूरी कायम राख्यौं । उनले थपिन्, मलाई भदौ ९ गतेदेखि दुई दिन १ सय डिग्री (सेल्सियस) माथि ज्वरो आयो । अनि बैग्लै बस्न थालें । भदौ १२ गते हामी ६ जनाको परीक्षण गर्दा उपसभामुखसहित अरुको रिपोर्ट नेगेटिभ आयो, मेरोमात्रै पोजेटिभ ।उपसभामुख तामाङ संक्रमणमुक्त भएको दुई दिनपछि नै बाढीपीडितलाई राहत वितरण गर्न नुवाकोट पुगिन् भने एलिसाले भदौ २२ मा फेरि परीक्षण गराइन्, रिपोर्ट फेरि पोजेटिभ आयो । तर, उनी आत्तिइनन् । फेरि परीक्षण गराएपछि शनिबार आएको रिपोर्टमा कोरोना नेगेटिभ आएको हो । दुईपल्ट पोजेटिभ देखिएपछि आइसोलेसनमा धेरै बस्नुपर्यो । तर, मलाई कुनै समस्या भएन, उनले भनिन्, नयाँ जीवन पाइएकी छु । जोसजाँगर बढेको छ ।"
पिर्लोले लिए विजयी सुरुआत,"लेस्टर शीर्षस्थानमालन्डन लेस्टरले इंग्लिस प्रिमियर लिगमा आइतबार बर्नलीलाई ४२ ले हराएर इंग्लिस प्रिमियर लिग अंकतालिकाको सुरुआती शीर्षस्थानमा उक्लेको छ । सन् २०१५०१६ को सिजन लिग जितेयता लेस्टर शीर्षस्थानमा पुगेको यो पहिलोपल्ट हो । यससँगै लेस्टरका व्यवस्थापक ब्रेन्डन रोजर्स प्रिमियर लिगमा आफ्नौं सयौं जित निकाल्न सफल रह्यो । लेस्टरका लागि हार्भे बार्नेस, जेम्स जस्टिन र डेनिस प्रेटले गोल गरे । अर्को गोल आत्मघाती रह्यो । लेस्टरले दुई चरणको खेलमा शतप्रतिशत नतिजा निकालेको हो । खेलपछि व्यवस्थापक रोजर्सले लिग भर्खर सुरु भएको र आफ्नो टिमलाई लिग उपाधिको होडमा छ भन्नु गलत भएको बताए । उनले भने, अहिले यति चाँडै केही दाबी गर्न मिल्दैन, खाली हामी यो जितको क्रम जारी राख्न चाहन्छौं । गत सिजन लिगमा राम्रो सुरुआत लिएपछि कोरोना१९ पछि प्रतियोगिताको बाँकी खेलमा टिम फिक्का साबित भएको थियो । यसअघि लगातार दोस्रो जितका लागि लिभरपुलले चेल्सीलाई सजिलै २० ले हरायो । दुवै गोल साडियो मानेले गरे । पहिलो हाफको अन्त्यतिर चेल्सी डिफेन्डर आन्द्रेस क्रिस्टेनसनलाई रातो कार्ड देखाइएको थियो । यससँगै चेल्सी १० खेलाडीमा सीमित रह्यो र यसको पूरा प्रभाव खेलमा पनि परेको थियो । चेल्सी व्यवस्थापक फ्रान्क लाम्पार्डले भने, पहिलो हाफसम्म ठीक थियो, एक खेलाडी कम भनेपछि गाह्रो भयो । यो जितसँगै लिभरपुलले उपाधि रक्षा गर्न सक्ने संकेत दिएको छ भने अर्कोतर्फ खर्चालु चेल्सीले टिममा अझै सुधार गर्नुपर्ने देखाएको छ ।"

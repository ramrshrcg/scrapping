शीर्षक,विवरण
दिल्लीबाट १८ बालकको उद्धार,"नयाँदिल्ली (कास) कोरोना महामारीका कारण साना नाकामा सुरक्षाकर्मीको निगरानी फितलो भएको मौका छोप्दै मानव तस्करले प्रलोभन दिएर नेपाली बालकलाई भारतका विभिन्न सहरमा पुर्याउने गरेको तथ्य खुलेको छ । सोमबार साँझ भारतको राजधानी नयाँदिल्ली छेउको गाजियाबादबाट १८ नेपाली बालकको उद्धार भएपछि यसबारे खुलासा भएको हो । आकर्षक कमाइको प्रलोभन दिँदै काममा लगाइदिने भनेर तस्करहरूले ती बालक ल्याएका थिए । तर उनीहरूको योजना पूरा हुनुअघि नै प्रहरीले दिल्ली महिला आयोग र केआई नेपालसँगको समन्वयमा गाजियाबादबाट ती बालकलाई उद्धार गरेको हो । १३ देखि १६ वर्ष उमेरका यी बालक नवलपरासी जिल्लाका हुन् । तीन जना दलालले नवलपरासीको ठुठीबारी नाका हुँदै ती बालकलाई भारतमा पुर्याएको केआई नेपालका भारत प्रतिनिधि नवीन जोशीले बताए । राम्रो कमाइ हुने काममा लगाइदिन्छु भन्दै दलालहरूले ल्याएका रहेछन्, उनले भने । मानव तस्करले नेपाली बालकलाई दिल्ली पुर्याउन लागेको गोप्य सूचनाका आधारमा स्थानीय प्रहरीले नेपालबाट आउने गाडीहरूमा निगरानी बढाएको थियो । प्रहरीले तस्करीमा संलग्न तीन जनालाई पनि नियन्त्रणमा लिएको छ । उद्धार गरिएका सबै बालकलाई दिल्ली महिला आयोगको आश्रयस्थलमा राखिएको छ । खाडीलगायत विभिन्न मुलुक पठाइदिने भन्दै नेपाली महिलालाई भारतको दिल्लीलगायत विभिन्न सहर पुर्याउन मानव तस्करको ठूलो सञ्जाल सक्रिय रहँदै आएको छ । मानव तस्करले यति ठूलो संख्यामा साना बालकलाई भारत पुर्याएको घटना भने नौलो हो । नेपाली बालकहरू आफन्तको साथ लागेर रोजगारीका लागि भारतका विभिन्न सहर आउनु सामान्य हो । तर, पछिल्लो घटनाले मानव तस्करले कलिला बालकलाई पनि आफ्नो निसानामा पार्न थालेको देखाउँछ ।"
घाटीबगरछाङरु बाटो खुल्यो,"(दार्चुला)  नेपाली सेनाले व्यास जोड्ने घाटीबगरछाङरु घोडेटो बाटोको ट्र्याक खोलेको छ । दार्चुलाको व्यास गाउँपालिका१ घाटीबगरस्थित मौर्याभीरमा खसेको पहिरोले एक वर्षदेखि उक्त बाटो बन्द थियो । बाटो खुलेपछि व्यास१ स्थित छाङरु र टिंकरका बासिन्दालाई सदरमुकाम खलंगा आउजाउ गर्न भारतीय बाटो प्रयोग गर्नुपर्ने बाध्यता हटेको छ ।सेनाले गत जेठ ९ गते ट्र्याक खोल्न सुरु गरेको थियो । असारमै ट्र्याक खोल्ने लक्ष्य लिए पनि प्रतिकूल मौसम, कडा चट्टानी भूगोल र निर्माण सामग्री ढुवानीमा समय लागेकाले ढिलाइ भएको सेनाले जनाएको छ । घाटीबगरको कडा चट्टानी भूभाग फोडेर साढे ५ सय मिटर लम्बाइको ट्र्याक खोलिएको सैनिक प्रवक्ता सन्तोषबल्लभ पौडेलले जानकारी दिए । दुई मिटर चौडा बाटोको ट्र्याक खोलिसकिएको छ । उक्त क्षेत्रमा बाटो सफाइ गर्ने कार्य चालु छ, उनले भने, बाटो सम्याउन तीनचार दिन लाग्न सक्छ । केही दिनमै स्थानीयस्तरमा घोडेटो बाटो हस्तान्तरण गरिने उनको भनाइ छ । व्यास जान सबैभन्दा अप्ठ्यारो मानिएको उक्त ठाउँमा ट्र्याक खुलेपछि स्थानीयलाई आवतजावतमा सहज हुने भएको छ । नेपालको बाटो बन्द हुँदा उनीहरूले भारतीय बाटो प्रयोग गर्दै आएका थिए । तर, यस वर्ष कोरोनाले सीमानाकाहरू बन्द भएपछि सकसपूर्ण रूपमा बेंसीबाट गाउँ उक्लेका थिए । सुरक्षाकर्मीहरू पनि हेलिकप्टर प्रयोग गरेर छाङरु र टिंकर पुगेका थिए । व्यास१ टिंकरका मोहनसिंह टिंकरीका अनुसार बाटो नहुँदा छाङरु र टिंकरवासी सदरमुकाम खलंगा आउन पाएका थिएनन् भने सदरमुकाममा रहेका स्थानीय गाउँ फर्किन सकेका थिएनन् । घाटीबगरमा बाटो खुलेपछि गाउँबाट सदरमुकाम आउजाउ गर्न सहज हुने उनको विश्वास छ । छाङरु र टिंकरका बासिन्दा ६ महिना व्यास र हिउँदका ६ महिना बेंसी (सदरमुकाम खलंगा) बस्ने गर्छन् । घाटीबगरमा सेनाले बाटो बनाए पनि अन्य धेरै ठाउँमा अवरोध रहेको दार्चुलाका उमेशसिंह खत्रीले बताए । घाटीबगरको माथिल्लो क्षेत्रमा त्यति धेरै अप्ठ्यारो बाटो छैन, उनले भने, घाटीबगर तलतिर सेनाको क्याम्प नजिक घोडेटो बाटोमा महाकालीले कटान गरिरहेको छ । तम्बाकु, कल्जुलगायत तीनचार ठाउँमा अझै बाटो निर्माण गर्नुपर्ने छ । उनका अनुसार पहिले केही ठाउँमा मात्र व्यासको घोडेटो बाटो अवरुद्ध हुन्थ्यो । अहिले ठाउँठाउँमा महाकालीले कटान गरेर बाटो बगाएको छ । भारतले महाकाली किनारैकिनार सडक निर्माण गर्दा व्यासको घोडेटो बाटो खतरामा परेको हो । सडक खन्दा निस्किएको माटोढुंगा महाकाली किनारमा फाल्दा नदीको बहाव नेपालतर्फ फर्केर क्षति पुर्याएको खत्रीको भनाइ छ ।"
६ दिनसम्म उठेन सम्झनाको शव,"यसैबीच, भारतको बेंग्लोरबाट आएका सम्झनाका बुवा विकास कामीलाई कोरोना संक्रमण पुष्टि भएको छ । सदरमुकाम चैनपुरमा सेल्फ क्वारेन्टाइनमा बसिरहेका उनमा जिल्ला अस्पताल बझाङमा गरिएको परीक्षणमा संक्रमण पुष्टि भएको हो । क्वारेन्टाइनमा उनलाई भेट्न थुप्रै व्यक्ति गएकाले उनीहरूको कन्ट्याक्ट ट्रेसिङ गरेर पीसीआर परीक्षण गर्ने काम भइरहेको जिल्ला अस्पताल बझाङले जनाएको छ । घटना थाहा पाउनेबित्तिकै श्रीमती र दुई छोराछोरी भारतमै छोडेर आएका विकास विक्षिप्त अवस्थामा छन् । उनले घटना भएको दिनदेखि खाना नखाएको भाइ ईश्वरले बताए ।भावविह्वल अवस्थामा रहेका उनले छोरीको हत्यारालाई फाँसीको सजाय हुनुपर्ने बताए । छोरीसँग उनको तीन साताअगाडि अन्तिम पटक फोनमा कुरा भएको थियो । मलाई स्यान्डिल चप्पल पठाइदिनु बुवा भनेकी थिई । चप्पल किनेर गाउँले भाइलाई पठाइदिएको थिएँ । लाउनै नपाई राक्षसले मारिदियो, उनले भने ।"
एसिड अपराध रोक्न संशोधित कानुन लागू,"खपत र बिक्रीमा केके सर्त ?उत्पादन, भण्डारण, ओसारपसार, प्याकेजिङ तथा पुनः प्याकेजिङका सम्बन्धमा सरकारले तोकेका सर्त र नियम पालना नगरे कैद र जरिवानाको भागीदार हुनुपर्ने छ । खुद्रा बिक्री गर्दा बिक्री गरिने भाँडो, कन्टेनर वा प्याकेट तोकिएबमोजिम गुणस्तर र आकारमा हुनुपर्नेछ । खुद्रा रूपमा बिक्री गरिने एसिड वा अन्य घातक रासायनिक पदार्थ तोकिएको परिमाणभन्दा बढीमा राख्न वा सिलबन्दी नगरी बोटलिङ गर्न पाइने छैन । तोकिएभन्दा बढी परिमाणमा खुद्रा बिक्री गर्न बन्देज गरिएको छ । मौज्दात र बिक्रीको विवरण, परिमाण, प्रकार र क्रेताको विवरण खुल्ने गरी अभिलेख राख्नुपर्ने छ । तेजाब उत्पादन र भण्डार क्षेत्रलाई जोखिमयुक्त भएको चेतावनीमूलक सन्देशसहित उल्लेख गर्नुपर्नेछ । १८ वर्ष उमेर पूरा नभएको व्यक्तिलाई तेजाब वा अन्य घातक रासायनिक पदार्थको बिक्रीवितरण गर्न वा गर्न लगाउन वा निःशुल्क वितरण गर्न वा गराउन पाइने छैन ।एसिड वा अन्य घातक रासायनिक पदार्थको प्रयोग गर्ने उद्योग, प्रयोगशाला, अनुसन्धान शाला, शैक्षिक संस्था, कार्यशाला, वर्कशप, धातुका गहना बनाउने वा यस्तै व्यावसायिक काम गर्ने फर्म, कम्पनी वा व्यक्तिले मात्र खरिद गर्न सक्नेछन् । नेपाल राजपत्रमा सूचना प्रकाशन गरी खास प्रकारका उद्योगमा प्रयोग हुने खास किसिमका तेजाब वा अन्य रासायनिक पदार्थको हकमा औद्योगिक प्रयोजनका लागि आवश्यक पर्ने परिमाणसम्मका लागि मात्र अनुमति पत्र दिन सकिने छ । एक पटक लिएको अनुमतिले ५ वर्षसम्म काम गर्नेछ ।"
कोरोना निको भएपछि के गर्ने ?,"(काठमाडौं)  त्रिवि शिक्षण अस्पतालबाट कोभिडको उपचारपछि भदौ ८ गते डिस्चार्ज भएका चिकित्सा विज्ञान राष्ट्रिय प्रतिष्ठान (न्याम्स) का ४६ वर्षीय कन्सल्टेन्ट फिजिसियन डा ध्रुव गैरेको स्वास्थ्य सामान्य स्थितिमा फर्किन सकेको छैन । उनलाई कोभिड संक्रमण देखिनुभन्दा अघिसम्म स्वास्थ्य समस्या थिएन । कुनै प्रकारको नियमित औषधि सेवन गर्नुपर्ने अवस्था थिएन । डिस्चार्ज भएर घर फर्कंदा पहिले त आराम गरेको अवस्थामा पनि उनलाई सास फेर्न गाह्रो भयो । चौबीसै घण्टा अक्सिजन लिनै पर्थ्यो । लामो समयसम्म विभिन्न स्वास्थ्य जटिलता रह्यो । अहिले राति करिब एक लिटरसम्म अक्सिजन लिइराख्नुपरेको छ, डागैरेले भने, यो नयाँ संक्रमण भएकाले कसलाई कति प्रभाव गर्छ थाहा छैन । स्वास्थ्य समस्या कतिसम्म पुनः सामान्य अवस्थामा फर्किएर आउँछ, पछि मात्र थाहा हुन्छ ।उनी मात्र होइन, कोभिड१९ निको भइसके पनि थुप्रैले फोक्सो र अन्य स्वास्थ्य समस्या देखिएको बताएका छन् । उनीहरूले अस्पतालबाट डिस्चार्ज भएको एकदेखि दुई सातापछि फोक्सो र अन्य स्वास्थ्य समस्या महसुस गरेको बताएका हुन् । कोभिड निको भएकाहरूले अझै सास फेर्न समस्या भइरहेको गुनासो गरिरहेका छन्, त्रिवि शिक्षण अस्पतालका कोभिड व्यवस्थापन समितिका संयोजक एवं छाती रोग विशेषज्ञ डासन्तकुमार दासले भने, उहाँहरूको एक्सरे रिपोर्ट र शरीरमा अक्सिजनको स्तर भने ठीक देखिन्छ । उनका अनुसार २० देखि ५० वर्ष उमेर समूहका करिब ३५ जनाले यस्तो समस्या आएको बताएका छन् । उहाँहरूमा भर्याङ चढ्दा, छिटो हिँड्दा वा फोक्सोले मिहिनेत गर्नुपर्ने अवस्थामा सास फर्ने गाह्रो हुने समस्या देखिएको छ, उनले भने ।नेपालमा गत दुई महिनादेखि लक्षणसहितको कोभिड व्यापक मात्रामा देखिएपछि संक्रमण निको भएका व्यक्तिको स्वास्थ्य तन्दुरुस्त हुन र फोक्सो सामान्य अवस्थामा फर्कन समय लागेको चिकित्सकहरूको भनाइ छ । विश्वभरिमै बिरामी भएकाको पुरानो लक्षण बिस्तारै निको हुँदै गएकाले भविष्यमा फोक्सोसम्बन्धी समस्या पनि निको हुनेमा डागैरे आशावादी छन् । मुटुरोग विशेषज्ञ एवं फिजिसियन डाओममूर्ति अनिलले कोभिड नयाँ रोग भएकाले बिरामी निको भइसकेपछि आउने जटिलताबारे यकिन भन्न नसकिने बताए । उनले भने, त्यसैले अनुसन्धान गरिरहेका वैज्ञानिक यो भाइरसको संक्रमणको एक वर्ष पूरा हुने समय पर्खिरहेका छन् । यो भाइरसले फोक्सोसँगै मुटु, मस्तिष्क र स्नायुलगायतका अंगमा पार्ने प्रभावको दूरगामी असर कहिलेसम्म रहिरहने हो भन्नेबारे अहिले भन्नु हतार हुने उनको भनाइ छ । विभिन्न अध्ययनअनुसार लक्षण भएका मात्र होइन, लक्षण नभएका कोभिड बिरामीलाई समेत पछि गएर मुटुसम्बन्धी समस्या देखिएको छ, उनले भने, यो समस्या नेपालमा समेत देखिराखेका छौं तर बिस्तारै निको हुँदै जाने सम्भावना बढी देखिएको छ । कडा संक्रमण भएकाहरूको छातीमा असर हुने उल्लेख गर्दै विराट मेडिकल कलेजका अध्यक्ष एवं वरिष्ठ शल्यचिकित्सक डाज्ञानेन्द्रमान सिंह कार्कीले त्यसअनुसार नै स्वस्थकर जीवनशैली अपनाउनुपर्ने बताए । अस्पतालवाट घर फर्केपछि मलाई दुईतीन दिन मात्र अक्सिजन लिनुपर्यो, पछि म फोक्सो बलियो वनाउने श्वासप्रश्वाससम्बन्धी व्यायाम र योग गर्न थालें, कन्भल्सेन्ट प्लाज्मा थेरापीपछि कोरोनामुक्त भएका उनले भने । निको भएका व्यक्तिले के गर्नुपर्छ ?विज्ञहरूले कोरोना मुक्त भएपछि अनुशासित जीवनशैली अपनाउनुपर्ने सुझाव दिएका छन् । त्रिवि शिक्षण अस्पताल कोभिड उपचार संयोजक डा दासका अनुसार कोभिड पोजिटिभ भएपछि शरीर कमजोर हुन्छ । यसैले कोभिड नेगेटिभ आएलगत्तै कडा शारीरिक मिहिनेत गर्नुहुँदैन । पर्याप्त आराम गर्नुपर्छ । पौष्टिक खानपानअन्तर्गत रोग प्रतिरोधक क्षमता बढाउने खाद्य र पेय पदार्थ उपभोग गर्नुपर्छ । योगाभ्यास, ध्यान गर्नुका साथै बिहानबेलुका सुरक्षित रूपमा हिँड्नु फाइदाजनक हुन्छ । उनका अनुसार कोभिड निको भएपछि खाना नरुच्ने, नपच्ने र खाने इच्छा नहुने समस्यासमेत देखिन सक्छ । त्यसैले जंक फुड र बढी बोसो, चिल्लो भएको खाद्य पदार्थको उपयोग गर्नुहुँदैन । हरियो सागसब्जी र फलफूल पर्याप्त मात्रामा उपयोग गर्नुपर्छ । दिनहुँ गेडागुडी, पोषिलो तरल पेय पदार्थ र पानी बढी सेवन गर्नुपर्छ । स्वस्थ फोक्सोका लागि प्राणायाम लाभकारी देखिएको छ । चिकित्सक एवं योग प्रशिक्षकको सल्लाहमा फोक्सो बलियो वनाउने प्राणायाम गर्नु फाइदाजनक हुने उनको भनाइ छ ।"
अहेवसहित ७ को मृत्यु,"काठमाडौं (कास) कोरोना संक्रमणबाट सोमबार एक अहेवसहित ७ जनाको मृत्यु पुष्टि भएको छ । पर्साको जगरनाथपुर गाउँपालिकामा कार्यरत एक अहेवको सोमबार मृत्यु भएको छ । महोत्तरी घर भएका ५८ वर्षीय उनको काठमाडौंको बूढानीलकण्ठस्थित करुणा अस्पतालमा मृत्यु भएको हो । सुनसरीको धरान२ की ३८ वर्षीया महिलाको सोमबार बीपी कोइराला स्वास्थ्य विज्ञान प्रतिष्ठानमा मृत्यु भएको छ । निमोनियासहित ज्वरो, खोकी र श्वासप्रश्वासमा कठिनाइ भएपछि उपचारमा ल्याइएको करिब ६ घण्टामा मृत्यु भएको थियो । जाजरकोटको जुनीचाँदे५ की ७६ वर्षीया महिलाको सोमबार कोहलपुर लैजाँदै गर्दा मृत्यु भएको छ । विराटनगरस्थित नोबेल अस्पतालमा झापाको गौरादह नगरपालिकाका ५२ वर्षीय पुरुषको पनि सोमबार मृत्यु भएको छ । मधुमेह र उच्च रक्तचापबाट पीडित उनलाई ज्वरो, खोकी लागेपछि असोज ३ गते अस्पताल भर्ना गरिएको थियो । कैलालीको धनगढी१ की ६३ वर्षीया महिलाको सेती प्रादेशिक अस्पतालमा सोमबार साँझ मृत्यु भएको छ । मुटु र श्वासप्रश्वासको समस्याले असोज ७ गते अस्पताल भर्ना भएकी उनमा शनिबार कोरोना पुष्टि भएको थियो । गुल्मीका ३४ वर्षीय पुरुष र भक्तपुरकी ५१ वर्षीया महिलाको पनि मृत्यु भएको स्वास्थ्य मन्त्रालयले जनाएको छ । सोमबार उपत्यकामा ८ सय १७ सहित मुलुकभर १ हजार ३ सय ५१ संक्रमित थपिएका छन् ।"
डा केसीको स्वास्थ्य जटिल बन्दै,समर्थनमा रिले अनशनकपिलवस्तु अनशनरत डा केसीको समर्थनमा चार नम्बर जितपुरका युवाले पाल टाँगेर सोमबारबाट रिले अनशन सुरु गरेका छन् । चिकित्सा क्षेत्रमा सर्वसाधारणको सहज पहुँच र सुधारका माग राखेर अनशन बसेका केसीका माग सम्बोधनमा राज्यले चासो नदेखाएकाले युवाहरूले ऐक्यबद्धता जनाएका हुन् । सोमबार २० युवा रिले अनशन बसेका छन् । डा केसीका माग पूरा नहुँदासम्म रिले अनशन बसेर धर्ना दिइरहने युवा सरोज घिमिरेले बताए । १९ औं पटक सत्याग्रहमा बसेका डा केसीको स्वास्थ्य अवस्था नाजुक बन्दा पनि सरकार निरीह बनेर टुलुटुलु हेरिरहेको आरोप अनशनरत युवाले लगाएका छन् ।
ओम्नीलाई कालोसूचीमा नराख्न अन्तरिम आदेश,काठमाडौं (कास) सर्वोच्च अदालतले स्वास्थ्य सामग्री खरिदको अनियमितता र विवादमा मुछिएको ओम्नी बिजनेस कर्पोरेट इन्टरनेसनललाई तत्कालका लागि कालोसूचीमा नराख्न अन्तरिम आदेश जारी गरेको छ । न्यायाधीश पुरुषोत्तम भण्डारीको इजलासले सोमबार आदेश जारी गरेको हो ।सार्वजनिक खरिद अनुगमन कार्यालयले गत भदौ २९ मा ओम्नीलाई एक वर्ष कालोसूचीमा राख्ने निर्णय गरेको थियो । त्यसविरुद्ध ओम्नी गत शुक्रबार अदालत गएको थियो । प्रारम्भिक सुनुवाइ गर्दै अदालतले अन्तरिम आदेश दिए पनि त्यसको व्यहोरा सार्वजनिक गरेको छैन ।
उपत्यकाको सुरक्षा केन्द्रमातहत,"(काठमाडौं)  सरकारले प्रदेशको अधिकार कटौती गर्दै संघीय राजधानी काठमाडौं उपत्यकाको शान्तिसुरक्षासम्बन्धी अधिकार आफूमातहत ल्याएको छ । नेपाल प्रहरी र प्रदेश प्रहरी (कार्य सञ्चालन, सुपरिवेक्षण र समन्वय) ऐनलाई सोमबार सरकारले अध्यादेशमार्फत संशोधन गर्दै काठमाडौं, ललितपुर र भक्तपुरको शान्तिसुरक्षा, अपराध अनुसन्धानलगायत कार्य केन्द्र सरकारमातहतको नेपाल प्रहरीले गर्ने व्यवस्था गरेको छ । संविधानका जानकारहरूले त्यसलाई संविधानविपरीत भनेका छन् ।संशोधनमार्फत ऐनमा काठमाडौं, ललितपुर र भक्तपुर जिल्लामा नेपाल प्रहरीअन्तर्गतका प्रहरी कार्यालय रहने व्यवस्था गरिएको छ । अध्यादेशमार्फत ऐनको दफा १० मा १० (क) थप गरिएपछि उपत्यकाभित्रको शान्तिसुरक्षामा प्रदेशको कुनै भूमिका हुने छैन । तर संविधानले स्पष्ट रूपमा प्रदेशभित्रको प्रहरी प्रशासन र शान्तिसुरक्षाको अधिकार प्रदेशलाई तोकेको छ । संविधानको अनुसूची ६ मा रहेको प्रदेशको एकल अधिकारको सूचीमा प्राथमिकतासाथ पहिलो बुँदामै प्रदेश प्रहरी प्रशासन र शान्तिसुरक्षा लाई राखिएको छ । संविधानको त्यही व्यवस्थाअनुसार संघीय संसद्ले गत माघमा बनाएको नेपाल प्रहरी र प्रदेश प्रहरीले सम्पादन गर्ने कार्यको सञ्चालन सुपरिवेक्षण र समन्वयसम्बन्धी ऐनमा प्रदेशभित्रको शान्तिसुरक्षा तथा सार्वजनिक सुव्यवस्था कायम राख्ने अधिकार प्रदेश प्रहरीलाई तोकिएको छ । ऐनको दफा ८ मा प्रदेश प्रहरीको काम, कर्तव्य, अधिकार तथा दफा ९ मा प्रदेश प्रहरीले अनुसन्धान गर्ने विषयहरू उल्लेख छन् । जसमा प्रदेशभित्रको शान्तिसुरक्षा, सार्वजनिक सुव्यवस्था, नागरिकको जीउ, धन, अपराधको रोकथाम, महत्त्वपूर्ण व्यक्ति, स्थान, निकाय, आयोजना, यातायात, भवन संरचना, सार्वजनिक सम्पत्तिको सुरक्षाको अधिकार छन् । प्रदेशभित्रको ट्राफिक व्यवस्थापन, विपद्को समयमा उद्धार, राहत, पुनःस्थापनालगायतका अहिले नेपाल प्रहरीले गर्दै आएको सबैजसो कामको जिम्मा प्रदेश प्रहरीलाई तोकिएको छ । त्यस्तै, आफ्नो प्रदेशभित्र भएका नेपाल सरकार वादी हुने मुद्दाको कसुरको अनुसन्धान त्यसको प्रतिवेदन सरकारी वकिलसमक्ष पेस गर्ने अधिकार ऐनले प्रदेश प्रहरीलाई दिएको छ । उपत्यकाको हकमा ऐन संशोधनमार्फत प्रदेश प्रहरीले गर्ने सम्पूर्ण काम नेपाल प्रहरीले गर्ने व्यवस्था मिलाइएको हो । संविधानका जानकार पूर्वकानुन सचिव तीर्थमान शाक्य काठमाडौं उपत्यकाको शान्तिसुरक्षाको अधिकारबाट प्रदेशलाई बेदखल गर्न खोज्नु संविधानविपरीत भएको बताउँछन् । उनले संविधानले ७ वटा प्रदेशको मात्रै व्यवस्था गरेको र काठमाडौं उपत्यकाभित्रका तीनवटै जिल्ला कुनै छुट्टै संरचना नभएकाले संविधानअनुसार यहाँको शान्तिसुरक्षाको जिम्मेवारी प्रदेश सरकारकै हुने बताए । २०७२ मा संविधान बनाउने बेला शाक्यले विज्ञका रूपमा मस्यौदा समितिमा काम गरेका थिए । संविधानले कुनै पनि जिल्ला वा क्षेत्रलाई केन्द्र शासित भनेर तोकेको छैन । ७७ वटै जिल्ला ७ प्रदेशमा विभाजित छन् । त्यसअनुसार संघीय राजधानी रहेको काठमाडौं उपत्यकाभित्रका काठमाडौं, ललितपुर र भक्तपुर वाग्मती प्रदेशका हुन् । संविधान मस्यौदा गर्ने बेला भारतको राजधानी नयाँदिल्लीको जस्तै काठमाडौंको शान्तिसुरक्षाको जिम्मेवारी केन्द्रमार्फत राख्ने कि भनेर छलफल भए पनि त्यो मोडलमा संविधानमा कुनै व्यवस्था नगरिएको शाक्यले बताए । दिल्ली छुट्टै राज्य नभएर युनियन टेरिटोरी मात्र हो । भारतमा २८ राज्य र ८ युनियन टेरिटोरीहरू छन् । वाग्मतीमा १३ वटा जिल्ला छन् । त्यसमध्ये १० वटा जिल्लाको शान्ति सुरक्षा र अपराध अनुसन्धान प्रदेशले हेर्ने र ३ वटाको केन्द्रले हेर्ने छुट संविधानले कहीँ, कतै दिएको छैन, उनले भने, संविधानअनुसार सिंहदरबारको शान्तिसुरक्षाको अधिकार पनि वाग्मती प्रदेशकै हुन्छ । तीन जिल्लासँग छुट्टै व्यवहार गर्नु भनेको ७ प्रदेशबाहेक अर्को संरचना बनाउन खोज्नु हो ।संविधानविद् विपिन अधिकारी दिल्लीको जस्तो वा अन्य संघीय मुलुकका राजधानीका हकमा गरिएको जस्तो विशेष व्यवस्था नेपालको संविधानमा नरहेको बताउँछन् । संविधानले प्रदेशलाई दिएको अधिकार खोसेर केन्द्रमार्फत ल्याउन खोज्नु गलत हो, अध्यादेशमार्फत गरिएको संशोधनमा कुनै संवैधानिक अधिकार छैन । संविधान र संघीयताको मर्मभन्दा बाहिर गएर पूर्णतः बाटो बिराइएको छ, उनले भने, प्रदेश आफ्नो अधिकारका लागि अदालत जान सक्छ । त्यस्तो अवस्थामा अदालतले प्रदेशको अधिकार भराइदिन सक्छ । प्रदेशभित्रको शान्तिसुरक्षाको अधिकार संविधानले प्रस्ट रूपमा प्रदेशलाई दिएको भन्दै उनले अपवाद वा संघीय सरकारका लागि विशेष व्यवस्था नरहेको उल्लेख गरे । संघीय राजधानीका लागि संघ सरकारलाई विशेष सुरक्षा सतर्कता चाहिए त्यसलाई प्रदेश प्रहरीमार्फत नै गराउनुपर्ने वा संविधान संशोधन गरेर राजधानीको हकमा विशेष व्यवस्था गरिनुपर्ने उनी बताउँछन् । संघीय सरकारले आवश्यकताअनुसार प्रदेश प्रहरीकै क्षमता अभिवृद्धिमा लगानी लगाउन सक्ने वा केही कार्यालयहरू खोल्न सक्ने अवस्था रहन्छ । तर, प्रदेशको अधिकार नै आफूमातहत ल्याउन सक्दैन, उनले भने, शान्तिसुरक्षा प्रदेशको आधारभूत अधिकार हो ।संघीय संसद्ले लामो छलफलपछि पारित गरेको नेपाल प्रहरी र प्रदेश प्रहरी (कार्य सञ्चालन, सुपरिवेक्षण र समन्वय) तथा प्रहरी समायोजनसम्बन्धी दुईवटा ऐन कार्यान्वयनमा नआउँदै संशोधन गरिएको हो । गृह मन्त्रालयले २०७५ पुस ३० मा संसद्मा दर्ता गराएको विधेयकमा पनि काठमाडौं उपत्यकाका हकमा कुनै छुट्टै प्रस्ताव थिएन । संसद्ले पनि त्यस्तो कुनै व्यवस्था गरेन । तर, सरकारले अन्य देशको, त्यसमा पनि छिमेकी मुलुक भारतको राजधानी दिल्लीकै उदाहरण दिँदै काठमाडौंको शान्तिसुरक्षाको अधिकार केन्द्रमार्फत ल्याउने प्रस्ताव अगाडि ल्याएको थियो । साउनमा भएको प्रदेशका आन्तरिक मामिला तथा कानुनमन्त्रीहरूसँगको छलफलमा सरकारका तर्फबाट त्यस्तो प्रस्ताव ल्याइएको थियो । जसलाई वाग्मती प्रदेशका आन्तरिक मामिला तथा कानुनमन्त्री शालिकराम जमकट्टेलले असहमति जनाएका थिए । असहमतिस्वरूप प्रधानमन्त्रीसँगको सामूहिक छलफलमा उनी सहभागी नै भएका थिएनन् । मन्त्री जमकट्टेलले कानुन संशोधनमार्फत प्रदेशको अधिकार खोसिनु गैरसंवैधानिक भएको बताए । काठमाडौंलाई छुट्टै व्यवहार गर्नु भनेको अघोषित रूपमा ८ वटा प्रदेश बनाउनु नै हो, उनले भने, प्रदेशको अधिकारका लागि संवैधानिक लडाइँ लड्छौं । उनले काठमाडौंको शान्तिसुरक्षाको अधिकार नेपाल प्रहरीलाई दिने हो भने संविधान संशोधन गरेर उपत्यकाका तीन जिल्लालाई केन्द्र शासित जिल्ला वा प्रदेशका रूपमा स्थापना गर्नुपर्ने बताए । उनले संविधान र संघीयताविरोधी संशोधनमा समर्थन नजाउन संघीय सांसदहरूलाई आग्रह गरे । संसद् चलेको ६० दिनभित्र अध्यादेशलाई संघीय सांसदबाट पारित गराउनुपर्ने प्रावधान छ । पारित नभए स्वतः खारेज हुन्छ । सरकारको संघीयताविरोधी मानसिकता प्रस्ट भएको छ । यो निर्णय संविधान र संघीयताको विरुद्ध हो, उनले भने, यसलाई स्विकारेर जान सकिन्न । संवैधानिक अदालतमा जानेछौं ।काठमाडौंको शान्तिसुरक्षाको अधिकारलाई केन्द्रमार्फत ल्याउने सरकारको तयारीकै कारण प्रहरीको समायोजन रोकिएको थियो । काठमाडौंमा नेपाल प्रहरीकै संरचना रहने भएपछि त्यसैअनुसार मन्त्रिपरिषद्बाट नेपाल प्रहरी र ७ वटा प्रदेश प्रहरीको दरबन्दी स्वीकृत भएपछि समायोजनको प्रक्रिया अगाडि बढाइनेछ । अध्यादेशमार्फत गरिएको ऐन संशोधनमा नेपाल प्रहरीलाई दिइएको अध्यागमनसम्बन्धी कसुर अनुसन्धानको अधिकार हटाइएको छ । त्यस्तै, प्रदेश प्रहरीको अधिकारमा कारागार र हिरासत कक्षमा रहेका कैदी र बन्दीको व्यवस्थापन गर्ने विषयलाई पनि हटाइएको छ ।"
देउवालाई पौडेलको अल्टिमेटम,"(काठमाडौं)  कांग्रेसका वरिष्ठ नेता रामचन्द्र पौडेल पक्षले विधान, विधि र प्रक्रिया मिचेर गरिएका निर्णयहरू असोज १९ मा बस्ने केन्द्रीय कार्यसमिति बैठकअघि सच्याउन नेतृत्वसग माग गर्दै सोमबार पार्टी केन्द्रीय कार्यालयमा ज्ञापनपत्र दर्ता गरेको छ । माग सम्बोधन नभए चरणबद्ध आन्दोलन गर्ने चेतावनी पौडेल पक्षले दिएको छ । पौडेल पक्षले यसअघि पनि यिनै मुद्दामा केन्द्रित रहेर सभापति शेरबहादुर देउवालाई भेटेरै लिखित ज्ञापन बुझाएको थियो । सोमबार भने पदाधिकारी र केन्द्रीय सदस्यसमेत गरी २७ जनाको हस्ताक्षरमा ११ पेजको पत्र दिउँसो साढे १ बजे पार्टी केन्द्रीय कार्यालयमा दर्ता गराईएको हो । संस्थापनइतर पक्षमै रहेका पूर्वमहामन्त्री कृष्णप्रसाद सिटौला समूहले भने यसमा हस्ताक्षर गरेको छैन । देउवामाथि दबाब बढाउन पौडेल पक्षले मुद्दामा समान धारणा राख्दै आएका सिटौला समेतको सहभागिता चाहेको थियो । सिटौलाले आइतबार पौडेललाई भेटेरै आफ्नो समूहको छुट्टै अभियान हुने जानकारी गराएका थिए ।सिटौलाले आफ्नो पक्षको धारणा केन्द्रीय कार्यसमितिको बैठकमै छुट्टै राख्ने बताए । सभापति देउवाले साधन, स्रोत र अधिकार दुरुपयोग गर्दै महाधिवेशन आफ्नो कब्जामा पार्ने रणनीति बनाएको भन्ने चिन्ता पौडेल र सिटौला दुवै पक्षमा देखिन्छ । क्रियाशील सदस्यतामा चलखेल गरेर र पार्टीका कार्यकर्ताहरूलाई पद तथा जिम्मेबारी दिएर आफूतिर लोभ्याउने योजना सभापति देउवाले बनाएको उनीहरूको बुझाइ छ । देउवाले संस्थापन इतरपक्षको असहमतिका बीच हालसालै २० विभाग गठन गरेका छन् । पार्टी विधानमा २८ विभागको व्यवस्था भए पनि महाधिवेशनको मुखमा बहुमतको निर्णयबाट विभागको संख्या बढाएर ४७ पुर्याइएको हो । केन्द्रीय सदस्य प्रमुख रहने विभागमा देउवाले करिब ९ सय कार्यकर्तालाई मनोनयन गरेका छन् । महाधिवेशनको प्रक्रिया सुरु भइसकेपछि विभाग गठनको औचित्य नभएको पौडेल पक्षको तर्क छ । अर्कोतर्फ केन्द्रीय विभागको गठन नै पार्टी विधानविपरीत रहेको भन्दै यसको खारेजी हुनुपर्ने माग पनि पौडेल पक्षले उठाएको छ । विधानमा केन्द्रीय विभाग महाधिवेशन सम्पन्न भएर नेतृत्वले काम थालेको ६ महिनाभित्र गरिसक्नुपर्ने व्यवस्था छ । देउवाले विधानको उक्त व्यवस्थालाई निलम्बन नगरी नियमित कार्यकाल सकिएर महाधिवेशन घोषणा भइसकेपछि विभाग गठन गरेका हुन् ।पौडेल पक्षले सुशील कोइराला सभापति भएका बेला आफूले लिएको बाटो स्मरण गर्नसमेत देउवालाई आग्रह गरेको छ । विभाग गठन र भ्रातृसंस्थाको तदर्थ समिति गठनका विषयमा असहमति राखेर देउवाले त्यतिबेला केन्द्रीय सदस्यबाट राजीनामा दिनुको साथै केन्द्रीय कार्यालयमा आमरण अनशन राख्नेसम्मका कार्यक्रम गरेका थिए । देउवा सहमतिमा नआए त्यहिँ बाटो समात्ने योजना अहिले पौडेल पक्षको छ । माग सम्वोधन नगरिए चरणबद्ध बैधानिक बिरोधका कार्यक्रमहरू गर्छौं, केन्द्रीय सदस्य अर्जुननरसिंह केसीले भने । पछिल्लोपटक नेताहरूको नजर क्रियाशील सदस्यता वितरण तथा नवीकरणमा बढी केन्द्रित छ । क्रियाशील सदस्य नै पार्टीका सुरुका मतदाता हुन् । यिनै मतदाताबाट क्षेत्रीय प्रतिनिधि र क्षेत्रीय प्रतिनिधिले महाधिवेशन प्रतिनिधि चयन गर्छन् । देउवाले पार्टीमा मिसिएका अन्य दल, नेता तथा कार्यकर्तालाई समायोजन गर्दा क्रियाशील सदस्यतामाथि चलखेल बढाएको आरोप पौडेल पक्षको छ । डडेल्धुरामा जिल्ला सभापतिलाई बेवास्ता गरी तत्कालीन माओवादी केन्द्रबाट कांग्रेस प्रवेश गरेका जनकराज कलौनीमार्फत ११ सय ७ थान क्रियाशील सदस्यता केही समयअघि दिइएको थियो । विधानले क्रियाशील सदस्यता जिल्ला सभापतिमार्फत मात्रै पठाउन सकिने व्यवस्था गरेको छ । रसुवामा तत्कालीन नयाँ शक्ति पार्टीबाट कांग्रेस प्रवेश गरेकाको नाममा १२ सय सदस्यता वितरण गरिएको छ । अखण्ड नेपाल र अखण्ड नेपाल समानान्तरका नाममा १५१५ सय सदस्यता वितरण भएका छन् । विजयकुमार गच्छदार नेतृत्वको नेपाल लोकतान्त्रिक फोरम समायोजनका लागि २५ हजार क्रियाशील सदस्यता दिनेबाहेक अरू सबै निर्णय विधानको प्रक्रियाविपरीत रहेको पौडेल पक्षको आरोप छ । देउवाले नवप्रवेशी नेता र कार्यकर्ताको समायोजनका लागि केन्द्रबाट छुट्टै क्रियाशील सदस्यता दिने थालेका छन् । पछिल्लोपटक कांग्रेस प्रवेश गरेका राप्रपा नेता सुनिलबहादुर थापालाई सहमहामन्त्री र अन्य नेतामध्ये ५ जनालाई केन्द्रीय सदस्य र २ जनालाई आमन्त्रित सदस्य बनाउने निर्णय बिनाछलफल भएकामा पनि पौडेल पक्षको असन्तुष्टि छ । विधानअनुसार वडाबाटै क्रियाशील दिनुपर्ने माग पौडेल पक्षको छ । राष्ट्रिय पहिचान बोकेका सीमित व्यक्तिहरूका लागि बाहेक क्रियाशील सदस्यता वितरण पार्टी विधानले तोकेको वडा तहबाटै हुनुपर्छ, माथिबाट थोपर्ने हैन, पौडेल पक्षको ज्ञापनपत्रमा भनिएको छ, विधान, प्रक्रिया र परम्परालाई मिच्ने कार्य किमार्थ स्वीकार्य हुन सक्दैन ।"
मन्त्री हेरफेरमा दुई अध्यक्षबीच मतान्तर,"(काठमाडौं)  जतिसक्दो छिटो मन्त्रिपरिषद् पुनर्गठन गर्न छलफल चलाएका नेकपाका अध्यक्षद्वय केपी शर्मा ओली र पुष्पकमल दाहालबीच उपाध्यक्ष वामदेव गौतमका विषयमा मतान्तर देखिएको छ । गौतमको मुद्दा सर्वोच्च अदालतमा विचाराधीन रहेकाले टुंगो नलाग्दासम्म मन्त्रिपरिषद् पुनर्गठन गर्न नहुने दाहालको तर्क छ । प्रधानमन्त्री ओलीले भने असोज १४ गतेअघि नै मन्त्रिपरिषद् पुनर्गठन गर्नुपर्ने बताएका छन् । ओली उपप्रधानमन्त्री ईश्वर पोखरेललाई नै निरन्तरता दिएर अरू केही मन्त्री फेर्ने मनस्थितिमा छन् भने अर्का अध्यक्ष दाहालले उपाध्यक्ष गौतम र प्रवक्ता नारायणकाजी श्रेष्ठलगायत शीर्ष नेताहरूलाई सरकारमा पठाउन चाहेका छन् । दाहालको चाहनामा वरिष्ठ नेताहरू झलनाथ खनाल र माधवकुमार नेपालको समेत साथ छ । वामदेव कमरेड मन्त्री बन्ने चाहना राखेर नै राष्ट्रिय सभामा जानुभएको हो, अदालतले नै रोक्यो भने छुट्टै कुरा, नत्र उहाँले नै चाहेका बेला पार्टीले नबनाउने भन्ने हुँदैन, त्यसैले अहिले नै मन्त्रिपरिषद् पुनर्गठनमा हतार नगरौं भन्ने प्रचण्डजीको कुरा हो, स्रोतले कान्तिपुरसित भन्यो । तर उपाध्यक्ष गौतमलाई सरकारमा ल्याउँदा उपप्रधानमन्त्री नै दिनुपर्ने र त्यसले अहिलेको समीकरणमै असर पुर्याउने भएकाले सचिवालयका अरू सदस्यहरूलाई सकभर मन्त्रिपरिषद्मा सामेल नगर्ने मनस्थितिमा ओली रहेको उनीनिकट स्रोतको भनाइ छ । स्थायी कमिटी सदस्य सुवास नेम्वाङले पनि अहिले दुई अध्यक्षबीचको संवादमा गौतमको विषय चर्चामा रहेको बताए । उहाँको मुद्दा अदालतमा विचाराधीन छ, त्यसैले दुई अध्यक्षबीचको छलफलमा यो इस्यु होइन, नेम्वाङले कान्तिपुरसँग भने, सोमबार भएको भेटमा अलिकति कुरा मिल्न बाँकी रहेको र एकदुई दिनमा टुंगिहाल्छ भनेर मलाई अध्यक्षहरूले सुनाउनुभएको छ । दुई अध्यक्षबीच सोमबार संवाद हुँदा केहीबेर बैठकमा बसेका नेम्वाङले मन्त्रिपरिषद् पुनर्गठनबारेको छलफल सकारात्मक रूपमा अघि बढेको भए पनि सहमति जुटिनसकेको बताए । असोज ६ गतेको सचिवालय बैठकयता लगातार छलफलमा जुटेका अध्यक्षयद्वयबीच तीनवटा मन्त्रालय टुक्य्राएर २४ पुर्याउने विषयमा मात्रै सहमति बनेको उनीहरू निकट स्रोतको दाबी छ । कसलाई सरकारबाट निकाल्ने र सरकारमा पठाउने भन्नेबारेमा उहाँहरूबीचमा अझै ठोस सहमति बनिनसकेकाले तत्कालै मन्त्रिपरिषद् पुनर्गठन होलाजस्तो मलाई लागेको छैन, ओलीनिकट एक नेताले कान्तिपुरसँग भने, सबैभन्दा ठूलो समस्या नै ओलीले निकाल्न चाहेका मन्त्री दाहालले राख्न चाहेका छन्, दाहालले निकाल्न खोजेका मन्त्रीहरू ओलीले राख्न चाहेका छन् ।अध्यक्षद्वयबीच भागबन्डा नमिल्दासम्म मन्त्रीहरू राख्नेहटाउने काम सुरु भइहाल्ला भनेर आफूलाई पनि नलागेको वरिष्ठ नेता खनालले बताए । दुई अध्यक्षबीच दिनदिनै छलफल भइरहेको छ, तर कुरा मिलिसकेको जस्तो मलाई लाग्दैन, उनले भने, स्थायी कमिटी र सचिवालय बैठकले दिएको म्यान्डेटअनुसार नै मन्त्रिपरिषद् पुनर्गठन होला भनेर आशा गरौं न । उनले दुई अध्यक्षबीचमै भइरहेको सघन छलफलले चाँडै टुंगो लगाउने बताए । गत असोज ४ मा भएको नेकपा सचिवालय बैठकमा मन्त्रिपरिषद् पुनर्गठनबारे छलफल भएको थियो । छलफलमा अध्यक्ष दाहाल, वरिष्ठ नेताहरू खनाल र नेपाल तथा प्रवक्ता श्रेष्ठ मन्त्रिपरिषद् पुनर्गठनको अनुभूति हुने गरी व्यापक हेरफेर गर्नुपर्ने पक्षमा थिए । प्रधानमन्त्री ओली भने सकेसम्म छिटो केही मन्त्रीलाई मात्रै हेरफेर गर्नुपर्ने पक्षमा देखिएका थिए । त्यसपछि अध्यक्षद्वयलाई मन्त्रिपरिषद् पुनर्गठनको मापदण्ड तयार पार्ने जिम्मेवारी दिइएको थियो । त्यही आधारमा अध्यक्षहरूले तारन्तार छलफल अघि बढाए पनि आधारभूत मापदण्डमै कुरा नमिलेको हो । हुन त फलानोफलानो हटाएर सरकारमा फलानोफलानो राख्छु भन्ने अधिकार प्रधानमन्त्रीजीलाई छ, दाहालनिकट एक नेताले भने, तर भर्खरै पार्टी मिलेको सन्देश दिने भनेर लागिरहेका बेला दुई अध्यक्षले एक्लाएक्लै निर्णय गर्नुहोला भन्ने लाग्दैन ।"
उत्तरी ३ नाकामा थप बीओपी,"सुर्खेत (कास) सशस्त्र प्रहरी बलले चीनसँग सीमा जोडिएका कर्णालीका तीन नाकामा बोर्डर आउट पोस्ट (बीओपी) राख्ने भएको छ । हुम्लाको चाक्से (लिमी), मुगुको नाग्चेनाङ्ला र डोल्पाको तिन्जे नाकामा बीओपी राख्ने प्रक्रिया अन्तिम चरणमा पुगेको सशस्त्रको सुर्खेतस्थित महेश्वरी बाहिनीले जनाएको छ । प्रमुख नाका हुम्लाको हिल्सामा भने असार ६ गते पोस्ट स्थापना भइसकेको छ ।बाहिनीपति डीआईजी हरिश्चन्द्र अधिकारीले दसैंअघि वा लगत्तै मुगुको नाग्चेनाङ्ला नाकाको रेखदेख गर्ने गरी मुगुमकार्मारोङ गाउँपालिका२, मुगुमगाउँमा पोस्ट राख्ने तयारी भइरहेको बताए । यो ठाउँ समुद्री सतहदेखि करिब ३ हजार २ सय मिटर उचाइमा अवस्थित छ । नाग्चेलाङ्ना नाका भने ४ हजार ९ सय मिटर उचाइमा छ । सशस्त्रले मुगुमगाउँमा पोस्ट राखिसकेपछि मात्र तिन्जे र चाक्से नाकामा राख्ने योजना बनाएको छ । तिन्जेमा पोस्ट राख्न हेलिकप्टरबाट सामान ओसानुपर्ने डीआईजी अधिकारीले बताए । डोल्पा सदरमुकाम दुनैबाट तिन्जे पुग्न करिब चार दिन समय लाग्छ । तीनवटै नाकाका लागि पोस्ट राख्ने स्थान हेरिसकेका छौं, उनले भने, तत्काल सरकारी भवन प्रयोग गरेर पछि स्थायी संरचना बनाउने तयारी भएको छ ।मुगुका सहायक प्रमुख जिल्ला अधिकारी केशव ज्ञवालीसहितको टोलीले पोस्ट स्थापनाका लागि मुगुमगाउँको स्थलगत अध्ययनसमेत गरिसकेको छ । ज्ञवालीका अनुसार तत्कालका लागि स्थानीय स्वास्थ्यचौकीको भवन प्रयोग गर्न सिफारिस गरिएको छ । स्थायी रूपमा संरचना बनाउन तीन स्थानमा जग्गा हेरिएको उनले बताए । त्यहाँ जग्गाको समस्या छैन, प्राविधिक रूपमा जहाँ उपयुक्त हुन्छ, त्यहीं भवन बनाउन सकिन्छ, उनले भने, सशस्त्र तयारी अवस्थामा छ भने त पोस्ट स्थापना गर्न कुनै कठिनाइ छैन ।"
'जेल पठाउने धम्कीले २८ दिनसम्म घटना गुपचुप,"(बर्दिया)  राजापुर नगरपालिकाकी १९ वर्षीया विवाहित युवतीले सशस्त्र प्रहरीका दुई जवानले बलात्कार गरेको आरोप लगाएकी छन् । कैलालीमा कार्यरत ती जवानले १४ वर्षीया बहिनीमाथि पनि यौन दुर्व्यवहार गरेको उनको भनाइ छ । कैलालीस्थित नेपालभारत सीमाको श्रीलंका गाउँमा तैनाथ जवानले यस्तो कार्य गरेको पीडितले बताए ।२८ दिनअघि भएको उक्त घटना आइतबार सार्वजनिक भएको हो । सुर्की (बाबियो) काटेर र माछा मारेर फर्किने क्रममा साँझ परेपछि जंगल पार गराउन सहयोग माग्दा जवानहरूले नर्सरीमा जबर्जस्ती गरेको युवतीको भनाइ छ । अज्ञात व्यक्तिले फोन गरेर गलत कुरा कसैलाई बताए झूटो मुद्दामा जेल पठाउने धम्की दिएपछि यतिन्जेल त्रासमै बस्यौं, उनले भनिन्, एक साताअघि जंगल जाँदा ती व्यक्तिले पुनः पिछा गरेपछि घरमा आएर श्रीमान्लाई जानकारी गराएको हुँ । पीडितहरू मुक्त कमैया परिवारका हुन् ।बर्दियाकैलाली सिमानामा घना जंगल भएकाले यहाँका बासिन्दा घाँसपात र माछा मार्न त्यहाँ जाने गर्छन् । पीडित युवतीले हतियारसहित आएका ती जवानले धोबिनपुर र फत्तेपुरको बीचमा साथीलाई फोन गरेर बोलाएर हतियार बुझाएको सुनाए । एउटाले मलाई बलात्कार गर्यो, १९ वर्षीया युवतीले भनिन्, बहिनीलाई यौन दुर्व्यवहार गरे । कसैलाई भने ठीक नहुने धम्की दिए । स्थानीय बडघर राजु चौधरी र पीडितका आफन्तले आइतबार वडा कार्यालय गएर वडाध्यक्ष रमन रेग्मीलाई घटनाबारे जानकारी गराएका छन् । वडामा छलफल गरेर कारबाही प्रक्रिया अघि बढाउने भन्दै उनीहरू आएको अध्यक्ष रेग्मीले बताए । इलाका प्रहरी राजापुरमा भने घटनाबारे उजुरी नपरेको प्रहरी नायब उपरीक्षक मीन घलेको भनाइ छ । घटनाबारे वडाध्यक्ष र बडघरले जानकारी गराए पनि पीडितबाट उजुरी आएको छैन, उनले भने । घटनाबारे जानकारी लिन सोमबार बिहान वडाध्यक्षसहितको टोली कैलालीको श्रीलंकास्थित सशस्त्र प्रहरीको पोस्ट पुगेको थियो । कैलालीका सशस्त्र प्रहरी उपरीक्षक दीपेन्द्र कुँवरले आरोपित जवानले उक्त घटनामा संलग्न नभएको दाबी गरेको बताए । सशस्त्रका डीएसपी भीम चन्दको टोलीलाई सत्यतथ्य बुझ्न पठाएका छौं, उनले भने, प्रमाणित भए प्रचलित कानुनअनुसार अनुसन्धान गरी कारबाही गर्नेछौं ।"
रेडक्रसको तदर्थ समितिले तलब भत्ता नदिने,"काठमाडौं (कास) नेपाल रेडक्रसको तदर्थ समितिले आफ्ना पदाधिकारी र सदस्यहरूलाई तलब तथा बैठक भत्ता नदिने र विगतमा भएका विकृति सुधार गर्ने निर्णय गरेको छ । समितिले श्वेतपत्र जारी गरेर संस्थामा भएका विकृति तथा विसंगतिहरूलाई विभिन्न अध्ययन कार्यदलले दिएको सुझावका आधारमा सुधार गर्ने प्रतिबद्धता जनाएको हो । जिल्ला प्रशासन कार्यालय काठमाडौंले गरेको छानबिनअनुसार रेडक्रसका तत्कालीन पदाधिकारीले ०४९ देखि तलब भत्ता लिएको पाइएको थियो । ०७२ को भूकम्पमा दाताले दिएको राहत रकमबाट समेत तलब लिएको पाइएको छानबिनबाट पुष्टि भएको थियो । छानबिन समितिले तलबबापत लिएको रकम फिर्ता गराउन सिफारिस गरे पनि तत्कालीन पदाधिकारीले कानुनसम्मत भएको भन्दै तिर्न आनाकानी गरिरहेका छन् । १ हजार ५ सय ३७ उपशाखा, ७७ जिल्ला शाखा, सातवटा प्रदेश समिति र एक केन्द्रीय समिति रहेको रेडक्रस अनियमितता र विवादमा मुछिएपछि संस्था नवीकरणसमेत हुन सकेको छैन । संस्थाको अस्तित्व कायम गर्न नवीकरणको प्रक्रिया अघि बढाउने श्वेतपत्रमा उल्लेख छ । नियमअनुसार संस्था नवीकरण नभई निर्वाचन हुँदैन । त्यसैले संस्था नवीकरणलाई प्राथमिकतामा राखिएको तदर्थ समितिका अध्यक्ष नेत्र तिम्सिनाले बताए । रेडक्रसको केन्द्रीय कार्यसमितिले असोज २९ र ३० गते निर्वाचनको मितिसमेत तय गरिसकेको छ । सरकारले संस्था नवीकरण, कर चुक्ता, समाज कल्याण परिषद्मा कार्यक्रम स्वीकृति, अनुमोदन तथा अनुगमनजस्ता कानुनी र वैधानिक विषयहरूमा रहेका समस्या टुंग्याउन तत्कालीन कार्यसमिति भंग गरी तदर्थ समिति गठन गरेको हो ।"
प्रमाण नै थिएन त ?,"दिल्लीस्थित अस्ट्रेलियाको हाई कमिसनका कन्सुलरले २०७० असोज १७ गते अख्तियारका प्रमुख आयुक्तलाई भेटी एक सीडी हस्तान्तरण गरेका थिए । त्यसमा पोलिमर प्रकरणसँग जोडिएका महत्त्वपूर्ण सूचना रहेपनि तत्कालीन अख्तियार प्रमुख लोकमानसिंह कार्कीले कारबाही अघि बढाएनन् ।अस्ट्रेलियाली प्रहरीको अनुसन्धान र त्यस क्रममा अख्तियारमा बुझाइएको छानबिन प्रतिवेदनमा राष्ट्र बैंकका तत्कालीन नोट विभाग प्रमुख पौड्यालले नोट छपाइका क्रममा घूसबापत अस्ट्रेलियन डलर ७ हजार ७ सय ३५ बुझेको भनी उल्लेख थियो । राष्ट्र बैंकमा पोलिमर नोट छाप्ने योजना बढ्नुअघि नै नोट प्रिन्टिङ लिमिटेडका पदाधिकारीले सक्रियता बढाएको अस्ट्रेलियाली प्रहरीको अनुसन्धानबाट खुलेको थियो । लिमिटेडका नेपाल एजेन्ट पाण्डेले इन्भेस्टमेन्ट बैंकको सञ्चालक रहेका आफ्ना भाइ पृथ्वीबहादुरलाई आफ्नो काम दिएको भनी इमेलमा उल्लेख गरेका थिए । त्यतिबेला हिमालयन बैंकको कार्यकारी निर्देशकलाई पनि त्यो जिम्मा दिइएको उल्लेख थियो, तर त्यसमा कार्यकारी निर्देशकको नाम छैन । कुराकानीकै क्रममा नोट प्रिन्टिङका स्टेभन वङले क्रिप्सनलाई लेखेको इमेलमा राष्ट्र बैंकका गभर्नर पाण्डेको नातेदार भएको र त्यसले हामीलाई झनै फाइदा पुग्ने उल्लेख छ । नोट प्रिन्टिङ लिमिटेडले भने औपचारिक रूपमा राष्ट्र बैंकका नोट विभाग प्रमुख पौड्याललाई कोटेसन पठाई ५ करोड थान नोट छापेको खण्डमा प्रतिहजार ६८ डलरका दरले दिन सकिने भनी उल्लेख गरेको अख्तियारको आरोपपत्रमा समावेश थियो । २००१ अगस्ट ९ मा नेपाल राष्ट्र बैंकका तत्कालीन गभर्नर रावलले अस्ट्रेलियाका गभर्नरलाई पोलिमर नोट छाप्न कुनै समस्या नभएको भनी इमेल गरेका थिए । उक्त पत्राचार टेन्डर हुनुभन्दा पहिलेको हो । त्यतिबेला आरोपपत्रसाथ पेस भएको विवरणअनुसार कुराकानी चल्दै गएपछि अस्ट्रेलिया र नेपाली प्रतिनिधिले थाइल्यान्ड र बैंककमा गभर्नरसँग भेटघाटको योजना बुने र भेटघाटसमेत भयो । कुराकानी र भेटघाटको लहरो तत्कालीन प्रधानमन्त्री शेरबहादुर देउवासम्म पुगेको इमेल संवादबाट थाहा हुन्छ । नोट प्रिन्टिङका ब्यारी ब्रान्डीले जोनलाई २००१ डिसेम्बर ५ मा इमेल लेख्दै केही घण्टाअघि पाण्डेले प्रधानमन्त्रीलाई भेटेको जानकारी दिइएको छ । प्रधानमन्त्रीले यति कामका लागि मन्त्रिपरिषद्बाट अनुमोदन आवश्यक नपर्ने भन्दै गभर्नरले नै त्यति गर्न सक्ने बताएको भनी इमेलमा उल्लेख थियो । उनीहरूको कुराकानीलाई आधार मान्दा, टेन्डर प्रक्रिया केवल औपचारिकताका लागि थियो भन्ने देखिन्छ । उनीहरूले इमेल कुराकानीकै क्रममा टेन्डर आफ्नो पक्षमा हुने भनी सुनिश्चित गरेका थिए । अस्ट्रेलियाबाट गोप्य संवाद र कुराकानीको प्रमाण संकलन गर्न सकेको अख्तियारले राष्ट्र बैंकबाट ५ प्रकारका कागजात नपाएको भनी आरोपपत्रमा उल्लेख गरेको छ । जसमा बोलपत्र आह्वानका सूचना, दोस्रो चरणको बोलपत्रमा संलग्न कम्पनीको बोलपत्र, पहिलो र दोस्रो चरणको बोलपत्र मूल्यांकनको विवरण, रद्द भएको बोलपत्रको विवरण, बोलपत्रका क्रममा परेका उजुरी र नोट प्रिन्टिङ लिमिटेड, अस्ट्रेलियासँग राष्ट्र बैंकले गरेको सम्झौताको विवरणसमेत पाउन नसकेको उल्लेख थियो ।"
"विद्यालय खुले, मास्क छैन","(बाजुरा)  विद्यार्थी न शिक्षक, कसैको मुखमा मास्क छैन । विद्यालयमा न हात धुने व्यवस्था छ, न सेनिटाइजर नै । कोरोना महामारीकै बीच बूढीगंगा नगरपालिकास्थित धुराल्सैन माध्यमिक विद्यालय सञ्चालन भएको एक साता भयो । ६ महिनापछि विद्यालय खुलेकाले विद्यार्थीहरू उत्साहित त छन्, तर आधारभूत स्वास्थ्य सुरक्षा सतर्कता अपनाइएको देखिँदैन ।मास्क किनेर लगाऊँ भने किन्ने पैसा छैन, कक्षा १० मा पढ्ने पुष्पा तिमिल्सिनाले भनिन्, मास्क लगाउनुपर्छ, हात धुनुपर्छ, नभए सेनिटाइजर प्रयोग गर्नुपर्छ भन्ने थाहा भएर मात्र के गर्नु ? । धुराल्सैनमा अध्ययनरत पुष्पा मात्रै होइन, आर्थिक रूपमा कमजोर अभिभावकले आफ्ना छोराछोरीलाई विद्यालय पठाउँदा मास्क किनेर लगाइदिने सामर्थ्य नराख्ने प्रधानाध्यापक महासिंह थापाले बताए ।यहाँ ४ सय जनाभन्दा बढी विद्यार्थी पढ्छन् । हामीले सबै विद्यार्थीलाई अनिवार्य रूपमा मास्क लगाएर आउन त भन्छौं । तर अधिकांश अभिभावकहरूको मास्क किनेर दिने अवस्था पनि छैन, थापाले भने, विद्यालय आफैंले मास्क र सेनिटाइजर किनेर दिने अवस्था पनि छैन । सुरुको दिन त एकएकवटा मास्क दिएको उनले बताए ।यो विद्यालय बाजुरामा जिल्ला बाहिरबाट आएका धेरैलाई राखिएको क्वारेन्टाइन स्थल पनि हो । यहाँ क्वारेन्टाइनमा रहँदा एक बालिकाको कोरोना संक्रमणका कारण मृत्युसमेत भएको थियो । क्वारेन्टाइन हटाएर हाल विद्यालय सञ्चालन गरिए पनि पानीको अभाव भन्दै हातधुने व्यवस्थासमेत छैन । यसले थप जोखिम बढाएको पुष्पाको गुनासो छ । समयसमयमा साबुनपानीले हात धुन पाए पनि हुन्थ्यो । हाम्रो विद्यालयमा त्यो सुविधा पनि छैन, उनले भनिन् । लकडाउनयता बन्द जिल्लाका अधिकांश विद्यालयहरूमा अहिले पठनपाठन सुरु भएको छ । तर सम्बन्धित स्थानीय तह, शिक्षक, अभिभावक तथा व्यवस्थापन समितिहरूले विद्यालय सञ्चालन गर्दा अपनाउनुपर्ने स्वास्थ्य सुरक्षाका न्यूनतम मापदण्डहरूमा भने ख्याल गरेका छैनन् ।बूढीगंगा नगरपालिकामै रहेको झाली आधारभूत विद्यालयमा दुई महिनासम्म भारतबाट आएकाहरूलाई राखिएको थियो । जसमध्ये १४ जनामा संक्रमण पुष्टि भए पनि पुनः जाँच नगरी घर पठाइएको थियो । उनीहरूको सम्पर्कमा आएका कसैको पनि जाँच भएन । यस्तोमा क्वारेन्टाइन बनाइएको विद्यालयलाई निर्मलीकरण नगरी सञ्चालनमा ल्याइयो । तीन कक्षासम्म पढाइ हुने यस विद्यालयमा डेढ सय बालबालिका पढ्छन् । लामो समयपछि विद्यालय खुलेकाले विद्यार्थीहरू उत्साहित त छन् तर विद्यालय आउँदा कसैले मास्क लगाउँदैनन् । कपडाकै भए पनि मास्क लगाएर आउनू भन्ने गरेका छौं तर कसैले लगाउँदैनन्, शिक्षिका उज्याली विकले भनिन्, विपन्न परिवारका बालबालिका अध्ययनरत भएकाले उनीहरूका अभिभावकले मास्क किनेर विद्यालय पठाउने अवस्था पनि छैन । उनले विद्यालयमा पर्याप्त ठाउँ नभएकाले भौतिक दूरी कायम गराएर पढाउनसमेत नसकिएको स्विकारिन् । उनका अनुसार पानीको प्रबन्ध नहुँदा यहाँ पनि हात धुने व्यवस्था छैन । म्याडमले मास्क लगाएर आउनू भनेको छ, किनिदिनुस् भनेर छोरीले जिद्दी गर्छे, झालीकी स्थानीय बिस्ना लोहारले भनिन्, सहारा केही नभएकी मैले बालबच्चाको छाक त अरूको घरबाट मागेर चलाउँछु, मास्क किन्न पैसा कहाँबाट पाउनू ? समुदायमा धेरैको आर्थिक अवस्था विस्नाभन्दा फरक नभएको शिक्षक खगेन्द्र कुटवाल बताउँछन् । बूढीगंगाका नगर प्रमुख दीपकविक्रम शाहले विद्यालय सञ्चालन गर्दा आवश्यक स्वास्थ्य सतर्कता अपनाउन भने पनि लथालिंग अवस्था देखेको स्विकारे ।छेडेदह गाउँपालिकास्थित भवानी माविमा स्वास्थ्य सुरक्षा सतर्कताको अवस्था झनै कमजोर छ । शिक्षक पदमबहादुर रावतका अनुसार अभिभावकको कमजोर आर्थिक अवस्था र बजारमा सर्वसुलभ रूपमा नपाइँदा मास्क लगाउनुपर्ने नियम कार्यान्वयन हुन सकेको छैन । गाउँघरमा सारै लापरबाही छ । भारतबाट दिनहुँ आएकै छन्, उनले भने, न परीक्षण छ, न त सतर्कता नै । किन्न चाहनेले समेत बजारमा मास्क, सेनिटाइजर, पन्जा पाउँदैनन् । टाँटे स्वास्थ्य चौकीका अहेब मीनबहादुर कटुवाल भन्छन्, सबैतिर पसलमा सर्जिकल मास्क पाइँदैन । पाइयो भने पनि एउटाको १५ रुपैयाँ लिन्छन् ।"
प्रदेश २ लोकसेवालाई कर्मचारी भर्ना गर्न स्वीकृति,"धनुषा (कास) प्रदेश लोक सेवालाई प्रदेश २ सरकारले कर्मचारी भर्ना प्रक्रिया अघि बढाउन स्वीकृति दिएको छ । सोमबारको मन्त्रिपरिषद् बैठकले प्रदेशमा प्राविधिक कर्मचारी भर्ना गर्न आयोगमार्फत प्रक्रिया अगाडि बढाउने निर्णय गरेको हो । बैठकले संघीय ऐनअनुसार प्रदेश लोक सेवा आयोगलाई स्वास्थ्य र इन्जिनियरिङ सेवातर्फ सातौं तहसम्मका कर्मचारी भर्ना गर्न अनुमति दिएको छ । यस्तै, आयोगको सचिवमा आन्तरिक मामिला तथा कानुन मन्त्रालयका सचिव वीरेन्द्र यादवलाई जिम्मेवारी दिइएको छ । आयोगमा २५ जना कर्मचारीको दरबन्दी तोक्ने पनि बैठकले निर्णय गरेको सरकारका प्रवक्ता एवं आन्तरिक मामिला तथा कानुनमन्त्री ज्ञानेन्द्र यादवले बताए । संघीय सरकारले निजामती सेवासम्बन्धी कानुन नबनाउँदा प्रदेशको कानुनसमेत प्रदेशसभामा अड्किएको छ, उनले भने, कानुन आउन ढिला भएकाले प्रदेशलाई आवश्यक कर्मचारी भर्ना गर्न आयोगलाई अनुमति दिइएको हो ।"
पीसीआर परीक्षणको पीडा,"राजधानीको टेकुस्थित शुक्रराज ट्रपिकल तथा सरुवा रोग अस्पतालमा कैयौं दिनयता कोरोना भाइरसको संक्रमण भएनभएको पहिचानका लागि पीसीआर परीक्षण गराउन रातविरात लागेको भीड र उनीहरूले भोग्नुपरेको सास्तीको ऐनामा एकसाथ दुई तस्बिर देखिन्छन् एउटा, सरकारी निकायको चरम अव्यवस्था र अर्को, काठमाडौंका घरधनीहरूको निर्मम व्यवहार । संक्रमित नभएको प्रमाणपत्रकै लागि हरेक रात, वर्षातको समयमा बालबच्चासमेत च्यापेर चिसो भुइँमा सुत्न आएका मानिसको भीड देख्दादेख्दै परीक्षण दर बढाउने उपाय नथाल्नु सरकार समस्याप्रति गम्भीर नभएको मात्र होइन, यी निरीहजनप्रति संवदेनशील नबनेको दृष्टान्त पनि हो । र, पीसीआर परीक्षण यति झन्झटपूर्ण भएको थाहा भैसक्दासमेत घरपट्टीहरूले पनि स्वास्थ्य सावधानीका वैकल्पिक उपाय सुझाउनुको सट्टा यसमै जोड दिनु अन्यायको हद हो ।कसैको घरमा भाडामा बस्नुको अर्थ त्यहाँ शरणार्थी बन्न भीख माग्नु होइन । शरणार्थी नै बन्दा पनि मानवताको नाता हुन्छ । भाडामै बस्दा त लेनदेनमा आधारित लिखितअलिखित सम्झौताबमोजिम त्यहाँ डेरावालको भोगाधिकार नै लाग्छ । तर, काठमाडौंबाहिरबाट खासगरी कोरोना भाइरसको संक्रमण दर उच्च रहेका तराईका जिल्ला र भारतबाट आउने मानिसहरूलाई राजधानीका कतिपय घरपट्टीहरूले यतिबेला जसरी पीसीआर परीक्षणको प्रमाणपत्रबिना घरमा बस्न नदिने उर्दी जारी गरेका छन्, त्यो डेरावालहरूको हकविरुद्ध मात्र छैन, सरासर मानवताको खिलाफमा पनि देखिन्छ । यदि मुलुकमा सहज र सुलभ रूपमा पीसीआर परीक्षण हुन्थ्यो भने यो सवालै उठ्दैनथ्यो । जब निःशुल्क पीसीआर परीक्षण एक महाभारत छ, तब यो जान्दाजान्दै घरधनीहरूले आफूलाई क्रूर र अमानवीय बनाउनु हुँदैन ।घरभेटीले जसरी पनि कोरोना संक्रमित नभएको रिपोर्ट लिएर मात्रै आउनू भनेपछि अन्यत्रबाट राजधानी आएकाहरू कति त झोलै नबिसाई टेकु अस्पताल पुग्ने गरेका छन् । निजी अस्पतालहरूमा परीक्षण गराउँदा पैसा लाग्ने भएकाले विपन्नहरूसित जति भीड भए पनि टेकु जानुको विकल्प छैन । आर्थिक चहलपहल खुम्चिएको र आम्दानीका बाटोहरू लामो समय बन्द भएको यो संकटका बेला न्यून वर्गकाले थोरै पैसा तिर्ने क्षमता पनि गुमाइसकेका छन् । त्यही भएर, जसरी पनि निःशुल्क परीक्षणस्थल पुग्न विवश छन् उनीहरू । तर, त्यहाँ राति नै पुग्दा पनि पालो पाइन्छ भन्ने छैन । लगातार दुई रातसम्म लाइन बस्दा पालो नपाएपछि अघिल्लो साँझदेखि नै अस्पताल पुग्ने पनि छन् । शरदको चिसो पलाउन थालिसकेका यी रातमा अस्पतालको भुइँमा नियतिका नाममा बिताउनु चानचुने कुरा होइन, यसप्रति सबै संवेदनशील बन्नुपर्छ ।टेकु अस्पतालको परीक्षण क्षमता दिनमा तीन सयको छ, तर त्यहाँ दिनमै सात सय जनासम्म लाइन लाग्ने गरेका छन् । अरू सरकारी अस्पतालहरूको पनि झन्डै यस्तै हालत छ । यसरी परीक्षण गराउन खोज्नेहरूमध्ये कुनै लक्षण देखिएका, यात्रा विवरण भएका र संक्रमितसित सम्पर्कमा पुगेकाहरूभन्दा बढी घरभेटीको उर्दी पालना गरेकाहरू बढी छन् । एकातिर यस्तो भीडमा निरोगीलाई पनि संक्रमण सर्ने जोखिम छ भने अर्कातिर, कोरोनाले भन्दा प्रमाणपत्र लिने धपेडीले नै बिरामी हुने अवस्था पनि देखिन्छ । तसर्थ, जनशक्ति र प्रयोगशालाको क्षमता बढाएर इच्छुकहरूको एकाध घण्टामै परीक्षण गराउने व्यवस्था सरकारले गर्नुपर्छ । एकै ठाउँमा भीडभाड हुँदा संक्रमणको जोखिम हुने भएकाले सरकारले स्वाब संकलन केन्द्रहरूलाई विकेन्द्रित गर्नुपर्छ ।हिजो लकडाउन ले लखेटेर गाउँ पुगेका उनीहरूलाई आज भोकमरीले सहरतिरै खेदेको हो । उसै त दीनहीन उनीहरूलाई राज्यको अकर्मण्यता र घरधनीहरूको अविवेकीपनले थप हन्डर खुवाउनु हुँदैन । पक्कै पनि, यतिबेला संक्रमण उच्च भएका जिल्लाबाट काठमाडौं उपत्यका आउने हुन् या यहाँबाट अन्यत्र जाने, जो कोहीले स्वास्थ्य सावधानी अपनाउनुपर्छ । पीसीआर परीक्षण गराउन असम्भव भएको अवस्थामा दुई सातासम्म आफूलाई अलग्गै राख्नुपर्छ, हरेकसित व्यक्तिगत दूरी कायम राख्नुपर्छ । यसको मतलब, उनीहरू जुन घरमा बस्छन्, त्यहाँको सम्पूर्ण वातावरण दूषित हुने होइन । कम्तीमा दुई मिटर भौतिक दूरी कायम राख्ने, एउटै भाँडाकुँडा र शौचालय प्रयोग नगर्ने हो भने संक्रमण सर्दैन । फेरि बाहिरबाट आउनेबित्तिकै सबैमा संक्रमण हुन्छ भन्ने पनि हुँदैन । यदि कोही संक्रमित रहेछ भने पनि अरूलाई नसरोस् भनेर सबैले पर्याप्त सावधानीचाहिँ अपनाउनैपर्छ । त्यसैले अन्यत्रबाट आउनेबित्तिकै घरमै बस्न नदिनु आफैंमा अतिवाद हो, यस्तो व्यवहार गरिरहेका घरधनीहरू यो प्रवृत्तिबाट बाहिर निस्कनुपर्छ । पीसीआर परीक्षणको अनिवार्यता यथोचित कारण र राज्यको मार्गदर्शनका आधारमा हुनुपर्छ, घरधनीहरूको ढिपीका भरमा होइन ।"
कानुन कागजमै सीमित,"कागजमा धेरै कानुन बलियो भए पनि व्यवहारमा अवलम्बन गरेको पाइँदैन । एसिड छ्याप्ने, सवारी दुर्घटना, बोक्सी, बलात्कार, भ्रष्टाचार, हत्याजस्ता विषय पछिल्लो समय बढ्दै गइरहेछ । यस्ता धेरै घटना हुने गरेको भए पनि सरकारले एसिड प्रकरणलाई मात्रै केन्द्रमा राखेर कानुन परिमार्जन गरेको छ । एसिडभन्दा पनि बढी हुने गरेको बलात्कारका घटनालाई सरकारले अझै पनि प्राथमिकतामा राखेको छैन । एसिड प्रहारलाई मात्रै प्राथमिकतामा राख्दा अरू अपराधले प्रश्रय पाउने डर हुन्छ । यस्तै कानुन सवारी दुर्घटानामा पनि जारी गर्नुपर्छ । कुनै सवारीले कसैलाई ठक्कर दिई घाइते बनाएमा उसको सम्पूर्ण उपचार खर्च सवारी चालकले बेहोर्नुपर्ने व्यवस्था छ । तर मृत्यु भए निश्चित रकम तिरे पुग्छ । यसले सामान्य दुर्घटनामा परेकाहरूलाई पनि ब्याक गरेर मार्ने प्रवृत्ति मौलायो । सवारी दुर्घटनासम्बन्धी कानुन पनि परिमार्जन गर्नुपर्छ । सरकारले भर्खरै अध्यादेशमार्फत एसिडसम्बन्धी कानुन ल्यायो । यो कदम सकारात्मक छ तर कानुनी व्यवस्था हुँदैमा मात्र केही हुन्न । व्यवहारमा कसरी त्यसलाई लागू गरिन्छ भन्नेमा सफलता भर पर्छ । पछिल्लो समय अपराधीलाई राजनीतिक संरक्षणको आधारमा कैद भुक्तानी दिइँदै आइरहेका दृष्टान्त धेरै छन् । कानुन बन्दैमा हौसिनुपर्ने कारण देखिँदैन, बरु त्यसलाई अक्षरशः व्यवहारमा लागू गरियोस् भन्नेतर्फ जोडदार दबाब दिनुपर्ने हुन्छ । सुजन देवकोटा, पालुङटार४, गोरखा"
निजी अस्पतालको मनोमानी,"कोभिड१९ ले काठमाडौं उपत्यका र भारतसँगको सीमाक्षेत्र बढी प्रताडित भएको छ । कोरोनाको उपचारमा संलग्न अधिकांश स्वास्थ्यकर्मीले जिम्मेवारी वहन गर्दै आए पनि आलोचित हुनुपरेको छ । वीर अस्पताल पुर्याइएका कोरोना संक्रमितको हत्या गरी आँखा र मृगौला निकालेको हल्ला भाइरल भएपछि सर्वत्र हाहाकार मच्चियो । यो अपत्यारिलो अपराध कपोलकल्पित भनेर वीर अस्पतालले स्पष्टीकरण दिइसक्दा पनि अफवाह फैलाउनेमाथि कारबाही अझै भएको छैन । स्वास्थ्य क्षेत्रमा बढेको मनोमानी र संवेदनहीनताले सेवाभावको मर्ममाथि प्रहार गरेको छ । आचारसंहिता कागजमा सीमित हुन पुगेको छ । जस्तो नाम चलेका निजी अस्पतालहरूमा पीसीआर परीक्षण गर्दा सरकारले तोकेको २ हजार रुपैयाँको बेवास्ता गर्दै ४ हजार ४ सयसम्म असुल गर्नु, अस्पताल भर्ना भएकाले साधारण उपचारबापत लाखौं रुपैयाँ तिर्न बाध्य हुनु, सरकारले कोभिडको उपचार निःशुल्क बनाउन नसक्नु, दैनिक नर्सिङ चार्ज ४ हजार ८ सय तिराउँदा नर्सहरूलाई महिनाको १० देखि १५ हजार रुपैयाँ तलब दिनुलाई घोर निन्दनीय विषय मान्नुपर्छ, आर्थिक शोषणको पराकाष्ठा भन्नुपर्छ । उपत्यका प्रवेश गर्ने कर्मचारी, सर्वसाधारणको पीसीआर परीक्षण अनिवार्य गराइँदा सरकारी अस्पतालमा सम्भव नभएपछि निजी अस्पतालको शरण पर्नुको विकल्प देखिँदैन । उता सरकारी चिकित्सकको तलब ५० हजारबाट ३ लाख ६० हजार पुर्याउने प्रस्ताव पेस हुँदा नर्सको सुविधाबारे उल्लेख गरिएन । जबकि अधिकांश सरकारी, निजी अस्पतालहरूमा कार्यरत चिकित्सक कोरोना संक्रमितको नजिक नजाने, उपचारमा उदासीन देखिने, ढोकाबाट नर्सहरूसँग पुछताछ गरेर फर्कने गुनासो सुनिन्छ । र, यस्तो क्रियाकलाप आपत्तिजनक छ । के नेपालले पनि युरोप, अमेरिका, ब्राजिल, क्युबा, भारत लगायतमा झैं चिकित्सक, नर्सहरूको टिमवर्क बाट कोरोनाविरुद्धको लडाइँ जितेको हेर्न पाइएला ? बेथिति निर्मूल पार्न तीनै तहका सरकारले निगरानी बढाउला ? भुवनेश्वर शर्मा, चन्द्रागिरि२, काठमाडौं"
सहकारीको लगानी अनुत्पादक,"सहकारी संस्था अचेल गाउँगाउँ पुगेका छन् । धेरैजसो विपन्नले व्यवसाय गर्न सहकारीबाटै ऋण लिन्छन् । बैंकमा विभिन्न झन्झटको सामना गर्नुभन्दा नजिकैको सहकारीबाट कारोबार गर्न सजिलो हुन्छ । तर विडम्बना ती गरिब ऋणीसँग सहकारी संस्थाले महँगो ब्याजदरमा ऋण प्रवाह गरिरहेछन् । बैंकको भन्दा दोब्बर ब्याज असुलिरहेका छन् । सेवामुखी भावले नभई नाफामुखी उद्देश्यले कारोबार भैरहेको छ । कति सहकारीले बचतकर्ताको हिसाबकिताब हिनामिना गरी भागेका पनि छन् । ऋण तथा बचत सहकारीको ब्याज बैंकको हाराहारीमा हुनुपर्छ । बैंकसम्म पहुँच नपुगेका आर्थिक रूपमा कमजोर व्यवसायी गाउँघरमा धेरै छन् । प्रायः सहकारीको पैसाबाट कृषिमा लगानी गर्नेहरू मर्कामा छन् । बैंकमा पहुँच हुनेहरूले त्यहाँबाट पैसा ल्याएर सहकारीमा थुपार्छन् । र, त्यही पैसा किसानले महँगोमा चलाउँछन् । बैंकको ८ प्रतिशत ब्याजदर छ भने सहकारीको ११ देखि १८ प्रतिशत । हरेक सहकारी नाफामुखी मात्र नभई सेवामुखी पनि हुन जरुरी छ । लगानी उत्पादनमूलक क्षेत्रमा गरियोस् । रामेश्वर बासी, चाँगुनारायण९"
बिमा कम्पनीहरूको धोका,"कोरोना बिमालाई लिएर अहिले जब भुक्तानी दिनुपर्ने अवस्था आइपर्यो तब बिमा कम्पनीहरू विभिन्न बाहना देखाएर आमनागरिकलाई यो संकटको समयमा समेत दुःख दिन थालेका छन् । पछिल्लो समय हामी भुक्तानी दिन सक्दैनौं भनेर स्पष्ट रूपमा भन्दै छन् । पहिला जनताबाट पैसा उसुल्ने अनि अहिले भुक्तानी दिन्नौं भन्न सुहाउँछ ? समाजप्रतिको दायित्व बिर्सेर मुनाफामा मात्रै रमाउने यस्ता कम्पनीहरूलाई कसले नियन्त्रण गर्ने ? किन सरकार राष्ट्रिय बिमा कम्पनीमार्फत बिमा पोलिसी बिक्री गर्न पछि हटिरहेछ ? बिमा कम्पनीहरूले हिजो पनि बिमा रकम दिन अनाकानी गर्दै आएका थिए । बिमा समितिको जन्म बिमा कम्पनीको नियमनका लागि भएको हो तर त्यसो हुन सकेन । बिमा कम्पनीहरूले फाइदा हुन्छ भन्ने ठानेर भटाभट कोरोना बिमा भन्दै रकम उठाए । जब कोरोना संक्रमण फैलँदै गयो तब उनीहरू बिमा रकम दिन चाहेनन् । यो क्रियाकलापले बिमा कम्पनीको असली रूप उजागर गरेको छ । सरकारले यस्तो क्रियाकलापलाई नियन्त्रण नगर्दा बिमा गर्ने व्यक्तिहरू बिमा कम्पनीले जे भन्छ त्यही गर्न बाध्य छन् । योबाहेकको विकल्प छैन । यस बारे कसले बोल्ने ? रामकृष्ण बराल, जोरपाटी५ काठमाडौं"
खण्डन,"यस दैनिकमा बिहीबार प्रकाशित शंकामा रहँदै राजदूत π शीर्षकको समाचारमा मेरो नामसमेत जोडेकोमा आपत्ति जनाउँदछु । राजदूतहरूको सुनुवाइ र संसदीय सुनुवाइ समितिका कामबारे लेखिएको उक्त समाचारमा कन्सल्टेन्ट संजीव शर्मालाई अस्ट्रेलियाको तास्मानिया राज्यको अवैतनिक दुत नियुक्ति गर्न लागेको चलखेलबारे कुनै सांसदले सरोकार राख्न सकेनन् भनी मेरो नाम जोड्नुको नियत के होला ?अस्ट्रेलियामा रहेर कानुनसम्मत आफ्नो पेशा व्यवसाय गर्दै आएको म र मेरो संस्थालाई जोडेर चरित्र हत्या गर्न खोजेको उक्त समाचारको खण्डन गर्दछु । संजीव शर्मा, एक्सपर्ट फाउन्डेसन, सिड्नी, अस्ट्रेलिया"
लोककल्याणकारी माग पूरा गर,"स्वास्थ्य क्षेत्रका विकृतिहरू हटाउन ज्यानकै बाजी लगाएर चिकित्सक गोविन्द केसी पटकपटक अनशन बसिरहेका छन् । प्रत्येकचोटि सहमति हुन्छ तर त्यसको पालना हुन्न । अघिल्लो सहमति कार्यान्वयन गराउन बाध्य भएर फेरि अनशन बस्नुपर्छ । हरेकपटक केसीलाई केटाकेटीका भाँडाकुटी खेलमा झैं फकाईफुल्याई जुस खुवाइन्छ । त्यसपछि केही समयका लागि थन्क्याइन्छ । राज्यसँग गरिएका समझदारी धोका साबित भइरहेछन् । यसपालि पनि उनी धोका पाउने मनसायले अनशन बसिरहेझैं लाग्छ । उनको १९ औं अनशनको १४ दिन बितिसक्यो तैपनि राज्य अलिकति पनि गम्भीर भएको छैन । उनलाई उमेरले पनि धेरै दिन अनशन बस्न दिँदैन । एक थोपा पानी र एक दाना अन्न पनि मुखमा नहाली बस्न केसी अभ्यस्त भइसके । कोरोना महामारीको बेला उनलाई संक्रमणको पनि उत्तिकै जोखिम छ । उनको स्वास्थ्यस्थिति बिग्रँदै गएको समाचार बाहिर आइरहेका छन् । सकेसम्म अनशन नबसिदिए हुन्थ्यो भन्ने राज्यको चाहना सफल भएन । स्वास्थ्यकर्मी र जनताको व्यापक दबाबका बाबजुद पनि सरकार केसीसँग संवाद गर्न मानिरहेको छैन ।पहिला पनि स्वास्थ्यस्थिति बिग्रिसकेपछि मात्र संवाद गरिन्थ्यो । अलिअलि छलफल गर्ने अनि माग पूरा गरेजस्तो पार्नका लागि सम्झौता गरी टोपलिन्थ्यो । माग सम्बोधनका लागि आयोग गठन गर्ने र ती आयोगका प्रतिवेदन सरकारी दराजमा थन्क्याउने रवैया पुरानै हो । अब यो तरिकाले काम गर्दैन । सरकारलाई महामारीका बेला अनशन नगरी निःसर्त वार्तामा आए हुन्थ्यो भन्ने लाग्दो हो तर यसो गर्दा केसीका १८ पटकका आन्दोलनका उपलब्धि शून्य हुन्छन् । उनी यसपालि डटेर माग पूरा गर्न लाग्नुपर्छ । देशको ऊर्जा क्षेत्रलाई एउटा व्यक्तिले कायापलट गर्न सक्छ । स्वास्थ्य क्षेत्रमा पनि त्यसरी काम गर्ने व्यक्ति भए केही हुन्थ्यो कि ! स्वास्थ्य क्षेत्रका समस्या निकै गम्भीर प्रकृतिका भएकाले केसी एक्लैले सुधार गर्न नसक्लान् तर सुधार्नुपर्छ भनेर लाग्नेलाई सरकारले सहयोग त गर्न सक्छ । कम से कम उनलाई राज्य संयन्त्रले अपमानजनक व्यवहार नगरोस् । यदि माग पूरा गर्न सकिन्न भने योयो कारण सकिएन भनेर प्रस्टसँग जनतालाई भन्नुपर्छ । राज्य इमानदार भएर केसीका माग पूरा गर्दिए झन् जनताले साथ दिनेछन् । श्यामसुन्दर कुइँकेल, हाँडीगाउँ, काठमाडौं"
चिनियाँ आर्थिक प्रगतिको अन्तर्य,"औद्योगिक उत्पादन र निर्यातसुरुआती वर्षहरूमा चिनियाँ औद्योगिक उत्पादन साना र मझौला उद्योगहरूमा आधारित बनाइयो । प्रदेश र नगरपालिकाहरूलाई आफ्नो ढंगको औद्योगिक संरचना निर्माण गर्न स्वतन्त्रता दिइयो । मझौला उद्योगहरूका उत्पादनलाई बिस्तारै निर्यातमूलक बाटोतर्फ डोर्याइयो । न्यून पुँजी लगानी भएका मुलुकहरूको औद्योगिक उत्पादनलाई विस्तार गर्ने यो नै उत्तम बाटो थियो । सरकारले साना र मझौला उद्योगहरूलाई ठूला उद्योगहरूमा रूपान्तरण गराउनका लागि केही सर्त राखेर व्यापक कर छुटहरू दिन थाल्यो । पहिलो सर्त, उनीहरू जसरी भए पनि नाफामूलक हुनुपर्योÙ दोस्रो सर्त, औद्योगिक नाफालाई वितरण नगरी उन्नत प्रविधिमा लगानी गर्नुपर्यो । यसले गर्दा उद्योग क्षेत्रमा लगानी बढ्न थाल्यो एवं साना र मझौला उद्योगहरू ठूला र निर्यातमूलक उद्योगमा रूपान्तरण हुँदै गए । यो नै चिनियाँ औद्योगिक क्रान्तिको आधारस्तम्भ बन्यो ।दुवै समाजवादी आधारशिलाका भए पनि पूर्वी युरोपेली मुलुकहरू र चीनको औद्योगीकरणको प्रयासमा तात्त्विक भिन्नता छ । चिनियाँ शैलीको औद्योगीकरण सरकारनिर्देशित थियो । तर, उद्योगहरू आफ्नो व्यवस्थापन, प्रविधिको छनोट र लगानीका लागि स्वतन्त्र थिए । नाफालाई केवल प्राविधिक विकास र ठूला उद्योगमा रूपान्तरणका लागि लगानी हुनुपर्छ भन्ने सर्तमा उद्योगहरूले कर छुटका सुविधाहरू पाउँथे । तर पूर्वी युरोपेली, उदाहरणका रूपमा तत्कालीन युगोस्लाभिया र हंगेरी, मुलुकहरूमा उद्योग क्षेत्रको लगानी बैंकहरूले निर्धारण गर्थे । बैंकको नीतिअनुसार औद्योगिक ऋणहरूको प्रवाह हुन्थ्यो, जुन जनताको बैंकिङ क्षेत्रमा रहेको बचतबाट जान्थ्यो । यसरी औद्योगिक विकासको बाटो सरकारको काबुभित्र थिएन र कुनै निर्देशित दिशातिर पनि गएको थिएन । चिनियाँ लगानी र औद्योगिक नीति भने प्रभावकारी बन्दै गयो ।उद्योगहरूलाई बढी निर्यातमूलक बनाउन आधुनिकीकरणका चारवटा प्रयासहरू गरिए । प्रविधिको स्तरमा विकास गर्न मेसिनरी सामानहरू जापान र पश्चिमा मुलुकहरूबाट आयात गर्न थालियो । तर, यस्ता पुँजीगत सामानहरूको आयात अरू तीन सर्तसँग जोडिएर आउनुपर्ने भयो । विदेशी पुँजीगत सामानहरूसँगै विदेशी लगानी पनि आउनुपर्ने, उत्पादित सामानको वैदेशिक बजार सुनिश्चित हुनुपर्ने र उन्नत स्तरको व्यवस्थापकीय सुधार पनि हुनुपर्ने । यसरी आउने वैदेशिक लगानीहरूलाई केन्द्रित गर्नका लागि विशेष आर्थिक क्षेत्रहरूको स्थापना गरियो । विशेष आर्थिक क्षेत्रमा सञ्चालित उद्योगहरूले सरकारीस्तरबाट पाउने सुविधाहरू बिनाप्रशासनिक झमेला उपयोग गर्दै गए । चीनले सफलतापूर्वक सञ्चालन गरेको विशेष आर्थिक क्षेत्रको अवधारणा अन्य मुलुकमा पनि लोकप्रिय हुँदै गयो र धेरै ठाउँमा सकारात्मक परिणामहरू पनि देखिँदै गए ।आचार्य अर्थशास्त्री हुन् ।"
एसईई परीक्षाफल : सिकाइमा छलाङ कि ग्रेडको स्फीतीकरण,"२ ०७६ को एसईईको परिणामले शिक्षा जगत्मा तरङ्गै ल्यायो । ४० जीपीए ल्याउने विद्यार्थीको सङ्ख्या ९,३१९ रह्यो, जुन अघिल्लो वर्षको तुलनमा ९,२१३ ले बढी हो । २०७२ को एसईईमा २ जना, २०७३ मा ४ जना, २०७४ मा ७४ जना, २०७५ मा १०६ जनाको जीपीए ४० आएको थियो (कान्तिपुर, २०७७ भदौ २) । यो परिणामले विद्यालयद्वारा गरिएको ग्रेडिङको विश्वसनीयता र वैधतामाथि प्रश्न उठायो । सिकाइमा छलाङ रातारात मार्न सकिने विषय होइन । हामीले के त्यस्तो काम गर्यौँ, जसले गर्दा ४० जीपीए ल्याउने विद्यार्थीको सङ्ख्या १०६ बाट ९,३१९ पुग्यो ? विद्यालय र राज्यले के लगानी गरेका थिए ? सिकाइलाई सबल र सुदृढ बनाउन विद्यालयहरूले के थप त्यस्तो काम गरेका थिए जसका कारण देशैभरिको परिणाम उत्साहजनक आयो ? यस वर्ष ४० जीपीए ल्याउने विद्यार्थीको मात्र होइन, अरूको परिणाम पनि अनपेक्षित नै देखियो ।तीन वर्षयताको एसईईको नतिजा विश्लेषण गर्ने हो भने पनि २०७६ को परीक्षाफल अपेक्षित र विश्वसनीय देखिने आधार भेटिएन । २०७४ को एसईईमा ३६ देखि ४० जीपीए ल्याउने विद्यार्थीको सङ्ख्या १८,०३७ र २०७५ मा १७,५८० थियो । २०७६ मा त्यो सङ्ख्या बढेर ७८,९०१ पुग्यो । २०७४ को एसईईमा ३२ देखि ३६ जीपीए ल्याउने विद्यार्थीको सङ्ख्या ४७,५९० र २०७५ मा ५१,१३७ थियो । २०७६ मा त्यो सङ्ख्या बढेर ७७,०६१ पुग्यो । जीपीए २४ भन्दा बढी ल्याउने विद्यार्थीे सङ्ख्या २०७४ मा १,९७,६३८ र २०७५ मा २,०९,०२२ थियो भने २०७६ मा बढेर ३,६७,१०५ पुग्यो । २०७४ र २०७५ को सङ्ख्या तुलना गर्दा स्वाभाविक देखिन्छ तर २०७६ मा यो अस्वाभाविक रूपले बढेको पाइयो (गोरखापत्र, २०७७ भदौ ८) । एसईईमा सामेल भएका विद्यार्थीको सङ्ख्यामा खासै फरक नहुँदा पनि परिणाममा आकाशपातालको भिन्नता देखियो, जसले सिकाइमा छलाङ मारियो कि ग्रेडको स्फीतीकरण गरियो भन्ने प्रश्न टड्कारो रूपमा उठायो ।परिणाममा सुधार हुनु खुसीको कुरा हो । यसले सिकाइमा सुधारको सङ्केत गर्छ । तर जुन स्तरको परिणाममा सुधार भएको छ, त्यही स्तरको सुधार सिकाइमा भएको छ कि छैन ? हेर्नुपर्छ । सुधार विश्वसनीय र वैध हुनुपर्छ । सिकाइमा जुन स्तरको सुधारको सङ्केत देखिएको छ, त्यो विश्वास गरिहाल्न सकिने किसिमको छैन । सिकाइमा देखिएको सुधारले कतै विद्यार्थीको ग्रेडिङमा स्फीतीकरण त गरिएन भन्ने प्रश्नलाई स्थान दियो । राज्यले नै परीक्षा सञ्चालन गरेको भए यस्तै परिणाम आउँथ्यो होला ? विद्यालयहरूले शङ्का गर्न मिल्ने ठाउँ दिएर विद्यार्थीको ग्रेडिङ गरेको आभास भयो । कतिसम्म भने, काठमाडौँका केही विद्यालयले दुई दर्जनभन्दा बढी विद्यार्थीको जीपीए ४० दिएको पाइयो । एउटै विद्यालयबाट यति धेरै विद्यार्थीले ४० जीपीए ल्याउनु हुँदैन भन्ने होइन, ल्याउन पनि सक्छन् तर विगत वर्षहरूको परिणामसँग तुलना गर्यौँ भने विश्वास गरिहाल्न सकिन्न ।विद्यार्थीहरूको ज्ञान निर्माण, सीप तथा कौशल सिकाइ र अवधारणा बुझाइका आधारमा ग्रेडिङ गर्नुपर्ने हो । उनीहरूले जानेसिकेका आधारमा ग्रेडिङ गर्ने हो । ग्रेडिङका लागि कार्यविधिले स्पष्ट खाका दिएको पनि छ, भलै त्यसमा कमीकमजोरी किन नहोऊन् । प्रश्न त्यसलाई अनुसरण गरियो कि गरिएन भन्ने हो, विद्यार्थीको ग्रेडिङ सही भयो कि भएन भन्नेमा हो । कम से कम ती विद्यार्थीहरूले भोलिका दिनमा हामीले दिएको ग्रेड छाती फुलाएर देखाउन सकून् । आफ्नो ग्रेड सिट लुकाएर राख्न नपरोस्, उनीहरूको भविष्य नबिगारोस् । उनीहरूले कक्षा ११ मा कुन विषय पढ्दा ठीक होला भनी दिशानिर्देश गर्न सकोस्, भ्रम सिर्जना नगरोस् । ग्रेडले विद्यार्थीहरूको सिकाइको स्तरको जानकारी त दिन्छ नै, भविष्यमा कुन विषय अध्ययन गर्ने, कुन पेसाव्यवसाय रोज्ने भनी दिशानिर्देशसमेत गर्छ । हचुवाका भरमा, विद्यार्थीहरूको सिकाइ र ज्ञानको स्तर प्रतिविम्बित नहुने ग्रेड दिँदा उनीहरूको समग्र विकासमै प्रतिकूल असर पर्न सक्छ ।विद्यार्थीहरूको ग्रेडिङ गर्दा कमीकमजोरी भएको तथ्य काठमाडौँ जिल्लाको नतिजा हेरे मात्र पनि थाहा पाइन्छ । काठमाडौँ जिल्लाका २ विद्यालयले शतप्रतिशत विद्यार्थीलाई ४० जीपीए दिनु, अघिल्लो वर्ष ५२ विद्यार्थीको जीपीए ४० आएकामा यसपटक १,५४४ जनाको आउनु, काठमाडौँकै केही विद्यालयले एउटै विद्यालयका ३२ जनासम्मलाई ४० जीपीए दिनुले शङ्का उब्जाएको छ । गत वर्ष काठमाडौँ जिल्लाका ३७ विद्यालयका विद्यार्थीले जीपीए ४० ल्याएकामा यसपटक ४८१ विद्यालयका विद्यार्थीहरूले जीपीए ४० ल्याउनुले सिकाइ सबल भएको मान्ने कि ग्रेडको स्फीतीकरण भएको ठान्ने (नयाँ पत्रिका, २०७७ भदौ ३) ? जीपीए २४ भन्दा बढी ल्याउने विद्यार्थीे सङ्ख्या ३,६७,१०५ हुनुले सिकाइ सबल भएको मान्नैपर्छ तर व्यावहारिक रूपमा हेर्दा ग्रेडको स्फीतीकरण भयो भन्ने मतलाई बेवास्ता गर्न मिल्दैन । किनभनेअघिल्लो वर्ष जीपीए २४ भन्दा बढी ल्याउनेविद्यार्थीे सङ्ख्या २,०९,०२२ थियो । अझ तराईका केही जिल्लामा त विद्यालयले जीपीए बढाएर दिन्छु भन्दै रकम असुलेका खबर दैनिक अखबारहरूमा छापिनुले चलखेल भएकै बुझिन्छ ।राज्यले पहिलोपटक विद्यालय, प्रधानाध्यापक र शिक्षकहरूमाथि विश्वास गर्यो । १०,४१९ प्रधानाध्यापकलाई आफ्नो दायित्व सुम्पियो । राज्यले प्रधानाध्यापकहरूलाई यति ठूलो जिम्मेवारी सुम्पिँदा कार्यविधिअनुसार ग्रेडिङ गरेरै विद्यार्थीहरूको अन्तिम ग्रेडिङ पठाइन्छ भन्ने विश्वास लिएको थियो होला । विश्वासको अपेक्षा गरेर काम दिनेले भन्दा बढी विश्वास काम गर्नेले प्रमाणित गर्न सक्नुपर्छ । हामी यहीँनेर चुक्यौँ कि ? पेसागत जीवनकै पहिलो अभ्यास भएकाले पनि केही तलमाथि हुने सम्भावनालाई नकार्न त सकिँदैनथ्यो, तर कुनै पनि कुराको स्वीकार्यताको एउटा रेखा हुन्छ ।विद्यालयले विद्यार्थीहरूलाई न्याय गर्नुपर्थ्यो । न्याय गर्ने भनेको उनीहरूको क्षमताअनुसारको ग्रेड दिने हो, बढी दिने होइन । ग्रेडिङ फेरि चिनी जोखेजस्तो, कपडा नापेजस्तो पनि होइन । केही तलमाथि हुन सक्छ । धेरै तलमाथि चाहिँ हुनु हुन्न । राष्ट्रिय परीक्षा बोडले धर्म सुम्पिसकेपछि उसलाई पनि न्याय गर्नुपर्छ । डाडुपन्युँ लिनेको नैतिकतामा प्रश्न उठ्नु हुन्न । मुखले बोल्न, छापामा लेख्न र सार्वजनिक रूपमा बताउन नसके पनि अहिले बोर्डलाई भान्सेको नैतिकतामा प्रश्न छ । जसरी बोर्डले एसईईमा विद्यालयलाई विश्वास गर्यो, त्यसरी नै कक्षा १२ को परीक्षाको जिम्मा विद्यालयलाई नै दिन ऊ किन हिचकिचाइरहेको छ ? किन विद्यालयलाई विश्वास गर्न सकिरहेको छैन ? बुझ्न जरुरी छ । रूपमा फरक कारणहरू होलान् तर सारमा चाहिँ माध्यमिक शिक्षा परीक्षामा विद्यालयहरूले देखाउन नसकेको विश्वास नै हो । मह काढ्नेले हात मात्र चाटेको भए अविश्वास गर्नुपर्ने पनि थिएन । यहाँ त हात चाट्न छाडेर भाँडाकै मह खाइदिएको शङ्का भयो ।सबै विद्यालयले ग्रेडमा चलखेल गरेका चाहिँ छैनन् । गत वर्ष ४० जीपीए ल्याएका काठमाडौँका ५ विद्यालयले यसपटक आफैँले ग्रेड दिन पाउँदासमेत संयम अपनाए । तिनले कुनै पनि विद्यार्थीलाई ४० जीपीए दिएनन्, जबकि दिएको भए पनि कसैले औँलो ठड्याउन सक्दैनथे । राज्यले कठिन परिस्थितिमा सुम्पेको जिम्मेवारी तिनले कुशलतापूर्वक निर्वाह गरे र आम समुदायमा शिर उँचो पार्ने काम गरे । यस्तै अभ्यास सबैले गरेका भए आज यसरी विद्यालयप्रति कसैले औँलो तेर्स्याउने थिएन ।प्रायः विद्यालयले कार्यविधिको कमजोरीको फाइदा उठाए । कार्यविधिले विद्यालयहरूलाई आफूखुसी ग्रेड दिने मौका दियो र त्यसको उत्तरदायित्व लिन नपर्ने बनाइदियो । कसैले नसोध्ने भएपछि आफूखुसी ग्रेड दिन किन कन्जुस्याइँ गर्ने भन्ने सोचले काम गर्यो । कार्यविधिमा विद्यालयहरूलाई बाँध्ने सामान्य प्रावधान राख्न सकिएको भए अवस्था यस्तो पक्कै हुने थिएन । विद्यालयहरूलाई विद्यार्थीको आधारभूत परीक्षाको नतिजा, कक्षा ९ को ग्रेड, कक्षा १० का पहिलो र दोस्रो त्रैमासिक परीक्षाको नतिजासमेतलाई विचार गरी ग्रेड दिनू भन्न सकिन्थ्यो । विद्यार्थीलाई ४० जीपीए र १६ भन्दा कम जीपीए दिने हो भने त्यसलाई पुस्ट्याइँ गर्ने आधारसमेत पेस गर्न भनिएको भए अझ राम्रो हुने थियो ।२०७७ मा कोरोना महामारी सकियो र सामान्य रूपमा एसईई परीक्षा गरियो भने ९,३१९ विद्यार्थीको ४० जीपीए आउला कि नआउला ? त्यही सङ्ख्यामा विद्यार्थीको जीपीए आयो भने विद्यालयहरूप्रति गरिएको शङ्का निवारण होला । आएन भने कोभिड१९ त्यसको अपजस बोक्न तयार भएर बसेकै छ । त्यसपछि २०७८ को एसईई साधारण रूपमा सम्पन्न भयो भने ९,३१९ विद्यार्थीको ४० आउला कि नआउला ? आयो भने राज्यद्वारा लिइने परीक्षाको र आएन भने विद्यालयको नैतिकता र विश्वसनीयता अनि विद्यालयहरूले लिएको परीक्षाको वैधतामाथि ठूलो प्रश्न खडा हुन्छ । त्यसो भयो भने विद्यालयहरूले भविष्यमा यस्तो मौका सायदै पाउनेछन् ।"
ट्रम्पको आयकर ७५० डलर !,"वासिङ्टन (एजेन्सी) अमेरिकी राष्ट्रपति डोनाल्ड ट्रम्पले सन् २०१६ मा संघीय आयकरबापत जम्मा ७ सय ५० डलर मात्र तिरेको तथ्य सार्वजनिक भएको छ । ट्रम्प सोही वर्ष अमेरिकाको राष्ट्रपतिमा निर्वाचित भएका थिए । अमेरिकी अखबार न्युयोर्क टाइम्सले ट्रम्पले विगत १५ वर्षमध्ये १० वर्ष कत्ति पनि आयकर नतिरेको आरोप पनि लगाएको छ । अखबारले आफूलाई प्राप्त ट्रम्प र उनको कम्पनीहरूको दुई दशक अवधिको करसम्बन्धी अभिलेखबाट उक्त तथ्य फेला परेको जनाएको हो । त्यस्ता कर अभिलेखले निरन्तरको घाटा र वर्षौंको कर छली उजागर गरेको अखबारलाई उद्धृत गर्दै अन्तर्राष्ट्रिय सञ्चारमाध्यमहरूले उल्लेख गरेका छन् । बीबीसीका अनुसार राष्ट्रपति डोनाल्ड ट्रम्पले उक्त समाचारलाई फेक न्युज (मिथ्या समाचार) भनेका छन् । वास्तवमा मैले कर तिरेको छु । मेरो कर भुक्तानीसम्बन्धी विवरण आउनेबित्तिकै तपाईंले त्यो देख्नुहुनेछ । यसबारे हाल लेखा परीक्षण भइरहेको छ । मेरो कर भुक्तानीसम्बन्धी विवरणहरू लामो समयदेखि लेखा परीक्षणमा छन्, आइतबार न्युयोर्क टाइम्समा समाचार प्रकाशित भएपछि पत्रकारहरूसँग कुरा गर्दै ट्रम्पले भने ।"
'अफगान सरकार शान्तिप्रति प्रतिबद्ध देखिएन,"काबुल (एजेन्सी) अफगानिस्तानको विद्रोही समूह तालिवानले अमेरिका र आफूहरूबीच भएका सम्झौता अफगान सरकारले स्वीकार गर्न नचाहेको आरोप लगाएको छ । अफगान सरकारसँगको शान्तिवार्तामा तालिवानका तर्फबाट सहभागी खैरुल्लाह खैरख्वाले आफूहरू अमेरिकासँग भएको सम्झौताबमोजिम वार्तामा बसेको भए पनि सरकार वार्ताप्रति गम्भीर नदेखिएको दाबी गरे । फेब्रुअरी २९ मा तालिवान र अमेरिकाबीच भएको सम्झौतालाई मान्यता दिन अफगान सरकारले हिच्किचाइरहेको छ, उनले भने, विवादको चुरो भनेकै अफगान सरकारले तालिवानअमेरिकाबीचको सहमतिलाई बेवास्ता गर्न खोज्नु हो । तालिवान र अमेरिकाबीचको सम्झौताले अन्तर अफगान वार्ताका लागि ढोका खोलेको थियो । सम्झौताबमोजिम एकअर्काका कब्जामा र जेलमा रहेका युद्धबन्दीहरू मुक्त गरिएका थिए । केही महिनाको ढिलाइका बाबजुद अफगान सरकार र तालिवानबीच सेप्टेम्बर १२ देखि कतारको राजधानी दोहामा वार्ता जारी छ । दुवै पक्षबीच वार्ता जारी रहेका भए पनि अफगानिस्तानमा हिंसात्मक घटना जारी छन् । यसैबीच, अफगान शान्तिवार्ताबारे पाकिस्तानी उच्च पदाधिकारीसँग छलफल गर्न अफगानिस्तानको राष्ट्रिय मेलमिलाप परिषद्का अध्यक्ष अब्दुल्लाह अब्दुल्लाह तीनदिने भ्रमणका क्रममा पाकिस्तान पुगेका छन् । पाकिस्तानी विदेश मन्त्रालयका अनुसार अब्दुल्लाहका साथ उच्चस्तरीय अफगान प्रतिनिधिमण्डलसमेत रहनेछ । अब्दुल्लाहले पाकिस्तानी राष्ट्रपति र प्रधानमन्त्रीसँग पनि भेटवार्ता गर्ने जनाइएको छ ।"
कोरोनाबाट मृत्यु हुने करिब १० लाख,मेरिल्यान्ड (एएफपी) कोरोना भाइरस (कोभिड१९) को संक्रमणबाट मृत्यु हुनेको संख्या करिब १० लाख पुगेको छ । जोन्स हप्किन्स विश्वविद्यालयका अनुसार सोमबारसम्ममा भाइरसका कारण ९ लाख ९९ हजार जनाको मृत्यु भइसकेको छ । विश्वविद्यालयका अनुसार कोभिड१९ बाट संक्रमित हुनेको संख्या विश्वभर ३ करोड ३१ लाख ६० हजार नाघेको छ । कुल संक्रमितमध्ये २ करोड ४६ लाख ३९ हजार निको भएका छन् भने करिब ७६ लाख ७० हजार मानिस सक्रिय संक्रमित छन् । विश्वभर अझै पनि ६५ हजार मानिसको स्वास्थ्य अवस्था निकै जटिल रहेको जनाइएको छ । भाइरसका कारण अमेरिका सबैभन्दा बढी प्रभावित छ । अमेरिकामा भाइरसका कारण २ लाख ४ हजार ७ सयभन्दा बढीको मृत्यु भइसकेको छ भने ७१ लाख १९ हजार जनामा संक्रमण पुष्टि भएको छ । भारतमा ६० लाख ७४ हजार ७ सयभन्दा बढी संक्रमित भएका छन् भने ९५ हजार ५७४ जनाको ज्यान गइसकेको छ ।
यसपालि हुने छैन नाडा अटो शो,"(काठमाडौं)  नाडा अटोमोबाइल्स एसोसिएसन अफ नेपाल (नाडा) का पहिला अध्यक्ष हुन्, किरण वैद्य । ०५४ सालबाट सुरु भएको अटो शो यस वर्ष कोरोनाका कारण रोकिँदा उनलाई रमाइलो लागेको छैन । अरू व्यवसायीलाई पनि कहाँ रमाइलो लागेको छ र !गाडीहरूको सेल्सका लागि मेला ठूलो प्लेटफर्म हो, वैद्यले भने, अटो शोले दुई र चारपांग्रे सवारी बिक्रीमा ठूलो सपोर्ट गर्छ । चाडपर्वको मुखमा अटो शो हुने भएकाले यसले ब्रान्ड प्रमोट गर्न सघाउँदै आएको थियो । यसपालि मेला नहुँदा सबैलाई ठूलो मर्का परेको छ, उनले भने, कोरोनाको प्रभाव यो क्षेत्रमा पनि परेको छ, कोभिडको असर कति समय लम्बिन्छ, थाहा छैन । सरकारले अन्यलाई सहयोग गरेझैं यो क्षेत्रलाई पनि सघाउन जरुरी रहेको उनको भनाइ छ । प्रत्येक वर्ष अटो शोमा व्यवसायीको प्रगतिमा सघाएको थियो, उनले भने, छुट्टै ठाउँ नै नभए पनि दुःख गरेर भृकुटीमण्डपको सानो ठाउँमा मेला गर्दै आएका थियौं । सोमा गाडी, मोटरसाइकल, स्कुटर कुनकुन मोडलका आए भनेर हेर्न आउनेको भीड लाग्थ्यो । छुटमा सवारी किन्ने पनि उत्तिकै हुन्थे । बैंकले गाडी किन्दा ब्याजदर घटाउन प्रतिस्पर्धा नै चल्थ्यो । त्यसैले भएर अटो शो सबैको केन्द्र बन्दै आएको थियो, उनले भने, हरेक ब्रान्डको परिचय दिने थलो बनिसकेको थियो । सुरुवाती चरणमा अटोमोबाइल क्षेत्रमा अहिलेको जस्तो भीड हुँंदैनथ्यो । त्यति बेला नाडाका सदस्य पनि धेरै थिएनन् । मेरो पालामा गाडीको बजार अहिले जस्तो राम्रो थिएन, वैद्यले भने, एक पटक मेला गरेर हेरौं भन्ने हिसाबले सुरु गरेका थियौं । सुरुमा १२१३ वटा भन्दा बढी गाडीका ब्रान्ड पनि सहभागी थिएनन् । मान्छेलाई गाडीबारे खासै रुचि थिएन, उनी विगत सम्झिन्छन्, त्यति बेला गाडीलाई विलासिताको वस्तु मानिन्थ्यो । अहिले भने यो आवश्यकता बनेको उनको भनाइ छ । मोटरसाइकल पनि कमै चर्चामा थियो । जापानबाट मात्र मोटरसाइकल आउँथ्यो । भारतबाट आउन थालेको धेरै वर्ष नभएको उनले बताए । त्यति बेला मेला हेर्न आउनेको संख्या पनि कम हुन्थ्यो । अहिले जनसंख्या पनि बढ्यो । मेलामा सहभागी हुने सवारीका ब्रान्ड पनि बढे । विदेशका हरेक सहरमा अटो शो हुन थाले । संस्थाका लागि कोषको पनि आवश्यकता भयो । यसका लागि केही न केही गरौं भनेर अटो शोको सुरुवात गरिएको वैद्यले जानकारी दिए । त्यसैले उपयुक्त माध्यम मेला नै बन्यो । पहिलाभन्दा अहिलेको मेलामा धेरै परिवर्तन भएको छ । मेला सुरु गर्दा अटोमोबाइल क्षेत्रको यति ठूलो बजार होला भनेर सोचेका थिएनौं, उनले भने, अहिले मुलुकमा राजस्व संकलनको दोस्रो ठूलो आधार अटोमोबाइल क्षेत्र भएको छ । इलेक्ट्रिक सवारीको जमाना आइसकेको उनको भनाइ छ । तर अहिले कोभिडले सबै क्षेत्रमा असर गरेको छ, वैद्यले भने, अटोमोबाइल क्षेत्र पनि यसबाट अछुतो रहेन ।नाडाका सदस्य निराकार श्रेष्ठ पनि अटोमोबाइल क्षेत्रमा अटो शोको आफ्नै महत्त्व रहेको बताउँछन् । अटो इन्डस्ट्रीमा अन्तर्राष्ट्रिय अटो शोले पनि धेरै महत्त्व राख्छ, उनले भने, साधारणतः नयाँ गाडी लन्च गर्ने, प्रदर्शन गर्ने, कस्टुमर र ब्रान्डको परिचय गराउने उद्देश्यले अटो शो गरिएको हुन्छ । धेरै थोरै मात्र देश छन्, जहाँ अटो शोमा गाडी बिक्रीलाई जोड दिइन्छ । त्यसमा नेपाल पनि एक रहेको उनको भनाइ छ । यसपटक अटो शो नहुँदा खल्लोपन महसुस भएको उनले बताए । यस्तो स्थितिमा अटो शो गर्दा कत्तिको सफल हुन्थ्यो, हुन्थेन भन्ने छलफलको विषय हो, उनले भने, तर सो नहुँदा पनि खल्लोपना महसुस भएको छ । कम्पनीहरूले आआफ्नो ठाउँबाट अफर ल्याइरहेको उनले बताए । अटो शोमा पनि गर्ने अफर नै थियो, तर त्यहाँ एकैचोटि ठूलो ग्राहकको भीडलाई आकर्षित गर्न सक्ने स्थिति हुन्थ्यो, ६ दिनको अटो शोमा लगभग सवा लाख अवलोकनकर्ता हुन्थे, उनले भने, त्यो कारणले अटो शोको महत्त्व थियो । नाडाका अध्यक्ष कृष्ण दुलाल पनि इतिहासमै पहिलोपटक अटो शो रोकिएको दाबी गर्छन् । अटो शो रोकिँदा व्यवसायमै असर पर्ने उनको भनाइ छ । अवस्था सहज भएर सरकारले पनि व्यवसाय प्रवर्द्धन गर्न दिए आगामी फागुन पहिलो साता मेला गर्ने योजना रहेको उनले सुनाए । हाम्रा लागि यो कुम्भ मेला हो, उनले भने, त्यो बेला पनि गर्न सकिएन भने अर्को वर्ष गर्नुको विकल्प छैन । गत वर्ष भदौमा अटो शो भएको थियो । पोहोरको मेलामा ५ सय करोड रुपैयाँ बराबरको बुकिङ भएको थियो, उनले भने । योपटक दसैंको मुखमा आआफ्नै सोरुमबाट व्यवसायीले अफर ल्याएको दुलाले बताए ।"
माथिल्लो चमेलियाको वित्तीय व्यवस्थापन,"काठमाडौं (कास) अपी पावर कम्पनी लिमिटेडले निर्माण गर्न लागेको ४० मेगावाटको माथिल्लो चमेलिया जलविद्युत् आयोजनाको वित्तीय व्यवस्थापन भएको छ । ७ अर्ब ४० करोड लगानी रहेको आयोजनाका लागि हिमालय बैंक लिमिटेडको नेतृत्वमा ७० प्रतिशत अर्थात् ५ अर्ब १८ करोड लगानी गर्ने गरी वित्तीय व्यवस्थापन भएको हो । आइतबार अपी कम्पनी र सम्बन्धित बैकका प्रतिनिधिबीच ऋण सम्झौतामा हस्ताक्षर भएको हो । आयोजनामा हिमालन बैंक लिमिटेडको १ अर्ब २५ करोड, कर्मचारी सञ्चय कोषको एक अर्ब, सेञ्चुरी कमर्सियल बैंक लिमिटेडको ६० करोड तथा राष्ट्रिय वाणिज्य बैंक, नेपाल बैंक र नेपाल बंगलादेश बैंकको ७५७५ करोड लगानी हुँदै छ ।"
ॅसुजुकी पर्वोत्सव योजना,"काठमाडौं (कास) सुजुकी कारको आधिकारिक विक्रेता तथा सीजी होल्डिङ्सको अटोमोटिभ डिभिजन सीजी मोटोकर्पले दसैंतिहारका लागि सुजुकी पर्वोत्सव अफर ल्याएको छ । यो योजनाअन्तर्गत ग्राहकले ३ लाख ५० हजार रुपैयाँ बराबरको नगद छुट, दुई लाख रुपैयाँसम्म एक्सचेन्ज बोनस, न्यूनतम २० प्रतिशत डाउन पेमेन्ट, १ वर्षको सवारी बिमा र गाडीका एक्सेसरिज निःशुल्क पाउनेछन् ।"
कियाको ॅबिगेस्ट सरप्राइज अफ द इयर,काठमाडौं (कास) नेपालका लागि कोरियन अटो निर्माता कियाको अधिकृत विक्रेता कन्टिनेन्टल ट्रेडिङ इन्टरप्राइजेज प्रालिले चाडपर्वको अवसर पारेर किया बिगेस्ट सरप्राइज अफ द इयर योजना सार्वजनिक गरेको छ । यो योजनाअन्तर्गत कियाका दुई मोडलका गाडी खरिदमा चार लाख रुपैयाँसम्मको सर्वाधिक डिस्काउन्ट पाउन सक्ने कम्पनीले जनाएको छ । योजना अवधिमा कियाको अल न्यु सेल्टोस र स्पोर्टेज गाडी खरिद गर्ने ग्राहकले उक्त डिस्काउन्ट पाउनेछन् । यो योजनामा गाडी खरिद गर्ने ग्राहकले एक वर्षको निःशुल्क बिमा सुविधा पाउनेछन् । गाडीको एक वर्षको सडक कर पनि कम्पनीले नै बेहोर्ने बताएको छ ।
नबिलको सेयर धितोमा कर्जा,काठमाडौं (कास) नबिल बैंकले पनि सेयर धितो राखेर कर्जा दिने भएको छ । त्यो पनि सस्तो ब्याजदरमा कर्जा उपलब्ध गराउने बैंकको दाबी छ । ५० लाख वा सोभन्दा बढीको नबिल सेयर कर्जा वार्षिक ७ दशमलव ७५ प्रतिशतको ब्याजदरमा पाइनेछ । दसैंको अवसरमा राष्ट्र बैंकको मार्गनिर्देशनभित्र रही बैंकका सबै शाखाबाट ग्राहकले सेयर धितो कर्जा लिन सक्नेछन् ।
बबई रिसोर्टको सस्तो अफर,"बर्दिया (कास) बर्दियाको ठाकुरद्वारास्थित बबई रिसोर्टले आन्तरिक पर्यटन प्रवर्द्धन गर्ने उद्देश्यले सस्तो अफर ल्याएको छ । रिसोर्टले काठमाडौंलाई लक्ष्य गरेर दुई रात तीन दिनका लागि यस्तो अफर ल्याएको हो । कोरोनाका कारण थला परेको पर्यटन व्यवसायलाई उकास्ने उद्देश्यले अफर सार्वजनिक गरिएको रिसोर्टका सञ्चालक धर्म घिमिरे बताए । अफरअन्तर्गत प्रतिव्यक्ति १८ हजार ९ सय ९९ रुपैयाँमा काठमाडौंनेपालगन्ज ओहोरदोहोर हवाई भाडा समेटिएको छ । त्यसबाहेक रिसोर्टबाट नेपालगन्ज विमानस्थलसम्म गाडीको सुविधा छ । पाहुनालाई कर्णाली चिसापानी अवलोकन गराउने घिमिरेले बताए । सोही खर्चमै रिसोर्टमा दुई रातका लागि डिलक्स कोठा उपलब्ध गराइने घिमिरेले जानकारी दिए । साथै ब्रेकफास्ट, एक दिनका लागि बिहान र दुई छाक बेलुकाको खाना उपलब्ध गराइनेछ ।पीसीएएफको स्टिअरिङ"
कमिटीमा एनएमबी,"काठमाडौं (कास) एबीएन एम्रो, मोर्गन स्टान्ली र अग्रणी अन्तर्राष्ट्रिय बैंकहरूको पार्टनरसिप फर कार्बन एकाउन्टिङ फाइनान्सियल (पीसीएएफ) को स्टिअरिङ कमिटीमा एनएमबी बैंक नियुक्त भएको छ । नेट जेरो एसेट अनर एलायन्स (एओए) सँगको सहकार्यमा पीसीएएफले आफ्नो सञ्चालक समितिमा एओएको एक प्रतिनिधिका रूपमा एनएमबी बैंकलाई समावेश गरेको हो । पीसीएएफ वित्तीय संस्थाहरूको विश्वव्यापी साझेदारी हो ।"
हिमाञ्चल केबिनका ती बन्द सटर,"(पर्सा)  सबै कुरो विगतको झैं सामान्य भएको भए वीरगन्जको हिमाञ्चल केबिनको र्याकमा यतिबेला फिनी, अनरसा, सेल, खाजा मिठाई, लाखमरी, गुदपाकजस्ता नेवारी परिकार ग्राहकलाई पर्खिएर सजिएका हुन्थे । मधेसको सहरमा दसैं, तिहार र छठपर्व नजिकिएको झल्को ती परम्परागत परिकारले पनि दिन्थे । अरू बेला भारतीय, चिनियाँ र कन्टिनेन्टल परिकार केबिनमा पाइन्थ्यो । चाडबाडका बेला सजिलै पाइँदा काठमाडौंका रैथाने मानिने परिकारको स्वाद चाख्न कुर्ने वीरगन्जवासी पनि धेरै छन् । यी परिकारका अर्डर दिने थुप्रै जना हुन्थे । आमा र बुबाको मुख हेर्ने दिनमा नेवारी समुदायले कोसेली दिने परिकार पनि वीरगन्जमा यहीं मात्र पाइन्थ्यो । वीरगन्जका नेवार र अन्य समुदायका कतिपयले हिमाञ्चल केबिनमा पाइहाल्छ नि भनेर पनि यस्ता परिकार आफ्नो घरमा पकाउँदैनथे । होटलका हँसमुख र फुर्तिला सञ्चालक विजय राजकर्णिकारलाई भ्याइनभ्याइ हुन्थ्यो । आमा केदारनानी र दिदी ममताले विजयलाई सक्दो सघाउँथे । नेवारी परिकार त यी जाँगरिली महिलाहरू आफैंले पनि बनाउँथे । त्यसकारण हिमाञ्चल केबिनको पर्वविशेषका नेवारी परिकारमा कतिपय ग्राहकले आफ्नै घरमा पकाएको जस्तो स्वादको झल्को पाउँथे । महानगरमा धेरैको प्रिय हिमाञ्चल केबिनमा यो दृश्य अहिलेका लागि भने दुर्लभ भएको छ । वीरगन्जको घण्टाघरमाईस्थान चोक बीचको व्यस्त क्षेत्रमा पहिले कहिल्यै बन्द नदेखिने केबिन बन्द छ । सामान्य दिनमा पनि सधैं भीड रहने ६ दशक पुरानो केबिनका सटरमा ताला झुन्डिएका छन् । निषेधाज्ञा खुकुलो भएसँगै छेउछाउका सबै पसलका सटर उघ्रिएका छन् । हिमाञ्चल केबिन अब खुल्छ कि खुल्दैन भन्नेमा धेरै पारखी वरपरका पसलेलाई सोधिरहेका देखिन्छन् । हिमाञ्चल केबिन भवन मर्मत, रङरोगनका लागि बन्द भएको होइन । कोरोना संक्रमणले सञ्चालक परिवारमा पारेको चोटले बन्द भएको हो । वीरगन्जका व्यवसायीमध्ये सधैं परिवारै मिलेर आफ्नो कर्ममा जुट्ने, खुसी भेटिने राजकर्णिकार परिवारले तीन सदस्यलाई डेढ महिनाका अन्तरालमा गुमायो । सुरुमा ४६ वर्षीय विजय, त्यसपछि उनकी ८० वर्षीया आमा केदारनानी र ५२ वर्षीया दिदी ममताको निधन भएपछि हिमाञ्चल केबिन बन्द रहेको हो । कोरोना संक्रमणपछि राजधानीमा उपचारका क्रममा उनीहरूको निधन भएयता परिवार शोकमग्न छ । विजय र ममता होटल व्यवसायमा मात्र सीमित थिएनन् । उनीहरू स्कुल, पार्टी प्यालेस, सहकारी जस्ता व्यवसायमा जमिसकेका थिए । वीरगन्ज जेसिसको अध्यक्ष रहिसकेका विजयले सामाजिक क्षेत्रमा पनि राम्रो पहिचान बनाएका थिए । ममता पनि स्कुलको सञ्चालनदेखि महिला सशक्तीकरण र उनीहरूको दक्षता वृद्धिका लागि थुप्रै काम गरिसकेकी थिइन् ।विजयका हजुरबुबा पदम राजकर्णिकारले थालेको हिमाञ्चल केबिनको जमेको होटल व्यवसायलाई बुबा ओमकृष्ण राजकर्णिकारले जीवनभर धानेका थिए । करिब डेढ दशकअघि उनको निधनपछि व्यवसाय विजयको काँधमा आएको थियो । जसलाई उनले कुशलता अघिमात्रै बढाएका थिएनन्, अन्य व्यवसाय पनि विस्तार गर्दै सामाजिक क्षेत्रमा पनि आफ्नो परिवारको सहभागिता बढाएका थिए । काठमाडौंको पाटन दरबार क्षेत्र पुर्ख्यौली रहेको राजकर्णिकार परिवारको चौथो पुस्ता पनि वीरगन्जमै हुर्किसकेको थियो । विजयका दुई छोरी यहीं जन्मेहुर्केका हुन् । दिदी ममता भने अविवाहित थिइन् ।पानीटंकी निवासी दिलीपराज कार्की भन्छन्, कोरोना कहरले हेर्दाहेर्दै एउटा सुखी सम्पन्न परिवारका ३ सदस्य लगेपछि हामीजस्ता वीरगन्जवासी धेरैजना दुःखी छौं । अकल्पनीय घटना भएको उनले बताए । हामीले देख्ता सुखी सम्पन्न परिवारको हाँसो र खुसी कोरोनाले एकै साथ लग्यो, उनले भने । होटल तथा पर्यटन व्यवसायी संघ पर्साका अध्यक्ष हरि पन्त कोरोना कहरले होटल व्यवसायमा समर्पित वीरगन्जकै एक पुरानो व्यावसायिक घरानालाई नराम्रोसँग धक्का दिएको बताउँछन् । राजकर्णिकार परिवारको तेस्रो पुस्ता थिए विजय र ममता । वीरगन्जको होटल व्यवसाय क्षेत्रमा उहाँहरूको भूमिका महत्त्वपूर्ण थियो, उनले भने, एउटा व्यावसायिक घरानाको लिगेसीलाई सम्मानजनक रूपमा धान्दै आउनु र व्यवसायलाई अझै परिमार्जित गर्दै लानु आफैंमा गर्वलायक कुरो हो ।हिमाञ्चल केबिनका समोसा र मःमःका पारखी मनोज उपाध्याय खबर सुनेर नरमाइलो लागेको बताउँछन् । हामी हिमाञ्चल केबिनका नियमित ग्राहक मात्र थिएनौं, आफ्ना घरमा आउने पाहुनालाई वीरगन्ज घुमाउँदा त्यही पुगेर खाजा खुवाउँथ्यौं, उनले भने, मधेसको सहरका उहाँहरूले इमानदारीपूर्वक व्यवसाय गरेर बेग्लै खालको पहिचान बनाउनु भएको थियो ।वीरगन्ज उद्योग वाणिज्य संघका अध्यक्ष तथा वीरगन्ज जेसिसमा विजयसँग सहकार्य गरिसकेका गोपाल केडिया कोरोना कहरले वीरगन्जलाई ठूलो क्षति पुर्याएको बताउँछन् । उहाँहरूको निधनले राजकर्णिकार परिवारमा मात्रै होइन वीरगन्ज सहरकै लागि अपूरणीय क्षति भएको छ, उनले भने, वीरगन्जले विजय र ममताका रूपमा दुई प्रतिभाशाली व्यवसायी र सामाजिक व्यक्तित्वहरूलाई गुमायो ।"
भरतपोखरीमा अन्तर्राष्ट्रिय क्रिकेट रंगशाला बन्ने,"(पोखरा)  गण्डकी प्रदेश सरकारले आफ्नै लगानीमा पोखरामा अन्तर्राष्ट्रिय क्रिकेट रंगशाला बनाउने भएको छ । पोखरा३३ भरतपोखरीको पशुपतिघाटमा १ अर्ब ६३ करोड रुपैयाँको लगानीमा रंगशाला निर्माण गर्ने गरी विस्तृत परियोजना प्रतिवेदन (डीपीआर) प्रदेश सरकारले तयार गरेको हो । गत आर्थिक वर्षमा प्रदेशले डीपीआर तयार गर्न ५० लाख रुपैयाँ छुट्याएको थियो । त्यसमध्ये १६ लाख रुपैयाँमा बीआरएस इन्जिनियरिङ सोलुसन प्रालिले ४ महिनामा डीपीआर तयार गर्यो । डीपीआरमा रंगशाला निर्माण गर्न १ अर्ब ६३ करोड रुपैयाँ खर्च हुने आँकलन छ । १ सय २३ रोपनीमा बन्ने रंगशालाको प्यारापिट क्षमता १८ हजार हुनेछ । मैदानमा टी२०, एकदिवसीय र टेस्ट म्याच खेल्न मिल्ने गरी ७ वटा पिच बन्ने छन् । १ सय २० भीभीआईपी सिट, १ हजार २ सय भीआईपी र स्पेसल सिट, ९ सय जना खेलाडी अट्ने कक्ष, एक सय जना अट्ने मिडिया कक्ष रंगशालामा हुने छन् । ७० सवारी अट्ने भीआईपी पार्किङ, ४ सय क्षमताको गाडी पार्किङ र ६ सय वटा मोटरसाइकल अट्ने पार्किङ बनाइने डीपीआरमा उल्लेख छ । प्रालिका प्रबन्ध निर्देशक विशाल पुनमगरले काम सुरु भएर निरन्तर भइरहे ३२ महिनामा सक्ने गरी डिजाइन गरिएको बताए । प्रदेश सरकारले पशुपतिघाटको १ सय ७४ रोपनी जग्गाको भोगाधिकार गत पुसमा पाएको थियो । प्रदेशले संघबाट भोगाधिकार पाएको उक्त जग्गा नै पहिलो हो । यसअघि गत आर्थिक वर्षमा उक्त रंगशालाका लागि प्रदेशले छुट्याएको १ करोड रुपैयाँ खर्च हुन सकेको थिएन । चालु आर्थिक वर्षमा प्रदेशले अन्तर्राष्ट्रिय क्रिकेट रंगशालालाई २ करोड रुपैयाँ छुट्याएको छ ।प्रदेशको सामाजिक विकास मन्त्रालयका प्रवक्ता तेजप्रसाद काफ्ले डीपीआर बनेपछि रंगशाला निर्माणको बाटो खुलेको बताउँछन् । उनले रंगशालाको वातावरणीय प्रभाव मूल्यांकन (ईआईए) बनाउने प्रक्रियामा मन्त्रालय रहेको बताए । चालु आर्थिक वर्षमा प्रदेशले छुट्याएको २ करोड रुपैयाँबाट जग्गा संरक्षणको काम हुन्छ, उनले भने, सेती नदीको कटान नियन्त्रण गर्ने, तारबार गर्ने, जग्गा सम्याउने काम गर्छौं । रंगशालाको पश्चिमपट्टी सेती नदीले बर्सेनि कटान गर्छ । यस वर्ष केही बढी क्षति पुर्याएको काफ्लेले बताए । कटान नियन्त्रण गर्न महानगरपालिकाका २९ र ३३ नम्बर वडासँग समन्वय भइरहेको उनले जनाए । रंगशाला बनाउनुअघि जग्गा संरक्षणका लागि छुट्टै डीपीआर बनाउनुपर्छ, उनले भने, त्यसका लागि जल उत्पन्न प्रकोप र भौतिक तथा पूर्वाधार मन्त्रालयका प्राविधिकको सहयोग लिन छलफल भइरहेको छ । उनका अनुसार अन्तर्राष्ट्रियस्तरको रंगशाला निर्माणका लागि ठूलो रकम आवश्यक भएकोले स्रोत जुटाउन प्रदेश सरकारले छलफल अगाडि बढाएको छ । बहुवर्षीय योजनाअन्तर्गत निर्माण सुरु गर्नुपर्छ, उनले भने, अन्तर्राष्ट्रिय बिडिङमा समेत जानुपर्ने भए त्यहीअनुसार अघि बढ्न पनि छलफल चलेको छ । बजेटको सुनिश्चितता भए ३ देखि ४ वर्षमा निर्माण सकिने उनको अनुमान छ । यता, पोखरा रंगशालाभित्रको क्रिकेट मैदानमा संघ सरकारले गत आवमा छुट्याएको ३ करोड रुपैयाँ खर्चै हुन सकेन । युवा तथा खेलकुद मन्त्रालयमार्फत पेभेलियन निर्माण, भित्री तारबार, ड्रेनेज, मैदान मर्मतका लागि बजेट छुट्याइएको भए पनि खर्च नभएको हो । मन्त्रालयले गत वर्षको चैत ८ मा टेण्डर आह्वानसमेत गरेको थियो । तीन कम्पनीले टेण्डर भरेका थिए । लकडाउन सुरु भएपछि टेण्डर खुल्नै पाएन । चालु आर्थिक वर्षमा मन्त्रालयले उक्त क्रिकेट मैदानलाई २५ लाख रुपैयाँ मात्रै छुट्याएको छ ।कास्की क्रिकेट संघका अध्यक्ष सञ्जयकान्त सिग्देल पोखरालाई क्रिकेटको अन्तर्राष्ट्रिय भेन्यू बनाउन दुई मैदान आवश्यक पर्ने बताउँछन् । पोखरा रंगशालाको मैदानलाई समेत स्तरोन्नति गरेर अन्तर्राष्ट्रियस्तरको बनाउनुपर्ने उनले बताए । दुई मैदान हुँदा एउटामा प्रतियोगिता सञ्चालन गर्ने र त्यसलाई सहयोग पुग्ने गरी अर्कोमा खेलाडी अभ्यास स्थल बनाउन सकिन्छ, उनले भने, अन्तर्राष्ट्रिय क्रिकेट रंगशाला बनाउने प्रदेश सरकारको पहलले उत्साहित नै बनाएको छ ।"
सुपर ओभरको रोमाञ्च,"दुबई (एजेन्सी) रोयल च्यालेन्जर्स बेंग्लोरले इन्डियन प्रिमियर लिग (आईपीएल) मा सोमबार आफ्नो प्रमुख प्रतिद्वन्द्वी मुम्बई इन्डियन्सलाई सुपर ओभरमा पराजित गरेको छ ।किंग्स इलेभेन पन्जाबसँग अघिल्लो खेलमा भोगेको ९७ रनको लज्जास्पद हार बिर्सनेक्रममा बेंग्लोरले मुम्बईलाई पन्छाउन पनि ठूलै कसरत गर्नुपरेको थियो ।जारी आईपीएलमा यसअघिका खेलजस्तै टस जितेर फिल्डिङ गर्ने मुम्बईको निर्णयमा बेंग्लोरले ३ विकेट गुमाई २ सय १ रनको विशाल स्कोर बनाएको थियो । इशान किशनले ९९ रन बनाएपछि मुम्बईले ५ विकेट गुमाई २ सय १ रन नै बनाएपछि सुपर ओभरमा निर्णय भएको थियो । किइरन पोलार्डलाई गुमाएको मुम्बईले सुपर ओभरमा ७ रनमात्र बनाउन सक्यो । बेंग्लोरले अन्तिम बलमा चौका प्रहार गर्दै ११ रन जोडेको थियो । तीन खेलमा दोस्रो जित हात पारेपछि बेंग्लोर पुछारको दोस्रो स्थानबाट तेस्रो स्थानमा उक्लेको छ । तीन खेलमा मुम्बईको यो दोस्रो हार हो । अंकतालिकामा टोली पाँचौं स्थानमा छ । दुई खेल खेलेको सनराइजर्स हैदराबादले मात्र कुनै खेल जितेको छैन ।बेंग्लोरबाट ओपनरद्वय देवदत्त पाडिक्कल र आरोन फिन्च तथा एबी डी भिलयर्सले अर्धशतक बनाए । पहिलो विकेटमा ९ ओभरमा ८१ रन जोडेका पाडिक्कल र फिन्चले क्रमशः ५४ र ५२ रन बनाए । पाडिक्कलले ४० बल खेली ५ चौका र २ छक्का तथा फिन्चले ३५ बल खेली ७ चौका र १ छक्का प्रहार गरे । डी भिलियर्सले २४ बल खेली ४ चौका र ४ छक्का प्रहार गर्दै अविजित ५५ रन बनाए । शिवम दुबे १० बलमा १ चौका र ३ छक्का प्रहार गरी २७ रनमा अविजित रहे । मुम्बईका ट्रेन्ट बोल्टले ४ ओभरमा ३४ रन खर्चेर २ र राहुल चाहरले ४ ओभरमा ३१ रन खर्चेर १ विकेट लिए । अस्ट्रेलियन बलर जेम्स प्याटिन्सनले ४ ओभरमा ५१ रन खर्चन पुगे ।मुम्बईले कप्तान रोहित शर्मालाई ८, क्विन्टन डी ककलाई १४, सूर्यकुमार यादवलाई शून्यमा गुमाएको थियो । तर पोलार्ड र किशनले नाटकीय हिसाबमा खेल पल्टाएका थिए । हार्दिक पाण्ड्येलाई १५ रनमा आउट गरेका एडम जाम्पाको आईपीएलमा सुरुआत सुखद हुन सकेन । उनले ४ ओभरमा ५३ रन खर्चन पुगे । उनको अन्तिम तथा टोलीको १७औं ओभरमा उनलाई पोलार्डले ३ छक्कासहित २७ रन प्रहार गरे । यहींबाट मुम्बई खेलमा फर्किन सुरु भएको थियो । पोलार्ड र किशनले १८औं ओभरमा युजभेन्द्र चाहललाई तीन छक्कासहित २२ रन प्रहार गरे ।नवदीप सैनीले अन्तिम ओभरमा १२ रनमात्र खर्चेपछि बेंग्लोरले खेल पुनः उल्टाएको थियो । अन्तिम ओभरको तेस्रो र चौथो बलमा किशनले इशुरा उडानालाई छक्का प्रहार गरेपछि मुम्बईलाई अन्तिम दुई बलमा ५ रन चाहिन्थ्यो । पाचौं बलमा किशन ९९ रन बनाई बाउन्ड्री लाइनमा क्याच दिन पुगे । अन्तिम बलमा पोलार्डले चौका प्रहार गरेपछि स्कोर बराबर भएको थियो । किशनले ५८ बल खेली २ चौका र ९ छक्का प्रहार गरे । पोलार्ड २४ बलमा ३ चौका र ५ छक्का प्रहार गरी ६० रनमा अविजित रहे । मंगलबार दिल्ली क्यापिटल्स र सनराइजर्स हैदराबादबीच खेल हुनेछ ।"
सेरेनाको संघर्ष,"पेरिस (रोयटर्स) छैटौं वरीयताकी अमेरिकी सेरेना विलियम्सले चिसो मौसमसँग संघर्ष गर्दै आफ्नै देशकी क्रिस्टी आहनलाई ७६, ६० ले पराजित गरी फ्रेन्च ओपन २०२० दोस्रो चरणको यात्रा तय गरेकी छन् । यूएस ओपनमा पनि सेरेनाले पहिलो चरणमै आहनलाई हराएकी थिइन् । यसपल्ल्ट भने सेरेनाले पहिलो सेट जित्न संघर्ष गर्नुपरेको थियो । त्यस सेटमा उनी दुईपल्ट पछाडि परेर टाइब्रेकमा जित्न सफल रहेकी हुन् । सेरेनाले अहिलेसम्म जितेका २३ ग्रान्ड स्लाममध्ये तीन उपाधि फ्रेन्च ओपन छ । टाइब्रेक जितपछि भने सेरेनाले दोस्रो सेटमा लगातार गेम जितिन् र १ सय २ औं स्थानकी खेलाडीलाई कुनै मौका दिइनन् । अब उनले स्भेत्लाना पिरोन्कोभाको सामना गर्नेछिन् । पिरोन्कोभाले यसअघि आन्द्रे पेटोभिचलाई ६३, ६३ ले हराएकी थिइन् । पुरुषतर्फ यूएस ओपन विजेता डोमिनिक थिएमले दोस्रो चरणको यात्रा तय गर्न क्रोएसियाका पूर्व विश्व नम्बर तीन मारिन सिलिचलाई ६४, ६३, ६३ ले हराए । अस्ट्रियाका २७ वर्षीय खेलाडीविरुद्ध अनुभवी सिलिचले लगातार एकपछि अर्को भूल गरे र खेल गुमाए । थिएम फ्रेन्च ओपनका दुईपल्टका उपविजेता हुन् र यसपल्ट पनि फाइनल प्रवेशका लागि बलियो प्रत्याशी छन् । उनी पछिल्ला संस्करणका दुवै फाइनलमा पराजित रहेका थिए । यूएस ओपनको उनको पहिलो ग्रान्ड स्लाम उपाधि हो । अब उनले दोस्रो चरणमा अमेरिकी क्वालिफायर खेलाडी ज्याक सकको सामना गर्नेछन् । दुई साताअगाडि मात्र न्युयोर्कमा हार्ड कोर्टमा खेलिरहेका थिएमले चिसो मौसममा क्ले कोर्टमा खेल्न आफूलाई सहज बनाएको देखिएको थियो ।"

शीर्षक,विवरण
असह्य भएपछि सरकारविरुद्ध उत्रिए साउदीका अलपत्र नेपाली,"सेनाको सहजता हेर्दा कामदारलाई मर्कास्वदेश फर्किनेको व्यवस्थापनमा नेपाली सेनालाई सजिलो हुने हिसाबले मात्रै स्वदेश फिर्नेको कोटा निर्धारण गरिएको पर्यटन मन्त्रालयको बुझाइ छ । कोटा निर्धारण गरिएकाले साउदी दूतावासले मागेअनुसार उडान राख्न नसकेको नेपाल एयरलाइन्सले जनाएको छ । सरकारले विदेशबाट दिनमा ८ सय जना मात्रै यात्रु ल्याउन पाउने निर्णय गरेको थियो । दिनमा स्वदेशी तथा विदेशी गरी १५ वटा एयरलाइन्स कम्पनीमार्फत ८ सय जना मात्रै यात्रु ल्याउने अधिकार छ । साउदीको मात्रै माग पूरा गर्न दिनमा ५ वटा उडान गर्नुपर्छ, नेपाल एयरलाइन्सका एक उच्च अधिकारीले भने, उडान सीसीएमसीले निर्धारण गर्ने हो । हामी एउटा अपरेटर मात्रै हो । जति उडान दिन्छ, त्यति बोक्ने हो ।ती अधिकारीका अनुसार कम उडान हुँदा एजेन्टहरूबीच चलखेल ओपन भइरहेको छ । टिकटको कालोबजारी रोक्न उडान संख्या नै बढ्नुपर्छ, उनले भने । सरकारले टिकट काट्ने बेला नै होटलको खर्च पनि लिन लगाएको थप समस्या देखिएको उनको भनाइ छ । दूतावास र हामीबीच समन्वय भइरहेको छैन । हामी यात्रुको पीसीआर नेगेटिभ आएको रिपोर्ट खोज्छौं । यसो हुँदा यात्रुलाई होटलमा राख्नु पर्दैन । त्यसमा एक जना मात्रै यात्रुको पीसीआर नेगेटिभ नभए सबै यात्रुलाई ७ दिनसम्म होटलमा राख्ने जिम्मेवारी एयरलाइन्सको हुन्छ । त्यसो हुँदा २०२५ लाख रुपैयाँ खर्च एयरलाइन्सले बेहोर्नुपर्छ, ती अधिकारीले भने ।"
सक्रिय उमेर समूहकै बढी संक्रमित,"(काठमाडौं)  कोभिड१९ संक्रमण हिँडडुलमा सक्रिय उमेर समूहमा सबैभन्दा बढी देखिए पनि बालबालिका, महिला र बूढापाकामा विस्तार उल्लेख्य भइरहेको पाइएको छ । स्वास्थ्य मन्त्रालयको मंगलबारको तथ्यांकअनुसार संक्रमितमध्ये ४० वर्षसम्मको उमेर समूहका ७७९८ प्रतिशत छन् । हाल जुन उमेर समूहका व्यक्ति बढी सक्रिय छन्, बढी हिँडडुल गर्छन्, उनीहरू बढी मात्रामा संक्रमित भइरहेका छन्, स्वास्थ्य मन्त्रालयको इपिडिमियोलोजी तथा रोग नियन्त्रण महाशाखाका निर्देशक एवं भाइरोलोजिस्ट डा वासुदेव पाण्डेले भने, संक्रमणको विस्तार बालबालिका, महिला र बूढापाकामा पनि भइरहेको छ ।संक्रमण ४० वर्षमुनिका व्यक्तिमा बढी देखिए पनि मृत्युदर भने त्योभन्दा बढी उमेर समूहका व्यक्तिमा धेरै छ । संक्रमण १५ देखि ५० वर्ष उमेर समूहभित्रै बढी भए पनि यसअघि नदेखिएको समूहमा समेत हाल संक्रमण देखिन थालेको छ । काठमाडौंमा पहिले ३ वर्षमुनिका बालबालिकामा संक्रमण १ प्रतिशत थियो भने अहिले ३ प्रतिशत जति बढेको छ, डापाण्डेले भने, संक्रमितमध्ये महिला करिब ३२ प्रतिशत पुगेको छ । कुल संक्रमितमा महिला २३४१ प्रतिशत थिए । पछिल्लो समय काठमाडौंमा एक वर्षमुनिका बच्चामा समेत संक्रमण देखिएको छ । मुलुकको कुल जनसंख्याको करिब एक तिहाइ १५ वर्षमुनिका बालबालिका छन् । यस्तै १५ देखि ६४ वर्षसम्मको जनसंख्या ६१ प्रतिशतभन्दा बढी र ६५ वर्षमाथिको जनसंख्या करिब साढे चार प्रतिशत छ ।सरकारको पछिल्लो तथ्यांकअनुसार मुलुकमा ४० वर्षमाथिका कोभिड संक्रमितहरू २२०१ प्रतिशत मात्र छन । २१ देखि ४० वर्ष उमेर समूहका संक्रमित सबैभन्दा बढी ५९७७ प्रतिशत छन् । यसमा पनि २१ देखि ३० वर्ष उमेर समूहका संक्रमित ३५०८ प्रतिशत छन् । ४१ देखि ५० वर्ष उमेर समूहका संक्रमित ११८९ प्रतिशत, ५१ देखि ६० वर्ष उमेर समूहका संक्रमित ६१८ प्रतिशत छन् । बढी जोखिम भएको ६१ देखि ७० वर्ष उमेर समूहका संक्रमित २५८ प्रतिशत, ७१ देखि ८० वर्ष उमेर समूहका संक्रमित १०३ प्रतिशत र ८० वर्षमाथिका संक्रमित ०३१ प्रतिशत छ ।पछिल्लो समय निको हुने दर बढेर ६८ दशमलव ५ प्रतिशत पुगेको छ । विज्ञहरूले निको हुने दर अपेक्षाअनुसार नबढेको भन्दै चिन्ता व्यक्त गर्दै आएका छन् । हाल संक्रमितको मृत्युदर ०६३ प्रतिशत छ । स्वास्थ्य मन्त्रालयले संक्रमणबारे कसैले लापरबाही नगर्न आग्रह गरेको छ । मन्त्रालयले मंगलबार जारी गरेको प्रेस विज्ञप्तिमा संक्रमण बढ्नु झन् जोखिम भएको उल्लेख गरिएको छ । पछिल्लो समय नेपालमा कोरोना संक्रमितहरूको संख्या बढ्नु आफैंमा खतराको संकेत हो, मन्त्रालयले भनेको छ, मलाई केही हुँदैन, कोरोना बाहिरबाट आउनेलाई हुन्छ वा स्वास्थ्य समस्या भएका वा दीर्घरोगीलाई हुन्छ, म बलियो छु, मलाई कुनै रोग छैन, भइहाले पनि मलाई केही खतरा छैन भन्ने खालका सोचहरू त्यागौं । कोरोना संक्रमणको जोखिममा सबै रहेको मन्त्रालयले जनाएको छ ।कोभिड१९ को जोखिममा ज्येष्ठ नागरिकलगायत रोगसंँग लड्ने क्षमता कम भएको समूह रहेकाले उनीहरूलाई जोगाउन परिवार र समाजले विशेष ध्यान दिनुपर्नेमा स्वास्थ्य मन्त्रालयका सहप्रवक्ता डा समीर अधिकारीले जोड दिए । उनले परिवारको सदस्यले सामाजिक दूरी, मास्कको प्रयोग, साबुनपानीले हातको सफाइ, सम्भव भएसम्म घरबाहिर ननिस्किने लगायतका जनस्वास्थ्यको प्रकृया अपनाउनुपर्ने बताए ।"
कोरोनाले थप ८ को मृत्यु,"काठमाडौं (कास) कोरोना संक्रमणबाट मंगलबार ८ जनाको मृत्यु पुष्टि भएको छ । कास्कीको पोखरा महानगरपालिका१० की ७३ वर्षीया वृद्धाको पोखरा स्वास्थ्य विज्ञान प्रतिष्ठानको पश्चिमाञ्चल क्षेत्रीय अस्पतालमा मृत्यु भएको छ । कोरोना पुष्टि भएपछि उनलाई सोमबार अस्पतालको कोभिड१९ उपचार केन्द्रको आईसीयूमा भर्ना गरिएको थियो । उपचारका क्रममा मंगलबार दिउँसो मृत्यु भएको निर्देशक डाअर्जुन आचार्यले बताए । नेपालगन्ज मेडिकल कलेज कोहलपुरमा मंगलबार बिहान मृत्यु भएकी बाँकेको नेपालगन्ज उपमहानगरपालिका१६ की ८० वर्षीया महिलामा कोरोना पुष्टि भएको छ । मधुमेह र उच्च रक्तचाप रहेकी उनको मृत्युपछि कोरोना पुष्टि भएको स्वास्थ्य कार्यालय बाँकेका कोरोना फोकल पर्सन नरेश श्रेष्ठले बताए । मंगलबार बिहान कोहलपुरमै अर्घाखाँचीको शीतगंगा नगरपालिका१२ का ४२ वर्षीय पुरुषको पनि मृत्यु भएको छ । भदौ ५ गते कोरोना पुष्टि भएका उनी निमोनियाको गम्भीर लक्षण देखिएपछि भदौ ११ गते अस्पताल भर्ना भएका थिए । पूर्वी नवलपरासीको देवचुली नगरपालिका१ का ६४ वर्षीय पुरुषको मंगलबार साँझ भरतपुरको सरकारी अस्पतालमा मृत्यु भएको छ । भदौ १७ मा कोरोना पुष्टि भएका उनलाई खोकी र श्वासप्रश्वासमा समस्या भएपछि भदौ १९ मा सरकारी अस्पतालको कोभिड आईसीयूमा राखिएको अस्पतालका सूचना अधिकारी लीलाधर पौडेलले जानकारी दिए । मिर्गौलामा समस्या भएका उनको डायलसिससमेत भइरहेको थियो । वीरगन्ज हेल्थ केयर कोभिड अस्पतालमा बाराको महागढीमाई नगरपालिका१० गन्जभवानीपुरका ६० वर्षीय पुरुषको सोमबार राति मृत्यु भएको छ । मधुमेहका दीर्घरोगी उनलाई श्वासप्रश्वासमा समस्या रहेको नारायणी अस्पतालका प्रवक्ता डा अतुलेश चौरसियाले बताए । यस्तै, सुनसरीका ७० वर्षीय पुरुष, काठमाडौंका ८० वर्षीय पुरुष र ८५ वर्षीया महिलाको पनि कोरोना संक्रमणबाट ज्यान गएको स्वास्थ्य मन्त्रालयले जनाएको छ । मंगलबार देशभर ९०२ नयाँ संक्रमित थपिएसँगै कुल संक्रमितको संख्या ४८ हजार १ सय ३८ पुगेको छ । हालसम्म ३२ हजार ९ सय ६४ जना डिस्चार्ज भएका छन् भने ७ लाख ८८ हजार १ सय ७४ पीसीआर परीक्षण गरिएको छ । काठमाडौं उपत्यकामा मंगलबार ३ सय ९६ संक्रमित थप भएका छन् । काठमाडौंमा ३००, भक्तपुरमा ५८ र ललितपुरमा ३८ संक्रमित थपिएको मन्त्रालयले जनाएको छ ।यसैबीच कोरोनामुक्त भएर घर फर्किएका काठमाडौंको तारकेश्वर नगरपालिका निवासी ७१ वर्षीय वृद्धको मृत्यु भएको छ । संक्रमणमुक्त भएर घर फर्केको एक सातापछि उनको मृत्यु भएको हो । कोरोना संक्रमण पुष्टि भएपछि उनलाई बलम्बुस्थित सशस्त्र प्रहरी अस्पताल (एपीएफ) भर्ना गरेर उपचार गरिएको थियो । भदौ १२ गते उनी डिस्चार्ज भएका थिए ।ज्वरो आएपछि साउन ३२ गते उनलाई ग्रिन सिटी अस्पताल भर्ना गरिएको थियो । परीक्षण गराउँदा निमोनिया देखिएपछि कोभिड१९ हुन सक्ने शंका गर्दै चिकित्सकहरूले पीसीआर परीक्षण गराएका थिए । रिपोर्ट पोजिटिभ आएपछि उनलाई भदौ ३ मा एपीएफ अस्पताल रेफर गरिएको थियो । अवस्था गम्भीर भएपछि ६ दिन भेन्टिलेटरमा राखेर उपचार गरिएको मृतकका छोराले बताए । उनका अनुसार अस्पतालबाट घर फर्किएपछि अवस्था सामान्य हुँदै गएको थियो । उनी निरन्तर चिकित्सकसँगको सम्पर्कमै थिए । डिस्चार्ज भएपछि स्वास्थ्यमा कुनै समस्या नदेखिएका उनको भदौ १९ गते अचानक निधन भएको हो । बुबाले सामान्य अवस्थामा झैं खान पनि खाइरहनुभएको थियो । बोलीचाली सामान्य थियो, छोराले भने, मुटुको रोग त थिएन । तर, बिहानै उठेर शौचालय जानुभयो । निस्केपछि अचानक हृदयाघात जस्तो भएर उहाँ बित्नुभयो । सरुवा रोग विशेषज्ञ डा शेरबहादुर पुनका अनुसार भाइरसमुक्त भएर घर फर्केका धेरै बिरामीमा छाती, मुटु, नसासम्बन्धी समस्या देखिन थालेका छन् । शुक्रराज ट्रपिकल तथा सरुवा रोग अस्पतालमा आईसीयू र भेन्टिलेटरसहितको उपचारपछि घर फर्केका केही व्यक्तिहरू समस्या देखिएर फेरि अस्पताल आउने गरेको उनले बताए । नेपालमा कोरोनामुक्त भएका मानिसमाथि केही अध्ययन भएको छैन, यसमा ढिला भइसकेको छ, उनले भने, विदेशमा यस विषयमा विभिन्नखाले अध्ययन भइसकेको छ । बेलैमा अध्ययन भए भोलि पोस्ट कोरोना इफेक्टका नीतिनियम र निर्देशिका बनाउन सहज हुनेछ । विदेशी अनुसन्धानका अनुसार कोरोनाका कारण गम्भीर भएका मानिस संक्रमणमुक्त भएपछि पनि स्वास्थ्य स्थिति पहिले जस्तो सामान्य नहुने र गुणस्तर जीवनयापनमा समस्या आइरहने देखिएको उनले बताए ।संक्रमणमुक्त भएका व्यक्तिमा पुनः संक्रमण हुने दर के कस्तो छ, निको भएर घर फर्केका व्यक्तिमा कस्ता समस्या देखिएका छन् भन्ने विषयमा स्वास्थ्य मन्त्रालयबाट कुनै अध्ययन नभएको सहप्रवक्ता डा समीरकुमार अधिकारीले बताए । ती वृद्धलाई कोबाट कोरोना सर्यो भन्ने पनि अहिलेसम्म पत्ता नलागेको उनका छोराले जानकारी दिए । संक्रमण फैलिँदै गएपछि उहाँ घरबाट निस्किनुभएकै थिएन । घरबाहिर निस्कने सदस्यसँग पनि नजिकबाट भेटघाट गर्नुभएको थिएन । आइसोलेट भएर बस्नुभएको थियो, उनले भने, हामीबाटै सर्यो भनौं भने परिवारका सबै ६ सदस्यकै पीसीआर रिपोर्ट नेगेटिभ छ ।"
सेना परिचालनको प्रस्तावमा प्रजिअहरू असन्तुष्ट,"(काठमाडौं)  उपत्यकाका तीनवटै जिल्ला प्रशासन कार्यालयले भदौ ३ गतेबाट लगाएको निषेधाज्ञालाई निरन्तरता दिने कि हटाउने भन्नेमा सरकारी निकायका फरकफरक मत बाहिर आउँदा आमनागरिक अन्योलमा परेका छन् ।तीन सातादेखि अत्यावश्यक सेवाबाहेकका क्षेत्र ठप्प छन् । सुरुमा एक साता र त्यसपछि दुई पटक गरी दुई साता निषेधाज्ञाको अवधि बढाइएको छ । यसबाट मजदुरहरू बढी प्रभावित छन् । दसैंतिहार, छठलगायत नेपालीका प्रमुख चाडपर्व नजिकिँदै छन् । राजधानीवासी घरमै बन्धकजस्तो भएका छन् । व्यापारव्यवसाय बन्द छन् ।दैनिक काम गरेर गुजारा गर्ने नागरिक निषेधाज्ञाका कारण सबैभन्दा प्रभावित छन् । उद्योगकलकारखाना, बजार, सार्वजनिक यातायातलगायत क्षेत्रको रोजगारी नराम्ररी थलिएको छ । सञ्चारमाध्यम र सामाजिक सञ्जालमा दैनिक खान नपाएर र घरभाडा तिर्न नसकेर गरिब, असहाय र मजदुर भौंतारिएका समाचार दैनिकजसो आउन थालेका छन् । तर यसप्रति न जनप्रतिनिधिको ध्यान गएको छ न प्रशासन र सरोकारवाला अन्य निकायको । स्वास्थ्य तथा जनसंख्या मन्त्रालयले तत्काल निषेधाज्ञा खोलिहाल्ने अवस्था नरहेको सुझाव प्रशासनलाई दिएको छ । उद्योग वाणिज्य तथा आपूर्ति मन्त्रालय भने स्वास्थ्य सावधानी अपनाएर उद्योगकलकारखाना तथा यातायात सुचारु गर्नुपर्ने पक्षमा छ । जनस्वास्थ्यविद् डा समीरमणि दीक्षितले आवश्यक स्वास्थ्य सावधानी अपनाएर राजधानीको निषेधाज्ञा हटाउनुपर्ने बताए । निषेधाज्ञा संक्रमण रोकथामको विकल्प होइन, जनस्वास्थ्यका मापदण्ड पालना गर्दै व्यापारव्यवसाय, यातायातलगायत खोल्नुपर्छ, दीक्षितले कान्तिपुरसँग भने, सरकारले टोलटोलमा परीक्षण गर्नुपर्छ, संक्रमणको उच्च जोखिममा भएका उमेर समूह र दीर्घरोगीहरूलाई बाहिर निस्कन दिनुहुँदैन, अब संक्रमण सँगसँगै जिउनुपर्छ, सरकार यसमा बाधक बन्न हुँदैन ।उद्योगीव्यवसायीहरूले पनि स्वास्थ्य मापदण्ड पालना गरेर निषेधाज्ञा हटाउनुपर्ने सुझाव सरकारलाई दिएका छन् । उपत्यका मेयर फोरमले त नागरिकका समस्याप्रति पूरै बेवास्ता गर्दै सेना परिचालन गरेर निषेधाज्ञालाई थप कडाइ गर्नुपर्ने माग अघि सारेको छ । फोरमको मागमा गृह मन्त्रालय र उपत्यकाका प्रमुख जिल्ला अधिकारीहरू नै असन्तुष्ट छन् । सेनाले समेत राजधानी प्रवेश गर्ने नाकामा सेना खटाउनुपर्ने फोरमको मागमा अनभिज्ञता जनाएको छ । गृह मन्त्रालयका प्रवक्ता चक्रबहादुर बुढाले प्रशासन लामो समयसम्म निषेधाज्ञा होस् भन्ने पक्षमा नरहेको तर यसका लागि जनस्वास्थ्यसम्बन्धी मापदण्ड पालना पहिलो सर्त भएको बताए । राजधानी भित्रिने नाकामा सेना परिचालन गर्नुपर्ने जनप्रतिनिधिको धारणा वस्तुपरक नभएको उनले बताए । हामी लामो समय निषेधाज्ञा गर्ने पक्षमा छैनौं, आवश्यक जनस्वास्थ्यका सावधानी अपनाएर उद्योग कलकारखाना, बजारलगायत आर्थिक गतिविधिलाई खुलाउने पक्षमै छौं, प्रवक्ता बुढाले भने, यसका लागि प्रमुख जिल्ला अधिकारीहरूले पनि निषेधाज्ञा खुकुलो बनाउँदै अघि बढ्ने गरी कार्ययोजना बनाइरहनुभएको छ । काठमाडौं, भक्तपुर र ललितपुरका प्रजिअहरू क्रमशः जनकराज दाहाल, हुमकला पाण्डे र नारायणप्रसाद भट्टले निषेधाज्ञा विस्तारै खुकुलो बनाउनुपर्ने कार्ययोजनासहित गृहसचिव महेश्वर न्यौपानेसँग छलफल गरेका थिए । तर बुधबार मात्रै बैठक बसेर निषेधाज्ञाबारे आवश्यक निर्णय लिइने ललितपुरका प्रजिअ भट्टले बताए । निषेधाज्ञा हटोस् भन्ने आममानिसको धारणा विस्तारै बढ्दै गएको पायौं, हामी पनि लगातार बढाइरहने पक्षमा छैनौं, भट्टले भने, त्यसका बाबजुद यसलाई क्रमशः खुकुलो बनाउँदै लैजाने पक्षमा छलफल भइरहेको छ । जनप्रतिनिधिहरूले सेना परिचालनको प्रस्ताव अघि सारेकामा उनले पनि घुमाउरो रूपमा असन्तुष्टि जनाए । प्रहरी र सशस्त्रका जनशक्ति २४ सै घण्टा सक्रिय रूपमा खटिइरहेकामा अहिल्यै सेना परिचालनको विषय किन र कसरी आयो भन्नेमा उनले अनभिज्ञता जनाए । बुधबार तीनवटै जिल्ला प्रशासनको संयुक्त बैठक बसेर आगामी रणनीति तय गरिने उनले बताए । आम रूपमा भौतिक दूरी कायम, मास्क र सेनिटाइजर प्रयोगलगायत अत्यावश्यक सर्त पालना हुनुपर्ने प्रजिअ भट्टको भनाइ छ । नेपाली सेनाका प्रवक्ता सहायक रथी सन्तोषबल्लभ पौडेलले उपत्यका मेयर फोरमको राजधानीका नाकामा सेना खटाउनुपर्ने मागप्रति अनभिज्ञता जनाए । यस विषयमा सेनालाई कहींकतैबाट अप्रोच नआएको भन्दै सेनालाई सरकारले कोभिड१९ रोकथाम तथा नियन्त्रणमा दिएका जिम्मेवारीमै आफूहरू क्रियाशील भएको बताए । सेनाका अर्का एक जर्नेलले उपत्यकाका जनप्रतिनिधिले विषयवस्तुलाई उत्तेजित बनाएर परिस्थिति थप उचाल्न बारम्बार सेना परिचालनको विषय उठाउने गरेको भन्दै असन्तुष्टि जनाए । महामारीमा नागरिकलाई थप कठिनाइ हुने गरी सेना परिचालन गर्न आवश्यक छैन, प्रहरी र सशस्त्रबाटै परिस्थिति काबुमा आएको छ, ती अधिकारीले भने, सेना परिचालनको अवस्था पनि छैन । परिचालनको स्थिति आएमा पनि प्रजिअहरूले कानुनअनुसार निर्णय लिने उनले बताए ।"
प्रदेश १ मा निषेधाज्ञा खुकुलो,"विराटनगर (कास) कोरोना संक्रमण विस्तार हुन नदिन प्रदेश १ का केही स्थानीय तहमा लगाइएको लकडाउन र निषेधाज्ञा हटाइएको छ । कतिपय स्थानमा निषेधाज्ञा लागू भए पनि पसल दिनभरि खोल्न मिल्ने गरी खुकुलो बनाइएको छ ।मोरङमा निषेधाज्ञा अवधि थपिए पनि धेरै खुकुलो पारिएको छ । साँझसम्म पसल खोल्न पाइने भएको छ । जिल्ला प्रशासन कार्यालय मोरङले सोमबार मध्य रातिदेखि भदौ २८ गते मध्य रातिसम्मका लागि निषेधाज्ञा आदेश जारी गरेको हो । प्रमुख जिल्ला अधिकारी कोषहरि निरौलाद्वारा जारी सूचनामा जिल्लाभर निजी सवारीसाधन जोरबिजोर सञ्चालन गर्नुपर्ने जनाइएको छ । यो पटकको आदेशमा पसल व्यवसाय साँझ ७ बजेसम्म सञ्चालन गर्न पाइने बताइएको छ । धनकुटामा २६ दिनदेखि लागू गरिएको निषेधाज्ञा अन्त्य गरिएको छ । पछिल्लो केही दिनदेखि सामान्य अवस्था रहेकाले निषेधाज्ञा अन्त्य गरिएको प्रमुख जिल्ला अधिकारी केशवप्रसाद विमलीले बताए । शिक्षण संस्था, हाटबजार र सभा सम्मेलनलगायत भने सञ्चालन गर्न नपाइने प्रशासनले जनाएको छ । जिल्लाभित्र ५० प्रतिशत संख्यामा मात्र यात्रु राखेर यातायात सञ्चालन गर्ने पाउने उल्लेख गरिएको छ ।मोरङको रंगेली नगरपालिकाभित्र कोरोना भाइरस संक्रमितको संख्या शून्यमा झरेको छ । आइसोलेसन सेन्टरका अन्तिम तीन संक्रमित एवं उनीहरूको सम्पर्कमा आएका तथा क्वारेन्टाइनमा बसेका थप ३८ जनाको स्वाब परीक्षणको रिपोर्ट नेगेटिभ आएपछि नगरपालिका कार्यालयले रंगेलीलाई कोरोनामुक्त घोषणा गरेको हो । नियमित उपचारका लागि अस्पताल आउने बिरामीमा पनि कोरोना सम्बद्ध लक्षण नदेखिएको रंगेली अस्पतालका मेडिकल सुपरिन्टेन्डेन्ट डा रोहेन्द्र पाण्डेले बताए । करिब एक महिना अगाडि प्रदेश १ को राजधानी विराटनगरपछि यो नगरपालिका कोरोना भाइरस संक्रमणको हटस्पट बनेको थियो । नगरपालिकाको स्वास्थ्य शाखा प्रमुख भूपेन्द्र मण्डलले एक घरबाट अर्को घरसम्म समेत आउजाउ गर्न नपाउने गरी मुख्य संक्रमण क्षेत्र रंगेली७ को बजार क्षेत्रलाई सिल गरी कन्ट्याक्ट ट्रेसिङ गरिएकाले नियन्त्रण भएको बताए। प्रदेशका पहाडी जिल्लाहरू भोजपुर, संखुवासभालगायतमा यसअघि नै संक्रमण न्यून भइसकेको छ । केही जिल्ला संक्रमणमुक्त भएको घोषणा गरिएको छ ।"
सूत्र परिचालन को फाइल गृहमै,"(काठमाडौं)  सुराकी परिचालनका लागि सादा पोसाकका प्रहरी र सर्वसाधारणलाई खटाउन मिल्ने गरी प्रहरी प्रधान कार्यालयले तयार पारेको सूत्र परिचालन निर्देशिका सम्बन्धी प्रस्ताव गृह मन्त्रालयले दुई वर्षदेखि थन्क्याइदिएको छ । स्थायी, अस्थायी, विशेष र साधारण सूत्रमा विभाजन गरी त्यस्ता सूत्र परिचालनमार्फत सूचना खरिद गरेर अपराधीसम्म पुग्ने नीतिगत व्यवस्था गर्न नेपाल प्रहरीले करिब २ वर्षअघि निर्देशिकाको मस्यौदा बनाएर गृहमा बुझाएको थियो । मस्यौदा पेस गरेयता प्रहरीमा तीन जना आईजीपी र गृहमा दुई जना सचिव बनिसकेका छन् । तर न मस्यौदा अघि बढाउन प्रहरीले पुनः ताकेता गर्यो, न गृहले स्वीकृत वा प्रहरीमै फिर्ता गर्न सक्यो । सूत्र परिचालनमा स्थायी र अस्थायी सूत्र, विषेश र साधारण सूत्रमा विभाजन गरी अब सूचना खरिद गरेर अपराधीसम्म पुग्ने नीतिअनुसार यो प्रस्ताव ल्याइएको थियो, प्रहरी स्रोत भन्छ, तर गृहले यसको महत्त्व नबुझिदिएको हो वा जानाजान रोकिएको छ, अझै बुझ्न सकिएको छैन । प्रहरीले अहिले सुराकी परिचालनमा घटना वा अपराध विशेषमा केन्द्रित भएर निर्णय लिँदै आएको छ । यसैलाई कानुनी प्रावधानमा राख्न निर्देशिकाको अवधारणा ल्याइए पनि गृहले वास्ता गरेको छैन । प्रहरी प्रवक्ता एसएसपी कुबेर कडायत यसबारे खुल्न चाहेनन् । यो विषयमा जानकारी लिएर मात्रै भनौंला, म प्रवक्ता भएर आएपछि यो विषय अघि बढेको होइन, उनले भने ।गृह मन्त्रालयका प्रवक्ता चक्रबहादुर बूढाले यो विषय अहिले नआएको र पुरानो भएका कारण आफूलाई जानकारी नभएको बताए । अर्थ मन्त्रालयका पूर्वसचिव एवं राष्ट्रिय सूचना आयोगका पूर्वप्रमुख आयुक्त कृष्णहरि बाँस्कोटा पारदर्शिता र जवाफदेहिताको अभावमा यस्तो प्रवृत्ति दोहोरिइरहने बताउँछन् । नीतिनिर्देशिका र कुनै पनि प्रस्ताव मन्त्रालयमा पेस गर्ने कार्यालय प्रमुख र सम्बन्धित मन्त्रालयका सचिवमा कर्तव्यबोध हुन नसक्दा यस्ता समस्या दोहोरिन्छन्, उनले भने, यो कारणले हुन्छ, हुँदैन सचिवले स्पष्टसँग निर्णय गरिदिनुपर्छ । स्रोतका अनुसार तत्कालीन आईजीपी सर्वेन्द्र खनालकै पालामा प्रहरीको कानुन शाखाबाट तयार भई गृहमा पुगेको मस्यौदा तत्कालीन गृहसचिव प्रेमकुमार राईलाई बुझाइएको थियो । राईले अध्ययन गरेर यसबारे आवश्यक निर्णय लिऊँला भन्दै मस्यौदा बुझेका थिए । तर मस्यौदा बुझेको करिब १ वर्षपछि ०७६ माघ २० गते राईले निजामती सेवाबाटै अवकाश पाए । त्यसको एक सातापछि प्रहरी महानिरीक्षक खनालले पनि अवकाश पाए । प्रहरीले सूत्र परिचालन निर्देशिकाको मस्यौदा मन्त्रालयमा पेस गरेको वर्ष ०७५ सालमा गृहमन्त्री रामबहादुर थापा र गृहसचिव राईले क्रमशः ७२ लाख र ७३ लाख ९ हजार रुपैयाँ तजबिजी अधिकार बाट सुराकी खर्चबापत भुक्तानी लिएको महालेखाको वार्षिक प्रतिवेदनमा उल्लेख छ । गृहसचिवबाट राईले अवकाश पाएपछि उनको ठाउँमा महेश्वर न्यौपाने आए । खनालले अवकाश पाएपछि आईजीपीमा ठाकुरप्रसाद ज्ञवाली आए । तर ज्ञवालीले पनि असार तेस्रो साता अवकाश पाएर आईजीपीमा अहिले शैलेश थापा क्षेत्री छन् । गृहसचिव न्यौपाने माघ २० गतेबाटै गृहमा छन् । उनले पनि ७ महिना बिताइसकेका छन् । अघिल्ला गृहसचिवको पालामा आएको मस्यौदा हालका गृह सचिव न्यौपानेले पनि अघि बढाएका छैनन् । निर्देशिकाको मस्यौदा प्रहरी ऐन ०१२, नियमावली ०७१ (संशोधित) र मानव बेचबिखन अनुसन्धान ब्युरो निर्देशिकाअनुसार तयार पारिएको थियो । ब्युरो प्रमुखलाई वार्षिक ३० लाखसम्म सूत्र परिचालनमा खर्च गर्ने अधिकार रहने गरी प्रस्ताव गरिएको छ । बाँकी अन्य युनिटको हकमा प्रहरी महानिरीक्षकले तोकेबमोजिम खर्च गर्ने प्रावधान राखिएको छ । लागूऔषध नियन्त्रण ब्युरो र केन्द्रीय अनुसन्धान ब्युरोमा यस्तो प्रावधान नभए पनि निर्देशिका वा नियमावलीबिनै आन्तरिक कार्यविधिमार्फत प्रयोगमा ल्याइएको छ ।प्रहरी ऐन ०१२ को दफा ३९ (ज) मा प्रहरीले सुराक लगाउने र खबर जम्मा गर्न र सो जाहेरी गर्ने व्यवस्था मिलाउने भन्ने व्यवस्था छ । प्रहरी नियमावली ०७१ को दफा १ सय ९५ मा सूत्र परिचालनसम्बन्धी व्यवस्था छ । ०७१ पुसमा थाइल्यान्डमा नेपाली विद्यार्थी अपहरणमा परेको केस होस् वा गैंडा तस्कर राजकुमार प्रजा मलेसियामा लुकेको केस । सर्वोच्च अदालतका न्यायाधीश रणबहादुर बम हत्यामा संलग्न व्यक्ति साउदीबाट ल्याउन होस् या नक्कली चिकित्सकको अनुसन्धान गर्न भारतमा प्रहरी टोली खटाउन, त्यहाँसम्म पुग्न सूत्र परिचालनका लागि आर्थिक जोहो नहुँदा प्रहरीले अरू नै शीर्षकबाट तत्काल खर्च गरेर पछि गृहबाट निर्णय गराएको थियो । अझ गैंडा तस्करदेखि न्यायाधीश बमका हत्यारा खोज्नका लागि लागेको खर्च भुक्तानी गर्न गृहले निकै आनाकानी गरेको थियो । पछि बाध्य भएर रकम निकासा गरेको त्यस बेला अनुसन्धानमा संलग्न एक अधिकारी बताउँछन् ।पूर्व डीआईजी हेमन्त मल्ल नेपाल प्रहरीलाई गृह मन्त्रालयले सधैं एउटा शाखाको नजरबाट हेर्ने गरेका कारण वृत्तिविकास, अपराध अनुसन्धान तथा नियन्त्रणलगायतमा व्यवधान खडा हुँदै आएको बताउँछन् । इन्भेस्टिगेसन र अप्रेसनसम्बन्धी कुनै पनि काममा गृहलाई जानकारी गराइरहन आवश्यक छैन, यसका लागि आवश्यक पर्ने कामकाज र नीतिनियममा गृहले सहजीकरण र आवश्यक पर्दा राय दिने हो, उनले भने, तर यहाँ त सरुवाबढुवादेखि अपराध अनुसन्धानका विषय गृहलाई जानकारी गराउनै पर्ने गलत प्रवृत्ति बसाइयो, यसलाई तोड्नुपर्छ । अनुसन्धानका लागि सूचना खरिद गर्नुपर्ने बाध्यता रहेको तर त्यसका लागि चाहिने सुराकीसूत्र परिचालन खर्चमा गृहबाट नीतिगत निर्णय नहुँदा समस्या दोहोरिरहेको उनको भनाइ छ । सार्वजनिक प्रशासन कार्यसञ्चालनसम्बन्धी व्यवस्थाअनुसार महत्त्वका आधारमा अघि बढाउनुपर्ने र त्यस्ता फाइल २१ दिनसम्म अघि बढाउने वा फिर्ता पठाउने भनेर निर्णय गरिसक्नुपर्ने व्यवस्था रहेको पूर्वसचिव बाँस्कोटाको भनाई छ । तर गृहमा सुत्र परिचालन मात्रै होइन, अन्य थुप्रै फाइल होल्ड गरेर राखिएका छन् । निर्णय गर्ने र प्रस्ताव ल्याउने अधिकारीबीच कार्यशैली र स्वार्थ नमिल्दा पनि यस्ता फाइल अनावश्यक रूपमा होल्ड गरिदिने प्रवृत्ति हाबी भएको बाँस्कोटा बताउँछन् । सुशासन र पारदर्शिता कायम गर्न यसले असर पुग्ने उनको भनाइ छ । फाइल होल्ड हुनुको अर्को कारण स्वार्थ नमिल्नु पनि हो, स्वार्थ नमिलिसकेपछि आएका फाइल रोकिदिने गर्छन्, त्यसबाट प्रतिशोध वा रिसइबी पनि साँध्ने गरेको देखिन्छ, उनले भने, यो सुशासनका लागि गलत हो, राष्ट्रसेवकहरूले यस्ता गतिविधि र व्यवहार हटाउनुपर्छ । उनले भनेझैं गृहमन्त्री र गृह सचिवबीच बेलाबेलामा हुने गरेका खटपट र असमझदारीका कारण नीतिगत निर्णयमै असर पुग्ने गरेका छन् ।गृहप्रहरी खटपट शृंखलानेपाल प्रहरीलाई स्रोतसाधन र प्रभावकारी बनाउन जनशक्तिको वृत्तिविकास र दीर्घकालीन योजना तर्जुमामा प्रणालीको विकास गर्नेभन्दा आदेश, निर्देशन र पटके निर्णय गराएर आदेश दिने प्रवृत्ति गृह मन्त्रालयमा व्याप्त छ । अर्कातिर व्यावसायिक आचरण र कार्यक्षमता मूल्यांकनभन्दा शक्तिकेन्द्र रिझाएर आफ्ना स्वार्थ पूरा गर्ने प्रहरी नेतृत्वको स्वभाव पनि संगठन सुदृढीकरणका लागि अवरोध पुग्ने गरेको अर्को कारण हो । जसका कारण सबैभन्दा बढी असर सरुवाबढुवामा देखिन पुगेको छ । चाहे गृहमन्त्री हुन् वा गृहसचिव, प्रहरीलाई प्रणालीभन्दा तजबिजी मा सञ्चालन गर्ने प्रवृत्ति दशकौं अघिबाटै हाबी हुँदै आएको छ । कतिपय प्रसंगमा गृहसँग समन्वय र सहकार्य नगरी अघि बढ्ने प्रहरी नेतृत्वको शैलीले पनि विवाद र असहज परिस्थिति निम्त्याउन मद्दत पुगेको छ । एक दशकयताका केही प्रतिनिधिमूलक घटनाक्रम हेर्ने हो भने पनि पद्धति प्रक्रियागतभन्दा तजबिजीमा शासन गर्ने प्रवृत्ति गहमन्त्री र गृहसचिवमा देखिएको छ । जसले गर्दा दुई निकायका नेतृत्वबीच खटपट हुँदा प्रहरीको वृत्तिविकासमा नकारात्मक असर पुगेको छ । खटपटकै कारण प्रहरी प्रधान कार्यालयबाट गएका नीतिनिर्णय र प्रस्ताव गृहमा रोकिने गरेका छन् । भएका निर्णय पनि समय घर्काउँदा प्रहरीको करिअर प्लानमा असर पुगेको छ । करिब एक दशकअघि बहालवाला गृहमन्त्रीले एक तालिम केन्द्रमा सिपाही भर्ना खुल्दा तालिम केन्द्रमा निर्धारण गरिएको कोटाभन्दा बढी सिफारिस गरेका थिए । पछि त्यो विषयमा हेडक्वार्टरदेखि गृहसम्म हलचल मच्चिएको थियो । ०६८ सालमा तत्कालीन गृहसचिव सुशील जंगबहादुर राणा र आईजीपी रवीन्द्रप्रताप शाहबीच प्रहरी सरुवाबढुवासम्बन्धी विषयमा गृहसचिवकै कार्यकक्षमा भनाभन भयो । आईजीपी शाहले गृहसचिव राणालाई भनेका थिए, सर, धेरै कुरा नगर्नुहोला, मेरो र तपाईंको अधिकार के कति भन्ने ऐन, नियमावलीले नै स्पष्ट गरिदिएको छ, तपाईं पनि विशिष्ट श्रेणीको, म पनि विशिष्ट, हाम्रो हैसियत समान दर्जाको हो । दोहोरो भनाभनमा उत्रिएका राणा आईजीपी शाहको कुरा सुनेपछि केही शान्त बनेका थिए । आईजीपी शाहलाई त्यसबेला उपप्रधान तथा गृहमन्त्री रहेका विजयकुमार गच्छदारले सरुवामा विवादास्पद छविका अधिकारीलाई आकर्षक स्थानमा पोस्टिङ गर्न दबाब दिँदा पनि विवाद उत्पन्न भएको थियो । त्यसपछि आईजीपी शाहले गृहमन्त्री गच्छदारलाई भनेका थिए, एसपीसम्मको सरुवाबढुवाको सबै अधिकार म प्रयोग गर्छु, बाँकीमा तपाईं नै गर्नुहोला । त्यसपछि गच्छदारले हत्त न पत्त हुन्न हुन्न, मिलेर नै गर्नुपर्छ भनेका थिए । ०७२ भदौ ७ गते भएको टीकापुर काण्ड का आरोपितसहित मधेस आन्दोलन र त्यसक्रममा भएको अपराधमा संलग्नको मुद्दा फिर्ता लिने गरी तत्कालीन गृहमन्त्री विमलेन्द्र निधिले प्रस्ताव अघि सारेपछि आइजीपी उपेन्द्रकान्त अर्यालले गृहमन्त्रीको कार्यकक्षमै आपत्ति जनाएका थिए । आइजीपी अर्यालले प्रहरीका हत्यारालाई उन्मुक्ति दिने प्रस्ताव कसरी गर्न सक्नुहुन्छ भनेर गृहमन्त्री निधिसँग प्रश्न गर्दा प्रहरीले पनि आन्दोलनकारी मारेका छन् नि भन्दै प्रतिवाद गर्न खोजेका थिए । त्यो घटनाले निधिसँग आईजीपी अर्यालको सम्वन्धमा पछिसम्म खटपट हुन पुगेको प्रहरीकै एक उच्च अधिकारी स्मरण गर्छन् ।०७४ ताका तत्कालीन आईजीपी प्रकाश अर्याल र गृहमन्त्री जनार्दन शर्माबीच पनि गृहमन्त्रीकै कार्यकक्षमा चर्काचर्की पर्यो । गृहमन्त्री भएपछि शर्माले प्रहरीमाथि अनावश्यक दबाब कायम गरेको भन्दै असन्तुष्टि बढेको थियो । त्यो विषय बाहिर प्रकट हुन पाएको थिएन । एक दिन आईजीपी अर्याल गृहमन्त्रीलाई भेट्न सिंहदरबार पुगे । शर्माले पहिलेकै शैलीमा रुखो बोल्न थालेपछि आईजीपी अर्यालले अगाडि रहेको टेबुलमा हात बजार्दै मन्त्रीज्यू तपाईंको यो शैली सुधार्नुहोला, हामी तपाईंको गाली खान आएका हैनौं भन्दै आक्रोशित बने । त्यसपछि शर्मा शान्त बनेका थिए । सरकारले प्रहरीका १० डीआईजीको पद कटौती गर्ने खाका अघि सारेपछि ०७६ फागुन दोस्रो साता प्रहरी महानिरीक्षक ठाकुरप्रसाद ज्ञवाली यसबारे कुरा गर्न गृहसचिव महेश्वर न्यौपानेलाई भेट्न गृह मन्त्रालय पुगे । डीआईजी दरबन्दी कटौतीको प्रस्ताव आएपछि असन्तुष्ट बनेका आईजीपी ज्ञवालीले भेटको सुरुमै गृहसचिव न्यौपानेसँग बिना करिअर प्लान कसरी दरबन्दी कटौती हन्छ, तपाईंहरूले जे मन लाग्यो त्यही गर्न पाउनुहुन्छ ? भन्दै आक्रोश पोखे । त्यस क्रममा सचिव न्यौपानेले दरबन्दी औचित्य र आवश्यकताअनुसार कायम हुन्छ भनेपछि दुई जनाबीच भनाभनकै स्थिति आयो । असहज अवस्था सिर्जना भएपछि आईजीपी ज्ञवाली मन्त्रालयबाट बाहिरिएका थिए ।"
कोरियामा ३८ नेपाली बिचल्ली,"(सोल)  श्यामप्रसाद डुम्रे कोरियाको खावान्दोमा कृषि क्षेत्रमा काम गर्थे । कोरोना संक्रमणका कारण कार्यावधि सकिन दुई महिना बाँकी छँदै उनले कम्पनी छाड्नुपर्ने भयो । नयाँ कम्पनी फेर्न समय नभएकाले नेपाल फर्कने सुर कसे । सरकारले सेप्टेम्बरदेखि अन्तर्राष्ट्रिय उडान नियमित गर्ने निर्णय गर्यो भन्ने उनले सुनेका थिए । उनले सामान्य अवस्थामा भन्दा झन्डै दोब्बर शुल्क १३ लाख ५० हजार वन (१ लाख ३५ हजार रुपैयाँ) मा शुक्रबारका लागि टिकट पाए । ट्राभल एजेन्सीले नियमित उडान नभएकाले टिकट महँगो परेको बताएको थियो । शुक्रबार बिहान ५ बजे नै हवाईजहाज उड्ने समय थियो । कम्पनीबाट १ सय ४० किलोमिटर दूरी पारेर इन्छन एयरपोर्ट पुग्न उनी बिहीबारै बाटो लागे । भोलिपल्ट बिहान प्लेन चढ्न जाँदा पीसीआर रिपोर्टमा अस्पतालको छाप नभएको भनेर उनलाई रोकियो । यसरी नेपाल जान तयार रहेका डुम्रेसहित ३८ जना नेपाली बिहीबारदेखि आइतबारसम्म इन्छन एयरपोर्टमा बसे । अहिले उनीहरू सोलका विभिन्न होटलमा बसिरहेका छन् । खाना ट्राभल्स एजेन्सीले खुवाइरहेको छ । होटल भाडा आफैंले तिरेका छन् । एउटै अस्पतालमा एउटै खालको रिपोर्ट लिएका अरूलाई जान दिइएको र आफूहरूलाई भने रोकिएको उनीहरूको गुनासो छ । मेरो कम्पनीबाट तीन जना नेपाल जाँदै थियौं । एउटै अस्पतालमा एउटै खालको रिपोर्ट लिएका दुई जना साथी नेपाल पुगे । मलाई जान दिइएन, डम्बरबहादुर कार्कीले भने, रिपोर्टको समस्या नभएर ट्राभल्स एजेन्सी र एयरलाइन्सको कुरा नमिलेको जस्तो लाग्यो । सेप्टेम्बर ४ को उडानबाट १ सय ९९ जना नेपाल फर्किएका थिए । अड्किएका आफूहरूका लागि कहिले उडान हुने टुंगो नभएको केशव गैरेले बताए । चार दिन एयरपोर्टमै बसे पनि हाम्रो कुरा कतैबाट सुनुवाइ भएन । आफैंले पैसा तिरेर आफ्नै देशमा जान्छु भन्दा पनि नपाउने ? उनले भने । उनका अनुसार ट्राभल्स एजेन्सीले ११ तारिखमा पठाउने आश्वासन दिएको छ । यसअघि भएका चार्टर उडानमा यस्तो समस्या थिएन । केएमई ट्राभल्स एजेन्सीले एकै दिनमा आएका तथा फोटोकपी वा फ्याक्समार्फत आएका रिपोर्टलाई मान्यता नदिइएको हुनाले समस्या भएको जनाएको छ । कोरोना भाइरसको महामारीपछि कोरियानेपाल उडान केएमई ट्राभल्स एक्लैले गराउँदै आएको छ । कोरियामा विदेशी कामदारको संस्था प्रवासी मजदुर युनियन (एमटीयू) का महासचिव मधुसुधन ओझाले केही व्यक्तिले मात्रै एयरलाइन्सको ठेक्का लिने चलनले यस्तो समस्या आएको बताए । कोरियामा चार्टर उडान गर्न सक्ने कम्पनी अरू पनि छन् । उनीहरूलाई पनि उडान अनुमति दिनुपर्यो, प्रतिस्पर्धा हुनुपर्यो भन्दै आएका छौं । विदेशमा आएर दुःख गरेकाहरूलाई सजिलै देश फर्कने वातावरण बनाउनु सरकारको दायित्व हो, उनले भने । नेपाली दूतावासले एयरपोर्टमा छुटेकालाई सहयोग गर्ने जनाएको छ । हामीले बस्नका लागि सेल्टर र खाना बन्दोबस्त गर्छौं भनेका हौं । त्यहाँ भएका साथीहरूले मान्नुभएन । पहिले एयरपोर्टमै बस्ने भन्नुभयो । अहिले होटलमा बसिरहनु भएको छ । उहाँहरूलाई जति सक्दो छिटो नेपाल फर्काउन पहल गर्छौं, नेपाली दूतावासकी श्रमसहचारी रमा भट्टराईले भनिन् ।"
'तालिकाअनुसार उडान आइदिनुपर्यो,"उडान तालिकाअनुसार आउँदैन । विमानस्थल पुगेपछि मात्रै उडान छ कि छैन थाहा हुन्छ । उडान हाम्रो हातमा पनि छैन । जान नपाएकाले आफ्नो बासस्थानभित्र जिन्दावाद, मुर्दावाद भनिरहेका छन् ।सबैभन्दा बढी नाजुक अवस्था साउदीमा छ । टिकट लिन १२ सय, १५ सय किमि टाढाबाट श्रमिक दाजुभाइ आउँछन् । उडान उपलब्ध नहुँदा उनीहरूले दुर्दशा भोग्नुपरेको छ । यहाँबाट विदेशी उडान छैन । स्वदेशी उडानमा मात्रै भर पर्नुपर्छ । साउदी एयरको व्यवस्था भइदिएको भए धेरै सजिलो हुन्थ्यो । घर जाने श्रमिकको संख्या धेरै छ । अन्य देशबाट विदेशी उडान पनि जान्छ । हामीसँग विकल्प भएन । विकल्पहीन अवस्थामा दिइएको उडान नआउँदा झन् विकराल समस्या उत्पन्न भइदियो । सबैभन्दा कठिन नियोग साउदीकोलाई भनिन्छ । तर यो नियोगलाई प्राथमिकता दिइएन । हामीले बारम्बार अनुरोध गरिरहेका छौं । हामीले सुरुदेखि नै २० हजार पठाउनुपर्ने देखिएको छ, थोरै भए पनि उडान नियमित भइदिनुपर्यो भनिरहेका छौं । यस्तै भए एउटै कम्पनीबाट पठाउन ६ महिना लाग्ने देखियो । श्रमिक दाजुभाइको गाली हामीले दिनहँॅ खाइरहेका छौं । समस्याबारे लिखित र मौखिक रूपमा सम्बन्धित ठाउँमा पुर्याइसकिएको छ । कार्यान्वयनमा हामी आशावादी छौं । कसलाई दोष दिऊँ ? विदेशी मुलुकमा नेपालीको बिचल्ली भयो ।"
आन्तरिक उडान खुलाउन माग,"(काठमाडौं)  वायुसेवा सञ्चालक संघले असोजदेखि आन्तरिक उडान खुलाउन माग गरेको छ । संघले मंगलबार विज्ञप्ति जारी गर्दै ५ महिनादेखि बन्द उडानलाई असोज १ बाट जसरी पनि सञ्चालन गर्नुपर्ने माग राखेको हो ।संघले कोभिड१९ संक्रमण जोखिमको कारण देखाउँदै आन्तरिक उडान रोक्ने संसारभरमै नेपाल मात्रै रहेको जनाएको छ । संघका प्रवक्ता योगराज कँडेलले हाल संसारभर स्वास्थ्य प्रोटोकल पालना गर्दै आन्तरिक उडान सुचारु भइसकेको बताए । उडान सञ्चालन नहुँदा विभिन्न शीर्षकमा व्ययभार बढिरहेको संघले जनाएको छ । सरकारले पटकपटक आन्तरिक उडान सुचारुको निर्णय गरे पनि फेरि स्थगन गर्दै आएको छ ।संसारमा यति लामो लकडाउन र आन्तरिक उडान रोक्ने हाम्रो देश मात्रै हो, बुद्ध एयरका प्रबन्ध निर्देशक वीरेन्द्रबहादुर बस्नेतले भने, संसारभर सबै क्षेत्र स्वास्थ्य मापदण्डअनुसार खुला भइसकेका छन् । सरकारले यातायात क्षेत्रलाई रोकेर अर्थतन्त्रलाई झन् अप्ठ्यारो अवस्थामा पुर्याउँदै बेरोजगारी र गरिबी बढाइरहेको छ । आन्तरिक उडान हालसम्मै रोकिरहेको कुनै एउटा मुलुकको उदाहरण पेस गर्न पर्यटन मन्त्रालयलाई चुनौती दिँदै प्रबन्ध निर्देशक बस्नेतले भने, मान्छे धेरै मर्छन् भनेर उडान रोक्नु सरकारको गैरजिम्मवारी हो । हालै पर्यटनमन्त्री योगेश भट्टराईले पर्यटन व्यवसायीसँग भएको वेभिनारमा असोजदेखि हिमाली तथा दुर्गम भेगबाट उडान सुचारु गर्ने प्रतिबद्धता जनाएका थिए । पर्यटनमन्त्रीको भनाइले व्यवसायीहरू उत्साही भएको जनाउँदै संघले कोभिड१९ सुरक्षा निर्देशिकाअनुसार तालिम र पूर्वाभ्यास भइरहेको उल्लेख गरेको छ । सरकारले भदौ १६ देखि ससर्त केही अन्तर्राष्ट्रिय उडान भने खुला गरिसकेको छ । नेपालमा आन्तरिक उडानमा बुद्ध, यति, तारा, समिट, सीता, सिम्रिक, श्री, सौर्य गरी ८ वटा निजी वायुसेवा कम्पनी छन् । त्यस्तै हेलिकप्टरतर्फ एयर डाइनेस्टी, अल्टीच्युट, हेली एभरेस्ट, कैलाश, मनाङ, माउन्टेन, प्रभु, श्री, सिम्रिक र समिट गरी १० हेलिकप्टर कम्पनी छन् । लकडाउनयता व्यावसायिक उडान रोकिँदा निजी क्षेत्रका १८ तथा सरकारी ध्वजावाहक नेपाल वायुसेवा निगम र चिनियाँ लगानीमा सञ्चालित हिमालय एयरलाइन्सका गरी ५८ वटा जहाज (जेट तथा साना विमान) र ३३ वटा हेलिकप्टर पूर्ण रूपमा उडानमा आइसकेका छैनन् । आन्तरिक उडानमा दैनिक कम्तीमा ६ देखि अधिकतम ९ हजार हाराहारी यात्रुलाई सेवा दिने यी कम्पनीहरूले ५ करोड रुपैयाँ हाराहारीमा कारोबार गर्थे । जुन अहिले ५ प्रतिशत हाराहारीमा खुम्चिएको छ ।"
पत्रकार बानियाँको परिवारलाई सहयोग,"काठमाडौं (कास) कान्तिपुरकर्मी दिवंगत पत्रकार बलराम बानियाँको परिवारलाई अमेरिकावासी नेपालीहरूले संकलन गरेको साढे तीन लाख रुपैयाँ आर्थिक सहयोग प्रदान गरिएको छ । न्युयोर्कमा बस्ने राधाकृष्ण देउजाले बानियाँको मृत्युलगत्तै अनलाइन पोर्टल गो फन्ड मार्फत एक सातामा ३ लाख ५७ हजार एक सय ६७ रुपैयाँ उठाएका थिए । उक्त रकम मंगलबार बानियाँको परिवारलाई हस्तान्तरण गरिएको हो । जीवनभर पत्रकारितालाई नै मुख्य पेसा बनाएका बानियाँको पेसागत इमानदारिताको सम्मान र सम्झनामा सहयोग संकलन गरिएको देउजाले बताए । उनले बानियाँका छोराछोरीको शैक्षिक यात्रामा आर्थिक अवरोध आएमा आफू थप सहयोग जुटाउन तयार रहेको समेत प्रतिबद्धता जनाए । उनले भने, म उहाँको परिवारलाई व्यक्तिगत रूपमा चिन्दिनँ । तर इमानदार पत्रकारका रूपमा उहाँको समाचारको म नियमित पाठक थिएँ । त्यसैले केही सहयोग गर्नुपर्छ भन्ने लागेर यो प्रयास गरेको हुँ ।"
रित्तो घर चितुवाको डेरा,"लमजुङ (कास) बेंसीसहर नगरपालिका२ बगालेगाउँको एक रित्तो घरमा चितुवाका ४ वटा बच्चा भेटिएका छन् । एकान्तमा रहेको विष्णुबहादुर थापाले छोडेको रित्तो घरभित्रबाट चितुवा निस्केको देखेपछि स्थानीयले बच्चा फेला पारेका हुन् । उक्त घर किरेपानी सामुदायिक वननजिकै पर्छ । आँखा पनि नखुलेको अवस्थामा चितुवाको बच्चा देखेपछि स्थानीयले सोमबार साँझ डिभिजन वन कार्यालय र प्रहरीमा खबर गरेका थिए । माउले सुरक्षित छोडेकाले पछि माउले नै लाने भन्दै कार्यालयका कर्मचारी र प्रहरी फर्केका थिए । डिभिजन वन अधिकृत पूर्णेश्वर सुवेदीका अनुसार प्राकृतिक बासस्थान भएको ठाउँमा कुनै पनि वन्यजन्तुले आफ्नो सन्तान जन्माएमा वा छोडेमा केही गर्नु हुँदैन । कतै असुरक्षित महसुस गरी बच्चालाई घरमा ल्याएर सुरक्षित ओतमा छोडेको देखियो, उनले भने, सुरक्षित रहेको र ल्याएर कतै जंगलमा छोड्ने अवस्था नभएपछि हामीले नल्याएका हौं । कार्यालयका सहायक वन अधिकृत राजकुमार श्रेष्ठले पानी परिरहेकाले माउले ओतमा ल्याएर राखेको हुन सक्ने बताए । मानिसको बस्तीबाट करिब आधा घण्टाको उकालो बाटोमा पर्ने उक्त क्षेत्रलाई नेपाली सेनाले प्राविधिक शिक्षालय बनाउन अधिग्रहण गरिसकेको छ । भकुण्डेका गोविन्द खड्काका अनुसार प्राविधिक शिक्षालयको काम भइरहेको ठाउँबाट करिब ५ सय मिटरको फरकमा उक्त घर छ । मंगलबार दिउँसोसम्म ४ वटै बच्चालाई माउले लगिसकेको छ ।"
गैंडा मृत फेला,"चितवन (कास) चितवन राष्ट्रिय निकुञ्जको पश्चिम क्षेत्रमा मंगलबार एउटा मृत गैंडा फेला परेको छ । नवलपरासीको लौखानीस्थित पोस्टदेखि भित्र बाँदरझुला टापुमा अन्दाजी २० वर्षको गैंडा मृत फेला परेको निकुञ्जका प्रमुख संरक्षण अधिकृत अणनाथ बरालले बताए । खाग र खुरहरू सुरक्षित नै छन् । तर शरीरको चोटपटक हेर्दा मृत्यु शंकास्पद देखिन्छ, उनले भने, चोरी सिकारीले मारेको हुन सक्ने अनुमान गरेका छौं । गैंडाको पोस्टमार्टम भए पनि केको प्रहारबाट गैंडा मरेको हो भन्ने कुरा प्रस्ट भएको छैन । २०७२ वैशाखको गणनाअनुसार नेपालभर ६ सय ४५ गैंडा थिए । त्यसमध्ये चितवन निकुञ्ज र यस आसपासको जंगलमा ६ सय ५ वटा थिए । पछिल्ला वर्ष चोरीसिकार ठप्प जस्तै भए पनि प्राकृतिक कारणले गैंडा मर्ने दर ह्वात्तै बढेको थियो । प्राकृतिक कारणले वर्षमा ४३ वटासम्म गैंडा मरेका छन् । निकुञ्जको सुरक्षाका लागि नेपाली सेनाको गण नै तैनाथ छ । गैंडा मारे १५ वर्षसम्म कैद, १० लाख रुपैयाँसम्म जरिवाना वा कैद दुवै हुने कानुनी व्यवस्था छ ।"
कसरी तिराउने १ अर्ब ८९ करोड ?,"(काठमाडौं)  समयमै मल आयात नगरेको भन्दै शैलुङ इन्टरप्राइजेज प्रालि र होनिको मल्टिपल प्रालिको ठेक्का सम्झौता रद्द भयो । कृषि सामग्री कम्पनी लिमिटेडले दुई कम्पनीको ९ करोड ४४ लाख रुपैयाँ जफत गर्ने निर्णय गर्यो । तर असुल्नैपर्ने १ अर्ब ८९ करोड रुपैयाँबारे कम्पनी मौन छ । सार्वजनिक खरिद ऐनअनुसार बोलपत्रदाता (सप्लायर्स) का कारण काम नभएमा काम गर्न बाँकी रकम सरकारी बाँकीसरह असुल्नुपर्ने कानुनी व्यवस्था छ । त्यसो गर्दा दुई कम्पनीले १ अर्ब ८९ करोड रुपैयाँ बराबरको क्षतिपूर्तिसमेत सरकारलाई तिर्नुपर्ने हुन्छ । यसबारे कृषि सामग्री कम्पनीले कुनै निर्णय गरेको छैन । भदौ २० गतेसम्म मल नल्याएपछि कृषि सामग्री कम्पनीले ठेक्का रद्द गरी धरौटी रकम जफतको निर्णय गरेको हो । दुई कम्पनीसँगको ठेक्का रद्द गरेपछि बाँकी कामको रकम असुलउपर गर्नुपर्नेमा कृषि सामग्री कम्पनीका अधिकारीहरूले धरौटी जफत र कालोसूची प्रक्रिया मात्रै अघि बढाएर राज्यकोषमा १ अर्ब ८६ करोड रुपैयाँ नोक्सान गराउँदै छन् । सार्वजनिक खरिद ऐनअनुसार तोकिएको काम पूरा नगर्ने बोलपत्रदाता (सप्लायर्सहरू) को धरौटी जफत गरेर मात्रै पुग्दैन, काम गर्न बाँकी रकमसमेत असुल्नुपर्छ । कृषि तथा पशुपन्छी विकासमन्त्री घनश्याम भुसालले समयमा मल आयात नभएकाले ठेक्का रद्द भई धरौटीसमेत जफत भएको भन्दै कानुनमा भएका अरू कारबाही पनि अघि बढ्ने बताए । सम्बन्धित निकायले नै ठेक्का रद्द र धरौटी जफत गरेपछि कानुनमा भएका अरू उपचारसमेत खोज्छ, उनले भने, यसबारे मैले पनि थप अध्ययन गरिरहेको छु । मन्त्रालयमा आइतबार आयोजित पत्रकार सम्मेलनमा मन्त्री भुसालले मनपरी गरेर जसरी पनि ठेक्का हात पार्ने र त्यसपछि काम नगर्ने प्रवृत्तिलाई निरुत्साहित गर्न दुई कम्पनीको करिब १० करोड धरौटी रकम जफत गरेको बताएका थिए ।सार्वजनिक खरिद अनुगमन कार्यालयका सचिव मोहनकृष्ण सापकोटाले ठेकेदारका कारण काम पूरा नभए पूरा गर्न लाग्ने खर्च सम्बन्धित कार्यालयले नै भराउनुपर्ने बताए । कुनै सेवा प्रदायकले सम्झौताअनुसार काम गर्न नसके काम पूरा गर्न लाग्ने खर्च सरकारी बाँकीसरह असुलउपर गर्नुपर्छ, उनले कान्तिपुरसँग भने, यो निर्णय सम्बन्धित कार्यालयले नै गर्ने हो, अरू निकायले होइन । सार्वजनिक निकायबाट निर्णय भएर आएमा कम्पनीहरूलाई कालोसूचीमा राख्ने व्यवस्था भएपनि त्यसको प्रक्रिया लामो भएको उनले बताए । शैलुङ र होनिकोले २५२५ हजार टनका दरले युरिया मल आयात गर्ने जिम्मेवारी पाएकामा काम नगरेपछि ठेक्का रद्द भएको थियो । कृषि सामग्री कम्पनीका प्रबन्ध सञ्चालक नेत्रबहादुर भण्डारीले शैलुङको ३ वटा टेन्डर परेको बताए । उनका अनुसार पहिलो टेन्डरमा काम नगरेकाले ठेक्का सम्झौतालगायतको कारबाही भएको उनले बताए । दोस्रो र तेस्रो टेन्डरका लागि के हुन्छ भन्नेमा सार्वजनिक खरिद कार्यालयमै भर पर्ने उनको प्रतिक्रिया थियो । होनिकोले ७७ लाख ४७ हजार ५ सय अमेरिकी डलरमा मल आयातको सम्झौता गरेको थियो । एक डलर बराबर १ सय २० रुपैयाँ मान्दा यो रकम ९२ करोड ९७ लाख हो । अनि होनिकोले त्यसको ५ प्रतिशत हुने ४ करोड ६४ लाख ८५ हजार रुपैयाँ धरौटी राखेको थियो । शैलुङले ८० लाख ६ हजार २ सय ५० अमेरिकी डलरमा सम्झौता गरेको थियो । उही विनिमय दरमा हिसाब निकाल्दा यो रकम ९६ करोड ७ लाख ५० हजार हो । शैलुङले ४ करोड ८० लाख रुपैयाँ धरौटी राखेको थियो । दुवैले ठेक्का पाएको रकम जोड्दा एक अर्ब ८९ करोड रुपैयाँ हुन्छ । अनि दुवैको धरौटी रकम ९ करोड ४४ लाख रुपैयाँ हुन्छ । दुवैले २५२५ हजार टन मल ल्याउने सम्झौता गरेका थिए । कानुन भन्छ, ॅअसुल्नैपर्छसार्वजनिक खरिद ऐनको दफा ५९ को उपदफा ७ मा ठेक्का रद्दसम्बन्धी व्यवस्था छ । उक्त व्यवस्थामा सम्झौताअनुसार काम सुरु नगरेमा र सुरु गरेपछि बीचैमा छाडेमा सम्झौताअनुसार प्रगति नगरेमा सार्वजनिक निकायले त्यस्तो सम्झौता जुनसुकै बेला अन्त्य गर्न सक्नेछ भन्ने व्यवस्था छ । कृषि सामग्री कम्पनी लिमिटेडले ठेक्का पाएका ती दुई कम्पनीबाट समयमा मल आपूर्ति नगरेकाले सम्झौताअनुसार प्रगति नगरेको भन्ने कारण देखाएर सम्झौता रद्द गरेको थियो । त्यस्तो सम्झौता रद्द गरेपछि के गर्नुपर्छ भन्नेबारेमा पनि ऐनमा स्पष्ट व्यवस्था छ । ठेक्का रद्द भएपछि सप्लायर्सले राखेको जमानत (धरौटी रकम) जफत हुने व्यवस्था छ । त्यसअनुसार दुई कम्पनीको कुल ठेक्का अंकको ५ प्रतिशतका दरले ९ करोड ४४ लाख रुपैयाँ जफत हुने जानकारी दिइएको छ । ऐनमा जमानत जफतबाहेक काम हुन बाँकी रकमसमेत असुल्नुपर्ने व्यवस्था छ । उपदफा ८ मा भनिएको छ, उपदफा ७ बमोजिम सम्झौता अन्त्य भएको कारणले सम्झौताबमोजिम बाँकी रहेको काम पूरा गर्न जेजति रकम आवश्यक पर्छ, त्यो रकम त्यसरी सम्झौताबमोजिम कार्य नगर्ने बोलपत्रदाताबाट सहकारी बाँकीसरह असुलउपर गरिनेछ ।कृषि सामग्री कम्पनी लिमिटेडले यो प्रावधानअनुसार ती ठेकेदारसँग रकम असुल्ने प्रक्रिया थालेको छैन । कम्पनीका प्रबन्ध सञ्चालक भण्डारीले कानुन र नियमावलीबमोजिम सप्लायर्ससँग क्षतिपूर्तिसमेत दाबी हुने बताए । भण्डारीका अनुसार एकपटक सप्लायर कम्पनीहरूकै अनुरोधमा २५ दिन म्याद थप भएकामा त्यसपछि पनि सामान आउने सुनिश्चितता नभएपछि रद्द भएको हो । उनले भने, पटकपटक तोकेता गरे पनि कुनै जवाफ नआएपछि २०७७०५२१ को निर्णयले कम्पनीहरूले राखेको कार्यसम्पादन जमानत जफत गरी सम्झैता रद्द गरिएको हो । सार्वजनिक खरिद ऐनमा तीन सर्तमा सरकारी पक्षबाट ठेक्का सम्झौता तोडिने व्यवस्था छ । त्यसअनुसार ठेक्का तोडिँदा जरिवाना र कालोसूचीका साथै बाँकी काम बराबरको रकम सरकारी बाँकीसरह असुल्नुपर्ने हुन्छ । सार्वजनिक खरिद अनुगमन कार्यालयको कानुन शाखाका एक कर्मचारीको भनाइमा त्यो निर्णय पछि गर्ने होइन, तत्काल हुनुपर्छ । उनका अनुसार समयमा काम नगरेका कारणले रद्द हुने ठेक्काका ठेकेदारले बाँकी कामको रकम सरकारी बाँकीसरह असुल्ने गरेका उदाहरण छन् । त्यस्ता व्यक्तिले तिर्नुपर्ने रकमको दायित्व र उनीहरूको तीनपुस्ते विवरण त्रिपुरेश्वरस्थित केन्द्रीय तहसिल कार्यालयमा पठाइएको उनले बताए । होनिकोले लकडाउनका कारण मल ल्याउन नसकेको भनी जवाफ दिएको थियो । शैलुङले भने सम्बन्धित ठाउँबाट मल बोकेर पानीजहाज हिँडिसकेको भए पनि कोरोना संक्रमणको प्रतिकूल अवस्थाका कारण जहाज कहाँ आइपुग्यो भनी गुगलमा हेर्न नसकिएको प्रतिक्रिया दिएको कृषि मन्त्रालय स्रोतले बतायो । कृषि कम्पनीले दुवैको प्रतिक्रियामा सन्तुष्ट हुन नसकेर टेन्डर रद्द गरेको हो । अधिवक्ता सुवास आचार्यको विचारमा सम्झौता रद्द भएपछि जमानत जफत हुनु र कालोसूचीको प्रक्रिया अघि बढाउनु अनिवार्य काम हो । सार्वजनिक खरिद कानुनभित्र सीमित भएर गरिने यस्तो कारबाहीबाट नेपालमा हुने मलको कालोबजारी रोक्न नसकिने उनले बताए । अनुदानको मल बेलामा नल्याउने र किसानलाई महँगोमा किन्न बाध्य पार्ने खेल वर्षौंदेखिको हो, उनले भने, अहिलेका मन्त्रीले यसमा संलग्नहरूको जालो तोडेर देखाउन सक्नुपर्छ ।साउनभदौमा चाहिने मलका लागि कृषि सामग्री कम्पनी लिमिटेडले यसअघि पनि यस्तै गरेर मलको हाहाकार बनाउने गरेको उनको आरोप छ । उनले मल आयात र वितरणमा भएको कालोबजारीमाथि अनुसन्धान गरेर संलग्नमाथि मुलुकी अपराध संहिताअनुसार कृत्रिम अभाव गरेको अभियोगमा कारबाही हुनुपर्ने बताए । महँगोमा जति पनि पाउने, सस्तोमा नपाउने भनेको कृत्रिम अभाव हो, उनले भने, छानबिन गरेर यो मिलेमतोमा ठेकेदारसमेत संलग्न देखिए कारबाही हुनुपर्छ । उक्त ऐनमा कालोबजारीमा संलग्नमाथि ५ वर्षसम्म कैद सजाय हुने व्यवस्था छ । शैलुङ कम्पनीका सञ्चालक शारदाप्रसाद अधिकारी हुन् । उनी नेकपा अध्यक्ष पुष्पकमल दाहालका घरबेटीसमेत हुन् । होनिको कम्पनीका ठेकेदार हुमनाथ कोइराला कांग्रेसनिकट व्यवसायी हुन् । उनीहरूले राजनीतिक आडमा ठेक्का लिने र अलपत्र पार्ने गरेका थिए । कृषि सामग्री कम्पनीका प्रबन्ध निर्देशक भण्डारीका अनुसार दुई कम्पनीले ओमनबाट आयात गर्ने जनाएका थिए । सस्तो रकम कबोल गरेर ठेक्का पारेका यी कम्पनीहरूले मल आयात गरेनन् जसले गर्दा देशभर मलको हाहाकार भई किसान घण्टौं लाइन बस्न बाध्य छन् ।"
अभिभावकविहीन बालिकालाई सहयोगको आश्वासन,"बैतडी (कास) बैतडीको दशरथचन्द१० सत्पालीका ६ जना दिदीबहिनीका लागि विभिन्न व्यक्ति र संस्थाले सहयोगको आश्वासन दिएका छन् । कान्तिपुर दैनिकमा सोमबार किशोरीको काँधमा पाँच बहिनीको जिम्मेवारी शीर्षक समाचार छापिएपछि विभिन्न व्यक्तिहरूले फोन र सामाजिक सञ्जालमार्फत सहयोगको आश्वासन दिएका हुन् । तीन वर्षअघि आमा बेपत्ता र दुई वर्षअघि बाबुको मृत्यु भएपछि ६ दिदीबहिनी दुःखजिलो गरिरहेका छन् । दलित समुदायका उनीहरूको उमेर ४ देखि १५ वर्षसम्म छ । उनीहरूलाई सहयोग गर्न चाहनेहरूले गाँस र बासको व्यवस्थासँगै शिक्षाका लागि खर्च दिने, विद्यालयमा शुल्क तिर्नेदेखि पालनपोषणको जिम्मा लिनसमेत तयार भएको प्रस्ताव राखेका छन् । खाद्यान्न सहयोग गर्ने प्रतिबद्धता पनि जनाएका छन् । यस्तै संघसंस्थाले सल्लाह गरेर उनीहरूको शिक्षालगायत जिम्मेवारी वहन गर्न तयार रहेको प्रस्ताव पठाइरहेका छन् । केही व्यक्तिहरूले गच्छेअनुसार आर्थिक सहयोग गर्न तयार रहेको भन्दै पठाउने माध्यम सोधेका छन् ।मंगलबार साँझसम्म उनीहरूलाई सहयोग गर्न ६० जनाभन्दा बढीले फोन र सामाजिक सञ्जाललगायतका माध्यमबाट सम्पर्क गरेका छन् । आरम्भ फाउन्डेसन, चौधरी ग्रुप, लायन्स क्लब काठमाडौंलगायतकाले पनि सहयोग गर्ने प्रतिबद्धता जनाएका छन् । दशरथचन्दका नगरप्रमुख नरेन्द्रसिंह थापासहितको उपस्थितिमा मंगलबार प्रशासन कार्यालयमा भएको बैठकले बालिकाको संरक्षक राखेर बैंक खाता खोल्ने र सहयोग गर्न चाहनेलाई रकम जम्मा गर्न आग्रह गर्ने सहमति गरेको छ ।"
कोरोना सामान्य भाइरस होइन,"कोरोनालाई हल्का नलिऔं समाचार सान्दर्भिक लाग्यो । माथिल्लो ओहोदामा बस्नेहरूले कोरोनालाई साधारण रुघाखोकी ठान्छन् । लकडाउनले मात्रै कोरोना महामारी नियन्त्रण हुन्छ भन्ने भ्रम पनि व्याप्त छ । छिमेकी भारत कोरोना रोकथाममा कमजोर सावित भइरहेको छ । हामीले सीमालाई पूर्णतः बन्द गर्न नसक्दा परिस्थिति आकलन गरेभन्दा विकराल बन्ने देखिन्छ । मास्क लगाउन झर्को मान्ने र आवश्यक भौतिक दूरी कायम गर्न हिच्किचाउने सर्वसाधारणको स्वभावका कारण पनि संक्रमण बढिरहेको छ । संक्रमण रोक्न अग्रपंक्तिमा भिड्ने स्वास्थ्यकर्मी र सुरक्षाकर्मीहरूको मनोबल बढाउन सकिएको छैन । उपचार नपाएर छट्पटिँदै मरिरहेका संक्रमितहरू देख्दादेख्दै कोरोनालाई कमजोर आक्नु हुन्न । संक्रमित भएका कारण भोग्नुपरेको मानसिक तनाव र पारिवारिक विछोडका बारेको तिता अनुभव सञ्चार माध्यममार्फत बाहिर आइरहेको छ । यस्ता अनुभवहरू पढ्दा अलिकति पनि बुद्धि नआउनु निकै लज्जाजनक छ । अझै बेला घर्किसकेको छैन, कोरोनालाई हल्काफुल्ला नलिएर स्वास्थ्य सुरक्षाका सबै उपाय अपनाऊ । श्यामसुन्दर कुइँकेल, हाँडीगाउँ, काठमाडौं"
सबैको ध्यान अर्थ मन्त्रालयतिर,"नेकपाको विवाद तत्कालका लागि समाधान भएको देखिए पनि सरकारमा आफ्नो स्थान मजबुत बनाउन नेताहरूबीच अर्को शक्ति संघर्ष सुरु भएको छ । यही संघर्ष फलस्वरूप युवराज खतिवडा सरकारबाट बाहिरेका छन् । प्रधानमन्त्री केपी शर्मा ओलीले खतिवडालाई पुनः राष्ट्रिय सभामा लगेर अर्थमन्त्री बनाइराख्ने चाहना हुँदाहुँदै सचिवालयका अरू नेता र वामदेव गौतमको दबाब झेल्न सकेनन् । अर्थमन्त्री बाहिरिएपछि सबैको ध्यान अर्थ मन्त्रालयमा केन्द्रित भएको छ । उक्त मन्त्रालय प्रधानमन्त्री ओलीले राखेका छन् । नेकपाको विवाद समाधान गर्न गठन गरिएको कार्यदलले तयार पारेको प्रतिवेदनमा प्रधानमन्त्री ओलीले मन्त्रिमण्डल हेरफेर गर्नुपर्ने, पार्टीको सम्पूर्ण काम गर्ने अधिकार पुष्पकमल दाहाललाई दिनुपर्ने सुझाव छ । पार्टी कमिटीहरूको निर्णयअनुसार सरकार चलाउनुपर्छ भन्ने आदेश पनि प्रतिवेदनमा छ । तर प्रधानमन्त्री ओली आफ्नो प्रभाव पार्टी र सरकारबाट नहटोस् भन्नेमा अडिग छन् । विवाद अझै समाधान भैसकेको छैन । प्रविन देवकोटा, भरतपुर८, चितवन"
अन्तिम विकल्प भारत,"देश छोड्नेको ताँती नदेखेझैं नगर सम्पादकीयले मुटु छोयो । संक्रमण बढ्न थालेपछि कैयौं दिन लगाएर हिँडेरै स्वदेश भित्रएकाहरूको कहानी सबैले सुनेकै थियौं । अहिले तिनै नागरिकहरू भारत जान थालेका छन् । भारतमा संक्रमण निकै डरलाग्दो तरिकाले फैलिरहेको छ । तैपनि सीमावर्ती स्थानबाट उतै छिर्नेको लर्को बढ्दो छ । ज्यान जोगाउन स्वदेश फर्केकाहरूको आवश्यकतालाई राज्यले समयमै सम्बोधन गरेन । त्यसैले भोकभोकै मर्नुभन्दा कोरोनाको भुंग्रोमै पस्नु उनीहरूले ठीक ठाने । भारत छिर्ने लहरमा भएका प्रत्येक व्यक्तिको हृदयविदारक कथा कसले पढिदिने ? सुदूरपश्चिम र सीमावर्ती क्षेत्रका धेरै नागरिकको अन्तिम विकल्प भारत हो । प्रधानमन्त्री रोजगार कार्यक्रमअन्तर्गत यो वर्ष छुट्याइएको बजेट र दिइने भनिएको रोजगारी कता हरायो ? त्यस्तै विदेशबाट रोजगारी गुमाएर स्वदेश फर्केकाहरूको तालिमका लागि छुट्याइएको पैसा खोइ ? यतातिर ध्यान पुर्याउने बेला भएको छ । तुलसीराम खरेल, बिर्तामोड, झापा"
अलमलमा शिक्षा मन्त्रालय,"महामारीका कारण हाम्रा गाउँटोलमा भएका विद्यालयहरू बन्द भएको झन्डै आधा वर्ष भयो । बालबालिकाले आफ््नो स्कुल जाने बाटो र शिक्षकहरूले विद्यार्थीको मुहार बिर्सिसके । झोलामा पोको पारेर खोपातिर थन्क्याएको किताबकापीलाई मुसाले चपाइसकेको अवस्था छ । मोबाइलमा, पब्जीमा, कम्प्युटरमा वा अनावश्यक टेलिसिरियलहरूमा बालबालिकाको लगाव यति बढेको छ कि तिनलाई त्यो लतबाट मुक्त पार्न लगभग असम्भवप्रायः छ । यही मौकामा केही जाँगरिला शिक्षक र विद्यालयका पदाधिकारीहरू विद्यालयका भौतिक काममा लागेका छन् भने अल्छी शिक्षक र पदाधिकारीहरूलाई अहिले जति हाइसन्चो कहिल्यै भएको थिएन । विश्वमै व्याप्त र भयावह भएको कोरोना महामारी शतप्रतिशत निर्मूल हुन समय लाग्छ भन्ने विषयमा सबै जानकार भैसकेका छन् । तर आगामी दिनमा विद्यालयको पठनपाठन कसरी लाने भन्नेबारे कुनै ठोस योजना ल्याउन नसक्नु शिक्षा मन्त्रालयको ठूलै कमजोरी हो । अरू मामिलामा सिंहदरबार भनेको हामी नै हौं भनेर छाती पिट्ने स्थानीय निकाय पनि शिक्षामा रहेको विकराल समस्या र यसको भविष्यको बारेमा अन्योलमै छन् । अब यसरी चल्दैन शिक्षामन्त्रीज्यू, तपाईंले एउटा आँट गर्नुस् । नयाँ र आक्रामक शैक्षिक योजना ल्याउन ढिला नगर्नोस् । तपाईंको पालामा जति शिक्षामा भद्रगोल कहिल्यै भएन । अझै कति बिगार्ने ? लाजै भयो । कृष्ण कुम्पुरे, आदमटार, धादिङ"
कांग्रेसी युवाले खुट्टा नकमाऊन्,"नेपाली कांग्रेसका युवा नेताहरूले खुट्टा कमाउँदा पार्टीमा बूढा नेताहरूको हालीमुहाली छ । युवाहरू अब पनि जोस, जाँगर र भिजन नभएका नेताहरूको पछिपछि मात्र लागि रहने हो कि जनता र आफ्नो पनि भविष्य बनाउन डटेर नेतृत्वका लागि अघि बढने भन्ने प्रश्नको जवाफ दिने बेला आएको छ । सधैं शेरबहादुर देउवा, रामचन्द्र पौडेल, कृष्णप्रसाद सिटौलाहरूजस्ता बूढा नेता मात्रै अघि बढ्ने हो भने कांग्रेसप्रति युवाहरूको आकर्षण घट्नेछ । यसर्थ १४ औं महाधिवेशनमै गगन थापा, विश्वप्रकाश शर्मा, चन्द्र भण्डारीजस्ता आसलाग्दा नेता नेतृत्वका लागि अघि सर्नुपर्छ । अनि मात्र कांग्रेसको भविष्य रहनेछ । यसर्थ आउँदो माहाधिवेशनको मुख्य नारा नै ६५ वर्ष कटेका नेताहरूलाई भोट नदेऊ भन्ने हुनुपर्छ । हालै युवानेता थापाले भने, परिणामले आशा जगाउने अवस्था देखिएन भने प्रयत्नले भए पनि आशा जगाउन म सभापतिमा उठ्छु । यस भनाइ सम्पूर्ण युवा कांग्रेसीहरूले मनन गर्नुपर्छ । १३ औं महाधिवेशनको बेला सबै युवाले साथ दिन्छु भन्ने तर भोट माग्ने बेला आफू मात्रै लखरलखर अघि सर्नुपरेको अनुभव थापा पटकपटक सुनाउँछन् । यसपालि पनि यही नियति दोहोरिने हो भने कांग्रेस भिजन नभएका लोभीपापी बूढा नेताहरूकै चंगुलमा फसिरहने खतरा छ । कांग्रेसभित्र सर्वाधिक सम्भावना बोकेका नेता थापा र शर्माहरू हुन् । यिनीहरूको बोली, व्यवहारले गर्दा धेरैले आशा राखेका छन् । हालै थापाले एक अन्तर्वार्तामा देउवा र पौडेलजस्ता ७० वर्ष कटेका अग्रजहरूले पार्टीको नेतृत्वबाट विश्राम लिनुपर्ने, चुनाव लड्न नहुने, चुनावी प्रतिस्पर्धामा नआउनोस् भनेर सम्मानपूर्वक बिन्ती गर्ने तर उहाँहरूले नमानेर चुनाव लड्न आए सभापतिमा प्रतिस्पर्धा गर्न पछि नहट्ने बताएका थिए । के साँच्चिकै थापाले बोलेको यो कुरा पूरा गरेर देखाउन सक्छन् त ? गोपाल देवकोटा, जोरपाटी काठमाडौं"
भूमाफियालाई बाटो खुल्यो,"खेतीयोग्य जमिन खण्डित हुन नदिने भन्दै २०७४ सालदेखि लाग्दै आएको कित्ताकाटमा रोकलाई यथावत् राख्नुपर्छ । अनेक बहानाबाजी गरेर सीमित व्यापारीलाई फाइदा हुने गरी गरिएको राष्ट्रघाती निर्णयलाई उल्ट्याउनुपर्छ । कर्मचारीको मिलोमतोमा कित्ताकाट रोकिएको बेलासमेत जग्गा टुक्राएर घडेरी बनाई बेच्ने कार्य भइरहेको थियो । अहिले त झन् मन्त्रालयले सजिलो पारिदिएको छ । व्यवस्थित बस्ती बसाल्न नसक्दा २०७२ सालको भूकम्पमा धेरै धनजनको क्षति भएको थियो । यस्तो विपत् जतिखेर पनि आउन सक्छ । खेतीयोग्य जमिन कित्ताकाट गर्दा केही व्यापारीलाई फाइदा होला । राज्यलाई पनि थोरै कर आउला । तर यसको असर दीर्घकालीन छ । कित्ताकाट खोल्न सरकारलाई भूमाफियाले निकै दबाब दिएजस्तो देखिन्छ । सरकारले चाह्यो भने यस्ता नाजायज दबाबलाई रोक्न सक्थ्यो । विगत ३ वर्षदेखि रोक्दै पनि आएको थियो । कित्ताकाट खोलिदिएपछि अब देशलाई कृषिप्रधान भन्नुभएन । बिस्तारै सबै खेतीयोग्य जमिनमा घर फल्नेछ । पुरुषोत्तम घिमिरे, जोरपाटी, काठमाडौंसरकारले जग्गा कित्ताकाटमा लगाएको प्रतिबन्ध हटाएसँगै घडेरी बेचबिखन गर्नेहरू खुसी भएका छन् । अब अंशबन्डा गर्दा स्थानीय तहबाट लिनुपर्ने सिफारिस र अन्य प्रक्रियागत झन्झट हटेको छ । आगामी दिनमा स्थानीय तहले भूउपयोग नीति बनाउन सक्ने भए । देशभरि अझै पनि धेरै मानिसका हातमा वर्षौंदेखि भोगचलन गर्दै आइरहेको जग्गाको कागजपत्र छैन । ऐलानी जग्गामा बसेकाहरूको एक मात्र सपना हो लालपुर्जा । स्थानीय चुनावमा लडेकाहरूले हातहातमा लालपुर्जा पुर्याइदिने आश्वासन बाँडेका थिए । उनीहरूको कार्यकाल सकिन लाग्दा पनि जनताले आस मारेका छैनन् । भूमिहीनहरूको दुःखेसो कसले सुनिदिने ? ऐलानी जग्गाको लालपुर्जा कहिले बन्छ सरकार ? यस विषयमा पनि ध्यान दिन जरुरी छ । यस्तै वन मासेर थुप्रै ठाउँमा सरकारी भवनहरू ठड्याइएका छन् । कतिपय ठाउँमा नागरिकले नै बन मासेर ऐलानी जग्गा भन्दै आफ्नो बनाएका छन् । सुकुम्बासी आयोगले कब्जा गरेको ऐलानी जग्गाको लालपुर्जा दिने भन्ने खबर पनि बाहिरिएको छ । तर लागू हुने कहिले हो ? वन मास्दै कब्जा गरेको जग्गालाई लालपुर्जा दिन मिल्ने कि नमिल्ने ? यदि यसो गर्न मिल्ने हो भने आफ्नै जग्गामा बस्दै आएका कागजविहीन नागरिकलाई लालपुर्जा पनि दिनुपर्छ । त्यस्ता नागरिकले जग्गा भएर पनि बैंकिङ कारोबार गर्न पाएका छैनन् । घरजग्गा धितो राखेर ऋण लिने उनीहरूको वर्षौंदेखिको धोको पूरा गरियोस् । नवीन देवकोटा, अछाम"
स्तम्भित नेपाली कांग्रेस,"विद्वेषी नेतृत्वतिथिजन्य प्रतिचित्रको सम्झना ऐतिहासिक पात्रसँग जोडिएको हुन्छ । फागुन ७ भन्दा राजा त्रिभुवनको अनुहार स्मृतिमा आउँछ । पुस १ एवं प्रतिनायक राजा महेन्द्र एकआपसमा अविच्छिन्न छन् । चैत २६ एवं लौहपुरुष गणेशमानको सम्झना एकसाथ आउँछ । जेठ १५ को विम्बमा गिरिजाप्रसाद कोइराला एवं सन् २०१३ पछि फगत पुष्पकमल दाहालको जातीय छविमा सीमित हुन पुगेका क्रान्तिनायक प्रचण्डको झझल्को सँगसँगै आउँछ । अन्तर्राष्ट्रिय घटनाक्रमको लेखाजोखामा चिलीका जनता ९११ लाई सीआईएको उक्साहटमा सत्तापलटद्वारा तत्कालीन राष्ट्रपति सल्वाडोर अलेंदेलाई फालेर अगस्तो पिनोसेको सैनिक तानाशाही स्थापित भएको दिन भनेर सम्झिन्छन् । अमेरिकीहरूको स्मृतिमा ९११का विम्ब व्यक्ति अल कायदा भनिने कट्टरपन्थी इस्लामिक समूहका नेता ओसामा बिन लादेन हुन् । मधेशमा ९११ प्रतिचित्रसँगै तेस्रो मधेश विद्रोहको क्रूर दमन एवं त्यससँग जोडिएका पात्रहरू विधिसम्मत (डी जुरी) प्रधानमन्त्री सुशील कोइराला एवं छाया प्रधानमन्त्री तथा तथ्यपरक (डिफ्याक्टो) कार्यपालिका प्रमुख खड्गप्रसाद शर्मा ओलीका शासकीय अस्त्र गृहमन्त्री वामदेव गौतमका छविचित्रहरू एकै पटक दिमागमा आउँछन् । कालान्तरमा लगभग सम्पूर्ण समर्थन आधार पहाड एवं पहाडे समुदायमा भएको एमालेलाई मधेशको ९११ बाट प्रशस्त नृजातीय लाभ प्राप्त भयो । कांग्रेसलाई भने आफ्नो आधारक्षेत्रभित्र कृतघ्न राजनीतिक शक्तिका रूपमा बदनाम हुनुपर्यो । मधेशको जनस्मृतिमा पर्दापछाडिका शर्मा ओली एवं गौतम जस्ता खेलाडीहरू लामो कालसम्म कायम रहनेछैनन् । प्रधानमन्त्री सुको भने मधेशविरोधी पात्र भएर धेरै दिनसम्म सामान्यजनको अनुस्मरणमा रहिरहन अभिशप्त छन् । मधेशमा ९११ का टाटाहरू नमेटिएसम्म कांग्रेसले पुरानो कीर्ति कायम गर्न सक्ने सम्भावना शून्य नै नभए पनि असाध्यै न्यून छ ।कांग्रेसलाई मधेशबाट विमुख गराएर तत्कालीन एमालेको नृजातीय राजनीतितिर पल्टाउनुमा सुकोको एकाकी भावले काम गरेको हुनुपर्दछ । दिल्लीमा सम्पन्न बाह्रबुँदे समझदारीमा उनको कुनै भूमिका थिएन । सन् २००६ को वसन्त विद्रोहका उनी किनाराका पात्र मात्र थिए । उनको अन्तरंग मण्डली (कोटरी) माओवादीसँगको सन् २००६ को विस्तृत शान्ति सम्झौता एवं मधेशवादीसँगको सन् २००८ को राज्य रूपान्तरण सम्झौताको विपक्षमा थियो । सक्ने भए सुकोले छाया प्रधानमन्त्रीको सल्लाह मानेर सन् १९९० को संविधानलाई नै पुनर्जीवित गर्न अप्ठ्यारो मान्ने थिएनन् । अन्तरिम संविधानको मर्म र भावनाबाट आंशिक प्रतिगमनका लागि तयार भए पनि माओवादीका नेता दाहालले सशस्त्र संघर्षको राजनीतिक विरासतलाई पूर्ण रूपले परित्याग गर्ने हिम्मत देखाउन सकेनन् । त्यसैले गोरखा भुइँचालोका परकम्पहरूका बीच सम्पन्न सोह्रबुँदे षड्यन्त्रले संघीयतालाई थाती राख्ने निर्णय त गर्यो, तर समावेशिता एवं धर्मनिरपेक्षतालाई सोझै खारेज गर्न सकेन । बेलैमा अदालतको फैसलाबाट सकारात्मक हस्तक्षेप नभइदिएको भए अपुरो संघीयताको सपना पनि एकादेशको कथा हुन बेर थिएन !मधेशी मतदाताका पनि आफ्नै बाध्यता छन् । एमालेमा मिसिएदेखि एकताका आशाजनक देखिएका माओवादीहरू पनि अन्ततः मधेशविरोधी नै ठहरिएका छन् । मधेशका राजनीतिकर्मीका लागि जातीयताको संकीर्ण परिधिबाहिर निस्किन सहज छैन । मधेशका जनजाति, दलित, मुसलमान एवं विपन्नहरूको समर्थनआधारलाई आश्वस्त गर्न सक्ने क्षमता अहिलेसम्म कुनै पनि मधेशी राजनीतिकर्मीमा देखिएको छैन । राजनीतिकर्मीहरूमा नरम हिन्दुत्वप्रतिको लगावले अल्पसंख्यकलाई आकर्षित गर्ने कुरा पनि भएन । त्यसैले खराबमध्येका सबभन्दा कम खराब ठहर्याएर मधेशका मतदाताले ९११ का बावजुद गोप्य मतदानमा कांग्रेसलाई उल्लेख्य रूपमा पत्याए । काठमाडौं उपत्यकाबाहिर पहाडी क्षेत्रका मतदाताले अपवादका रूपमा मात्र कांग्रेसलाई जिताएका छन् । प्रत्यक्षतर्फका अधिकांश सिट कांग्रेसले मधेशबाटै पाएको हो । विडम्बना, मधेशप्रतिको द्वेषभावबाट कांग्रेसका नृजातीय राजनीतिकर्मीहरू अद्यापि मुक्त हुन सकेका छैनन् । अहिले पनि आफ्नो सुदृढीकरणको सम्भावनालाई कांग्रेसीहरू नेतृत्व परिवर्तनमा सीमित गर्न उद्यत देखिन्छन् । गाडीको दिशा उही रहेसम्म गति सुस्तरी वा तीव्र जे भए पनि जाने भनेको अवनतितिरै हो । मधेशमा ९११ को गल्ती स्वीकार गरेर सच्चिने प्रतिबद्धता नदेखाएसम्म कांग्रेस सत्तासीन नेकपा दोहोरोको निष्ठावान् सहयोगीभन्दा बढी अरू केही हुन सक्नेछैन ।अचूक औजारव्यवस्थापन विधामा संशोधित रणनीति तयार गर्नुभन्दा पहिले परिस्थिति मूल्यांकनका लागि अवसर, चुनौती एवं कमजोरीको लेखाजोखा गर्न अचूक भन्न मिल्ने विश्लेषण औजार प्रयोग गर्ने गरिन्छ । अपेक्षाकृत उदार छवि कांग्रेसको सबभन्दा सकारात्मक पक्ष हो । पेसागत पृष्ठभूमिबाट मधेशी राजनीतिमा स्थापित भएका एक शीर्ष राजनीतिकर्मीका अनुसार असहमत भए पनि कांग्रेसी नेताले खुल्ला हृदयले अरूका कुरासम्म भने सुन्छन् । नेकपा दोहोरोका टटपूँजीया कार्यकर्ताले समेत मधेशका राजनीतिकर्मीलाई मान्छे नै गन्दैनन् । तुलनात्मक रूपमा कम अहंकारी, बढी सहिष्णु, नयाँ विचारलाई सुन्न तत्पर, फरक उल्लेख्य नभए पनि नेकपा दोहोरोका राजनीतिक बिचौलियाहरूभन्दा अलि कम लोभी, अल्पसंख्यकप्रति कम दुर्भाव राख्ने, स्थायी सत्ताको स्वार्थबाट अद्यापि केही स्वतन्त्र एवं उदार अन्तर्राष्ट्रिय छवि नेपाली कांग्रेसका राजनीतिक सम्पत्ति हुन् । सकारात्मक पक्षको प्रयोगद्वारा स्थितिको सुदृढीकरण पहिलो प्राथमिकता हुनुपर्दछ । नकारात्मक पक्ष सुधार गर्न समय लाग्छ ।चुनौती पनि कम्तीका छैनन् । अत्यधिक अतीतमोहले कांग्रेसलाई अकर्मण्य बनाइदिएको छ । सिंहावलोकन सही हो, तर पछाडि फर्केर अगाडि बढ्न सकिँदैन । बीपी कोइराला निःसन्देह युगपुरुष थिए, तर युग परिवर्तनपछिको जिम्मेवारी उनको सम्झनाको काँधमा हाल्न मिल्दैन । सहभागितामूलक प्रजातन्त्र एवं बहुराष्ट्रिय राज्य अवधारणाले सोभियत संघको पतनपछि मात्रै व्यापकता पाएको हो । राजासँग घाँटी जोडेर संसदीय व्यवस्था चल्न सक्थ्यो होला, एक्काइसौं शताब्दीमा धर्मनिरपेक्षता बेगरको गणतन्त्र भारतमा जस्तै हिन्दुत्व राजनीतिको अखडा बन्न जाने पक्का छ । छद्म साम्प्रदायिकता एवं अप्रत्यक्ष नृजातीयताबाट कांग्रेस मुक्त हुन सकेको छैन । नेकपा दोहोरोको बाहुनवाद एवं विवादित संविधानले अंगीकार गरेको खसआर्य प्रमुखतामा कुनै बेमेल छैन । तर, बाहुनवाद स्वीकार गर्ने हो भने नेकपा दोहोरोको प्रतिरक्षा एवं प्रवर्धन गर्नु क्षत्रियहरूको जातीय मञ्च बन्न पुगेको कांग्रेसको धर्म हुन आउँछ । नृजातीयताको एउटै भाषा, एउटै भेष मूल्य एवं सांस्कृतिक राष्ट्रवादको अन्यघृणा मान्यतामा माले, मण्डले र मशाले समूहहरू कांग्रेसभन्दा धेरै अगाडि छन् । जतिसुकै सक्कल बमोजिमको नक्कल बन्न खोजे पनि बहुमतीय जनोत्तेजकता (मजोरिटिरियन डेमगाजी) कांग्रेसको सबल पक्ष हुन सक्दैन । भारतमा सर्वाधिक बोलिने भाषाहरूको सूचीमा अंग्रेजीको स्थान चौवालीसौं हो । तथापि सम्पर्कभाषाका रूपमा अंग्रेजीलाई विस्थापित गर्ने आँट त्यहाँका अहंकारी हिन्दुत्व राजनीतिकर्मीहरूले समेत जुटाउन सकेका छैनन् । हिन्दीको विरोध गरेर कांग्रेसको राजनीतिक गाडी मधेशमा गुड्दैन । मातृभाषा प्रवर्धन एवं वैकल्पिक सम्पर्क भाषाको व्यापकता सँगसँगै जान सक्छ ।कांग्रेसको सबभन्दा ठूलो कमजोरी सुस्तरी विचारधारा विमुक्त हुँदै जानु हो । त्यसैले आजको दिनमा कांग्रेससँग कुनै पनि सामाजिक आन्दोलनको नेतृत्व गर्न सक्ने क्षमता छैन । दिनदहाडै दलितहरूको हत्या भइरहँदासम्म फगत वक्तव्य निकाल्नबाहेक कांग्रेसले अरू केही गर्न सक्दैन । दलभित्र पढैया विज्ञहरूको वर्चस्व कांग्रेस सुस्तरी राजनीतिक आन्दोलनभन्दा पनि व्यावसायिक उपक्रम बन्दै गएको संकेत हो, जहाँ प्रत्येक निर्णय लाभहानिको हिसाब गरेर भागबन्डाका आधारमा हुन्छ । कुनै बेला शुभेच्छु र समर्थकहरू जग्गा बेचेर थुनामा रहेका कांग्रेस कार्यकर्ता छुटाउन धरौटी जम्मा गर्ने जोखिम उठाउँथे । त्यस्तो आँट व्यक्तिको अनुहारभन्दा पनि विचारधाराको शक्तिबाट आउने गर्दथ्यो । आसन्न महाधिवेशनको तयारी नेतृत्वको प्रतिस्पर्धाभन्दा पनि वैचारिक स्पष्टताको अवसर बन्न सक्नुपर्दथ्यो । कांग्रेस भने नेकपा दोहोरोको धमिलो प्रतिलिपि (कार्बन कापी) रहन प्रतिबद्ध देखिँदै छ ।"
"'बीपी टावरिङ पर्सनालिटी हुनुहुन्थ्यो, तर उहाँको देवत्वकरण राम्रो होइन","बीपी कोइरालाको यो वैकल्पिक चिन्तनलाई ल्याएर अहिलेको कांग्रेससँग जोड्न सम्भव छ ?छैन, छैन । यसको कुनै सम्बन्ध नै छैन, कांग्रेससित । कांग्रेसमा वा कांग्रेससँग यसको सम्बन्ध छैन । कांग्रेसलाई त तैपनि, अलिकति हल्का, मिर्मिरे सपना देखेको सम्झना होला । माओवादीसँग त झन् छैन । दुइटै एउटै बाटोमा जाँदै छन् । अनेकपटक मैले भनेको छु, यो बाटोमा नहिँड्नुस् । यसैपल्ट पनि मैले संसद्मा सबैले सुन्ने गरी भनेको होइन ? सहर बनाउने होइन हजुर, गाउँ बनाउने । मैले अर्थमन्त्रीलाई भनेको होइन ? यी अर्थमन्त्रीलाई मात्र भनेको छैन त, यसअघिका अर्थमन्त्री स्वनामधन्य रामशरण महतलाई पनि भनेको छु, बाबुराम भट्टराईलाई पनि भनेको छु । सहर होइन, सुविधासम्पन्न गाउँ बनाऔं भनेको छु । प्रोभाइडिङ अर्बन एमिनिटिज टु भिलेज भनेको छु । यो मैले मात्र भनेको होइन, बीपीले पनि यही कुरो हाम्राबीच भनेर जानुभएको छ ।"
भारतचीन सीमामा चल्यो गोली,"रक्षामन्त्रीस्तरीय बैठकमा सीमा विवाद थप बल्झिन नदिने र संवादलाई निरन्तरता दिने सहमति गरेको दुई दिन नबित्दै भारत र चीन सीमा क्षेत्रमा फेरि तनाव चर्किएको छ । सोमबार राति पूर्वी लद्दाखकै पाङगोङ छो ताल किनारको रेजाङ लास्थित सीमा क्षेत्रमा भएको फायरिङका कारण फेरि तनावपूर्ण स्थिति उत्पन्न भएको हो । उक्त घटनालाई लिएर दुवै देशबीच आरोपप्रत्यारोप पनि सुरु भएको छ । दुवै देशले आफ्नोतर्फबाट गोली नचलाएको दाबी गरेका छन् । चीनले सोमबार मध्यरात विज्ञप्ति जारी गर्दै भारतमाथि परिस्थिति भड्काएर द्विदेशीय सीमाको उत्तरी खण्डमा पर्ने बांगङ हुनानमा लाइन एफ एक्चुअल कन्ट्रोल (एलएसी) पार गरेको आरोप लगाएको छ । भारतीय सेनाले एक्कासि गोली चलाएपछि त्यहाँ तैनाथ चिनियाँ सीमारक्षकहरूले स्थिति नियन्त्रणमा लिन उचित कदम चाल्न बाध्य भए । भारतीय पक्षबाट भएको उक्त कदम दुवै देशबीच भएका समझदारीहरूको गम्भीर उल्लंघन हो । यस्ता घटनाले क्षेत्रीय तनाव, असमझदारी र अविश्वास थप बढाउने काम गरेको छ, चिनियाँ सेनाले जारी गरेको विज्ञप्तिमा उल्लेख छ । चीनको उक्त आरोपलाई भारतले भने ठाडै अस्वीकार गरेको छ । मंगलबार बिहान भारतीय सेनाले एक विज्ञप्ति जारी गर्दै भारत एलएसीको तनाव कम गर्न प्रतिबद्ध रहेको जनाएको छ । चीनले सीमा क्षेत्रमा तनाव बढाउने गरी उत्तेजक गतिविधि गरेको भारतको आरोप छ । भारतीय सेनाबाट एलएसी पार गरेर गोली चलाउनेजस्तो परिस्थिति भड्काउने काम कुनै पनि अवस्थामा हुन सक्दैन । बरु सैन्य, कूटनीतिक र राजनीतिक तहमा तनाव कम गर्न पहल भइरहेका बेला पीएलएका तर्फबाट समझदारीहरूको ठाडो उल्लंघन गर्ने काम भएको छ । पीएलएका तर्फबाट भयभीत पार्नका लागि केही राउन्ड गोली हावामा चलाइएको थियो, भारतीय सेनाले भनेको छ । साथै, उत्तेजित पार्न गम्भीर प्रयास हुँदाहुँदै पनि भारतीय सेनाले संयम अपनाउँदै परिपक्व र जिम्मेवार व्यवहार देखाएको समेत विज्ञप्तिमा उल्लेख गरिएको छ । त्यसैगरी, भारतीय सेनाले चिनियाँ पक्षबाट आएको विज्ञप्तिलाई घरेलु र अन्तर्राष्ट्रिय जगत्लाई भ्रममा पार्ने प्रयास भनेको छ ।गएको दुई साताभित्रै सीमा क्षेत्रमा दुई देशका सैनिकहरू आमनेसामने भएको यो दोस्रो घटना हो । यसअघि अगस्ट २९ को राति पूर्वी लद्दाखमै दुवै देशका सैनिकबीच झडपको स्थिति बनेको थियो । त्यस घटनामा दुवै देशले एकआपसमा आरोप लगाएका थिए । तर, सीमा क्षेत्रमा गोली चलेको घटना भने ४५ वर्षपछिको पहिलो हो । दुई देशबीच करिब ३ हजार ५ सय किलोमिटर सीमाको विभिन्न खण्डमा तनाव हुँदै आए पनि गोली भने चलेको थिएन । अगस्ट २९ को घटनाका कारण परिस्थिति जटिल र तनावपूर्ण बनेको भन्दै त्यसलाई कम गर्न गत शनिबार दुई देशका रक्षामन्त्रीहरूले रुसको राजधानी मस्कोमा द्विपक्षीय छलफल गरेका थिए । छलफलमा भारतका तर्फबाट रक्षामन्त्री राजनाथ सिंह र चिनियाँ समकक्षी वेई फेंगको नेतृत्वको टोली सहभागी भएको थियो । गत जुन १५ को मध्यरातमा गलवान उपत्यकामा दुवै देशका सैनिकहरूबीच झडप भएयताको यो सबैभन्दा उच्चस्तरीय भेट हो ।तर, त्यसको दुई दिन नबित्दै सीमा क्षेत्रमा गोली चल्ने परिस्थिति बन्नुलाई रक्षा मामिलाका जानकारहरूले समेत गम्भीर घटनाका रूपमा अर्थ्याएका छन् । दुई देशबीच विगत केही महिनादेखि सीमा विवादका कारण देखिएको तनाव थप बढ्ने र उक्त क्षेत्रमा सैन्यकरण थप बढ्ने अनुमानसमेत उनीहरूको छ । भारतीय सञ्चारमाध्यमहरूका अनुसार तनाव बढ्ने क्रमसँगै दुवै देशले त्यस क्षेत्रमा आफ्नो सैन्य उपस्थिति बढाउँदै लगेका छन् । भारतीय विदेशमन्त्री एस जयंशकरले पनि चीनसँगको पछिल्लो तनावलाई गम्भीर भनेका छन् । भारतीय अंग्रेजी दैनिक द इन्डियन एक्सप्रेसले सोमबार गरेको एक भिडियो छलफलमा विदेशमन्त्री जयशंकरले सीमा क्षेत्रको पछिल्लो परिस्थिति अत्यन्त गम्भीर भएको र त्यसलाई सुल्झाउन राजनीतिक स्तरमा सघन संवादको आवश्यकता भएको बताएका थिए । दुई मुलुकबीच करिब आधा दर्जन क्षेत्रमा दशकौंदेखि विवाद रहँदै आएको छ । सीमा विवादलाई लिएर सन् १९६२ मा दुई मुलुकबीच युद्धसमेत भएको थियो । चीन र भारतबीचको विवादास्पद क्षेत्रलगायत केही सीमा एलएसीबाट छुट्ट्याइएको छ । दुवै मुलुकले समयसमयमा एकअर्कालाई एलएसीको उल्लंघन आरोप लगाउँदै आएका छन् । गत जुन दोस्रो सातादेखि गलवान उपत्यका, तातो पानी र पाङगोङ ताल क्षेत्रको त्यही एलएसीमा भएको अतिक्रमणलाई लिएर तनाव चर्किएको हो ।जुन १५ को राति गलवान उपत्यकाको एलएसी क्षेत्रमा दुई देशका सैनिकहरूबीच हिंसात्मक झडप नै भएको थियो । झडपमा २० भारतीय सैनिक मारिएका थिए । चिनियाँ पक्षतर्फ भएको क्षतिबारे भने कुनै जानकारी सार्वजनिक गरिएको छैन । घटनापछि दुई देशबीचको तनाव उत्कर्षमा पुग्यो । यसैबीच दुई मुलुकबीच उच्च तहमा भेटघाट र संवाद भए पनि ठोस सहमति जुट्न सकेको छैन । गलवान झडपपछि भारतले चीनविरुद्ध सीमा क्षेत्रमा मात्र नभएर आर्थिक र व्यापारिक क्षेत्रमा पनि आक्रामक रणनीतिक अख्तियार गरेको छ । उसले चिनियाँ कम्पनीहरूका कतिपय ठेक्का रद्द गरेको छ भने २ सयभन्दा बढी चिनियाँ मोबाइल एपमाथि प्रतिबन्ध लगाइसकेको छ ।"
क्यालिफोर्नियाको ९ लाख हेक्टरमा फैलियो डढेलो,क्यालिफोर्निया (एजेन्सी) अमेरिकाको क्यालिफोर्निया राज्यमा लागेको डढेलो ९ लाख हेक्टर क्षेत्रमा फैलिएको छ । क्यालिफोर्निया वन विभागका अनुसार एकै मौसममा यति ठूलो क्षेत्रमा डढेलो फैलिएको यो पहिलोपटक हो । विभागले मंगलबार सार्वजनिक गरेको विवरणमा डढेलोबाट हालसम्म ८ जनाको मृत्यु भइसकेको छ । डढेलोका कारण ३ हजार ३ सयभन्दा बढी संरचना ध्वस्त भएको उल्लेख छ । विभागले निकै तिब्र हावा र न्यून आर्द्रताका कारण डढेलो नियन्त्रणमा समस्या भएको जनाएको छ । डढेलो नियन्त्रणका लागि हाल १४ हजार एक सयभन्दा बढी अग्नि नियन्त्रकहरू खटाइएको पनि विभागले जनाएको छ । लस एन्जलसस्थित क्यालिफोर्निया विश्वविद्यालयका जलवायुविज्ञ ड्यानिल स्वेनले यस वर्षको डढेलो क्यालिफोर्नियाको इतिहासमै सबैभन्दा खतरनाक रहेको बताए । क्यालिफोर्नियाका गभर्नर ग्याभिन न्युसमले कतिपय काउन्टीमा आपत्कालीन स्थितिको घोषणा गरेका छन् । डढेलो अनियन्त्रित भएसँगै अमेरिकी राष्ट्रपति डोनाल्ड ट्रम्पले गत अगस्ट २२ मा क्लालिफोर्नियामा विपद् घोषणा गरेका थिए । त्यसको चार दिनअघि गभर्नर न्युसमले पनि राज्यव्यापी आपत्काल घोषणा गरेका थिए ।
पत्रकारका कारण राष्ट्रिय सुरक्षामा खतरा,"चीनले पत्रकारका कारण देशको राष्ट्रिय सुरक्षामा खतरा उत्पन्न भएको जनाएको छ । तीन साताअघि पक्राउ परेकी अस्ट्रेलियाली पत्रकार चेङ्ग लेईलाई चीनको राष्ट्रिय सुरक्षामाथि खतरा उत्पन्न हुने आपराधिक गतिविधिमा संलग्न भएको आरोप लगाइएको छ । चाइना ग्लोबल टेलिभिजन नेटवर्क (सीजीटीएन) की चेङ्ग अगस्ट १४ मा पक्राउ परेकी थिइन् । उनको पक्राउबारे करिब ३ सातासम्म मौन रहेको चीनले अर्का दुई जना पत्रकार अस्ट्रेलिया उडेलगत्तै यस्तो घोषणा गरेको हो । चिनियाँ विदेश मन्त्रालयका प्रवक्ता चाओ लिझाङले चेङ्ग राष्ट्रिय सुरक्षासँग सम्बन्धित मुद्दामा नियन्त्रणमा लिइएको जनाएका हुन् । यसबारे अनुसन्धान जारी रहेको उनको भनाइ छ । दुई देशबीचको सम्बन्ध थप तनावपूर्ण बनिरहेका बेला चीनमा लामो समयदेखि कार्यरत दुई प्रतिष्ठित पत्रकार अस्ट्रेलिया फर्केका छन् । चीनमा रहेर पत्रकारिता गरिरहेका उनीहरूलाई ५ दिनसम्मको वार्तापछि अस्ट्रेलिया सरकारले सुरक्षाका कारण आफ्नो देश फिर्ता गरेको हो । अस्ट्रेलियन ब्रोडकास्टिङ कर्पोरेसन (एबीसी) का बिल बर्टल र अस्ट्रेलियन फाइनान्सियल रिभ्युका माइकल स्मिथलाई चीनबाट उद्धार गरी सिड्नी ल्याइएको हो । करिब ५ वर्षदेखि चीनस्थित संवाददाताका रूपमा काम गरिरहेका उनीहरूलाई चिनियाँ प्रहरीले अनुसन्धानका लागि नियन्त्रणमा लिन खोजेपछि कूटनीतिक शरणमा गएका थिए । बर्टल चीनस्थित अस्ट्रेलियाली दूतावासमा शरण लिएका थिए भने स्मिथ महावाणिज्य दूतावासमा पुगेका थिए । उनीहरू दुवैलाई चीनको राष्ट्रिय सुरक्षा मन्त्रालयका अधिकारीले पुछताछ गरेको समाचारमा जनाइएको छ । दुई पत्रकारमाथि चीन छाड्न लगाइएको प्रतिबन्ध हटाई सकुशल फर्काउन अस्ट्रेलियाली कूटनीतिज्ञले चिनियाँ अधिकारीसँग वार्ता गरेका थिए । बीबीसीका अनुसार चीनले सन् २०२० मा मात्रै आफ्नो देशमा रहेर काम गरिरहेका १७ विदेशी पत्रकारलाई निकाला गरिसकेको छ । चीनले केही समयअघि चेङ्गलाई गिरफ्तार गरेसँगै चीनमा कार्यरत अस्ट्रेलियाली पत्रकारको सुरक्षाप्रति चिन्ता जनाइएको थियो । तत्कालै अस्ट्रेलियाली सरकारले बर्टल तथा स्मिथलाई चीन छाड्नका लागि आग्रहसमेत गरेको थियो । तर उनीहरूले चीन छाड्नुअघि नै चीनका सात सुरक्षाकर्मी रातको समयमा घरमा आएर पुछताछका लागि हाजिर हुन आदेश दिँदै चीन छाड्न रोक लगाइएको जानकारी दिएका थिए । तत्कालै उनीहरूले कूटनीतिक निकायमा खबर गरेर शरण लिएर बसेका थिए । बर्टललाई चीन प्रहरीले अस्ट्रेलियाली राजदूत ग्राहम फ्लेचरको उपस्थितिमा सोधपुछ गरेको बीबीसीले जनाएको छ । घटनालगत्तै अस्ट्रेलियाली विदेशमन्त्री मरिस पेनले यो घटना निराशाजनक भएको प्रतिक्रिया दिएकी छन् । उनले अहिले अस्ट्रेलियाका कुनै पनि पत्रकार चीनमा नरहेको जनाउँदै यसले चीनबाट समाचार संकलन गर्ने क्षमतामा असर पर्ने बताएकी छन् । दुई पत्रकार सकुशल आइपुगेकोमा हामी अत्यन्तै खुसी छौं र चीनमै रहेका आफ्ना अन्य कर्मचारीको सुरक्षाप्रति समेत उत्तिकै संवेदनशील छौं, एबीसीका समाचार निर्देशक ग्याभेन मोरिसले भनेका छन् । एबीसीका पत्रकार बर्टलले यस्तो स्थितिमा विगत ५ वर्षदेखि काम गरिरहेको स्थान छोड्दा दुःख लागेको बताएका छन् । अस्ट्रेलियाले यसपहिल्यै आफ्ना नागरिकलाई चीन यात्रा गर्दा पक्राउ पर्न सकिने भन्दै यात्रा गर्दा सचेतता अपनाउन सुझाव दिएको थियो ।सञ्चारविद् डा भरतराज पौडेल कोभिड१९ को महामारीपछि दुई देशबीचको सम्बन्ध तनावपूर्ण बनेका कारण यस्तो अवस्था आएको बताउँछन् । उनीहरूले गरेको समाचार संकलन र लेखन तथा सञ्चारसम्पर्क चीनको आन्तरिक सुरक्षाको हितमा नहुने देखिएपछि निगरानी बढाइएको उनको विश्लेषण छ । अन्तर्राष्ट्रिय विषयमा विद्यावारिधि गरिरहेका विक्रम तिमिल्सिना विगत केही साताअघि पक्राउ परेकी अस्ट्रेलियाली मूलकी अर्की पत्रकारसँग सम्बन्धित विषयमा सोधपुछ गर्न बोलाइएपछि सुरक्षाका कारण देखाउँदै सरकारले तदारुकता देखाएर उनीहरूलाई उद्धार गरेको दाबी गर्छन् ।"
"भ्रष्टाचार, करछली र हुन्डीको आर्जन बैंकबाटै शुद्धीकरण","घरजग्गा र रेमिट्यान्स उच्च जोखिममा, बिमा र अन्य वित्तीय संस्था मध्यमउच्च जोखिममाबिमा क्षेत्रको सम्पत्ति शुद्धीकरण जोखिम मध्यम तहको पाइएको छ । सम्पत्ति शुद्धीकरण नियन्त्रणको गुणस्तरमा भने मध्यमकम तहको छ, प्रतिवेदनमा भनिएको छ, अरूले गरिदिएको जीवन बिमा (एकल र सामूहिक) तथा एकल प्रिमियम पोलिसीका लागि माग भएको उच्च माग अन्य उत्पादनभन्दा बढी जोखिम रहेको पाइयो । मनी चेन्जर, रेमिट्यान्स सेवा अनुमति प्राप्त र नियामकअन्तर्गत पर्ने भए पनि अनौपचारिक रेमिट्यान्स र हुन्डी डिलरले सम्पत्ति शुद्धीकरणको मामिलामा गम्भीर चुनौती देखा पारेको जनाइएको छ ।सबै प्रकारका रेमिट्यान्स ट्रान्सफर गर्ने हुन्डी जस्ता विषयलाई मूल्यांकन गर्दा हुन्डीको वास्तविक कारोबार र यसको आपराधिक क्रियाकलापमा प्रयोगको परिमाण अनिश्चित हुँदा जोखिमलाई उच्च चासोका रूपमा मूल्यांकन गर्न सकिन्छ, प्रतिवेदनमा भनिएको छ । प्रतिवेदनले विदेशी मुद्रा सटही क्षेत्रलाई मध्यमउच्च जोखिममा राखेको छ । रेमिट्यान्स सेवालाई मध्यमउच्च र हुन्डीलाई उच्च जोखिममा राखेको छ । यसमा सम्पत्ति शुद्धीकरणआतंकवाद लगानीका दृष्टिबाट अनुगमन गरिएको छैन । हुन्डी र रेमिट्यान्सको आकार, मूल्य र कारोबारको बृहत् अध्ययन, जोखिममा आधारित सुपरिवेक्षण र हुन्डीको आपराधिक प्रयोग आजको वास्तविक समस्या देखिएको छ, प्रतिवेदनमा भनिएको छ ।क्यासिनो, मूल्यवान् धातुको डिलर र रियल स्टेट क्षेत्रलाई पनि मूल्यांकनले समेटेको छ । क्यासिनो सञ्चालनमा व्यावसायिक नियमन एकदम कम रहेको र उनीहरू सम्पत्ति शुद्धीकरणआतंकवादमा लगानी जस्ता प्रावधानका विषयमा जानकार नरहेको मूल्यांकनको क्रममा देखिएको छ, प्रतिवेदनमा भनिएको छ, क्यासिनो व्यवसायको आकारका आधारमा यसका जोखिमलाई मध्यमउच्च निर्धारण गरिएको छ ।मूल्यवान् धातु र पत्थरसम्बन्धी व्यापार सञ्चालन गर्नेलाई सम्पत्ति शुद्धीकरणविरुद्धको प्रावधानबारे जानकारी नै नरहेको जनाइएको छ । बहुमूल्य धातु क्षेत्रलाई सम्पत्ति शुद्धीकरणका लागि प्रयोग गरिएको ८ वटा घटना छन्, प्रतिवेदनमा भनिएको छ । रियल स्टेट (घरजग्गा) क्षेत्र सम्पत्ति शुद्धीकरणका लागि प्रयोग हुने बढी जोखिममा रहेको औंल्याइएको छ । र यसलाई उच्च जोखिममा राखिएको छ । रियल स्टेट र क्यासिनोसम्बन्धी व्यवसायको अनुमति दिने कानुनी प्रारूपमै कमजोरी रहेको मूल्यांकनले औंल्याएको छ । रियल स्टेट, क्यासिनो र सुन तथा बहुमूल्य धातु तथा पत्थरको व्यवसायमा सम्पत्ति शुद्धीकरणआतंकवादमा लगानीसम्बन्धी सुपरिवेक्षण मार्गदर्शन सक्दो चाँडो अंगीकार गर्नुपर्छ, प्रतिवेदनमा भनिएको छ, राष्ट्र बैंकले चाँडो यससम्बन्धी निर्देशिका जारी गर्नुपर्छ । जोखिमका आधारमा राष्ट्र बैंक र नियामक निकायले क्षमता अभिवृद्धि कार्यक्रम बृहत र नियमित रूपमा गर्नुपर्छ ।नेपालले आफ्नै भूभागमा हालसम्म अन्तर्राष्ट्रिय आतंकवादको अनुभव गर्नु नपरेको प्रतिवेदनले औंल्याएको छ । तर यसको अर्थ नेपालमा आतंकवादको चुनौती छैन भन्ने होइन । पछिल्लो समयमा भएको आन्तरिक हिंसात्मक घटना सरकारको चासोमा छन्, प्रतिवेदनमा भनिएको छ, सम्पत्ति शुद्धीकरण विभागले गरेका ५७ वटा अनुसन्धानमध्ये दुई वटा घटना अन्य देशको क्षेत्राधिकारभित्रका छन् । यो विश्लेषणका आधारमा अन्तर्राष्ट्रिय आतंकवादको चुनौती कम छ भने आन्तरिक आतंकवादको चुनौती मध्यम छ ।"
विवादित रेलमार्गका सबै ठेक्का रद्द,"यो काम बिनालाइसेन्सवालाले पनि गर्न सक्ने ती निर्माण व्यवसायी बताउँछन् । पहिला सडकको काम गरेकै सर्टिफिकेटका आधारमा ठेक्का हाल्न दिइएको थियो । पछि रेलवेमै काम गरेको हुनुपर्ने भन्ने सर्त राखिएको थियो । माटो फिलिङको अनुभव रेलवेमै गरेको हुनुपर्ने भन्ने लेखिएको थियो, यसैमा हाम्रो विरोध थियो, अर्का एक निर्माण व्यवसायीले भने । प्रतिस्पर्धा नै नगरी ठेक्का गर्दा राज्यलाई १० अर्ब रुपैयाँभन्दा बढी घाटा हुने अवस्था रहेको निर्माण व्यवसायीको दाबी छ ।ढिलै भए पनि ठेक्का रद्द भएर राम्रो भएको रायमाझी कन्स्ट्रक्सनका भरत रायमाझीले बताए । यसअघि एउटैले धेरै ठेक्का खप्टाएर लिँदा काममा ढिलाइ हुने अवस्था थियो । त्यसमा ठूलै रकमको चलखेल भएको पूर्वाधारविज्ञको भनाइ छ । यो काम गराउन नियमसम्मत थिएन, करिअरको ख्याल गर्ने मान्छेले यस्तो काममा हात हल्दैन, एक पूर्वाधारविज्ञले भने, रिटायर्ड हुन लागेका कर्मचारीमार्फत यो काम सम्पन्न गराउन खोजिएको थियो । त्यही भएर यसमा मिलेमतो छ भन्ने कुरा प्रस्ट देखिन्थ्यो ।कुल ९ सय ४५ किमि दूरीको रेलमार्गको पहिलो पटक सन् २०१४ मा ६ वटा र २०१८ मा ८ प्याकेजमा ठेक्का गर्दा अहिलेको नियम लागू भएको थिएन । राजनीतिक भागबन्डा मिलाएर सीमित व्यक्तिलाई ठेक्का दिन खोजिएको प्रतिस्पर्धामा सहभागी हुन नपाएको निर्माण व्यवसायीको भनाइ छ । पूर्वाधार विज्ञहरूले पूर्वतयारीबिनै मिलेमतोमा ठेक्का गरेको भन्दै यसको विरोध गर्दै आएका छन् । ठेक्कालाई पार्टीगत रूपमै भागबन्डा गरिएको देखिन्छ । मिलेमतोमा ठेक्का गरिएको र यसले भ्रष्टाचार हुने भन्दै कांग्रेस वरिष्ठ नेता रामचन्द्र पौडेलले विज्ञप्ति निकालेर विरोध गरेका थिए ।ठेक्का रद्द गर्न ढिला भएको पूर्वभौतिक सचिव तुलसी सिटौला बताउँछन् । यो पूर्वतयारीबिना हतारमा गरिएको ठेक्का थियो । त्यसैले पहिल्यै रद्द गर्नुपर्थ्यो, यति दिनसम्म लम्ब्याइराख्न जरुरी थिएन, उनले भने, तयारी केही पनि नगर्ने, ठेक्का गर्ने मोबिलाइजेसन पेस्की दिने प्रवृत्तिले हतारमा ठेक्का गर्न लालयित हुने धेरै छन् ।"
अब घर र गाडी कर्जामा ब्याजदर परिवर्तन नहुने,"घर, गाडीलगायत आवधिक प्रकृतिका कर्जामा बैंक तथा वित्तीय संस्थाले पटकपटक ब्याजदर बढाए भनेर चिन्तित हुनु नपर्ने भएको छ । भुक्तानी अवधि एक वर्षभन्दा बढी भएका व्यक्तिगत आवधिक कर्जा (घर, गाडीलगायत) मा बैंक तथा वित्तीय संस्थाले स्थिर ब्याजदर लागू गर्नुपर्नेछ । यस्ता कर्जामा सुरुमा कर्जा लिँदा तय भएको ब्याजदरमा परिवर्तन गर्न पाइने छैन । राष्ट्र बैंकले मंगलबार सार्वजनिक गरेको एकीकृत निर्देशनमा यस्तो व्यवस्था गरिएको छ । बैंक तथा वित्तीय संस्थाले सुरुमा सस्तो दरमा कर्जा प्रवाह गर्ने तर केही महिनाभित्र ब्याजदर बढाएर महँगो बनाउने प्रवृत्ति बढिरहेको बेला राष्ट्र बैंकले यो निर्देशन जारी गरेको हो । नयाँ व्यवस्थाअनुसार बैंक तथा वित्तीय संस्थाले प्रवाह गरेको एक वर्षभन्दा बढी भुक्तानी अवधि भएका सबै व्यक्तिगत आवधिक कर्जाका ब्याजदर परिवर्तन गर्न पाउने छैनन् । ग्राहकले ऋण लिँदाको बखत जति ब्याजदर तय भएको छ, सोही दर नै कर्जा परिपक्व हुने अवधिभर लागू हुनेछ । एक वर्षभन्दा बढी भुक्तानी अवधि भएका व्यक्तिगत आवधिक कर्जाको ब्याजदर परिवर्तन नहुने गरी स्थिर ब्याजदर कायम गर्नुपर्नेछ, निर्देशनमा उल्लेख छ, यस प्रयोजनका लागि, इजाजतपत्र प्राप्त संस्थाले एक वर्षभन्दा बढी भुक्तानी अवधि भएका प्रत्येक व्यक्तिगत आवधिक कर्जाको ब्याजदर भुक्तानी अवधिभर परिवर्तन नहुने गरी स्थिर ब्याजदर निर्धारण गर्नुपर्नेछ । तर यो व्यवस्था अनिवार्य होइन । ग्राहकले बैंक तथा वित्तीय संस्थाको आधार दर परिवर्तन हुँदा परिवर्तन हुने परिवर्तनीय ब्याजदरमा कर्जा लिन चाहे ग्राहकको अनुरोधमा परिवर्तनीय ब्याजदर हुने व्यवस्था पनि कायमै छ । संस्था वा कम्पनीको नाममा प्रवाह भएको कर्जामा भने यो व्यवस्था लागू हुनेछैन ।यो व्यवस्था व्यक्तिका नाममा प्रवाह भएकाहुने घर कर्जा, गाडी कर्जालगायत मासिक वा कुनै पनि आवधिक किस्तामा भुक्तानी हुने गरी प्रवाह गरिएकाहुने एक वर्षभन्दा बढी भुक्तानी अवधि भएका कर्जामा लागू हुनेछ, राष्ट्र बैंकले प्रस्ट्याएको छ । निर्देशन जारी हुनुअघि मासिकत्रैमासिकआवधिक किस्तामा भुक्तानी हुने गरी व्यक्तिका नाममा प्रवाह भएका घर कर्जा, गाडी कर्जालगायत आवधिक कर्जाको हकमा ग्राहकको अनुरोधमा स्थिर ब्याजदर कायम हुने गरी कर्जाका सर्त परिवर्तन गर्न पनि राष्ट्र बैंकले निर्देशन दिएको छ ।यो व्यवस्थाको अनुपालनाका लागि कर्जाका सर्त, भुक्तानी तालिका वा किस्ता रकममा भएको परिवर्तनलाई पुनर्तालिकीकरण वा पुनर्संरचना गरिएका रूपमा मानिने राष्ट्र बैंकले भनेको छ । यसरी कर्जा अवधिभर परिवर्तन नहुने गरी नयाँ कर्जाका लागि तोकिने स्थिर ब्याजदर अर्धवार्षिक रूपमा मात्र निर्धारण तथा प्रकाशन गर्नुपर्ने व्यवस्था छ ।कोभिड१९ बाट प्रवाहित आवधिक कर्जा लिएका ऋणीले पनि १० प्रतिशत थप कर्जा लिन पाउने भएका छन् । यसअघि चालु पुँजी कर्जामा ऋणीले थप २० प्रतिशत कर्जा पाउने व्यवस्था थियो । अहिले आवधिक कर्जाका लागि थप १० प्रतिशत कर्जा लिन पाउने सुविधा दिइएको हो । ०७६ चैत मसान्तमा कायम कर्जाको सीमामा एक पटकका लागि चालु पुँजी कर्जा उपयोग गरेका ऋणीको हकमा चालु पुँजी कर्जाको अधिकतम २० प्रतिशतसम्म र चालु पुँजी कर्जा उपयोग नगरेका ऋणीको हकमा आवधिक कर्जाको अधिकतम १० प्रतिशतसम्म थप कर्जा प्रवाह गर्न सकिनेछ, निर्देशनमा उल्लेख छ ।अब कोभिडबाट मध्यम रूपमा प्रभावित ऋणीले पनि तोकिएको मापदण्डअनुसार कर्जाको पुनर्संरचना र पुनर्तालिकीकरण सुविधा पाउनेछन् । यसअघि कोभिडबाट अति प्रभावित ऋणीले मात्र यस्तो सुविधा पाउँदै आएका थिए । बैंक तथा वित्तीय संस्थाले कल डिपोजिटमा बचत निक्षेपमा प्रदान गरिने न्यूनतम ब्याजदरको ०५ प्रतिशतभन्दा बढी ब्याज दिन पाउने भएका छन् । यसअघि कल डिपोजिटमा बचत निक्षेपमा प्रदान गरिने न्यूनतम ब्याजदरभन्दा बढी ब्याज दिन नपाउने व्यवस्था थियो । निक्षेपमा दिने ब्याजदर मासिक रूपमा मात्र परिवर्तन गर्न सकिनेछ, निर्देशनमा भनिएको छ, आगामी महिनाका लागि निक्षेपमा लागू हुने ब्याजदरसम्बन्धी सूचना नेपाली महिना सुरु हुनुपूर्व प्रकाशित गरिसक्नुपर्नेछ । राष्ट्र बैंकले हरेक वर्ष अघिल्लो आर्थिक वर्षमा जारी गरिएका निर्देशन संकलन गरी एकीकृत निर्देशिका सार्वजनिक गर्दै आएको छ ।"
केन्द्रीय प्रसारण लाइनमा जोडियो नामार्जुङ मादी,कास्कीको मादी गाउँपालिका२ सेतीखोलामा निर्मित नामार्जुङ मादी जलविद्युत् आयोजना मंगलबारदेखि केन्द्रीय प्रसारण लाइनमा जोडिएको छ । १२ मेगावाट क्षमताको आयोजनाबाट उत्पादित विद्युत् लेखनाथस्थित सबस्टेसनमा जोडिएको हो । उत्पादित बिजुली साढे ४ किलोमिटर तल अपरमादी जलविद्युत् आयोजनाको स्विचयार्डमा जोडेर त्यसभन्दा तल झन्डै २० किमि टाढाको लेखनाथ सबस्टेसनमार्फत १३२ केभीए प्रसारण (केन्द्रीय) लाइनमा जोडिएको छ । यसअघि शनिबार लेखनाथ सबस्टेसनबाट आयोजनाको पावरहाउसमा विद्युत् पठाइएको थियो । विद्युत् प्राधिकरणको गाइडलाइनअनुसार उत्पादनलगायत अन्य टेस्टिङको काम गरिरहेको आयोजनाले १५ दिनपछि व्यावसायिक उत्पादन थाल्ने बताएको छ । आयोजना गत चैतमै निर्माण सम्पन्न भएको हो । तर लकडाउनका कारण चिनियाँ प्राविधिक र भारतीय इन्जिनियर नेपाल आउन नपाउँदा आयोजनाबाट विद्युत् उत्पादन भएको थिएन । हालै मात्र चिनियाँ प्राविधिकले चीनबाटै नेपालमा रहेका केही चिनियाँ इन्जिनियरमार्फत रिमोटबाट कोडिङ एन्ड कनेक्सन गरिदिएपछि विद्युत् उत्पादन थालिएको आयोजनाका कार्यवाहक अध्यक्ष अभिषेक केसीले जानकारी दिए । भारतीय मेकामिडी कम्पनीका इन्जिनियरले बाँकी इलेक्ट्रो मेकानिकलको काम सम्पन्न गरेपछि आयोजनाले पूर्णता पाएको हो । १२ सय ४५ मिटर लामो नहरबाट मादी नदीको पानी ल्याएर ३ सय मिटर पेनस्टक पाइपमार्फत सेतीखोलास्थित विद्युत् गृहमा खसालिएको छ । हिमालयन हाइड्रोपावर लिमिटेडअन्तर्गत ५ सय ९९ संस्थापक सेयरबाट २ अर्ब २७ करोड रुपैयाँ लागतमा आयोजना बनेको हो । आयोजनाको लागत बढ्न सक्ने लेखा अधिकृत जयराम न्यौपानेले बताए । ग्लोबल आईएमई बैंकको संयोजकत्वमा विभिन्न ५ बैंकबाट १ अर्ब ४७ करोड रुपैयाँ ऋण लिइएको छ । अब पब्लिक सेयर खुलाउने तयारी भइरहेको उनको भनाइ छ ।
दुई सय चिनियाँ मजदुर घर फर्कंदै,"नेपालमा कोरोना संक्रमण बढिरहेको र निर्माण सामग्री अभावले धादिङमा निर्माणाधीन हुवासिन सिमेन्ट उद्योगमा कार्यरत दुई सय चिनियाँ कामदार स्वदेश फर्कन लागेका छन् । चीन सरकारको लगानीमा धादिङ बेनीघाटस्थित ताल्तीमा निर्माणाधीन उद्योगमा ६ सयसम्म चिनियाॅ मजदुर कार्यरत थिए । निर्माणको अन्तिम चरणमा पुगेको उद्योगमा कार्यरत मजदुरलाई काठमाडौंमा पीसीआर परीक्षण गरेर मात्रै लैजाने परिपत्र आएको छ, उद्योगका स्थानीय व्यवस्थापक तुलसीजंग थापाले भने, आइतबार ७७ र सोमबार २७ जना काम छाडेर काठमाडौं गएका छन् । अझै थप एक सय जना जाने तयारीमा छन् । निर्माण सामग्री अभावमा एक महिनादेखि उनीहरू काम रोकिएर खाली बसेका थिए । चिनियाँ मजदुर फर्कन थालेपछि मुख्य निर्माण कार्य ठप्प भएको छ । उद्योगमा काम गरिरहेका विभिन्न जिल्लाका नेपाली मजदुर पनि अलपत्र परेका छन् । चिनियाँ लगानीमा निर्माणाधीन उद्योगमा ०७६ जेठ ३१ मा मलेखु खोलाको बाढीले क्षति पुर्याएको थियो । सिमेन्ट उत्पादन, प्याकेजिङलगायत ठूला प्राविधिक संरचनासँगै कार्यालय र आवास गृह निर्माण, स्टिल र फलामे संरचनाको काम निर्माण सामग्री अभावले प्रभावित थियो । लकडाउनअघि दैनिक ३ हजार बोरा सिमेन्ट खपत हुने निर्माण कार्यमा दक्ष र अदक्षसहित ६ सय चिनियाँ र ५ सय नेपाली कामदार परिचालन गरिएको स्थानीय व्यवस्थापक थापाले बताए । लकडाउनपछि भने सामग्री अभावले निर्माण गति सुस्त भएको हो । गत मंसिरमा नयाँ वर्ष मनाउन घर गएका तीन सयभन्दा बढी चिनियाँ कामदार आउन पाएका छैनन् ।"
नेपालभारत व्यापारमा सम्झौताले सहज,"काठमाडौं (कास) नेपालभारत उद्योग वाणिज्य संघले नेपालभारतबीचका व्यापार सम्झौताहरूले व्यापारमा सहजीकरण भएको बताएको छ । वाणिज्य संघ र नेपालका सञ्चारमाध्यमबीच सोमबार वेबिनारमार्फत भएको दुईदेशीय व्यापार सम्बन्धबारेको कार्यक्रममा संघकी अध्यक्ष सृजना राणाले नेपालभारत व्यापारिक सम्बन्धका विविध पक्षबारे भएका प्रयास तथा कार्यबारे विशेष प्रस्तुतीकरण दिएकी थिइन् । वेबिनारमा संघले आफ्नो वार्षिक कार्यक्रमअन्तर्गत तय भएका विभिन्न राष्ट्रिय तथा अन्तर्राष्ट्रियस्तरका कार्यक्रम तथा नेपालभारतबीच व्यापार, वाणिज्य, पारवहन, भन्सार, वैदेशिक लगानी, रेल सेवा सम्झौतामा गरिनुपर्ने आमूल परिवर्तन र यसअन्तर्गत विभिन्न समस्याबारे चर्चा भएको थियो ।"
समितिले बुझायो महासंघ चुनावका मोडल,"काठमाडौं (कास) नेपाल उद्योग वाणिज्य महासंघ (एफएनसीसीआई) को ५४औं वार्षिक साधारणसभा तथा निर्वाचन गर्न विभिन्न मोडल सुझाइएको छ । महासंघले गठन गरेको कार्यकारिणी समितिले सोमबार महासंघ अध्यक्ष भवाणी राणासमक्ष उक्त सुझाव पेस गरेको हो । गत साउन २१ मा सम्पन्न महासंघको कार्यकारिणी समिति बैठकले कार्यकारिणी समितिका ६ सदस्य सम्मिलित समिति गठन गरेको थियो । समितिलाई सरकारका सम्बन्धित मन्त्रालय, निकाय, कोभिड१९ उच्चस्तरीय विपद् व्यवस्थापन केन्द्र (सीसीएमसी), स्वास्थ्यसम्बन्धी विज्ञहरूका साथै सरोकारवाला सबैसँग छलफल गरी प्रतिवेदन पेस गर्ने कार्यादेश थियो । समितिले वार्षिक साधारणसभाका हकमा उद्घाटन, बन्दसत्र र समापन कार्यक्रम भर्चुअल जुममार्फत, निर्वाचनका हकमा स्वास्थ्यका सबै प्रोटोकल एवं सरकारको स्वास्थ्यसम्बन्धी निर्देशन पालना गरी सबै क्षेत्र (जिल्लानगर, वस्तुगत, द्विर्राष्ट्रिय, एसोसिएट) को प्रत्यक्ष काठमाडौंमा, जिल्लानगर क्षेत्रको सम्बन्धित प्रदेशमा र वस्तुगत, एसोसिएटको काठमाडौंमा र कम्प्युटराइजईभोटिङमार्फत सम्पन्न गर्न सकिने मोडल सुझाएको छ ।"
कामना सेवाको प्रोजेक्टआत्मनिर्भर सुरु,"काठमाडौं (कास) कामना सेवा विकास बैंकले प्रोजेक्टआत्मनिर्भर सुरु गरेको छ । बैंक्कले एमएसई इन्क्युबेसन सेन्टर अवधारणाअन्तर्गत यो अभियान सुरु गरेको हो । व्यावसायिक सोच राखी सूक्ष्म, लघु तथा मध्यम व्यवसाय सञ्चालन गर्ने सोच राखेका उद्यमी व्यवसायीको दक्षता अभिवृद्धि गरी आत्मनिर्भर बनाउने अभियानको योजना रहेको बैंकले जनाएको छ । यसले स्वरोजगारलाई प्रोत्साहित गर्न, आवश्यक सीप अभिवृद्धि गर्न र आत्मनिर्भर बन्न सघाउने बैंकको दाबी छ ।"
ओझेलमा परेको एउटा स्वर,"डेढ महिनाअघि गीतकार गोपालचन्द्र राईको फेसबुक वालमा एउटा गीत आयो, मायाले मूल बाटो भुलेछ। त्यो गीत मोबाइलले खिचेर जीवन राईले फेसबुकमा राखेका रहेछन्, गाउनेचाहिँ अमित राई (जन्तरे मामा) । पाको उमेरका अमितको आवाजसँग गोपाल मोहित भएछन् । उतिखेरै जीवनसँग सम्पर्क गरेर अमितसँग कुरा गरे । जीवनले सोधेछन्, तपाईंको स्वर मीठो रहेछ । आफ्नै आवाजमा गीत रेकर्ड गराउन मन छ ? त्यो प्रश्न अमितका लागि अप्रत्याशित थियो सायद । त्यसैले एकछिन मौन भएछन् र भावुक हुँदै भनेछन्, एउटा गीत रेकर्ड गराउन पाए त मर्दा पनि स्वर्ग जान्थें होला । गायन प्रतिभा त्यति लोभलाग्दो छ तर पनि उहाँको गीत रेकर्ड भएको थिएन, त्यसैले चाहेरै रेकर्ड नगरेको होला, गुनगुनाउन मात्र सौखिन हुनुहोला भन्ने लागेको थियो, अमितसँगको कुराकानी सम्झँदै गोपालले भने, तर, उहाँको जवाफ सुनेपछि कस्तो खल्लो लाग्यो । त्यसैले हामी जसरी पनि रेकर्ड गराउन लागिपर्यौं । गोपाल खोटाङमा बस्छन्, अमित मोरङको पथरी । रेकर्ड गराउन काठमाडौं आउनुपर्ने तर निषेधाज्ञा बाधक बनिदियो । लकडाउन खुल्ला कि भनेर कुरिरहे तर लम्बिएको लम्बियै भयो । त्यसपछि कुर्ने धैर्य रहेन, पास मिलाएर काठमाडौं आए । ५३ वर्षको उमेरमा गत शुक्रबार अमितको आवाजमा पहिलो गीत रेकर्ड भयो ःफूलैफूलको सौगात तिमीलाईस्विकारेर सिउरिदेऊ त्यो चुल्ठोमावर्षाइ दिउँला मायाको बहारसम्हालेर राखिदेऊ त्यो पोल्टोमा पहिले जसरी गोपाल मोहित भएका थिए, अहिले उसैगरी यो गीत सुन्नेहरू उनको स्वरसँग लठ्ठ भइरहेका छन् । शनिबार युट्युबमा सार्वजनिक यस गीतले मंगलबार साँझसम्म ४ लाख ४६ हजार भ्युज पाइसकेको छ । फेसबुकका दर्जनौं पेजमा लाखौंले हेरिसकेका छन् । हिजोआजको भाषामा भन्दा गीत भाइरल भइरहेको छ । यसका रचनाकार गोपाल भन्छन्, हामीले कहींकतै यो गीतलाई बुस्ट र स्पोन्सर्ड गरेका छैनौं । च्यानलको सब्सक्राइबर पनि १६ हजार जति मात्र थियो तर दिनमा एक लाखको दरले भ्युज आइरहेको छ । यो गीतलाई तोरेम्पाले संगीतबद्ध गरेका हुन् । त्यसो त भ्युज मात्र गायकीको उत्कृष्टताको मानक होइन, सबै भाइरल कन्टेन्ट स्तरीय हुँदैनन् पनि । बजारमा जस्तो बिकिरहेको छ, त्यस्तै गाउने, डलर खर्चेर प्रायोजन गर्ने र त्यस्तै गीत हिट हुने नेपाली संगीतको तीतो र ताजा वास्तविकता हो । तर, अमितको आवाज यो भीडभन्दा अलग र विशेष छ । मिठास र मौलिक लाग्छ । युट्युबका शतप्रतिशत कमेन्टमा उनको प्रशंसा गरिएको छ । धेरैले लेखेका छन् कति मीठो स्वर । नारायण गोपालको झझल्को आयो ।अमितलाई पनि त्यस्तै लाग्छ ? मंगलबार फोनमा उनले भने, त्यो त सुन्नेले भन्ने कुरा हो । तर, मैले जीवनमा नारायण गोपालको बाहेक अरू कसैको गीत सुनिनँ भन्दा हुन्छ । अहिले पनि उनी नारायण गोपालकै सुन्छन्, अरू कलाकारको गीत आक्कलझुक्कल नसुनेका होइनन्, तर मन रम्दैन रे । अरू कलाकारको पनि नाम उनलाई याद रहेनछ । नारायण गोपालसँग अमित यतिबिघ्न फिदा हुनुको कारण छ । त्यसका लागि अढाई दशक अगाडि पुग्नुपर्ने हुन्छ । अमितले बच्चैदेखि गाउन थालेको होइन, उनी २८ वर्षको थिए, जब गाउन लागे । पुराना दिनहरू सम्झँदै भन्छन्, त्यसभन्दा अगाडि त हलोकोदालो, घाँसदाउराभन्दा अरू थाहा थिएन ।अमित ०२४ सालमा पाँचथरको मेमेङमा जन्मिए । परिवार आर्थिक रूपमा असाध्यै विपन्न थियो । उनी जन्मिएकै साल पेल्टीमारी बसाइँ सरे । ०३६ सालमा मोरङको पथरी आए । पथरीमा जंगल फाँडेर बस्न थाल्यौं, आफूले चाहेजति फाँड्न पाइन्थ्यो । तोकेको ठाउँभन्दा बाहिर जान मिल्दैनथ्यो, अमितले विगत सम्झिए, नजिकैको बजार भनेको दमक थियो । त्यो पनि निकै सानो । उनले चार कक्षाभन्दा माथि पढ्न पाएनन् । पथरी आएर पनि खानलाउनको दुःख हटेन, रोजै ज्यालादारी गर्नुपर्थ्यो । तर, सास्तीले लपेटिएको दिनचर्याबीच एक दिन एउटा खुसी उनको घरमा आइपुग्यो । त्यो थियो, रेडियो । त्यसपछि जतिबेला पनि रेडियो उनको साथमा हुन थाल्यो, गीत सुन्न भनेपछि हुरुक्क । दिनभर नारायण गोपालको गीत पर्खेर बस्थे, बारीतिर काम गर्दैगर्दा गीत आयो भने डोको, नाम्लो फालेर रेडियो छेउ पुगिहाल्थें, उनले उत्साही हुँदै सुनाए, उहाँको गीत सुनेपछि ज्यान दुख्या पनि बिर्सन्थें । अरूको गीत सुनेको खासै याद छैन । नारायण गोपालका गीत सुन्दैनथे मात्र, दुरुस्तै गाउँथे पनि । उनको गीत सुन्ने साथीभाइ भन्थे ठ्याक्कै नारायण गोपालजस्तो गाइस् । कस्तो गाए, उनलाई अक्कल हुँदैन्थ्यो, सिर्फ मनदेखि गाउँथें । खासमा मेरो गुरु नै नारायण गोपाल र त्यही सन्तोष रेडियो हो, उनी मुस्कुराए । गाउँतिर पूजाआजा र बिहे हुँदा साथीभाइ गाउन हौस्याउँथें, तानेर लैजान्थे तर उनलाई धक लाग्थ्यो । साथीहरूले मरिगए उम्कन नदिने, त्यसपछि अरूको अगाडि नगाई सुक्खै भएन । मादल बजाएर रातभर गाइन्थ्यो, सुरताल थाहा थिएन तर गाएपछि मन आनन्द हुन्थ्यो, उनले रोमाञ्चित हुँदै भने । तर, तिनताका उनलाई गीत रेकर्ड गराउनुपर्छ भन्ने ज्ञानै थिएन । गाँस र बाँसको सकस कहिल्यै अन्त्य भएन । अलिपछि पैसा भए आफैं गीत निकाल्न सकिन्छ भन्ने थाहा त पाए, तर उही दामको खडेरी । मेलापात जाँदा होस् वा एक्लै हुँदा गुन्गुनाउन भने कहिल्यै छाडेनन् । कुनै दिन गीत गाउने अवसर पाउँछु, धेरै मान्छेले मेरो स्वर सुन्छन् भन्ने आसचाहिँ थियो । त्यसैले घरमै भए पनि कहिल्यै गाउ छोडिनँ, उनले संगीतप्रतिको आफ्नो प्रेम पोखे ।अमितको आशा त पूरा भयो तर वर्षौं कुर्नुपर्यो । गज्जबको संयोग त के भने गीत रेकर्ड गर्ने सिलसिलामै देशको राजधानी काठमाडौं पहिलो पटक आउने अवसर जुर्यो । उनकै शब्दमा, यसअगाडि उनले कहिल्यै घर छाडेका थिएनन् । त्यसैले काठमाडौं आएपछि सुरुमा निसास्सिए जस्तो लागेछ, परिवारको याद आएछ । उहाँलाई परदेश पुगेको जस्तो भएछ । त्यसैले काठमाडौंबाट परिवारसँग फोनमा कुरा गर्दा रुनु भयो, अमितसँगै काठमाडौं आएर फर्किएका गोपालले खोटाङबाट फोनमा सुनाए । रेकर्ड गराउन स्टुडियोमा पाँच घण्टा समय लिइएको थियो तर उनलाई एक घण्टा पनि लागेनछ, जबकि उनी पहिलो पटक स्टुडियो छिरेका थिए । मैले हृदयबाट गाएँ, दुई राउन्डै पास भयो, उनले उत्साही हुँदै भने, साथीहरूले म स्टुडियोभित्र डराउलाअप्ठ्यारो मान्ला भन्ठान्नुभएको रहेछ तर त्यस्तो केही भएन, मेरो त सपना पूरा हुँदै थियो । गोपाल पनि व्यावसायिक कलाकारले झैं अमितले रेकर्ड गराएको बताउँछन् । डिजिटल जमाना नआएको जस्तै सरर गाइदिनुभयो । संगीतकारले भनेको कुरा टपक्कै टिप्नुभयो, गोपालले सुनाए । मोरङ हुँदै उनलाई गिटारमा कम्पोज गरिएको गीत मोबाइलमा रेकर्ड गरेर पठाइएको थियो । त्यही सुनेर उनले स्टुडियोमा आफूलाई खुलाएका हुन् । गीत रेकर्डपछि अर्को एक घण्टामा भिडियो खिचिएको थियो ।गीत सार्वजनिक भएपछि पैत्तृ घरमै फर्किए, अमित । थोरै बारी छ, त्यसकै खनजोतमा लागेका छन्, कहिलेकाहीं अर्मपर्म गर्छन् । तीन छोराहरू इँटा र बालुवा बोक्ने ज्यामी काम गर्छन्, पत्नी घरमै । खेत छैन, सबै कुरा किनेरै खानुपर्छ । परिवार चलाउन मुस्किल छ उनलाई । दुई दिन काम गरेन भने हातमुख जोड्न धौधौ हुन्छ । यो नियति त उनले आजीवन झेल्दै आएका छन्, भोलि पनि झेलिरहलान् । तर, अब गीत गाइरहने चाह रहेछ । एलिना चौहानसँग अर्को गीत रेकड हुँदै छ । संगीतकारले सिकायो भने मज्जाले गाउन सक्छुजस्तो लाग्छ तर संगीत सिक्न पनि मन छ, उनले फोनमा सुनाए, काठमाडौंमा मीठोमसिनो खान पाइयो । साथीहरूले खुब माया गर्नुभयो । अब काठमाडौं जान पाइरहियोस् । अब जाँदा अत्यास पनि नलाग्ला !"
सर्जकलाई भर्चुअल प्लेटफर्म,"साहित्यिक कार्यक्रममा सुन्ने र सुनाउनेको जमात जुटाउनै मुस्किल । तोकिएको समयमा न अतिथि सबै आइपुग्ने न त सहभागी । बल्लतल्ल जुटेका स्रोतादर्शक पनि आसन ग्रहण, मालाखादा, स्वागत र अतिथिका भाषण आउँदा दिक्क मान्थे । कोरोना महाव्याधिले त्यस्ता कार्यक्रममा दिक्क मान्नेलाई विकल्प दिएको छ । गीत सुन्न होस् वा कविता, कथा पढ्नसुन्न । बिभिन्न कृतिका डिजिटल भर्सन पनि इन्टरनेट पाइने भएकाले रुचिअनुसारका विधा खोज्ने र लाइभ चलिरहेका कार्यक्रममा सहभागिता जनाउने बढिरहेका छन् । भर्चुअल साहित्य संस्कृतिको अभ्याससँगै सहभागितामा रुचि राख्नेहरूले पट्यारलाग्दा कार्यक्रमको विकल्प पाएका छन् । सर्जक त खुसी छन् नै, स्रोतादर्शक पनि आनन्द मानिरहेका छन् । साहित्यकर्मीहरू लकडाउनभरि चुप लागेर बसेनन् । मनभरिका सिर्जना कागजमा उतार्ने अनि सामाजिक सञ्जालमार्फत दर्शकमाझ पस्किँदै आएका छन् । पछिल्लो समय खासगरी काठमाडौं बाहिरका सर्जकहरूलाई भर्चुअल माध्यमले हौसला मिलेको छ । इन्टरनेटको माध्यमबाट प्रस्तुति स्रोतादर्शकमाझ लैजाँदा कार्यक्रम आयोजनाको खर्च पनि जोगिएको छ । देशविदेशमा विभिन्न पेसामा रहेर साहित्यमा आफ्नो रुचिलाई माझ्न चाहनेलाई पनि मौका मिलेको छ । जो जहाँ भए पनि नजिकै भए जसरी आफ्ना सिर्जना पस्किरहेका छन् ।कोहलपुरमा सक्रिय हाम्रो पूर्णिमा साहित्य समाजका गतिविधिमा लकडाउन र निषेधाज्ञाका बाधाले कुनै असर परेन । यसमा आबद्ध सर्जकले भर्चुअल माध्यममा रचना वाचन कार्यक्रम, पुस्तक विमोचन र हाइकु लेखनको प्रशिक्षण दिन भ्याएका छन् । प्रतिष्ठानले गत शुक्रबार हाइकु वाचन कार्यक्रम जुममार्फत गर्दा सातै प्रदेशका स्रष्टा समेटिए । यसमा बेलायत, इजरायल, जापानका स्रष्टा पनि जोडिए । यदि यस्तै कार्यक्रम भौतिक उपस्थितिको परम्परामा गर्नुपरेको भए झन्डै ४ लाख रुपैयाँ खर्च हुने समाजका अध्यक्ष महानन्द ढकालले बताए । भर्चुअल माध्यमबाट थोरै खर्चमा धेरै ठूलो कार्यक्रम गर्न सकिने रहेछ, उनले भने, यसले मोफसलको साहित्यलाई ग्लोबल बनाइदिएको छ । भर्चुअल माध्यमबाट प्रतिष्ठानले कृति विमोचनका अतिरिक्त चारवटा ठूला साहित्यिक गतिविधि गर्न सफल भएको छ । कोहलपुरका हरि ढकालले भर्चुअल माध्यमबाटै आफ्नो कृति हाइकु चन्द्रविन्दु ल्याए । फागुनमै तयार हाइकु विशेष कार्यक्रममाझ विमोचन गर्ने उनको सपना थियो । महामारीले भेला, बैठकमा बन्देज भएपछि खुला कार्यक्रम गर्न सम्भव भएन । ढकालले भर्चुअल माध्यम अपनाएर हाम्रो पूर्णिमा साहित्य समाजको सहयोगमा कृति विमोचन गराए । कृति सार्वजनिक भएपछि सामाजिक सञ्जालमा पाएको प्रतिक्रिया देखेर उनी दंग छन् । बन्द कोठामा गरिने कार्यक्रमभन्दा भर्चुअल साहित्य फार बेटर लाग्यो, उनले भने । लेखक सागर गैरे लकडाउनभरि खाली बसेनन् । फुर्सदको समय साहित्यमा कलम चाएर सदुपयोग गरे । ५ महिना लगाएर उनले लकडाउनकै विषयमा संस्मरणात्मक निबन्ध संग्रह निकाल्दै छन् । उनी पनि आफ्नो कृति भर्चुअल माध्यमबाटै सार्वजनिक गर्ने सुरमा छन् । भर्चुअल साहित्यिक गतिविधिले पाका स्रष्टालाई प्रविधिमैत्री बनाउँदै गएको प्राज्ञ सभा सदस्य हरि तिमल्सिनाको दाबी छ । कापीमा लेखेर दुईचार सय जना मान्छेको भेलामा सुनाउने परिपाटी फेरिँदै छ । यसले कहिल्यै सामाजिक सञ्जालमा अभ्यस्त नभएका स्रष्टाले प्रविधि सिक्न थालेको उनले सुनाए । फोन र म्यासेन्जरकै भरमा तुरुन्तै विश्वभरका साहित्यकार एकै थलोमा देखिन पाउनुले साहित्यकारमा थप ऊर्जा मिलेको कोहलपुरका लेखक पुष्कर रिजालले बताए । नलेख्नेहरू पनि लेख्न थालेका छन्, उनले भने, नेट चलाउन नजानेका कतिपय साहित्यकार प्रविधिको महत्त्व बुझ्न खोज्दै छन् । नेपालगन्जका केही साहित्यिक सर्जक मिलेर कथा सुन्ने र सुनाउने मासिक कार्यक्रम गर्दै आएका थिए । दुई वर्षको अवधिमा १५ वटा कार्यक्रम गर्न भ्याए । कथाकारले निम्तो गरेर घरमा बोलाउने र आएका स्रष्टालाई चियाबिस्कुट खुवाउँदै कथा सुनाउने परिपाटी थियो । नेपालगन्जमा दुई वर्षअघि पाका साहित्यकार सनत रेग्मीको घरबाट यो परम्परा सुरु भएको थियो । अहिले त्यो कथा वाचन शैलीसमेत भर्चुअलमा परिणत भएको छ । घरमा जाने, जम्मा हुने र सुनाउने संस्कृति इन्टरनेटमा फेरिएको छ । लकडाउनको बीचमा यहाँका स्रष्टाले भर्चुअल माध्यम अपनाएर कथा सुनाउन थालेका छन् । प्रत्येक आइतबार सामाजिक सञ्जालमार्फत कथा सुनौं र सुनाऔं आयोजना हुँदै आएको छ । अहिले कथा सुन्न कथाकारको घरसम्म पुग्नु पर्दैन, साहित्यकार रिर्चा लुइँटेलले भनिन् । भर्चुअल साहित्यिक संस्कार बसालेपछि बाँके, बर्दियादेखि काठमाडौंसम्मका इच्छुक कथा सर्जकसमेत जोडिन थालेका छन् । नेपाल प्रज्ञा प्रतिष्ठानका पूर्वसदस्य सचिव सनत रेग्मी काठमाडौंमा भइरहने साहित्यिक गतिविधिमा सक्रिय हुन्थे । महामारीपछि लकडाउन सुरु भएलगत्तै उनी आफ्नै जन्मथलो नेपालगन्जमा छन् । तर, उनको साहित्यिक दिनचर्या उस्तै सक्रिय छ । उनी घरमै सुरक्षितसाथ बसेर भर्चुअल माध्यमबाट काठमाडौंमा आयोजना भइरहेका साहित्यिक कार्यक्रममा सहभागी भएका छन् । उनले यसको सबैभन्दा राम्रो पक्ष भनेको कार्यक्रम भइरहेका बेला कानेखुसी गर्ने, होहल्ला गर्ने खालका डिर्स्टवेन्स नहुनु रहेको सुनाए । भर्चुअल साहित्यमा रियल दर्शक मात्रै भेटिने हुँदा राम्रो लाग्यो, उनले भने, सुन्ने र सुनाउने दुवै सभ्य पाएँ ।"
प्रशंसा पाउँदै मुलन,न्युयोर्क (एजेन्सी) कोरोना महाव्याधिको असरले सिनेमा घरहरूमा लैजान सम्भव नभएपछि इन्टरनेट प्लेटफर्ममा रिलिज गरिएको हलिउड फिल्म मुलन ले दर्शकबाट राम्रो प्रतिक्रिया पाएको छ । शीर्ष पात्रको एक्सन स्टन्टलाई दर्शकले मन पराएका छन् । सन् १९८८ मा यही नामबाट हलिउडमा एनिमेसन आइसकेको लोककथामा आधारित विषय फिल्ममा आएको हो । प्राचीनकालमा हमलावरविरुद्ध लड्न एक शासकले तयारी गर्दा जनतालाई हरेक घरबाट एक जना पुरुष सेनामा पठाउन आदेश गर्छन् । एक जना बिरामी योद्धाकी छोरी केटाको भेषमा फौजमा पस्छिन् । ती लडाकुको भूमिका चिनियाँ अभिनेत्री यिफी लिउले शीर्ष पात्रको भूमिका खेलेकी छन् ।
अभिनेता रेड्डीको निधन,नयाँदिल्ली (एजेन्सी) तेलुगु सिनेजगत्का चर्चित अभिनेता जयप्रकाश रेड्डीको मंगलबार निधन भएको छ । आन्ध्र प्रदेशको गन्टुरस्थित घरैमा रहेका बेला उनको हृदयाघातले निधन भएको हो । ७४ वर्षीय रेड्डी तीन दशकदेखि अभिनयको क्षेत्रमा थिए । उनी अभिनीत अन्तिम फिल्म सारिलेरु नीकेवरु गत जनवरीमा प्रदर्शन भएको थियो । फिल्महरूमा उनले हास्य कलाकार र खलनायकको भूमिकामा खेल्दै आएका थिए ।
बलिदानी ओर्जिनल नाइन को,"आधुनिक टेनिस सुरुआतआधुनिक युगको टेनिस सन् १९६८ बाट सुरु भएको मानिन्छ । जतिबेलादेखि टेनिस खेलाडीले खेलेवापत पैसा पाउने भए । किङले सुरुमा आफ्ना पुरुष खेलाडीहरूसँग सल्लाह गरिन्, अलग्गै टेनिस संघ बनाउने । त्यतिबेला ग्रान्ड स्लामसँगै केही ठूला प्रतियोगितामा पुरुष र महिलाले सँगै खेल्थे । किङका तत्कालीन पति ल्यारी भन्थे, महिलाले अलग्गै संघ खोल्नुपर्छ । तर सुरुमा किङले मानिनन् । भन्थिन्, पुरुष खेलाडी पनि त हाम्रै साथी हुन् ।सन् १९७० मा आएपछि २६ वर्षीया किङले पनि मानिन् । संघ फुटाउनु आवश्यक नै छ, जतिबेला लस एन्जलसमा हुने प्यासिफिक साउथवेस्ट ओपनमा पुरस्कार राशिको घोषणा गरियो । त्यसका प्रमोटर थिए पूर्व खेलाडी ज्याक क्रामर । त्यो घोषणाअनुसार, विजेता पुरुष खेलाडीले १२ हजार ५ सय डलर पाउँथे भने महिला च्याम्पियनले १ हजार ५ सय डलरमात्रै । अनि त ती ९ खेलाडीले विद्रोही अनुबन्ध गरिहाले । अन्ततः यसले पूरा विश्व टेनिसलाई नै फाइदा गर्यो । जुली हेल्डम्यान पनि मान्छिन्, किङ र आफ्नी आमा ग्लाडिसले यो कामको आधार तयार पारेका थिए । त्यसलाई आर्थिक रूपमा सहयोग गर्न तयार भए फिलिप मोरिस । उनकी आमा महिला टेनिसको चर्चित पत्रिकाको प्रकाशक पनि थिइन् । उनी भन्छिन्, मेरी आमामा कामप्रति खुबै आस्था थियो र उनी महिला टेनिसलाई सुधार्न चाहन्थिन् । त्यसलाई किङले सहयोग गरिन्, जो त्यतिबेलाकी सबैभन्दा ठूलो स्टार थिइन् । हस्टनको प्रतियोगिताको महिलाले चर्को विरोध गरिहाले ।अनि त्यसको भोलिपल्ट नै भएको थियो, एक डलरको अनुबन्ध । किङ आफैं भन्छिन्, आखिरमा त्यो एक डलरको अनुबन्धले कति धेरै परिवर्तन ल्यायो । हामी त्यतिबेला अबको नयाँ पुस्ताका लागि केही गर्नुपर्छ भन्थ्यौं । भर्जिनिया स्लमको उपाधि २१ वर्षीया कासल्सले जितेकी थिइन्, डाल्टनलाई तीन सेटमा हराएर । किङले सिंगल, डबल्स र मिक्स डबल्समा गरेर ३९ ग्रान्ड स्लाम उपाधि जितिन् । ओर्जिनल नाइन चाहन्थे, महिला खेलाडीले पनि सम्मानले खेलुन् अनि सम्मान कमाऊन् ।मार्टिना नभ्रातिलोभा र क्रिस इभर्टले ओर्जिनल नाइन थालेको अभियानलाई पछि साथ थिए, राम्रो र अब्बल दर्जाको टेनिस खेलेर । दुवैले समान १८१८ पल्ट ग्रान्ड स्लाम जिते । दुवै खेलाडीले पुरस्कार राशिबाट मात्र होइन, प्रायोजनबाट पनि लाखौं डलर कमाए । नभ्रातिलोभा भन्छिन्, ती ९ महिला टेनिस खेलाडी आफ्नो समयभन्दा पनि अगाडिका थिए । तिनले निकै ठूलो जोखिम उठाएका थिए र अहिले हामी सबै त्यसको प्रतिफल खाइरहेका छौं ।हुन पनि विश्व महिला टेनिसले धेरै लामो बाटो तय गरिसकेको छ । किङ अहिले ७६ वर्षकी भइन् । उनी चाहन्छिन्, महिला खेलाडीले अब फुटबल, हक्की र सफ्टबल खेलेर पनि त्यत्तिकै कमाउन्, जति पुरुष खेलाडीले कमाइरहेका छन् । उनी भन्छिन्, हामीले ५० वर्षअगाडि टेनिसमा जुन समस्या भोगेका छौं, अहिले पनि केही खेलका महिला खेलाडीले त्यस्तै समस्या सामना गरिरहेका छन् । मुख्य तथ्य के हो भने महिला खेलाडी पनि राम्रो लगानी गर्नुपर्छ, प्रतिफल आउने नै छ । एपी"
कोरोनाभन्दा मनोवैज्ञानिक दबाबले धेरै समस्या हुँदोरहेछ,"नेपाल ओलम्पिक कमिटी (एनओसी) का महासचिव नीलेन्द्रराज श्रेष्ठसहित एनओसीसम्बद्ध पाँचै जना कोभिड१९ संक्रमणबाट मुक्त भएका छन् । महासचिव श्रेष्ठसहित चार जनाको सोमबार आएको कोरोना परीक्षणको रिपोर्ट नेगेटिभ आएको हो भने एकजना यसअघि नै संक्रमणमुक्त भइसकेका छन् ।राष्ट्रिय सभागृहमा शनिबार कोभिड१९ टेस्ट गराएका थियौं । आइसोलेसनमा बसेको १९ औं दिनमा आज हामी चारै जनाको कोभिड १९ रिपोर्ट नेगेटिभ आयो । एकजना पहिला नै नेगेटिभ आइसकेको थियो, नेपाल ट्रायथलन संघका अध्यक्षसमेत रहेका ६१ वर्षीय श्रेष्ठले भने । कोरोना संक्रमित भएका एनओसीका महिला कमिसनका ५२ वर्षीया पूर्वपदाधिकारी हुन् भने ५२ वर्ष, ४८ वर्ष, ४३ वर्ष र ४० वर्षका कर्मचारीहरू हुन् । महासचिव श्रेष्ठसहित तीन जना सातदोबाटोस्थित एनओसी भवनमै आइसोलेसनमा बसेका थिए भने दुईजना घरमै ।स्क्वासका प्रशिक्षक हीराबहादुर थापासहित दुई जनालाई कोभिड१९ पोजिटिभ देखिएपछि कन्ट्याक्ट ट्रेसिङका आधारमा परीक्षण गर्दा एनओसीका पदाधिकारी तथा कर्मचारीमा पनि कोरोना भाइरस संक्रमण पुष्टि भएको थियो । महासचिव श्रेष्ठले भने, हीरासहित स्क्वासका दुईजनालाई संक्रमण भयो भन्ने खबर आयो । हाम्रो स्टाफ र हीराको आउजाउ छ । त्यसैले खेलकुद परिषद्मा गरिएको परीक्षणमा हामीले सबै स्टाफलाई पठायौं । त्यसममा किचनका दुई कर्मचारीलाई कोरोना संक्रमण भएपछि यहाँ (एनओसी कार्यालय) आउजाउ गरिरहेका हामी २० जनाले परीक्षण गर्यौं । त्यसमध्ये मसहित तीनजनामा कोरोना संक्रमण पोजिटिभ आयो । परीक्षणमा १७ जनाको रिपोर्ट नेगेटिभ आए पनि महासचिव श्रेष्ठसहित तीन जनाको रिपोर्ट दिइएको थिएन र ती तीनै जनाको पछि पोजिटिभ रिपोर्ट आयो । श्रेष्ठले भने, हामी तीन जनाको रिपोर्ट तुरुन्तै नआएपछि शंका लाग्यो र आइसोलेसनमा बसिहाल्यौं । उनले थपे, मलाई केही समस्या भएन । एनओसीका अरूलाई पनि । तर, अरूलाई भाइरस नसारौं भनेर अलग्गै बस्यौं । हामीमा कोरोनाको लक्षण केही थिएन, आज पनि छैन । टेस्ट गर्नु अघि जस्तो थियो, त्यस्तै छ आज पनि । मलाई मानसिक रूपमै पनि कोरोनाको असर छैन । अलग्गै आएर बसें, आज सकियो भन्यो । नर्मल लाइफमै छु । आइसोलेसनमा बसेको मंगलबार २० दिन भयो र घर फर्किनेछु ।आइसोलेसनमा रहँदा अरू बेला जस्तै दैनिक १ घन्टा वाकिङ गरिरहेको उल्लेख गर्दै श्रेष्ठले भने, घरमा बस्दा अरूलाई सर्ने डर भयो । अरू क्वारेन्टाइन खासै व्यवस्थित छैन । हस्पिटलमा बस्नुपर्ने अवस्था होइन । त्यसैले आइसोलेसनका लागि कार्यालय नै सुरक्षित लाग्यो, कामको व्यस्तता पनि थिएन र यहीँ बस्यौं । विश्वव्यापी फैलिएको महामारीको व्यवस्थापनलाई लिएर उनले सरकारप्रति भने गुनासो गरे, सरकारी तहबाट कोरोना संक्रमितले के गरे, के गरेनन्, के के गर्नुपर्ने केही फलोअप भएनछैन । केही प्रयास त गर्नुपर्छ नि चिकित्सकको परामर्शअनुसार केही भिटामिन लिए पनि कुनै औषधि सेवन नगरेको उनले बताए ।महामारीलाई लिएर समाजमा बढेको विभेदप्रति उनी बोले, समाचार तथा साथीभाइ, परिवारको कुराकानीमा कोरोनामात्रै छ । डर यसैको छ । मनोवैज्ञानिक त्रास छ । तर, मलाई कोरोना साधारण रुघाखोकीजस्तै लाग्यो । कोरोनाले के गर्नसक्छ भन्दा पनि मनोवैज्ञानिक दबाबले धेरै समस्या गर्ने रहेछ । कोरोनासँग डराउनुपर्दैन । सामान्य खाना, इम्युनिटी पावर (रोग प्रतिरोधात्मक शक्ति) बढाउने खानेकुरा खायौं भने कोरोना संक्रमण भयो भने पनि ठीक भइहाल्छ । सबै सचेत भने हुनुपर्छ । उनले थपे, कोरोना संक्रमितलाई समाजमा गरिने अवहेलना, हेप्ने तरिका भने खतरनाक हो । मर्नेभन्दा बाँच्ने धेरै छन् । त्यसैले आफूभित्रको डर निकालेर कोरोना हुनेबित्तिकै मर्दैन भन्नेमा ढुक्क हुनुपर्छ ।चीनको वुहानबाट नौ महिनाअघि फैलिएको कोरोना भाइरसप्रति सबै सचेत हुनुपर्ने उल्लेख गर्दै महासचिव श्रेष्ठले भने, कुनै पनि मान्छेले कोरोना बोकेर हिँडेको हुन सक्छ । तर, ममा जस्तै यसको कुनै पनि लक्षण नदेखिन सक्छ । मजस्तै साइलेन्ट क्यारिअर यो समाजमा थुप्रै हुन सक्छ र मुख्य डर र समस्या पनि यही हो । यो भाइरस एक जनाले हजारौंलाई सार्न सक्छ भनिन्छ । त्यसका लागि मास्क लगाउने, समूहमा नजाने, अत्यावश्यक परिस्थितिबाहेक घरबाहिर ननिस्कनेलगायत डब्लूएचओ र सरकारको मापदण्ड हामी सबैले पूर्ण पालना गर्नु एकदमै महत्त्वपूर्ण देखेको छु ।"
सेरेना र थिएम क्वाटरफाइनलमा,फ्रेन्च ओपनमा दर्शकपेरिस यही महिना सुरु हुने फ्रेन्च ओपनमा भने दर्शकलाई प्रवेश दिने आयोजकले सोमबार जनाएको छ । दर्शकको संख्या भने सीमित मात्र हुनेछ । तिनले सबै सुरक्षाको उपाय अपनाउनुपर्नेछ । यसपल्टको प्रतियोगिता रोलान्ड ग्यारोसमा सेप्टेम्बर २७ देखि हुँदै छ । मेमा हुनुपर्ने प्रतियोगिता कोरोना भाइरस संक्रमणकै कारण पछाडि सारिएको थियो । फ्रान्सेली टेनिस संघका अध्यक्ष बर्नाड गुडिसेलीले फ्रेन्च ओपनमा दर्शकलाई प्रवेश दिने पहिलो टेनिस प्रतियोगिता हुने पनि बताए ।

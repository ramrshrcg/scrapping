शीर्षक,विवरण
पीसीआरको फन्दाले भुइँको बास,"उत्तिकै चिन्ता घरका अरू परिवारको पनि थियो, दिक्कतबाहेक अरू केही भएन, राजेश बिस्तारै खुल्दै गए ।कामको बाटो खुल्ने कुनै छेकछन्द थिएन । उनको बस्तीमा राहत बोकेर कोही पनि गएन, वडा कार्यालयसम्म ढकढक्याउन जान सक्ने ताकत उनीहरूसँग थिएन, गए पनि आफूहरूलाई कसैले हेर्छ भन्नेमा उनीहरू विश्वस्त थिएनन । लकडाउनका बेला वडाका मान्छे आएर राहत दिन्छौं भन्दै नाम टिपेर लगेका थिए, राजेशले सुनाए, तर फेरि फर्केर आएनन् । उनलाई सरकारसँग कुनै आशा नै छैन । सरकारले गरिबलाई चिन्दै चिन्दैन, उनीहरूकै मान्छेले खान्छन्, मुखियाले आफ्नै मान्छेलाई दिन्छन्, राजेशले भने, हामीलाई कसैले हेर्ने भए किन यस्तो दुःख हुन्थ्यो र !गत असोज १ देखि सरकारले लामो दूरीका गाडी चल्न दिने निर्णय गरेपछि राजेश काठमाडौं आउने निचोडमा पुगे । यो बेला पानीपुरीको व्यापार हुँदैन भन्ने उनलाई थाहा छ, तर अरू जस्तो भए पनि काम त पाइएला नि भन्ने आशले उनलाई काठमाडौं डोर्याएर ल्याएको हो । काठमाडौं आइसकेपछि पीसीआर परीक्षण गरेर रिपोर्ट नेगेटिभ नआउँदासम्म अरू पनि काम पाउने सम्भावना छैन भन्ने बुझेरै उनले यसरी मरिमेटेका हुन् । पीसीआर रिपोर्ट हाम्रो प्रमाणपत्र रैछ, राजेशले भने, बाध्यताले जस्तो पनि दुःख सहन पर्ने रैछ, हामी गरिब नभएको भए पैसा तिरेर अरू अस्पतालमै गएर पीसीआर गर्थ्यौं ।राति १२ बज्यो, अस्पताल अघिल्तिरका फार्मेसीहरू बन्द भए, गाडीको चहलपहल कम हुँदै गयो । छिमेकका घरहरूबाट कुकुर भुकेको बाहेक आवाज आउन छाड्यो । अस्पलाल कुरेर बसेका प्रहरीहरू छेउ लागे, लाइनबद्ध सबैजना जो जस्तो अवस्थामा छन्, त्यस्तैमा निदाउन थाले । राजेशका पनि आँखा लोलाए, उनी पनि त्यही चिसो छिडीमा गुटुमुटु पल्टिए । तर निद्रा लागेन । रात जसोतसो कटाउन पाए बिहान पीसीआर गरेर गइहालँॅला भन्ने उनको मनमा थियो । रिपोर्ट आएपछि काम पाइन्थ्यो, उनले भने, छोराछोरी भोकभोकै राख्नु पर्दैनथ्यो । राजेशले छोराको उपचारका बेला पोहोर घरभेटीसँग लिएको ३५ हजार ऋण सम्झिए, मासिक ३५ सयका दरले ८ महिनादेखि तिर्न नसकेको कोठाको भाडा सम्झिए, सबैभन्दा धेरै सम्झिए बिरामी छोरालाई । १० वर्षपछि फेरि अप्रेसन गर्नुपर्छ भनेका छन्, उसलाई रोगबाट बचाउनु छ, अरूको पेट भर्नुछ, साह अलमलिन्छ्न्, तर कहाँ जाने र के गरि खाने, थाहा छैन । तर पीसीआर रिपोर्ट आएपछि काम पाउने उनले आश राखेका छन् ।आइतबार बिहान साढे ११ बजे राजेशको पालो आयो । पीसीआर परीक्षण गरेर चक्रपथको कोठामा पुग्दा ठ््याक्कै १ बज्यो । पर्सि रिपोर्ट आउँछ रे, उनले बिस्तारै भने, त्यसपछि म काम खोज्न जान्छु । ििि६ बजे सुरु भएको लाइनमा राति १२ बज्दासम्म करिब ५ सय जना जम्मा भइसकेका थिए । त्यो बेलासम्म लाइनको सबैभन्दा पुछारमा सप्तरी कञ्चनरूप नगरपालिका ५ पथरीका सन्तोष खङ र उनका साथी वीरेन्द्र यादव थिए । १४ वर्षदेखि काठमाडौंमा ज्याला मजदुरी गरेर सप्तरीमा रहेका परिवार पाल्दै आएका उनीहरू लकडाउन हुने भएपछि गत चैत ९ गते घर गएका हुन् । परिस्थिति यति बिग्रियो कि अब पनि घरमै बस्ने हो भने भोकभोकै मर्नेबाहेक विकल्प नहुने भयो । त्यसमाथि गत जेठमा आफ्नै गाउँका मलर सदाको भोक खप्न नसकेर भएको मृत्युको साक्षी बसेका उनीहरू यो अवधिमा लागेको ६०७० हजार रुपैयाँ ऋणको भारी बोकेर काठमाडौं आएका हुन् । काम केही नभएपछि सुरुसुरुमा त छरछिमेकीसित सरसापट गरेर घर चलायौं, सन्तोषले भने, पछि सापटी दिने पनि कोही नभएर श्रीमतीले नाकको फुली पनि धितो राखेर चामल ल्याइन् । त्यसअघि उनकी श्रीमतीले कानको टप पनि गाउँकै सुन पसलमा धितो राखेर चामल ल्याएकी थिइन् । तर उनलाई लकडाउनपछिको कुनै त्यस्तो दिनको सम्झना छैन, जुन दिन खान बसेपछि भरपेट भएर मात्रै उठ्न पाइयोस् । कमाइ हुँदा श्रीमतीलाई जोडिदिएको गहनासमेत धितो राखेर खाइसक्दा पनि अवस्था सामान्य नबनेपछि अब जसरी पनि कमाउनुपर्छ भनेर सन्तोष काठमाडौं आएका हुन् । तर घरभेटीले पीसीआर रिपोर्ट ल्याएर नआउँदासम्म घरमा नपस्नु भनेपछि चार दिन पीसीआरका लागि टेकु अस्पतालमा लाइनै बसेर बिताए । तर बिहान जतिखेर गए पनि लाइन लामै हुने र फर्किनुपर्ने भएपछि उनी शनिबार राति ११ बजेतिरमात्रै अस्पतालमा पुगेका थिए, त्यही पनि झन्डै ५ सय जनाभन्दा पछिमात्रै उनको पालो पर्यो । सानैमा बाआमा गुमाएका सन्तोषलाई आफूले कमाउन नसकेका कारण छोराहरू भोकै परेकामा सबैभन्दा ठूलो असन्तोष थियो । त्यसैले परिवारले बाटो छेक्दाछेक्दै पनि उनी काम खोज्न काठमाडौं आएका हुन् । सरकारले गत १ गतेदेखि लामो दूरीका सवारीसाधन पनि चल्न पाउने निर्णय गरेपछि कामका लागि भन्दै काठमाडौ आउनेको संख्या धेरै भयो । तीमध्ये सबैभन्दा धेरै प्रदेश २ कै छन् । टेकु अस्पतालमा भेटिनेमध्ये पनि अधिकांश प्रदेश २ का मजदुरहरू छन् । घरभेटीले जसरी भए पनि रिपोर्ट ल्याएर आउनु भनेपछि उनीहरू कोही झोला बिसाएर त कोही झोलै बोकेर टेकु अस्पतालमा सुत्न जान्छन् । तर सबैको पालो आउँदैन । रातिदेखि भोलिपल्ट दिउँसो २ बजेसम्म लाइन बसेर फर्किन्छन् र उही दिनचर्या सुरु हुन्छ । यी मजदुर त्यतिखेर जुन बाध्यताले काठमाडौं छाडेर घर गएका थिए, यतिबेला त्योभन्दा ठूलो बाध्यताले थिचिएर काठमाडौं आएका हुन् । तर संघर्षको यो इनिङको सुरुवात उनीहरूले टेकु अस्पतालको चिसो छिडीबाट गर्नुपरेको छ । सन्तोष दिउँसो साढे १ बजेतिर पीसीआर गरेर निस्किएपछि सरासर ललितपुरको महालक्ष्मीथान आइपुगे र रुखको फेदमा अडेस लगाएर बसे, लामो सास फेरे र भने, बल्ल एउटा काम सकियो, यो दुःख कहिल्यै बिर्सिन्नँ ।"
एसिडपीडित ४ जनालाई रोजगारी,"काठमाडौं (कास) एसिड आक्रमणमा परेका ४ जनाले रोजगारी पाएका छन् । तीन जनाले कुमारी बैंक र अर्का एकले महान्यायाधिवक्ताको कार्यालयमा चालकका रूपमा रोजगारी पाएका हुन् ।कुमारी बैंकले एसिडपीडित दुई युवतीलाई उपत्यका र एक जनालाई हेटौंडास्थित शाखामा मार्केटिङ म्यानेजर का रूपमा आइतबार नियुक्त गरेको हो । रोजगारी पाउनेमा हेटौंडाकी विन्दबासिनी कंसाकार तथा काठमाडौंमा बस्दै आएका जेनी खड्का र संगीता मगर छन् । यस्तै, श्रीमतीबाट एसिड आक्रमणमा परेका नुवाकोटका रामराजा थापालाई महान्यायाधिवक्ता अग्नि खरेलले असोज १ बाट पारिश्रमिक गणना हुने गरी करारमा चालक नियुक्त गरेका छन् ।बैंकले तीनै जना युवतीलाई सुरुमा १ महिनाका लागि करारमा भर्ना गरेको छ । आवश्यक कानुनी प्रक्रिया पूरा गरेर स्थायी नियुक्ति दिइने बैंकले जनाएको छ । हेटौंडाकी कंसाकारमाथि २०७० वैशाख ९ मा पसलमा बसिरहेको अवस्थामा भारत महाराजगन्जको अमरपूर्वन६ का राज भनिने दिलीपराज केशरीले एसिड प्रहार गरेका थिए । २०७१ फागुन १० मा एसएलसी परीक्षाका लागि ट्युसन पढ्न निस्किएकी संगीता मगरलाई काठमाडौंको वसन्तपुरमा रामेछाप फुलासीका जीवन विकले एसिड छ्यापेका थिए । २०७६ जेठ २ मा कालोपुलमा काभ्रे फूलबारीकी जेनी खड्कामाथि सोही ठाउँका विष्णुबहादुर भुजेलले एसिड आक्रमण गरेका थिए । विदुर नगरपालिका१३ घर भई काठमाडौंको बालाजु बस्दै आएका २७ वर्षीय रामराजा थापालाई उनकै श्रीमती प्रतिमा थापाले २०७६ फागुन २६ मा एसिड प्रहार गरेकी थिइन् ।"
चटपटेको निहुँमा बालिकाको हत्या,"सुनसरी (कास) चटपटे किनबेचको विषयमा वादविवाद हुँदा सुनसरीको बराहक्षेत्र नगरपालिका१, कटहरेकी १२ वर्षीया मीना राईको हत्या भएको छ । हत्या आरोपमा छिमेकी १६ वर्षीय किशोर पक्राउ परेको जिल्ला प्रहरी कार्यालयका डीएसपी नरेन्द्र कार्कीले बताए । प्रहरीका अनुसार शनिबार अभिभावक छोरीलाई घरमै राखेर छिमेकीको घरमा धामी बसेको हेर्न गएका बेला चटपटे किन्न आएका किशोरसँग विवाद भएको थियो । त्यसपछि ती किशोरले बोतलले प्रहार गर्नुका साथै घाँटी कसेर हत्या गरेका थिए । बालिकाले राति चटपटे नभएको बताएपछि बालिकाको टाउकोमा बोतलले हानेको र त्यसपछि भेस्ट र रुमालले घाँटी कसेर हत्या गरी आफ्नै घरमा गएर सुतेको बयान ती किशोरले दिएका छन्, डीएसपी कार्कीले भने । प्रहरीका अनुसार मीनाका अभिभावकले आइतबार बिहान २ बजे घर आएपछि मात्र छोरीलाई मृत अवस्थामा फेला पारेका थिए । घटनाको अनुसन्धान गर्न संघीय प्रहरी इकाइ कार्यालय धरानबाट लैला नामको कुकुरसहितको टोली र जिल्ला प्रहरी कार्यालय सुनसरीबाट प्रहरी टोली खटेको थियो । आइतबार बिहान घरमै पक्राउ परेका किशोरलाई सुनसरी जिल्ला अदालतबाट ५ दिनको म्याद थप गरी अनुसन्धान गरिरहेको डीएसपी कार्कीले बताए ।"
"अनशन बसेको ९ वर्ष भयो सहमति हुन्छ, कार्यान्वयन हुँदैन","डा केसीको जीवनरक्षा गर्न अपिलकाठमाडौं अनशनमा रहेका डा केसीको मागप्रति संवेदनशील हुन विभिन्न क्षेत्रका ३३ जनाले सरकारलाई आग्रह गरेका छन् । उनीहरूले आइतबार संयुक्त विज्ञप्ति जारी गर्दै डा केसीको जीवनरक्षाका अपिल गरेका छन् । कोरोना संक्रमणको रोकथाम, संक्रमितको सरल परीक्षणका विषय हुन् वा मुलुकमा बढेको भ्रष्टाचार र विभिन्न प्रकरणमा उठेका सवालको छानबिन एवं तिनमाथि कारबाहीका लागि डा केसीले राखेको मागप्रति संवेदनशील बन्न भनेका छन् । यसैबीच मानव अधिकार तथा शान्ति समाजले संवादमार्फत सहमति खोज्न सरकारलाई आग्रह गरेको छ ।"
पौडेलले पाएनन् सिटौलाको साथ,"(काठमाडौं)  पार्टीको आन्तरिक मुद्दामा एउटै आवाज देखिए पनि संस्थापन इतर खेमा एउटै मोर्चामा उभिन सकेको छैन । वरिष्ठ नेता रामचन्द्र पौडेल र पूर्वमहामन्त्री कृष्णप्रसाद सिटौलाबीच गहिरिएको अविश्वास यसको मुख्य कारण देखिएको छ । महाधिवेशनलाई प्रभावमा पार्नका निम्ति सभापति शेरबहादुर देउवाले विधानविपरीतका निर्णयहरू गर्दै जान थालेकामा पौडेल र सिटौला दुवैले असन्तुष्टि सार्वजनिक रूपमा व्यक्त गर्दै आएका छन् । दुवैले यस्ता काम नगर्न सभापति देउवालाई चेतावनी पनि दिएका छन् तर एकै ठाउँमा रहेर आवाज उठाउन सकेका छैनन् । त्यसको पछिल्लो उदाहरण बनेको छ, पौडेल पक्षले केन्द्रीय कार्यालयमा दर्ता गराउन लागेको विरोधपत्रमा सिटौलाको असहमति । सभापति देउवाका पछिल्ला गतिविधिविरुद्ध पौडेल पक्षले आइतबार केन्द्रीय कार्यालयमा सामूहिक हस्ताक्षरसहित विरोधपत्र दर्ता गराउन खोजेको थियो । तर सिटौलाले हस्ताक्षर गर्न मानेनन् । केन्द्रीय विभागको गठन र त्यसमा भइरहेको मनोनयन, क्रियाशील सदस्यताको वितरण र नवीकरण, पार्टी संरचनाको समायोजनलगायतका मुद्दा विरोधपत्रमा समावेश थिए । सभापति देउवाले महाधिवेशनलाई आफ्नो पक्षमा पार्न यी विषयमा विधानविपरीत निर्णय गराएको आरोप पौडेल पक्षको थियो । सिटौलाले पनि सार्वजनिक रूपमा यस्ता कदमको विरोध गर्दै आएका थिए । त्यसै कारण सामूहिक अभियानबाट देउवालाई दबाब दिनुपर्ने निचोडमा पौडेल पक्ष थियो । सिटौला पक्षमा रहेका केन्द्रीय सदस्यहरू गगन थापा, उमाकान्त चौधरी र प्रदीप पौडेलसमेत संस्थापन इतर खेमालाई एक ठाउँमा उभ्याउने प्रयत्नमा थिए । उनीहरू तीनै जनाले शनिबारसमेत सिटौलालाई मनाउने प्रयास गरेका थिए । ढिलोचाँडो संस्थापन इतर समूह एक ठाउँमा नआई सुखै छैन, एक ठाउँमा उभिन नसके महाधिवेशन निष्पक्ष पनि हुन नसक्ने र समयमै पनि नहुने खतरा छ, यो देख्दादेख्दै अहिल्यै सामूहिक अभियानमा किन नजाने ? थापा, चौधरी र पौडेलको सारमा भनाइ थियो, अहिल्यै हस्ताक्षर गरेर जाँदा सभापतिलाई बढी दबाब पर्छ । एक ठाउँमा उभिन सके विधानविपरीतको बाटो हिँड्न सभापतिलाई गाह्रो पर्छ ।त्यसपछि सिटौला पौडेलसँग भेटेरै कुरा गर्न राजी भए । आइतबार बिहान उनी पौडेल निवास बोहोराटार पुगे । दुवै नेताबीच लामै छलफल भयो । भेटेपछि हस्ताक्षर नगर्ने भनेर फर्किनु भएछ, उहाँले त्यसो भनेपछि हामीले पनि गर्ने कुरा भएन, तीनमध्येका एक सदस्यले कान्तिपुरसँग भने, संस्थापन इतर खेमा एक ठाउँमा उभिने वातावरण बनेन भने पार्टीमा अझै गहिरो संकट आउने खतरा देखिँदै छ ।सिटौलाले हस्ताक्षर गर्न नमानेपछि आइतबार विरोधपत्र दर्ता गर्ने कार्यक्रमसमेत रोकिएको छ । पत्रमा पौडेल, महामन्त्री शंशाक कोइराला, कोषाध्यक्ष सीतादेवी यादवसहितका २७ जनाको हस्ताक्षर भइसकेको छ । सिटौला पक्षको हस्ताक्षर छैन । केन्द्रीय कार्यसमितिमा सिटौलासहित उनको पक्षमा पाँच सदस्य छन् । विरोधपत्र दर्ता गराउने जिम्मा पौडेल पक्षबाट केन्द्रीय सदस्य नवीन्द्रराज जोशी र दीपक गिरीलाई दिइएको थियो । तयारी गर्दागर्दै आज ढिला भयो, अब भोलि विरोधपत्र दर्ता गराउँछौं, जोशीले भने । पौडेल र सिटौलाबीचको अविश्वास १३ औं महाधिवेशनदेखिकै हो । १३ औं महाधिवेशनमा सिटौलाले पौडेललाई साथ दिएनन् । उनी आफैं सभापतिका प्रत्याशी भए । देउवा, पौडेल र सिटौलाबीचको प्रतिस्पर्धामा कसैले पनि ५१ प्रतिशत मत ल्याउन सकेनन् । विधानअनुसार सभापतिमा निर्वाचित हुन ५१ प्रतिशत मत प्राप्त गर्नुपर्छ । दोस्रो चरणमा सिटौला प्रतिस्पर्धाबाट बाहिरिए । बढी मत ल्याउने देउवा र पौडेलबीच दोस्रो चरणको निर्वाचन भयो । सिटौलाकै समर्थनबाट देउवा विजयी भए । त्यसपछि पौडेल र सिटौलाबीच लामो समयसम्म राम्रो बोलचालसम्म भएन । ०७४ को निर्वाचनसम्म सिटौला देउवा समूहमै रहेर भागबन्डाको हिस्सेदार हुँदै आए । निर्वाचनमा पार्टी पराजित भएपछि भने उनी देउवा कित्ताबाट बाहिरिए । केही समय पौडेलसँग जोडिन पनि खोजे । नेता अर्जुननरसिंह केसी, गगन थापासहितले पौडेल र सिटौलालाई जोड्ने शृंखलाबद्ध बैठकसमेत बसाले । तर, लामो समय टिकेन । बीचबीचमा दुई नेताबीचको अविश्वास र ठाकठुक चलिरह्यो । पौडेलका पछिल्ला अडानप्रति पनि सिटौलाले विश्वास गरेनन् । त्यसपछि उनले आफ्नै समूह अघि बढाउँदै आएका छन् । १४ औं महाधिवेशनलाई लक्ष्य गरेर उनले आफ्नो समूहको सम्पर्क कार्यालय समेत खोलिसकेका छन् । सिटौलाले विरोधपत्रमा हस्ताक्षर गर्न नचाहनुका पछि केन्द्रीय सदस्य शिव हुमगाईं र पूर्वमन्त्री भीमसेनदास प्रधान पनि कारण बनेका छन् । उनीहरू दुवै पौडेल पक्षसँग जोडिन चाहँदैनन् । सकेसम्म सिटौलालाई समेत देउवासँग मिलाउने र नसके छुट्टै समूहका रूपमा अघि बढ्ने चाहना उनीहरूमा देखिन्छ । पौडेल पक्षले तयार पारेको पत्रमा हस्ताक्षर गर्दा सिटौलालाई आफ्ना दुई नेताको विश्वास गुमाउनुपर्ने डर पनि थियो । त्यसै कारण उनले महामन्त्री कोइरालाको मात्रै हस्ताक्षर वा पौडेल, आफू र महामन्त्रीको मात्रै हस्ताक्षर गरेर बुझाउन सकिने विकल्पसमेत अघि सारेका थिए ।"
'मेरो धारणा छुट्टै आउँछ,"कांग्रेस नेता कृष्णप्रसाद सिटौलाले कुनै पक्षतिर नगई आफ्नो छुट्टै विचार पार्टी केन्द्रीय कार्यसमितिको बैठकमा राख्ने बताएका छन् । पार्टीको केन्द्रीय कार्यसमितिको बैठक असोज १९ गते बोलाइएको छ । निष्पक्ष रूपमा पार्टी महाधिवेशन गराउने आफ्नो मुख्य चासो रहेको उनले बताए । पौडेलजीले हामीले एउटा ज्ञापनपत्र बनाएका छौं, त्यसमा सही गरिदिए हुन्थ्यो भन्नुभएको हो । मैले तपाईंले मात्रै सही गरे त पूरै समूहको प्रतिनिधित्व भइहाल्थ्यो नि, सबैको हस्ताक्षर गर्दा एउटै समूहमा शंका बढाउने काम गर्छ भनें, सिटौलाले कान्तिपुरसँग भने । उनले महाधिवेशनको कार्यतालिका नकारात्मक रूपमा प्रभावित भइसकेकाले केही समय सार्न सभापति देउवा र पौडेललाई सुझाव दिएको बताए । देउवासँग उनले शनिबार भेटेका थिए । क्रियाशील सदस्यता नवीकरण र वितरण गरेर केन्द्रमा बुझाउने म्याद सकिसकेकाले त्यसलाई संशोधन गर्दै फागुनमा हुने केन्द्रीय महाधिवेशनसमेत एकदुई महिना सार्नुपर्ने उनको सुझाव छ । पौडेल पक्षले भने फागुनमै महाधिवेशन गराउन सभापति देउवालाई दबाब दिँदै आएको छ । सहमतिमा कार्यतालिका संशोधन गरिएन भने नेतृत्वलाई प्रक्रियाविपरीत जान झनै सहयोग पुग्छ, सिटौलाले भने, यो कुरा पौडेलजीले बुझ्नुपर्छ ।"
संक्रमणमुक्तपछि पनि सामाजिक विभेद,"(काठमाडौं)  कोरोना संक्रमणमुक्त भएका व्यक्तिले समेत समाजमा धेरै प्रकारका भेदभाव व्यहोर्नुपरेको छ । आफन्त र समाजले गर्ने दुर्व्यवहारका कारण संक्रमणमुक्त भएपछि पनि धेरै मानिस मानसिक समस्यामा धकेलिएको संकेत एक अध्ययनले देखाएको छ । स्वास्थ्य मन्त्रालयअन्तर्गतको नेपाल स्वास्थ्य अनुसन्धान परिषद्ले सातैवटा प्रदेशका कोरोना संक्रमणमुक्त ५ सय ५२ जनामा गरेको अध्ययनले यस्तो निष्कर्ष निकालेको हो । अध्ययनमा समेटिएकामध्ये ४८३ प्रतिशतले सामाजिक रूपमा विभिन्न खालको भेदभाव महसुस गरेको बताएका थिए । उनीहरूले कोभिड१९ बाट सिर्जित डरका कारण आफूले आफन्तबाट कुनै पनि स्नेह र प्रेमको अनुभव नपाएको अनुभव साटेका थिए । समाज र परिवारको स्नेहको कमी, आइसोलेसनमा बस्नुपर्दाको दिग्दारी र भविष्यको चिन्ता जस्ता समस्याले संक्रमितलाई सताउने गरेको देखिन्छ । परिषद्का सदस्य सचिव डा प्रदीप ज्ञवालीले अध्ययनका क्रममा परिवारकै सदस्यबाट पनि संक्रमितले भेदभाव भोगेको घटना आफूहरूले पाएको बताए । कोरोना लागे मरिन्छ भन्ने डरले पनि मानिसले परिवारकै सदस्यप्रति स्नेह दर्शाउन नसकेको देखिन्छ । जसले संक्रमितलाई मानसिक चिन्तामा धकेलेको छ, उनले भने । अध्ययनमा सहभागीमध्ये १५१ प्रतिशतले आफूले बारम्बार दिक्क लाग्ने र अनावश्यक विचार दिमागमा आउने समस्या झेलिरहेको बताएका थिए भने ७७ प्रतिशतले आफूप्रति र अरूप्रति पनि नकारात्मक विचार पैदा भइरहेको बताएका थिए । संक्रमणमुक्त भएका ८० प्रतिशत घरायसी, घरबाहिरको र आर्थिक आयआर्जनको काममा पुनः फर्किए पनि ९६ प्रतिशत घरायसी र ९ प्रतिशतले घर बाहिरको काम र १११ प्रतिशतले आर्थिक आयआर्जनको काम गर्न अरूको सहायता लिइएको पाइएको छ । संक्रमणका कारण आइसोलेसनमा बसेका धेरैले आफू आर्थिक रूपमा कमजोर भएको चिन्ता पनि व्यक्त गरेका छन् । अध्ययनमा सहभागीमध्ये २१४ प्रतिशतले कामको, १९२ ले घरको र २९६ प्रतिशतले बेरोजगारीका कारण आर्थिक चिन्ता भएको बताएका थिए । अध्ययनले कोरोना संक्रमणपछि उत्पन्न बेरोजगारी र त्यसबाट सिर्जित मानसिक तनावलाई पनि संकेत गरेको छ । अध्ययनले कोरोना संक्रमणमुक्त भएपछि पनि मानिस छिट्टै पुरानै काममा फर्किन नसक्ने अवस्था देखिएको जनाएको छ । अध्ययनमा सहभागीमध्ये मुक्त भएका ३५ प्रतिशतभन्दा बढीले निको भएको २ देखि ३ सातासम्म खोकी, थकान र सास फेर्न गाह्रो हुने लक्षण कायमै रहेको बताएका छन् । सर्वेक्षणमा सहभागी ५ सय ५२ मध्ये ७० जना पहिलादेखि नै मधुमेह, मुटुरोग र दम जस्ता रोगबाट ग्रसित भएको देखिए पनि यस्तो समस्या बाहेककामा पनि संक्रमणमुक्त पछि स्वास्थ्य समस्या कायमै देखिएको छ । अध्ययनमा सहभागीमध्ये ८९१ प्रतिशत व्यक्ति संक्रमणका बेला सामान्य अवस्थामा रहेको पाइयो भने १०९ प्रतिशतले रुघाखोकी, चिसो महसुस हुने, सामान्य काम गर्दा पनि कमजोर महसुस हुने, गन्ध र स्वाद पनि गुमाउने अनुभव गरे । देशभित्र र देशबाहिर यात्रा गर्नेहरूमा कोरोना संक्रमण सबैभन्दा उच्च रहेको अध्ययनले देखाएको छ । अध्ययनमा समेटिएकामध्ये ९९ प्रतिशतमा यात्राको पृष्ठभूमि रहेको देखिन्छ । जसमा ६९१ प्रतिशतले देशभित्रै र २९९ ले अन्तर्राष्ट्रिय यात्रा गरेको देखिन्छ । कोरोना संक्रमण भएकामध्ये केहीले भने आइसोलेसनमा बसेर संक्रमणमुक्त भएपछि धूमपान र मद्यपानको पुरानो बानी त्यागेको देखिन्छ । संक्रमणमुक्त भएका १० प्रतिशतले धूमपान र १२ प्रतिशतले मद्यपान छाडेको पाइएको हो । परिषद्का सदस्य सचिव डा ज्ञवालीले यो अध्ययनले कोरोनाजस्तो गम्भीर रोग लागेर पनि अधिकांश व्यक्ति संक्रमणमुक्त भएपछि पुरानै अम्मलमा फर्किनु अनौठो रहेको बताए । उनले भने, धेरैमा बरु रोग लागेर मरे मरिन्छ, सुर्ती चुरोट र मद्यपान छाड्दिन भन्ने देखियो । यो गम्भीर कुरा हो ।"
राजमार्गमा घण्टौं जाम,"(परासीपाल्पा)  नवलपरासीको दाउन्ने खण्ड पूर्वपश्चिम राजमार्गअन्तर्गत अति व्यस्तमध्येको घुम्ती सडक हो । गत बुधबार यहाँको १५ किलोमिटर खण्डका ६ ठाउँमा पहिरो खस्यो । बन्द रहेको आवागमन शुक्रबार बिहानबाट एकतर्फी खुल्यो । खुले पनि जामका कारण सवारीले यो खण्ड पार गर्न घण्टौं लाग्ने गरेको छ । गाडीको लामो जामले अत्याएका बेला शनिबार बिहान फेरि पहिरो खस्यो । बसमाथि खसेको पहिरोमा परी एक जनाको मृत्यु भयो भने ११ जना घाइते भए । आइतबार साँझसम्म पूर्णरूपमा पहिरो हटाइएको छैन । बुटवलबाट आइतबार नारायणगढका लागि छुटेको लु२ख २९८ नम्बरको बसलाई दाउन्ने खण्ड पार गर्न मात्रै ५ घण्टा लाग्यो । प्रशासनले सडक एकतर्फी खुलेको छ भनेपछि उपचारका लागि चितवन जान लागेकी हुँ, बुटवल१३ की शर्मिला सिन्जालीले भनिन्, सडक साँघुरो भएकाले दोहोरो गाडी पास नहुने रहेछ, त्यसैले घण्टौं जाममा परियो । ५ दिनसम्म पहिरो नहटाउँदा धेरै यात्रुले जंगलमा भोकभोकै बस्नुपरेको गुनासो गरेका छन् । सडकमा बनेका खाल्टाखुल्टीले यात्रा झन् असहज भएको छ । गाडीहरूले हतारिएर जथाभावी ओभरटेक गर्दा पनि जाम हुने गरेको चालक दिनेश पराजुलीले बताए । घुम्ती बढी छन् । त्यसैमाथि पहिरो गएर लोड गाडी चलाउन समस्या छ, उनले भने । जिल्ला प्रहरी पूर्वी नवलपरासीका डीएसपी मोहनबहादुर खाँडले बिग्रेको सडकमा गाडीको धेरै चापलाई व्यवस्थित गर्न सजिलो नभएको बताए । चौबीसै घण्टा खटिएका छौं । बाटो यस्तो छ की गाडी पास गराउनै सकिँदैन, उनले भने, यसमाथि एउटा गाडी बिग्रयो की जाम हटाउन प्रलय नै पर्छ । ४२ घण्टापछि एकतर्फीगुल्मीबाट बुटवल हिँडेकी सुमित्रा शर्माको दुई रात बाटोमै बित्यो । घरबाट छिमेकी ८१ वर्षीया आमालाई औषधोपचार गर्न शुक्रबार उनी घरबाट हिँडेकी थिइन् । पसलकै पिँढीमा रात गुजारेको उनले बताइन् । उनी मात्र होइन, स्याङ्जाबाट बुटवल हिँडेका हरि गैरे पनि शनिबार बिहानदेखि बाटोमै छन् । सडकमा सयौं यात्रु अलपत्र पर्दासमेत कोही कसैले मतलब नगरेको उनको गुनासो छ । सिद्धार्थ राजमार्गमा समस्या आएपछि ४२ घण्टादेखि सयौं सवारीसाधन सडकमै अलपत्र परेका हुन् । शुक्रबार बेलुकी १० बजेदेखि बन्द भएको राजमार्ग आइतबार अपराह्न ४ बजेबाट एकतर्फी रूपमा खुलेको प्रहरी निरीक्षक सुरज श्रेष्ठले बताए । धेरै मिहिनेतपछि बल्ल एकतर्फी खुलेको हो, उनले भने ।झुम्सा, पानीमिलनजिकै झन्डै ५० मिटर सडक भासिएको छ । ग्राभेल लगाएर मालवाहकबाहेकका सवारीसाधन आवतजावत गर्न मिल्छ । २४ माइल, भूतखोला, दोभान, पैठेडाँडालगायतका स्थानमा पनि सडक भासिएको छ । भासिएको स्थानमा सडक डिभिजनले ग्राभेल राखेको छ । अहिलेलाई एकतर्फी रूपमा रोकिएका सवारीसाधनलाई पठाउन सकिएको सडक डिभिजन पाल्पाका सूचना अधिकारी शिवु खत्रीले बताए । दुईतर्फी खुल्नका लागि अझै केही समय लाग्ने उनले बताए ।"
५४ परिवारको चौरमा बास,"(अर्घाखाँचीतिलोत्तमा)  अर्घाखाँचीको शीतगंगा१२ कोठिया मैदानको जोख्ले गैरामा जमिन भासिने क्रम आइतबार पनि रोकिएन । शुक्रबार भत्किएका घर पन्छाएर बचेका अन्नपात, लुगाफाटा र अन्य सरसामान निकालेर चौरमा आएको सरस्वती थापाले बताइन् । सम्पत्तिका नाममा त्यही घर थियो । ढल्यो, अब कहाँ गएर बस्ने ? जग्गा किन्ने र घर बनाउने पैसा छैन, उनले भनिन्, कतै चौर र जंगल छेउमा सानो झुपडी भए पनि घर बनाइदिनूस् माननीयज्यू । पहिरो स्थलमा पुगेका राष्ट्रिय सभा सदस्य चन्द्रबहादुर खड्कालाई आइतबार थापालगायतका पहिरो पीडितले बासको व्यवस्था गर्न माग गरे ।शुक्रबार आधा चर्किएका घर पनि आइतबारसम्म भत्किसकेका छन् । कतिबेला कहाँ भासिएर पहिरो जान्छ भन्ने कुनै टुंगो नभएको विस्थापितहरूले बताएका छन् । भत्किएको घर पन्छाएर अन्नपात र लुगाकपडा भेटिए पनि नगद, गरगहना पुरिएको अर्का पीडित टेकलाल गैरेले गुनासो गरे । म अहिले चौरमा बसेको छु, संघसंस्था र नगरपालिकाले खाने खर्च दिएको छ । तर कहाँ गएर बस्ने, बासको व्यवस्था गरिदिनुपर्यो, सांसदसँग उनले भने । सांसद, दलका नेता, प्रमुख जिल्ला अधिकारी विष्णु पौडेलसमक्ष पीडितहरूले गुनासो गरेका थिए ।शनिबार खाद्यान्न लिएर पुगेका कांग्रेसका पूर्व जिल्ला सभापति कमलप्रसाद भुसाल, उपसभापति शान्ता भण्डारीलगायतको टोलीसँग ६० वर्षीय ताराबहादुर नेपालीले भने, पाखुरामा बल छँदा दुःख गरेर बनाएको घर हेर्दाहेर्दै गर्ल्यामै ढल्यो, अब म कहाँ बस्ने ? मलाई छाप्रो भए पनि ओत बनाइदिनूस् । बचेका सामान र भैंसी ल्याएर उनी पौवामा बसेका छन् । मेरो र भैंसीको ज्यान बच्यो, घर पहिरोले बगायो, बुढेसकालमा बिचल्लीमा परें, उनले भने । आइतबारसम्म ५४ परिवार बस्ती छाडेर चौरमा पुगेका छन् । जमिन भासिँदै घर भत्किने क्रम रोकिएन, शीतगंगा१२ का वडाध्यक्ष बाबुराम गैरेले भने, शुक्रबार १७ घर पहिरोले लग्यो, १८ घर चर्किएका थिए । आइतबार थप १९ घर चर्किएपछि चौरमा पुग्ने परिवारको संख्या थपिएको छ । १६ घरमात्रै सुरक्षित छन् । जमिन भासिने क्रम नथामिए विस्थापितको संख्या थपिने स्थिति छ । रजिया मावि, गाउँको खाली चौर र डाँडोमा विस्थापित परिवारलाई राख्न पाल टाँग्न सबै जनशक्ति परिचालित गरिएको वडाध्यक्ष गैरेले बताए । बाढीले सडकमा पुर्यायोरूपन्देहीको देवदह३ टटेरास्थित केबी रानाको घरअगाडि आइतबार खोला बगिरहेको थियो । उनका ५ बंगुर बाढीले बगायो । आफू बाँचियो, त्यही ठूलो मान्नुपर्यो, उनले भने, ज्यान रहे सम्पत्ति पछि जोडौला । संगीता थारूले चामल, दाल, नुन सबै पुरिएको सुनाइन् । बाँसको छाप्रोमा खाजा पसल चलाएर गुजारा गरिरहेकी उनले पहिलोपटक बाढी खेपेको बताइन् । कटेरो बाढीले डुबाएपछि परिवारको बिचल्ली भएको उनका श्रीमान् जगीश्वरले गुनासो गरे । देवदह३ कै समिता थारूको ८ कट्ठा खेतमा बालुवा थुप्रिएको छ । धान खेत पुरिएपछि खान नपाउने डर उनमा छ । स्थानीय झविन्द्र राना मगरको बंगुर फार्ममा पानी पसेपछि १९ वटा बंगुर बगेका छन् । बुटवल११ देवीनगरका बासिन्दा मगरले १ वर्षअघि ४२ लाख रुपैयाँ लगानी गरी बनाएको फार्ममा रहेको ६ क्विन्टल दाना पनि बाढीमै मिसिएको छ । रूपन्देहीका मर्चवारी र सम्मरीमाई गाउँपालिकाका मन्झरिया, लोहाटोला, बडघर टोला, भरवलिया, देवानडिहलगायतका क्षेत्रका १८ भन्दा बढी घरमा बाढीले क्षति पुर्याएको छ ।"
धरापमै बसोबास,"पहिरोले १२ घरमा क्षतिधनकुटा पहिरोले धनकुटा नगरपालिका६ फेक्लेन्ड टापु भनिने बस्तीका १२ घरमा क्षति पुगेको छ । आइतबार भएको घटनामा पदमशेर राई, जोसना राई र विशालहाङ राईको परिवार विस्थापित भएका छन् । तोर्णदीप तिगेला, सन्तवीर लामा, इन्द्रमाया लिम्बू, खड्ग कटुवाल, रितु श्रेष्ठ र शेरबहादुर भण्डारीको घर पहिरोको उच्च जोखिममा परेको प्रहरीले जनाएको छ ।बस्तीको दुवैतर्फबाट पहिरो गएको छ । हेर्दाहेर्दै पहिरो जान थालेपछि गाउँलेहरू डराएको स्थानीय तोर्णबहादुर लिम्बूले बताए । विस्थापित परिवारले छिमेकीकहाँ आश्रय लिएका छन् । बस्तीलाई सुरक्षित ठाउँमा सार्नुपर्ने वडाध्यक्ष नरेश श्रेष्ठले बताए ।"
बचत निरुत्साहनको उल्टो बाटो,"वित्तीय प्रणालीमा झन्डै पाँच महिनादेखिको अधिक तरलता (पर्याप्त लगानीयोग्य रकम) व्यवस्थापन अझै हुन सकेको छैन । हाल २ खर्ब रुपैयाँजति अधिक तरलता छ, तैपनि नयाँ ऋण परिचालन हुन सकेको छैन । यसरी बैंकमा बचत (निक्षेप) बढ्दा र ऋण परिचालन नहुँदा तरलता व्यवस्थापनको मुद्दा पेचिलो हुँदै गएको छ । यसले एकातिर सर्वसाधारणले पाउने बचतको ब्याजदर घट्दै गएको छ भने अर्कोतिर बैंकहरूको लागत पनि बढिरहेको छ ।ऋणको माग नभए पनि निक्षेपको ब्याज तिरिरहनुपरेकाले बैंकहरूको खर्च बढेको हो । यही कारण बैंक तथा वित्तीय संस्थाले बचतकर्ताहरूलाई निरुत्साहित गर्ने रणनीति अघि सारेका छन् । सीधै बचत गर्दैनौ नभने पनि बैंक तथा वित्तीय संस्थाले निकै कम ब्याजदर तोक्नेदेखि संस्थागत निक्षेपकर्तालाई बचत रकम घटाइदिन आग्रह गर्नसम्म थालेका छन् । आफूकहाँ जम्मा भएको लगानीयोग्य रकम धेरैभन्दा धेरै परिचालनको उपाय अपनाउनुको सट्टा बचतलाई नै निरुत्साहित गर्ने अघोषित नीति अपनाउनु बैंकहरूको गैरजिम्मेवारीपन हो । आम जनताबाट संकलित पैसाले उनीहरूकै आवश्यकता पूर्तिका लागि बैंक चलाउँछु भनेर राष्ट्र बैंकबाट इजाजत लिइसकेपछि संकट आइलाग्नेबित्तिकै सर्वसाधारणलाई मर्का पर्ने काम गर्न पाइँदैन ।निक्षेपको ब्याजदर कम हुँदा आम नागरिकले बैंक तथा वित्तीय संस्थामा कम बचत गर्छन् । यसले गर्दा उनीहरूको साथमा नगद बढी हुन्छ र अनौपचारिक क्षेत्रमा पुँजी प्रवाहको जोखिम बढ्छ । यसरी अनुत्पादक क्षेत्रमा लगानी बढ्यो भने अर्थतन्त्रलाई फाइदा पुग्दैन । बढी प्रतिफल दिने क्षेत्रहरूमा लगानी गर्न भन्दै अनौपचारिक माध्यमबाट विदेशतर्फ पुँजी पलायनको जोखिमसमेत उत्तिकै हुन्छ ।राष्ट्र बैंकको नीति र बैंक तथा वित्तीय संस्थाको मध्यस्थको अन्तरसम्बन्धका आधारमा यसलाई सन्तुलित राख्न सकिन्छ । सर्वसाधारणसित छरिएर रहेको रकम संकलन गरी पुँजी निर्माण गरेर त्यसलाई आवश्यकताअनुसार ऋण प्रवाह गर्ने जिम्मेवारी बैंकहरूको हो । अहिलेको सन्दर्भमा हेर्दा, बैंकले पुँजी संकलन त गरे, तर त्यसलाई सदुपयोग गर्ने नीति अपनाउन नसक्दा समस्या लम्बिइरहेको हो । यसको प्रभावस्वरूप गत साउनमा निक्षेप ५ अर्ब रुपैयाँले घटेको छ । उक्त अवधिमा बैंक तथा वित्तीय संस्थाबाट प्रवाहित ऋण पनि ०५ प्रतिशत घटेको छ । अघिल्लो वर्षको सोही अवधिमा यस्तो कर्जा ०५ प्रतिशत बढेको थियो ।अहिले निक्षेपको ब्याजदर निकै तल पुग्दा कर्जाको ब्याजदर पनि एकल अंकमा झरेको छ । लामो समयदेखि वित्तीय प्रणालीमा अधिक तरलता र ब्याजदरमा स्थायित्व नहुनुमा राष्ट्र बैंकको नीतिगत कमजोरी पनि छ । तरलता अभाव भएका विगतका वर्षहरूमा बैंकले १४ प्रतिशतसम्म ब्याजमा बचत गरिदिए, ऋणको ब्याज पनि १८ प्रतिशतसम्म पुर्याए । उच्च ब्याज कम गर्न राष्ट्र बैंकले वित्तीय प्रणालीमा तरलता बढाउनुपर्यो । यसका लागि अनिवार्य नगद अनुपात (सीआरआर) घटाएर ३ प्रतिशतमा झार्यो । बैंक तथा वित्तीय संस्थाको लगानीयोग्य क्षमता धेरै होस् भनेरै राष्ट्र बैंकले सीआरआर घटाएको हो । तर, लगत्तै कोभिड१९ ले गर्दा अर्थतन्त्रमा सुस्तता आई परिस्थिति प्रतिकूल बनिदिँदा वित्तीय प्रणालीमा लगानीयोग्य रकम थुप्रियो । सामान्य संकट आइपर्दा लगानी हुन नसक्नु र अर्थतन्त्रमा सामान्य उत्साह आउनेबित्तिकै बैंक तथा वित्तीय संस्थाबाट ऋण नै पाउन नसक्नुमा राष्ट्र बैंकको अदूरदर्शी नीति पनि जिम्मेवार देखिन्छ ।गत चैतमा लकडाउन सुरु भएयता बैंक तथा वित्तीय संस्थामा नयाँ ऋणको माग निकै घटेको छ । वैशाख, जेठ र साउनमा कुल लगानीमा रहेको कर्जा घटेको छ भने असारमा केही बढेको देखिन्छ । सरकारले कोभिड१९ पीडित ऋणीलाई गत चैतमा स्वीकृत कर्जामा १० प्रतिशत चालु पुँजी कर्जा लिन पाउने सुविधाले असारमा कर्जा बढेको हुन सक्छ । तर ससानो परिणाममा कर्जा बढ्दैमा अधिक तरलता व्यवस्थापन हुँदैन । यसलाई सन्तुलनमा ल्याउन सरकारले आन्तरिक ऋण उठाउन सक्छ । ५७ अर्ब रुपैयाँ यस्तो ऋण उठाउन थालिसकेको पनि छ । राष्ट्र बैंकले पटकपटक रिभर्स रिपोमार्फत बजारबाट पैसा पनि तानिरहेको छ । यसरी झिकिएको पैसा पनि थोरै भएकाले तरलता व्यवस्थापन हुन नसकेको राष्ट्र बैंकमाथि आरोप छ । त्यसो त, आन्तरिक ऋण र रिभर्स रिपोमार्फत पैसा तान्ने कामले मात्रै हालको समस्या समाधान भइहाल्ने देखिँदैन । यसका लागि सरकार, राष्ट्र बैंक र बैंक तथा वित्तीय संस्थाबाट पनि थप पहल हुनुपर्छ । कसरी अधिक लगानी गर्न सकिन्छ भनेर क्षेत्रहरू पहिचान गर्नेदेखि हाल समस्यामा परिरहेका उद्यम व्यवसायलाई थप ऋण दिनेतर्फ आवश्यक कदम चाल्न सकिन्छ । यसका निम्ति पहिले त, संक्रमणको जोखिम कम भएका स्थानमा आर्थिक गतिविधि बढाउन नीति र मध्यस्थ चाहिन्छ । प्रकोप कम रहेका कतिपय पहाडी जिल्लामा विकास निर्माणदेखि उद्यम व्यवसायका गतिविधि अगाडि बढाउन सहजीकरण गरिदिने हो भने पनि ऋणको माग केही बढ्न सक्छ ।दोस्रो, अहिलेको संकटले डिजिटल अर्थतन्त्रका नयाँ अवसरका ढोकाहरू खुला गरेको छ । तैपनि यस क्षेत्रलाई सरकारका नीति, नियम तथा व्यवहारले मुख्य व्यावसायिक क्षेत्र नै मानेको देखिँदैन । यस्तो क्षेत्रको विकास नवीनतम सोचबाट विकास भएको हुन्छ । जग्गा, घर, सवारी, सुन तथा भौतिक वस्तुको धितो राखी ऋण दिने प्रवृत्तिले यस्ता क्षेत्रहरूमा लगानी निरुत्साहित भइरहेको छ । त्यसकारण यस किसिमका नयाँ व्यावसायिक क्षेत्रको पहिचान र तिनमा ऋण परिचालन गर्न राष्ट्र बैंकको नीति र बैंक तथा वित्तीय संस्थाको व्यवहार पनि त्यहीअनुसार हुनुपर्छ । नयाँ ऋणीप्रति भरोसा नराखी संस्थाको नाफाघाटा मात्रै सम्झेर बैंकहरूले सामान्य जोखिम मोल्नसमेत हिच्किचाउँदा नयाँ कर्जाको माग घटिरहेको छ । यस्तो अवस्थामा विकल्पको खोजी गर्नुको सट्टा बचतलाई निरुत्साहित गर्नु पश्चगामी सोच हो । यसले बैंकिङ क्षेत्रको विश्वसनीयतामै प्रश्न उठाएको छ । नियमनकारी भूमिकामा रहेको राष्ट्र बैंकले सूक्ष्म निगरानी राखी दूरदर्शी नीतिमार्फत यो समस्याको सामधान नगरेमा उसको साख गुम्ने मात्रै हैन, समग्र अर्थतन्त्रको चक्र नै प्रभावित हुन सक्छ, यसतर्फ बेलैमा ध्यान पुर्याउनुपर्छ ।"
बलात्कारसम्बन्धी कानुन कमजोर,"एकतर्फी अस्वीकृत प्रेम, प्रेमसम्बन्ध टुट्नु आदिका कारण उत्पन्न आवेगमा पूर्व प्रेमीप्रेमिकालाई अंगभंग र कुरूप बनाउने गरी एसिड छ्याप्नेजस्ता अपराधलाई निरुत्साहित गर्न ओली मन्त्रिपरिषद्ले ज्वलनशील पदार्थ प्रयोग गरी कसैको अंगभंग गर्ने र अपराध गर्न लगाउने व्यक्तिमाथि २० वर्षसम्म कैद र १० लाख जरिवाना हुने गरी ६ वटा कानुन संशोधन अध्यादेश पारित गरेको समाचार स्वागतयोग्य छ । अब अपराधमा पक्कै कमी आउनेछ । यस्ता आपराधिक घटनाको सिकार प्रायः युवती हुन्छन् । त्यस्तै अर्को जघन्य अपराध हो किशोरी र बालिकामाथिको बलात्कार । अचेल बालिका बलात्कार र हत्याका घटना बढिरहेका छन् । जागरुकताको कमीले बलात्कारका धेरै घटना गुपचुप हुन्छन् । यस्ता घटनामाथि अनुसन्धान हुन नसकेकाले अपराधी खुलेआम समाजमा डुल्न पाएका छन् । निर्मला बलात्कार र हत्याकाण्ड यसको प्रत्यक्ष उदाहरण हो । हालै बझाङको मस्टा गाउँपालिकाकी १२ वर्षीया सम्झना कामीको बलात्कारपछि हत्याले निराश बनायो । एसिड छ्याप्नेलाई निरुत्साहित पार्न ल्याइएको अध्यादेशजस्तै बलात्कारी र हत्यारालाई निरुत्साहित गर्न पनि हदैसम्मको सजाय हुने गरी प्रचलित कानुनलाई पुनरावलोकन गर्न जरुरी छ । महेन्द्रसिंह बम, टीकापुर१, कैलाली"
रेलसँगै उत्साह पनि थन्कियो,"तयारीबिना ल्याउँदा थन्किए रेल समाचार पढेपछि अचम्ममा परियो । स्थायी सरकार बनेपछि दक्षिणदेखि उत्तरसम्मै रेलहरू कुद्नेछन् र विकासले छलाङ मार्नेछ भन्ने भाषण खुब सुनियो । बलियो र स्थायी सरकार बनेको लगभग दुई वर्षपछि जनकपुरजयनगर कुद्ने रेल आइपुग्यो । रेलको लिक भारतले बनाइदियो । रेलमा पैसा भने नेपालको परेको छ । रेल जनकपुर धमाकेदार स्टाइलमा आयो । रेललाई हेर्न हजारौं मानिस भेला भए । सञ्चारमाध्यमको पहिलो पृष्ठ त्यही रेलले कब्जा गर्यो । तर जनकपुरमा न रेलका कर्मचारी थिए न त त्यसलाई राख्ने थलो नै । रेललाई राति कहाँ राख्ने र त्यसको सुरक्षाको विषयमा सामान्य तयारी पनि गर्न नसक्नेले दिल्लीकाठमाडौं र बेइजिङकाठमाडौं रेल कुदाउँछु भन्नु हास्यास्पद छ । नेपालभारत सीमामा पाल ओढाएर राखेको रेलको फोटोले नेपालीको रेलप्रतिको उत्साहलाई कम गरेको छ । श्यामसुन्दर कुइँकेल, हाँडीगाउँ, काठमाडौं"
निजी अस्पतालसामु लाचार सरकार,"अहिले जनता सबैभन्दा बढी कोरोना सन्त्रासका कारण हतोत्साहित छन् । आफ्नो ज्यान सबैलाई प्यारो हुन्छ । कोरोनाकालमा यो झन् महत्त्वपूर्ण भएको छ र पीसीआर टेस्टका लागि दिनरात नभनी घण्टौं लाइनमा बसिरहेका छन् आम जनता । त्यसपछि पोजेटिभ रिपोर्टले दिने सामाजिक पीडा झनै असहनीय छ । यही मौकामा केही निजी अस्पतालले भने जनतालाई धमाधम लुटिरहेका छन् । कोरोनाले सारा जनजीवन ठप्प पारिरहेको र आर्थिक अवस्था नाजुक भएर घरपरिवार धान्न मुस्किल भैरहेको यस्तो विषम परिस्थितिमा निजी अस्पतालहरू कोरोना परीक्षण र उपचारको नाममा लुट मच्चाउन व्यस्त छन् । स्वास्थ्य मन्त्रालयका प्रवक्ताले दिनदिनै टेलिभिजनमा अनुहार देखाएर कुनै पनि अस्पतालले कोरोना जाँचेको २ हजार रुपैयाँभन्दा बढी लिन नपाइने र लिएमा कारबाही गर्ने भनिरहे पनि लुट रोकिने छाँट छैन । राजधानीकै निजी अस्पतालहरूले सरकारको नाकैमुनि ४४ हजार लिएर परीक्षण गराइरहेका छन् । हवाइजहाज, बस, ट्याक्सी, म्यानपावर, ठेकेदार, उद्योगी र मेडिकल माफिया आदि प्राइभेट कम्पनीका अघिल्तिर जहिले पनि सरकार घुँडा टेक्न र नतमस्तक हुन के कारणले बाध्य हुन्छ ? रोशन भट्टराई, इनरुवा३, सुनसरी"
राजनीतिमा द्रव्यमोह !,"कृष्ण खनालको लेख किन चाहियो पार्टीलाई तलबी कार्यकर्ता ? पढेपछि केही प्रश्न उब्जिए । पछिल्लो समय दलीय राजनीतिभित्र किन द्रव्यमोह फस्टाइरहेको छ ? सत्तामा पुग्नेहरूले राज्यकोषको दोहन गरेर अकुत सम्पत्ति जोडेको आरोप लगाउँदै सामन्ती शासन व्यवस्था भनी जनयुद्ध गर्नेहरू नै आज किन द्रव्यमोहमा चुर्लुम्म डुबिरेहका छन् ? यो गम्भीर चिन्ताको विषय होइन र ? पार्टीमा आबद्ध भई सार्वजनिक पद धारण गरेको व्यक्तिको आयव्ययसहितको जीवनचर्या सबैले थाहा पाउने गरी खुला हुनुपर्छ भन्ने मान्यतालाई दलहरूले किन आत्मसात् गर्न नसकेका होलान् ? संघीय सांसदहरूदेखि प्रदेश सांसद, पालिकाका मेयर, उपमेयर, अध्यक्ष, उपाध्यक्षसहित वडाध्यक्षसम्मले तलबी कर्मचारीले जस्तो सुविधा पाउने कानुनहरू छन् । यही तलबभत्ताका कारण दलका अरू नेताकार्यकर्तालाई पनि राज्यकोषबाट अर्थ प्राप्त गर्ने मोह बढेको हो कि ? हालै नेकपाले आफ्ना नेताहरूमाथि सामाजिक सञ्जालमा समेत टीकाटिप्पणी गर्न नपाउने गरी आमकार्यकर्तालाई बन्देज लगाइदियो । विरोधको सामना गर्न नसक्नेले कसरी सम्पत्ति विवरण सार्वजनिक गरेर आलोचनालाई पचाउन सक्लान् र ?राज्यसत्ता पाएपछि नेताहरूको व्यवहार सत्ताबाहिर हुँदाको भन्दा धेरै गुणा भड्किलो देखिन्छ । चुनावताकाको अपारदर्शी खर्च र पदमा पुगेपछि त्यही खर्च उठाउने ध्याउन्नमा जनप्रतिनिधि हुन्छन् । चुनाव हारेकाहरू पनि सत्तावरिपरि घुमिरहन्छन् । सांसद भएकाहरूको मन्त्री बन्ने मोह, हारेकाहरू फेरि सांसद बन्ने चाहना, सेवानिवृत्त भइसकेका कर्मचारीहरू राजनीतिक नियुक्ति पाउन नेताहरूको घरदैलोमा धाउने प्रवृत्ति, ठूला ठेकेदारहरूको घरमा नेताहरूको डेरा जमाउने मोह आदि राजनीतिमा द्रव्यमोहका उदाहरण होइनन् र ? यस्ता प्रवृत्तिका कारण दिनप्रतिदिन राजनीति बद्नामीतर्फ गइरहेको छ । कम्युनिस्ट होस् वा कांग्रेस कुनै पनि पार्टीभित्र आर्थिक पारदर्शिता सन्तोषजनक छैनन् । लोकतन्त्रलाई संस्थागत गरी सुशासन स्थापना गर्ने हो भने पहिले सत्ताको बागडोर सम्हाल्ने दलहरूमा राजनीतिक पारदर्शिताको संस्कार स्थापित हुनुपर्छ । राजनीतिभित्र घुसेको द्रव्यमोहको संस्कारलाई तोड्नैपर्छ ।नेकपाले पूर्णकालीन कार्यकर्तालाई आर्थिक सुविधा दिने एजेन्डा सचिवालय बैठकमा घुसाएर बहसको विषय बनाएको छ । तर नेताहरूको आयव्यय र सम्पत्ति विवरण जनताले थाहा पाउने अवस्था खोइ ? हाम्रोमा लोकतान्त्रिक व्यवस्था भएर पनि किन पारदर्शिताको अभ्यास छैन ? सांसद त परै जाओस् संघ र प्रदेश सरकारका मन्त्रीहरूको सम्पत्ति सार्वजनिक गर्न पनि सञ्चारमाध्यमले पटकपटक खबरदारी गर्नुपरेको छ । योभन्दा विडम्बना अरू के हुन सक्छ ? जनताका लागि निस्वार्थ समाजसेवा गर्छु भन्नेहरूको आयस्रोतको बारे प्रश्न गर्न जनताले किन नपाउने ? नेताहरूले वार्षिक रूपमा कुन स्रोतबाट कति आम्दानी गरिरहेका हुन्छन् र त्यसबापत कति कर तिरेका छन् भन्ने कुरा सबैले थाहा पाउनु पर्दैन ? के हाम्रा जनप्रतिनिधिहरूले राजस्व कार्यालयबाट कर चुक्ता प्रमाणपत्र लिएका छन् ? कर, आम्दानी र सुविधासम्बन्धी जानकारी आफ्नो वेबसाइटमा राख्न सक्छन् ? द्रव्यमोहमा परेर गैरकानुनी आम्दानी गर्न तल्लीन जनप्रतिनिधिहरूलाई राज्यले कानुनी दायरामा ल्याउन सक्ला र ? हाम्रोमा आर्थिक वर्ष सकिएको साठी दिनभित्र गोप्य तरिकाबाट सम्पत्ति विवरण बुझाउने चलन छ तर अब औपचारिकताका लागि मात्र सम्पत्ति विवरण बुझाउने यस्तो प्रथाको अन्त्य गर्नुपर्छ । हरेक मन्त्री र सांसदले मात्र होइन, राज्यकोषबाट तलबभत्ता पाउने जनप्रतिनिधिहरूले पनि अनिवार्य रूपमा राजस्व कार्यालयबाट करचुक्ता प्रमाणपत्र लिई सम्पत्ति विवरणसँगै सार्वजनिक गर्नुपर्ने नियम बनाउन ढिला गर्नुहुन्न । नोदनाथ त्रिताल, चौबिसे गापा३, धनकुटा"
पार्टी निर्माणका नयाँ चुनौती,"सार्वजनिक माध्यम निर्णायकसूचना प्रविधि, प्रेस र सामाजिक सञ्जालको विकासका कारण विश्वव्यापी रूपमै मध्यम वर्ग र क्रिटिकल मास विकसित भइरहेको छ । अहिले पार्टीको सिद्धान्त र विचार तथा नेतृत्वको भिजन र नीतिको सम्प्रेषण प्रेस र सामाजिक सञ्जालले गर्छन् । विचार तथा जनमत निर्माणमा प्रेस र युट्युब लगायतका सामाजिक सञ्जालको भूमिका निर्णायक हुँदै छ । कोभिड१९ को महामारीका कारण पनि डिजिटल युग र भर्चुअल सम्बन्धको विकास द्रुत गतिमा भइरहेको छ । त्यसैले पनि अबका दिनमा प्रविधि, प्रेस र सामाजिक सञ्जालमैत्री पार्टी र नेतृत्व स्थापित हुने सम्भावना बढी देखिन्छ । तर नयाँ र वैकल्पिक भनिएका पार्टीजस्तो ती प्रविधि, प्रेस र सामाजिक सञ्जालकेन्द्रित भएर मात्र पुग्दैन, कार्यसूची पनि जनतामुखी हुनु अपरिहार्य छ ।नेकपा सरकारलाई खबरदारी गरी जनताप्रति उत्तरदायी बनाउने प्रतिपक्षी भूमिका प्रेस र सामाजिक सञ्जालले गरेका छन् । सरकारका लागि वास्तविक प्रतिपक्षी प्रेस र सामाजिक सञ्जाल भएका छन् । यसैकारण, सरकारले प्रेस र सामाजिक सञ्जाल नियन्त्रण गर्ने धृष्टता गरिरहेको छ । प्रतिपक्षी पार्टी, नागरिक समाज र प्रेसजगत्को सशक्त प्रतिवादकै कारण सरकार पछाडि हट्न बाध्य भएको हो । यो लोकतान्त्रिक प्रणालीको उल्लेखनीय उपलब्धि हो । अर्कातिर, राष्ट्रवादी, लोकप्रियतावादी र अतिवादीले प्रेस र सामाजिक सञ्जालको दुरुपयोग गरी बहुलवादी समाज र उदार लोकतन्त्रमाथि नै आक्रमण गरेकाले जटिल चुनौती पनि सिर्जना भएको छ । सामाजिक सञ्जाल र प्रेसको व्यवस्थापन गरी ट्रम्प, जोन्सन, मोदी, एर्दोगान, ओर्बान विजय भएका थिए । गत निर्वाचनमा तत्कालीन एमाले र माओवादी केन्द्रले पनि सोही सूत्र अनुसरण गरेका थिए ।नेकपाका केपी ओली, प्रदीप ज्ञवाली, योगेश भट्टराई र विष्णु रिमालÙ कांग्रेसका विमलेन्द्र निधि, शेखर कोइराला, गगन थापा र विश्वप्रकाश शर्माÙ पूर्वप्रधानमन्त्री बाबुराम भट्टराईÙ राप्रपाका कमल थापा र साझाका रवीन्द्र मिश्रले जनतासँग संवाद गर्न प्रविधि र सामाजिक सञ्जालको अधिकतम सदुपयोग गरेका छन् । प्रविधि तथा सामाजिक सञ्जालमैत्री नभएको पुरानो पुस्ताले कतिलाई प्रेस र सामाजिक सञ्जालले बनाएका नेता भनी व्यंग्यात्मक टिप्पणी गर्छ । यसमा सत्यांश भए पनि जनता विशेष गरी नयाँ पुस्तासँग प्रत्यक्ष साक्षात्कार गर्ने सबैभन्दा द्रुत र प्रभावकारी माध्यम यही हो । आज नयाँ पुस्ता र प्रविधिसँग अपडेट नहुने कुनै पनि पार्टी वा नेतृत्व असान्दर्भिक हुन्छ ।यसरी विश्लेषण गर्दा उत्तरवैचारिक (पोस्टआइडियोलोजी) तथा सत्योत्तर (पोस्टट्रुथ) युगमा पार्टी निर्माणको परम्परागत संरचनागत आधार विघटन भई नूतन मानकको विनिर्माण भएको छ । नेकपा र कांग्रेसको शास्त्रीय सिद्धान्त, पुरानो पुस्ताको यथास्थितिवादी सोच र अपारदर्शी शैलीबाट न राज्य सञ्चालन सम्भव छ न त पार्टी रूपान्तरण । यदि संविधान र जनआकांक्षाअनुरूप राज्य तथा विधिसम्मत र पारदर्शी प्रणालीबाट पार्टी सञ्चालन गरिएन भने सार्वभौम नेपाली जनताले विकल्प खोज्नेछन् । त्यसैले अहिलेका जटिल, अनिश्चित र नवीन चुनौतीहरूको सामना गर्न गतिशील पार्टी र भिजनरी नेतृत्व अपरिहार्य छ । के नेकपा र कांग्रेसका वैकल्पिक र रूपान्तरणवादी नेतृत्वले यो वास्तविकतालाई आत्मसात् गरी निर्णायक भूमिका निर्वाह गर्न सक्लान् ?"
धियो यो नः प्रचोदयात्,"(ग) रूपान्तरणको हिम्मतसन् १९८० को दशकका चिनियाँहरू र हामीमा एउटा मात्र प्रमुख फरक देखिन्छ आँट । आफूभित्रको पूर्वाग्रहलाई चिर्ने आँट र आफूलाई प्राप्त पदलाई एउटा सामूहिक लक्ष्य हासिल गर्न प्रयोग गर्ने निश्चितताको अभाव । सन् १९८४ मा देङ स्याओपिङले मार्गरेट थ्याचरसँग गरेको हङकङ फर्काउनेसम्बन्धी सम्झौता पनि एक महत्त्वपूर्ण आँटको नतिजा थियो । एउटा कम्युनिस्ट देशले कसरी आफ्नो देशसँग जोडिएको आफ्नै सानो क्षेत्र हङकङ फर्काउँदा त्यहाँ पुँजीवादी व्यवस्था नै मान्ने निर्णय गर्यो ? देङको महत्त्वपूर्ण निर्णय क्षमता त्यहाँ देखिन्छ । शान्तिपूर्ण पुनर्एकीकरण मुलुकको दीर्घकालीन हितमा छ र युद्ध मुलुकको दीर्घकालीन हितविपरीत छ भनेर राजनीतिक रूपमा आफ्नै देशमा दुईवटा व्यवस्था स्विकार्न आँट गर्नु पनि देङजस्ता नेताका लागि राजनीतिक रूपले खतरनाक हुन सक्थ्यो । के हाम्रो देशमा शान्ति र समृद्धिलाई आफ्नो वैयक्तिक आग्रहभन्दा अघि राखेर कुनै नेताले त्यस्तो सम्झौता गर्ने आँट गर्न सक्छन् होला ?मुलुकबाहिरको सम्बन्धमा मात्र नभै मुलुकभित्रको आर्थिक परिदृश्य परिवर्तन गर्नमा पनि देङमा त्यस्तै आँट थियो । माओ जिउँदै हुँदा चिनियाँ जनमुक्ति सेनाका दस मार्सलमध्ये माथिल्ला दुई, चु तेह र फङ तख्वाई, माओको आर्थिक नीतिले ल्याएको समस्याका आलोचक भएकाले कोपभाजनमा परेका थिए । आफ्ना अनगिन्ती सहयोद्धा मुलुकभित्रको गरिबी र अविकासको कारक माओका बहुलठ्ठीपूर्ण नीति हुन् भनेर आलोचना गरेबापत कारबाहीमा परेको देखेका देङले सत्तामा आउनेबित्तिकै यो गरिबीको दुश्चक्रबाट चीनलाई बाहिर निकाल्न पुँजीवादी आर्थिक नीतिहरूको सहारा लिने निर्णय गरे । अब निजी व्यवसाय गर्न पाइने भयो, निजी सम्पत्ति राख्न पाइने भयो, विश्वविद्यालयहरूमा पढाइ नरोकिने भयो । यो त देखिने साधारण निर्णय थिए । तर अमेरिकी कम्पनीहरूलाई लगानी गर्न आमन्त्रण गर्ने र सुविधा दिने, पोर्टहरू विकास गर्न निजी क्षेत्रका हचिन्सन ह्वाम्पोआजस्ता हङकङका कम्पनीलाई दिनेजस्ता निर्णयहरू पनि गरिए जुन साँच्चै नै आँटिला थिए ।अहिले नेपालमा पनि मुलुकको रूपान्तरणका लागि लगभग त्यस्तै आँटिला निर्णयहरू खोजिएका छन् । उदाहरणका लागि, हाम्रो देशमा कम्तीमा चन्द्रशमशेरको पालासम्म निकै खानीहरू सञ्चालनमा भएको पाइन्छ । इतिहासकार महेशचन्द्र रेग्मीले पनि राणाकाल र त्योभन्दा अघि पनि खानीबाट निकै कर उठाइने गरेका कुरा आफ्ना किताबहरूमा लेख्नुभएको छ । अहिले खानी क्षेत्रको विकास भएको छैन । खानीलगायत अन्य उद्योगमा वैदेशिक लगानी ल्याउन निजी क्षेत्रका व्यवसायीहरूले २०० अर्ब रुपैयाँसम्मको लगानीमा वातावरणीय प्रभाव मूल्यांकनका सर्तहरू सरल बनाउने, उद्योगहरूको जमिन उपभोगमा हदबन्दी हटाउने र वनक्षेत्रको भोगाधिकारका समस्या सुल्झाउनुपर्ने माग गरेका छन् । यो वर्ष जनवरीमा प्रकाशित एक लेखमा द इकोनोमिस्ट पत्रिकाले एसियामा गएका केही वर्षमा निर्माण सामग्रीको मूल्य ह्वात्तै बढेको र भियतनाम एक्लैमा बालुवाको मूल्य गएको एक वर्षमा चार गुणाले बढेको उल्लेख गरेको थियो । भारतमा पनि यस्तै माग बढेको कुरा आएको छ । हामी भने हाम्रा खानीहरूमा समेत राज्यलाई धेरै फाइदा हुने गरी लगानी ल्याउन सकिरहेका छैनौं ।यस्तै हिम्मतिला निर्णयहरू अन्य क्षेत्रमा पनि चाहिएका छन् । विदेशबाट कामदार ल्याउन दिने, उनीहरूलाई भिसाको समस्या हुन नदिने, एकद्वार प्रणालीलाई बलियो र क्षमतावान् बनाउने, उद्योग विभागबाट लगानी स्वीकृति तुरुन्त दिने, गैरआवासीय नेपालीलाई पुँजी बजारमा सहभागी हुन दिने, नेपालमा विदेशीलाई घर तथा अपार्टमेन्ट किन्न दिने लगायतका निर्णयहरूमा लामो समयदेखि सरकारी उदारता खोजिएको छ । अर्को उदाहरण होटल व्यवसायमा लिन सकिन्छ । काठमाडौंबाट नजिक भए पनि धादिङ, तनहुँजस्ता जिल्लामा राम्रा होटल छैनन् । कसैले ती जिल्लामा पाँचतारे होटल खोल्छु भनेमा पाँच वर्षसम्म एक रुपैयाँ पनि आयकर तिर्न नपर्ने गरी होटल खोल्न दिन सकिन्छ । त्यस्तै निर्णय पर्यटकीय दृष्टिले आशा जगाउने पाल्पा, ताप्लेजुङ, मुस्ताङ, रौतहट तथा नयाँ मुलुकका जिल्लामा सजिलै गर्न सकिन्छ । यी जिल्लाहरूलाई काठमाडौंसँग जोड्न दीर्घकालीन विकास बोन्ड जारी गर्ने र त्यसमा भएको लगानीलाई कडाइ नगर्ने गरेमा धेरै उच्चस्तरीय द्रुतमार्गको निर्माण तुरुन्त सुरु गर्न सकिन्छ ।विदेशीहरूसम्बद्ध हिम्मतिलो निर्णय गर्ने प्रश्न इतिहासमा हाम्रा धेरै शासकलाई गरिएको छ । बहादुर शाहका पालामा नेपालका काठहरू किन्ने प्रस्ताव बेलायतीले राख्दा उनले आँटेनन् । भीमसेन थापाले मुलुकको राजस्व र युद्ध क्षमता बढाउन तराईमा बस्ती बसाउनुपर्छ भन्ने महसुस गरेपछि हिम्मत गरेर भारतीय पुँजीपति जमिनदारहरूलाई त्यहाँ स्वागत गरे जसले अधिकांश भाग जंगलले भरिएको तराईको स्वरूप परिवर्तन गर्ने दूरगामी काम सुरु गर्यो । जब जंगबहादुरलाई देशमा एउटा आधुनिक विद्यालय चाहिन्छ भन्ने महसुस भयो, उनले दरबार स्कुल स्थापना गरे । त्यसका लागि बेलायती शिक्षक चाहिने भएपछि उनले फेरि पनि हिम्मत जुटाएर सहमति दिए । चन्द्रशमशेरले पनि कलेज खोल्दा विदेशी शिक्षक र प्रिन्सिपल ल्याए, जलविद्युत् आयोजनाका लागि बेलायती इन्जिनियर ल्याए । पञ्चायतकालको अन्तमा सुरु गरिएको र २०४८ सालपछि तीव्रता दिइएको बैंकिङ क्षेत्रको सुधार पनि यस्तै हिम्मतिलो निर्णय थियो ।१०० वर्षअघि पनि काठमाडौंका मध्यम वर्गका मानिसमा विदेशी सामानको मोह थियो भन्ने कुरा विसं १९९१ मा प्रकाशित सरदार रुद्रराज पाण्डेको उपन्यास रूपमती हेर्दा पाइन्छ । उक्त उपन्यासको पात्र रविलालले स्विस वेस्टएन्ड घडी, जापानी रेशमी मोजा, जेगरको कोट, जेगरकै गलबन्दी, डिक्स कम्पनीका जुत्ता (पृ २७ र १०३, छब्बीसौं संस्करण) लगाएको देखिन्छ । रविलालजस्तै आजका हाम्रा जनता पनि संसारको आर्थिक मूलप्रवाहको एक भाग हुन खोजिरहेका छन्, हामीलाई त्यही प्रवाहसम्म पुर्याउने निर्णय क्षमता भएका नेताहरूको आवश्यकता छ । सन् ९० को दशकको सुरुआतसम्म चीनमा पनि त्यही समस्या थियो मानिस गरिब थिए, माओकालीन कोट लगाउँथे, खान समस्या थियो, जुनसुकै विदेशी देखे पनि आफूभन्दा धनी होलान् भनी सोच्थे । देङको हिम्मतले फेरेको त्यही दुःखद विगतलाई हो । हामीले अहिले खोजेको पनि आर्थिक नीतिनिर्माणमा त्यस्तै रूपान्तरणकारी हिम्मत गर्ने सोच भएको नेतृत्व हो । मुलुकको भाग्य फेर्ने हो भने जसरी हुन्छ टाकुरामा भएका मान्छेहरूमा यो चेतना जागृत हुनुपर्छ ।"
मानविकी पढ्ने हो ?,"आर्थिक लगानी र उपार्जनको बाटोचर्को शुल्कका कारण धेरै विद्यार्थीले विज्ञान वा प्राविधिक विषय पढ्न चाहँदैनन्, चाहेर पनि सक्दैनन् । त्यसैले पनि केही विद्यार्थी व्यवस्थापन, केही मानविकी र केही शिक्षा संकायमा भर्ना हुन्छन् । मानविकी अरूभन्दा सस्तो विषय हुँदैमा यसबाट आम्दानी पनि कम हुने हो त ?आर्थिक उपार्जनको विषय चल्दा म प्रायः हाम्रा गुरु चैतन्य मिश्रलाई सम्झन्छु । उहाँ एमए र एमफिलको पहिलो कक्षामा विद्यार्थीलाई जीवनमा पैसा कमाएर रातारात धनी हुने सपना देखेका विद्यार्थीले यो विषयमा हात नहाले हुन्छ भन्नुहुन्थ्यो । अर्कातिर, काम पाइएन एमए पास गरे पनि वा एमए पास गरेर पनि खाडीको लाइनमा वा शैक्षिक बेरोजगारको कोरिया जान लागेको लाइन वा एमएको प्रमाणपत्र सिरानीमा राखेर जस्ता गीत, उखान र भनाइ पनि हाम्रै वरिपरि छन् ।तर, पढाइको सर्टिफिकेट देखाएर जस्तोतस्तो काममा हात नहाल्ने, एकैपटक सर्टिफिकेटकै भरमा ठूलो जागिर नपाउने समस्याका कारण धेरै विद्यार्थीले आफ्ना सपनाको सान्दर्भिकता एमएको सर्टिफिकेटमा देख्न छोड्छन् । यसरी सपना र प्रमाणपत्रको तादात्म्य नमिल्ने कुरा धेरैजसो तिनैको हकमा लागू हुन्छ जो मानविकीलाई सजिलो भनेर भर्ना भएका हुन्छन् । भर्ना गरे पनि वर्षभरि भएका कक्षामा गएर पढेका हुँदैनन् र बजारमा पाइने गेसपेपरको भरमा परीक्षा दिएका हुन्छन् ।आफूले पढेको विषयमा चासो दिने विद्यार्थीका लागि माध्यमिक विद्यालय पास गर्दा उसले प्राप्त गरेको नम्बरले लामो समयमा खासै ठूलो महत्त्व राख्दैन । र, कुनै एक क्षेत्रमा आफूलाई केन्द्रित गरेर काम गर्ने हो भने नेपालमा मध्यम वर्गको जीवन गुजार्न पुग्ने काम पाउन गाह्रो पनि पर्दैन । तर, वर्षमा चारपाँचवटा किताब पनि छिचोल्न नसकेर गेसपेपर घोकेर पास गर्ने, अरूलाई लेख्न लगाएर थेसिस बुझाउने र कुनै कुरा सिक्न नचाहनेका लागि मानविकी पढे पनि बेरोजगार हुने विषयचाहिँ हो । यो कुरा अरू प्राविधिक विषयमा पनि लागू हुन्छ ।अन्त्यमा, किन पढ्ने त मानविकी ? मानविकीले संसार र मानवजीवन बुझ्नबुझाउन एवं त्यसलाई निर्देशित गर्नका लागि नीतिनियम बनाउन, आवश्यक ज्ञानको दायरा फराकिलो बनाउन सघाउँछ । त्यसमाथि आफ्नै जिन्दगीसँग जोडिएका तमाम कुरा बुझ्नसमेत सघाउँछ । ज्ञानको दायरा फराकिलो बनाउनका लागि मानविकी महासागर हो । त्यसबाट ज्ञानको पानी कति पिउने वा अरूलाई पिलाउने वा समुद्रमा आफ्नो ज्ञानका कति बुँदा थप गर्ने भन्ने कुरा व्यक्तिमा भएको ज्ञानको भोक, उक्त भोकले खारेको ज्ञान र त्यो ज्ञानको वितरणल निर्धारण गर्छ । त्यति टाढा नगई सामान्य जागिर खानका लागि पनि यो काम लाग्छ । तर, आफ्नै वरिपरिको दुनियाँको कुरा रमाइलो भए पनि मानविकी सजिलो छ भनेर मिहिनेतै गर्न नपर्ने विषय होइन । अप्ठेरो भनेर छिर्नै नहुने विषय पनि होइन ।"
६० जनालाई पक्राउ गर्न सीआईबीमा पत्र,"वाणिज्य आपूर्ति तथा उपभोक्ता हित संरक्षण विभागले प्रतिबन्धित नेटवर्किङ व्यवसाय गरिरहेका चार दर्जन कम्पनी तथा व्यक्तिलाई पक्राउ गरिदिन केन्द्रीय अनुसन्धान ब्युरो (सीआईबी) लाई पत्र पठाएको छ । ठगी गरिरहेका केही व्यक्ति विदेशमा समेत रहेको जानकारी पाएपछि विभागले गत बिहीबार सीआईबीको पनि सहयोग मागेको हो । व्यवसायीले नेपाली मान्छेलाई मोहरा बनाएका छन् । केही व्यक्ति स्वदेशमा छैनन् भन्ने अनौपचारिक जानकारी पाएका छौं, विभागका वैदेशिक व्यापार नियमन शाखा निर्देशक शिवराज सेढाईंले भने, ऐनले नै प्रहरीको सहयोग लिनुपर्ने भनेको छ । त्यही भएर सीआईबीलाई पत्र पठाएका छौं । वस्तुको प्रत्यक्ष बिक्री (व्यवस्थापन तथा नियमन गर्ने) ऐन२०७४ तथा नियमावली२०७६ ले पिरामिडमा आधारित सञ्जालयुक्त (नेटवर्किङ) व्यवसाय गर्न नपाइने स्पष्ट व्यवस्था गरेको छ । तर बजारमा कारोबार गर्नेहरू छ्यापछ्याप्ती छन् । प्रतिबन्धित नेटवर्किङबारे विभागमा दर्जनौं उजुरी परिसकेका छन् । ऐनको दफा ३९ मा अनुसन्धान र दायराको सन्दर्भमा सजाय र कसुर हुनेसम्बन्धी मुद्दाको अनुसन्धान निरीक्षण अधिकृतले गर्ने भनिएको छ । नेटवर्किङ कम्पनीबारे छ्यापछ्याप्ती गुनासो आएका छन्, इन्टरनेटमा पनि देखेका छौं । विभाग एक्लैले केही गर्न सक्दैन, सेढार्इंले भने, त्यसैले बिहीबार व्यक्तिको नाम र नम्बर पठाएर मान्छे पक्राउ गरिदिन सीआईबीलाई अनुरोध गरेका छौं । सेढाईंका अनुसार प्रहरीले व्यक्तिलाई समातेर विभागलाई सहयोग गर्छ । २१ वटा कम्पनीको नाम खुलेको छ । केहीको अझै खुल्न बाँकी छ, उनले भने, गुनासो सम्बोधन गर्ने क्रममा प्रहरीको सहयोगमा अनुसन्धान गरिरहेका छौं । पत्रमा सक्दो छिटो पक्राउ गरिदिन लेखेका छौं । पत्रमा चार दर्जनभन्दा बढी कम्पनी र व्यक्तिको नाम छ । विभागको चिठी सीआईबीमा शुक्रबार नै दर्ता भइसकेको स्रोतले जनाएको छ । प्रतिबिन्धत नेटवर्किङ धन्दा पुनः मौलाएको उजुरी परेपछि विभागले सचेत हुन विज्ञप्तिसमेत जारी गरेको छ । प्रतिबन्धित नेटवर्किङ व्यवसायको जालो सक्रिय रहेको र नेपाली एवं विदेशी कम्पनीले पिरामिड शैलीको धन्दा चलाएर ठगी गरी पुँजी पलायन गरिरहेको उजुरी परेको थियो । त्यसपछि विभागले विज्ञप्ति जारी गर्दै वस्तुको प्रत्यक्ष बिक्रीका नाममा गैरकानुनी रूपले नेटवर्किङ शैलीमा व्यवसाय गरी नेपाल तथा विदेशमा रहेका नेपालीलाई त्यसमा आबद्ध गरी ठगी गरेको तथा पुँजी पलायन गरेकोमा गम्भीर ध्यानाकर्षण भएको बताएको थियो । वस्तुको प्रत्यक्ष बिक्रीका नाममा विभागले ७ कम्पनीलाई इजाजत दिएको छ । तीमध्ये प्रायः कम्पनीले नेटवर्किङ कारोबार गरिरहेको फेला परिसकेको छ । विगतमा पनि यी कम्पनीका प्रायः सञ्चालक नेटवर्किङ व्यवसायमा रहेका खुलेको छ । तर ती कम्पनीबारे कुनै छानबिन गरिएको छैन । छानबिन गर्न प्रहरीको सहयोग नमागी उन्मुक्ति दिन खोजेको स्रोतको दाबी छ । इजाजत लिएका ७ कम्पनीबारे प्रहरीमा पत्र नपठाएको विभागका निर्देशक सेढाईंले पुष्टि गरे । ऐनको दफा ११ मा कसैले पनि पिरामिडमा आधारित व्यवसाय सञ्चालन गर्न नहुने उल्लेख छ । तर इजाजत पाएका केही कम्पनीले इजाजत लिनुअघि र पछि खुला रूपमा पिरामिड शैलीमा व्यवसाय गरिरहेको भेटिएको छ । यद्यपि, यी ७ कम्पनी उपर छानबिन गर्न प्रहरीलाई जिल्मा लगाइएको छैन । संसदीय समितिले अर्को आदेश नदिएसम्म कम्पनीहरूको कारोबार स्थगन गर्न निर्देशन दिइएको थियो । तर भित्रभित्रै कारोबार भइरहेको स्रोतले जनाएको छ । ती कम्पनीले आफ्ना लिडरहरूलाई सरकारी निकायसँग राम्रो सम्बन्ध रहेको र समितिले व्यवसायीकै पक्षमा नतिजा सार्वजनिक गर्ने बताउँदै आएको स्रोतले बतायो ।प्रत्यक्ष बिक्रीका नाममा अनुमति पाएका कम्पनीबाहेकलाई सिन्डिकेट प्रयोग गरेर काम गर्न नदिने र अनुमति पाएकालाई दिने भनेर संगठनमा पैसा उठाइरहेका छन्, स्रोतले भन्यो, ती सात कम्पनीलाई बचाउने खेल सुरु भएको छ । यो विषय अब अख्तियारले पनि हेर्नुपर्छ ।विगतमा उपभोक्ता ठगी गरेकै व्यक्तिले वस्तुको प्रत्यक्ष बिक्रीको नाममा इजाजत पाएपछि संसद्को उद्योग तथा वाणिज्य र श्रम तथा उपभोक्ता हित समितिले छानबिन गरिरहेको छ । सांसद सोमप्रसाद पाण्डेको संयोजकत्वको पाँच सदस्यीय उपसमितिले तयार पारेको प्रतिवेदनले नेटवर्किङ रोक्न ऐन संशोधनसहितको सुझाव दिएको थियो । उपसमितिले बुझाएको प्रतिवेदनबारे आइतबार समितिमा समेत छलफल भएको भएको छ । बैठकमा सांसद देवेन्द्र पौडेलले जनता र उपभोक्तालाई ठगीको अनुभूति हुने गरी कुनै पनि व्यवसाय गर्न दिन नहुने बताएका थिए । पिरामिड शैलीमा व्यवसाय गर्न कसैलाई पनि छुट हुन नहुने र सदस्य बनाएको भरमा कमिसन लिने व्यवसाय ठगीको नयाँ रूप भएको उनको भनाइ थियो । छलफलमा समितिका प्रायः सदस्यले यो विषयलाई गम्भीर रूपमा अनुसन्धान गर्न र त्यसपछि मात्रै उचित निर्देशन दिन समितिलाई आग्रह गरेका थिए । त्यसपछि बैठकले केही निर्देशन दिएन । प्रतिवेदनमा विगतमा युनिटी, हर्बो, गोल्डक्वेस्टलगायत विभिन्न प्रकृतिका नेटवर्किङ व्यवसायका माध्यमबाट सर्वसाधारण जनतालाई ठग्ने कम्पनीहरूले नै आफ्नो वा परिवारका नामबाट कम्पनी दर्ता गरी पुनः ठगी गर्न खोजेको बुझिन आएकाले त्यस्ता व्यक्तिले कम्पनी दर्ता गर्न आए विगतमा त्यस्ता ठगीसम्बन्धी कारोबार गरेनगरेको यकिन गरेर मात्रै कम्पनी दर्ता गर्नुपर्ने सिफारिस गरेको छ । कसैले पनि प्रत्यक्ष वस्तु बिक्रीका नाममा विदेशी कम्पनीको शाखाका रूपमा कारोबार गर्न नपाउने पनि बताइएको छ ।"
लागत बढ्दा औषधि उत्पादन घट्यो,"सरकारले तयारी औषधि आयातमा ४ प्रतिशत कर लगाएको छ । तर, त्यही औषधि बनाउने कच्चा पदार्थ आयातमा भने १३ प्रतिशत कर लिन्छ । जसले स्वदेशमा औषधि उत्पादन लागत बढ्दै गएको छ । लागत बढेपछि व्यवसायीले औषधि उत्पादन घटाएका छन् ।रूपन्देहीको तिलोत्तमास्थित सिद्धार्थ फर्मास्युटिकल प्रालिका प्रबन्धक गणेश पाठकले पहिलेको तुलनामा अहिले ३० देखि ४० प्रतिशत मात्रै औषधि उत्पादन गरेको बताए । कोरोनाका कारण यसै पनि औषधिको कच्चा पदार्थमा २० देखि ६० प्रतिशतसम्म मूल्य बढेको छ । आयातमा उस्तै समस्या छ, उनले भने, कर छुटसमेत नभएपछि उत्पादन घटाउन बाध्य भएका हौं ।नेपाल औषधि उत्पादनका लागि आवश्यक पर्ने कच्चा पदार्थमा शतप्रतिशत परनिर्भर छ । ८० प्रतिशत कच्चा पदार्थ भारतबाट आउँछ भने २० प्रतिशत चीन तथा युरोपबाट आयात हुन्छ । औषधिमा लागत घटाउन भन्दै सरकारले चालु आर्थिक वर्षको बजेटमार्फत औषधिका लागि चाहिने कच्चा पदार्थ आयातमा छुटको घोषणा गरेको थियो । तर आर्थिक ऐनमा त्यो विषय परेन । जसले गर्दा अन्य शीर्षकमा आउने औषधिका लागि आवश्यक कच्चा पदार्थमा व्यवसायीले १३ प्रतिशत कर तिरिरहेको व्यवसायीहरूको गुनासो छ । यही कारण लागत बढेको र माग नभएको भन्दै ५० देखि ६० प्रतिशत उत्पादन घटाएका हुन् । झाडापखालाको औषधि जीवनजल, झोल भिटामिन, सलाइनलगायत बनाउन ९० प्रतिशत प्रयोग हुने डेस्ट्रोजमा १३ प्रतिशत कर रहेको औषधि उत्पादक संघको भनाइ छ । हरेक औषधिका ट्याब्लेट बनाउन ५० देखि ७० प्रतिशत प्रयोग हुने ल्याक्टोज, स्टार्जलगायतमा पनि कर लागिरहेको छ । आयुर्वेदतर्फका औषधिका कुनै पनि कच्चा पदार्थमा कर नलिने भनिए पनि जडीबुटी सार अर्थात् धूलोमा भन्सार कर छुट भएको छैन । सरकारले मिश्री देखाएर इँटाले हान्ने काम गरेको ग्रेस फर्मास्युटिकल प्रालि रूपन्देहीका प्रबन्ध निर्देशक एवं आयुर्वेद औषधि उत्पादक संघका केन्द्रीय सल्लाहकार सुरज भट्टराईले बताए । सरकारले बजेटमार्फत छुट भनिएका कच्चा पदार्थमा पनि कर लिइरहेको छ, उनले भने । आर्थिक ऐनमा औषधिमा कर छुट समावेश नभएपछि व्यवसायी तत्कालीन अर्थमन्त्री युवराज खतिवडालाई भेट्न गएका थिए । उनले तत्काल संशोधन हुने बताए पनि अहिलेसम्म नभएको भट्टराईको भनाइ छ ।"
पुसभित्र मोबाइल मनी सञ्चालन गर्ने टेलिकमको तयारी,"नेपाल टेलिकमले आगामी पुसभित्र मोबाइल ब्यालेन्सबाटै भुक्तानी गर्न मिल्ने सेवा सुरु गर्ने तयारी थालेको छ । मोबाइल मनी सेवा सुरु गर्न आवश्यक हार्डवेयर र सफ्टवेयर खरिदका लागि गरिएको ठेक्काको आर्थिक प्रस्ताव शुक्रबार खोलिएको टेलिकमका प्रबन्ध निर्देशक डिल्ली अधिकारीले जानकारी दिए ।प्राविधिक मूल्यांकन सकिएपछि १० दिनभित्र ठेक्काको नतिजा सार्वजनिक गरिनेछ । प्राविधिक मूल्यांकनपछि ठेक्का नतिजा आउँछ र सम्झौता भएको तीन महिनाभित्र काम गर्ने गरी सम्झौता गर्नेछौं, उनले भने, पुसभित्र सेवा सुरु गर्ने योजना छ ।मोबाइलमा रहेको ब्यालेन्सबाटै भुक्तानी गर्न सकिने सेवा सुरु गर्न राष्ट्रिय वाणिज्य बैंक र टेलिकमले संयुक्त रूपमा छुट्टै कम्पनी स्थापना गरेका छन् । मोबाइल मनी सेवा सुरु गर्न टेलिकमलाई नेपाल दूरसञ्चार प्राधिकरणले गत माघ १४ मा अनुमति दिएको थियो । त्यसलगत्तै माघ २५ मा एनसेललाई पनि प्राधिकरणले यस्तै खालको सेवा सुरु गर्न अनुमति दिएको थियो ।भुक्तानी सेवा सुरु गर्न नेपाल राष्ट्र बैंकले टेलिकमलाई अनुमति दिइसकेको छ । राष्ट्र बैंकले साउन पहिलो साता टेलिकमलाई ६ महिनाभित्र मोबाइल मनी सेवा सुरु गर्ने गरी भुक्तानी सेवा प्रदायकको अनुमतिपत्र प्रदान गरेको थियो । अनुमतिपत्रमा भएको सर्तअनुसार टेलिकमले ६ महिनाभित्र सेवा सुरु गर्नै पर्छ । मौद्रिक नीतिमार्फत राष्ट्र बैंकले भुक्तानी सेवा प्रदायकका लागि थप कम्पनीलाई अर्को निर्णय नभएसम्मका लागि अनुमतिपत्र नदिने निर्णय गरेको थियो ।मोबाइल मनी सुरु गर्न आवश्यक सफ्टवेयर र हार्डवेयर खरिदका लागि टेलिकमले गरेको टेन्डरमा ६ वटा कम्पनीले सहभागिता जनाएका थिए । टेन्डरमा चिनियाँ कम्पनी सेन्जेन किङ्डम, भारतको सिक्सडी, कमभिभा, वाननाइन्टी सेभेन, अमेरिकी कम्पनी पानाम्याक्स र सिमलेस कम्पनी सहभागी थिए ।आर्थिक प्रस्तावअनुसार सेन्जेन किङ्डमले १३ लाख ३ हजार ६ सय ३१ अमेरिकी डलरमा मोबाइल मनीका लागि सफ्टवेयर र हार्डवेयर जडानको काम गर्ने प्रस्ताव गरेको छ । अर्को वाननाइन्टी सेभेनले १३ लाख ९६ हजार ६ सय ६ अमेरिकी डलरमा काम गर्ने प्रस्ताव गरेको छ । अर्को कम्पनी सिक्सडीले १४ लाख १८ हजार २ सय २५ अमेरिकी डलरमा काम गर्ने प्रस्ताव गरेको छ । कमभिभाले १६ लाख ६६ हजार ९ सय ६५ अमेरिकी डलरमा काम गर्ने प्रस्ताव गरेको छ भने पानाम्याक्सले १९ लाख ८५ हजार २९ अमेरिकी डलरमा काम गर्ने प्रस्ताव हालेको छ ।अहिले डिजिटल भुक्तानीको सेवा दिइरहेका चल्तीका आधा दर्जनभन्दा बढी सेवा प्रदायक भए पनि टेलिकमले ल्याउने मोबाइल मनीको सेवा भने केही फरक हुनेछ । मोबाइल मनी सेवा प्रयोगका लागि प्रयोगकर्ताको बैंक खातासमेत आवश्यक पर्ने छैन । सेवाग्राहीले रिचार्ड कार्ड वा कुनै माध्यमबाट आफ्नो मोबाइलमा ब्यालेन्स हाले पुग्छ । यही ब्यालेन्सले मोबाइलमा कुराकानी गर्न, डेटा चलाउन र कुनै सामान तथा सेवा खरिद गर्दा भुक्तानी गर्नसमेत मिल्छ ।टेलिकमले ल्याउन लागेको मोबाइल मनीजस्ता सेवालाई नियमन गर्न दूरसञ्चार प्राधिकरण र राष्ट्र बैंकले समझदारीपत्रमा हस्ताक्षरसमेत गरिसकेका छन् । अहिले मोबाइलको ब्यालेन्सबाट आफ्नो सेवा प्रदायकले दिने विभिन्न डेटा प्याकेज मात्रै किन्न मिल्छ । यो सेवा सुरु भएपछि मोबाइल प्रयोगकर्ताले आफ्नो ब्यालेन्सबाटै पसलको सामान खरिद गरेर पैसा तिर्नदेखि विद्युत् महसुलसहित विभिन्न सेवाको शुल्क तिर्न सक्नेछन् । यस्तो सेवामा मोबाइल नम्बर नै एक खाता जस्तो हुनेछ ।"
सुरु भयो हात्ती सफारी,"पोखराबाट आएर पर्यटकीय क्षेत्र सौराहामा बास बसेका प्रदीप केसी आइतबार बिहान बाघमारा मध्यवर्ती सामुदायिक वनको कार्यालयनजिक भेटिए । परिवारका तीन जनासहित उनी सौराहा आएका हुन् । हात्ती चढ्ने रहरले उनलाई बाघमारा वनको कार्यालय पुर्यायो । हात्ती सफारी अर्थात् हात्ती चढेर जंगल घुम्न चाहने पर्यटक प्रायः बाघमारा पुग्छन् । सामान्य अवस्थामा यो ठाउँमा पर्यटकको राम्रै भीड लाग्थ्यो ।प्रदीपको टोली बाघमारा पुग्दा एउटा हात्तीमा तीन जना चढेर जंगल लाग्दै थिए । अरू दुईचारवटा हात्ती खाली हौदा (मान्छे बस्न बनाइएको गद्दा) बोकेर माहुतेको इसारामा यताउता गर्दै थिए । वन कार्यालयका कर्मचारीले प्रदीपसहित सफारीमा जानेहरूको शरीरको तापक्रम नापेर ज्वरो नआएको निश्चित गरे । मास्क लगाउने निर्देशन दोहोर्याए । हातमा सेनिटाइजर लगाएपछि हात्ती चढ्ने ठाउँतर्फ जान अह्राए । कोरोना महामारीलाई लक्ष्य गर्दै हात्तीमा तीन जनाभन्दा बढी चढ्न नपाइने नियम बनाइएको छ ।संक्रमण बढेसँगै देशभर चैत ११ बाट लकडाउन गरियो । त्यसको अघिल्लो दिन नै चितवनमा पर्यटनसम्बन्धी सबै कार्यक्रम र गतिविधि रोकिएको थियो । कोरोना महामारी अझै कम भएको छैन । झनै बढ्दो छ । तर विशेष सावधानी अपनाएर पर्यटकीय गतिविधि थालिएको छ । हात्ती सफारी चितवनको प्रमुख पर्यटकीय गतिविधि हो । चितवन राष्ट्रिय निकुञ्ज विश्वका दुर्लभ वन्यजन्तु एकसिंगे गैंडा र पाटेबाघको मुख्य बासस्थल हो । यी जनावरलाई नजिकबाट हेर्न पाइने हुँदा पर्यटक हात्ती चढेर जंगल डुल्छन् । निकुञ्जभित्र व्यावसायिक रूपमा हात्ती सफारी सञ्चालनमा छैन । तर निकुञ्ज आडका मध्यवर्ती सामुदायिक वनमा भने कुनै रोकावट छैन ।चैत १० बाट रोकिएको सफारी असोज ६ बाट सुरु भएको हो । त्यति धेरै सफारी भएको छैन । एउटादुइटा हात्तीमा पर्यटक जंगल घुम्न जाने गरेका छन् । हिजो अलि धेरै सात वटासम्म हात्ती गए, नभए उही फाट्टफुट्ट मात्रै हो, बाघमारा वनको हात्ती सफारी टिकट काउन्टरका कर्मचारी कलाधार लामाले भने । उनका अनुसार कोरोना कहर नभएको भए यो बेला ८० वटा हात्तीले चार जनाका दरले पर्यटक डुलाउन भ्याइनभ्याइ हुन्थ्यो । धेरै समयपछि घरबाट निस्केका थियौं । हात्ती सफारी पहिला पनि चढेको हो । अहिले पनि चढौं भन्ने लागेर आयौं, प्रदीपले भने । कोरोनाबाट जोगिएर पर्यटकीय गतिविधि पुनः सुरु गरेकामा उनले सन्तोष जनाए । होटलमा पनि स्वास्थ्य सुरक्षा प्रबन्ध राम्रो देखिएको उनले सुनाए । हात्तीमा पनि भीड नगरी हिँडाउन खोजिएको हुँदा ढुक्क भएर घुमाइको आनन्द लिन पाएको उनले बताए ।असोज १ देखि होटल खुल्न सुरु भएको क्षेत्रीय होटल संघ चितवन (हान) सौराहाका अध्यक्ष दीपक भट्टराईको भनाइ छ । असोज ३४ गतेदेखि फाट्टफुट्ट पर्यटक आउन थालेको उनले बताए । अहिले जिल्लाबाहिरका भन्दा जिल्ला र वरपरका पर्यटक आउने, बस्ने र हात्ती सफारी गर्न थालेको उनले बताए । अहिले सौराहाका होटलमा दैनिक ४०५० वटासम्म कोठामा पर्यटक बस्न थालेका छन्, उनले भने । सौराहा क्षेत्रमा मात्रै १ सय २० वटा होटल छन् । ५५ सय पर्यटक सुत्न मिल्ने सुविधा छ ।तर होटलमा बस्ने गरेर अहिले आउने पर्यटकको संख्या अत्यन्त न्यून छ । आएका पर्यटक नर्फकाऔं भन्ने हो । खुलेको सन्देश पनि दिन खोजेको हो । सरसफाइ हुँदै पनि छ । तत्काल आए २५ सय जनासम्म पर्यटकलाई सेवा दिन सक्छौं । तर आउने क्रम छैन, फाट्टफुट्ट मात्रै छ, उनले भने । स्वास्थ्य सुरक्षा मापदण्ड पालना गर्नगराउन सामूहिक निर्णय गरेर अनुगमन पनि हुने गरेको उनले बताए । तैपनि अन्योलका कारण होटल सञ्चालक र पर्यटक दुवै ढुक्क हुन नसकेको उनको भनाइ छ । चितवन निकुञ्ज कार्यालयको विवरणअनुसार निकुञ्ज घुम्न वर्षमा दुई लाखको हाराहारीमा पर्यटक आउँछन् । निकुञ्ज घुम्नेमध्ये ९० प्रतिशत पर्यटक सौराहा पुग्छन् । सौराहा आउने अधिकांशले बाघमारा वनमा हात्ती सफारी गर्छन् ।बाघमारा वनको आयको मुख्य स्रोत नै पर्यटक हुन् । बाघमारा वनले हात्ती सफारीबाट मात्रै वर्षमा करिब एक करोड रुपैयाँ आम्दानी गर्थ्यो । डुंगा सफारीबाट पनि थप आम्दानी हुन्थ्यो, वनका अध्यक्ष जितु तमाङले भने, पछिल्लो ६ महिनामा सबैखाले पर्यटकीय गतिविधि ठप्प भए ।"
"पर्यटक बोलाउँला, बाटोमा रोक्छन् कि !","बेरोकतोक नाका खुला गर्यौं भने अवस्था भयावह हुन सक्छ । मनाङमा प्रशासन र स्थानीयका आफ्नै खालका नीति नियम र परम्पराको संयोजन गरेर चल्नुपर्ने उनले सुनाए । भने, अत्यावश्यकबाहेकका सेवा खोल भनेर व्यवसायीलाई दबाब दिइहाल्न मिल्दैन । कास्कीको पर्यटकीय गाउँ घान्द्रुकका व्यवसायीले कोरोना संक्रमण कम नहुँदा होटल नखोल्ने निर्णय गरेका छन् । घान्द्रुक पर्यटन समितिले हाललाई असोजसम्म कुनै पनि होटल तथा रेस्टुरेन्ट नखोल्ने निर्णय गरेको हो । कोरोनाको महामारी नसकिएको र तत्काल होटल र होमस्टे सञ्चालन गर्दा गाउँमा कोरोना भित्रिन सक्ने सम्भावना देखिएको समितिका अध्यक्ष किसम गुरुङ बताउँछन् । सबै व्यवसायीको सहमतिपछि होटल सञ्चालनमा नल्याउने निर्णय भएको उनले बताए । अहिलेसम्म गाउँ कोरोनामुक्त छ । होटल सञ्चालन हुनासाथ भित्रिन सक्छ भन्ने ठहर भयो, उनले भने, बाँचेदेखि भोलि कमाउँला भन्ने भयो । सबैको एकमत भएपछि यो एक महिना बन्द गर्ने निर्णय गर्यौं । पोखरामा कोरोना संक्रमण बढिरहेकाले मोटरसाइकलमा फाट्टफुट्ट पाहुना पुग्दा पनि गाउँका वृद्धवृद्धा डराउने अवस्था आएको उनले सुनाए । पदयात्रा पर्यटनका लागि उपयुक्त मानिने अन्नपूर्ण आधार शिविर, घोरेपानीपुनहिल पुग्न घान्द्रुक हुँदै जानुपर्छ । स्याउलीबजारदेखि मुख्य गाउँ घान्द्रुकसम्मका ५ दर्जन होटल र केही होमस्टे छन् । होटल सञ्चालनमा आएपछि देशविदेशका पाहुना आउने निश्चित भएको र यसले कोरोना भित्रिने सम्भावना बढी भएकाले हाललाई बन्द गरिएको घान्द्रुकका व्यवसायी ध्रुव गुरुङले बताए । कोरोना रोक्ने एक मात्र उद्देश्यले यस्तो निर्णय गरिएको हो, उनले भने, पैसाभन्दा ज्यान ठूलो मानियो । व्यक्तिका होटल रेस्टुरेन्ट खोल्न दबाब दिन नमिल्ने कास्कीका प्रमुख जिल्ला अधिकारी ज्ञानप्रसाद ढकाल बताउँछन् । कसैले गाउँमै प्रवेश गर्न दिन्नौं भन्छ भने त्यो कानुनविपरीत हो, उनले भने, त्यस्तो कार्य हुन दिन्नौं । लमजुङका पर्यटकीय गाउँ भुजुङ, घलेगाउँ, सिउरुङ, पसगाउँमा पनि बाहिरबाट जानेलाई प्रवेश निषेध गरिएको छ । होमस्टेका लागि चर्चित क्व्होंलासोथार गाउँपालिकाको भुजुङमा गाउँकै आफन्तलाई प्रवेश दिन पनि पीसीआर रिपोर्ट अनिवार्य गरिएको वडा नम्बर ४ का अध्यक्ष खिमबहादुर गुरुङले बताए ।मुस्ताङका होटल व्यवसायी तत्काल होटल रेस्टुरेन्ट खोलिहाल्ने पक्षमा छैनन् । मुस्ताङ पर्यटन व्यवसायी समितिले जिल्लाका सबै स्थानीय तहलाई होटल सञ्चालनमा सहजीकरण गरिदिन बिहीबार पत्र पठाएको छ । जिल्ला समन्वय समितिको पहलमा व्यवसायीबीच हुने छलफलपछि मात्रै होटल खुल्ने, नखुल्ने निर्णय हुने समितिका अध्यक्ष खगेन्द्र तुलाचनले जानकारी दिए । सरकारले नै चलाऊ भनिसकेको छ, सधैं यसरी बसेर मात्रै भएन, उनले भने, हामीले सुरक्षाका उपाय अपनाएर होटल चलाउनुपर्छ भनेर व्यवसायीलाई मनाउन खोजिरहेका छौं । युरोपेली मुलुकका पर्यटकले ट्रेकिङ एजेन्सीमा सोधपुछ गर्न थालेको ट्रेकिङ एजेन्सिज एसोसिएसन अफ नेपाल (टान) पश्चिमाञ्चल क्षेत्रीय संघका अध्यक्ष हरि भुजेलको भनाइ छ । पदयात्रा सुरक्षित भएनभएको, होटल तथा रेस्टुरेन्टले स्वास्थ्य मापदण्ड पूरा गरेनगरेकोप्रति उनीहरूको चासो छ । अक्टोबरनोभेम्बरमा आउन चासो लिएका पर्यटक छन्, उनले भने, तर सबै स्थानीय तहका आआफ्नै निर्णय छन् । हामी पर्यटक बोलाउँला तर बाटोमा रोक्छन् कि भन्ने डर छ । स्थानीयले अवरोध गर्दा समस्या हुन सक्ने भएकाले अनलाइन बुकिङ लिन नसकेको उनले सुनाए । टानले प्रदेशका नवलपुरबाहेक १० वटै जिल्ला समन्वय समितिलाई असोज ७ मा पत्र पठाएर स्थानीय तहसँग सहजीकरण गरिदिन माग गरेको छ । टानले जिल्लाभित्र रहेका हरेक स्थानीय तहले आफ्नो क्षेत्रमा पर्यटनलाई चलायमान बनाउन लिएका निर्णय, आवश्यक रणनीति, तोकेका सुरक्षालगायत मापदण्डबारे आवश्यक समन्वय गरिदिन आग्रह गरेको हो । यो क्षेत्र कुनै एक स्थानीय निकायमा मात्र भन्दा पनि एउटै प्याकेजमा विभिन्न स्थानीय तह पार गर्दै जानुपर्छ, अध्यक्ष भुजेलले भने, यस सम्बन्धमा स्थानीय तहको आधिकारिक धारणा मागेका हौं । समन्वय समितिमार्फत आएका स्थानीय तहको आधिकारिक धारणालाई टानले हरेक पदयात्रा कम्पनीसम्म पुर्याउने र सोहीबमोजिम पदयात्रा र पर्वतारोहण क्रियाकलाप सञ्चालन हुने उनले बताए ।"
अँधेरी झरनामा बढे पर्यटक,"सिन्धुपाल्चोक (कास) माथिबाट बगिरहेका छाल, वरिपरि चिटिक्क देखिने चट्टानी शृंखला । बाह्रबिसे नगरपालिका८ र ९ को सीमा क्षेत्रमा रहेको अँधेरी खोलास्थित झरनाको यो दृश्यले जोकोहीलाई मोहित बनाउँछ । पछिल्लो समय बिहानदेखि बेलुकासम्म अँधेरी झरनामुनि रमाएर सेल्फी लिने, भिडियो र तस्बिर खिच्ने, टिकटक बनाउनेदेखि लाइभ गर्नेको लर्को नै लाग्न थालेको छ । बाह्रबिसे नगर क्षेत्रको राम्चे र घुम्थाङको मुख्य नदी अँधेरी खोलाको बगरभर झरना हेर्ने योजना बनाएर राजधानीदेखि नजिकका अन्य पर्यटकसमेत आउने गरेको बाह्रबिसे९ का अध्यक्ष सानु लामाले जानकारी दिए । काभ्रेको तीनाधाराझैं अँधेरी झरना भाइरल भइसकेको छ, यसले पर्यटकीय आकर्षणलाई चौगुना बढाएको छ, उनले भने । अँधेरी क्षेत्रको तल्लो भेगभर पौडी र बगरको पहरा चढ्दै झरनाको सौन्दर्य आनन्द लिन दैनिक ५० जना आउने गरेको उनले सुनाए । बाह्रबिसे बजारबाट १० किमिको दूरीको यात्रापछि अँधेरी झरना पुग्न सकिन्छ । झरनासँगै किराती सभ्यताका पुर्खा गोल्मा राजाको ऐतिहासिक अवशेष रहेको राम्चेको गोल्माथान, गुफा, कलात्मक मूर्ति, गोल्मा राजाको सन्दुसलगायतका संरचना अवलोकन गर्न सकिनेछ । झरनालाई अन्य पर्यटकीय क्षेत्रसँग जोड्ने योजना बनाएका छौं । यसले केही सम्भावना दिएको छ, उनले भने ।"
निसानको चाडपर्व योजना,"काठमाडौं (कास) निसान गाडीको आधिकारिक वितरक तथा बजार व्यवस्थापक पायोनियर मोटोकर्पले चाडपर्वका अवसरमा निसान धमाकेदार दसैं, तिहार तथा छठ अफर उपहार योजना ल्याएको छ । यो अफरअन्तर्गत ग्राहकले शून्य प्रतिशत डाउन पेमेन्टमा गाडी किन्न सक्छन् । ९ महिनासम्मको ईएमआई पनि कम्पनीले नै तिरिदिनेछ । अफर नलिएको खण्डमा बढीमा ग्राहकले २० लाखसम्मको नगद छुट प्राप्त गर्न सक्नेछन् । साथै ३५ हजार ९ सय ९९ रुपैयाँ बराबरको रेडमी नोट ९ प्रो म्याक्स मोबाइल फोन प्राप्त गर्न सक्नेछन् ।"
मुक्तिनाथ रेमिटको सेवा अब अस्ट्रेलियाबाट,काठमाडौं (कास) मुक्तिनाथ विकास बैंकको आफ्नै रेमिट मुक्तिनाथ रेमिटले अस्ट्रेलियाबाट पनि सेवा सञ्चालन गरेको छ । अस्ट्रेलियामा रहेका नेपालीले त्यहाँस्थित मुक्तिनाथ रेमिट अस्ट्रेलियाको कार्यालय तथा मुक्तिनाथ रेमिट अस्ट्रेलियाको वेबसाइटमा लगइन गरी वा मोबाइल एप्सबाट नेपालमा रहेका कुनै पनि बैंकको खातामा रकम पठाउन सक्नेछन् ।
सानिमाको निःशुल्क क्रेडिट कार्ड,"काठमाडौं (कास) दसैंको उपलक्ष्यमा सानिमा बैंकले यो पालिको दसैंमा, क्रेडिट कार्डको बहार सानिमा बैंकमा नारासहित निःशुल्क क्रेडिट कार्ड जारी गर्ने भएको छ । यो योजना असोज १२ देखि असोज मसान्त ०७७ सम्म आवेदन दिने ग्राहकमा लागू हुनेछ । साथै सुलभ ब्याजदरमा मासिक किस्ता भुक्तानीको व्यवस्था गर्न सकिनेछ । यसैगरी पहिलो ५० जना ग्राहकले अनलाइन सपिङ पोर्टल दराजमा ३ हजार बराबरको सामान खरिद गर्दा ५ सय को निःशुल्क भौचरसमेत प्राप्त गर्न सक्नेछन् ।"
दराज एपमा भिभो,"काठमाडौं (कास) भिभोले आफ्नो नयाँ स्मार्टफोन भिभो वाई२० दराज एपमार्फत नेपाली बजारमा ल्याएको छ । ५ हजार एमएएचको दीर्घकालीन ब्याट्री क्षमता रहेको वाई२० मा एआई ट्रिपल म्याक्रो क्यामेरा, म्याक्रो र बोके क्यामेरा, सेल्फी फिचरका साथै थुप्रै क्यामेरा विशेषता छन् । भिभो वाई२० को मुख्य आकर्षण यसको एआई पावर सेभिङ प्रविधिको लामो टिकाउ ब्याट्री क्षमता छ । जसबाट रिभर्स चार्जिङ पनि गर्न सकिन्छ ।"
ग्लोबलको मेरी उनीलाई खाता,"काठमाडौं (कास) ग्लोबल आईएमई बैंकले महिलाहरूलाई आर्थिक रूपमा सशक्त र स्वतन्त्र बनाउने उद्देश्यले मेरी उनीलाई मुद्दती खाता योजना सञ्चालनमा ल्याएको छ । यो योजनाले महिलाहरूका नाममा बचत गर्न, बचतमा अभ्यस्त बनाउन, व्यक्तिगत खाता वाहक महिलालाई राम्रो प्रतिफल प्रदान गर्न र आर्थिक रूपमा सबल बनाउन सहयोग पुर्याउने बैंकले जनाएको छ । एक लाख रुपैयाँभन्दा बढी रकममा खोल्न सकिने यो योजनामा वार्षिक ९ प्रतिशतसम्म ब्याज पाइनेछ ।"
गोदरेजको क्यास ब्याक अफर,"काठमाडौं (कास) नजिकिँदै गरेका चाडपर्वलाई लक्ष्य गरी गोदरेज अप्लाइन्सेसले २ सय ५५ रुपैयाँसम्मको क्यास ब्याक अफर ल्याएको छ । नेपाली बजारमा गोदरेजका सिंगल डोर रेफ्रिजेरेटर, डबल डोर रेफ्रिजेरेटर, वासिङ मेसिन, माइक्रो ओभन, चेस्ट फ्रिजेरलगायत घरायसी सामग्री उपलब्ध छन् ।"
होटेलियर पावर लिस्ट मा फेरि पनि राहुल,"काठमाडौं (कास) सीजी हस्पिटालिटी होल्डिङ्सका प्रबन्ध निर्देशक एवं प्रमुख कार्यकारी राहुल चौधरी यस वर्ष पनि होटेलियर पावर लिस्ट २०२० को सूचीमा परेका छन् । भारतको प्रतिष्ठित म्यागेजिन होटेलियर ले लगातार तेस्रो वर्ष राहुललाई शक्तिशाली २५ होटल व्यवसायीको सूचीमा राखेको हो । ओबरोय होटल्स, हिल्टन, आईएचजी, म्यारियट, लीला, एकोर, र्याडिसन, ताजजस्ता चर्चित होटल ब्रान्ड सम्मिलित सूचीमा राहुल पनि परेका हुन् । राहुलले चौधरी ग्रुप (सीजी) को हस्पिटालिटी बिजनेसको नेतृत्व गर्छन् । होटेलियर ले सन् २०२० का लागि हस्पिटालिटी क्षेत्रमा सफल २५ प्रभावशाली व्यवसायीको सूची निकालेको हो । राहुल सन् २०१८ र २०१९ को सूचीमा पनि थिए ।"
विद्यार्थीलाई एपेक्सको सहयोग घोषणा,काठमाडौं (कास) एपेक्स कलेजले फल २०२० को भर्नाका लागि आवेदन दिई एमबीएमा भर्ना हुने विद्यार्थीका लागि राहत सहयोग घोषणा गरेको छ । कोभिड१९ को महामारीबाट विद्यार्थी र तिनका परिवारले भोगेका स्वास्थ्य एवं वित्तीय समस्यालाई ध्यानमा राख्दै कलेजले यस्तो सहयोग घोषणा गरेको हो । यसअन्तर्गत सबै विद्यार्थीलाई ट्युसन फीमा ३० प्रतिशत छुट मिल्नेछ ।
घरभेटीले निकालेपछि सडककै बास,"शनिबार मध्यरात । गोविन्द नगरकोटी र ६ वर्षका उनका छोरा कृष्ण निद्रामा थिए । उनै गोविन्दको देब्रे हातलाई सिरानी हालेर पल्टिएकी २५ वर्षीया सरस्वती श्रेष्ठका आँखा चिम्म थिए, मन अनिँँदो । मनमा कुरा खेलिरहन्छ, निद्रा लाग्दैन, सरस्वतीले कान्तिपुरसँँग भनेकी थिइन्, कोठामा सबै थोक छ, तर घरभेटीले ताला लगाइदिएका छन्, कहिलेकाहीं बस्न दिन्छन् कि भनेर जान्छौं, भाडा तिरेपछि मात्रै ढोका खोलिदिन्छु भन्छन् । सरस्वतीको परिवार आइतबार पनि आफ्नो कोठामा छिर्न पाइन्छ कि भनेर गएको थियो । तर घरभेटीले भाडा नतिरेसम्म पस्नै नदिने बताएपछि उनीहरू दिनभरि लगनखेलमै टहलिए र साँझ परेपछि पाटन अस्पताल अगाडिको फुटपाथमा सुत्न पुगे । आइतबार राति ९ बजेतिर हामी पुग्दा उनीहरू सुतिसकेका थिए तर निदाएका थिएनन् । भोको पेट र चिसो छिँडीमा निद्रा पर्नर् ुचानचुने कुरा होइन । गोविन्द र सरस्वतीको बाल्यकाल लगभग उसैगरी बितेको हो । उनीहरू दुवैलाई आफूहरू कति वर्ष हुँदा आफ्ना अभिभावक गुमायौं भन्ने याद छैन । सरस्वती घरेलु कामदार र गोविन्द ज्यालादारी मजदुरकै रूपमा हुर्किए, कहिल्यै मागेर खाएनन् । तर गत चैतमा लकडाउन सुरु भएपछि उनीहरूको आम्दानीको स्रोत गुम्यो । भाडा तिर्ने पैसा त के, खाने अन्नसम्म बाँकी रहेन । पहिले दुई जना बूढाबूढीको गरेर ८१० हजार आम्दानी हुन्थ्यो, खान ठिक्क पुग्थ्यो, गोविन्दले भने, अहिले न काम पाइन्छ न खान, राति बाटोमा सुत्दा चिसो हुन्छ, छोराको ज्याकेट निकाल्छु भन्दा पनि घरभेटीले ढोका खोलिदिएनन् । नागरिकताको ठेगानामा उनीहरूको घर काभ्रेको पनौती भनिए पनि त्यहाँ खुट्टा टेक्ने जमिनसमेत छैन । नागरिकताको फोटोकपी भने गोविन्दले ज्याकेटको गोजीमा सुरक्षित राखेका छन् । कुनै न कुनै दिन काम पाइएला र जिन्दगी उसैगरी चल्ला भन्ने आशा यो दम्पतीसँँग छ । कसैकसैले काम दिँँदा नागरिकता पनि खोज्दा रैछन्, त्यही भएर बोकेरै हिँँड्छु, गोविन्दले भने । उनले गोजीमा प्लास्टिकले बेरेर राखेको नागरिकताको फोटोकपी निकाल्दा सँँगसँँगै त्यहींबाट अर्को कागज पनि निस्कियो । योचाहिँँ उसलाई जँचाएको पुर्जा, उनले भने, डाक्टरले औषधि खानु भनेर लेखिदिएका छन् तर पैसा नभएकाले किन्न सकेनौं । उनीहरूका अनुसार सरस्वतीको पाठेघरको मुखबाट रगत बग्न थालेको एक महिनाभन्दा धेरै भइसक्यो, त्यही कारण उनलाई भनन रिंगटा लाग्छ र उठ्न पनि सक्दिनन् । तर भोको भेट भर्न पनि धौधौ भइरहेका बेला औषधिमूलो परको कुरा रहेछ । लकडाउनलगत्तै काम खोसिएसँँगै घरभेटीको किचकिच झन्झन् बढ्न थाल्यो । घरभेटीले भाडा नदिएसम्म घरमा पस्न नदिने भन्न थालेपछि उनीहरू केही समय गोविन्दको साथीको कोठामा गएर बसे । साथी पनि यहाँ टिक्न नसकेर गाउँतिरै लागे । गोविन्दहरूको त जाने गाउँ पनि थिएन । साथी नै नभएको कोठामा घरभेटीले बस्न दिने कुरा पनि भएन । त्यसपछि उनीहरूको परिवार नै सडकमा आएको हो, सडकबाट भने कसैले धपाएको छैन । गोविन्द र सरस्वती सानो बच्चासहित पाटन अस्पताल अगाडिको त्यही सडकपेटीमा सुत्न थालेको ३ महिनाभन्दा धेरै भइसक्यो । त्यो बाटोमा हिँँड्नेहरूले उनीहरूलाई कहिलेकाहीं पैसा दिए भने पेटभरि खान पुग्छ, नत्र दिनभरि भोकै । कहिलेकाहीं त तीनचार दिनसम्म पनि खाने मेसो मिल्दैन । पहिलेपहिले कारमा आउनेहरू पैसा दिएर जान्थे, सरस्वतीले भनिन्, आजकल त्यसरी पैसा दिने मान्छे आउँँदैनन्, बरु राति पुलिस आएर यहाँ किन सुतेको भनेर थर्काउँँछन् ।उनीहरूले कामको खोजी नगरेका पनि होइनन्, तर आजकल कामै पाइँँदैन । काम नभएपछि आफूहरू त परको कुरा छोरालाई समेत पेटभरि खुवाउन नसकेकोमा यी दम्पतीलाई थकथकी लागिरहन्छ । छोराले झगडा गर्छ, हामी किन कोठामा नगएको मम्मी भनेर सोध्छ, सरस्वतीले भनिन्, हाम्रो घर नै यही हो भन्छु, बच्चालाई के भनेर फकाउनु !उनीहरूलाई मागेर खान पटक्कै मन छैन, जस्तो भए पनि काम पाए कोठामै बसेर जसोतसो जिन्दगी कट्थ्यो भन्ने लाग्छ । दिनभरि काम पाइन्छ कि भनेर यताउता भौंतारिन्छन् । केही सीप नलागेपछि खुला चौरतिर दिन बिताउँँछन् । पसलेहरूले सटर बन्द गरेपछि पेटीमा आउँँछन् र पल्टिन्छन् । तर भोको पेटमा उनीहरूलाई हम्मेसी निद्रा लाग्दैन, पीरका बेला कुरा पनि केही हुँँदैन । त्यसमाथि छोराले भोक लाग्यो भन्दै डाँको छाडेर रोइदिन्छ, उनीहरू भित्रभित्रै भक्कानिन्छन् । आज पनि दालभात खान्छु भनेर रोयो, सरस्वतीले भनिन्, फकाउनै सकिएन ।"
पीसीआर गर्नेको भीड थाम्नै मुस्किल,"आइतबार बिहान ३ बजेतिर मीरादेवी टेकुस्थित सहिद शुक्रराज ट्रपिकल तथा सरुवा रोग अस्पताल पुगिन् । अस्पतालमा पीसीआर परीक्षण गर्नेको लाइन कहाँबाट सुरु भएको हो मेसो पाउन उनलाई सकस भयो । अस्पतालभन्दा करिब एक किलोमिटर टाढा पुगेपछि मात्रै लाइन टुंगियो । विष्णुमती नदीपारिबाट लाइन लागेकी उनले दिउँसो २ बज्दासम्म पनि अस्पताल छिर्न पाएकी थिइनन् । तर यत्तिकैमा स्वाब संकलन कार्य बन्द भयो ।रातभरि अनिँदो बसेर लाइन बसियो, पालै आएन, उनले भनिन्, घरबेटीले रिपोर्ट नआई कोठा नपस्नू भनेका छन् । आज भने अस्पतालमै सुत्छु । १७ वर्षदेखि काठमाडौंमा ठेलागाडामा व्यापार गरेर गुजारा गर्दै आएकी उनी लकडाउनपश्चात् भारत रक्सौलस्थित घर गएकी थिइन् । गाउँमा गुजारा गर्न नसकेपछि काठमाडौं फर्किएकी उनलाई घरभेटीले पीसीआर रिपोर्टबिना कोठामा पस्न दिएनन् । पीसीआर रिपोर्ट नआउन्जेल दुई छोरी र श्रीमान्सहित उनले अस्पताल परिसरमै सुत्ने निधो गरेकी छन् ।भारतको मोतीहारीबाट शनिबार दिउँसो काठमाडौं फर्किएका ६७ वर्षीय बासठ साह पनि आइतबार दिउँसो पीसीआर गराउनेको लाइनमै भेटिए । घरभेटीले कोठा छिर्न नदेलान् भनेर उनले भारतमै गरिएको कोरोना नेगेटिभ आएको रिपोर्ट पनि बोकेर आएका थिए । घरभेटीले भारतको रिपोर्ट नेपालमा मान्य हुँदैन, टेकुकै रिपोर्ट चाहिन्छ भनेपछि उनी लुगाफाटाको पोको बोकेरै अस्पताल पुगेका हुन् ।लामो यात्रा गरेर हो कि ज्वरो आएको छ, शरीर पनि दुखेको छ, उनले भने, स्वाब दिएर रिपोर्ट नआएसम्म जाने ठाउँ छैन, बूढो मान्छे उल्टै बिरामी हुने भएँ । फलफूल बेचेर गुजारा धान्ने उनी लकडाउन खुलेपश्चात् फेरि गरिखाने बाटो खुल्यो भनेर काठमाडौं फर्किएका हुन् ।वीरगन्जका ३१ वर्षीय दिलीपकुमार मण्डल पनि पीसीआर परीक्षण गर्ने भन्दै शनिबार बेलुका ८ बजेदेखि टेकु अस्पतालमा लाइन बसे । आइतबार दिउँसो २ बजेसम्म उनी अस्पतालको मूलगेट बाहिरै थिए, पालो आउनेनआउने निश्चित थिएन । भतिजो र म पालैपालो लाइनमा बस्यौं । आफ्नो पालो नहुँदा खोला नजिकैको चौतारोमा सुतें, उनले भने । उनीसँग पनि वीरगन्जमै परीक्षण गरिएको पीसीआर नेगेटिभ रिपोर्ट थियो । तैपनि घरभेटीले कोठा छिर्न नदिएको उनले गुनासो गरे ।निषेधाज्ञा खुलेसँगै टेकु अस्पतालमा पीसीआर गराउनेको भीड थामिनसक्नु हुन थालेको छ । बिहान १० बजेदेखि मात्रै स्वाब संकलन हुने यो अस्पतालमा लाइन बस्नका लागि अघिल्लो दिन साँझ ७ बजेदेखि नै मानिसहरू पुग्ने गरेका छन् । दैनिक ७ सय जनासम्म लाइनमा लाग्ने गरेका अस्पतालका निर्देशक डा सागरकुमार राजभण्डारीले बताए । हाम्रो परीक्षण क्षमता दिनमा तीन सयभन्दा बढी छैन । स्वास्थ्यकर्मीलाई २० घण्टा लगातार काममा लगाउँदा पनि स्वाब संकलन र परीक्षण गर्न भ्याइनभ्याइ छ, उनले भने, उपत्यका बाहिरबाट आउनेको त भीड छ नै, अन्य सरकारी अस्पतालले पनि पीसीआर गर्न यहीं पठाइदिन्छन्, हाम्रो क्षमताले भ्याउने स्थिति छैन । यसरी अस्पताल पुग्नेहरू अधिकांश भारतीय नागरिक हुने गरेको अस्पतालको आकस्मिक कक्षमा खटिएका डा श्रवणकुमार मण्डलले बताए । घरभेटीले छिर्न दिएनन् भनेर अस्पतालमा बस्छन् । बेड चाहियो भनेर झगडा पनि गर्छन्, उनले भने, ठाउँ भएसम्म हामीले अस्पतालको आँगनमै सुत्न भन्यौं । यसरी भीड गरेपछि उहाँहरूलाई अस्पतालबाटै संक्रमण सर्ने उच्च जोखिम छ ।अस्पताल पुगेका अधिकांशलाई परीक्षण गर्न आवश्यक नै नरहेकाले फर्काइने गरिएको उनले बताए । भीड लाग्न थालेपछि एक दिन करिब ६ सय जनाको स्वाब लिएर परीक्षण गर्दा ६० जनाको मात्रै रिपोर्ट पोजिटिभ आएको उनले बताए । भाडामा बस्नेलाई घरभेटीले अनावश्यक रूपमा परीक्षण गर्न पठाउनुभन्दा १४ दिन क्वारेन्टाइनमा राखेर मात्रै घरबाहिर निस्कन दिए समस्या समाधान हुने उनको तर्क छ ।लकडाउन खुलेसँगै उपत्यका छिर्नेहरूको संख्या दिनानुदिन बढिरहेको छ । जसका कारण पीसीआर परीक्षण गर्न राजधानीका सरकारी अस्पताललाई हम्मेहम्मे परिरहेको छ । टेकुमा जस्तै वीर अस्पतालमा पनि परीक्षण गर्न चाहनेको उत्तिकै घुइँचो लाग्ने गरेको छ । दुई सय नमुनाको मात्रै परीक्षण गर्ने क्षमता भएको वीरमा दैनिक पाँच सय जना पुग्ने गरेका अस्पतालका निर्देशक डा केदारप्रसाद सेञ्चुरीले बताए । त्यही पनि मेसिन बिग्रिरहन्छ, कहिले किट पुग्दैन, उनले भने, एकै पटक धेरै परीक्षण गर्न सक्ने अटोमेटिक मेसिन पनि बजेट नभएर खरिद भएको छैन, भीड थाम्नै मुस्किल भयो । सरकारले २ हजार रुपैयाँमा पीसीआर गर्ने निर्णय गरेपछि भीड अझै बढेको उनले बताए ।ललितपुरको पाटन अस्पतालमा पनि परीक्षण गर्नेको संख्या बढ्दो छ । पीसीआर परीक्षणका लागि अस्पताल पुग्ने अधिकांश उपत्यका बाहिरबाट आएकाहरू हुने गरेका निर्देशक डा रवि शाक्यले बताए । कन्ट्याक्ट ट्रेसिङमा परेको भन्दै अनावश्यक भीड लाग्ने गरेको तर चाप बढेअनुसार पूर्वाधार र जनशक्ति अभाव रहको उनको भनाइ छ । तीन सय नमुनाको परीक्षण गर्ने क्षमता भएको यो अस्पतालमा दैनिक ५ सय जनाभन्दा बढी पुग्ने गरेका छन् ।दैनिक एक सय ८० नमुनाको परीक्षण गर्ने क्षमता छ महाराजगन्जस्थित त्रिवि शिक्षण अस्पतालको । परीक्षणका लागि ट्राभल हिस्ट्री भएका र कन्ट्याक ट्रेसिङमा परेका भन्दा पनि घरभेटीले कोठामा छिर्न नदिएकाहरूको संख्या उल्लेख्य हुने गरेको अस्पतालको कोभिड व्यवस्थापन संयोजक डा सन्तकुमार दासले बताए । आएजति सबैको परीक्षण गर्ने क्षमता हाम्रो छैन, फर्काइदिने गरेका छौं, उनले भने, दैनिक २५० वटा नमुनासम्म परीक्षण गर्ने क्षमता बढाउने योजना छ तर टुंगोमा पुगेका छैनौं । थापाथलीस्थित प्रसूति गृहमा पनि एक साताअघिदेखि पीसीआर परीक्षण भइरहेको छ । यहाँ दैनिक ४० वटा नमुना परीक्षण हुन्छ । तर एक सय जनाभन्दा बढी पुग्ने गरेका अस्पताल प्रशासन प्रमुख रानु थापाले बताइन् । आएजति सबैको स्वाब संकलन गर्न सकेका छैनौं, उनले भनिन्, उपकरण र जनशक्ति नथपिएसम्म माग पूरा गर्न सकिँदैन ।"
२ हजारमै पीसीआर गराउन निर्देशन,"काठमाडौं (कास) स्वास्थ्य तथा जनसंख्या मन्त्रालयले दुई हजार रुपैयाँमै पीसीआर परीक्षण गराउन निजी प्रयोगशाला (ल्याब) सञ्चालकलाई सचेत गराएको छ । पीसीआर परीक्षण गर्ने निजी प्रयोगशालाका सञ्चालकहरूलाई आइतबार मन्त्रालयमा बोलाएर शुल्क बढी लिनुको कारणसमेत मागेको छ ।भदौ २८ मा सरकारले तोकको २ हजार रुपैयाँ शुल्क कार्यान्वयन गर्न नसक्ने भन्दै निजी प्रयोगशालाहरूले ४ हजारदेखि ४ हजार ५ सय रुपैयाँसम्म लिन नछाडेपछि मन्त्रालयले छलफल डाकेको थियो । हामीले तोकेको शुल्कमा पीसीआर गर्न सकिँदैन भन्दै ल्याब सञ्चालकहरूले सामान खरिदको बिल र अन्य आधारसमेत पेस गरेका छन्, मन्त्रालयका प्रमुख विशेषज्ञ महेन्द्र श्रेष्ठले भने, अहिलेलाई २ हजारमै पीसीआर गराउनू भनेका छौं । आजको छलफलमा सञ्चालकहरूको कुरा सुन्ने काम मात्रै भयो । प्रयोगशाला सञ्चालकहरूले पेस गरेको आधार र प्रमाणको विषयमाथि पनि छलफल हुने उनले बताए ।मन्त्रालय र राष्ट्रिय जनस्वास्थ्य प्रयोगशालाको कमजोरीको फाइदा उठाउँदै काठमाडौंमै ८ वटा निजी प्रयोगशालाले सरकारले तोकेको भन्दा २ हजार रुपैयाँ बढी शुल्क लिएर पीसीआर गराउने गरेका छन् । नियमविपरीत बढी शुल्क लिएर पीसीआर गराउँदा पनि सरकारले उनीहरूलाई कारबाही गर्न सकेको छैन । बढी शुल्क लिनेमा ललितपुरको स्टार अस्पताल, बीएन्डबी अस्पताल, नेपाल मेडिसिटी, कमलपोखरीको सेन्ट्रल डायग्नोस्टिक ल्याबरोटरी एन्ड रिसर्च सेन्टर, लाजिम्पाटको सुरिया हेल्थ केयर, धुम्बाराहीको ह्याम्स, सिनामंगलको डीकोड जिनोमिक्स एन्ड रिसर्च सेन्टर, थापाथलीको इन्टरपिड डायग्नोस्टिक सेन्टर छन् ।पीसीआर गर्ने निजी प्रयोगशाला सञ्चालकहरूले सरकारले निर्धारण गरेको शुल्कमा पीसीआर गर्न नसक्ने बताएका छन् । मन्त्रालयबाट ठोस निष्कर्ष नआएसम्म ३ हजार ८ सय ९९ रुपैयाँमा परीक्षण जारी राख्ने भन्दै आइतबार संयुक्त विज्ञप्ति नै जारी गरेका छन् । उक्त शुल्क निर्धारण गर्नुको वैज्ञानिक आधार स्वास्थ्य मन्त्रालयमा पेस गरिसकेका छौं, विज्ञप्तिमा भनिएको छ, मन्त्रालयसँगको छलफलबाट सन्तुलित र न्यायोचित दर निर्धारण नहुँदासम्मका लागि यस विषयमा नकारात्मक टिप्पणी नगरिदिनु हुन अनुरोध गर्दछौं । विज्ञप्तिमा बढी शुल्क लिने ८ वटा प्रयोगशालाका सञ्चालकले हस्ताक्षर गरेका छन् ।"
महिला क्रिकेटमा नयाँ अध्याय : कप्तान रुबिना,"स्थानीय सरकारको उपेक्षाकप्तान रुबिनासहित काजल श्रेष्ठ, अप्सरी बेगम, सबनम राई, संगीता राई र रोमा थापा एउटै वटाका राष्ट्रिय महिला क्रिकेटर हुन् । उनीहरू मेचीनगर६ का बासिन्दा हुन् । यू१९ की ललिता राजवंशी, निग्मा तामाङ र ज्योति दनुवार पनि यही नगरका क्रिकेटर हुन् ।१३ औं सागका पदक विजेता क्रिकेटरलाई सरकारले र प्रदेश सरकार अभिनन्दन गर्यो । तर, आफ्नै नगर सरकारबाट भने उनीहरू उपेक्षाको सिकार भइरहे । क्रिकेटबाट नगरको नाम उच्च पार्न हाम्रो पनि धेरथोर भूमिका त रह्यो होला नि ?, कप्तान रुबिनाको दुखेसो थियो, तर, नगरले हामीलाई कहिल्यै आफ्नो ठानेन, सधैं पराई मान्यो । नगरले त उपेक्षा गर्यो ।वडा ६ ले पनि सधैं बेवास्ता मात्रै गरेको रुविना बताउँछिन् । कोरोना कहरका कारण ६ महिनादेखि खेलाडीहरू सबै घरमै छन् । तिमेरको अवस्था के छ, के भनेर हाल खबरसम्म सोध्ने फुर्सद जनप्रतिनिधिलाई भएन, रुबिनाको आक्रोश थियो, ढुंगागिटी, बालुवा थुपारेर मात्रै नगर समृद्ध बन्दैन, समृद्ध बनाउन खेलाडीको भूमिका पनि कम हुन्न भन्ने हेक्का कसैलाई भएन ।"
सीप्यानको ध्यानाकर्षण,"काठमाडौं (कास) क्रिकेट खेलाडी संघ नेपाल (सीप्यान) ले चितवनमा बसेको क्यान बोर्ड बैठकबाट गरिएका केही निर्णयमा ध्यानाकर्षण जनाएको छ । नेपाल क्रिकेट संघ (क्यान) को अघिल्लो साता बोर्ड बैठक बसेको थियो । सीप्यानले आइतबार राष्ट्रिय खेलकुद परिषद्मा ध्यानाकर्षण पत्र बुझाएको छ । असोज ६ गते भरतपुरमा सम्पन्न क्यान बोर्ड बैठकले पुरुष तथा महिला क्रिकेट खेलाडीको ग्रेडिङ गर्दै सेन्ट्रल कन्ट्रयाक्ट दिइएको थियो । त्यसअनुसार ग्रेड ए मा परेका ५ महिला खेलाडीलाई १५, ग्रेड बी मा परेका ८ खेलाडीलाई १२ र ग्रेड सी मा परेका ६ खेलाडीलाई १० हजार मासिक तलब दिने निर्णय पारित गरेको थियो । पुरुषतर्फ ग्रेड ए का ८ खेलाडीलाई ५० हजार, ग्रेड बी मा परेकालाई ४० र ग्रेड सी मा परेका खेलाडीलाई ३० हजार मासिक तलब प्रदान गर्ने भएको थियो । क्यानले पुरुष खेलाडीको मासिक तलबमा १० हजारसमेत वृद्धि गरेको थियो । लामो समयदेखि अवरुद्ध नेपाली क्रिकेट व्यवस्थापनसँग सम्बन्धित गतिविधिलाई गति प्रदान गर्ने लक्ष्यसाथ गरिएका केही निर्णयले सुधारात्मक र सकारात्मक सन्देश दिएको सीप्यानले जनाएको छ । तर खेलाडीसँग प्रत्यक्ष सरोकार राख्ने केही निर्णयबारे क्रिकेट खेलाडीबाट प्राप्त अनुरोधका आधारमा पुनर्विचार गर्नुपर्ने आवश्यकता महसुस भएकाले त्यसलाई सम्बोधन गरिदिन सीप्यानले परिषदसँग अनुरोध गरेको छ । सीप्यानका अध्यक्ष मनीषराज पाण्डेद्वारा हस्ताक्षरित विज्ञप्तिमा पुरुष र महिला खेलाडीको वर्गीकरणबारे थप प्रस्टता आवश्यक देखिएको, वर्गीकरणजस्तो महत्त्वपूर्ण विषयवस्तु पारदर्शी रूपमा निश्चित मापदण्ड तोकेर अवलम्बन गर्नुपर्ने, तर्कसम्म र त्रुटिरहित बनाउन तथ्यपरक, वस्तुपरक र वैज्ञानिक बनाउनुपर्ने तथा खेलाडीको मनोबल उच्च राख्न न्यायसंगत ढंगले समयसापेक्ष कुनै विभेद अनुभूति हुने वातावरणलाई निरुत्साहित गर्दै जानुपर्ने जनाइएको छ । क्यानले गर्ने भनिएको पुरुष तथा महिला क्रिकेट खेलाडीको जीवन बिमादुर्घटना बिमाका लागि समावेश गरिने खेलाडीको दायरालाई फराकिलो बनाउनु पर्ने सीप्यानले विज्ञप्तीमा जनाएको छ ।"
राजस्थानको कीर्तिमानी जित,"शारजहाँ (एजेन्सी) राजस्थान रोयल्सले आइतबार रोमाञ्चक खेलमा किंग्स इलेभेन पन्जाबलाई ४ विकेटले पराजित गरी इन्डियन प्रिमियर लिग (आईपीएल) मा लगातार दोस्रो जित हात पारेको छ । दिल्ली क्यापिटल्सजस्तै राजस्थानले पनि शतप्रतिशत विजय निकालेको हो ।राजस्थानले त्यसनिम्ति आईपीएल इतिहासकै सबैभन्दा ठूलो विजय लक्ष्य पछ्याएको थियो । शारजहाँ क्रिकेट मैदान त्यसको साक्षी बन्यो । मायंक अग्रवालले आईपीएलमा आफ्नो पहिलो शतक बनाएपछि पन्जाबले २ विकेट गुमाई २ सय २३ रन जोड्यो । कप्तान स्टिभ स्मिथ, सन्जु सामसन र राहुल टेवाटियाले अर्धशतक बनाएपछि राजस्थानले तीन बलअगाडि नै लक्ष्य पार गरेको हो ।पहिलो १९ बलमा ९ रनमात्र बनाउन सकेका टेवाटियाले त्यसपछि आफूले सामना गरेको १२ बलमा ४४ रन थपेका थिए, त्यसमा ७ छक्का समावेश थियो । उनले १८ औं ओभरमा सेल्डन कोट्रेललाई ५ छक्का प्रहार गरेपछि राजस्थान खेलमा फर्किएको थियो । अर्को ओभरमा जोफ्रा आर्चरले मोहम्मद सामीको बलमा लगातार दुई छक्का र टेवाटियाले १ छक्का प्रहार गरेपछि राजस्थानले अस्वाभाविक प्रदर्शन दिँदै जित निकाल्न सक्यो । टेवाटियाले ३१ बलमा ५३ र आर्चरले ३ बलमा अविजित १३ रन बनाए ।यसअघि जोस बटलर ४ रनमै आउट भए पनि स्मिथले ५० र सामसनले ८५ रन बनाउँदै राजस्थानको आस जीवितै बनाएका थिए । स्मिथले २७ बल खेली ७ चौका र २ छक्का तथा सामसनले लगातार अर्धशतक बनाउनेक्रममा ४२ बलको इनिङ्समा ४ चौका र ७ छक्का प्रहार गरे । टेवाटिया विजयभन्दा २ रनअगाडि आउट भएका हुन् ।पन्जाबका मायंकले कप्तान केएल राहुलसँग पहिलो विकेटमा १७ ओभरभित्र १ सय ८३ रनको साझेदारी गरेका थिए । मायंकलाई टम कुरानले आउट गरी यो साझेदारी तोडेका थिए । उनले ५० बल खेली १० चौका र ७ छक्का प्रहार गरे । राहुलले ६९ रन बनाउनेक्रममा ५४ बल खेली ७ चौका र १ छक्का प्रहार गरे । ग्लेन म्याक्सवेल ९ बलमा १३ र निकोलस पूरन ८ बलमा १ चौका र ३ छक्का प्रहार गरी २५ रनमा अविजित रहे ।अघिल्लो खेलमा केएल राहुलले अविजित १ सय ३२ रन बनाउँदा पन्जाबले रोयल च्यालेन्जर्स बेंग्लोरलाई ९७ रनले पराजित गरेको थियो । राजस्थानले आफ्नो पहिलो खेलमा चेन्नई सुपर किंग्सलाई १६ रनले पराजित गर्दा २ सय १६ रन खडा गरेको थियो । सोमबार मुम्बई इन्डियन्स र बेंग्लोरबीच दुबईमा खेल हुनेछ ।"
फ्रेन्च ओपन टेनिस सुरु,"पेरिस (रोयटर्स) रोमानियाली शीर्ष वरीयताका खेलाडी सिमोना हालेपले सुस्त सुरुआत लिँदै फ्रेन्च ओपन टेनिसको पहिलो खेल जितेकी छन् । आफ्नो २९औं जन्मदिन मनाइरहेकी हालेपले स्पेनकी सारा सोरिब्स टोर्मोलाई ६४, ६० ले पराजित गरिन् । सन् २०१८ की फ्रेन्च ओपन विजेता पूर्व विश्व नम्बर एक हालेपले अहिले लगातार १५ खेलमा अपराजित छिन् । फेब्रुअरीयता उनी अपराजित रहेकी हुन् । पहिलोपल्ट सामना गरेकी सोरिब्सविरुद्ध पहिलो सेटमा ४२ ले पछाडि परेयता उनले लगातार आठ गेम जितेकी थिइन् । जितसम्म पुग्न विम्बल्डन विजेतालाई एक घण्टा र २२ मिनेट आवश्यक परेको थियो । प्रतियोगिताको पहिलो दिन पूर्व विश्व नम्बर एक खेलाडी भिक्टोरिया अजारेन्का पनि विजयी रहिन् । उनले पहिलो चरणमा चिसो मौसमसँग संघर्ष गर्दै सुजाने लेनग्लेनलाई ६१, ६२ ले हराइन् । यूएस ओपनको उपविजेता रहेकी अजारेन्काले चिसोका कारण खेल्न गाह्रो भएको बताइन् । पुरुषतर्फ इटालीका किशोर खेलाडी जानिक सिनरले ११ औं वरीयताका डेविड गोफिनमाथि अप्रत्याशित रूपमा ७५, ६०, ६३ को जित निकालेका छन् ।"

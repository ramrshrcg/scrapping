शीर्षक,विवरण
एसिड छ्याप्नेलाई कारबाही गर्न ६ ऐन हेरफेर,"बिक्रीवितरण र आयात नियमन गर्न छुट्टै अध्यादेशमन्त्रिपरिषद्ले एसिड र एसिडजन्य पदार्थको बिक्रीवितरण, प्रयोग र ओसारपसारलाई व्यवस्थित गर्न अर्को अध्यादेश पनि पारित गरेको छ । तेजाबलाई नियमन गर्न छुट्टै अध्यादेश ल्याएका छौं, त्यसमा कसले कति परिमाणमा कसरी किन्ने, लाइसेन्स के हुने, कहाँबाट अनुमति लिने भन्ने प्रावधान समेटिएको छ, कानुनमन्त्री तुम्बाहाङ्फेले भनिन्, अब बेचबिखनमा कडाइ हुन्छ, किन्नेले कहाँ लिएर जान्छ, के प्रयोजन हुन्छ, कति परिमाणमा बेच्छ, कुन उमेरकाले किन्छ भन्ने सबै रेकर्ड राख्नुपर्ने व्यवस्था गरेका छौं ।बेचबिखनमा हेलचेक्य्राइँ गर्नेलाई वा रेकर्ड नराखी बिक्री गरेर कसैमाथि आक्रमण भयो भने विक्रेतालाई पनि बढीमा १ वर्षसम्म जेल सजाय हुने व्यवस्था राखिएको छ । यो प्रावधानले कुनै पनि नागरिकले अर्कोलाई तेजाबले शरीर अंगभंग गराउने वा काम नलाग्ने बनाउनेजस्ता घटना नहोस्, कोही पनि पीडित बन्न नपरोस् र कुनै पनि व्यक्ति पीडकका रूपमा अगाडि नबढोस् भन्ने हो, उनले भने । हाल संसद् अधिवेशन नरहेकाले अध्यादेश ल्याउनुपरेको उनले बताइन् । संसद् अधिवेशन सुरु भएपछि ६० दिनभित्र यो पारित हुन्छ । यसमा संसद्ले सजाय थपघट गर्न सक्छ, उनले भनिन् ।"
३ प्रतिशत संक्रमित गम्भीर,"(काठमाडौं)  टेकुस्थित सहिद शुक्रराज ट्रपिकल तथा सरुवा रोग अस्पतालमा २५ दिनको उपचारपछि भक्तपुरका ३० वर्षीय एक युवक बिहीबार डिस्चार्ज भए । कोरोनाकै कारण निमोनिया भएपछि उनलाई सघन कक्षमा राखेर उपचार गर्नुपरेको थियो । उनीजस्तै काठमाडौंकी एक महिलालाई पनि २६ दिनसम्म आईसीयूमै राखेर उपचार गर्नुपरेको अस्पतालका निर्देशक डा सागर राजभण्डारीले बताए । संक्रमितको संख्यासँगै आईसीयूमा राखेर उपचार गर्ने कोरोना संक्रमितको संख्या पनि बढेको उनले बताए ।निजी अस्पतालमा महँँगो शुल्क तिरेर पनि सुधार नभएपछि गम्भीर बिरामीलाई हाम्रो अस्पतालमा ल्याउँछन्, राजभण्डारीले भने, बिरामीको अवस्थाअनुसार एन्टिबायोटिक, रेमडेसिभिर र प्लाज्माथेरापीलगायत विभिन्न विधिबाट उनीहरूलाई लामो समय आईसीयू र भेन्टिलेटरमा राखेर उपचार गरी निको बनाएर पठाउने गरेका छौं । अस्पतालका सरुवा रोग विशेष डा अनुप बास्तोलाले आईसीयूमा उपचार गरेका गम्भीर खालका बिरामी निको भएपछि फेसबुकमा खुसी हुँदै लेखेका छन्, खुसीको सीमा हुँदैन । जब बिरामी ठीक हुनुहुन्छ । घरमा आइसोलेसनमा बस्दा सास फेर्न गाह्रो भएपछि र खोकी नरोकिएपछि अस्पताल भर्ना हुन आउने गरेको उनले बताए । यस्ता बिरामीलाई निमोनिया भइसकेको हुने भएकाले आईसीयूमै राखेर उपचार गर्नुपर्ने हुन्छ, उनले भने । अन्यत्रको तुलनामा यो अस्पतालमा गम्भीर खालका बिरामी निको हुने दर उच्च छ । अस्पतालका अनुसार अहिलेसम्म ८२ वर्षीया एक महिलाको मात्रै उपचारका क्रममा मृत्यु भएको छ । स्वास्थ्य मन्त्रालयका अनुसार सहिद शुक्रराज ट्रपिकल तथा सरुवा रोग अस्पतालमा शुक्रबार १६ जना गम्भीर खालका बिरामी उपचारत छन् । तीमध्ये ४ जना भेन्टिलेटरमा छन् । कोरोना देखिनुअघि दुई बेडको आईसीयू रहेको यो अस्पतालमा अहिले १८ बेड थपिएको छ ।बलम्बुस्थित सशस्त्र प्रहरी अस्पतालमा २० जना आईसीयूमा र ४ जना भेन्टिलेटरमा छन् । केही दिनयता गम्भीर खालका बिरामी आउने क्रम बढेको छ, अस्पतालका कोभिड फोकल पर्सन डा प्रवीन नेपालले भने, कोरोनकै कारण निमोनियाले थलिएका ९० प्रतिशतभन्दा बढी संक्रमित आइरहेका छन् । आईसीयू र भेन्टिलेटरमा राखेर उपचार गर्नुपर्नेमा ६० वर्षभन्दा माथिका वृद्धवृद्धा बढी रहेको उनले बताए । शिक्षण अस्पताल महाराजगन्जमा २२ जना गम्भीर खालका संक्रमित उपचाररत छन् । छाउनीको वीरेन्द्र सैनिक अस्पतालमा ९० जना संक्रमित रहेकामा १८ जनाको आईसीयूमा उपचार भइरहेको छ । पाटन स्वास्थ्य विज्ञान प्रतिष्ठानमा १ सय २ संक्रमितमध्ये आईसीयूमा १२ जना र भेन्टिलेटरमा ४ जनाको उपचार भइरहेको मन्त्रालयले जनाएको छ । वीर अस्पतालमा १ सय २ जना संक्रमित भर्ना भएकामा १६ जना गम्भीर छन् । एक जनाको भेन्टिलेटरमा राखेर उपचार भइरहेको छ । सरकारी अस्पतालमा मात्रै होइन, निजी अस्पतालमा पनि गम्भीर खालका बिरामी भर्ना भएका छन् । शुक्रबार उपत्यकामा ६७ जना कोरोनाकै कारण थलिएका संक्रमितको निजी अस्पतालमा उपचार भइरहेको छ । सबैभन्दा बढी नर्भिक अस्पतालमा १४ जनाको आईसीयू र १ जनाको भेन्टिलेटरमा उपचार भइरहेको छ । ह्याम्स अस्पतालमा भर्ना भएका ४५ संक्रमितमध्ये १५ जना गम्भीर खालका छन् । त्यस्तै मेघा अस्पतालमा ७ जना आईसीयू र ३ जना भेन्टिलेटरमा उपचारत छन् । ग्रान्डी अस्पतालमा २० जना संक्रमित भर्ना भएकामा ६ जनाको आईसीयू र ४ जनाको भेन्टिलेटरमा उपचार भइरहेको अस्पतालले जनाएको छ । गम्भीर खालका बिरामी बढ्दै स्वास्थ्य मन्त्रालयका अनुसार आईसीयू र भेन्टिलेटरमा भर्ना गर्नुपर्ने खालका बिरामी दिनहुँ बढिरहेका छन् । संक्रमितको संख्या बढेसँँगै गम्भीर खालका बिरामी बढेको मन्त्रालयले जनाएको छ । काठमाडौं उपत्यकामा निषेधाज्ञा खुलेको भदौ २५ सम्म गम्भीर खालका बिरामीको संख्या १ सय ८६ जना मात्रै थिए । तीमध्ये आईसीयूमा १ सय ६५ र भेन्टिलेटरमा २१ जना उपचारत थिए । आईसीयूमा संख्या असोज १ मा बढेर २ सय २१ पुग्यो । जसमा भेन्टिलेटरमा राखेर ३९ जनाको उपचार गर्नुपरेको थियो । भदौ २५ मा भने भेन्टिलेटरमा राखेर उपचार गर्नेमा २१ जना मात्रै थिए । असोज ५ मा भेन्टिलेटर र आईसीयूमा राखेर उपचाररतको संख्या २ सय २६, ६ गते २ सय २७ पुगेको थियो । मंगलबार भने भेन्टिलेटर र आर्ईसीयूमा राखेर उपचार गर्नुपर्ने संक्रमितको संख्या २ सय ६० जना पुगेको थियो । जसमा आईसीयूमा २ सय २३ र भेन्टिलेटरमा ३७ जना थिए । शुक्रबार देशभरिका अस्पतालमा उपचार ८ हजार २ सय ३७ संक्रमितमध्ये २ सय ६६ जना अर्थात् ३ दशमलव २२ प्रतिशत गम्भीर खालका संक्रमित छन् । यसमा २ सय २७ जना आर्ईसीयूमा र ३९ जना भेन्टिलेटरमा छन् । धुलिखेल अस्पतालसहित काठमाडौं उपत्यकाका अस्पतालमा मात्रै १ सय ६९ जना गम्भीर रूपमा थलिएका संक्रमित छन् । यसमा १ सय ३५ जना आईसीयूमा र ३४ जना भेन्टिलेटरमा राखेर उपचाररत छन् । गम्भीर रूपमा थलिएका संक्रमितमध्येका झन्डै ६४ प्रतिशत काठमाडौं उपत्यकामै छन् । पछिल्ला दिन गम्भीर रूपमा बिरामी परेका संक्रमितको संख्या बढेको छ । जसमा लक्षण देखिएका र जोखिमयुक्त छन् । उनीहरूको सघन कक्षमा राखेर उपचार भइरहेको छ, स्वास्थ्य तथा जनसंख्या मन्त्रालयका सहप्रवक्ता डा समीरकुमार अधिकारीले भने, कोही कसैले अप्ठ्यारो अवस्थाको दुरुपयोग गरेर राज्यकोषको दुरुपयोग गर्ला कि भन्ने शंका पनि बढाएको छ । सरकारले गम्भीर बिरामीको उपचार गरेमा दैनिक १५ हजारको दरले अस्पताललाई उपलब्ध गराउने व्यवस्था गरेको छ । यो रकम लिनकै लागि गम्भीर खालको संक्रमितको संख्या बढेको हो कि भन्ने शंका गरेर मन्त्रालयले नीति योजना तथा अनुगमन महाशाखा प्रमुख डा गुणराज लोहनीको संयोजकत्वमा नौ सदस्यीय अनुगमन समितिसमेत गठन गरेको छ ।मन्त्रालयका अनुसार गम्भीर खालका संक्रमित सुदूरपश्चिमा शून्य छन् । कर्णालीमा पनि आईसीयूमा १७ जना मात्रै छन् । सबैभन्दा बढी वाग्मती प्रदेशमा १ सय ३५ जना आईसीयूमा र ३४ जना भेन्टिलेटरमा छन् । यसबाहेक भेन्टिलेटरमा प्रदेश १ मा ३ जना र प्रदेश ५ मा २ जना उपचाररत छन् ।"
कोरोनाबाट ७ जनाको मृत्यु,"काठमाडौं (कास) कोरोना संक्रमणबाट शुक्रबार सात जनाको मृत्यु पुष्टि भएको छ । धरानस्थित बीपी कोइराला स्वास्थ्य विज्ञान प्रतिष्ठानान सप्तरीको राजविराज नगरपालिका३ का ७० वर्षीय र मोरङको कानेपोखरी१ का ५५ वर्षीय पुरुषको बिहीबार राति मृत्यु भएको छ । राजविराजका संक्रमितलाई ज्वरो, खोकी र निमोनियासँगै श्वासप्रश्वासमा समस्या भएपछि भदौ २८ गते प्रतिष्ठानको कोभिड अस्पतालमा भर्ना गरिएको थियो । मोरङका ५५ वर्षीय पुरुष आन्द्राको क्यान्सरको शल्यक्रियापछि फलोअपका क्रममा असोज ५ प्रतिष्ठानको सर्जिकल आईसीयूमा भर्ना भएका प्रतिष्ठानका प्रवक्ता प्राडा निदेश सापकोटाले बताए । मोरङकै ६० वर्षीया महिलाको पनि कोरोना संक्रमणका कारण मृत्यु भएको स्वास्थ्य मन्त्रालयले जनाएको छ । बाँकेको नेपालगन्ज३ एकलैनीका ५२ वर्षीय पुरुषको नेपालगन्ज मेडिकल कलेज शिक्षण अस्पताल कोहलपुरमा शुक्रबार मृत्यु भएको छ । रूपन्देहीको बुटवलस्थित कोरोना विशेष अस्पतालमा शुक्रबार बुटवल उपमहानगरपालिका१० का ७२ वर्षीय पुरुषको मृत्यु भएको छ । उनमा मिर्गौला र श्वासप्रश्वासमा समस्या रहेको अस्पतालका सूचना अधिकारी डा विष्णु गौतमले बताए । यस्तै, काठमाडौंकी ७० वर्षीया महिला र ललितपुरका ५१ वर्षीय पुरुषको पनि कोरोनाबाट ज्यान गएको स्वास्थ्य मन्त्रालयले जनाएको छ । शुक्रबार देशभर १ हजार ३१३ नयाँ संक्रमित थपिएसँगै कुल संक्रमितको संख्या ७० हजार ६१४ पुगेको छ । तीमध्ये ५१ हजार ८६६ जना निको भइसकेका छन् । हाल सक्रिय संक्रमितको संख्या १८ हजार २८९ जना रहेको छ ।"
सीमास्तम्भ हराएको हल्ला कसरी फैलियो ?,"(सुर्खेतहुम्ला)  हुम्लाका प्रमुख जिल्ला अधिकारी चिरञ्जीवी गिरी नेतृत्वको सरकारी टोली आइतबारदेखि हिल्सालाप्चा क्षेत्रमा नेपालचीन सीमा छुट्याउने ११ नम्बर स्तम्भ खोज्न तल्लीन थियो । बुधबार जिल्लाकै एक सरकारी कर्मचारीले फेसबुक स्टाटसमा कमेन्ट लेखे, ११ नम्बरको पिल्लर मानेप्यामेको टुप्पोमा छ हजुर १लामो समय जिल्ला प्रशासन कार्यालयमा काम गरेका ती कर्मचारीलाई त्यही कार्यालयबाट चार वर्षअघि सेवानिवृत्त भएका खरिदार कलबहादुर शाहीले सीमास्तम्भबारे जानकारी दिएका थिए । कान्तिपुरको टेलिफोन सम्पर्कमा आएका ती सेवानिवृत्त खरिदारले भने, पिल्लर हराएको होइन, बरु अप्ठेरो ठाउँमा भएकाले जान नसकेका हुन् । मैले त धेरै पटक त्यहाँ गएर फोटोसमेत खिचेको छु । पछिल्लो समय सरकारी कर्मचारीले नै सीमास्तम्भ हराएको गलत हल्ला फैलाएको उनले बताए ।११ नम्बर सीमास्तम्भ हराएको चर्चा भने उनी जागिरमै हुँदा चलेको थियो । ०७२ सालमा तत्कालीन प्रमुख जिल्ला अधिकारी कृष्णबहादुर कटवालले सीमा बैठकमा स्तम्भ हराएको एजेन्डा राखेका थिए । अहिले प्रश्न उठ्न थालेको छ जिल्ला प्रशासन कार्यालयकै कर्मचारीलाई सीमास्तम्भ कहाँ छ भन्ने थाहा रहेछ भने हराएको हल्ला कहाँबाट फिँजाइयो ? सीमास्तम्भ बुधबार जुन स्थानमा जस्तो अवस्थामा भेटियो यसले पनि सीमाजस्तो गम्भीर विषयमा कति हल्का टिप्पणी हुन्छ भन्ने देखाएको छ । अर्कोतिर राज्यको बेवास्ताको हद पनि उदांगो पारेको छ । हुम्लाबाट प्रतिनिधित्व गर्ने कर्णाली प्रदेशसभामा प्रमुख प्रतिपक्षी दलका नेता जीवनबहादुर शाही सीमास्तम्भ हराएको विषयलाई कसैले बनाएको कथा बताउँछन् । त्यहाँ कोही नजाने, पिल्लर हरायो भन्दै हल्ला मात्र गर्ने काम भयो, उनी भन्छन्, पिल्लर त जहाँको तहीं जस्ताको तस्तै रहेछ । कहाँबाट फिँजाइयो हल्ला, त्यसको खोजी गर्नुपर्छ ।०१९ सालमा गरिएको नेपालचीन सीमांकनमा हुम्लामा १० सीमास्तम्भ गाडिएका थिए । ११ नम्बर स्तम्भ नाम्खा गाउँपालिका वडा नं ६ मा पर्ने टाकुले (मानेप्यामे) डाँडामा छ । त्यहाँ सीमास्तम्भ छ भन्नेबारे कतिपय सरकारी कर्मचारीलाई मात्र होइन, स्थानीय बासिन्दालाई समेत थाहा थियो । बिहान ४ बजे स्तम्भ खोज्न हिँड्दालाप्चाको ललुङजोङ क्षेत्रबाट आइतबार फर्केपछि प्रजिअको टोली अन्य सीमास्तम्भ निरीक्षण गर्दै हिल्सा पुग्यो । टोलीमा सामेल सैनिकले नक्साका साथै जीपीएससमेत बोकेका थिए । टोलीका एक सदस्यका अनुसार जीपीएसले देखाएको संकेतका आधारमा बुधबार बिहान ४ बजे नेपाली सेनाका मेजर प्रज्ञा बस्नेतको कमान्डमा टोली हिल्सादेखि माथि उकालो चढ्यो । प्रमुख जिल्ला अधिकारीसहितका केही कर्मचारी र सुरक्षाकर्मी हिल्सामै बसे । बस्नेतको टोलीमा सशस्त्रका डीएसपी मोहन बिष्ट, जिल्ला प्रशासन कार्यालयका नायब सुब्बा राजबहादुर लामालगायत थिए । टोली बिहान ११ बजे टाकुरोमा पुग्यो । जीपीएसले देखाएअनुसार उकालो चढ्दै जाँदा टाकुरोमा स्तम्भ देखियो, टोलीका ती सदस्यले भने, वर्षौंदेखि हराएको चिज पाउँदा खुसीको सीमा रहेन, फोटो खिचेर तल झर्यौं । ११ नम्बर सीमास्तम्भ रहेको टाकुरो समुद्री सतहदेखि ५ हजार २ सय ७५ मिटर उचाइमा छ । हिल्सा भने ३ हजार ६ मिटर उचाइमा छ । हुम्लाका प्रतिनिधिसभा सदस्य छक्कबहादुर लामा राज्यले आफ्नो सीमाबारे बेवास्ता गर्दा अनाहकमा सीमास्तम्भ हराएको हल्ला फैलिएको बताउँछन् । केन्द्रबाट मान्छे आएर पिल्लर ठोकेर जान्छन्, फेरि हरायो भनेर हल्ला फिँजाइन्छ, स्थानीय जनतासँग सरोकार राखिँदैन, उनले भने, सीमास्तम्भ होइन, बरु हामी आफैं हराएका त होइनौं भन्ने प्रश्न उब्जिएको छ । सीमाबारे स्थानीय बासिन्दालाई जानकारी दिने गरिएको भए यस्तो अवस्था नआउने उनले बताए । सीमाविद् बुद्धिनारायण श्रेष्ठ पनि विगतमा हचुवाको भरमा सीमास्तम्भ खोज्दा आवश्यकताभन्दा बढी हल्ला फैलिएको बताउँछन् । जीपीएसको तथ्यांकबाट सीमारेखा र सीमास्तम्भ सहजै देखिने उनले बताए । नक्साअनुसार खोजेको भए यो पिल्लर पहिल्यै देखिन्थ्यो होला, उनले भने, अनुगमनमा गएजस्तो गरेर हिँड्दा कसरी भेटिनु ? स्थलगत अध्ययनमा गएको प्रजिअ नेतृत्वको टोली बिहीबार राति नै सिमकोट पुगे पनि उनीहरू मौन बसेका छन् । प्रजिअ गिरीले दिनभर अफिसियल मोबाइल फोन अफ गरेका थिए । जिल्लास्थित राजनीतिक दलहरूले उनलाई सर्वपक्षीय बैठक राखेर अध्ययनबारे जानकारी दिन माग गरेका छन् । प्रजिअ गिरीले भने माथि सोधेर खबर गर्ने जवाफ दिएका थिए । राष्ट्रिय सिमानाको मुद्दा भएकाले बैठकमा सबै जानकारी दिनुपर्छ भन्ने छैन, तर हुम्ली जनतालाई गुमराहमा राख्नु पनि हुँदैन, कांग्रेस केन्द्रीय सदस्यसमेत रहेका सांसद शाहीले भने, तर प्रजिअले माथिको रिपोर्ट प्रतीक्षा गरेजस्तो लागेको छ । कहाँ छन् अन्य सीमास्तम्भसेवानिवृत्त खरिदार शाहीका अनुसार हुम्ला जिल्लामा १० वटा सीमास्तम्भ छन् । उनले सेवामा रहँदा पटकपटक १० वटै स्तम्भमा पुगेको बताए । उनका अनुसार हुम्लाले ३ देखि १२ नम्बर सीमास्तम्भ हेर्ने गर्छ । ३ नम्बर सीमास्तम्भ यारीको ह्याङ्सी भन्ने स्थानमा छ । ४ नम्बर स्तम्भ किटगाउँको लेकमा, ५ नम्बर स्तम्भ किटगाउँको कुनामा र ६ नम्बर स्तम्भ किटगाउँको बगरमा छ । ७ नम्बर स्तम्भ किटगाउँ र हिल्सा साततेउरेको बीचमा छ । उक्त स्तम्भ बाढीपहिरोले बगाइसकेको उनले जानकारी दिए । ८ नम्बर स्तम्भ हिल्साको कुनामा र ९ नम्बर स्तम्भ हिल्साको पुल नजिकै छ । १० नम्बर स्तम्भ शेरगाउँबाट लिमी जाने मूलबाटो नजिकै छ । मानेप्यामेको टुप्पोमा रहेको ११ नम्बर स्तम्भ सबैभन्दा अप्ठेरो स्थानमा रहेको उनले बताए । १२ नम्बर स्तम्भ लाप्चामा छ । अहिले भूमि मिचेर भवन बनाएको भनिएको स्थान १२ नम्बर पिल्लर नजिकै रहेको उनले बताए ।"
प्रतिवेदन सार्वजनिक नगर्नु रहस्यमय ः कांग्रेस,"काठमाडौं (कास) प्रमुख प्रतिपक्षी कांग्रेसले हुम्लाको नाम्खामा चीनद्वारा सीमा मिचिएको भन्ने विषयमा अध्ययन गर्न गएको सरकारी टोलीको प्रतिवेदन रहस्यमा राखिएको जनाएको छ । कांग्रेसले प्रतिवेदन सार्वजनिक गर्न सरकारसँग मागसमेत गरेको छ । सीमाको स्थलगत भ्रमणमा गएको सरकारी टोली सिमकोट फर्किएको २४ घण्टा पुग्दै गर्दा पनि वास्तविक विवरण सार्वजनिक नगरिएको प्रति गम्भीर ध्यानाकर्षण भएको छ, कांग्रेसले शुक्रबार विज्ञप्ति जारी गर्दै भनेको छ ।चीनले नेपाली सीमा मिचेर संरचना निर्माण गरेको समाचार सार्वजनिक भएपछि हुम्लाका प्रजिअ, सेनाका सेनानी, सशस्त्र प्रहरी बलका डीएसपीलगायत सम्मिलित टोली स्थलगत अध्ययनका लागि सीमा क्षेत्र पुगेको थियो । उक्त टोलीको प्रतिवेदन आउनुअघि नै परराष्ट्र मन्त्रालयले सीमा नमिचिएको धारणा सार्वजनिक गरेको थियो । त्यसप्रति पनि कांग्रेसले गम्भीर आपत्ति जनाएको थियो ।"
एकै परिवारका ५ जनाको शव भेटियो,तमादीमा फेरि पहिरोस्याङ्जा वालिङको तमादीमा फेरि पहिरो खस्दा दुई घर भत्किएका छन् । बिहीबार बिहानको पहिरोमा परेर माया नेपालीसहित एकै घरका ९ जनाको मृत्यु भएको थियो । शुक्रबार बिहान १ बजेतिर पुनः खसेको पहिरोले दुई घर भत्किँदा चारवटा चौपाया पनि मरेका छन् ।
डा केसीको स्वास्थ्य स्थिति खस्कँदै,"काठमाडौं (कास) १२ दिनदेखि आमरण अनशनमा रहेका डा गोविन्द केसीको स्वास्थ्यमा समस्या देखिएको छ । जुम्लाबाट नेपालगन्ज हुँदै काठमाडौं ल्याइएका उनको स्वास्थ्य अवस्था खस्किएको हो । क्याल्सियम र म्याग्नेसियमको मात्रा एकदम घट्दै गएको छ, सोलिडारिटी फर जीकेसी एलायन्सकी डा तोसिमा कार्कीले भनिन्, मांसपेशी, छाती दुख्ने, मुटु दुखेजस्तो हुने, चक्कर लाग्ने, बेलाबेलामा झर्को लाग्ने समस्या उहाँमा देखिएको छ । त्रिवि शिक्षण अस्पतालमा रहेका डा केसीसँग हालसम्म सरकारी पक्षवाट वार्ताका लागि कुनै पहल भएको छैन । त्रिवि शिक्षण अस्पतालका निर्देशक डा दिनेश काफ्लेले डा केसीको उपचारका लागि एउटा समिति बनाइएको बताए ।"
लोक सेवाले रोकिएको परीक्षा लिने,"काठमाडौं (कास) लोक सेवा आयोगले कोभिड संक्रमण तथा लकडाउनका कारण रोकिएका परीक्षाहरू लिने भएको छ । प्रक्रियामा रहेका र अकस्मात् रोकिन पुगेका परीक्षा लिने नयाँ मिति पनि आयोगले सार्वजनिक गरेको छ । आयोगले एक चरणको परीक्षा भइसकेका वा विज्ञापनको सम्पूर्ण प्रक्रिया पूरा भएर परीक्षा लिन मात्रै बाँकी रहेका पदहरूको परीक्षा लिन लागेको हो । आयोगका सचिव आनन्दराज ढकालले गत वर्ष नै विज्ञापन गरेर प्रक्रियामा रहेको नायब सुब्बा, शाखा अधिकृत तथा सहसचिव पदका लिखित तथा मौखिक परीक्षाको नयाँ मिति निकालिएको बताए । सरकारले लकडाउन सुरु भएपछि वैशाखमा नयाँ विज्ञापन नगर्न तथा परीक्षाको चरणमा प्रवेश नगरेकाको प्रक्रिया नबढाउन आयोगलाई आग्रह गरेको थियो । सचिव ढकालले सरकारको निर्णय र आग्रहबमोजिमका परीक्षा तत्काल नहुने बताए । पहिलो चरणको परीक्षा भइसकेपछि दोस्रो चरणमा कम प्रतिस्पर्धी हुने भएकाले परीक्षा लिन सहज हुने उनको भनाइ छ । सरकारले तोकेको तथा आयोग आफैंले त्यसमा थप गरी स्वास्थ्य सुरक्षाका सम्पूर्ण मापदण्ड अपनाएर परीक्षा लिइने उनले बताए । नासु र शाखा अधिकृतको प्रतिस्पर्धी करिब ३३ हजार छन् । तिनको परीक्षा काठमाडौं र ७ प्रदेशमा गरी ८ स्थानमा हुनेछ ।"
एउटा गीतको संकटकालीन कथा,"पुर्खाले रोपेको तिमी फुल्दो हाँगातिमी आफ्नै घरमा आफैँ बास नमागतिमी मूलढोका हौ सर्वस्वका धनीसृष्टिमै तिमी जो थियौ हिमालमुनिमाथि चढ्नेलाई चुली बाँकी छतल झर्नेलाई फेदी काफी छ ।।२०४८ सालको संसदीय निर्वाचनमा विजयी किराती सांसदहरूको सम्मानमा काठमाडौंमा एक कार्यक्रम सम्पन्न भएको थियो । कार्यक्रम विशेष किन थियो भने त्यो पहिलो जनआन्दोलनपछिको पहिलो संसदीय निर्वाचनको परिणाम थियो । किरात राई यायोख्खाद्वारा आयोजित सो कार्यक्रममा पहिलोचोटि एउटा गीत गुन्जिन पुग्यो । काठमाडौंको बार एसोसिएसनको हलमा पहिलोचोटि गुन्जिएको त्यो गीत त्यतिखेरका केही सीमित किराती कलाकारहरूले प्रस्तुत गरेका थिए । र, त्यो त्यही गीत थियो, जसलाई बडो आत्मविज्ञापित शैलीमा यस आलेखको थाप्लैमा राख्नुपर्ने भयो ।अब भने जाऊँ कारणतर्फ । किनभने प्रश्न उठ्न सक्छ, जाबो एउटा सानो गीतको यत्रो कथाकारिता किन ? कतिले साँच्चि नै आत्ममुग्धताको आक्षेप पनि लगाउन सक्छन् । तर, म यस कुरामा दृढ छु कि त्यस्ता केही कारण अवश्य छन्, जसले त्यो गीतको कथालाई पुष्टि गर्नेछन् । ती कारणहरू यस्ता छन्पहिलो, केही महिनाअगाडि एक अनलाइन पोर्टलमा लेखक राजकुमार दिक्पालको एक आलेख छापिएको थियो । शीर्षक थियो, भूपाल राईको त्यो प्रतिबन्धित गीत । लेखमा एक सुदूर अतीतको गर्तमा हराइसकेको त्यो गीतलाई राजकुमारले जुन तात्पर्यताका साथ स्मरण गर्न पुगेका छन्, त्यसले मलाई आजभन्दा झन्डै तीन दशकअगाडि लगेर पछारिदिएको छ । लाग्यो, म आफैँले पनि अब त्यो गर्तलाई एकचोटि कोट्याउनैपर्ने हुन्छ । उनको त्यो सदाशयताले मलाई उमेरमा कतै छुटेको पहिलो प्रेम झल्याँस्स सम्झाएझैँ गरायो । तब किन आफ्नो त्यो वर्णातीत क्षणलाई आफैँले पनि एकचोटि सम्झेर नोस्टाल्जिक हुने सुविधा नलिने त ? किनभने त्यो गर्तको सक्कली दुःख त आखिर मेरो आफ्नै थियो । दोस्रो, एउटा खास ध्येयका साथ रचिएको त्यो गीतिकविताले अनेक कालखण्डमा अनेक संकटको ढाट पार गरेर यहाँसम्म आइपुगेको खुसियालीमा कुनै घरपालुवा जनावरले आफ्नै पेटको सञ्चित घाँस चपाएझैँ एक छिन उग्राउँदै यो सहजकाल बिताउनुमा अन्यथा के नै होला र त्यसै पनि सुविधाजनक समयमा लेख्ने सुविधा पाएका सुविधाभोगी लेखकहरूको चर्को हल्लाहंगामाको बीच त्यसको पनि सानो सुस्केरा त अवश्य छ नै । र, त्यो सुस्केराको झिनो कम्पन एकपल्ट हल्का सुनिदिँदा के नै बिग्रिएला र तेस्रो, कुनै समय विश्वज्योति हलमा हाउसफुलका साथ चलेको रंगिला चलचित्रझैँ यतिखेर चलिरहेको पहिचान लेखनको फेसनबीच त्यो अकिञ्चन वस्तु आज काहाँ होला ? अथवा संकटको घडीमा त्यो एक्लै लडिरहेको बेला यतिखेरका पहिचानका स्वघोषित मसिहाहरू कहाँ थिए होलान् ? सामान्य चासो त अवश्य लाग्छ नै । र, लागेर कि यी दुवैका आआफ्ना ठाउँठेगानाको बारेमा केही बहस त अब हुनैपर्छ ।र चौथो, चालीसको उत्तरार्द्धतिर मैले जसरी गीति कर्मको वैकल्पिक बाटो हठाथ पक्रिनुपर्यो, त्यो त्यत्तिकै गरिएको थिएन । नेपालमा विद्यमान अनेक खाले विभेदसँगै जातीय विभेद र उत्पीडन पनि एक चर्को र प्रमुख समस्या थियो, जुन अद्यावधि छँदै छ । एकल जातीय र एकल सांस्कृतिक वर्चस्वको खिलाफमा जे जति कविता लेखिरहेको थिएँ, मलाई लाग्थ्यो त्यसले सोचेजस्तो काम गरिरहेको थिएन । अथवा त्यसले पार्ने प्रभाव एकदमै कमजोर थियो । किनभने जसको लागि भनेर कविता लेखिन्थ्यो, त्यो त्यहाँसम्म पुग्दैनथ्यो । पुगे पनि त्यो भनेजस्तो सम्प्रेष्य हुँदैनथ्यो । यही समस्याका कारण मैले कविताको समानान्तर अर्को बाटो पक्रिन पुगेको हुँ । यसर्थ कि सम्प्रेषणको हिसाबले गीत कविताभन्दा निकै नै सहज र शक्तिशाली हतियार थियो । त्यसैले मैले धेरै ठाउँ, धेरैपटक भनेको पनि छु गीतकारिता मेरो बाध्यताको उपज हो ।र, त्यो गीत मेरो त्यही समानान्तर हतियारको एक कडी थियो । लगभग तीन दशकअगाडि । अर्थात् ०४८ सालको एक अपराह्न । बार एसोसिएसनको त्यो सानो हल । बस् यहीँबाट सुरु हुन्छ अब त्यो गीतको कथा ।मलाई थाहा छ, कथाको नाममा कुनै अतिरञ्जना बाँड्नु हुँदैन । तर, यसको अर्थ यो पनि होइन कि भएका कुराहरू छुट्न पुगोस् । म ढाँट्दिनँ, आरम्भमा जुन हलबाट त्यो सुरु भएको थियो, निःसन्देह त्यो एक सामान्य गीत मात्र थियो, जसलाई दुईचार जना कलाकारले गाएका थिए । तर, जब गीत हलबाहिर निस्कियो त्यो एउटा सामान्य गीत मात्र भएर निस्किएको थिएन । एकाएक निकै ठूलो आयाम लिएर त्यो त्यहाँबाट निस्कियो । गीतले प्रक्षेप गरेका शब्दहरूभन्दा माथि अर्थको निकै अग्लो उचाइका साथ । अझ हलभन्दा पर पुगेर त झन् त्यो बिस्तारै गीतभन्दा बढी विचारको वाहक भएर गुन्जिन थाल्यो । पछि यस्तो हुँदै आयो किरातीहरूका प्रत्येक सामाजिक, राजनीतिक कार्यक्रम र आन्दोलनहरूका सबभन्दा पहिलो मोर्चा त त्यसैको बलमा उठ्न थाल्यो । आत्मप्रशंसा नठानियोस्, कतिपय बहस, शोध र कार्यपत्रहरूमा समेत त्यसले वैचारिक ठाउँ पाउन थाल्यो । यसरी दुईचार जना किराती सांसदहरूको श्रवणसुखबाट सुरु भएको त्यो गीत पूरै किराती समुदायमा समाहित हुन पुग्यो । एउटा ठूलो समुदायको बैचारिक खुराक बन्यो । कालान्तरमा त्यो अधिकांश किराती कलाकारको साझा गीत बन्यो । आज केही अपवादलाई छाडेर त्यस्ता कोही नयाँपुराना किराती कलाकार छैनन्, जसले त्यो गीत नगाएका होऊन् । गीतको तुलनात्मक शक्ति र सामर्थ्यको जुन संकेत मैले माथि गरेको थिएँ, त्यो साँच्ची नै त्यसमा पुष्टि हुन पुगेको थियो ।यति नै खेर मलाई राजकुमार दिक्पालको माथि वर्णित आलेखको एउटा अंश याद भइरहेछ । त्यही गीतले स्थापित गरेको वैचारिक आकर्षणलाई आकलन गरेर हुन सक्छ, उनले मेरो गीत (कारिता) र किराती कलाकारबीचको सम्बन्धलाई जान अञ्जानमा माहुरी र रानो को उपमा प्रयोग गर्न पुगेछन् । लगत्तै, एक अर्को लेखकको खण्डनले त्यसलाई देवत्वकरणसँग दाँज्न पनि भ्याइहालेछ । देवत्वकरणको बारेमा यहाँ बहस नगरूँ । तर, माहुरी र रानोको सम्बन्धबारे भने केही भन्नैपर्छ । एक ैठाउँ वा एउटै चरनमा माहुरीहरूको सयौँ घार राखौँ । प्रत्येक घारका बीसपच्चीस हजार माहुरीहरू सरासर आआफ्नै घार पहिल्याएर फर्किन्छन् । एउटै माहुरी पनि झुक्किएर वा अलमलिएर छिमेकी वा अर्काको घारमा पस्दैनन् । यस्तो कसरी सम्भव हुन्छ ? यस्तो किन हुन्छ भने प्रत्येक घारको प्रत्येक रानीले आआफ्ना माहुरीहरूलाई आकर्षित गर्नका लागि छुट्टाछुट्टै रसायन उत्पादन गर्छन् । छुट्टाछुट्टै बासना फ्याँक्छन् । त्यही रसायन पहिल्याएर हजारौँ माहुरी नअलमलिईकन आआफ्नो घार फर्किन्छन् । यसरी रानोको त्यो रसायन प्रक्रियासँग देवत्वकरणको अन्धता दाँज्नु सही हुँदैन । यी दुई अलगअलग विषय हुन् । बरु रानोको त्यो रसायन प्रक्रिया र मान्छेको वैचारिक आकर्षणबीच भने केही न केही साम्यता अवश्य छ । केवल आफ्नो प्रशंसा मात्रै सुन्ने बानी परेको, तर अर्काको बारेमा कसैले एक शब्द खर्चेको सुन्दा पनि तनाव हुने मानिसका निम्ति यो विषय अपच हुन सक्छ ।त्यही आकर्षण र सद्भावले बिस्तारै त्यो गीतको कथाले अर्कै मोड लिन थालेको थियो । धेरैको सुझाव थियो, रेडियो नेपालमा रेकर्ड गरेर त्यसलाई अझ सर्वव्यापी बनाऊँ । झन् सर्वग्राही बनाऊँ । सुझाव र सकारात्मक दबाबका कारण सोच पनि त्यस्तै बन्यो । रेकर्डका लागि रेडियो नेपालमा डेट माग्नुपर्थ्यो, मागियो । रेडियो नेपाल त्यतिखेरको एक मात्र निर्विकल्प सञ्चार शक्ति वा राज्यको एकमना सांस्कृतिक संयन्त्र थियो । रेकर्ड गर्नुअगाडि नै पास गरिसक्नुपर्ने नियम हुनाले गीत अग्रिम बुझाउनुपर्ने हुन्थ्यो । त्यसका लागि त्यहाँ एउटा अनौपचारिक सेन्सर बोर्डजस्तो हुन्थ्यो । अथवा बोर्डको नाममा एउटा खास संस्थापकीय धारणा र तजबिजले ग्रस्त एक दुई सदस्य हुन्थे । रेकर्डिङको मिति नजिक आइसकेको थियो । तर, अचानक गीत अस्वीकृत भएको संकेत आयो । कुरा बुझ्न सेन्सर बोर्ड खोज्दै गएँ । कुर्सीमा एक जना त्यतिखेरका ख्यातिप्राप्त गजलकार बोर्डको गुरुत्तम भारी थामेर बसिरहेका भेटिए ।सोधेँ, मेरो गीत के भो ?ख्यातिप्राप्त बोर्डले भन्यो, तपाईंको गीत अस्वीकृत भयो ।फेरि सोधेँ, किन ?जवाफ आयो, केही शब्दहरू आपत्तिजनक छन् ।बिनाकुनै बहस मैले अन्तिम प्रश्न गरेँ, खोइ मेरो गीत फिर्ता दिनोस् । म बुझ्न चाहन्छु, त्यहाँ कुनकुन शब्दहरू आपत्तिजनक छन् ?एक सदस्यीय बोर्डले गीतको हस्तलिखित पाना फिर्ता दियो । सर्सर्ती हेरेँ । त्यसमा प्रयुक्त भूमिपुत्र, भष्मे खोरिया आदि शब्दहरूमा रातो रेजा लागेको थियो ।यसरी त्यो गीतको कथाले अर्कै मोड त लिँदै थियो । तर, साथसाथै त्योसँग जोडिएर आउने संकटको घडी पनि त्यहीँबाट सुरु हुन पुगेको थियो । पहिलो जनआन्दोलनको ऐतिहासिक धक्काले निरंकुश पञ्चायत ब्यवस्था ढलिसकेको थियो । प्रजातन्त्र पुनर्बहाली भइसकेको थियो । अनेक बागी विचार र प्रतिबन्धित सृजनाहरूले फुकुवा पाइसकेका थिए । तर, त्यही खुला र प्रजातान्त्रिक देशले मेरो गीतमाथि संकटकाल लगाएको थियो । यसरी प्रजातान्त्रिक भनिने तथाकथित व्यवस्थामा पनि मेराजस्ता केही मुक्तिकामी विचार अस्वीकृत हुन्थे । तर, मैले हार खाइनँ । अस्वीकृत गीत बोकेर म सरासर रेडियो डाइरेक्टरको कक्षमा गएँ । मलाई जहाँसम्म लाग्छ, त्यतिखेर डाइरेक्टर शैलेन्द्रराज शर्मा थिए । रातो रेजा लागेको गीतको पाना जस्ताको तस्तै उनको हातमा थमाउँदै मैले भनेँ, ल भन्नुस् यी शब्दहरू के कारणले आपत्तिजनक भए ? के यिनीहरू गैरनेपाली शब्द हुन् ?मैले अझै थपेँ, यदि यो गीत कुनै कुत्सित पूर्वाग्रहवश अस्वीकृत ठहराइन्छ भने म सर्वोच्च अदालतको ढोका ढकढक्याउन बाध्य हुनेछु ।मेरो कुराले के प्रभाव पार्यो कुन्नि, सेन्सरको कुनै दुहाई नदिई भोलिपल्ट सहजताका साथ रेकर्डिङको अवसर प्राप्त भयो । यो सम्भवतः ५०५१ सालतिरको कुरा हो । त्यसपछि रेडियो नेपालबाट केही समय त्यो गीत निर्बाध रूपले बज्यो, बजिरह्यो । कति महिना वा वर्षपछि हो मलाई हेक्का छैन, एक दिन अचानक नेपथ्य ब्यान्डका गायक तथा अभियन्ता भाइ अमृत गुरुङको फोन आयो, दाइ, एउटा नयाँ खालको राष्ट्रिय गीत रेडियो नेपालले प्रसारण गरिरहेको सुनेँ । त्यो तपाईंको गीत रहेछ । नेपाल टेलिभिजनका लागि छायांकन गर्दा कसो होला अमृत गुरुङको शब्द ठ्याक्कै यही थियो कि थिएन मलाई त्यो पनि हेक्का छैन । तर, उनको आशय भने ठ्याक्कै यही थियो । उनी त्यतिखेर केही समयका लागि नेपाल टेलिभिजनमा आबद्ध हुन पुगेका थिए र केही राम्रा र अर्थपूर्ण राष्ट्रिय गीतहरूको निर्माणमा जुटेका थिए । पछि उनकै सक्रियता र परिकल्पनामा त्यो गीत नेपाल टेलिभिजनको स्टुडियोमा छायांकन हुन पुगेको थियो । र, धेरैचोटि मेरा आफ्नै आँखालाई समेत उनको त्यो सत्प्रयास हेर्ने अवसर प्राप्त भएको थियो । यो घटना त्यो संकटग्रस्त गीतको कथामा जोडिन आइपुगेको एक सुखद मोड थियो ।२०५४ सालमा पूर्वमा खम्बुवान राष्ट्रिय मुक्ति मोर्चा (खरामुमो) सशस्त्र विद्रोहका लागि भूमिगत भयो । तत्कालीन राज्य र विरोधी तप्काको भाषामा जंगल पस्यो । भोजपुर जिल्लाको दिङ्ला र गोगनेस्थित दुइटा संस्कृत विद्यालयमाथि भौतिक कारबाही गरेर सुरु भएको त्यो विद्रोहको मूल उद्देश्य विद्यमान जातीय विभेद र उत्पीडनकै निर्मूलीकरण थियो । दुई, सवा दुई सय वर्ष पुरानो एकल नश्लीय र केन्द्रीकृत राज्य प्रणालीको चरित्रमाथिको सशस्त्र जेहाद थियो त्यो । उता त्योभन्दा अगाडि पश्चिम नेपालबाट सुरु भएको माओवादी जनयुद्ध ले देशव्यापी प्रभाव जमाइरहेको थियो । राज्यसत्ताको आँखामा यी दुवै घोर आतंककारी थिए । देश गृहयुद्धको विकराल चपेटामा फसिरहेको थियो ।यही बेला, मैलेसमेत थाहै नपाई रेडियोमा बजिरहेको त्यो गीतलाई टपक्क टिपेर खरामुमोले आफ्नो अघोषित राष्ट्रिय गीत बनाएछ । उसका कार्यकर्ताहरूले पूर्वी पहाडका विद्यालयहरूमा त्यतिखेरको श्रीमान् गम्भीर भन्ने राष्ट्रिय गीतलाई हटाएर त्यो गीत गाउन लगाउन थालेछन् । यहाँसम्म कि उनीहरूले आफ्ना हरेक कार्यक्रम र कारबाहीमा समेत त्यही गीत प्रयोग गर्न थालेछन् ।नेपालमा खासखास विचारसँग आवद्ध, पार्टी निकट र आन्दोलनसँग जोडिएका त्यस्ता धेरै सामयिक गीतसंगीतहरू अवश्य छन् । तिनीहरूले समयसमयमा जनमानसलाई जागृत गर्ने, जनलहर परिचालन गर्ने कामहरू पनि गरेका छन् । म आफैँले पनि त्यस्ता कैयौँ गीत गाएर आफ्नो युवाकाललाई ऊर्जावान बनाएकै हुँ । आमा दिदी बहिनी हो, बसाइँ हिँड्नेको ताँतीले, एक युगमा एक दिन एकचोटि आउँछ, गाउँगाउँबाट उठ जस्ता अनेक गीत मेरा युवाकालका उत्प्रेरक गीत अवश्य थिए । तर, मिहिन ढंगले नेपालको सामाजिक संरचना र त्यसको विशिष्टता बुझेर त्यसभित्र विद्यमान जातीय उत्पीडनलाई उजागर गर्ने गीत त्यतिबेलासम्म सायद थिएन । यसर्थ कि नेपालको वर्गभेद र यहाँको वर्गीय संरचना आफैँमा विशिष्ट छ, यो प्रत्क्षतः वर्णाश्रम व्यवस्था र जातीय संरचनाको जगमा उभिएको छ भन्ने कुरा उनीहरू स्वीकार गर्दैनथे । मैले त्यही अदेखा आयाम र सृजनात्मक अभावलाई पूरा गर्ने सानो कोसिस गरेको थिएँ त्यो गीतमा । नेपालको आन्तरिक राष्ट्रियता सबल नबनी देश नबन्ने वैचारिक सचेतताका साथ नै मैले त्यसमा जातीय मुक्तिको संकेत गरेको थिएँ ।माथि पहिचानको विषयमा पनि थोरै प्रसंग उठिसकेको छ । मुक्ति र स्वाधीनताका राष्ट्रियअन्तर्राष्ट्रिय आन्दोलनको इतिहासलाई एक छिन थाती राखेर केवल शब्दको बजारीकरणलाई मात्र ध्यान दिने हो भने यो (पहिचान) नेपालका लागि नयाँ भाष्य हो । यो खासगरी दसवर्षे जनयुद्ध ले उत्खनन गरेको सबैखाले मुक्तिको आलोकमा दोस्रो जनआन्दोलनपछि झुल्किएको नयाँ शब्दावली हो । तर, मैले तीन दशकअगाडि जुन गीत तयार पारेको थिएँ, त्यो अहिले प्रचलित पहिचानजनित हल्लाका लागि थिएन । त्यो एउटा खास वैचारिक आधार र खास दर्शनको जगमा लेखिएको एक खास मुक्तिको संखघोष थियो । मलाई यसो भन्दा खुसी लाग्छ कि म अहिले पनि कुनै स्वघोषित पहिचानवादी सर्जक नभएर एक सचेत जातीय र राष्ट्रिय मुक्तिवादी लेखक हुँ । प्रकारान्तरले म अवश्य पहिचानवादी लेखक पनि हुँला तर समूल जातीय मुक्तिको सैद्धान्तिक धुरी भत्काएर होइन । किनभने मलाई लाग्दैन कि नेपालमा प्रचलित पहिचानको दिग्भ्रमित कसरतबाट मेरो जातिलाई मुक्ति प्राप्त हुनेछ । मैले त चाहेको समुल मुक्ति हो, जो खास वैचारिक बलबाट अनुप्राणित छ । नेपालको पहिचानवादी कसरत ठीक यहीँनेर चुकेको छ । त्यो मुक्तिको सैद्धान्तिक लिकबाट उछिट्टिएर फेसन र हल्लाको बजारमा छरिन पुगेको छ ।यही सन्दर्भमा भनिहालूँ । केहीकेही पहिचानको ठेक्कापट्टा चलाउने लेखकहरू, जो पहिचान लेखनको सुरुआत आफैँबाट भएको चर्चा गर्छन्, तिनीहरूलाई लाग्छ कि म एक भूतपूर्व पहिचानवादी लेखक हुँ । तर, तिनलाई हेक्का छैन, जो पहिचानको दिग्भ्रमित हौवा फैलाएर सम्मानित हुने सर्तमा कहिल्यै पहिचानवादी भएन ऊ कसरी भूतपूर्व पहिचानवादी हुन्छ ? पहिचानवादीहरूले आफैँलाई प्रश्न गर्नुपर्छ, नेपालको पहिचानवादी कसरत सांस्कृतिक कसरत मात्रै हो कि राजनीतिक पनि हो ? यदि सांस्कृतिक मात्रै हो भने वर्षमा एकचोटि वेशभूषासहित टुँडिखेलमा साकेला नाच्दा पुगी नै हाल्छ । होइन राजनीतिक पनि हो भने फेरि मुक्तिको वैचारिक दिग्भ्रमता किन ? र, अर्को कुरा पहिचानको लडाइँ खास कसको लागि हो ? त्यो उत्पीडित वर्गका लागि मात्रै हो कि उत्पीडकका लागि पनि हो ? यदि सबैका लागि हो भने त्यो खिया परेको भाष्यको हतियार उध्याइरहनु किन ? संविधानमै खस आर्य जातिको पहिचान सूचीकृत भइसकेपछि पहिचानको लक्षित मुद्दा र नारा नै प्रदूषित भइसकेको अनुभूति हुँदैन र ?एक सशस्त्र विद्रोही शक्तिले त्यो गीतलाई आफ्नो राष्ट्रिय गीत बनाएको खबर सुनेपछि मलाई लाग्यो, बल्ल त्यसले आफूले परिकल्पना गरेको दुनियाँ भेटेछ । रेडियोमा बज्दा त्यसले व्यापक बजार त पाएको थियो । तर, त्यसले उचालेको वैचारिक धर्मिताको खोज बजार थिएन, कुनै लक्षित विचारको केन्द्र थियो । कतै हराएको बालकले अचानक आमाको काख पाएजस्तै त्यसले आफूले खोजिरहेको काख पाएको थियो । किराती समुदायबाट सुरु भएको त्यो सामान्य गीतले अब बल्ल स्कुलका विद्यार्थीहरूको ओठ पाएको थियो । विद्रोही लडाकुहरूका लागि विचार निर्माणको काम गरिरहेको थियो । शान्तिप्रक्रिया पछाडि मलाई कत्ति लडाकुहरूले भेटेर भनेका थिए, हामी त्यही गीत सुनेर क्रान्तिमा होमिन प्रेरित भएका हौँ । यसरी कुनै सशस्त्र मोर्चाको कार्यक्रमसँग आबद्ध हुने, तिनीहरूको कार्यसूचीकै एक अंग भएर रहने र प्रत्यक्ष जीवनको रूपान्तरणसँगै जोडिने सौभाग्य दुनियाँका कमै रचनाले पाएका होलान्, जुन सौभाग्य त्यो गीतले प्राप्त गरेको थियो ।त्यो घटनाको सूचना बिस्तारै सहरसम्म पनि आइपुग्यो । त्यसपछि बिस्तारै रेडियो नेपालबाट त्यो गीत बजेको सुन्न छाडियो । नेपाल टेलिभिजन वा अरू कुनै पनि सञ्चारगृह, जहाँजहाँबाट त्यो गीत प्रसारण हुने गर्थ्यो, सबैबाट क्रमशः त्यसको नाम निसाना हट्दै जान थाल्यो । मैले कतै त्यसको विषयमा खोजीनिती गरिनँ पनि । एकैचोटि ५६५७ सालतिर उनै राजकुमार दिक्पालले मलाई खुसुक्क सूचना दिए, त्यो गीत खरामुमोले राष्ट्रिय गीत बनाएपछि प्रतिबन्धित भएको छ । राजकुमारलाई त्यो गुह्य कुरा यसकारणले थाहा थियो कि उनी केही समय धनकुटा क्षेत्रीय रेडियो स्टेसनको सूचना संकायमा कार्यरत थिए ।यसरी फेरि अर्कोचोटि त्यो गीतमाथि संकटकाल लागेको थियो । एक प्रजातान्त्रिक देशमा एउटा मुक्तिकामी विचार प्रतिबन्धमा परेको थियो ।यो, त्यो गीतको कथामा आइलागेको अर्को अलग मोड थियो ।कथा हो । सानातिना घटना जोड्नैपर्छ । तब न बुनिन्छ कथा ५७ साल । पूरै देशमा राजनीतिक संकट चर्किरहेको थियो । माओवादी र तत्कालीन सरकारबीच वार्ता हुँदैटुट्दै गइरहेको थियो । यता माओवादी र खरामुमोबीच पनि एकताको प्रयास भइरहेको थियो । ५८ जेठ १९ को दरबार हत्याकाण्डपछि त झन् सत्ताको बागडोर ज्ञानेन्द्रको हातमा पुग्यो । सबैखाले राजनीतिक गतिविधि र विचारमाथि अंकुश लाग्न थाल्यो । भेला, सम्मेलनमाथि निगरानी बढ्यो । वाक् स्वतन्त्रता धरापमा पर्यो । जताततै सुरक्षाकर्मीहरूको खानतलासी बढ्यो ।यस्तै बेला पूर्वबाट निर्देशन आयो । काठमाडौंबाट मेरो सम्पादकत्वमा खरामुमोको मुखपत्र छाप्नुपर्ने भयो । म उतिबेला काठमाडौंमै रहेर पनि खरामुमोको अघोषित सहयोगीशुभचिन्तक थिएँ । युद्धका अनेक प्रकाशन सामग्रीहरू र जनकारबाहीका सचित्र क्रियाकलाप उतैबाट आउँथे । इन्टरनेटको जमाना थिएन । सामग्रीहरू बडो जोखिमका साथ कार्यकर्ताले नै जोगाएर ओसारपसार गर्नुपर्थ्यो । मोर्चालाई सघाउ पुर्याउने बाँकी लेखरचनाहरू धरानका सहयोगी कुलचन्द्र राईका साथ काठमाडौंमै जुटाउनुपर्थ्यो । प्रकाशित हुने मुखपत्रको नाम रहने भो नवचोमोलुङ्मा । तर, त्यतिखेर त्यस्ता सामग्रीहरू छाप्ने आँट भएका छापाखाना पाउनै मुस्किल थियो । छाप्नासाथ उठाइहाल्ने सर्तमा बल्लतल्ल पुतलीसडक न्यु प्लाजामा एउटा प्रेस फेला पर्यो । यसरी त्यो नवचोमोलुङ्मा को पहिलो अंकको पहिलो आमुखमा फेरि त्यही प्रतिबन्धित गीत छापियो । फेरि लाग्यो, त्यो तीन पाउको सानो रचना मात्र एउटा गीत थिएन । युद्धमोर्चामा डटिरहेको एउटा जिउँदो लडाकु थियो ।म्याग्जिन आकारको मुखपत्र । पाँच पाँच हजार प्रति । हातमा बोकेको सानो पर्चाले समेत ज्यानै जोखिममा पार्न सक्ने संकटकालमा त्यत्रो सामग्री व्यवस्थापन गर्नु फलामको च्युरा चपाउनु बराबर थियो । प्रेसबाट अनेक जोखिम मोलेर सीधा धरानस्थित सेल्टर पुर्याउनुपर्थ्यो । त्यहाँबाट बल्ल त्यस्तै जोखिमका साथ त्यो उँभो पहाड उक्लिन्थ्यो ।यसरी पहिलो अंक त जसोतसो व्यवस्थापन गरियो तर दोस्रो अंक पठाउने उचित माध्यम नभेटेर आधीभन्दा बेसी पत्रिका प्रेसमै थन्किने अवस्था आयो । प्रेसले राख्न नमान्ने निश्चित थियो । त्यसैले बाँकी सबै सामग्री मैले डेरामै ल्याउनुपर्यो । त्यतिखेर मेरो डेरा डिल्लीबजार चारखाल अड्डाअगाडि थियो । भनिरहनु पर्दैन, कुनै सुइँको पाउनासाथ जतिबेला पनि सेनाले घर छापा मार्न सक्थ्यो । यसबाट बँच्नका लागि जसुले कहिले तिनीहरूलाई टाट्मुनि लहरै राखेर बिछ्याउँथिन्, कहिले पुरानो घरको अँध्यारो ट्वाइलेटको तख्तामा थाक लगाएर लुकाउँथिन । कैयौं दिनसम्म तिनको त्यो व्यस्त दैनिकी नै बनेको थियो ।पञ्चायतकालमै पनि गोपालप्रसाद रिमालको आमाको सपना पाठ्यक्रममै पढेको मान्छे म । भूपिको हामी, काइँलाको मातेको मान्छेको भाषण पढेर उहिले नै कलेजको परीक्षा दिएको मान्छे । तर, आफ्नै एउटा गीतमाथि लागेको पटकपटकको संकटकाल आफ्नै आँखाले भोग्दा आफैँ बाँचेको त्यो समय र व्यवस्थाप्रति म यतिखेर सशंकित हुन्छु । त्योभन्दा अझ बढी सहज र सहकालमा पाउलिएका बेर्नाहरूले सम्पूर्ण आकाश थामेको चमत्कार देखेर अवाक बन्छु । आज पनि जसै म त्यो गीत सम्झिन्छु, सुविधाकालका सारा हल्ला र भुइँफुट्टा दाबीभन्दा संकटकालको त्यो एक पलबाट म बढी रोमाञ्चित हुन्छु ।आउनुस्, अब भने कथाको अन्तिम परिच्छेदतिर जाऊँ । एकता प्रक्रियापछि खरामुमो माओवादी बनिसकेको थियो । यसपछाडि शान्तिप्रक्रियामार्फत माओवादी सार्वजनिक भयो । एउटा महत्त्वपूर्ण कुरा के भने खरामुमोसँगको एकतापछि माओवादीले ६० सालतिरै विभिन्न जातीय मुक्ति मोर्चाहरूलाई निसर्त रूपले अंगीकार गरेको थियो । त्यसैमध्येको एउटा थियो किराती राष्ट्रिय मुक्ति मोर्चा (किरामुमो) । म त्यसको एक अनुमोदित संस्थापक सल्लाहकार थिएँ ।६३ सालमा त्यही किराती राष्ट्रिय मुक्ति मोर्चाको पहिलो एकता सम्मेलन धरानमा भव्य रूपले हुन गयो । धरान पब्लिक हाई स्कुलको प्रांगणमा दसौं हजार मान्छेको उपस्थितिमा फेरि अर्कोपटक किरामुमोले त्यो गीतलाई आफ्नो राष्ट्रिय गीत घोषणा गर्यो । त्यो किरामुमोको पहिलो र आधिकारिक घोषणा थियो । त्यो गीत त्यति नै हजार मान्छेको अगाडि फेरि त्यहाँ एकपटक गुञ्जायमान भयो । यसरी बार एसोसिएसनको सानो हलबाट, थोरै किरातीहरूको साक्षबाट सुरु भएको त्यो गीत अब सबै उत्पीडित जाति, वर्ग, लिंग, क्षेत्र र समुदायको हुन पुगेको थियो ।त्यहाँ माओवादी नेताहरूसँगै स्टेजमा मलाई देखेर भोलिपल्ट धरानका पत्रकारहरूले सोधे, तपाईं कहिलेदेखि माओवादी बन्नुभयो ? जवाफमा मैले भनें, म माओवादी बनेको होइन, माओवादी मजस्तो बनेको हो ।कसरी ? उनीहरूले फेरि सोधे ।भनेँ, किनभने २०४८ सालदेखि मैले मेरा सृजनाहरूमा उठाएको एजेन्डा बल्ल माओवादीले आफ्नो बनाएको छ । सञ्चारजगत्, विरोधी कित्ता वा संस्थापन विचार सबको नजरमा माओवादी बन्नु पनि एउटा ठूलै अपराध गर्नुजस्तो ठानिने त्यतिखेरको समयमा मलाई त्यस्तो प्रश्न गरिएको थियो । मलाई लाग्छ, म माओवादी बन्नुनबन्नुभन्दा पनि मेरो उत्तरले त्यतिबेला जे भन्न खोजेको थियो त्यो सायद विशेष अर्थपुर्ण थियो ।अब, यतिखेर त्यो खरामुमो छैन । त्यही रूपको माओवादी छैन । त्यहीअनुसारको किरामुमो पनि छैन । तर, कहीं न कहीं त्यो गीत अझै छ । र, त्यो गीत छिट्टै मर्नेवाला पनि छैन । किनभने त्यसले देखेको सपना अझै पूरा भएको छैन । सायद लेख्नुपर्ने त्यसको कथा अझै बाँकी छ ।र, नलेखे पनि हुने यत्ति कथाचैँ अब लेखिसकिएको छ ।"
युट्युबमा को के हो ?,"योलेख ध्रुव राठीको बारेमा होइन तर उनीबाटै सुरु गर्छु र अन्त्य पनि उनमै हुनेछ । युट्युब हेर्नेलाई ध्रुव को हुन् पक्कै थाहा होला । तर, यो मिडियामा जुन प्रकारका सामग्री बढी हेर्ने बानी हामीलाई पर्दै गएको छ, त्यसले हामीमध्ये धेरैले उनलाई नचिन्न सक्ने सम्भावना प्रचुर छ र यो अस्वाभाविक होइन ।युट्युबमा सराहनीय काम गर्दै आएका ध्रुवसँग भारतकै वरिष्ठ पत्रकार एवम् म्यागसेसे पुरस्कार विजेता रवीश कुमारले एनडीटीभीको अन्तर्वार्तामा सोधेका छन्, तपाईं आफूलाई पत्रकार, मिडियापर्सन वा केका रूपमा देख्नुहुन्छ ? (के भनेर चिनाउनुहुन्छ ?) ध्रुवको जवाफ, म आफूलाई युट्युबरका रूपमा पहिले देख्छु । एक आर्टिस्ट मान्छु आफूलाई । किनभने मलाई भिडियो बनाउन मन पर्छ । यो फरक कुरा हो कि मेरा भिडियो त्यो क्षेत्रका बारेमा हुन्छन् जुन पत्रकारिता वा एक्टिभिजमसँग सम्बन्धित छन् । तर, यत्तिको भरमा म आफूलाई पत्रकार भन्न सक्दिनँ, मेरो योग्यता नै छैन । योग्यताको कुरामा रवीश ध्रुवसँग सहमत हुँदैनन् । योग्यता के हो र ? तपाईं तथ्यको पछि जति दगुर्दै जानुहुन्छ त्यही नै (पत्रकारको) योग्यता हो, रवीशको भनाइ । यी दुईको संवादमा मलाई दुइटा चीज खुब मन परे । एक, ध्रुवले आफूलाई सगर्व युट्युबर भनेको कुरा । दोस्रो, तथ्यको पछि दौडिने कुरा । यी भनाइले उनीहरू आफ्नो पेसाप्रति कति इमानदार छन् र आफ्नो माध्यम (युट्युब, टेलिभिजन, रेडियो आदि) लाई कति आदर गर्छन् भन्ने झल्काउँछ । तिनै दुई वचनलाई आधार मानेर यो पनि भन्न सकिएला, जो आफ्नो पेसा र माध्यमप्रति इमानदार हुँदैन वा त्यसको श्रद्धा गर्दैन उसले आफू जे होइन त्यही हुँ भन्दै हिँड्छ । आफू जे हो त्यो स्विकार्दैन र आफूले जे गर्नुपर्ने हो त्योभन्दा फरक काम गर्छ । जस्तै, हामीले देख्दै आएका छौं नि कतिपय युट्युबरहरू आफूलाई पत्रकार बताइहिँड्छन् तर तथ्य होइन क्रन्दन, सनसनी र भ्युजको पछि आँखा चिम्लेर दौडिन्छन् । मलाई अचम्म लाग्ने कुराचाहिँ उनीहरू युट्युबकै लागि भनेर दिनरात खटिन्छन् तर त्यही युट्युब, आफ्नो सानदार माध्यमप्रति गर्व गरेर म युट्युबर हुँ भन्न हिचकिचाउँछन् । हामी छेउछाउका अधिकांश युट्युबर आफूलाई कन्टेन्ट क्रिएटर, भ्लगर, आर्टिस्ट, पत्रकार, गेमर, कमेडियन, मिडिया पर्सनलगायत केके नामले चिनाइरहेका हुन्छन् । युट्युबभित्र छिरेर जेसुकै गरे पनि सर्वप्रथम उनीहरू युट्युबर हुनुपर्ने हो र त्यसपछि बाँकी । तर, तिनलाई युट्युबरको सट्टा बाँकी नाउँले चिनिन बढी मजा लाग्दो रहेछ, ठीकै छ त्यो पनि । पुडिपाई, जेफ्री स्टार, लीली सिंहदेखि, आशिष चञ्चलानी, सन्दीप महेश्वरी, ब्रेन्ट रिभेरा र हाम्रै जेम्स श्रेष्ठहरूले युट्युबमा जेजे काम गरे पनि इन्टरनेटमा खोजी गर्दा यिनलाई युट्युबरका रूपमा भेटिन्छ । यिनीहरू हुन् नै त्यही । युट्युबर हुनु तिनका लागि इज्जतिलो कुरा पनि होला । युट्युबर शब्द शब्दकोशमा समावेश भइसकेको छ । क्याम्ब्रिज शब्दकोशका अनुसार, युट्युबका लागि भिडियो बनाउने र भिडियोमा देखिने व्यक्ति युट्युबर हो । युट्युबमा अहिले जम्मा ३१ मिलियनवटा च्यानल रहेछन् । सबै च्यानलधनी युट्युबर होइनन् भन्ने त बताउनै नपर्ला । त्यसमा पनि अन्तर्वार्ता लिने, रिपोर्ट वा सूचना सामग्री बनाउने, लाइभ प्रसारण गर्नेहरू सबै पत्रकार होइनन् । रेडियो, टीभीमै पनि यी काम गर्नासाथ मान्छे पत्रकार भइहाल्दैन । रवीशकै भनाइ फेरि दोहोर्याउँदा पत्रकार हुन ऊ कम्तीमा तथ्यको पछि दौडेको छछैन भन्ने कुराले अर्थ राख्छ । योसँगै बाँकी योग्यता पनि चाहिएलान् । नत्र भए ऊ पित पत्रकार बन्ला । आफ्नो मिडियाप्रति अनुगृहीत भएर वा उनकै अनुसार पत्रकार कहलिन योग्य नलागेर ध्रुवले आफूलाई युट्युबर बताएका होलान् । तर, उनी जुन प्रकारले तथ्यको खोजी गर्छन्, विज्ञका राय बुझेर र स्वअध्ययनपश्चात् विविध राजनीतिक, सामाजिक आदि विषयवस्तुबारे शालीन ढंगले जानकारी दिँदै आफ्ना धारणा राख्छन् वा टिप्पणी गर्छन्, उनलाई पत्रकार भन्न कसैले आनाकानी गर्दैन । मूलधार भनिने रेडियो, टीभी, पत्रपत्रिकामा आबद्ध नभएरै र घरझगडा, दुःखपीडा, कलह, अभद्रता र क्रन्दनहरू एक्सपोज नगरीकनै उनी इज्जतिला पत्रकार भएका छन् ।तर, कस्तो विडम्बना रातारात फिल्डमै पुगेर ब्रेकिङ न्युज दिने, पीडित, पीडक र रमितेहरूसँग प्रत्यक्ष कुराकुरानी गर्ने र मर्का परेकालाई सहयोग समेत जुटाइदिन सक्नेहरूले भने आफूलाई पत्रकार हुँ भनेर दाबी गरिरहँदा एकथरी समाज ए हो ? को शैलीमा खिसी गरिरहेको छ । उता ध्रुवहरूले चाहिँ म पत्रकारै होइन भन्दासमेत रवीशहरू किन नहुनु को भावमा प्रस्तुत भइदिन्छन् । यस्तो लाग्छ, नयाँ माध्यमले मान्छेको पहिचानलाई गोलमटोल पारेर सबैलाई के हो, के होइनमा अल्झाइदिएको छ । जतिसुकै गोलमाल भए पनि पत्रकार पहिल्याउन खासै गाह्रो भने छैन । त्यो मानिस जो समाचार वा अन्य सान्दर्भिक सूचना संकलन गर्छ, तीबारे लेख्छ, तस्बिर खिच्छ, समाचार सम्पादन वा त्यसमा टिप्पणी गर्छ, उही पत्रकार हो । यो शास्त्रीय परिभाषालाई छोडेर अहिलेको परिप्रेक्ष्यअनुसार भन्दाचाहिँ फाल्तुको होहल्ला नगरी, अचाक्ली विरही नबनीकन, शान्त र संयम पाराले सूचना, समाचार वा टिप्पणीहरू प्रस्तुत गर्ने, झूटाभ्रामक तथ्यविरुद्ध फ्याक्ट चेक गर्ने, मान्छे र परिस्थितिको संवेदनशीलताअनुरूप प्रश्न राख्ने र मोटामोटी रूपमा यिनै काम गरेमार्फत गुजारा टार्ने मानिस पत्रकार हो । मैले बुझेअनुसार कसले कुन माध्यमबाट पत्रकारिता गरेको छ भन्ने कुराले ऊ असली पत्रकार हो कि होइन भन्ने कुराको निर्धारण पटक्कै गर्दैन । चाहे रेडियो, टीभी, पत्रिका होस् वा युट्युब, ट्वीटर, फेसबुक वा टिकटक, जुन कुनै माध्यमबाट पत्रकारिता गर्न सकिन्छ र जुन कुनै माध्यम प्रयोग गरेर पत्रकार बन्न सकिन्छ । अझै भन्नुपर्दा, पत्रकारिता यस्तो क्षेत्र हो जहाँ नयाँ र आधुनिक माध्यमको निकै सराहना र बरोबर प्रयोग हुन्छ चाहे त्यो माध्यम अरू नै कुनै क्षेत्र वा प्रयोजनका लागि निर्माण भएको किन होस् तसर्थ, युट्युबबाट सही सूचना सम्प्रेषण गर्ने काम हुन्छ भने सो काम गर्ने व्यक्तिलाई पत्रकार मान्न कुनै अप्ठ्यारो मान्नु पर्दैन, मानिँदैन । उसले खुबै भलाद्मी भएर आफूलाई युट्युबर हुँ भने पनि दुनियाँले नै उसलाई तँ पत्रकारै होस् भनिदिन्छ । तर, हाम्रो सन्दर्भमा कुरा गर्ने हो भनेचाहिँ यहाँ रमाइलो चलिरहेको देख्छु म । युट्युबका लागि खटिने एउटा समूहले आफूलाई पत्रकार बताउँदा पत्रकार जमात खितखित हाँसिरहेका छन् भने तिनले आफूलाई युट्युबर बताउँदा युट्युबरहरू नै लाजमर्दो मानेर आफूलाई अर्थोकै नामले चिनाउन थालेका छन् । आँडेपाँडे भिडियो बनाएर वा त्यसमार्फत झूट, भ्रम, अश्लीलता, अन्धविश्वास, गालीगलौज, अवैज्ञानिक र अर्थसत्य कुरा फैलाउनेहरू युट्युबका पित पत्रकार वा हाउडेहरू हुन् । मूलधारका मिडियाले बेवास्ता गरेका कतिपय मुद्दा तिनले उठाउन खोजेजस्तो गरे पनि र मूलधारवाला मिडियाले इच्छा नगरेको ठाउँमा उनीहरू फुर्तिलो भएर पुगे पनि तिनले विषयवस्तुमाथि गर्ने ज्यादती र विषयवस्तुप्रतिको तिनको असंवेदनशीलता पत्रकारिताको दृष्टिमा अक्षम्य खालको हुँदै आएको छ । र, सबैभन्दा डरमर्दो कुरा, जुन हिसाबमा यस्ता भ्रामक कन्टेन्ट खतप हुने गरेका छन्, यसले युट्युबमा पित पत्रकारिता र भ्रमकारिता मूलधार बन्ने खतरा बढेको देखाउँछ । यो नौजवान मिडियामा जथाभावी गर्नेको संख्या सायद बढी भएर वा जथाभावी भिडियोहरू चाँडो अनि धेरै मात्रामा बिक्ने भएकाले होला केही जेन्युइन युट्युबरहरू आफूलाई युट्युबर बताउन हिचकिचाउनुपर्ने अवस्था आइपुगेको छ । हामीकहाँ युट्युब जति धेरै लोकप्रिय हुँदै छ, उति बदनाम पनि । मैले युट्युबमा च्यानल खोलेर भिडियोसम्बन्धी काम गर्न लागेकोबारे साथीभाइलाई बताउँदा सबैले एउटै प्रतिक्रिया दिए, ए, तिमी पनि अब युट्युबे बन्ने ? ओहो युट्युबरहरू कति छिट्टै युट्युबे बनिसके नेपालमा तिनले राम्रो काम गरिदिएका भए युट्युबु बन्थे, सायद । हाम्रो माया गर्ने र खिस्याउने तरिकै मिठो तर, अझै पनि माया पाउन ढिलो भएको छैन । तसर्थ, जेन्युइन युट्युबरहरू जुझारु हुन आवश्यक छ अब । यतिबिघ्न जुझारु कि ध्रुवले झैं तिनले आफूलाई युट्युबर हुँ भनिरहँदा रवीशहरू लोभिएर होइन तिमी पत्रकारै हौ भन्न सकून् । यस्तो जुझारु कि युट्युबरलाई आफ्नो मान्न सम्बन्धित क्षेत्र लालायित होस् ।"
टिकटकका महिला कन्टेन्ट,"पितृसत्तात्मक सोचको पुनरुत्पादनकमेडीका नाउँमा महिलालाई उडाउने, तिनको मानहानि गर्ने, दुईअर्थी संवाद बोल्नेजस्ता सस्ता शैली समग्र मनोरञ्जन क्षेत्रले अंगकृत गर्दै आएको छ । टिकटकले पनि त्यसको सिको गरेको छ । अझ, धेरैजसो टिकटकरले त फिल्म, टेलिफिल्म, कार्यक्रमहरूकै भिडियो क्लिप, संवाद र संगीतमा लिप सिंक गर्ने गर्छन् । तीमध्ये कतिपय कन्टेन्ट महिलाको हकमा भद्दा र अपमाजनक हुन्छन् । जस्ट फर फन लेख्दैमा यस्ता भिडियो फन वा मनोरञ्जनको विषय कसरी बन्न सक्छन् कुनै विषयलाई ठट्टा बनाउनु भनेको त्यसको गम्भीरतालाई बेवास्ता गर्दै संवेदनशीलता घटाउनु हो । श्रीमतीबाहेक अन्य सम्बन्धलाई लिएर यो स्तरको ठट्टाहरू भएको देखिँदैन । श्रीमतीलाई किन यतिबिघ्न मजाकको विषय बनाइएको ? ऊदेखि डर नभएर, उसको फुर्ती नपचेर वा उसलाई जोकर, शासक, निरीह, सहायक, खलनायक वा कनिष्ठ ठानेर ? यहाँ पनि दोष ती भिडियो बनाउनेहरूको होइन, उनीहरू त पितृसत्तात्मक समाजका नमुना वा प्रोडक्ट मात्रै हुन्, जसले सानैदेखि त्यस्तै भएको देखे, त्यही सिके र त्यही गरे । अनि, अहिले टिकटकको माध्यमबाट त्यसैलाई बढाउँदै लगिरहेका छन् । अब यिनै कुरा ससाना नानीबाबुले पनि सिक्छन् र अर्को पुस्ता पनि पितृसत्तावादी भएर निस्किन्छ । दोष हाम्रो सांस्कृतिक संरचनाको हो, जसले यो पितृसत्तावादी चेतलाई मलजल गर्न हरदम भूमिका खेलेको छ । मेकअप नगरे भूतजस्तो देखिइन्छ भन्नु, आमालाई होच्याउने खालका वाक्यांश प्रयोग गर्नु, धेरै पढेर पनि बाले आमाजस्ती श्रीमती पाए भन्नु, आमाको नम्बर बाले कोरोना भाइरस भनेर सेभ गर्नुलाई कमेडीभिडियोका रूपमा प्रस्तुत गर्दा बालबालिकाको मस्तिष्कमा के छाप पर्ला ? टिकटकमार्फत हामीले बाल दिमागमा पितृसत्तात्मक विचार भरिदिँदै छौं । महिलाहरूको वस्तुकरण गरेर त्यसलाई सामान्यीकरण गर्न हामी टिकटकमार्फत भूमिका खेलिरहेका छौं । यसले वर्षौंदेखिको समानताको आन्दोलन र कार्यक्रमलाई अन्ततः अर्थहीन बनाउँदै लगेको भान हुन्छ । मैले टिकटकमा भएका सारा भिडियो नकारात्मक सन्देश दिने खालका वा ती झुर हुन्छन् भन्ने खोजेकी होइन । न त यसको प्रयोग गर्नुहुन्न भन्ने मेरो मनशाय हो । भारत र अमेरिकामा टिकटकमाथिको प्रतिबन्धलाई मैले सोह्रै आना सही मानेकी छैन । टिकटकमा गुणस्तरीय कन्टेन्टहरू पनि छन् । यसले मनोरञ्जन क्षेत्रमा प्रवेश गर्न चाहनेलाई अवसरसमेत दिइरहेको छ । मेरो भनाइ यति मात्र हो, मनोरञ्जनका नाममा महिलाको अपमान हुने भिडियो नबनाऔं । र, तिनमा बालबालिकालाई त पटक्कै प्रयोग नगरौं । र, टिकटकमार्फत पितृसत्ताको मतियार हुन छोडौं ।"
नातिनीलाई हजुरबाका चिठी,"नारायणमान बिजुक्छें हरिबहादुर श्रेष्ठ नारायणमान राजनीतिको चर्चित नाम हो भने हरिबहादुर साहित्यको । खासमा दुवै एकै मानिस हुन् । नारायणमान बिजुक्छें रोहित नै हरिबहादुर श्रेष्ठ हुन् । उनै हरिबहादुरको पछिल्लो किताब हो हजुरबाका चिठी । संस्थागत विद्यालय संघ (इसान) ले प्रकाशन गरेको किताबमा ३० थान चिठी समावेश छन् । १९ पुस २०७१ देखि ३१ असार २०७६ को समयावधिमा लेखिएका यी चिठीहरू एक हजुरबाले आफ्ना नाति र नातिनीलाई सम्बोधन गरी लेखिएका प्रेमपूर्ण अभिव्यक्ति हुन् । पत्रसाहित्य संसारमै प्रचलनमा छ । केही चिठीहरू वास्तवमै असल साहित्य बन्न पुग्छन् । जस्तो कि अब्राहम लिङ्कनले आफ्नो छोराका शिक्षकलाई लेखेको चिठी वा नेहरूले इन्दिरालाई लेखेको चिठी । गान्धीले हिट्लरलाई लेखेको चिठी होस् या नाइल्स बोरले संयुक्त राष्ट्र सङ्घलाई । आकारमा साना भए पनि यिनले संसारमा ठूलो प्रभाव छोडेर गएका छन् । यसअघि हरिबहादुर श्रेष्ठका जेलका चिठीहरू नामक किताब छापिएको थियो । हरिबहादुरको नयाँ किताबलाई हजुरबाका चिठी नाम दिइए पनि यो एक शिक्षाप्रद संगालो बनेको छ । आज घरघरमा पुस्तान्तर छ । आमाबुबाका कुरा छोराछोरीलाई मन नपर्ने, छोराछोरीका कुरा आमाबुबालाई मन नपर्ने परम्परा हुर्कंदै छ । पहिलेका बालबालिका हजुरबाहजुरआमाका कथा, गीत र लोरी सुन्दै स्वाभाविक प्रकृतिसित हुर्कन्थे । अहिले प्रविधिसित हुर्कन थालेका छन् । बच्चाले आमा शब्द चिन्नुअघि मोबाइल चिनिसकेको हुन्छ । यसका केही फाइदा पनि होलान् । केटाकेटी सानै उमेरदेखि सूचना प्रविधिसित जानकार पनि होलान् । तर, तिनले आफू, आफ्नो जन्मभूमि र माटोलाई भने बिर्सिएका हुन्छन् । हरिबहादुर श्रेष्ठको प्रस्तुत किताबले चाहिँ युवा पुस्तालाई माटो र मुलुक चिन्न अभिप्रेरित गर्छ । यो किताबले नवयुवालाई आफ्नो पहिचान, संस्कृति, परम्परा र रीतिरिवाजलाई जगेर्ना गर्न उत्साह दिन्छ भने मुलुकमा शृङ्खलाबद्ध रूपमा हुर्किरहेको विकृतिप्रति खबरदारी गर्छ । यसो भन्न सकिन्छ, यो पुस्तक विकृत बन्दै गएको वर्तमान नेपाली समाजलाई चियाउने दर्पण हो । किताबमा नेपालमा व्याप्त भ्रष्टाचार, गन्धे राजनीति र क्रूर कूटनीतिप्रति व्यङ्ग्य छ । भारत, अमेरिका, युरोपियन युनियनलगायत नेपालमा चलखेल गर्न पल्किएका विस्तारवादी र साम्राज्यवादी खेमाहरूको नकाबबारे जानकारी दिन खोजिएको छ । साथै जालीझेली, लोभीपापी, कमिसनखोर र अपराधीको दलदलमा फस्दै गएका नेपालका प्रमुख दललाई पनि खबरदारी गर्न खोजिएको छ । कुनीति र कुरीतिका पक्षपातीहरू कोको हुन् भनेर चिनाउन खोजिएको छ । नेपालको राजनीति नेपालभित्रबाट सञ्चालित छैन भन्ने कुरा आजको एउटा बालकले पनि बुझिसकेको छ । एकातिर बाहिरी दबाबको जन्जिर छ अर्कातिर मुलुकभित्रकै डन, दलाल र माफियाको दबदबा छ । यसरी हेर्दा पिँधमा अवस्थित भुइँमान्छेका सपानामाथि दोहोरो रूपमा तुषारापात भएको छ । नेपालमा संघीय लोकतान्त्रिक गणतन्त्रको स्थापना भएको पनि डेढ दशक पुग्न लागिसकेको छ तर जनजीवन त्रस्त र दुरुह बन्दै गएको छ । यहाँको शासन व्यवस्था नै गरिब नेपाली युवालाई विदेशमा लखेट्न उद्यत छ । आज नेपालको ७० लाख जनशक्ति नेपालबाहिर छ । त्यही जमातले पठाएको विप्रेषण डकारेर शासक वर्ग भने मखलेल छ । देशभित्र भएका उद्योगधन्दा र कलकारखाना भने बन्द भएका छन् । परतन्त्रमुखी र परम्परावादी कृषि प्रणाली छ । मुलुकभित्र काम गर्न र बाँच्न खोज्ने युवामा चरम निराशा व्याप्त छ । यस्तो बेला नाति अमर र नातिनी अमृतालाई सम्बोधन गरी चिठी लेखिएजस्तो देखिए पनि यो किताब सूचना र जनचेतनाको पुलिन्दा बनेको छ । मूलतः किताबले देश बिर्सनेलाई देश सम्झाउन खोज्छ । देश नचिन्नेलाई देश चिनाउन खोज्छ । देशलाई धोका दिनेलाई खबरदारी गर्न सिकाउँछ । राष्ट्रियअन्तर्राष्ट्रिय राजनीति, अमेरिकाले क्युबा, इराकलगायतका देशमा गरेका ज्यादती तथा युद्धोन्मादले ग्रस्त ट्रम्प प्रशासनबारे समेत जानकारी दिन्छ । यति मात्र नभएर नयाँ भविष्यको सपना देखेर हुर्कंदै गरेका युवावर्गलाई जागरुक, सचेत र कर्मशील बन्न प्रेरणा दिन्छ । किताबमा प्रयोग भएका चिठीका विषयवस्तु विविध भए पनि मूल रूपमा यिनले राजनीतिको सेरोफेरो समातेका छन् । राजनीति आफैँमा रुखो विषय हो । विषय रुखो भए पनि रोहितको प्रस्तुति रसिलो छ । किताबको भाषा सरल र सहज छ । सिलसिलेवार प्रस्तुतिले पाठकलाई तानिरहन्छ तर भाषामा असङ्ख्य त्रुटि छन् । किताब राम्ररी सम्पादन नगरी हतारमा छापिएजस्तो देखिन्छ ।"
मार्खेजको हुलाक टिकट,"उपसंहारपराकथन१७ अंकसित मेरो विशेष लगाव, अनुराग र अभिरुचि छ । आख्यान लेखनमा १७ अंकसित खेल्न मलाई अत्यन्त मन पर्छ । मेरा अधिकांश रचनाहरूमा सत्रांक कुनैनकुनै रूपमा प्रकट भइहाल्छ । १७ मेरो मनप्रिय अंक हो । केही समयअघिको मात्र कुरा हो । एउटा बुकस्टोरमा मार्क जेड दुयानिलेब्स्कीको अल्ट्रा एक्सपेरिमेन्टल उपन्यास हाउस अफ लिभ्स देखेँ, जुन रिमास्टर्ड फुलकलर एडिसन मा छापिएर आएको रहेछ । लिने भइहालेँ किनभने यो किताबलाई मैले काठमान्डुका लगभग सम्पूर्ण बुकस्टोरहरूमा खोजी गर्दा पनि नपाएर केही काल हत्तु हैरान भएको थिएँ । डिस्काउन्ट गरेर दयालु पसल्नीले मसित किताबको मूल्य मागिन्, १६ सय दिनुभए हुन्छ । मैले फ्याट्ट भनेँ, किन १६ सय ? १७ सय दिन्छु ।१६ सयको किताब मैले १७ सयमा किनिछाडेँ ।तपाईंको उत्सुक मनमा एउटा स्वाभाविक प्रश्न उठ्न सक्छ, १७ सित किन यस्तो अनुराग, मिस्टर नगरकोटी ? मेरो जवाफ पनि अत्यन्त स्वाभाविक नै हुनेछ, किनकि १७ मेरो जन्मांक हो नि त म १७ गते जन्मेको थिएँ, मंसिरमा । बुबा मर्नुभएको थियो १७ मै, वैशाखमा । र, १७ मै मरेका थिए मेरा मनप्रिय लेखक गाब्रियल गार्सिया मार्खेज । १७ अप्रिल २०१४ मा मार्खेजको देह नष्ट भएको थियो, मेक्सिको सिटीमा । मर्नका निम्ति मार्खेजले अरू कुनै तारिख नभटेको हो ? १७ मै मर्नुपर्ने ? हद होती है यार यी त भए १७ का कुरा आउनुस् अब वाग्मती किनारमा अवस्थित पचली भैरव मन्दिरको घाटमा जाऔं, जहाँ हरेक वर्षको अप्रिलमा म पितास्मरण (पितामरण)को पुण्यतिथि सेलिब्रेट गर्छु, बिथ् ज्वन्ट भ्राताश्री एन्ड ब्राह्मण ।मार्खेजको देहान्त भएको केही दिन मात्र भएको थियो । बुबाको श्राद्धउत्सव मनाउन घाटमा जम्मा भएका थियौं । पिण्डदान गर्नुअघि संस्कृतका अब्स्ट्राक्ट श्लोकहरू उच्चारण गर्दै ब्राह्मणले मसित भने, लौ त जजमानजी । कोको मरेका छन् ? पितृहरूलाई सम्झनुस् र उनीहरूको नामोच्चारण गर्नुस् ।मैले बुबाको नामसितै गाब्रियल गार्सिया मार्खेजको नामोच्चारण गरेँ । अनौठो किसिमको नाम सुनेर ब्राह्मणजी केही हच्किए । र, आश्चर्य प्रकट गर्दै भने, जजमानजी यस्तो नाम धारण गरेको मान्छे तपाईंको कुलघरानमा छजस्तो त मलाई लाग्दैन ।नलागेर के भयो ? साहित्यका कारण हामी एउटै कुलघरान हौं । यस्तो कुरा ब्राह्मणलाई बताइरहने कुरा भएन । तैपनि भनेँ, गुरुज्यू रगतको साइनो नभए पनि गाब्रियल गार्सिया मार्खेज मेरा आत्मीय हुन् । केही दिनअघि मात्र उनले देहत्याग गरे । मैले अत्यन्त श्रद्धा गर्ने लेखक हुन् । श्रद्धा गरिइने मान्छेको श्राद्ध गर्नु राम्रो कुरा हो ।यसरी गाब्रियल गार्सिया मार्खेजलाई मैले आफ्नो पितृ या सोसरह ठानेँ । बुबासितै उनको पनि श्राद्ध गर्दै नदीमा पिण्डदान गरेँ । यो श्रद्धालेख नभई श्राद्धलेख कुन गएकोमा अब के नै पो गर्न सकिन्छ र अन्त्यमा, हुलाक टिकटबारे थोरबहुत चर्चा गर्दै बिदा हुन्छु ।म हुलाक टिकट संग्रह गर्न रुचाउने फिलाटेलिस्ट त होइन, तर यो श्राद्धलेखको शीर्षक मार्खेजको हुलाक टिकट मुताबिक मैले कोलोम्बियन लेखकको हुलाक टिकट संग्रह गर्नुपर्ने विषम परिस्थिति आइलाग्या छ । मार्खेजका साराकासारा किताबहरू मैले संग्रह गरेको छु । यहाँसम्म कि उनीबारे सिल्भाना पतेरनोस्त्रोद्वारा लिखित हालसालै प्रकाशित सोलिच्युड एन्ड कम्पनी ः द लाइफ अफ् गाब्रियल गार्सिया मार्खेज टोल्ड विथ हेल्प अफ हिज फ्रेन्ड्स, फेमिली, फ्यान्स, आर्जुअर्स, फेल्लो प्राङ्कस्टर्स, ड्रङ्कर्स, एन्ड अ फिड रेस्पेक्टेबल सोल्स नामक किताब पनि आफ्नो संकलनमा थुपारिसक्या छु ।तर, हुलाक टिकट ? यसले मलाई थर्ड डिग्रीको टेन्सन दिएको छ । हुलाक टिकट किन्न कहाँ जाने ? कहाँ आउने ? मलाई निकै मर्का पर्या छ । पर्नु पीर पर्या छ । त्यसका निम्ति मसित अब एउटै मात्र उपाय छ । त्यो के भन्देखिन्, कुनै कोलोम्बियन युवतीसित हिमचिम बढाउने । फेसबुक रिक्वेस्ट होइन, निजलाई प्रेमपत्र नै लेखेर पठाउने । र, निजबाट पनि प्रेमपत्रकै अपेक्षा गर्ने, किनभने मार्खेजले भनेकै थिए, मेरो मुहारचित्र भएको हुलाक टिकट प्रेमपत्रहरूमा मात्र टाँसियोस् ।यसबाहेक अरू के नै पो गर्न सकिन्छ र ? उपाय नास्ती अचेल म हिप्स डोन्ट लाई गाउँदै बारुली कम्मर मर्काईमर्काई इलेक्ट्रिक डान्स गर्ने गायिका साकिराजस्तै कुनै कोलोम्बियन सेन्योरिताको तलासमा छु, एउटी स्पेनिस मय्जुको आसमा छु, ः जसले मलाई हवाईखामभित्र प्रेमपत्र हालेर पठाओस् ।र, त्यो खाममा मार्खेजको हुलाक टिकट होस् ।"
अन्तर्यात्राका तपस्वी,"सुखको बेला लाग्छ, समयलाई यहीं रोकिरहूँ । मलाई समयका बारेमा बताइदेऊ न ! आज विगत र भविष्यको उपज हो । विगत अनादि छ, भविष्य अनन्त । कुनै रेखाद्वारा हिजो र भोलिबाट आजलाई छुट्याउन सकिन्न । यो पारदर्शक जलरङचित्र जस्तै छ अथवा इम्प्रेसनिस्ट कलाकारको रङविन्यास जस्तै (कलाकार र कलाकृति) ।म एकै ठाउँमा उभिएर संसार हेर्न खोज्छु, तर सानो टुक्रा हेरेर चित्त बुझाउनुपर्छ । संसारलाई अक्षरमा व्यक्त गर्न खोज्छु । आँखाले देखे जति पनि उतार्न सक्तिनँ । भनिदेऊ न, म आँखालाई कसरी काम लगाऊँ ? आँखाले हेरेर वा मुखले बोलेर चित्र बनाउन सकिँदैन । आँखा त कुनै पनि प्राणीको बाह्य विश्वलाई ऊभित्रको अन्तर ब्रह्माण्डसँग जोडिदिने पुल मात्र हो (राँगामाटीकी तरूनी रुपकथाकी परी) ।ईश्वरले बनाउने कला र मानिसले बनाउने कलामा के फरक छ ? ईश्वरले बनाएको चित्र साह्रै क्षणिक हुन्छ । यही हो ईश्वरको कमजोरी । त्यो क्षणिक सौन्दर्यलाई अमर बनाउने कलाकार त मानिस नै हो (राँगामाटीकी तरुनी रूपकथाकी परी) ।म अज्ञानी छु । ज्ञान कस्तो हुन्छ ? मलाई ज्ञानको बाटोमा डोर्याऊ न ! ज्ञान गह्रौं हुन्छ । त्यसैले त्यो गहिराइमा डुबेर बसेको हुन्छ । अज्ञान हलुको हुन्छ । त्यसैले त्यो उडेर माथितिर स्वर्गमा पुग्छ, मृतात्मा, शून्यात्मा अथवा अज्ञानताको देशतिर (त्यो अल्को चोटि ) ।यति धेरै मानिसका यति धेरै भावना छन् । तिनको भावनालाई बुझेर कसरी पाप र पुण्य छुट्याउने ? मान्छे पो एउटाजस्तै अर्को हुँदैन, भावना त धेरै मान्छेको एउटै पनि त हुन सक्छ नि । सत्ययुगले सिकाओस् कि कलियुगले । साहसको कुरा हो । साहस भए दहीदेखि लिएर अर्काकी चेलीबेटी र अर्काको आत्मासम्म चोरे हुन्छ । पच्यो मात्र भने पुण्यप्राप्ति भइहाल्छ । नपचे पो पाप (चोरी) ।कसैको नाम र ठेगाना जान्नु उसलाई चिन्नु होइन । मान्छेलाई कसरी चिन्ने ? मान्छे मुस्काएको मात्रै हेरेर मान्छे चिनिँदैन । मान्छेको चित्र चिन्न मान्छे रोएको, कराएको पनि हेर्नुपर्छ ।मलाई आकाशमा उडेर ठूलो संसार हेर्न मन छ, तर जहाज चढेर होइन । के गरुँ ? आकाशमा उड्ने पाइलटले भन्दा जमिनमा गुड्ने ड्राइभरले आफ्नो गतिलाई बढी बुझेको हुन्छ । किनकि दायाँबायाँका वस्तुहरू विपरीत दिशातिर दौडिरहेको देखेर ऊ आफ्नो गतिको सहज अनुमान गर्न सक्छ (समसामयिक कला) ।सौन्दर्य त सधैं रहँदैन र सृष्टि पनि । यिनलाई जोगाएर सन्ततिका आँखालाई कसरी देखाउने होला ? सौन्दर्यको महत्त्व सधैं स्रष्टामा र सृष्टिको महत्व सधैं द्रष्टामा रहेको हुन्छ । सिर्जनामा नै सौन्दर्य सुरक्षित हुन्छ (केही युरोपेली अनुहार) ।संसारमा मानिसहरूबीच विशेषगरी गाँस, बास, कपासका सन्दर्भमा यति ठूलो विभेद छ । सबैभन्दा ठूलो समानता के हो ? हाम्रो मुखबाट रातो परोस् कि कालो, हिल्टन होटलको कबाब पसोस् कि रत्नपार्क होटलको आलुदम, लखनौको लड्डु परोस् कि ढिँडाको डल्लो, हाम्रो शरीरको सेफ्टी ट्याङ्कीमा पस्नासाथ त्यो त्यहाँको तातोले पाक्न थाल्छ । त्यो वादशाहले, राजाले खाऊन् कि म आफैं खाऊँ, त्यो पाक्ने प्रक्रिया उही हो । पाकेपछि बाहिर झर्ने प्रक्रिया पनि उही नै हो । दिसालाई मान्छेले जतिसुकै घृणा गरे पनि, म सभ्य छु भनेर जतिसुकै फुर्ती गरे पनि झिसमिसेमा उठेर भान्सामा भन्दा पहिले जसले जानैपर्ने ठाउा चर्पी हो । त्यहाँ प्रत्येक दिन गएर उसले दिसाको दुर्गन्ध ग्रहण नगरी कफी र अन्डाको सुवास पाउन सक्दैन । सिङ्गो मानव विश्व नै हाल्ने र फाल्ने चक्रमा घुमिरहेको छ (दिसा) ।आँखा छन् तर म हेर्न जान्दिनँ । मलाई हर्ने तरिका सिकाइदेऊ न दुरान्तर ! आजसम्म कुनै वस्तुलाई पनि मेरा अन्तर एवं चर्मचक्षुले ठीक दूरी, ठीक सतह, ठीक कोण, ठीक समयमा हेरेर अनुभूत गर्न सकेको रहेनछ, जेलाई अग्लो ठानेको थिएँ, त्यो त पुड्को रहेछ । जेलाई लामो ठानेको थिएँ, त्यो छोटो रहेछ । जेलाई अति गह्रौं ठानेको थिएँ, त्यो त कपासको ह्रास रहेछ । मैले आफ्नै श्रीमतीका अनेकौं प्रकारका रूपहरू देख्दै आएको छु, टाढाबाट हेर्दा, नजिकबाट हेर्दा, टाँसिएर हेर्दा, दायाँबाट हेर्दा, बायाँबाट हेर्दा इत्यादि । कहिले उनी विश्वसुन्दरीभन्दा बढी राम्री देखिन्छिन् भने कहिलेचाहिँ बीभत्स कुरूप देखिन्छिन् । प्रकृतिको अध्ययन गर्ने, रहस्योद्घाटन गर्ने अनेकौं तरिकाबाट मानिसले पत्तो लगाइसकेको छ, प्रकृतिकै अध्ययन गरेर । तीमध्येमा एउटा अत्यन्तै महत्त्वपूर्ण नियम हो, दुरान्तर, टाढानजिकको नियम । नजिकबाट हेर्दा आफ्नै सानो औंला पनि विश्वब्रह्माण्डभन्दा ठूलो लाग्छ, अनि टाढाबाट हेर्दा भने सिङ्गै पृथ्वी पनि एउटा विन्दुजत्रो देखिन्छ (दुरान्तर) । एक दिन सुख पाउन सयौं दिन दुःख किन सहनुपर्छ ? सुखको सिमाना हुन्छ, सभ्यताले कायम गरिदिएको । दुःखको कुनै सिमाना हुँदैन, असभ्यताको संसारमा । त्यसैले सुख सधैं हाँसिरहन सक्दैन तर दुःख सधैं रोइरहन सक्छ (दुःखको रङ) ।तिमी भित्र छौ कि बाहिर ? सबै भन्छन्, म भित्र थिएँ । जब म बाहिर आएँ आमाको गर्भभित्रबाट, मेरी आमा मभित्र पसिन् । (भित्र कि बाहिर ?)जतासुकै अनैतिकता र अशान्ति छ । यस्तो संसारमा नैतिकता र शान्तिलाई गाह्रो परिरहेछ । अब के गर्नु एकलानुभूति ? हरेक आदर्शको जन्म अनादर्शबाट, हरेक नैतिकताको जन्म अनैतिकताबाट, हरेक शान्तिको जन्म युद्धबाट हुँदै आएको छ । क्रसमा किला ठोकेर झुन्ड्याइएको क्राइस्टको त्यो रक्तपूर्ण, अमानवीय अवस्था नै इसाई धर्मदर्शनको बीउ थियो । रोगी, भोका, नाङ्गा र मृतकको दर्शनबाट नै शान्तिका अग्रदूत बुद्ध जन्मेका थिए (एकलानुभूति) ।हामी चक्काको चक्करमा कसरी नियन्त्रित भएका छौं ? चक्काको लीला अपरम्पार नै छ । आधुनिक मानिस जतिसुकै फुर्ती गरोस् न, उसलाई चक्काले आफ्नो निरङ्कुश नियन्त्रणमा राखेको छ । चक्का नहुने हो भने आधुनिकता नै नाङ्गेझार हुने थियो । सहरका चक्लाचाक्ला सडकहरू खाली हुने थिए । यो चक्का मात्र नभइदिएको भए सायद विश्वयुद्ध नै हुने थिएन, भए पनि यति धेरै विनाशकारी त किमार्थ हुने थिएन (चक्काको चक्कर) । गार्गान्तुवा कसरी बन्न पुग्छ मान्छे ? यथार्थमा दाँत भनेको हतियार नै हो । मान्छे जन्मिँदा बिनादाँतको ईश्वरकै रूपमा जन्मिन्छ । अनि जतिजति अगाडिका दाँत उम्रिँदै जान्छन्, ऊ क्रमशः मान्छे बन्दै जान्छ र जति बढी बङ्गारा बढ्न लाग्छन् उति बढी मान्छे हिंस्रक, हत्यारा र पशु बन्दै जान्छ अनि जे पायो त्यही चपाएर निल्ने, कहिल्यै खाएर नअघाउने गार्गान्तुवा नै बन्न पुग्छ (आफ्नै दाँतको कथा) । तिमी त मोनोलिसाको प्रेमी । आफ्नी प्रेमिकालाई कसरी भेट्छौ ? म सत्तरी वर्षको बूढो, उनी पाँच सय वर्षकी तरुनी, लभ पर्यो त कसरी भनूँ फेरि उनी संसारभरिकी, मेरो हृदय भने मेरै हत्केलाजत्रो सङ्कुचित र सानो । उनको सम्झना मात्र पस्दा पनि म फुट्न खोज्छु, मेरो सानो कलाको अस्तित्व नै मेटिन खोज्छ । उनलाई अँगालोमा बाँधेर आफ्नै हिमाली गाउँपाखाको पृष्ठभूमिमा उभिएको अर्को चित्र रचना गरें अझ बढी गहनागुरियाले उनलाई झकिझकाउ पारेर । अहिले त्यो चित्र मेरै अगाडि छ । मेरो कार्यकक्षको ढोका पनि खुलै छ । कुनै दिन विश्व भ्रमणमा निस्किँदा उनी यता पनि आउनेछिन् र मेरो यो चित्रसँग एकात्मकता कायम गर्नेछिन् भन्ने विश्वास लिएर म मोनालाई कुरिरहेको छु र कुरिरहनेछु (हेलो मोनालिसा) ।(मनुजबाबु मिश्रका ६ निबन्धसङ्ग्रहका ११८ निबन्धबाट चुनिएका २९ निबन्धको सङ्ग्रह एकलानुभूति प्रकाशित हुँदै छ ।)"
बुद्धिजीवी बन्ने बाटो,"मुलुकमा बुद्धिजीवीहरूको चकचकी देखेपछि मलाई लाग्यो म पनि बुद्धिजीवी हुनुपर्यो । तर, बुद्धिजीवी हुने कसरी ? आफ्नो बुद्धिले भेउ नपाएपछि म पुगें, एक जना कहलिएका बुद्धिजीवीको शरणमा । र प्रार्थना गरें, गुरुदेव, मलाई बुद्धिजीवी बन्ने बाटो देखाइदिनुपर्यो ।मैले टक्र्याएको ब्ल्याक लेबलको बोतल प्रेमले सुमसुम्याउँदै उनले आश्वस्त तुल्याए, तिमीमा बुद्धिजीवी बन्ने प्रचुर योग्यता रहेको म प्रत्यक्ष अनुभव गरिरहेको छु । अलिक दिन मेरो संगत गर, तिम्रो अभिलाषा पूर्ण हुनेछ । अनि मुसुक्क हाँसे, अहिले के कुरा गर्नु ? साँझ स्न्याक्स लिएर आऊ न ।साँझ यथोचित पोकापोकी बोकेर पुग्दा उनले बोतल खोलिसकेका थिए । एकछिन खानपीनमा रमाएर, आँखा राता हुन थालेपछि मलाई सोधे, तिमीलाई थाहा छ, के हो बुद्धिजीवी भनेको ?बुद्धिको आधारमा बाँच्ने, मैले फुर्तीसाथ जवाफ दिएँ । मूर्ख उनले दपेटे, चरामूसा पनि बुद्धिकै आधारमा बाँच्छन् । आआफ्नो बुद्धि लगाएर खाने कुरा खोज्छन्, शिकारीबाट जोगिन्छन् । ती बुद्धिजीवी भए त ? त्यसो भए, बुद्धिजीवी भनेको बुद्धिको प्रयोग गरेर जीविका चलाउने भन्या होला, मेरो स्वर झीनो थियो ।सिकर्मी, डकर्मी, माली, कुचिकार सबैले बुद्धिकै प्रयोग गरेर जीविका चलाउँछन् । तिनलाई कसैले बुद्धिजीवी भन्छ ? उनी हाँस्न थाले ।मलाई आफ्नो घोर अज्ञानको ज्ञान भयो । आत्मसमर्पणको मुद्रामा हात जोडें । गुरुदेवले ज्ञान दिए, बुद्धिजीवी भनेको बुद्धि बेचेर बाँच्ने व्यक्ति हो । अरूले आफ्नो श्रम, आफ्नो सीप मात्र बेच्छन्, बुद्धिजीवीले बुद्धि नै बेच्छ । र, जीवनमा प्रगति गर्छ ।तर बुद्धि बिकेन भने के हुन्छ गुरुदेव ? खरीददार नै पाइएन भने नि ?त्यसले केही फरक पर्दैन । मुख्य कुरो बुद्धिलाई बिक्रीमा राख्नु हो । खरीददार नभेटिउन्जेल तिमी स्वतन्त्र बुद्धिजीवी हुन सक्छौ । स्वतन्त्र अर्थात् कसैको बन्धनमा नपरेको । जसले पनि किन्न सक्ने । जस्तै अहिले म छु । के बुझ्यौ ?बुझें गुरुदेव, मैले हात जोडें र संकोचपूर्वक भनें, तर एउटा सानो जिज्ञासा छ । सबैले बुद्धि बेच्छन् र ?बुद्धि नबेच्ने कसरी बुद्धिजीवी हुन्छ ? उनले स्पष्ट पारे, भाउ कमबेसी मात्र हो । तर सबैले बेच्छन् ।म केही बोलिनँ । उनको मुखमा हेरी मात्र रहें । म सन्तुष्ट नभएको महसूस गरेर होला, आधा गिलास एकैचोटि स्वाँट्ट पारेर लर्बराउँदो स्वरमा उनले सुनाए, कोही कोही बुद्धि नबेच्ने मूर्ख पनि हुन्छन् । तर ती सत्ताको वरिपरि भुनभुन गर्दैनन् । तिनलाई राज्यले चिन्दा पनि चिन्दैन । ती आफ्नै घरमा थन्किन्छन् । त्यस्ता बौद्धिकलाई कसैले बुद्धिजीवी पनि भन्दैन । कुरा यही हो ।दोस्रो दिन यस्तै चर्चामा बित्यो । तेस्रो दिन उनले भने, नेपालगन्जमा एउटा सेमिनार हुँदैछ । मैले तिम्रो पनि नाउँ लेखाइद्या छु । खर्चको चिन्ता गर्नुपर्दैन । मसँगै जाने हो ।कुन विषयको सेमिनार हो ? मैले त्यहाँ गएर के गर्ने ?बुद्धिजीवीले यस्ता कुराको चिन्ता गर्दैनन्, उनले भने, मैले पनि राम्ररी बुझेको छैन । उहीं पुगेर बुझौंला ।मलाई बुद्धिजीवी बन्नु थियो । त्यसैले उनीसँगै हवाईजहाज चढेर नेपालगन्ज ओर्लिएँ । दुईदिने सेमिनार रहेछ । खाने बस्ने व्यवस्था भव्य होटलमा गरिएको । उद्घाटन सत्र पछि हामी घुम्न निस्क्यौं । साँझ फर्कंदा ककटेल शुरू भइसकेको रहेछ । हामीले एउटा टेबुलमा आसन जमायौं, जहाँ चार जना सहभागी पहिलेदेखि नै विराजमान थिए । दुई पेग बिजुलीपानी पेटमा छिर्दा नछिर्दै कुरो घुमीफिरी बुद्धिजीवीमै आइपुग्यो । एक जनाले नाक खुम्च्याए, बुद्धि बेच्नेहरूको के कुरा गर्नु ?अर्काले थपे, बुद्धिजीवी र देह व्यापारीमा फरकै के छ र ?उनले त्यति भन्नु के थियो, त्यतिन्जेल चूपचाप बसिरहेकी अर्की सहभागी जंगिइन्, यो त सारै विवेकहीन कुरा भयो । बुद्धिजीवीसँग तुलना गरेर देह व्यापार गर्नेहरूको अवमूल्यन गर्न पाइँदैन ।आखिर के फरक छ यिनीहरूमा ? दुवैले आफूसँग भएको, प्रकृतिले दिएको वस्तु बेचेर पैसा कमाउने त हुन् नि, होइन र ? अझ अर्काले आगोमा घीउ थपे । त्यो त हो, तर शरीर भन्दा बुद्धि धेरै उच्च र अमूल्य कुरा हो । त्यसैले देह व्यापार भन्दा बुद्धिको व्यापार धेरै निकृष्ट काम हो, शान्त स्वरमा उनले भनिन्, बुद्धिको सम्बन्ध चेतनासँग छ, आत्मासँग छ । त्यसैलाई बेचिदिएपछि के बाँकी रह्यो ? र थपिन्, शरीर बेच्नेले पनि चेतना र आत्मा चाहिं बेचेको हुँदैन ।म्याडमले कस्तो सूक्ष्म कुरा गर्नुभएको ?स्थूल कुरामै जाऊँ न त, उनी चूप लागिनन्, देह व्यापार गर्नेले आजको ग्राहकलाई भोलि गाली गर्दैन, उसका गोपनीय सूचना अर्कालाई बेच्तैन । उसले किनेको समयमा इमान्दारीसाथ ऊसँग मात्र रहन्छ, उसलाई धोखा दिएर अर्कासँग चोचोमोचो मिलाउँदैन । तर बुद्धिजीवीमा यस्तो व्यावसायिक नैतिकता हुँदैन । उसले आजको मालिकलाई भोलि गाली गर्छ, उसका गोप्य सूचना अरूलाई बेच्न हिचकिचाउँदैन, अनि एउटाको तलबभत्ता खाइरहेको बेला अर्काको प्रोजेक्टमा लहसिइरहेको हुन्छ ।क्या सटीक दिनुभो म्याडमले । असली धर्मनिरपेक्ष भनेको बुद्धिजीवी नै हुँदो रहेछ, यो घीउथपुवाको स्वर थियो । त्यसैले बुद्धिजीवीको देह व्यापारीसँग तुलना नगर्नोस्, उनीहरूको मानहानि हुन्छ, उनले कुरा टुंग्याइन्, तिनको तहमा उक्लिन बुद्धिजीवीलाई यही जन्ममा त गाह्रै छ ।सबैको बोली बन्द थियो । त्यही वेला खाना तयार भएको सूचना आयो र हामी उठ्यौं । भोलिपल्ट बिहान चियाको चुस्की लिंदै गुरुदेवले भने, बुद्धिजीवीको स्तर के रहेछ, बुझिहाल्यौ । तर मन सानो नपार्नू । अनि मार्गनिर्देशन गरे, हाम्रा खरीददार दुई किसिमका हुन्छन् । एउटाले पद पनि दिन्छ, गाडी पनि दिन्छ र तलबभत्ता पनि दिन्छ । अर्काले टन्न पैसा मात्र दिन्छ । मालिक जुन किसिमको भए पनि बुद्धिजीवीले गर्ने काम एउटै हो । बुद्धि अथवा कुबुद्धिले भ्याएसम्म चर्को निन्दा र प्रशंसा गर्न कहिल्यै पछि नहट्नु । एउटा कुरा मात्र ख्याल राख्नू ।के कुरा ?प्रशंसा मालिकको मात्र गर्नू । निन्दा अरू सबैको गर्नू ।त्यो त बुझें । तर मालिक नै पाइएन भने के गर्ने ? मैले गम्भीर प्रश्न उठाएँ ।अस्ति नै भनिहालें नि, त्यतिन्जेल स्वतन्त्र बुद्धिजीवी भएर बस्ने । हाम्रो ज्ञानका स्रोत भनेका अखबार, टीभी, अनलाइन, फेसबुक, ट्विटर र बजारिया हल्लाहरू नै हुन् । रातदिन तिनैमा छिर्ने र तिनकै आधारमा आफूले पनि हल्ला मचाउने, उनले आश्वस्त पारे, स्वतन्त्र बुद्धिजीवी कस्तो हुन्छ र त्यसले कसरी काम गर्नुपर्छ भन्ने उदाहरण म तिमीलाई भरे देखाउँछु ।अपराह्न सेमिनारको भत्ता बुझेर हामी घुम्न निस्कियौं । सडक व्यस्त थियो । रिक्सा, साइकल, मोटरसाइकल, कार, जीप, ट्रक, ट्र्याक्टर सबै आफ्नो सुरमा आइरहेका, गइरहेका । सडकको बीचमा चारवटा गधा चूपचाप उभिएका । गुरुदेवले तिनलाई देखाउँदै भने, एक छिन तिनको गतिविधिमा ध्यान देऊ है ।चारवटै गधा गम्भीर मुद्रामा हलचल नगरी उभिइरहेका थिए । अगाध चिन्तनमा डुबेजस्ता । वरिपरिको हलचलसँग तिनलाई कुनै सरोकार थिएन । मानौं त्यो सब तिनले देखेकै थिएनन् । तीन मिनेट बित्यो, चार मिनेट बित्यो, पाँच मिनेट बित्यो, तिनले कुनै हलचल गरेनन् । हेर्दाहेर्दै मलाई पट्यार लाग्न थालिसकेको थियो । छैटौं मिनेटमा के मूड आएछ, दुइटा गधा अकस्मात् घाँटी ठाडो पारेर गगनभेदी स्वरमा ढेंचूढेंचू गर्न थाले । कानैनेर एक्कासि विस्फोट भएको त्यो कर्कश आवाजले सवारी चालकहरू झस्किए । तिनको सन्तुलन गडबडायो । एउटा मोटरसाइकल रिक्सामा ठोकियो, एउटा जीपले साइकललाई धक्का दियो र साइकल चालक भुइँमा पछारियो । उनीहरू झगडा गर्न थाले । ट्राफिक अस्तव्यस्त भयो । गधाहरू भने यसैबीच ढेंचूढेंचू सिध्याएर, त्यो अस्तव्यस्तताबाट निरपेक्ष, उस्तै अँध्यारो अनुहारमा जहाँको तहीं, जस्ताको तस्तै उभिइसकेका थिए । गुरुदेवले कुरा बुझाए, हेर, स्वतन्त्र बुद्धिजीवी भनेको ठ्याक्कै यस्तै हुनुपर्छ । समाजको बीचमा उभिएको, भर्खरै शोकसभामा भाग लिएर फर्केजस्तो गम्भीर मुद्रा धारण गरेको, सारा संसारको चिन्ता आफैंले बोकेजस्तो । समाजको उत्साह, उमंग, हलचलसँग कुनै वास्ता नभएको, तर बीचबीचमा ढेंचूढेंचू गरेर समाजको गतिलाई निरन्तर खलबल्याइराख्ने । के बुझ्यौ ?सबै कुरा छर्लंग बुझें गुरुदेव । हाम्रा आदर्श व्यक्तित्वलाई नै साक्षात्कार गरिसकेपछि अब बुझ्न केही बाँकी रहेन, मैले गद्गद भएर उनलाई प्रणाम गरें र भनें, काठमाडौं फर्कनासाथ बुद्धिजीवी बन्ने बाटोमा हिंड्न थाल्नेछु ।"
तयारीबिना ल्याउँदा थन्किए रेल,"जहिले भए पनि आफ्नो सामान त बुझ्नैपर्ने हुन्छ । आउनेबित्तिकै चल्छ भन्ने होइन ।बलराम मिश्र, महानिर्देशक, रेल विभाग"
सगरमाथादेखि रारासम्मका टुर प्याकेज,"२६ जना प्राविधिक कर्मचारी भारतबाट ल्याउने तयारी छ । थप १ सय ३० जना कर्मचारीका लागि भदौ २९ मा विज्ञापन गरिएको छ ।पूर्वभौतिक सचिव तुलसी सिटौलाले तयारीबिना नै रेल ल्याउँदा समस्या भएको बताए । रेल किन्ने प्रक्रिया सुरु गरेको डेढ वर्ष भयो, आएको पो अहिले हो, उनले भने, पारि आएर बसेको दुईतीन महिनै भएको थियो, सञ्चालनको तयारी शून्य हुँदा अहिले रेल थन्क्याएर राख्नुपरेको छ । उनले बिनातयारी ठूल्ठूला ठेक्का गर्न ध्यान गए पनि बनिसकेको लिकमा रेल चलाउन ध्यान नदिँदा समस्या भएको बताए । लिक, रेल दुवै तयार भए, उनले भने, कुनै अस्थायी व्यवस्था गरेर भए पनि यसलाई सञ्चालन गर्न सकिन्थ्यो । विधेयक संसद्मा रहे पनि अन्तरिम निर्णय गर्दै कार्यविधि बनाएर चलाउँदै गर्दा भइहाल्थ्यो । रेल आउने निश्चित हुँदाहुँदै पनि सरकारी पक्षबाट तयारीमा कोही नजुटेको उनले बताए । कर्मचारीका लागि भर्खर विज्ञापन गरिएको छ, कहिले कस्तो कर्मचारी आएर रेल चलाउने हो, थाहा छैन, उनले भने ।"
द्रुतमार्गमा सुरुङको टेन्डर मंसिरभित्र,"अन्तर्राष्ट्रिय परामर्शदाता युसिन इन्जिनियरिङ करर्पोरेसनले काठमाडौंतराई मधेस द्रुतमार्गमा सुरुङ निर्माण गर्ने ठाउँको सोयल टेस्टिङ (माटो परीक्षण) को काम सकेको छ । असार १ मा परामर्शदाता नियुक्त भएसँगै युसिनले उक्त मार्गको सर्भे थालेको थियो । अहिले माटोको अध्ययन सकेर रिपोर्ट तयार पार्ने काम भइरहेको नेपाली सेनाका प्रवक्ता सन्तोषबल्लभ पौडेलले जानकारी दिए ।सुरुङ निर्माण गर्ने स्थानको माटो परीक्षण गर्ने काम भएको छ, उनले भने, जमिनमा २८ वटा प्वाल पारेर माटो परीक्षणको काम भएको हो, माटोले वेट कति थाम्छथाम्दैन भनेर हेरिनेछ । अहिले रिपोर्टको तयार पार्ने काम हुँदै छ । तीन ठाउँमा सुरुङ निर्माण गरिनेछ । त्यस्तै द्रुतमार्गको पहिला डिटेल प्रोजेक्ट रिपोर्ट (डीपीआर) मात्र तयार भएको थियो । तर डिजाइनको काम भने छुट्टै बनाउनुपर्ने भएकाले यसको काम भइरहेको उनले बताए । डिजाइनमा यसमा लम्बाइ, चौडाइ, ढुंगा कति हाल्ने, कति माटो राख्नेलगायत प्राविधिक कुरा आउँछन्, उनले भने, त्यही भएर परामर्शदाताको पहिलो काम आयोजना डिजाइनको हो । आयोजनाका अनुसार महादेवटार ३ दशमलव ३५५ किमि, धेद्रे १ दशमलव ६३० किमि र लेनडाँडामा १ दशमलव ४३० किमि सुरुङ निर्माण गरिनेछ । भित्रिने र बाहिरिने गरेर साढे १२ किमि सुरुङमार्ग निर्माण गरिनेछ । द्रुतमार्गको दूरी ७२ दशमलव ५ किमि छ । सुरुङको मात्र काम होइन, सुरुङभित्र छिर्ने बेलाको सडक र सँगसँगै पुल पनि पर्छन्, उनले भने, त्यसैले यसलाई प्राथमिकतामा राखिएको हो । प्राविधिक रूपमा पनि कठिन तथा लामो समय लाग्ने भएकाले सुरुमै यसको काम थालिएको हो । अरू खण्डको काम बिस्तारै थाल्दै जाने उनले बताए । अन्तर्राष्ट्रिय परामर्शदाताको टोलीले सबै फिल्ड र साइट सर्भेको काम गर्ने प्रवक्ता पौडेलले जानकारी दिए । कोभिड१९ को महामारीका बेला पनि टोली आएर काम गरेका छन्, त्यसैले अब सुरुङ डिजाइनको काम हुनेछ, उनले भने, डिजाइन बनेपछि टेन्डर गर्न सजिलो हुनेछ । मंसिरसम्म डिजाइनको काम सकिए सुरुङ निर्माणको टेन्डर गरिनेछ । त्यसका लागि निर्माण कम्पनी छान्न भन्दै प्रिक्वालिफिकेसन (पूर्वयोग्यता निर्धारण) को काम सुरु भइसकेको छ । आर्थिक वर्ष ०८०८१ भित्र आयोजना सम्पन्न गर्नुपर्नेछ । तर अहिलेसम्म मुख्य काम र जटिल रहेको सुरुङ निर्माणको टेन्डर हुन सकेको छैन । अन्तर्राष्ट्रिय परामर्शदाताले डिजाइन दिनासाथ हामी सिधै ठेक्कामा जान सक्छौं, उनले भने । आयोजनाले सुरुङ निर्माण गर्ने कम्पनी छान्ने गरी प्रिक्वालिफिकेसनका लागि समेत टेन्डर गर्ने तयारी गरेको छ । प्रिक्वालिफिकेसनमार्फत बढीमा ६ वटा कम्पनीलाई सर्ट लिस्टिङ गर्छौं, उनले भने, यसरी छानिएका कम्पनीले टेन्डरमा प्रतिस्पर्धा गर्न पाउनेछन् । प्रिक्वालिफिकेसनमा सबै कम्पनीले प्रतिस्पर्धा गर्न पाउनेछन् । प्रिक्वालिफिकेसनबाट त्यस्तो कम्पनी छनोट हुनुपर्यो, जसको विश्वसनीयता, क्षमता, विज्ञता सबै कुरा पुगेको होस्, उनले भने । टेन्डर गर्नुअघिको बैठक भदौ ३० मा भइसकेको छ । बैठकमा ४० वटा कम्पनीको उपस्थिति थियो । प्रिक्वालिफिकेसनबाट ६ वटा निर्माण कम्पनी छान्नेछौं, पौडेलले भने, त्यसबाट पनि थप एउटा निर्माण कम्पनी छानेर ठेक्का लगाउनेछौं । म्याद, राख्नुपर्ने जमानत र चाहिने डकुमेन्टबारे कम्पनीहरूले सोधेका थिए । असोज १४ सम्म प्रिक्वालिफिकेसनका लागि सहभागी हुन पाउनेछन् । त्यसको सातआठ दिनभित्र तीनदेखि बढीमा ६ वटा निर्माण कम्पनीलाई सर्टलिस्ट गरिने प्रवक्ता पौडेलले जानकारी दिए । अहिले पहाड कटिङ र माटो फिलिङको काम गर्न बाँकी छ ।रूख कटानको काम पनि भइरहेको छ । जग्गा अधिग्रहणको बाँकी काम पनि भइरहेको आयोजनाले जनाएको छ । जसअनुसार मकवानपुरअन्तर्गत पर्ने ९९ रोपनी जग्गाको पुर्जा तयार भएको र मुआब्जा वितरणको प्रक्रिया अघि बढाइएको पौडेलले जानकारी दिए । ललितपुरको खोकनातर्फको जग्गाबारे पहल भइरहेको छ । डिजाइजनको काम अन्तर्राष्ट्रिय परामर्शदाताबाट जति छिटो गराउन सकियो, ठेक्कामा जान त्यति नै चाँडो हुन्छ, उनले भने, अन्तर्राष्ट्रिय परामर्शदाताको काम डिजाइन र कन्स्ट्रक्सन सुपरभिजन हो । डिजाइनका आधारमा प्याकेजप्याकेजमा टेन्डर गरिनेछ ।सबैको डिजाइन परामर्शदाताले हेर्नेछन् । सुरुङका दुईवटा प्याकेजमा टेन्डर गरिनेछ । एक नम्बर प्याकेजमा महादेवटार छ । लेनडाँडा र धेद्रेलाई दुई नम्बर प्याकेजमा राखिएको छ । आयोजनाको मुख्य काम नै सुरुङ निर्माण गर्नेछ । त्यसपछि पुलको काम अघि बढाइनेछ । उक्त मार्गमा ८७ वटा पुल निर्माण गर्नुपर्नेछ । जसमध्ये ९ वटा पुल सुरुङको प्याकेजमा पर्छन् । बढीमा ५ सय २० मिटर लामा र ८० मिटर अग्ला पुल निर्माण हुनेछन् । कुल सडकमध्ये १० दशमलव ५९६ किमि पुल रहनेछ । सेनाको निर्माण व्यवस्थापनमा ०७४ जेठ १४ बाट द्रुतमार्ग निर्माण थालिएको हो । कुल लागत १ खर्ब ७५ अर्ब रुपैयाँ छ । आयोजना निर्माणको काम सञ्चालन गर्न सेनाले विभिन्न १० ठाउँमा क्याम्प छ ।"
पुनर्निर्माणमा भारतको डेढ अर्ब,काठमाडौं (कास) भूकम्पपछिको पुनर्निर्माणका लागि भारत सरकारले डेढ अर्ब रकम सहयोग गरेको छ । भारतीय दूतावासकी नियोग उपप्रमुख नामग्य खम्पाले अर्थ मन्त्रालयका सचिव शिशिर ढुंगानालाई भारत सरकारले आवास तथा विद्यालय पुनर्निर्माणका लागि गरेको प्रतिबद्धताअनुसार १ अर्ब ५४ करोड बराबरको चेक बुधबार हस्तान्तरण गरिन् । भारतले आवास परियोजनाअन्तर्गत १ सय ५० मिलियन अमेरिकी डलर अनुदान सहायता नेपाल सरकारलाई उपलब्ध गराउने प्रतिबद्धता गरेको थियो ।
लिखु ए को उत्पादन मंसिरमा,रामेछाप (कास) सोलु र रामेछापको सीमा भएर बग्ने लिखु नदीमा निर्माणाधीन लिखु ए जलविद्युत् आयोजनाले मंसिरभित्र विद्युत् उत्पादन थाल्ने भएको छ । कोरोना संक्रमण र अत्यधिक वर्षाका कारण आयोजनाको काम निर्धारित अवधिभन्दा करिब ६ महिनापछि धकेलिएको हो । आयोजनाले ०७७ असारमै उत्पादन गर्ने लक्ष्य लिएको थियो । लिखु खोलाको पानीलाई राङदहमा बाँध निर्माण गरी २ दशमलव ४ किलोमिटर सुरुङमार्फत लिखु पिके गाउँपालिकाको बुकुदोभानमा निर्माण हुने उत्पादन गृहमा खसाली २९ दशमलव ४ मेगावाट विद्युत् उत्पादन हुने उक्त आयोजनामा मोतीलाल दुगड ग्रुपको लगानी छ । आयोजनाबाट उत्पादित बिजुली १ सय ३२ केभी प्रसारण लाइनमार्फत रामेछापको मन्थली नगरपालिकास्थित न्यु खिम्ती सबस्टेसनमा जोडिने आयोजनाका निर्देशक राजन खत्रीले जानकारी दिए । प्रसारण लाइनको काम धमाधम भइरहेको उनको भनाइ छ ।
"बोटभरि स्याउ, आम्दानी शून्य","जिल्लाको अस्थायी सदरमुकाम रुकुमकोटमा सजिलै स्याउ पाइँदैन । कोरोनाका कारण बजार खुल्दैनन् । बजार खुले पनि तराईका बजारबाट आउनुपर्ने स्याउ पुग्दैन । तर, जिल्लाकै विभिन्न बारीका बोटमा भने स्याउ लटरम्म छन् । बोटसम्म पुग्नेले स्याउ खान्छन् । बजार हुँदै अरू उपभोक्ताकहाँ स्याउ पुग्दैन । यो विडम्बना किसानको हो । हरेक वर्षको स्याउ सिजन किसानका लागि दुःखदायी हुन्छ । सिजनमा खुसी हुनुपर्ने दिन कुरेरै बस्नुपरेको छ, पुथाउत्तरगंगा गाउँपालिका२ का राजबहादुर बुढाले भने, हामी उत्पादन गर्छौं तर उत्पादनबाट केही आम्दानी गर्न सकिरहेका छैनौं । हरेक वर्षजस्तै यस वर्ष पनि फलेका स्याउ कुहिएर जाने चिन्तामा आफूहरू रहेको उनले बताए । मनग्गे स्याउ फले पनि बिक्रीवितरणमा भने कसैको सहयोग किसानलाई छैन । ढुवानी अनुदानका लागि किसानले हरेक वर्ष स्थानीय, प्रदेश तथा संघीय सरकारलाई गुहार्दै आएका छन् । तर कतैबाट त्यसको व्यवस्था हुन सकेको छैन । स्थानीय सरकारले हरेक वर्ष स्याउका बिरुवा वितरण गर्छ । तर बजार व्यवस्थापनमा सहजीकरण नगर्दा किसानले समस्या व्यहोर्दै आएका छन् । हरेक वर्ष हामी किसान निराश हुँदै आएका छौं, पूर्वजिल्ला विकास समिति सदस्यसमेत रहेका किसान लक्ष्मीप्रसाद पुन मगरले भने, धेरै स्याउ बोटबाट आफैं झरेर कुहिन्छन्, केही स्याउ सम्बन्धित बगानको मालिक, छरछिमेकले खान्छन् । उत्पादन गर्न किसानलाई हौस्याउने सरकार तथा सरोकारवाला निकायले बजार व्यवस्थापनमा खासै सहयोग गर्न नसकेको उनले बताए । किसानले भनेअनुसार नै स्याउ फले पनि बजार व्यवस्थापन हुन नसक्दा त्यसबाट आर्थिक आम्दानी भने शून्य रहेको उनको भनाइ छ । स्याउले बजार नपाउने भएपछि किसानले मिहिनेतसमेत घटाउँदै लगेको पुनको भनाइ छ । पुथाउत्तरगंगा गाउँपालिकाका १४ वडामध्ये केहीबाहेक सबैमा स्याउ फल्छ । सबैभन्दा धेरै स्याउ वडा २ को पेल्मामा फल्छ । पेल्मा सडक सञ्जालभन्दा धेरै टाढाको क्षेत्र हो । सडक सञ्जालमा नजोडिँदा समस्या भइरहेको स्थानीय किसानले बताए । बाह्रै महिना यातायात सञ्चालन हुन नसक्दा पनि किसानलाई समस्या परेको पुथाउत्तरगंगा गाउँपालिका१० का तेजेन्द्र खाम मगरको भनाइ छ । हामी किसानले उत्पादनको लागतमा त केही पाएका छैनौं, बिक्रीवितरणमा समेत सहयोग नहुँदा समस्या छ, उनले भने । ठूल्ठूला बगान रहेकाले बगानसम्मै सडक पुर्याउनुपर्ने खाँचो रहेको उनले औंल्याए । बोटसम्म पुग्ने उपभोक्ताले रूखमै चढेर स्याउ खान्छन् । तर बोटबाट परको बजारसम्म स्याउ पुर्याउन नसक्नु विडम्बना भएको उनको भनाइ छ । स्थानीय तहले मात्रै बगानमा फलेका सबै स्याउ बजारसम्म पुर्याउन सक्ने अवस्था नरहेको पुथाउत्तरगंगा गाउँपालिका अध्यक्ष ओमप्रकाश घर्ती मगरले बताए । अधिकांश क्षेत्रमा फलेका स्याउ सडक सञ्जालभन्दा टाढा छन्, उनले भने, घोडाखच्चडबाट ढुवानी गर्दा महँगो पर्छ, ढुवानीमा धेरै अनुदान दिन सक्ने अवस्था पनि छैन । स्याउ ढुवानीका लागि प्रदेश तथा संघीय सरकारमा अनुरोध पठाएको उनले जानकारी दिए ।अघिल्लो वर्ष किसानले प्रदेश सरकारलाई स्याउ ढुवानीका लागि हेलिकप्टर उपलब्ध गराइदिन अनुरोध गरेका थिए । एकै पटकमा स्याउ ढुवानी गर्न हेलिकप्टर प्रयोग गर्ने र त्यसको भाडा सरकारले तिरिदिने गरी माग गरे पनि प्रदेश सरकारले सहयोग गर्न सकेन । स्याउ जुस उद्योग स्थापनामा सहयोग गर्ने भनिए पनि बजेट कम भएको भनेर किसान त्यसमा सहभागी हुन मानेका थिएनन् ।"
होटल अलफ्टसँग एभरेस्टको सहकार्य,काठमाडौं (कास) एभरेस्ट बैंक लिमिटेडले होटल अलफ्टसँग आफ्ना ग्राहकलाई छुट प्रदान गर्न सहकार्य गरेको छ । यसअन्तर्गत एभरेस्ट बैंकका ग्राहकले फुड बेभरेज र बेकरी सपमा होटलले तोकेको स्ट्यान्डर्ड मूल्यमा १५ प्रतिशत छुट पाउनेछन् । कोभिडको महामारीका कारण यो अफर टेक अवे सेवामा मात्र उपलब्ध छ । अवस्था सहज भएलगत्तै यो अफर होटल सेवामा पनि उपलब्ध हुनेछ । सम्झौताअन्तर्गत एभरेस्ट बैंकका ग्राहकले आफ्नो एटीएम वा क्रेडिट कार्ड देखाए उक्त छुट पाउनेछन् ।
गोलबजारमा महालक्ष्मीको शाखा,काठमाडौं (कास) महालक्ष्मी विकास बैंकले शुक्रबारदेखि सिरहाको गोलबजारमा नयाँ शाखा विस्तार गरेको छ । उक्त शाखा कार्यालय सञ्चालनमा आएसँगै बैंकका शाखा कार्यालय १ सय ३ पुगेका छन् । बैंकले ग्राहकको विश्वसनीयतामा अभिवृद्धि गरी सम्पूर्ण क्षेत्र र वर्गसम्म बैंकिङ सेवाको पहुँच पुर्याउने उद्देश्यले शाखा विस्तार गरेको बताएको छ । सबै शाखाबाट ५ लाखभन्दा बढी ग्राहक लाभान्वित भएको बैंकको भनाइ छ ।
भाखा नाघेका कर्जामा एनआईसीको सहुलियत,काठमाडौं (कास) एनआईसी एसिया बैंकले कोभिडबाट आफ्ना ऋणीहरूमा परेको असर न्यूनीकरण गर्न विभिन्न सहुलियतका योजना ल्याएको छ । बैंकले ०७७ साउन मसान्तसम्म ३ महिना वा बढीले बक्यौताको भाखा नाघेका कर्जाको असोज मसान्तसम्मको साँवा तथा ब्याज रकम सोही मसान्तभित्र भुक्तान गरेमा साविकको ब्याजदर घटाई १ कात्तिकदेखि लागू हुने गरी ८९९ प्रतिशत कायम गरिने योजना ल्याएको छ । समयमै मौकाको फाइदा उठाउन बैंकले सबै ऋणीहरूलाई आग्रह गरेको छ ।
दराज सहयात्री कार्यक्रममार्फत आठ हजार एसएमई,काठमाडौं (कास) साना र मध्यम आकारका उद्यम (एसएमई) लाई समर्थन गर्न सुरु गरिएको दराजको सहयात्री कार्यक्रममा सहभागी हुन ८ हजारभन्दा बढी एसएमईले दर्ता गरेका छन् । तीमध्ये २ हजार १ सयभन्दा बढी एसएमईले दराजमार्फत व्यवसाय सञ्चालन गरेको कम्पनीले बताएको छ । अन्य सञ्चालन प्रक्रियामा छन् । कार्यक्रमअन्तर्गत दराजले चार महिनाको कमिसन शुल्क हटाई विक्रेतालाई देशभरिका ७ लाखभन्दा बढी ग्राहकसम्म निःशुल्क पहुँच प्रदान गरेको बताएको छ । साथै करिब ५५ लाख रुपैयाँ सहयोग प्रदान गरेको बताएको छ ।
हाजिर हुन सचिवलाई मन्त्रीकै तगारो,"हाजिर हुन जाँदा अवरोध गरियो । म केही नबोली मन्त्रालयबाट फर्किएँ । म सचिव भएकोले प्रक्रियागत हिसाबले चल्ने हो । प्रमुख सचिवको निर्देशनमा काम गर्ने हो । कार्यकक्षमा ताल्चा लागिरहेकाले निवासमै बसिरहेकी छु । म यहाँ झगडा गर्न आएकी होइन । काम गर्न आएकी हुँ । मुख्यमन्त्री र प्रमुख सचिवज्यूले जे निष्कर्ष निकाल्नुहुन्छ, म त्यही मान्ने हो । सचिवको छिटोछिटो सरुवा हुँदा मन्त्रालयको कार्यसम्पादनमा समस्या भइरहेको कुरा सुनेकी छु । यो राजनीतिक विषय भएकाले यसको हल गर्ने जिम्मा त मन्त्रीज्यूहरूकै हो ।"
खेलकुद इतिहास खोज्ने काम,"कोरोना भाइरस संक्रमणको महामारीबीच लकडाउन चलिरहेकै बेला परिषद्का अर्का पुराना सदस्यसचिव आरबी राजा पनि रहेनन् । उनीबारे लेख्न क्रममै फेरि दोहोर्याएर भनियो, साँच्चै नेपाली खेलकुदको इतिहास त लेखिएकै छैन ।नेपाली राष्ट्रिय फुटबल टिमको पहिलो कप्तान रहेका आरबी राजा पनि एकप्रकारले इतिहासमै बिलाए । चालिसेले ठीक त्यही बेला मनमनै भनेछन्, होइन, मसँग नेपाली खेलकुदको केही न केही इतिहास त छ है । भएछ के भन्दा उनले त्यो जमानामा परिषद्मा जागिर छँदा संग्रह गरेका टिपोट, तथ्यांक आदि उनले साँचेर नै राखेका थिए । अनि लकडाउन चल्दाचल्दै त्यसलाई पुस्तकको आकार दिए । नाम जुरेको थियो, नेपालमा खेलकुदको इतिहास । यसरी चालिसेले नेपाली खेलकुदप्रति दोस्रो पटक ठूलो गुण लगाएका छन्, इतिहास लेखेर । यसमा एक दर्जनभन्दा बढी खेल नेपालमा कसरी सुरु भयो भनेर लेखिएको छ । ०४६ अगाडिका केही तथ्यांक छन् यसमा । नेपाली खेलकुदमा केन्द्रित भएर लेखिएका पुस्तक नै छैन भन्नुपर्ने स्थितिमा यो पुस्तक निस्कनु आफैंमा ठूलो उपलब्धि हो । तर समस्या के छ भने यो पुस्तकमा टिकेर ठ्याक्कै यस्तै हो भनेर दाबी गर्नसक्ने स्थिति भने छैन । त्यसै भनिएको होइन, इतिहास विधामा लेख्न सजिलो छैन । लेखकले पुस्तक तयार पार्नेक्रममा त्यसको आधार, स्रोत उल्लेख गर्न नै कन्जुस्याँइ गरे । पुस्तक तयार पार्ने क्रममा उनले यसअघि प्रकाशित के कस्तो पुस्तकबाट सहयोग लिइएको हो, त्यो पनि भनेका छैनन् । इतिहासको किताब इतिहासकै किताब जस्तो हुनुपर्छ, नत्र यो खाली टिपोटमै सीमित हुन्छ । नेपालमा खेलकुदको इतिहास यस्तै यस्तै रह्यो । फुट नोट हुन्न अनि सन्दर्भ ग्रन्थबारे कहींकतै उल्लेख हुन्न भने त्यसलाई इतिहासमा विश्वास गर्न सकिने पुस्तक मानिन्न । लेखकीय इमान्दारितामा शंका गर्ने ठाउँ हुन्छ । कुराकानीका क्रममा लेखक चालिसे के भन्छन् भने अब नयाँ पुस्ताले हो, नेपाली खेलकुदबारेको इतिहास लेख्ने । हो, अबको पुस्ताले इतिहास लेख्दा यो पुस्तकमा टिकेर लेख्न भने सकिने छ । अब मूल प्रश्न, के नेपाली खेलकुदबारे इतिहास अहिलेसम्म नलेखिएकै हो त ? होइन, धेरै लेखिएको छ । यसअघि पनि लेखिएका छन्, अहिले त लेख्ने क्रम झन् बढेको छ । खासखास खेल नेपालमा कसरी सुरु भयो भनेर राम्रोसँग बुझ्न एउटा स्रोत गज्जब छ । त्यो हो, ०३८ सालमा भएको पहिलो राष्ट्रिय खेलकुदको समाप्तिमा निकालिएको पुस्तक । त्यो बेलाको चलनचल्तीको भाषामा लेखिएको त्यो किताबबाट धेरै जानकारी प्राप्त हुन्छ । अझ भन्ने हो भने यो पुस्तक अब्बल दर्जाको छ भन्दा हुन्छ । फेरि त्यो बेला हरेक वर्ष त्यस समय अवधिमा भएका सम्पूर्ण खेल गतिविधि समेटिएर पुस्तक निकाल्ने चलन थियो । राजा वीरेन्द्रको राज्याभिषेक पारेर पनि एउटा नेपाली खेलकुदबारे पुस्तक निस्केको थियो । खुबै मिहिनेत गरेर तयार पारिएको त्यस पुस्तकमा त्यो समयमै नेपालले सहभागिता जनाएका अन्तर्राष्ट्रिय प्रतियोगिताबारे उल्लेख गरिएको छ । अहिले यो पुस्तक उपलब्ध छैन । भनिन्छ, यसकै आधारमा ०३८ सालको राष्ट्रिय खेलकुदपछि सबै नतिजा समेटेर पुस्तक निस्केको हो । अनि त्यसकै आधारमा नेपालमा खेलकुदको इतिहास तयार भएको हो ।"
दिल्लीको जित निरन्तर,"दुबई (एजेन्सी) दक्षिण अफ्रिकी तीब्र बलरद्वय एनरिच नोर्टजे र कागिसो राबाडाले उत्कृष्ट बलिङ प्रदर्शन गरेपछि दिल्ली क्यापिटल्सले इन्डियन प्रिमियर लिग (आईपीएल) मा शुक्रबार चेन्नई सुपर किंग्सलाई ४४ रनले पराजित गरेको छ ।नोर्टजेले ४ ओभरमा २० रनमात्र खर्चेर २ तथा राबाडाले ४ ओभरमा २६ रन खर्चेर ३ विकेट लिएपछि १ सय ७६ रनको लक्ष्य पाएको चेन्नईले ७ विकेट गुमाई १ सय ३१ रनमात्र बनाउन सक्यो । गत वर्षको उपविजेतामाथिको जितसँगै दिल्ली शीर्षस्थानमा उक्लिएको छ ।दिल्लीको यो लगातार दोस्रो जित हो । पहिलो खेलमा मुम्बई इन्डियन्सलाई ५ विकेटले पराजित गरेको चेन्नई पछिल्लो खेलमा राजस्थान रोयल्ससँग १६ रनले पराजित भएको थियो । दिल्लीले पहिलो खेलमा किंग्स इलेभेभन पन्जाबमाथि सुपर ओभरमा सफलता पाएको थियो ।अभेष खानको बलमा सिमरोन हेटमायरले २२ रनमा हुँदा फाफ डु प्लेसिसको क्याच छाड्नु दिल्लीलाई महँगो पर्ने देखिएको थियो, जतिखेर चेन्नई १२औं ओभरमा ५८ रनको स्थितिमा थियो । हेटमायरले ४३ रनमा डु प्लेसिसको अर्को क्याच पनि छाडे । तर अफ्रिकन जोडीले कसिलो बलिङ गर्नुका साथै विकेट पनि लिएपछि दिल्लीले जितलाई निरन्तरता दिएको हो । दक्षिण अफ्रिकी ब्याट्सम्यान डु प्लेसिसले ३५ बलमा ४ चौकासहित चेन्नईबाट सर्वाधिक ४३ रन बनाए । उनले केदार जादबसँग चौथो विकेटमा ५४ रन जोडे । जादबले २१ बलमा ३ चौकासहित २६ रन बनाए । यसअघि शेन वाटसन १४, मुरली विजय १० र ऋतुराज गायक्कड ५ रनमा आउट भए । कप्तान महेन्द्रसिंह धोनी १५ र रवीन्द्र जडेजा १२ रनमा आउट भए । दिल्लीबाट अक्क्षर पटेलले १ विकेट लिए । उनले ४ ओभरमा १८ रनमात्र खर्चे ।दुबई अन्तर्राष्ट्रिय रंगशालामा यसअघि टस हारेपछि पहिला ब्याटिङ निम्तो पाएको दिल्लीले ३ विकेट गुमाई १ सय ७५ रन बनाएको थियो । पृथ्वी र शिखर धवनले पहिलो विकेटमा ११ ओभरभित्र ९४ रनको साझेदारी गरे पनि दिल्लीले त्यसको फाइदा उठाउन सकेन । लेग स्पिनर पीयुष चावलाले धवनलाई ३५ रनमा एलबीडब्लू आउट गरी यो साझेदारी तोडेका थिए । धवनले २७ बल खेली ३ चौका र १ छक्का प्रहार गरे ।प्लेयर अफ द म्याच पृथ्वीले दिल्लीबाट सर्वाधिक ६४ रन बनाए । उनले ४३ बल खेली ९ चौका र १ छक्का प्रहार गरे । उनी पनि चावलाको बलमा स्टम्पआउट भए । ऋषभ पन्त २५ बलमा ५ चौका प्रहार गरी ३७ रनमा अविजित रहे । कप्तान श्रेयस ऐर २२ बलमा १ चौका प्रहार गरी २६ रनमा आउट भए । पन्जाबमाथि विजय दिलाउँदाका हिरो मार्कुस स्टोइनिस ३ बलमा ५ रन बनाई अविजित रहे ।चावलाले ४ ओभरमा ३३ रन खर्चेर २ विकेट लिए । इंग्लिस खेलाडी साम कुरानले ४ ओभरमा २७ रन खर्चेर १ विकेट लिए । जोस हेज्लउडले ४ ओभरमा २८ रनमात्र खर्चे । तर जडेजाले ४ ओभरमा ४४ रन खर्चिन पुगेका थिए । दिल्लीले लगातार दोस्रो खेलमा नेपाली स्टार सन्दीप लामिछानेलाई प्लेइङ ११ मा उतारेको छैन । शनिबार पहिलो जितको खोजीमा रहेका कोलकाता नाइट राइडर्स र हैदराबादबीच खेल हुनेछ ।"
बायर्नलाई यूईएफए सुपर कप,"इंग्ल्यान्डलन्डन डिफेन्डिङ च्याम्पियन म्यानचेस्टर सिटीले बर्नमाउथलाई बिहीबार २१ ले हराएर लिग कप फुटबलको चौथो चरण सुरक्षित गरेको छ । खेल सकिन १५ मिनेटअगाडि फिल फोडेनले निर्णायक गोल गरे । लिभरपुलले पनि लिंकनलाई ७२ ले हरायो । प्रतियोगिताको पछिल्ला तीन संस्करणका विजेता सिटीले आफ्नो दोस्रो रोजाइका खेलाडी बाहुल्य रहेको टिम उतारेको थियो । कम समयमा धेरै खेल्नुपर्ने हुनाले अधिकांश ठूला टिमले यस प्रतियोगितामा युवा खेलाडीसम्मिलित टिम उतार्ने गरेका छन् । सिटीले बर्नमाउथविरुद्ध भने लियान डेलापको गोलले अग्रता लिएको थियो । बर्नमाउथको तर्फबाट साम स्टुरेजले गोल गरे । अब सिटीले बर्नलीविरुद्ध अन्तिम १६ को खेलमा खेल्नेछ । डेलापका लागि सिटीको सिनियर टिममा सम्झनलायक डेब्यु रह्यो । खेलपछि उनले भने, म सानोमा बलब्वाई थिएँ र त्यति बेलादेखि मेरो एकमात्र इच्छा माथिल्लो स्तरमा फुटबल खेल्ने थियो । अब त डेब्युमै गोल गर्न पाउँदा असाध्यै खुसी छु । लिभरपुलको जितमा भने ताकुमी मिनामिनो र कुर्टिस जोन्सले समान दुई गोल गरे । खेलपछि लिभरपुलका व्यवस्थापक योर्गन क्लोपले १९ वर्षीय जोन्स निकै उत्कृष्ट प्रतिभा रहेको दाबी गर्दै भने, उनी भविष्यमा निकै राम्रा खेलाडी हुनेमा कुनै शंका छैन । लिभरपुलले अब चौथो चरणको खेलमा आर्सनलको सामना गर्नेछ । अर्को खेलमा प्रिमियर लिग क्लब एस्टन भिल्लाले ब्रिस्टल सिटीलाई सजिलै ३० ले पराजित गरेको थियो ।"
प्राविधिक जनशक्तिलाई भर्चुअल तालिम,"काठमाडौं (कास) काठमाडौं जिल्ला ब्याडमिन्टन संघको नयाँ प्राविधिक जनशक्ति उत्पादनका लागि अनलाइनमार्फत् भएको बिगिनर्स टेक्निकल अफिसर्स ट्रेनिङ प्रोग्राम शुक्रबार सकिएको छ ।कोरोना भाइरसको महामारीको कारण भर्चुअल रूपमा आयोजित पाँच दिने तालिममा नेपालका विभिन्न जिल्ला संघको सिफारिसमा सहभागी भएकासँगै भारत र पाकिस्तानका ४४, बंगलादेशका २ र भुटानका १ जनासहित कुल ३६ जनाको सहभागिता थियो । यस्तो तालिम संघले दोस्रोपल्ट आयोजना गरेको हो । यसअघि भारत, भुटानसहित नेपालका २५ जना सहभागी थिए ।उनीहरूलाई ब्याडमिन्टन एसियाका अम्पायर दीपक थापा, राष्ट्रिय रेफ्रीहरू किरणगोपाल कारन्जित र उदय अर्यालले तालिम दिएका थिए । काठमाडौं जिल्ला ब्याडमिन्टन संघका अध्यक्षसमेत रहेका थापाले भने, खेलको विकास गर्न प्राविधिक जनशक्तिको पनि उत्तिकै आवश्यकता र महत्व हुन्छ, यसैको लागि भर्चुचल रूपमै भए पनि तालिम आयोजना गरिएको हो । नेपालमा ब्याडमिन्टन एसियाका प्रमाणपत्रप्राप्त अम्पायर दुई, एक्रिडिटेट तीन र राष्ट्रिय रेफ्री संख्या २३ रहेको छ ।"

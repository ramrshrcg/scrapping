शीर्षक,विवरण
लाप्चाबाट फर्कियो सीमास्तम्भ खोज्न गएको टोली,"(हुम्लासुर्खेत)  नेपालचीन सीमा छुट्याउने ११ नम्बर सीमास्तम्भ खोज्न गएको नेपाली टोली चिनियाँ पक्षसँग वार्ता नगरी लाप्चाबाट फर्केको छ । हुम्लाका प्रमुख जिल्ला अधिकारी चिरञ्जीवी गिरी नेतृत्वको टोलीले लाप्चा नजिकैको ललुङजोङ क्षेत्रमा चीनले बनाएका संरचनाबारे पनि कुराकानी गर्न खोजेको थियो ।नाम्खा गाउँपालिका६, लिमी क्षेत्रमा पर्ने ११ नम्बर सीमास्तम्भ हराउँदा नेपालचीनको सीमारेखा स्पष्ट हुन सकेको छैन । लाप्चामा रहेको १२ नम्बर स्तम्भ नजिकै ललुङजोङमा चीनले संरचना निर्माण गरेपछि आइतबार नेपाली टोली बुझ्न त्यसतर्फ गएको थियो । टोलीमा नेपाली सेना, सशस्त्र, नेपाल प्रहरी र जनप्रतिनिधि सहभागी छन् । टोलीमा सहभागी नाम्खा गाउँपालिका अध्यक्ष विष्णुबहादुर लामाका अनुसार टोली आइतबार बिहान ११ बजे ललुङजोङ पुगेको थियो । त्यहाँ रहेका चिनियाँ सुरक्षाकर्मीले ताक्लाकोटबाट आफ्ना प्रतिनिधि आउँदै गरेको जानकारी दिँँदै पीपीई सेट लगाएर बस्न भनेका थिए । करिब डेढ घण्टा कुरेपछि चार जना चिनियाँ अधिकारी आएका थिए । उनीहरूले कोरोनाको डर छ, यहाँ कुराकानी नगरौं, बरु बोर्डरलाइन (सीमारेखा) मा बसौंला भनेर माइकिङ गरे, उनले भने, त्यसपछि हामी फर्कियौं, कुराकानी भएन । उनका अनुसार चिनियाँ अधिकारीले भवन बनाएको भूभाग चीनकै भएको बताएका थिए । ललुङजोङमा चीनले सानाठूला गरी ११ वटा भवन बनाएको छ । लाप्चादेखि करिब ४ किलोमिटर पश्चिममा पर्छ । चिनियाँ पक्षको जवाफपछि नेपाली टोली हिल्सातर्फ लागेको थियो । हिल्सामा ८ नम्बरको स्तम्भ छ ।चीनले संरचना बनाउनुअघि ललुङजोङ क्षेत्रमा बर्खाको समयमा लिमीका बासिन्दाले चौंरी चराउन लाने गर्थे । लिमीदेखि त्यहाँ पुग्न गाडीमै करिब ४ घण्टा लाग्छ । तिब्बततिरबाट पनि चरिचरनका लागि मानिस आउँथे । करिब ४ वर्षअघि चीनले व्यापारिक प्रयोजनका लागि भनेर दुइटा घर बनाएको थियो । अहिले थप ९ वटा बनेका छन् । एउटा सानो घरमा सुरक्षाकर्मी बसेको र बाँकी प्रयोगमा नरहेको अध्यक्ष लामाले बताए । खासमा त्यो ठाउँ दुवैतिरको चरिचरन क्षेत्र थियो, अहिले भवन बनेपछि लिमीका मान्छे (नेपाली) लाई त्यहाँ जान रोक लगाइएको छ, उनले भने, हराएको पिल्लर खोजी नगर्दासम्म कुन भूभाग कताको हो भन्न सकिने अवस्था छैन ।हिल्सातिर गएको टोली फर्केको छैन । सहायक प्रजिअ दत्तराज हमालले छिटोमा बुधबार साँझसम्म टोली फर्किने बताए । उनले स्तम्भ हराएको र ललुङजोङमा चीनले घर बनाएको गुनासो आएपछि टोली त्यसतर्फ गएको बताए । कति स्तम्भ कहाँकहाँ छन् भन्नेबारे टोली फर्किएपछि थाहा हुन्छ, उनले भने । नेपालचीन सीमाअन्तर्गत हुम्ला क्षेत्रमा मात्र १२ स्तम्भ छन् । तीमध्ये ११ नम्बर स्तम्भ हराएको वा भत्केको नेपाली अधिकारीको भनाइ छ । जिल्ला प्रशासन कार्यालयको अभिलेखमा भने हुम्ला जिल्लाको सीमारेखामा १० वटा मात्र स्तम्भ छन् । पहिलो पटक ०७२ सालमा हुम्लाका तत्कालीन प्रमुख जिल्ला अधिकारी कृष्णबहादुर कटुवालले सीमा बैठकमा उक्त स्तम्भबारे एजेन्डा राखेका थिए । उक्त बैठकमा दुवै पक्ष मिलेर स्तम्भ खोजी गर्ने निर्णय भएको थियो । नाम्खा६ का वडाध्यक्ष पाल्जोर तामाङले भने, बैठकमा कुरा उठ्छ, खोजी गर्ने सहमति पनि हुन्छ । बैठक सकिएपछि भने दुवै पक्षले बिर्सिन्छन्, अनि पिल्लर कहाँबाट भेटियोस् ।"
उद्धार कुर्दै ८४ हजार नेपाली,"सरकारले पीसीआर रिपोर्ट नेगेटिभ आएका यात्रुलाई मात्रै ल्याउने नीति लिए पनि हाल दैनिक १२ देखि १५ सय जना मात्रै आइरहेका छन् । त्यो पनि खाडी तथा मलेसियाबाट मात्रै होइन । पीसीआर रिपोर्ट नेगेटिभ आएकाहरूलाई नेपाल फर्किएपछि क्वारेन्टाइनमा नराखी सिधै होम क्वारेन्टाइनमा पठाइएको छ । विदेशस्थित दूतावास र कम्पनीको क्याम्पमा रहेका कामदारहरूले सरकारविरुद्ध नाराबाजी गरेपछि यसअघि लागू गरिएको दैनिक ५ सय जनालाई मात्रै विदेशबाट ल्याउने व्यवस्था हटाइएको थियो ।खाडी तथा मलेसियास्थित राजदूतहरूले उद्योग तथा वाणिज्य र श्रम तथा उपभोक्ता हित समितिसमक्ष उडानको संख्या थप्न सरकारलाई पहल गरिदिन आग्रह गरेका थिए । सबैभन्दा बढी संयुक्त अरब इमिरेट्स (यूएई) मा स्वदेश फिर्नका लागि ४८ हजार जनाले दूतावासमा नाम दर्ता गराएका छन् । यूएईबाट हालसम्म २० हजार ६ सय ५७ जना स्वदेश फिरेका छन् । साउदी अरबका लागि नेपाली राजदूत महेन्द्रप्रसाद सिंह राजपुतले २८ हजार जनाभन्दा बढीले स्वदेश फर्किन निवेदन दिएकोमा १० हजार जनालाई मात्रै पठाउन सकिएको बताए । हामी अहिले गैंडाको छाला ओढेर कुर्सीमा बसिरहेका छौं । घर पठाउन नसकिएपछि श्रमिकहरू दूतावासविरुद्ध विरोधमै उत्रिएका छन् । निःशुल्क र शुल्क जे भए पनि उडान चाहिन्छ, उनले भने ।मलेसियामा १८ हजार जनाले स्वदेश फिर्न आवेदन दिएका छन् । त्यसमध्ये ११ हजार जना फर्किए । राजदूत उदयराज पाण्डेले अझै करिब ८ हजार जनाले स्वदेश फर्किन दूतावासमा नाम दर्ता गराएको बताए । उनका अनुसार स्वदेश फर्किन नाम दर्ता गराएका बाहेक हरेक दिन तीन सय नेपालीहरूको भिसा अवधि सकिने गरेकाले पनि उक्त संख्या थपिँदै गएको हो । दसैं र तिहारको समय नजिकिँदै गर्दा पनि यो संख्या बढ्ने भएकाले प्रत्येक साता मलेसियाका लागि १६ वटा नियमित उडान आवश्यक पर्छ, उनले भने ।कुवेतका लागि नेपाली राजदूत दुर्गाप्रसाद भण्डारीले दूतावासमा स्वदेश फर्किनका लागि नाम दर्ता गराउनेको संख्या ९ हजार २ सयभन्दा बढी रहेको बताए । कतारमा दैनिक एक सय ५० जनाका दरले स्वदेश फर्किन चाहनेको संख्या बढिरहेको छ । यो संख्या २० हजारभन्दा बढी पुगिसकेको छ । जसमध्ये ९ हजार एक सय ७१ जना स्वदेश फिर्ता भएका छन् । यहाँ क्याम्पबाट बाहिर निस्केपछि ओत लाग्ने ठाउँ अर्को छैन । उनीहरू सडकमा आइपुग्छन् कि भन्ने ठूलो त्रास छ, उनले भने । कतारका लागि मात्रै कम्तीमा दैनिक ४ वटा उडान गर्न नसके अहिले थन्किएकाहरू दसैंतिहारमा घर फर्किन सम्भव नभएको उनले बताए ।कोभिड१९ संकट व्यवस्थापन केन्द्र (सीसीएमसी) का सदस्यसमेत रहेका परराष्ट्र मन्त्रालयका सहसचिव हरिश्चन्द्र घिमिरेले राष्ट्रिय उडान नभएको देशमा नेपाल एयरलाइन्सलाई प्राथमिकता दिइएको बताए । जुन देशबाट नेपालमा उडान छ, त्यही देशको एयरलाइन्सले उद्धार उडान गर्छ । जुन देशबाट उडान छैन, त्यहाँ नेपाल एयरलाइन्सको उडान संख्या बढाइएको छ, उनले भने ।"
डा केसीमाथि प्रहरीको बलजफ्ती,"कांग्रेस नेता एवं पूर्वस्वास्थ्यमन्त्री गगन थापाले सत्याग्रहीमाथिको दुर्व्यवहार क्रूरताको पराकाष्ठा भएको टिप्पणी गरेका छन् । सत्याग्रहीलाई इच्छाविपरीत छुन पनि पाइँदैन । तर अनशनरत डा गोविन्द केसीमाथि सरकारले गरेको अपमानजनक व्यवहार लोकतन्त्रमा अकल्पनीय र अक्षम्य छ । क्रूर तानशाहले मात्र यस्तो निन्दनीय कृत्य गर्न सक्छ, उनले ट्वीट गरेका छन्, सरकारले आफ्नो पतनको बाटो आफैं खनेको छ । यस्तै, पूर्वप्रधानमन्त्री एवं जनता समाजवादी पार्टीका वरिष्ठ नेता बाबुराम भट्टराईले स्वास्थ्य क्षेत्र सुधारका लागि डा केसीले मात्र लड्नुपर्ने स्थिति अन्त्य गर्नुपर्नेमा जोड दिएका छन् । डा केसीलाई प्रहरीले जबर्जस्ती ट्रमा सेन्टर पुर्याएकामा भट्टराईले ट्विटरमा टिप्पणी गरेका छन्, यो राजाको निरंकुश पञ्चायती शासन हो कि ओलीको कमाउनिस्ट शासन ? डा केसीका जनपक्षीय माग पूरा गर्न नसके कमसेकम सत्याग्रहीलाई सम्मान गर्न त सिक ।"
"घर खोज्दै स्वदेश, काम खोज्दै भारत","(काठमाडौं)  गत वैशाख २४ गते कैलाली प्रहरी प्रमुख भएर पुग्दा नेपाल प्रहरीका उपरीक्षक (एसपी) अनुपमशमशेर जबराले भारतबाट झोलीगुन्टा कसेर नेपाल छिर्नेको ताँती सम्हालेका थिए । भारतमा कोरोना महामारी बढ्दै गएपछि सीमावर्ती नाका हुँदै स्वदेश फर्किनेको भीड थेगिनसक्नु थियो । तर त्यो दृश्य एकाध महिनामै बदलियो । एसपी जबराले त्यतिबेला सीमाको भीड सम्झिँदै भने, त्यो बेला कैलालीका नाकाबाट मात्रै नेपाल छिर्नेको संख्या दिनहुँ सरदर साढे ५ हजार थियो । नेपाल र भारतमा कोरोना संक्रमण तीव्र वृद्धि भइरहँदा अहिले सीमा नाकाको दृश्य ठ्याक्कै उल्टिएको छ । एसपी जबराले अहिले कैलालीबाट औसतमा सयदेखि डेढ सय जना नेपाल आइरहेका छन् । तर यो महामारीमा भारत जानको लर्को यसको दोब्बरजति रहेको एसपी जबरा बताउँछन् ।कैलालीका सीमावर्ती क्षेत्र हुँदै भारत छिर्नेको लर्कोसँग ठ्याक्कै मिल्छ कञ्चनपुरको दृश्य पनि । कञ्चनपुरका एसपी मुकुन्द मरासिनी नेपालभारत सीमा नाकामा केही महिनाभित्रै बदलिएको दृश्य सम्झँदै तीनछक परे । उनले पछिल्लो तीन महिनाअघि र अहिलेको दृश्य ठ्याक्कै उल्टो भएको बताए । कञ्चनपुरका सीमावर्ती इलाका हुँदै पहिले नेपाल आउनेको लर्को थियो । अहिले नेपाल छाड्नेको लर्को बढ्दो क्रममा छ । सीमाबाट आउजाउ पूर्ण रूपमा निषेध हुँदा संक्रमणको त्रासले महाकाली नदीमा हेलिएर एक जना स्वदेश फर्किएका थिए, त्यो अवस्था पछिल्लो एकडेढ महिनामै बदलिएको छ, रोजगारीलगायत विभिन्न कामका सिलसिलामा भारत जानेको भीड अहिले बढ्दो छ, उनले भने ।२०७६ चैतमा बैतडीको डिलासैनी गाउँपालिका१, कोटपेटराका ४८ वर्षीय इन्द्रराज खत्री भारतमा संक्रमण फैलिँदै गएपछि नेपाल आउन खोजे । नाका सबै सिल भएकाले उनले प्रवेश पाएनन् । चार दिन भारतको धार्चुलास्थित सीमा क्षेत्रमा बसे । केही सीप नलागेपछि ज्यानको बाजी राख्दै महाकालीमा हेलिएर नेपाल छिरे । नाका सिल भएपछि सीमावर्ती इलाकाका करिब ३ दर्जनभन्दा बढी स्थानमा सुरक्षाकर्मीसँग झडप नै भएको थियो ।पछिल्लो समय सीमा नाकामा फेरिएको दृश्यको एउटै कारण हो, रोजगारी र परिवारको लालनपालन । विगतका वर्ष चाडपर्व नजिकिँदै गर्दा स्वदेश फिर्नेको लर्को नाकामा हुन्थ्यो । अहिले दसैंतिहारलगायत पर्व नजिकिँदै छन् तर सर्वसाधारण भने बाहिरिइरहेका छन् । यो बीचमा खर्चको जोहो गर्न कतिपय मानिस भारत गएको एसपी मरासिनीले बताए । महामारीका बीच भारत जानेमा सबैभन्दा बढी उताको आधारकार्ड, रोजगारी र दैनिक ज्यालादारी मजदुर तथा पेन्सनवाहकहरू रहेको उनको भनाइ छ । नाकाबाट आधारकार्ड, पेन्सनपट्टा, जागिरको पत्र भएकाबाहेकलाई आवश्यकता र औचित्य हेरेर मात्रै जान दिइएको उनको भनाइ छ । उनका अनुसार साउन ६ यता गड्डाचौकी नाका हुँदै ११ हजारभन्दा बढी र गौरीफन्टाबाट भदौ १२ पछि ८ हजारभन्दा बढी नेपाली भारत गएका छन् । महामारीकै बीच गड्डाचौकीबाट ३७ हजार २ सय १७ र गौरीफन्टा हुँदै १८ हजार १ सय ८९ जना भारतबाट फर्किएका थिए । कैलाली र कञ्चनपुरको तुलनामा बैतडीको झुलाघाट र दार्चुलाको पुलघाट हुँदै आउजाउ गर्नेको संख्या भने कम छ । गत वर्ष फागुन २५ देखि असोज ४ गते साँझसम्मको तथ्यांकअनुसार कोरोना संक्रमणको भयावह स्थितिमाझ भारतका विभिन्न ठाउँबाट ९ लाख १ हजार ६ सय ५ जना नेपाली स्वदेश छिरेका थिए । तीमध्ये सबैभन्दा बढी सुदूरपश्चिम, प्रदेश ५ र प्रदेश २ बाट आएका थिए । जेठ दोस्रो सातातिर त भारतबाट नेपाल छिर्नेको संख्या दिनहुँ औसत साढे दस हजारको हाराहारीमा थियो । सयौं किलोमिटर पैदल र जोखिमपूर्ण सवारी यात्रामार्फत भोकै प्यासै सीमामा आएर हप्तौंसम्म अड्किएपछि आएका नेपाली यति बेला भने तीन महिनाअघिकै झल्को सम्झाउने गरी लस्कर लागेर भारत फर्किरहेका छन् । नेपाल प्रहरी र सशस्त्र प्रहरीले सातै प्रदेशबाट संकलन गरेको आइतबार साँझसम्मको विवरणअनुसार भारतबाट फर्केकामध्ये झन्डै आधाजसो अर्थात् ४ लाख २१ हजार ८ सय ७५ नेपाली भारत फर्किएका छन् । फर्किनेको चाप सुदूरपश्चिम र प्रदेश ५ मा बढी छ । सुदूरपश्चिम र प्रदेश ५ को तुलनामा प्रदेश १ र २ बाट भारत फर्किनेको संख्या कम छ । कोरोनाको त्रासले स्वदेश फर्केकाहरू गाउँठाउँमा गरिखाने मेसो नमिल्दा र खर्चको अभाव बढ्दै गएपछि फेरि उस्तै जोखिम मोलेर भारत फर्किन थालेका छन् । कोभिड क्राइसिस म्यानेजमेन्ट सेन्टर (सीसीएमसी) बाट प्राप्त तथ्यांकअनुसार भदौ ५ देखि ३१ गतेसम्मको अवधिमा मात्रै ७ हजार ४ सय ९४ नेपाली भारत गएको देखिन्छ । सीसीएमसी, प्रहरी र सशस्त्रबाट प्राप्त तथ्यांक केलाउँदा असारपछि घर फर्केका नेपाली फेरि घर खर्च टार्नदेखि नियमित रोजगारीका कारण पनि भारत जानेको लर्को छ । साउन महिनामा त्यो संख्या ह्वात्तै बढेको देखिन्छ । एक सातायता भारतमा दैनिक सरदर ९० हजारभन्दा धेरै कोरोना संक्रमित बढिरहेका छन् । तर नेपाली रोजीरोटीको खोजीमा महामारी र त्यसको जोखिम परवाह नगरी भारत गइरहेका छन् । भारतमा कोरोना संक्रमित र संक्रमणबाट मृत्युको दर दैनिक उच्च छ । आइतबार साँझसम्मको विवरणअनुसार सबैभन्दा धेरै अर्थात् २ लाख ८३ हजार १ सय ४५ जनाले सुदूरपश्चिम प्रदेशका विभिन्न नाका हुँदै भारत गएका छन् । जबकि फागुन २५ देखि असोज ४ सम्म सुदूरपश्चिम प्रदेशका विभिन्न नाका हुँदै २ लाख ८४ हजार ५ सय ३१ जना फर्किएका छन् । सुदूरपश्चिममा फर्किने र भित्रिनेको संख्या बराबरीजस्तो देखिन्छ । त्यस्तै प्रदेश १ का विभिन्न नाका हुँदै ३५ हजार ३ सय ४१, प्रदेश २ बाट २३ हजार ८ सय ३२, बाग्मतीबाट २१ र प्रदेश ५ बाट ७९ हजार ५ सय ५७ जना मानिस भारत प्रस्थान गरेका छन् । यो अवधिमा प्रदेश १ बाट २ लाख २९ हजार ३ सय ६८, प्रदेश २ बाट ८१ हजार ४ सय ३, गण्डकीबाट ७ हजार ३ सय ६८ र प्रदेश ५ बाट २ लाख ९८ हजार ९ सय ४० जना भित्रिएका छन् ।कैलालीका एसपी जबराले सुदूरपश्चिमबाट भारत जानेमध्ये धेरैजसो हिमाञ्चल प्रदेशमा स्याउ टिप्ने मौसमी काम गर्न गएको बताए । नेपालभारत करिब १ हजार ८ सय ८० किमि लम्बाइको सीमा रहेकामा अधिकांश खुला सिमाना छ । सुरक्षा निकायसँग भएको अभिलेख सुरक्षाकर्मी तैनाथ भएका नाकाको हो । पारि जानेको संख्या खुला सिमाना भएका कारण अझै बढेको हुन सक्छ । बदलिएको दृश्य डोटीको जोरायल गाउँपालिका अध्यक्ष दुर्गादत्त ओझाका अनुसार कोरोना महामारी सुरु भएपछि भारतबाट ५ सय ६० जना गाउँमा फर्के । तीमध्ये कति भारत फर्के भन्नेबारे आफूहरूसँग जानकारी नभए पनि उनले छिमेकी गाउँपालिकामा भारतबाट फर्केकाहरू फेरि भारत नै फर्किन सुरु भएको खबर आफूले पाएको सुनाए । सीमावर्ती क्षेत्रमा खटिएका प्रहरीहरूका अनुसार जति धेरै जोखिम मोलेर र कष्ट उठाएर नेपालीहरू घर फर्केका थिए, त्यति नै कष्ट उठाएर भारत गइरहेको देखिन्छ । वैशाख १४ अघिको एक महिनामा मात्रै स्वदेश छिर्ने आसमा भारतका विभिन्न सहरबाट रोजगारी गुमाएर र कोरोना भयले फर्किएका २ सय ५५ जनाले जोखिमपूर्ण तरिकाले महाकाली नदीमा हेलिएर पनि नेपाल छिरेका थिए । त्यसरी महाकालीको पानीमा हेलिएकामध्ये कतिलाई प्रहरीले पक्राउ गरी अनिवार्य क्वारेन्टाइनमा राखेको थियो भने कतिपय प्रहरीको आँखा छलेर मूल बाटो छल्दै घरसम्मै पुगेका थिए । प्रहरीका अनुसार तिनै दिनको झल्को आउने गरी अहिले नेपालीहरू असाध्यै चर्को भाडा तिरेर दुर्गम गाउँबाट कैलाली र कञ्चनपुर झरिरहेका छन् । यसरी झरेकामध्ये धेरैजसोले संक्रमणबाट बच्न भौतिक दूरी पालना गर्ने, मास्क लगाउने र हात धुने वा सेनिटाइजर प्रयोग गर्नेजस्ता व्यवहार अपनाइरहेको देखिन्न । कञ्चनपुरको वनबसा नाकामा खटिएका एक प्रहरी हवल्दारले गाउँबाट भारत जान हिँडेकाहरूले दोब्बरभन्दा पनि बढी गाडी भाडा तिरिरहेको र तिनीहरू समूहमै लुकीछिपी होटलमा बस्ने गरिरहेको बताए ।"
प्रभावकारी बन्दै घुम्ती बुथ ट्रेसिङ,"(काठमाडौं)  उपत्यकाका स्थानीय तहले कन्ट्याक्ट ट्रेसिङमा परेकाको पीसीआर परीक्षणका लागि घुम्ती स्वाब संकलन बुथ सञ्चालन गरेपछि संक्रमित पत्ता लगाउन सहज भएको छ । कोरोना भाइरस संक्रमण समुदायस्तरमा फैलिन नदिन नगरपालिकाले जोखिमयुक्त वडा र टोलको पहिचान गरी स्वास्थ्यकर्मी खटाएर स्वाब संकलन सुरु गरेको सूर्यविनायक नगरप्रमुख वासुदेव थापाले बताए । बुथ सञ्चालनका लागि नेपाली सेनाको वीर दल गण सूर्यविनायकले नगरपालिकाको टिपर मोडिफाइ गरेको छ । उक्त टिपर नगरको १० वटै वडाको जोखिमयुक्त क्षेत्रमा पुर्याएर स्वास्थ्यकर्मीले स्वाब संकलन गर्ने गरेका छन् । घुम्ती स्वाब संकलनमा सम्बन्धित वडाका वडाध्यक्ष, नगर उपप्रमुख जुना बस्नेत, प्रमुख प्रशासकीय अधिकृत कमल ज्ञवाली, सामाजिक विकास समिति संयोजक एवं वडा नम्बर ८ का वडाध्यक्ष किरण थापा, स्वास्थ्य शाखा प्रमुख वसन्त चापागाईंलगायत ६ जना स्वास्थ्यकर्मीको टोली खटिएका छन् । संयोजक थापाका अनुसार सोमबारसम्म नगरक्षेत्रभित्र कन्ट्याक्ट ट्रेसिङमा परेका ९ सय ६४ जनाको स्वाब संकलन गरिएको छ । तीमध्ये ७५ जनामा कोरोना संक्रमण पुष्टि भएको उनले बताए । नगरपालिकाले कन्ट्याक्ट ट्रेसिङमा परेका २ हजार जनाको स्वाब संकलन गर्ने योजनाअनुरूप घुम्ती स्वाब संकलन बुथ सञ्चालन गरेको जनाएको छ ।चाँगुनारायण नगरपालिकाले कन्ट्याक्ट ट्रेसिङमा परेकाको संख्याको आधारमा पीसीआर परीक्षण गराएको छ । थोरै व्यक्तिको पीसीआर गर्नुपर्यो भने नगरपालिकाले सञ्चालन गरेको कोभिड१९ विशेष एम्बुलेन्समार्फत अस्पताल पुर्याएर स्वाब संकलन गर्ने गरिएको छ, नगरप्रमुख सोमप्रसाद मिश्रले भने, धेरैको गर्नुपरे स्वास्थ्यकर्मीले सम्बन्धित स्थानमै पुगेर स्वाब संकलन गर्ने गरेका छन् । उनका अनुसार संक्रमण पुष्टि भई होम आइसोलेसनमा बसेकाहरूको सचेतनाका लागि जुम क्लास समेत सञ्चालन हुने गरेको छ । प्रत्येक दिन होम आइसोसनमा डाक्टर शीर्षक कार्यक्रममा कोरोना संक्रमित, चिकित्सक, जनप्रतिनिधि, नगरपालिकाका कर्मचारीबीच छलफल हुन्छ ।मध्यपुर थिमि नगरपालिकाले कोरोना संक्रमितको कन्ट्याक्ट ट्रेसिङमा परेका व्यक्तिहरूलाई नेपाल कोरोना मैत्री नगरपालिका अस्पतालमा बोलाएर पीसीआर परीक्षणका लागि स्वाब संकलन गर्दै आएको छ । नगरप्रमुख मदनसुन्दर श्रेष्ठका अनुसार भदौ १ गतेदेखि सोमबारसम्म ३ हजार जनाको स्वाब संकलन भएको र तीमध्ये ५ सय ७१ जनामा संक्रमण पुष्टि भएको छ । त्यसैगरी, काठमाडौं महानगरपालिकाले कोरोना संक्रमितको कन्ट्याक्ट ट्रेसिङमा परेका ज्येष्ठ नागरिकको घरमै स्वाब संकलन गरिरहेको जनाएको छ । महानगरको कोभिड फोकल पर्सन ज्ञानबहादुर ओलीका अनुसार कोरोना संक्रमितको क्लोज कन्ट्याक्ट ट्रेसिङमा परेकाहरूको हरेक वडामा स्वाब संकलन गरिरहेको छ । महानगरपालिकाले हरेक वडाको फरकफरक ठाउँमा गएर स्वाब संकलन गर्ने गर्छ, उनले भने, घुम्ती स्वाब संकलन गर्ने बुथ सञ्चालन गर्ने योजना छ । महानगरपालिकाले हालसम्म १० हजारभन्दा बढीको स्वाब संकलन गरिसकेको छ ।महालक्ष्मी नगरपालिकाले कन्ट्याक्ट ट्रेसिङमा परेका व्यक्तिहरूको संख्या हेरेर वडाका विभिन्न ठाउँमा स्वाब संकलन गरिरहेको जनाएको छ । १५ देखि ३० जनाको एकै ठाउँमा स्बाव संकलन गरिरहेको नगरपालिकाका स्वास्थ्य शाखाका जनस्वास्थ्य निरीक्षक भरत बोहराले बताए । होम आइसोलेसनमा बसेका संक्रमितको घरमै गएर कन्ट्याक्ट ट्रेसिङ गर्ने र त्यसको तथ्यांक स्वास्थ्य कार्यालय ललितपुरमा पठाइसकेपछि स्बाव संकलन गर्ने गते र ठाउँ तोकिने उनले बताए । ललितपुर महानगरपालिकाले कन्ट्याक्ट्र ट्रेसिङमा परेकालाई अस्पतालमै लगेर स्वाब संकलन गरिरहेको जनाएको छ ।"
कोरोनाबाट ३ को मृत्यु,"काठमाडौं (कास) कोरोना संक्रमणबाट मंगलबार तीन जनाको मृत्यु पुष्टि भएको छ । बर्दियाको ठाकुरबाबा नगरपालिका७ का ६४ वर्षीय पुरुषको नेपालगन्ज शिक्षण अस्पताल कोहलपुरमा मृत्यु भएको छ । श्वासप्रश्वासमा समस्या देखिएका उनको मंगलबार बेलुका मृत्यु भएको जिल्ला स्वास्थ्य कार्यालयका प्रमुख गोकर्ण गिरीले बताए ।यस्तै, काठमाडौंका ५० वर्षीय पुरुष र काभ्रेकी ५० वर्षीया महिलाको पनि कोरोना संक्रमणबाट मृत्यु भएको स्वास्थ्य मन्त्रालयले जनाएको छ । मंगलबार एक हजार ३ सय ५६ थपिएसँगै कुल संक्रमितको संख्या ६६ हजार ६ सय ३२ पुगेको छ । तीमध्ये ४८ हजार ६१ जना निको भएका छन् । काठमाडौं उपत्यकामा भने मंगलबार ६ सय ४७ संक्रमित थप भएको मन्त्रालयले जनाएको छ ।"
मनमौजी माननीय !,"(काठमाडौं)  उमेर पुगेका मान्छेहरूले रेप (बलात्कार) गर्यो भन्यो भने त्यो ९० प्रतिशत होइन भन्ने लाग्छ । १० प्रतिशत हुन सक्ला, सहमतिमा इन्जोय गर्ने अनि कुरा नमिलेपछि मुद्दा लगाइदिने । अहिले त अर्को पनि रमाइलो के भएको छ भने रेप गरेपछि, बिहे गरेपछि वा सम्बन्ध विच्छेद भएपछि सम्पत्ति दिनुपर्छ भन्ने कानुन बनाइदिएको छराष्ट्रिय सभा सदस्य रामनारायण बिडारीले गत शनिबार एउटा टेलिभिजन कार्यक्रममा अभिव्यक्त गरेको भनाइ हो यो । कानुनी पृष्ठभूमि रहेका बिडारीको भनाइ सामाजिक सञ्जालमा भाइरल भइरहँदा सप्तरीमा सामूहिक बलात्कारको उजुरी लिन नमानेपछि आत्महत्या गरेकी किशोरीबारेको समाचार पनि सामाजिक सञ्जालमा स्क्रोल भइरहेको थियो ।राष्ट्रपतिबाट विषय विज्ञका रूपमा राष्ट्रिय सभामा मनोनीत भएका बिडारीले कान्तिपुरसँग पनि त्यही आशयको दाबी गरे । उनले आफूकहाँ आउनेमध्ये ९० प्रतिशत बलात्कारका मुद्दा झूटो भएको अनुभूति उक्त कार्यक्रममा सुनाएको बताए । म बच्चैदेखि नारी अधिकारका लागि लडेको हुँ, फौजदारी कसुर सजाय निर्धारण तथा कार्यान्वयन ऐन बनाउँदा त्यसको संयोजक बसिसकेको हुँ, बिडारीले कान्तिपुरसँग भने, म महिलाका विषयमा संवेदनशील छु, नाबालक र गरिबको कुरामा होसियार छु । तर मन मिलुन्जेल रमाइलो गर्ने, मन नमिलेपछि बलात्कार भन्ने प्रवृत्ति बढिरहेको छ । उनले २ वर्ष, ५ वर्ष, १० वर्षअघि कसैले बलात्कारको प्रयास गर्यो भनेर अहिले कसरी उजुरी हाल्न मिल्छ ? भनेर प्रश्नसमेत गरे । तर आजसम्म उनलाई उनको पार्टी नेकपा, संसदीय दल, नेकपाको महिला कमिटीका पदाधिकारीहरू कसैले पनि यस्तो किन बोल्नुभयो भनेर सार्वजनिक रूपमा सोधेका छैनन्, बिडारीको अभिव्यक्तिको विरोध गरेका छैनन् । प्रतिनिधिसभाको महिला, बालबालिका, ज्येष्ठ नागरिक तथा समाज कल्याण समितिकी सदस्य गंगा चौधरी सत्गौवाले गत असार ३१ गते वैदेशिक रोजगारीमा गएका पुरुषका श्रीमतीहरूबारे आपत्तिजनक अभिव्यक्ति दिइन् । महिलाले कति अन्याय गरेको छ पुरुषमाथि । श्रीमान् विदेशमा काम गर्ने, (यता) अर्कै केटोसित घुम्ने, भएभरको पैसा कुम्ल्याएको छ, त्यो पुरुष त्यहाँबाट आएपछि आफ्ना बालबच्चा, श्रीमतीलाई राम्रोसँग लाउन, खान दिउँला भनेर विदेशिएको हुन्छ, चौधरीले भनेकी थिइन्, श्रीमती पूरै पैसा सम्पत्ति लिएर गएका हुन्छन् । अनि तिनीहरूले कहाँ न्याय पाउने ? महिलाभन्दा धेरै पुरुष पीडित छन्, भन्न मात्रै नसकेको हो । चौधरीको कुरामा समिति सदस्य हीरा गुरुङले पनि सही थापेकी थिइन् । मानवअधिकार आयोगले २०७६ असारमा प्रकाशन गरेको प्रतिवेदनअनुसार वैदेशिक रोजगारीमा जाने पुरुषका श्रीमतीमाथि सामाजिक, आर्थिक, यौन र सांस्कृतिक हिंसा तुलनात्मक रूपमा धेरै हुन्छ । आयोगले धनुषा र सिन्धुपाल्चोकमा गरेको अध्ययनअनुसार श्रीमान् वैदेशिक रोजगारीमा रहेकामध्ये झन्डै ४५ देखि ५० प्रतिशतसम्म महिलाले घरेलु हिंसा भोग्दै आएका छन् । आयोगका अनुसार गत आर्थिक वर्षमा मात्रै महिला हिंसाका झन्डै १५ सय उजुरी आयोगमा परेका छन् । संसदीय समितिमा चौधरीले भनेको जस्तो महिलाबाट पुरुष पीडामा पर्ने घटना हुँदै नभएको भने होइन तर आक्कलझुक्कल मात्रै देखिन्छ । चौधरीले के आधारमा महिलाभन्दा पुरुष धेरै पीडित छन् भनेकी हुन्, उनले स्पष्ट पार्न सकेकी छैनन् । चौधरीलाई तपाईं बिनातथ्य किन यसरी बोल्नुभयो ? भनेर उनी सदस्य रहेको संसदीय समितिले सोधेन, नेकपा संसदीय दलले पनि कुनै चासो राखेन । २०७६ भदौमा प्रतिनिधिसभाको राज्य व्यवस्था तथा सुशासन समितिमा नागरिकतासम्बन्धी बहस चल्दै गर्दा कांग्रेसका सांसद देवेन्द्रराज कँडेलले महिलालाई समानताको कुरा सिकाए परिवार भाँडिने अभिव्यक्ति दिए । संविधानको धारा १८ ले समानताको हकको प्रत्याभूति गरेको छ । संविधानले लिंगका आधारमा कसैलाई पनि भेदभाव गर्न नपाइने व्यवस्था मौलिक हकमै गरेको छ । कांग्रेसका अर्का सांसद दिलेन्द्र बडूले महिलालाई नागरिकतामा समान अधिकार दिए विदेशीसँग बिहे गर्ने र उनीहरूका सन्तान जन्मन थाल्ने बताएका थिए । सत्ताधारी नेकपा र प्रतिपक्षी कांग्रेसका सांसदहरूले समय क्रममा संसद्का समितिहरू र सार्वजनिक सञ्चारमाध्यममा व्यक्त गरेका केही प्रतिनिधिमूलक अभिव्यक्ति हुन् । सांसदहरू पदीय मर्यादा र आचार बिर्सिएर बारम्बार यस्तो विवादास्पद अभिव्यक्ति किन दिन्छन् ? संसद्को महिला तथा सामाजिक समितिकी सभापति निरु देवी पाल कतिपय सांसदले अज्ञानता र कतिपयले चर्चामा आउन विवादित अभिव्यक्ति दिने गरेको आफूले पाएको बताउँछिन् । एउटा विवादित कुरा बोलेपछि त्यसैमा सबैको ध्यान तानिँदो रहेछ, त्यसपछि चर्चामा आइन्छ भन्ने माननीयज्यूहरूलाई पनि लाग्दो रहेछ, उनले भनिन्, पछिल्लो समय समितिको बैठकमा त्यस्तो खालको अभिव्यक्ति आउन थाल्नेबित्तिकै हस्तक्षेप गर्ने गरेकी छु । संसद्मा एउटा सांसदले बोलेको विषय आपत्तिजनक हुँदा सभामुखले रुलिङ गरेर रेकर्डबाटै हटाउने चलन छ । संसदीय समितिका सभापतिहरू पनि बैठक चलेका बेला संसद् बैठकमा सभामुखजत्तिकै शक्तिशाली हुन्छन् । त्यसैको अभ्यास हामीले पनि गर्न थालेका छौं, पालले भनिन्, कतिपय ठाउँमा पुरुष पीडित भएका पनि होलान्, बलात्कारका झूटा मुद्दा पनि परेका होलान् तर हामीले अपवादभन्दा परिणाममा हेर्नुपर्छ । प्रतिनिधिसभा र राष्ट्रिय सभा सञ्चालनसम्बन्धी नियमावलीमा सभामुख र राष्ट्रिय सभा अध्यक्षको सभापतित्वमा आचरण अनुगमन समिति गठन गर्ने व्यवस्था छ । नियमावलीको प्रावधानअनुसार सांसदहरूको कामकारबाही र आचारणबारे अध्ययन र छानबिन गर्ने समितिको कार्यक्षेत्र छ । तर संसद्ले कार्यकालको साढे २ वर्ष पूरा गरिसक्दासमेत त्यस्तो समिति बनेको छैन । नेकपा संसदीय दलको विधानमा सांसदहरूले पार्टीको नीति निर्देशन, संसदीय दलको निर्णय र आचारसंहिता पालना गर्नुपर्ने उल्लेख छ । नेकपाले आफ्ना नेताकार्यकर्ताका लागि गत माघ ६ मा जारी गरेको आचारसंहितामा महिलामाथि हुने हिंसाविरुद्ध उभिनुपर्ने उल्लेख छ । पार्टीका दस्तावेज र संघीय संसद्को नियमावलीविरुद्ध गएर नेताहरूले जथाभावी बोल्दासमेत पार्टीमा छलफलको विषय किन बन्दैन त ? नेकपा संसदीय दलका प्रमुख सचेतक देव गुरुङ फरक मत र भिन्न विचारलाई आचारसंहिता उल्लंघन गरेको विषयका रूपमा बुझ्न नहुने बताउँछन् । कानुनी मान्यताभन्दा प्रतिकूल ढंगले बोल्नुभएको छ भने कानुनले समाउने कुरा भयो, आचारसंहिताविपरीत भयो । त्यस्ता विषयमा सोच्न पनि सकिन्छ, उनले भने, फरक विचार र भिन्न मतलाई आचारसंहिता उल्लंघन गर्यो भन्न नमिल्ने हुन्छ । विचार अभिव्यक्ति स्वतन्त्रताको हक संविधानले नै प्रत्याभूत गरेको छ । त्यस्ता विचारबारे पक्षविपक्षमा बहस हुने त भइहाल्यो तर संसदीय दलले या पार्टीले नै सचेत बनाउने प्रावधान छैन । उनले जनताबाट निर्वाचित भएर आएका सांसदले कस्तो बोल्ने, के नबोल्ने भन्ने आफैंले सोच्नुपर्ने बताए । मुलुकमा कानुन, आचारसंहिता, विधि र पद्धतिको कमी छैन । तर कानुन निर्माताहरू नै आफैंले बनाएको कानुनविरुद्धमा अभिव्यक्ति दिन थालेपछि नीतिभन्दा नेताहरूको नियत नै सुधार गर्नुपर्ने तहमा छलफल सुरु गर्नुपर्ने बहस हुन थालेको छ । कांग्रेस संसदीय दलकी सचेतक पुष्पा भुसालले नीति निर्माण तहमै बसेकाहरूबाट आउने यस्तो अभिव्यक्तिले उनीहरूको परम्परावादी सोचको प्रतिनिधित्व गर्ने बताइन् । मतदाताका रूपमा चुनाव प्रचार वा आन्दोलन सबैतिर महिलाको भूमिका महत्त्वपूर्ण भयो । सडकदेखि चुनावी मैदानसम्म महिलाको मतको भूमिका रहन्छ तर चुनाव जितेर आएपछि त्यही समुदायप्रति नकारात्मक दृष्टिकोणले त परिवर्तन सम्भव नै हुन्न नि, उनले भनिन्, हामीले नेताहरूकै एटिच्युड परिवर्तन गर्ने गरी नेतृत्व स्थापित गर्नुपर्छ । उनले संसदीय दल र संसद्मा समेत सांसदहरूको यस्तो अभिव्यक्तिमाथि प्रस्ताव बनाएरै छलफल गर्नुपर्ने बताइन् । बोल्ने अधिकार छ भन्दैमा जे पनि बोल्न पाइन्न, भुसालले भनिन्, संसदीय समितिमा बोलेको कुरामा समितिका सभापतिले रुलिङ गर्नुपर्छ, संसदीय दलमा पनि ध्यानाकर्षण गराउन सकिन्छ, पार्टीमै पनि छलफल चलाएर मनलाग्दी अभिव्यक्तिलाई निरुत्साहित पार्नुपर्छ ।"
नियुक्तिको सूची बनाउने जिम्मा अध्यक्षद्वयलाई,"वामदेवविरुद्धको मुद्दामा पार्टी नै जिम्मेवारनेकपाले उपाध्यक्ष वामदेव गौतमलाई राष्ट्रिय सभा सदस्य बनाउने निर्णयविरुद्ध सर्वोच्चमा परेको मुद्दामा पार्टी नै जवाफदेही भएर लड्नुपर्ने निर्णय गरेको छ । बैठकमा अध्यक्ष दाहालले गौतमको नियुक्तिविरुद्ध सर्वोच्चमा मुद्दा परेको र त्यसमा पार्टी जवाफदेही भएर लड्नुपर्ने प्रस्ताव गरेका थिए । उनको प्रस्तावमा सबै सचिवालय सदस्यले सहमति जनाएको स्रोतले बतायो । वामदेवजीविरुद्धको मुद्दा हाम्रो पार्टीको विरुद्धमा हालेको हो किनकि हामीले राष्ट्रिय सभामा पठाएका हौं, अध्यक्ष दाहालको भनाइ उद्धृत गर्दै स्रोतले भन्यो, वामदेवजी मन्त्री बन्नुहुन्छ कि हुँदैन भन्ने हाम्रो विषय हो । उहाँलाई अहिले नै हामीले मन्त्री बनाउँछौं, बनाउँदैनौं भनेर निर्णय गरेका छैनौं । त्यसकारण सिंगो पार्टीका तर्फबाट जवाफदेही लिएर अघि बढ्नुपर्छ ।प्रतिनिधिसभा निर्वाचनमा पराजित गौतमलाई त्यही अवधिमा राष्ट्रिय सभामा मनोनीत गर्ने काम गैरसंवैधानिक हुने दाबी गर्दै सर्वोच्च अदालतमा सोमबार दुईवटा रिट निवेदन दर्ता भएको थियो । गौतमलाई सिफारिस गर्ने मन्त्रिपरिषद्को निर्णय र मनोनीत गर्ने राष्ट्रपति कार्यालयको निर्णय बदर गर्नुपर्ने भन्दै वरिष्ठ अधिवक्ता दिनेश त्रिपाठी र अधिवक्ता बद्रीराज भट्टले छुट्टाछुट्टै निवेदन दर्ता गरेका थिए । दुवै निवेदनमा गौतमलाई राष्ट्रिय सभा सदस्यमा मनोनीत गर्ने निर्णय बदर गर्नुपर्ने र उनलाई मन्त्रीसमेत बन्न सक्ने सम्भावना रहेकाले मन्त्री नबनाउन आदेशको माग गर्दै रिट निवेदन दर्ता भएको हो ।"
'माग पूरा नभएसम्म सत्याग्रह,"यी हुन् माग१ कर्णाली स्वास्थ्य विज्ञान प्रतिष्ठानमा तत्काल पूर्वाधार र जनशक्ति पुर्याएर एमबीबीएसलगायत कार्यक्रम सञ्चालन गरियोस् । गेटा मेडिकल कलेज र राप्ती स्वास्थ्य विज्ञान प्रतिष्ठानमा शीघ्र पूर्वाधार र जनशक्ति पुर्याएर पठनपाठन सुरु गरियोस् । प्रदेश २ र गण्डकी प्रदेश तथा डोटी वा डडेलधुरा, उदयपुर र इलाम वा पाँचथरमा सरकारी मेडिकल कलेज खोल्ने प्रक्रिया अघि बढाइयोस् ।२ मास्कको प्रयोग र सामाजिक दूरीलाई अनिवार्य गर्दै पीसीआर परीक्षण व्यापक बनाएर लकडाउन र निषेधाज्ञा अन्त गरियोस् । कोभिड१९ तथा अन्य रोगका सबै बिरामीका लागि समेत उचित उपचारको व्यवस्था गरियोस् । ३ हामीसँग ०७५ साउन १० गते भएको सम्झौताअनुसार चिकित्सा शिक्षा ऐनमा संशोधन गरियोस् ।४ त्रिवि चिकित्साशास्त्र अध्ययन संस्थानमा वरिष्ठता मिचेर भएको नियुक्ति सच्याउँदै सबै पदमा वरिष्ठताका आधारमा नियुक्ति गरियोस् । विश्वविद्यालय, काउन्सिल र प्रतिष्ठानहरूमा मापदण्ड निर्धारण समितिले दिएको सुझावअनुरूप निष्पक्ष र पारदर्शी ढंगले पदाधिकारी नियुक्त गर्ने कानुनी व्यवस्था गरियोस् ।५ बयलपाटा अस्पताललाई नियमित आवश्यक बजेटको व्यवस्था गरी दिगो निःशुल्क सेवा सुनिश्चित गरियोस् । ६ राज्यलक्ष्मी गोल्छा घुसकाण्ड, आयल निगम जग्गा खरिद काण्ड, वाइडबडी काण्ड, सेक्युरिटी प्रेस खरिद काण्ड, दरबारमार्गको जग्गा काण्ड, बालुवाटार जग्गा काण्ड, ओम्नी समूहको औषधि खरिद काण्डलगायत ठूला भ्रष्टाचार काण्डका दोषीलाई छानबिन र कारबाही गरियोस् । यी सबै प्रकरणका दोषीलाई कारबाही नगरेर सत्ताको इसारामा उन्मुक्ति दिनमा अख्तियारका बहालवाला तथा सेवा निवृत्त आयुक्तहरूमाथि कानुनबमोजिम छानबिन र महाभियोगलगायत कारबाही गरियोस् । सबै दोषी व्यक्तिमाथि सम्पत्ति शुद्घीकरणको मुद्दा चलाइयोस् ।"
चिनियाँ नाका खोल्न पहल गर,"चीनले कोभिड१९ संक्रमित भेटिएको भनेर केरुङ नाका र तिब्बतको नेलाम क्षेत्रमा स्थानीय ताल फुट्ने सम्भावना भएको औंल्याउँदै तातोपानी नाका ठप्प पारेको तीन साता भैसक्यो । नाका नखुल्दा विभिन्न सामग्री बोकेर आएका सयौं ट्रक चिनियाँ सडकमै अलपत्र छन् । यीमध्ये कतिपय सामग्री यस्ता छन्, जसको नेपाललाई शीघ्र आवश्यकता छ । यसले गर्दा बालबालिकाका लागि अत्यावश्यकीय खोप सेवा नै प्रभावित हुन सक्ने जोखिम छ । त्यसैले, नेपाल सरकारले सीमा नाका खुलाउन चीनसित प्रभावकारी कूटनीतिक पहल गर्नुपर्छ । चीनले भनेझैं ताल फुट्ने सम्भावनाका कारण तातोपानी क्षेत्रमा तत्काल नाका खुलाउन नसकिएला, तर केरुङ नाकामा कोरोना नियन्त्रणको पहल र स्वास्थ्य सावधानीको प्रत्याभूति दिलाएर अघि बढ्न सकिन्छ । यसका लागि सरकारले विश्वसनीय आधार प्रस्तुत गर्दै चिनियाँ पक्षलाई मनाउन सक्नुपर्छ । र, चीन सरकारले पनि यसमा कठोर नीति लिइरहने गल्ती गर्नु हुन्न ।नाका बन्द हुँदा बालबालिकालाई दिइने बीसीजी खोपमा प्रयोग हुने ११ लाख थान अटो डिस्पोजेबल सिरिन्ज बोकेको कन्टेनर चिनियाँ सडकमा अलपत्र छ । मुलकमा बालबालिकाको खोप सेवा चालु राख्न नभई नहुने सिरिन्जको स्टक कम छ । र, सिरिन्ज भित्रिन ढिलाइ भए खोप सेवा नै प्रभावित हुन सक्छ । स्वास्थ्य सेवा विभागले साताअघि नै केरुङको सडकमा अलपत्र सिरिन्ज भित्र्याउनका लागि सहजीकरण गरिदिन रसुवागढी भन्सारलाई पत्र पठाए पनि कुनै प्रगति भएको छैन । भन्सारले आफ्नो पहलबाट सामान ल्याउन नसक्ने जानकारी माथिल्लो निकायलाई दिइसकेको छ । तसर्थ परराष्ट्र मन्त्रालयले नै यसमा आवश्यक कदम चाल्नुपर्छ । यसका लागि मन्त्रालयले काठमाडौंस्थित चिनियाँ दूतावास एवम् बेइजिङ र ल्हासामा रहेका आफ्ना कूटनीतिक संयन्त्रहरूमार्फत आवश्यक पहल गर्नुपर्छ । बाल स्वास्थ्यका हिसाबले संवेदनशील सिरिन्जको स्टक नसकिँदै छिटो ल्याउन सरकारले उचित तदारुकता देखाउनुपर्छ ।यसबाहेक, कोभिड१९ संक्रमण नियन्त्रण र उपचारका लागि खरिद गरिएका पीसीआर मेसिन, भीटीएम, किट, पीपीई, मास्क, सेनिटाइजरलगायतका स्वास्थ्य सामग्री पनि त्यतैका गोदाममा थन्किएका छन् । अरू व्यापारिक वस्तु पनि रोकिएका छन् । पछिल्ला महिनामा बारम्बार नाका बन्द भयो । खुलेका बेला पनि दिनमा ७८ वटा कन्टेनर छिर्न दिइयो । रसुवागढी भन्सारको कारोबार यसबीचमा मुस्किलले एक महिना भयो । त्यही भएरै, केरुङमा १२ सयभन्दा बढी र तातोपानी नाकाको खासामा डेढ सय कन्टेनर सामान अलपत्र छन् । केही व्यापारीका सामान त छ महिनादेखि थन्किएका छन् । तिब्बतको नेलाम काउन्टीले तातोपानीबाट हुने व्यापारिक कारोबार बन्द गरेपछि खासामा कतिपय सामान सडकमा त्रिपालले छोपेर राखिएका छन् । सामान रेखदेख गर्न सीमापारि जाने अनुमति नेपालीलाई छैन । सयौं व्यवसायीका अर्बौं मूल्यका सामानलाई त्यसै अलपत्र छाडिरहनु हुँदैन ।यसै पनि, नेपाल भारतचीनपरिवेष्टित छ । भौगोलिक जटिलताका कारण चीनसित दुइटा मात्रै सडक नाका छन् । तिनमै पनि व्यवधान आउनुलाई सरकारले गम्भीर रूपमा लिनुपर्छ । नेपालले नाका बन्द भएकै दिनदेखि उपयुक्त तयारी गरेको हुन्थ्यो भने आजसम्म चीनले औंल्याएकै कारणलाई पनि निराकरण गर्न सकिन्थ्यो । रसुवागढी भन्सारका कोरोना पोजिटिभ देखिएका मजदुर यसबीचमा संक्रमणमुक्त भइसकेका छन् । रसुवागढीमा रहेका हरेकको पीसीआर परीक्षण गरेर भए पनि ढुक्क हुने परिस्थिति सिर्जना गर्दै विश्वासको माहोल बनाउन सकिन्थ्यो । आवश्यकताअनुसार कार्यनीति र कार्यशैली अपनाउन नसक्नु नेपालको कमजोरी हो ।पक्कै पनि कोरोना भाइरसलाई लिएर दुवै देश सतर्क हुनु आवश्यक छ, तर यही कारण कुनै पनि मानवीय संकट निम्तिने अवस्था आउनु हुँदैन । यसप्रति दुवै मुलुक संवेदनशील हुन आवश्यक छ । जे कारण वा बहानामा भए पनि कुनै एउटा मुलुकसितका भूनाका पूरै बन्द हुनु उचित होइन । संक्रमणको डरले मानवीय आवागमनमा बन्देज लगाइए पनि आवश्यक सामग्रीको ढुवानी रोकिनु हुन्न । बरु कडाइका साथ स्वास्थ्य सावधानीको नियम पालना गराउनुपर्छ । र, त्यसमा चिनियाँ पक्षलाई आश्वस्त तुल्याउन नेपालले कुनै कसर बाँकी राख्न हुँदैन ।चीनले पनि के ख्याल गर्नुपर्छ भने, नेपाललाई साह्रोगाह्रो परेकै बेला उत्तरका दुवै नाका बन्द हुनुले सकारात्मक सन्देश दिँदैन । तसर्थ, यस्तो अघोषित नाकाबन्दीजस्तो अवस्थालाई अनिश्चितकालसम्म लम्ब्याउनु हुँदैन । अविलम्ब नाका खुलाएर अत्यावश्यकीय स्वास्थ्य सामग्रीहरूलाई पहिलो प्राथमिकता दिएर भित्र्याउन दिनुपर्छ । त्यसपश्चात् अरू व्यापारिक सामग्री पनि ल्याउन दिनुपर्छ । र, निरन्तर नाका सञ्चालन भइरहने वातावरण बनाउनुपर्छ । पारवहनसम्बन्धी सम्झौता गरेर चिनियाँ बन्दरगाह र भूमार्गसमेतको प्रयोग गर्न तयार नेपाललाई हतोत्साही बनाउने काम चीनले कदापि गर्नु हुँदैन ।बेलाबखतको भारतीय व्यवहारका कारण हुनुपर्छ, चीनप्रति नेपालीहरूमा असीमित मित्रभाव छ, तर नेपालको इच्छाप्रतिकूल यसरी बेलाबेलामा नाकाकस्सी भइरह्यो भने सधैं यही अवस्था नरहन सक्छ । विश्वशक्ति बन्दै गरेको चीनले यति सामान्य मामिला नबुझेको पक्कै छैन । त्यसकारण, नेपालले आफ्नातर्फबाट दिलाउनुपर्ने भरोसा त छँदै छ, चीनले पनि यथाशीघ्र नाका खुलाउन आनाकानी गरिरहनु हुँदैन, आफ्नो छिमेकी तथा मित्र मुलुकको मन अनावश्यक दुखाउनेतिर चीन लाग्नु हुँदैन ।"
प्रधानमन्त्रीको प्रशंसा गर्नेलाई पुरस्कार,"मानबिनाका मानपदवी शीर्षकको सम्पादकीय अत्यन्त सटीक लाग्यो । संविधान दिवसका दिन विभिन्न विधामा मुलुकलाई अनुभूति हुनेगरी महत्त्वपूर्ण योगदान पुर्याएबापत राज्यले दिने मानपदवी पाउनेको सूची हेर्दा नेत्ररोग विशेषज्ञ सन्दुक रुइत र अन्य केही व्यक्तिबाहेकका नाम हास्यास्पद मात्र नभई लाजलाग्दो छ । अख्तियार दुरुपयोग अनुसन्धान आयोगका पूर्वप्रमुख आयुक्त, सीसीएमसीका सचिव, कारबाहीमा परेका स्थानीय विकास मन्त्रालयका सचिव, इजरायलका राजदूतलगायतका व्यक्ति गरी ५ सय ९४ जनालाई मानपदवी प्रदान गरिँदै छ । प्रधानमन्त्रीको प्रशंसा गर्न नभ्याएका र दूरदराजमा सेवारत एवम् साँच्चिकै महामारी नियन्त्रणमा काम गर्ने राष्ट्रसेवकहरू पुरस्कारको उमेदवार भएनन् । एक व्यक्ति स्वास्थ्य मन्त्रालयको लगातार दुई वर्षसम्मको मूल्यांकनमा रसुवाजस्तो विकट जिल्लाबाट उत्कृष्ट जनस्वास्थ्य सेवा पुर्याएको भनी प्रशंसा गर्दै पदकका लागि सिफारिस गरेको थियो । तर त्यो व्यक्ति कुन दल र प्रधानमन्त्री पक्षधर हो भन्ने पत्ता लगाउन नसक्दा मानपदवीको सूचीबाट नाम काटिएको थियो । यस्ता उदाहरण थुप्रै छन् । राज्यले मानपदवीको ओज राख्नैपर्ने हो । यदि नियमावली उल्टाएरै आफ्ना चाकरीबाज र भजनमण्डलीलाई मात्र मानपदवी बाँड्ने हो भने नियम, कानुन, नियमावली किन जारी गर्ने ? भागबन्डाका लागि बाँडिएको छविबिनाको मानपदवी प्रदान गर्ने हो भने उपप्रधानमन्त्री र उनका सम्धी, गृहमन्त्री, परराष्ट्रमन्त्री, नवनियुक्त आर्थिक सल्लाहकार, लगानी बोर्डका प्रमुख, ओम्नी समूहका प्रमुख, यति होल्डिङका प्रमुख एवम् प्रधानमन्त्रीका सालालगायतका बिचौलियाहरूलाई नछुटाउनुपर्ने थियो । प्रधानमन्त्रीलाई गरेको चाकरीलाई नै योगदान मान्ने हो भने ५ सय ९४ जना भन्दा बेसीलाई पुरस्कार दिनुपर्छ । रुइतलगायतका अन्य व्यक्तिको योगदानबारे जनताले प्रस्टसँग भन्न सक्छन् । तर धेरै व्यक्ति को हो भन्नेसम्मको जानकारी कमैलाई छ । कतिको त सामाजिक छवि पनि घमिलो छ । मानपदवीका लागि २०० जना योग्य व्यक्तिको कोटाले नपुगेर ५ सय ९४ पुर्याइयो । यति मात्र किन ५ हजारभन्दा बढीलाई वितरण गर्न कसले पो छेक्या छ र सरकारलाई ? गंगाराज अर्याल, पाली, अर्घाखाँचीनेवार सभ्यता जोगाऔंआहुतिको स्वनिगः या सहलह लेख समसामयिक र महत्त्वपूर्ण लाग्यो । काठमाडौं उपत्यकाका मठमन्दिर, दरबार, जात्रामहोत्सव, कलासंस्कृति यहाँको सभ्यताको परिचायक हुन् । यसै सभ्यताले काठमाडौंलाई मात्र होइन देशलाई नै विश्वसामु चिनाएको छ । आदिकालदेखि नै बसोबास गरिरहेका नेवार समुदायले यहाँका मूर्त र अमूर्त सम्पदाहरू जगेर्ना गर्दै आएका छन् । उपत्यकको यी यावत् विशेषताले सम्पूर्ण नेपालीले गर्व गर्न पाइरहेका छन् । तर शाहकालदेखि यहाँको संस्कृतिमाथि लगातार अतिक्रमण हुँदा नेवार सभ्यता मारमा पर्दै आएको छ । सो समयदेखि नै शासन प्रणालीमा उपत्यकाबाहिरबाट आएका गैरनेवार सत्ताधारीहरूले यथोचित ध्यान नदिँदा उपत्यकाको सभ्यता दिनानुदिन धराशायी बन्दै गएको छ । उपत्यकाको सभ्यताको आधारभूत स्तम्भहरू विशेषगरी गुठी एवं सामाजिक तथा धार्मिक संस्थाहरू क्षतविक्षत अवस्थामा पुगेका छन् । यसले यहाँको सभ्यताको विकासमा सोझै आघात पुर्याइरहेछ । अतः राज्यसत्ताले उपत्यका एवं आसपासका क्षेत्रमा रहेको ऐतिहासिक सभ्यतालाई विशेष महत्त्व दिई विकास एवं प्रवर्द्धनका कार्यक्रमहरू ल्याउनु आवश्यक छ । यसो गरे विगतमा जस्तै नेपालको प्रसिद्धि विश्वसामु बढ्नेछ । कन्हैया प्रधान, काठमाडौं"
संक्रमित हुँदाको भय,"म कोरोना संक्रमित भै निको भएको व्यक्ति हुँ । कोरोनाले भयावह रूप लिइरहेकाले मेरो अनुभव सान्दर्भिक होला भन्ने ठानेको छु । गत भदौ ९ को साँझ घाँटी अलिअलि खसखस गर्यो । ज्वरो आएजस्तो पनि अनुभव भयो तर शरीरको तापक्रम नाप्दा सामान्य देखियो । बिस्तारै गन्ध थाहा पाउन छाडेँ र श्वासप्रश्वासमा समस्या भएजस्तो लाग्यो । अनि भदौ १४ मा परीक्षण गर्न शुक्रराज ट्रपिकल तथा सरुवा रोग अस्पताल, टेकु गएँ । नतिजा पोजिटिभ आयो । त्यसपछि होम आइसोलेसनमा बसें । कोरोना भाइरसबाट भाग्न सकिन्न । जो जति बेला पनि संक्रमित हुन सक्छ । यसको सामाना गर्नुको विकल्प छैन । सक्दो स्वास्थ्य सुरक्षा अपनाऊँ र होसियार रहौं । संक्रमण देखिए पनि मानसिक तनाव लिनु हुन्न । म उच्च रक्तचाप र सामान्य मुटुरोगीसमेत भएकाले थोरै झस्किएँ । मलाई ज्वरो आएन र खाना पनि रुचिरह्यो । पातलो दिशा हुने र श्वासप्रश्वासमा थोरै कठिनाइको महसुस मैले केही दिन गरिरहें ।होम आइसोलेसनमा बस्दा कोरोनासँग सम्बन्धित समाचारहरू सकेसम्म कम हेर्ने प्रयास गरें । बरु ध्यान मोड्न मनोरञ्जनात्मक कार्यक्रमहरू युटुबमा लगातार हेरें । संक्रमित भएपछि सबैभन्दा आतंकित आफन्त र साथीहरूले पार्दा रहेछन् । बारम्बार फोन आउन थालेपछि मोबाइल बन्द गर्दिएँ । चिकित्सकको सल्लाहबमोजिम भिटामिन सी, साइनेक्सलगायत अयुवेर्दिक औषधिहरू नियमित सेवन गरें । तातो पानी पिएँ र बाफ लिइरहें । भदौ २९ मा फेरि परीक्षण गर्दा नतिजा नेगेटिभ आयो । त्यसपछि म फेरि अफिस गएँ ।होम आइसोलेसनमा बस्दा नियमित अनुगमन, सोधपुछ र अभिलेख राख्ने काम कुनै पनि निकायबाट भएन । होम आइसोलेसनका मापदण्डस्वास्थ्य प्रोटोकलहरूका बारे कसैले जानकारी दिएन । संक्रमितलाई घरमै बस भनेर मात्र भएन, कसरी बस्ने हो, उसको अवस्था कस्तो छबारे पनि स्वास्थ्य मन्त्रालयले जानकारी लिने व्यवस्था मिलाउनुपर्छ । आतंकित बनाउने कोरानासम्बन्धी समाचारहरूलाई प्रचारप्रसार नगरौं । सूचनामूलक र तथ्यमा आधारित समाचार उत्पादन गर्ने दायित्व सञ्चारजगत्को हो । हाम्रो मुलुकमा कोरोना मृत्युदर एक प्रतिशतभन्दा कम भएकाले यसलाई ठूलो आतंक वा त्रासदीका रूपमा लिनु हुन्न भन्ने खालका समाचार छ्याप्पछ्याप्ती छन् । मृत्युलाई कम ठान्ने यस्ता समाचार प्रचारप्रसार गर्ने काम बन्द गरौं । निको भएकाहरूलाई कोरोना जित्ने योद्धाको रूपमा पनि चित्रण नगरौं । रोग लागेपछि निको हुन्छ भन्ने मान्यता राखौं तर लापरबाही नगरौं । प्रदीप सुवेदी, कलंकीस्थान, काठमाडौं"
भोकमरीमा राहत : जिम्मेवारी कसको ?,"खाद्य बैंक ः तत्काल गर्न सकिने राहत संयन्त्रसंविधानको अनुसूची ८ ले स्थानीय सेवा व्यवस्थापन, विपत् व्यवस्थापन, बेरोजगारको तथ्यांक संकलन र अभिलेखीकरण, सहकारी र नागरिक प्रहरीको व्यवस्थापन, सूचनाका लागि एफएम सञ्चालनजस्ता २२ वटा एकल अधिकार स्थानीय तहलाई दिएको छ र ६७४३ वडा कार्यालय यिनै स्थानीय तहका अभिन्न अंग हुन् । वडा कार्यालयमा रहेका पाँच जना प्रतिनिधि र कर्मचारीले माथि उल्लिखित कामहरूलाई विद्यमान खाद्यसंकटबाट नागरिक बचाउनमा केन्द्रित गर्न सक्छन् । कति वडा र पालिकाहरूले कोरोना संक्रमण नियन्त्रणका साथसाथै महिलाको प्रजनन स्वास्थ्य सुरक्षाको व्यवस्था, स्थानीय खाद्य बैंकको स्थापना, कृषि एम्बुलेन्सको व्यवस्था, कोरोना संक्रमितहरूको हेरचाह आदि क्षेत्रमा अत्यन्तै सक्रिय भूमिका खेलेका पनि छन् । यो सक्रियता सबै वडा कार्यालयमा देखिनुपर्छ । वडा र स्थानीय तहले नागरिकलाई आपत् परेका बेला संघीय र प्रदेश सरकार अनि सिंहदरबार र बालुवाटार ताक्ने हैन, संविधानले आफ्नो तहलाई दिएको सम्पूर्ण अधिकार प्रयोग गरेर, नवीनतम उपायहरू अवलम्बन गरी स्थानीय समस्याको समाधानमा आफैं नेतृत्व लिनुपर्छ ।विद्यमान भोकमरी र यस्तै अन्य विपत्बाट नागरिक बचाउने एउटा उपाय वडा तहमा खाद्य बैंकको स्थापना गर्नु हुन सक्छ । सबै वडाले संघीय, प्रदेश र स्थानीय सरकारबाट प्राप्त अनुदानले खाद्य बैंक सञ्चालन गर्न सक्छन् । भोकको जोखिममा परेकाहरूको अभिलेखीकरण गर्दै त्यही बैंकबाट नियमित रूपमा राहत वितरण मात्रै गर्न सके पनि स्थानीय तहमै राहत दिन सकिन्छ । जनप्रतिनिधि, सहकारी, प्रहरी र स्थानीय संघसंस्था परिचालन गरेर राहत उपलब्धताबारे आफ्नो वडामा सबैलाई सूचना दिने, बेरोजगार र अति गरिब परिवारको अभिलेखीकरण गर्ने, वृद्ध, अशक्त, अपांगता भएका वा कोरोना संक्रमित परिवारहरूको घरमै राहत उपलब्ध गराउनेजस्ता काम वडा कार्यालयले जति प्रभावकारी रूपमा कसैले गर्नै सक्दैन ।यस्ता खाद्य बैंक र राहत कोषहरू सधैं र पूर्ण रूपमा सरकारी अनुदानमै मात्रै आश्रित हुनु पनि पर्दैन । संघ र प्रदेश सरकारले दिने अनुदानसँगै हप्ता वा महिनामा कुनै एक दिन आफ्नो वडाका निजी क्षेत्र, इच्छुक व्यक्ति वा संघसंस्थाबाट नगद र जिन्सी सहयोग संकलन गर्ने पद्धति बसाल्ने, यसका लागि सहयोग आह्वान गर्ने र पारदर्शिता र निष्पक्षताको सुनिश्चितता गर्ने हो भने हाम्रै वडाबस्ती र छरछिमेकमा हितकारी र परोपकारी व्यक्ति र संस्थाहरू आज पनि छन्, जो यस्ता खाद्य बैंक र राहत कोषमा नियमित योगदान गर्दा खुसी नै हुन्छन् । अनि स्वास्थ्य महामारी वा प्राकृतिक विपत्का कारण जीविकोपार्जनको स्रोत गुमेकाको मर्यादामा कत्ति पनि चोट नपुर्याई भोको पेट भर्न र स्थानीय केही परिवारको रोग र शोकको गर्जो टार्न विदेशी संस्था वा विदेशमा रहेका नेपालीहरू गुहारिरहनुपर्दैन । राहत लिनेलाई पनि आफैंले बनाएको सरकारबाट राहत लिनु भनेको हीनता हैन, गौरवको कुरा हुन्छ । विपत्को समयमा वडा तहमै सञ्चालन गरिने यस्तो अधिकारमुखी राहत र संरक्षणको संयन्त्रले संविधानमा उल्लेख गरिएको खाद्य सुरक्षाको सुनिश्चितता मात्रै गर्दैन, नागरिकमा जसको कोही छैन, उसको सरकार छ भन्ने विश्वास पनि दिलाउँछ, जुन हाम्रो संविधान र लोकतन्त्रको दीर्घायुका लागि समेत आवश्यक छ ।पौड्याल राष्ट्रिय सभा सदस्य हुन् ।"
स्वायत्त राजधानी मेट्रो सिटीको आवश्यकता र औचित्यमनिराम सिंह महत,"हालै ललितपुर महानगरपालिकाका नगरप्रमुख चिरीबाबु महर्जनले बीबीसीसँगको अन्तर्वार्तामा काठमाडौं उपत्यकाभित्रका १८ वटै नगरपालिका मिलेर आइसोलेसन वार्डहरू बनाउने तयारी भइरहेको बताउनुभयो । यसका लागि समन्वय र प्रभावकारिताका लागि सबै नगरपालिकालाई एकै ठाउँमा राखेर काम गर्नगराउन एउटा अनौपचारिक संरचना तयार गरिएको छ । काठमाडौं उपत्यकाभित्र यसरी आपत्कालीन अवस्थामा मात्र हैन, ठूलठूला परियोजना सञ्चालन गर्न, शान्तिसुरक्षा कायम गर्न तथा बस्नयोग्य सहर बनाउन पनि स्थायी संरचनाको खाँचो पर्छ, जुन अहिलेको विषम परिस्थितिले पुनः एकपटक उजागर गरेको छ । हामीले स्थानीय तहलाई बलियो बनाउन खोज्यौं तर काठमाडौं उपत्यकालाई एकीकृत विकासका आँखाबाट कहिल्यै हेरेनौं । यस विषयमा नेपाल नगरपालिका संघसहित सरोकारवालाले पैरवी नगरेका पनि होइनन् ।संविधानको धारा २८८(१) मा नेपालको राजधानी काठमाडौंमा रहनेछ भनिएको छ । संविधानको उक्त प्रावधानले हामीले बुझ्दै आएको काठमाडौं उपत्यकालाई संकेत गरेको हुनुपर्छ न कि काठमाडौं महानगरलाई मात्र । हामीले बुझ्दै आएको राजधानी काठमाडौं उपत्यकाको जनसंख्या ५० लाख हाराहारी पुगेको छ । सहरीकरण र बसाइँसराइ यही गतिमा भइरहे आगामी १० वर्षमा काठमाडौं उपत्यकाको जनसंख्या ७५ लाख नाघ्नेछ । स्थानीय तह पुनःसंरचनासँगै गठन भएका दुई महानगरपालिका, १६ नगरपालिका र तीन गाउँपालिका रहेको यस उपत्यकामा एकीकृत भौतिक विकासका योजना कार्यान्वयन गर्न सकिएको छैन । काठमाडौं उपत्यकाजस्तो विशिष्ट प्राकृतिक तथा भौगोलिक संरचना भएको एकाइ आफैंमा पूर्ण छ । यसलाई प्रशासनिक रूपले खण्डित गरेर अगाडि बढ्दा विकासप्रयासहरू सार्थक र उत्पादक हुनै सक्तैनन् । काठमाडौं उपत्यका एउटा बृहत् जलाधार क्षेत्रभित्र पर्छ । समग्र उपत्यका ऐतिहासिक तथा पुरातात्त्विक दृष्टिले महत्त्वपूर्ण कालखण्डको सभ्यता बोकेको, बृहत् तथा गौरवमय धरोहर रहेको क्षेत्र पनि हो, जसको दिगो विकासका निम्ति व्यवस्थित दीर्घकालीन एकीकृत योजनासहित आधुनिक सहरी पूर्वाधार विकासका लागि यसलाई एक समग्र प्रशासनिक एकाइका रूपमा व्यवस्थापन गर्नु अपरिहार्य देखिन्छ । काठमाडौं उपत्यकाको बृहत् गुरुयोजनासहित समन्वयात्मक दिगो विकास गर्न बेग्लै सबल राजनीतिक संरचना गठन गरिनुपर्छ ।उपत्यकामा सहरीकरण ज्यादै अव्यवस्थित रहेको तथ्य जगजाहेर छ । यहाँका नदी प्रणाली, सहरी यातायात, ढल निकास लगायत कुनै पनि पूर्वाधार योजनालाई दिगो तथा एकीकृत मापदण्डअनुसार कार्यान्वयन गर्ने उपयुक्त संरचना नै छैन । हरेक स्थानीय तहको आआफ्नो नगरको योजना छ तर यसले समग्र उपत्यकालाई समेट्न सक्तैन । उपत्यकाको नदी प्रणालीको बहावलाई कसरी प्राकृतिक रूपमै स्वच्छ र सफा राख्ने ? जनसरोकारको यो विषयलाई कुनै स्थानीय तहले मात्रै पार लगाउन सक्दैन । उपत्यकाका नदीहरूको संरक्षण गर्न आवश्यक वैज्ञानिक मापदण्ड तय गरी विकासनिर्माणका कार्यलाई फलदायी र दिगो बनाउनु जनचासोको अर्को महत्त्वपूर्ण विषय हो । उपत्यकाका नदीहरूको समग्र, एकीकृत तथा दिगो संरक्षणको प्रयासबाट मात्र यहाँको वातावरण, आर्थिक आधार, पर्यटकीय क्षेत्र र प्राकृतिक तथा ऐतिहासिक धरोहरको संरक्षणमा विशेष योगदान पुग्नेछ । उपत्यकाको महत्त्वपूर्ण जलाधार क्षेत्रको एकीकृत वैज्ञानिक व्यवस्थापनले मात्र वर्षभरि यहाँका नदी प्रणालीमा सफा पानी प्रवाह हुनेछ र बाढी नियन्त्रणमा समेत महत्त्वपूर्ण योगदान पुग्नेछ । त्यस्तै, दिगो सहरी यातायात प्रणालीलाई सर्वसुलभ, आधुनिक, वातावरणमैत्री, प्रभावकारी र आर्थिक गतिविधिलाई विशेष टेवा दिन सक्ने गरी व्यवस्थापन गर्न समग्र उपत्यकालाई संयोजन गर्न सक्ने निकायको गठन हुनुपर्छ । यस्ता थुप्रै विषय छन् जसको समाधान काठमाडौं उपत्यका राजधानी मेट्रो सिटीको गठन तथा कार्यान्वयनले दिन सक्छ ।कुनै पनि देशको राजधानी सहरले देशको कुल गार्हस्थ्य उत्पादनमा निकै ठूलो योगदान दिनुका साथै संसारभर देशको छविलाई उच्च राख्नमा विशेष सहयोग गरेको हुन्छ । यसकारण पनि काठमाडौं उपत्यकाको जलाधार क्षेत्रलाई समेट्दै राजधानी सहरको विशिष्ट संरचना स्वीकृत गर्न आवश्यक छ । यस कार्यमा जति ढिलाइ गरियो, मुलुकले पाउन सक्ने दिगो सहरी विकासको लक्ष्य त्यति नै टाढा हुँदै जानेछ ।समग्र काठमाडौं उपत्यकाको एकीकृत तथा वैज्ञानिक भूउपयोग योजना तर्जुमा गरी सोही खाकाअनुसार आगामी थुप्रै दशकसम्म सहरी पूर्वाधारका ठूला योजनाहरूको निर्माण तथा व्यवस्थापन गर्न सकिन्छ । डरलाग्दो भूकम्प र महामारी व्यवस्थापनको समन्वयात्मक कार्ययोजनालाई पनि वैज्ञानिक भूउपयोग योजनाबाट थप प्रभावकारी बनाउन सकिन्छ । फोहोरमैला व्यवस्थापन, खानेपानी, सडक, सहरी यातायात प्रणाली र बढ्दो अपराधजस्ता साझा चुनौतीलाई एकीकृत रूपमा सम्बोधन गर्न हामीसँग अब योबाहेक अर्को अब्बल उपाय देखिँदैन ।काठमाडौं उपत्यकालाई राजधानी मेट्रो सिटीका रूपमा चाँडो कार्यान्वयनमा ल्याउन सकेमा यस क्षेत्रले मात्रै मुलुकको करिब २५ देखि ३० प्रतिशत कुल गार्हस्थ्य उत्पादनमा योगदान दिनेछ र दिगो विकासका कतिपय लक्ष्य हासिल गर्न अतुलनीय सहयोग पुग्नेछ । यसबाट वैदेशिक र स्वदेशी निजी क्षेत्रको लगानी उल्लेख्य रूपमा बढ्ने र रोजगारीका थुप्रै अवसर खुल्ने छन् ।मेट्रो सिटी गठनपश्चात् विभिन्न नगरको पहिचान गुम्न सक्ने भ्रम हटाउनुपर्ने चुनौती पनि नभएको होइन, तर प्रस्तावित मेट्रो सिटीको अवधारणाअनुसार नगरपालिका र आसपासका क्षेत्रहरूको सामाजिक, सांस्कृतिक र भौगोलिक पहिचानमा कुनै खलल पुग्नेछैन । बरु मेट्रो सिटीको व्यवस्थापिकामा उनीहरूको प्रतिनिधित्वका कारण निर्णय प्रक्रियामा सबैको सहभागिता सुनिश्चित हुन्छ, जसबाट युगसुहाउँदो, जनमुखी, प्रतिस्पर्धामुखी र दिगो अन्तरनगर विकासका योजनाले तीव्रता पाउँछन् । अनियन्त्रित सहरीकरण र ठूला सहरहरूमा भइरहेको सहरी गरिबीको समस्यालाई सम्बोधन गर्नका लागि आर्थिक क्रान्तिको ढोका पनि यसैले खोल्न सक्छ ।राजधानी मेट्रो सिटी कुनै प्रदेशभित्र पर्दैन भने यसले संघले गर्ने विकासनिर्माणका कामहरू जस्तै ः बाहिरी चक्रपथ, मेट्रो रेल, मेलम्ची खानेपानीको व्यवस्थापन जस्ता) गरिदिन्छ । दुई वा सोभन्दा बढी पालिकासँग सम्बन्धित काम मात्र मेट्रो सिटीले हेर्छ । उपत्यका विकास प्राधिकरणजस्तो संस्थाले यसको कार्यान्वयन गर्ने एकाइका रूपमा काम गर्न सक्छ । यस उपत्यकाभित्र रहेका सबै नगरपालिकाका आआफ्नै सहरी पूर्वाधार विकासका योजनाहरू छन्, जुन नगरपालिकाहरूको आफ्नो प्रशासनिक सीमाभित्रका गुरुयोजनाहरू हुन् । उपत्यकाका वातावरणीय पक्षहरू, सडक, ढल निकास, नदी प्रणाली तथा तिनको संरक्षण, सहरी यातायात, फोहोरमैला व्यवस्थापन, प्राकृतिक प्रकोप व्यवस्थापन लगायतका पूर्वाधार विकास तथा दिगो व्यवस्थापनलाई प्रभावकारी बनाउन हालका नगरपालिकाहरूले सम्भव छैन ।त्यसैले काठमाडौं उपत्यकालाई एक भौगोलिक क्षेत्रमा सीमांकन गरी राजधानी मेट्रो सिटीका रूपमा अर्थात् एउटा राजनीतिक एकाइका रूपमा व्यवस्थापन गरिनुपर्छ । हालका स्थानीय तहले आफ्नो क्षेत्रभित्र सीमित हुने आयोजनाहरूको कार्यान्वयन स्वतन्त्र रूपमा गर्ने गरी मेट्रो मनिलाको अवधारणाअनुसारको ढाँचामा काम गर्न सकिन्छ । १६ वटा नगरको समूह रहेको मेट्रो मनिलाले फिलिपिन्सको राष्ट्रिय अर्थतन्त्रमा झन्डै एकतिहाइ योगदान गरेको छ । संसारका अधिकांश राजधानी सहरहरू स्वायत्त तथा भौगोलिक रूपमा विस्तारित मेट्रो सिटीका रूपमै छन् र यसलाई समग्र सहरी विकासका लागि अनिवार्य सर्तका रूपमा हेरिन्छ ।राजधानी मेट्रो सिटी भनेको एक भौगोलिक रूपमा अविच्छिन्न एकाइ, देशको राजधानी सहर तथा बृहत् सहरी क्षेत्रको राजनीतिक व्यवस्थापन हो । यसअन्तर्गत रहने स्थानीय तहहरूमा स्वतन्त्र रूपमा निर्वाचित जनप्रतिनिधि रहने व्यवस्था कायमै हुन्छ । काठमाडौं उपत्यकाको विस्तारित सहरको एकीकृत भूउपयोग तथा पूर्वाधार विकास योजनामा आधारित भई विभिन्न महत्त्वपूर्ण सहरी पूर्वाधारका योजनाको गुरुयोजना तयार गरी कार्यान्वयन गर्ने जिम्मेवारी राजधानी मेट्रो सिटीको हुनेछ । राजधानी मेट्रो सिटीको प्रमुखलगायत परिषद् सदस्यको निर्वाचन अन्य स्थानीय तहको जस्तै स्वतन्त्र रूपमा हुने व्यवस्था गर्न सकिन्छ । राजधानी मेट्रो सिटीमा स्याटेलाइट नगरोन्मुख गाउँपालिकासमेत समावेश गर्न सकिन्छ ।नेपालको राजधानी मेट्रो सिटीका रूपमा मेयरको मर्यादाक्रम अरू मेयरको भन्दा माथि राखिएको छ । अन्तर्राष्ट्रिय मान्यताले पनि यही भन्छ । तर हाम्रो प्रसंगमा हामीले राजधानी मेट्रो सिटी भनेर काठमाडौं महानगर मात्र नभएर काठमाडौं उपत्यका बुझेका छौं । काठमाडौं महानगरसहित ललितपुर, भक्तपुर र अरू साना नगरपालिकालाई राजधानीका रूपमा बुझ्नुपर्छ । काठमाडौं लाई कुनै नगर वा पालिका वा जिल्लाभन्दा माथि उठेर हेर्नुपर्छ । उपत्यका त्यसका लागि उपयुक्त शब्द हुन सक्तछ । त्यसैले राजधानीको प्रमुख भनेको काठमाडौं उपत्यकाको मेयर भन्ने बुझ्नुपर्छ ।राजधानी सहरको मेयरलाई कतिपय मुलुकमा भावी राष्ट्रपति वा प्रधानमन्त्रीका रूपमा हेरिन्छ किनकि राजधानीलाई व्यवस्थित र बस्नयोग्य सहर बनाउने विषय आफैंमा जटिल र चुनौतीपूर्ण हुन्छ । कतिपय मुलुकमा राजधानी सहरलाई प्रदेश वा राज्यको हैसियत दिइएको छ । धेरै कुरा भारतको नक्कल गर्ने हामीले त्यहीँको राजधानी सहरलाई एउटा राज्यको मान्यता दिएर विशेष व्यवस्था गरेको यथार्थ बिर्सिएका छौं ।राजधानीलाई विशेष अधिकारसहितको व्यवस्था संविधानमै हुनुपर्ने थियो । स्थानीय तह पुनःसंरचनामा टेकेर पनि केही गर्न सकिन्थ्यो । एक वर्षको मात्र कार्यकाल पाएको स्थानीय तह पुनःसंरचना आयोगलाई समय पनि भएन र यो आफ्नो अधिकारक्षेत्र भएनभएको पनि अलमल भयो । निर्वाचन हुनुअघि कुनै कानुन ल्याएर सबै नगरपालिकाको छुट्टाछुट्टै स्वायत्ततालाई कायमै राखेर उपत्यकालाई एउटा उच्च राजनीतिक संरचनाको कुरा होला भन्ने आस पनि मर्यो । तर पनि उपत्यकाका नगरपालिकाहरूको अनौपचारिक फोरम बनाएर सामूहिक काम गर्ने प्रयासलाई उच्च मूल्यांकन गर्नुपर्छ ।राजधानी सहरको एकीकृत विकाससहित मौलिक पहिचान बनाइराख्नसमेत एउटा शक्तिशाली संरचना आवश्यक परेको हो । काठमाडौं उपत्यकाको ऐतिहासिकता, सुन्दरता र उर्वरा शक्तिलाई जोगाइराख्न शक्तिशाली राजनीतिक संरचनाको खाँचो महसुस भइसकेको छ । संरचना कस्तो हुने भन्नेबारे बहस गर्न सकिन्छ । अरू देशका राम्रा अभ्यासलाई पनि हेर्न सकिन्छ । कालान्तरमा राजधानी स्वायत्त मेट्रो सिटीभित्रका सबै मतदाताबाट मेट्रो प्रमुखको निर्वाचन प्रत्यक्ष मतदानद्वारा गर्ने प्रणालीको व्यवस्था गर्न सकिन्छ । मेट्रो सिटी गठन गर्दा त्यसमा ५० प्रतिशत प्रतिनिधित्व विषयविज्ञहरूको हुनुपर्छ । निर्वाचन नहुन्जेल कानुनमार्फत काठमाडौं उपत्यकाभित्र पर्ने स्थानीय तहका प्रमुख वा प्रतिनिधि सदस्य रहने गरी गठन गर्न सकिन्छ । राजधानी मेट्रो सिटी कुनै पनि प्रदेशअन्तर्गत नरहने, प्रदेशसरह अधिकार प्रयोग गर्ने र आफैंमा आत्मनिर्भर रहने हुनुपर्छ । काठमाडौं उपत्यकालाई विशिष्ट रूपमा व्यवस्थापन गर्नु हामी सबैको जिम्मेवारी हो । यसलाई खण्डित रूपमा होइन एकीकृत रूपमा व्यवस्थापन, संरक्षण र विकास गर्नुपर्ने समयको माग छ ।महत नगर विकास कोषका पूर्वकार्यकारी निर्देशक र न्यौपाने जिविस महासंघका पूर्वकार्यकारी महासचिव हुन् ।"
कृषि कानुनले भारतमा चर्कियो विवाद,"भारतमा कृषिसम्बन्धी कानुनलाई लिएर राजनीतिक दलहरूबीचको विगत केही दिनदेखि कायम विवाद थप चर्किँदै गएको छ । नरेन्द्र मोदी नेतृत्वको सरकारले भारतको माथिल्लो सदन राज्यसभामा कृषि उपज व्यापार तथा वाणिज्य (सम्वर्द्धन एवं सरलीकरण) विधेयक २०२०, कृषक (सशक्तीकरण एवं सरक्षण) मूल्य आश्वासन तथा कृषि सेवा करार विधेयक २०२० लाई अनुमोदनका लागि प्रस्तुत गरेपछि विपक्षीहरूले चर्को विरोध जनाएका थिए । सदनबाट सुरु भएको उक्त विरोधले हाल सडकसमेत तताएको छ ।सरकारले ल्याएका विधेयकले किसान र कृषि क्षेत्रलाई प्रतिकूल असर पर्ने भन्दै सुरुदेखि नै विपक्षीहरू त्यसको विरोधमा थिए । विपक्षीहरूले मतदानमा लैजानुपर्ने मागलाई अस्वीकार गर्दै ध्वनिमतबाट पारित गराउने उपाध्यक्षको निर्णयले भारतीय लोकतन्त्रको धज्जी उडाएको जिकिर गरेका छन् । सदनमा सत्तापक्ष र विपक्षीबीच टकाराव चलिरहेका बेला विधेयकको विरोधमा भारतका विभिन्न राज्यहरूमा विपक्षी पार्टीहरू र किसानहरूले प्रदर्शन जारी राखेका छन् । विधेयकप्रति विशेषगरी पन्जाब, हरियाणा, उत्तरप्रदेश, कर्नाटक र पश्चिम बंगाललगायत राज्यमा चर्को विरोध हुँदै आएको छ । विपक्षीले नयाँ कानुन संघीयताको भावनाविरुद्ध भएको समेत दाबी गरेका छन् । कानुनमा भएको कृषि उपजसम्बन्धी नयाँ व्यवस्थाप्रति किसान संगठन र विपक्षीहरूको बढी आपत्ति रहेको छ । नयाँ कानुनले दर्ता भएका मन्डीबाहिर पनि कृषकहरूले सामग्री आफूखुसी बेच्न पाउनुपर्ने व्यवस्था गरेको छ । त्यसले राज्यभित्र र राज्यबाहिर पनि किसानको उत्पादन बिक्रीको बाटो खुला गर्नेछ । यसले कृषकहरूका लागि लागत घटाउने र राम्रो मूल्य पाउने सम्भावना रहन्छ । तर, यसको विरोधमा रहेकाहरूले उक्त व्यवस्थाले राज्यहरूको मन्डीमार्फत हुने आम्दानी गुम्ने र अन्ततः किसानहरूले न्यूनतम मूल्य पनि नपाउने जिकिर गरेका छन् ।"
चिनियाँ राष्ट्रपतिका आलोचकलाई १८ वर्ष जेल,"बेइजिङ (एजेन्सी) चिनियाँ राष्ट्रपति सी चिनफिङका आलोचक तथा पूर्वघरजग्गा व्यवसायी रेन सिचियाङलाई भ्रष्टाचार अभियोगमा १८ वर्षको जेल सजाय सुनाइएको छ । बेइजिङस्थित एक अदालतले सिच्याङलाई भ्रष्टाचार, घूसखोरी र सार्वजनिक कोषको अपचलन मुद्दामा दोषी ठहर गरेको चिनियाँ सरकारी सञ्चारमाध्यम ग्लोबल टाइम्सले जनाएको छ । जेल सजायसँगै उनलाई ४२ लाख युआन जरिवानासमेत तोकिएको छ ।"
अस्ट्रेलियाको समुद्री तटमा फसेका ९० ह्वेल मरे,तास्मानिया (एजेन्सी) अस्ट्रेलियाको तास्मानियास्थित समुद्री तटमा फसेका २ सय ७० ह्वेलमध्ये एक तिहाइ मरेका छन् । उद्धारकर्ताहरूले अझै धेरै ह्वेलहरू मर्न सक्ने भन्दै चिन्ता व्यक्त गरेका बीबीसीले उल्लेख गरेको छ । अधिकारीहरूले हालसम्म २५ वटा ह्वेलको उद्धार गरिएको र अन्यलाई समुद्रमा पुर्याउने प्रयास भइरहेको जनाएका छन् । मंगलबार ४० जना उद्धारकर्ताहरूको टोलीे ती ह्वेललाई पुनः समुद्रको गहिरो पानीमा पठाउन सफल भएको हो । समुद्री जीवविज्ञहरूले सबै ह्वेलको उद्धार गरिसक्न अझै केही दिन लाग्ने बताएका छन् ।ह्वेलहरूको समूह सोमबार समुद्री तटमा फसेको थाहा भएको थियो । ती ह्वेलहरू कसरी समुद्रको तटसम्म पुगे भन्ने यकिन भइरसकेको छैन । उद्धारकर्ताहरूले तीन विभिन्न समूहमा ह्वेलहरू पाइएका र त्यहाँसम्म पुग्न निकै कठिन भएको जनाएका छन् ।उक्त क्षेत्रका समुद्री किनारमा ह्वेलहरू आउनु सामान्य भए पनि एक दशकपछि यति ठूलो संख्यामा एकै ठाउँमा जम्मा भएका हुन् । सन् २००९ मा करिब २ सय ह्वेलहरू समुद्री तटमा अड्केका थिए । अस्ट्रेलिया र न्युजिल्यान्ड वरपरका क्षेत्रमा प्रत्येक वर्ष विभिन्न प्रकारका ह्वेलहरूले मौसमी बसाइँसराइ गर्छन् । सन् २०१८ मा न्युजिल्यान्डको पूर्वी तटीय क्षेत्रमा फसेका २ सयभन्दा बढी ह्वेल मरेका थिए ।
लकडाउनअघि पनि उद्योगको क्षमता ४० प्रतिशत मात्र उपयोग,"बन्दाबन्दी अवधिमा ठूला र मझौला उद्योग व्यवसायको तुलनामा घरेलु उद्योग, लघु उद्यमसाना खुद्रा व्यापार र साना उद्योग व्यवसाय बढी प्रभावित भएको देखिएको छ । लकडाउनले उद्योग सञ्चालन हुन नपाएपछि करिब ७४ प्रतिशतले उत्पादन घटेको देखिन्छ । सर्वेक्षणमा सहभागी उद्योग व्यवसायमध्ये ९६७ प्रतिशतले सामान्य अवस्थाको तुलनामा लकडाउनमा उत्पादन घटेको बताएका छन् । तर औसतमा ७३८ प्रतिशतले उत्पादनकारोबार घटेको जनाएका छन्, प्रतिवेदनमा भनिएको छ, लकडाउन अवधिमा ९७३ प्रतिशत घरेलु उद्योगको उत्पादनकारोबार औसतमा ७३ प्रतिशतले, ९७२ प्रतिशत लघु उद्यमसाना खुद्रा व्यापार ७५३ प्रतिशतले, ९५५ प्रतिशत साना उद्योगव्यवसाय ७६६ प्रतिशतले, ९२६ प्रतिशत मझौला उद्योगव्यवसाय ६९१ प्रतिशतले र ८६२ प्रतिशत ठूला उद्योगव्यवसायको औसतमा ६८५ प्रतिशतले उत्पादनकारोबार घटेको पाइएको छ । उक्त अवधिमा उत्पादनकारोबार बढ्ने र यथास्थितिमा रहने दुवैमा मझौला र ठूला उद्योग व्यवसायको हिस्सा राष्ट्रिय औसतभन्दा बढी रहेको प्रतिवेदनमा उल्लेख छ । यसअघि राष्ट्र बैंककै एक अध्ययनले कोभिड१९ का कारण प्रचलित मूल्यमा मुलुकको खुद गार्हस्थ्य उत्पादन (जीडीपी) मा १ खर्ब ६८ अर्ब रुपैयाँ नोक्सानी भएको देखाएको थियो । कोभिड१९ कै कारण गत वर्षको जीडीपी वृद्धिदर २२७ प्रतिशतमा सीमित हुने केन्द्रीय तथ्यांक विभागको प्रक्षेपणका आधारमा उक्त विश्लेषण गरिएको थियो ।"
शैलुङले बचाउमा पेस गरेको विवरण नै किर्ते,"तर शैलुङले दाबी गरे जस्तो हल्दियामा बन्दरगाहमा भएको अवरोधबारे त्यहाँको पोर्ट अथोरिटीले कुनै पनि सूचना जारी गरेको छैन । शैलुङले हल्दिया बन्दरगाहसम्बन्धी पेस गरेको पत्र र विवरण सरासर झूटो भएको महावाणिज्यदूत पौडेलको दाबी छ । कोलकाता र हल्दिया दुवै बन्दरगाहमा कोभिड१९ महामारीको पनि आंशिक असर मात्र परेको उनले बताए । साल्ट ट्रेडिङले युरिया धमाधम लग्नु हुने अनि शैलुङका लागि मात्र बन्दरगाह बन्द हुने कसरी हुन्छ ? पौडेलले भने । ठेक्का तोड्न पर्याप्त आाधर भएकै कारण रद्द गरिएको कृषि सामग्री कम्पनीका प्रबन्ध सञ्चालक नेत्रप्रसाद भण्डारीको भनाइ छ । ठेक्का सम्झौता तोड्न हामीसँग पर्याप्त आधार थिए । त्यही भएर शैलुङले पेस गरेका कागजातलाई हामीले गम्भीरतापूर्वक लिएनौं, उनले भने । शैलुङ र होनिको दुवै कम्पनीले कम्पनीको निर्णय कार्यान्वयन नगराउन माग गर्दै भदौ २९ मा उच्च पाटन उच्च अदालतमा रिट दायर गरेका थिए । अदालतले तत्काल निर्णय कार्यान्वयन नगर्न भन्दै दुवै पक्षलाई ६ असोजमा छलफलका लागि डाकेको छ । कृषि सामग्री कम्पनीले भने अदालतको आदेश प्राप्त हुनुअघि नै भदौ ३० को बिहान कालोसूचीमा राख्ने निर्णय गर्दै आवश्यक प्रक्रियाका लागि सार्वजनिक खरिद अनुगमन कार्यालयलाई पत्राचार गरिसकेको छ । शैलुङले भदौ ३१ मा अदालतको आदेशको पालना नभएको भन्दै मानहानिसम्बन्धी रिट दायर गरेको छ । आफूहरूले अब अदालतमा शैलुङले पेस गरेको नक्कली कागजातको विषय उठाउने भण्डारीले बताए ।"
जफत गरेको प्याज सर्वसाधारणलाई,"कृत्रिम अभाव गराई कालोबजारी गरिरहेका व्यापारीबाट जफत गरेको प्याज सरकारले सर्वसाधारणलाई बेच्ने भएको छ । जिल्ला प्रशासन कार्यालय काठमाडौं, वाणिज्य आपूर्ति तथा उपभोक्ता हित संरक्षण विभाग, खाद्य व्यवस्था तथा व्यापार कम्पनीलगायतको संयुक्त बैठकले मगलबार जफत गरिएको प्याज बिक्री गर्ने निर्णय गरेको हो ।सर्वसाधारणलाई प्रतिकिलो ६० रुपैयाँ नबढ्ने गरी बिक्री गर्न आदेश दिइएको जिल्ला प्रशासन कार्यालय काठमाडौंका प्रमुख जिल्ला अधिकारी जनकराज दाहालले जानकारी दिए । कर्मचारीले प्याज सिल गरेका छन्, कालोबजारी ऐनअनुसार मुद्दा दर्ता हुने प्रक्रियामै छ । तर प्याज बिग्रनेनासिएर जाने अवस्था भयो, उनले भने, पैसा धरौटी रकम खातामा जाने गरी प्याज बेच्ने निर्णय गरेका छौं । सिल गरिएको प्याज खाद्य व्यवस्था तथा व्यापार कम्पनीलाई प्रतिकिलो ५२ रुपैयाँमा बिक्री गर्ने निर्णय भएको उनले जनाए । कम्पनीले भने प्याज ढुवानी, प्याकेजिङ, कर्मचारी खर्चसहित जोडेर प्रतिकिलो ६० रुपैयाँ नबढ्ने गरी बिक्री गर्ने दाहालले बताए । भन्सार बिन्दुको परल मूल्य प्रतिकिलो ४० रुपैयाँ तोकिएको छ । कृषि सुधार शुल्क, ढुवानी, लोडअनलोडसहित प्रतिकिलो ५२ रुपैयाँ तोकेका छौं, उनले भने, त्यसमा ७८ रुपैयाँ जोडेर खाद्यले सर्वसाधारणलाई बेच्छ । वाणिज्य विभाग, काठमाडौं महानगरपालिका, प्रहरी र उपभोक्ता अधिकारकर्मीसहितको टोलीले भदौ ३१ मा गरेको अनुगमनमा २ सय १९ बोरा प्याज जफत गरेको थियो । ५०५५ रुपैयाँमा खरिद गरिएको प्याज ११०१२० रुपैयाँसम्ममा बिक्री गरेको, खरिद बिल र मूल्यसूची नराखेको कसुरमा अनुगमन टोलीले चुली सगरमाथा इन्टरप्राइजेज र एसके सप्लायर्सबाट उक्त प्याज जफत गरेको थियो । थापाथलीमा बिक्री काउन्टर राखेर प्रतिकिलो ६० रुपैयाँमा बिक्री गरिने खाद्य व्यवस्था तथा व्यापार कम्पनीका महाप्रबन्धक नेत्र सुवेदीले जनाए । भारतले भदौ २९ देखि निर्यात रोकेपछि नेपालमा कृत्रिम अभाव गराई प्याजको कालोबजारी भइरहेको छ । भारतले निर्यात बन्द गरेको दुईतीन दिनमै मूल्य दोब्बर भएको छ । भदौ ३१ सम्म होलसेलमै प्रतिकिलो १ सय २० रुपैयाँसम्ममा बिक्री भइरहेको थियो । अनुगमनकै क्रममा चुली इन्टरप्राइजेजमा २ सय र एसकेमा १९ बोरा लुकाएको भेटिएको थियो । करिब १२ हजार किलो प्याज जफत गरिएको वाणिज्य विभागका प्रवक्ता रवीन्द्र आचार्यले बताए । व्यवसायीले मुद्दा जितेर सफाइ पाए बिक्री गरिएको प्याजको रकम फिर्ता पाउने उनले जनाए ।"
विश्वबजारमा अब हिमाल अंकित नेपाली चिया,"नेपाली चियालाई अन्तर्राष्ट्रिय बजारमा प्रवर्द्धन गर्न नेपाल टी क्वालिटी फ्रम दी हिमालयज नामक लोगो कार्यान्वयनमा आएको छ । दुई वर्षअघि नै नेपाल सरकारले मान्यता दिएको लोगो व्यावहारिक रूपमा मंगलबारदेखि उद्यमीलाई प्रदान गरिएको हो । सूर्योदय नगरपालिकाको फिक्कलमा आयोजित कार्यक्रमबीच कृषि तथा पशुपन्छी विकासमन्त्री घनश्याम भुसालले १२ उद्यमीलाई ट्रेडमार्कको प्रमाणपत्र हस्तान्तरण गरे । चियाको आफ्नो लोगो (ट्रेडमार्क) कार्यान्वयनसँगै समग्र कृषिजन्य वस्तुको अन्तर्राष्ट्रिय बजारीकरणको ढोका खुलेको मन्त्री भुसालले बताए । राष्ट्रिय चिया तथा कफी विकास बोर्डमार्फत लोगोको व्यावहारिक कार्यान्वयनका लागि आयोजित कार्यक्रममा उनले कृषि क्षेत्रको विकासमा अझै पनि ठोस काम हुन नसकेको स्विकारे । तर सरकारले उत्पादकलाई फाइदा पुग्ने गरी काम गरिरहेको उनको दाबी छ । चिया रोप्न थालेको १ सय ५७ वर्षपछि नेपाली चियाको पहिचान खुल्ने गरी बनाइएको लोगोले चियाको बजार विस्तारमा सघाउनेमा संलग्नहरू आशावादी छन् । समग्र नेपालकै कृषिजन्य उत्पादनमध्ये पहिलो पटक चियाले लोगो प्राप्त गरेको छ, उनले भने, अब बिचौलिया प्रवृत्तिको अन्त्य हुनेछ । केही समयमै अदुवाको लोगो सार्वजनिक गरिने मन्त्री भुसालले जानकारी दिए । लोगो कार्यान्वयनमा आउँदैमा बजारको सुदृढीकरण नहुने भन्दै प्रदेश १ का भूमि व्यवस्था कृषि तथा सहकारी राज्यमन्त्री रामबहादुर मगरले जैविक उत्पादनतर्फ लाग्नुपर्नेमा जोड दिए । लोगो प्राप्त गर्नेमा सन्दकपुर टी, हिमालयन सांग्रिला, जस्विरे टी प्रशोधन उद्योग, गोर्खा टी स्टेट, नेपाल ग्रिन टी एन्ड स्पेसालिटी, ओएसिस टी एन्ड इन्डस्ट्रिज, तारागाउँ टी स्टेट, साखेजुङ हिल रेन्ज चिया, उच्च पहाडी चिया उत्पादक सहकारी संस्था, सगरमाथा टी स्टेट, बोक्रेडाँडा अर्गानिक अर्थोडक्स चिया उद्योग र सिंहदेवी चिया उत्पादक सहकारी संस्था छन् । निवेदन परेका ४२ वटामध्ये बोर्डले मापदण्ड पूरा भएका १२ वटा उद्योग र सहकारीलाई लोगो हस्तान्तरण गरेको बोर्डका कार्यकारी निर्देशक डा विष्णुप्रसाद भट्टराईले जानकारी दिए । नेपाली चियाको प्रवर्द्धनमा सरोकारवाला सबै क्षेत्र एक नभएसम्म उपलब्धि हासिल हुन नसक्ने उनको भनाइ छ ।"
भारु साट्न अतिरिक्त शुल्क,"काँकडभिट्टा (कास) भारतको चेन्नईबाट घर फर्किएका तनहुँका रमेश नेपालीले आफूसँग भएको १५ हजार भारुलाई नेरु बनाउन ३ सय रुपैयाँ अतिरिक्त शुल्क (बट्टा) तिर्नुपर्यो । कोरोना संक्रमणपछि नाका बन्द भई भारतसँगको कारोबार शून्य भएपछि सीमा बजारमा नेरु अभाव छ । भारु मनग्गे छ । जसका कारण भारुलाई नेरुमा सटही गर्दा सर्वसाधारण अतिरिक्त शुल्क तिर्न बाध्य छन् । कोरोना संक्रमणअघिसम्म भारुको माग धेरै थियो, काँकडभिट्टाका सटही काउन्टर सञ्चालक चोलानाथ दाहालले भने, अहिले भारु खपत भएकै छैन, जसका कारण भारु लिएर नेरु दिँदा बट्टा लिनु हाम्रो बाध्यता हो । यसअघि सीमावर्ती बजारका सर्वसाधारणले नेरुबाट एक हजार भारु बनाउन अधिकतम १ हजार ६ सय ३० रुपैयाँ खर्चिनुपर्थ्यो । अहिले एक हजार भारुलाई नेरु बनाउँदा २० रुपैयाँ खर्चिनुपर्छ । पहिला नेरुबाट भारु साट्दा थप शुल्क बेहोर्नुपर्थ्यो, अहिले भारुबाट नेरु बनाउँदा थप शुल्क तिर्नुपर्ने अवस्था छ, स्थानीय उपभोक्ता गणेशबहादुर बस्नेतले भने, जताबाट पनि सर्वसाधारणलाई नै घाटा ।राष्ट्र बैंकका अनुसार भारु सय रुपैयाँ साटेबापत ४० पैसा मात्रै सेवा शुल्क लिन पाउने प्रावधान छ ।"
टीभीएसले ल्यायो दसैंको आशा स्किम,काठमाडौं (कास) नेपालका लागि टीभीएस टूह्वीलर्सको आधिकारिक वितरक जगदम्बा मोटर्सले टीभीएस दसैंको आशा स्किम ल्याएको छ । यसअन्तर्गत कुनै पनि मोटरसाइकलको खरिदमा नगद छुटका रूपमा ९ हजार र स्कुटरमा ७ हजार वा शून्य प्रतिशत ब्याजदरमा खरिद गर्ने सुविधा छान्न सकिनेछ । त्यस्तै बम्पर उपहारका रूपमा हरेक साता एक जनाले आरआर ३१० जित्ने अवसर पाउनेछन् । यो योजनामा भाग लिन कम्पनीको वेबसाइटमा गएर फाराम भर्नुपर्नेछ । जसमा किने पनि या नकिने पनि आरआर ३१० जित्ने अवसर पाइनेछ ।
स्याङ्योङको सुपर डिस्काउन्ट,"काठमाडौं (कास) नेपालका लागि स्याङ्योङ मोटर्सको आधिकारिक विक्रेता एवं आईएमएस ग्रुपअन्तर्गतको आईएमएस मोटर्सले स्याङ्योङ सुपर डिस्काउन्ट अफर ल्याएको छ । अफरअर्न्तगत ग्राहकले कोरियन लक्जरी एसयूभी, एक्सएलभीमा ३ लाख छुट प्राप्त गर्न सक्नेछन् । साथै आफ्ना पुराना सवारी टिभोली वा एक्सएलभीसँग एक्सचेन्ज गरेबापत २ लाख रुपैयाँ एक्सचेन्ज बोनस पनि प्राप्त गर्न सक्नेछन् । कम्पनीले डाक्टर, नर्स, स्वास्थ्य सेवाकर्मी र प्रहरीलाई थप १ लाख डिस्काउन्ट दिने जनाएको छ ।"
किया सोनेटको मूल्य सार्वजनिक,काठमाडौं (कास) नेपालका लागि कियाको अधिकृत विक्रेता कन्टिनेन्टल ट्रेडिङ इन्टरप्राइजेजले कियाको सब कम्प्याक्ट एसयूभी सोनेटको मूल्य सार्वजनिक गरेको छ । भारतमा निर्मित सोनेट कियाको सेल्टोस र कार्निभल लक्जरी एमपीभीपछिको तेस्रो गाडी हो । सब४ मिटर एसयूभी स्पेसका साथ आएको सोनेट बेस एचटीई भेरियन्टको सुरुआती मूल्य ३५ लाख ९० हजार रुपैयाँ तोकिएको छ । उपलब्ध सुविधाका आधारमा जीटीएक्सप्लस भेरियन्टको मूल्य ६५ लाख ९० हजार रुपैयाँसम्म पर्ने कम्पनीले जनाएको छ ।
सानिमाको क्रेडिट कार्ड आवेदन अनलाइनबाटै,काठमाडौं (कास) सानिमा बैंकले ग्राहकको सुविधा र सुरक्षालाई ध्यानमा राखी अनलाइनमार्फत क्रेडिट कार्ड आवेदन दिन सक्ने व्यवस्था गरेको छ । क्रेडिट कार्ड आवेदन दिन बैंकको वेबसाइटमा गई क्रेडिट कार्ड आवेदनमा क्लिक गरी फाराममा उल्लिखित आवश्यक विवरण भर्नुपर्नेछ । फाराम भरेसँगै क्रेडिट कार्ड स्वीकृत भएकोबारे र कार्ड उपलब्ध गराइने समयसम्बन्धी जानकारी इमेल तथा फोनमार्फत गराइने बैंकले जनाएको छ ।
तिलगंगालाई ज्योतिको सहयोग,काठमाडौं (कास) ज्योति विकास बैंकले तिलगंगा आँखा अस्पताललाई आर्थिक सहयोग गरेको छ । बैंकले सामाजिक उत्तरदायित्वअन्तर्गत हाम्रो विकास प्रवर्द्धन कोषमार्फ २ लाख रुपैयाँ बराबरको आर्थिक सहयोग गरेको हो । बैंकका तर्फबाट प्रमुख कार्यकारी अधिकृत श्रीचन्द भट्ट र तिलगंगा आँखा प्रतिष्ठानका तर्फबाट प्रतिष्ठानको अनुसन्धान विभागका निर्देशक डा सुमन थापाले उक्त सहकार्यसम्बन्धी सम्झौतापत्रमा हस्ताक्षर गरेका छन् ।
एनएमबीले ल्यायो भिसा कर्पोरेट क्रेडिट,"काठमाडौं (कास) एनएमबी बैंकले भिसा कर्पोरेट क्रेडिट कार्ड ल्याएको छ । यो कार्ड व्यावसायिक संगठन र कर्पोरेट घरानाहरूको अनुरोधमा जारी गरिनेछ । यो कार्ड मुख्यतया व्यवसायसँग सम्बन्धित खर्च जस्तै व्यवसाय प्रवर्द्घन, तालिम, ग्राहक संलग्नता, मार्केटिङ र अन्य खर्चको व्यवस्थापनमा प्रयोग गर्न सकिन्छ । एकभन्दा बढी क्रेडिट कार्ड एउटै संस्थाका व्यक्तिहरूका लागि फरक क्रेडिट सीमाका साथ जारी गर्न सकिन्छ ।"
युनियन लाइफ चौथो वर्षमा,काठमाडौं (कास) युनियन लाइफ इन्स्योरेन्स कम्पनी लिमिटेड चौथो वर्षमा प्रवेश गरेको छ । तेस्रो वार्षिकोत्सवका अवसरमा कम्पनीले आगामी दिनमा अझ बढी सशक्त रूपमा व्यवसाय वृद्धि गर्ने प्रतिबद्धता जनाएको छ । कम्पनीले कारोबार सञ्चालन गरेको तेस्रो वर्षमै बिमा क्षेत्रमा स्थापित नाम बनाउन सफल भएको प्रमुख कार्यकारी अधिकृत मनोजकुमार लालकर्णले बताए ।
महालक्ष्मीको ब्याज छुट योजना,काठमाडौं (कास) महालक्ष्मी विकास बैंकले कोरोना भाइरसका कारण उत्पन्न असहज परिस्थितिमा कर्जा सुविधा लिएका ग्राहकलाई असोज मसान्तभित्र तिर्नुपर्ने ब्याज भुक्तानी गरे ब्याज रकममा १० प्रतिशत छुट दिने भएको छ । बैंकले केही कर्जामा ब्याजदरसमेत घटाएको जनाएको छ ।
सम्हालौं आफूलाई,"कोरोनाका कारण मान्छेहरूमा भय बढ्यो, डिप्रेसनले सतायो । यसलाई हटाउन सक्रिय भूमिका खेलिदिनुपर्यो, गत भदौ २३ मा प्रधानमन्त्री केपी शर्मा ओलीले मनोचिकित्सकहरूसँग आग्रह गरेका थिए । कोरोना महामारी भएपछि प्रधानमन्त्री तहबाटै यसरी मानसिक स्वास्थ्यसम्बन्धी चासो राखिएको हो । आत्महत्या, डिप्रेसन, चिन्ताजन्य विकार विकराल बनिरहेको अवस्थामा मनोसामाजिक क्षेत्रका विज्ञहरूसँग ओलीले परामर्श गरेका हुन् । छलफलमा सहभागी शिक्षण अस्पताल, महाराजगन्जका मानसिक विभाग प्रमुख वरिष्ठ मनोचिकित्सक प्राडा सरोज ओझाका अनुसार प्रधानमन्त्रीले मानसिक स्वास्थ्यप्रति सरकार गम्भीर रहेको र यसलाई रोकथाम गर्न दीर्घकालीन नीति र कार्यक्रम ल्याउने प्रतिबद्धता गरेका थिए । अहिलेको अवस्थामा भयमुक्त समाज निर्माण गर्न कुन क्षेत्रले कसरी योगदान गर्न सक्छ भन्नेमा प्रधानमन्त्रीले विशेष जोड दिनुभयो, प्राडा ओझाले कान्तिपुरसँग भने । एकातिर भाइरस संक्रमण बढ्दो छ, अर्कातिर मानिसहरू मनोवैज्ञानिक रूपमा विचलित छन् । प्रहरीको तथ्यांकअनुसार लकडाउनयता दिनमा औसत १९ जनाले आत्महत्या गरेको देखिन्छ । अन्य खालका मनोसामाजिक उल्झनको त लेखाजोखै छैन । विज्ञहरू मानसिक समस्याबाट प्रताडित हुने दिनानुदिन बढिरहेको र यो क्रम महामारी अन्त्य भइसकेपछि पनि जारी रहने बताइरहेका छन् । हाम्रो जस्तो मानसिक स्वास्थ्यलाई महत्त्व नदिने मुलुकमा त अझ भयावह बन्ने खतरा हुन्छ । प्रधानमन्त्रीले विज्ञसँग यस्तो स्थिति आउन नदिन राज्यले प्रभावकारी कदम चाल्ने र यससँग सम्बन्धित हरेक निकायले प्रतिफलमूलक भूमिका खेल्नुपर्ने बताएका थिए । तर, ओलीले यसप्रति चासो देखाउनु पहिल्यै सर्वोच्च अदालत र संघीय संसद्को महिला तथा सामाजिक समितिले मनोपरामर्श सेवामा आमनागरिकको सहज पहुँचका लागि सरकारलाई निर्देशन दिएको थियो ।मिडियामा आत्महत्यासहित अन्य मानसिक बिमार बढेका खबरहरू प्रकाशित भएपछि महिला तथा सामाजिक समितिले सरोकारवाला निकायसँग विमर्श गरेको थियो । स्वास्थ्य तथा जनसंख्या मन्त्रालय, महिला, बालबालिका तथा ज्येष्ठ नागरिक मन्त्रालय र गृह मन्त्रालयका सचिव बोलाएर असार १६ र साउन ७ मा बैठक गरिएको समितिकी सभापति निरु पालले जानकारी दिइन् । समितिले मानसिक स्वास्थ्यलाई प्राथमिक आधारभूत स्वास्थ्य सेवाका रूपमा नियमित र पहुँचयोग्य बनाउन, आत्महत्या न्यूनीकरण र रोकथामका लागि दीर्घकालीन तथा अल्पकालीन रणनीति तर्जुमा गरी तत्काल कार्यान्वयन गर्न, जोखिम समूह पहिचान गर्न र एकीकृत राष्ट्रिय योजना बनाई कार्यान्वयन गर्न निर्देशन दिएको थियो । पाल भन्छिन्, विद्यालय स्तरको पाठ्यक्रममा मानसिक स्वास्थ्यसम्बन्धी विषयवस्तुहरू समेट्न आवश्यक भइसकेको छ । समितिको निर्देशनपछि मानसिक अस्पताल, पाटनमा ११६६ हटलाइनको व्यवस्था गरिएको छ, जसमा आत्महत्याको भावना आएकाहरूले फोन गरेर निःशुल्क परामर्श लिन सक्नेछन् । सर्वोच्च अदालतले साउन २१ मा मनोसामाजिक परामर्श सेवाका लागि प्रबन्ध मिलाउन सरकारलाई निर्देशन दिएको थियो । महामारीले मानिसहरूमा निम्त्याएको मनोवैज्ञानिक असरहरूको उपचार तथा न्यूनीकरणका लागि आधिकारिक निकायबाट आवश्यक सुचनामात्र दिने, फोनलगायत डिजिटल माध्यमबाट आफन्त, इष्टमित्र तथा परिवारसँग नजिक रहने, कोरोना संक्रमित व्यक्तिलाई लान्छना नगरी साथ र सहयोग प्रदान गर्ने तथा समुदायमा कोभिड१९ विरुद्ध ऐक्यबद्धता जनाउने प्रवृत्तिको विकास हुनुपर्ने देखिएको सर्वोच्चको आदेशमा उल्लेख छ । अधिवक्ताद्वय रोशनी पौड्ले र सरोजकृष्ण घिमिरेको रिट निवेदन उपर न्यायाधीशद्वय सपना मल्ल प्रधान र प्रकाशकुमार ढुंगानाको इजलासले कोभिड१९ का कारण मनोसामाजिक असर र यसबाट पर्ने थप प्रभाव न्यूनीकरणका तथा समाधानमा थप मद्दत पुर्याउने हुँदा विश्व स्वास्थ्य मापदण्डअनुरूप हरेक क्वारेन्टाइन, स्वास्थ्य केन्द्र तथा स्थानीय तहमा मनोसामाजिक परामर्श सेवा प्रवाहका लागि उचित प्रबन्ध गर्न सरकारलाई आदेश दिएको हो ।तर, सर्वोच्च अदालत र सामाजिक समितिको निर्देशन पूर्ण कार्यान्वयन हुन सकेको छैन । परामर्शलाई तल्लो तहसम्म लैजान स्वास्थ्य मन्त्रालयले नेतृत्वदायी भूमिका खेल्न नसकेको विज्ञहरूको भनाइ छ । यद्यपि प्रधानमन्त्रीले मनोचिकित्सकलाई भेटेपछि मन्त्रालयको नियमित प्रेस ब्रिफिङपछि लगातार आठ दिन अनेक प्रकृतिका मानसिक समस्यासम्बन्धी विज्ञहरूले सन्देश प्रवाह गरेका थिए । प्रवक्ता प्राडा जागेश्वर गौतम मानसिक स्वास्थ्य सबल बनाउन मन्त्रालय गम्भीर रहेको बताउँछन् । मनोसामाजिक समस्यालाई प्राथमिकतामा राख्दै परामर्श सहज रूपमा उलब्ध गराउन लागिपरेका छौं । इपिडिमियोलोजी तथा रोग नियन्त्रण महाशाखाअन्तगर्तको मानसिक स्वास्थ्य शाखाले नियमित रूपमा काम गरिरहेको छ, प्राडा गौतमले भने । मनोवैज्ञानिक संकटको समाधानका लागि सरकारको प्रभावकारी पहल त आवश्यक छ नै, सँगै व्यक्ति, परिवार र समुदायको पनि उत्तिकै भूमिका रहने मनोविद्हरू बताउँछन् । समस्या भोगिरहेका व्यक्तिले आत्मबल पाउने भनेकै परिवार र समुदायबाट हो । सेन्टर फर मेन्टल हेल्थ एन्ड काउन्सिलिङ (सीएमसी) नेपालमा आबद्ध वरिष्ठ मनोविद् डा पशुपति महत समुदायका मान्छे सबै डराएको र सबै मिलेरै डरको सहज व्यवस्थापन गर्नुपर्ने मत राख्छन् । मानसिक समस्या भएका मान्छेहरू आफ्नो ख्याल गर्न नसक्ने अवस्थामा हुन्छन् । त्यो अभाव परिवार र समाजले पूरा गर्नुपर्छ । समाजले सहभागी भावनाले खुल्न सजिलो हुन्छ, डा महत भन्छन्, समयमै पहिचान भयो भने परामर्शबाटै निधान हुन्छ । तर, समाजको अस्वीकृति र दुर्व्यवहारले जटिल अवस्था आउन सक्छ । मनोसामाजिक अपांगता व्यक्तिप्रति समाज आवश्यक मात्रामा संवेदनशील नभएको र अरूले थाहा पाउँदा बेइज्जत हुन्छ भन्ने भयले पीडितहरू भित्रभित्रै छटपटिने विडम्बना हामीकहाँ विद्यमान छ । डा महतको अनुभवमा हाल परामर्शका लागि आउने १० जनामध्ये ६ जनामा चिन्ताजन्य समस्या हुन्छ । बाँकीलाई डिप्रेसन र अन्य खालका तनाव । निको भइसकेका व्यक्तिहरूमा फेरि बल्झने क्रम बढेको छ । यस्तो बेला आफन्त र समाजको साथ नपाउँदा झन् मुस्किल पर्छ, महतले भने, प्रत्यक्ष भेट्न सम्भव नभए फोन वा भर्चुअल माध्यमबाट आफ्नो मान्छेसँग सम्पर्कमा रहिरहनुपर्छ । व्यक्तिले सबभन्दा पहिले आफैंलाई सम्हाल्ने प्रयास गर्नुपर्ने सुझाव छ उनको ।केही समययता मनोसामाजिक पीडा बोकेर शिक्षण अस्पताल ध्याउनेहरूको संख्या वृद्धि भएको छ । वरिष्ठ मनोचिकित्सक प्राडा ओझाका अनुसार बिनाकारण मन डराउने, आत्तिने, छटपटी हुने जस्ता चिन्तामय समस्या धेरैमा देखिएको छ । मन उदास हुने, जाँगर नआउने, मन खुसी नहुने, चिडचिडापन, निद्रा नलाग्ने लक्षण भएका पनि उत्तिकै छन् । जसमा २० देखि ४० वर्ष उमेर समूहको बाहुल्य छ । यसमा पनि महिला अधिक छन् । धेरै र थोरै भन्ने मात्र हो, अहिले समुदायस्तरमा त्रास सबैलाई छ । डर लाग्नु नै चाहिँ रोग होइन, ओझा भन्छन्, तर, यसको कारण दैनिक काममा असर पर्यो र दुई हप्ताभन्दा बढी समय रह्यो भने डिसर्डर हो । चिन्ताजन्य विकारले पारिवारिक सम्बन्ध, सामाजिक व्यवहार र व्यवसायमा प्रत्यक्ष असर पर्छ । यद्यपि यसलाई मानसिक रोग मान्न ओझा तयार छैनन् । यो मानसिक रोग होइन, मनोविज्ञान कमजोर भएको हो । निराकरणका लागि प्रयास गर्नुपर्छ । गलत र नकारात्मक धारण बनाउनु हुन्न, ओझाको सुझाव छ । सुरुवाततिरै समस्या पहिल्याउन सके परामर्शबाटै व्यक्तिलाई सामान्य अवस्थामा फर्काउन सकिन्छ । त्यसैले सबैभन्दा महत्त्वपूर्ण भनेको पीडामा परेको मान्छेले मन खुलाएर आफ्नो व्यथा पोख्न सक्ने माहोल निमार्ण गर्नु हो । मनोसामाजिक समस्याको लक्षणबाट डिसर्डरसम्म जानबाट रोक्नुपर्छ । नत्र त्यही कारणले डिप्रेसन र आत्महत्यासम्म पुर्याउँछ, ओझाले भने । कोरोनाका कारण रोजगारी गुम्यो, व्यवसाय डामाडोल भयो । कतिले काम गरिरहे तर नियमित तलब पाएनन् । व्यक्ति अनेक कोणबाट आर्थिक कठिनाइको चपेटामा परेको छ । यही कारण चिन्ताजन्य समस्या बढेको मनोविद् सनम पौडेलको भनाइ छ । अहिले पेट भोको छ वा भोको होला भन्ने चिन्ता छ । भविष्यको पनि डर छ, पौडेलको सुझाव छ, तर, अहिले आत्तिने बेला होइन । घरमै डराएर बस्नुभन्दा सुरक्षित तबरले बाहिर निस्कने काम गर्नुपर्छ । मनोवैज्ञानिक रूपमा शिथिल हुँदा भाइरससँग लड्ने क्षमतामा ह्रास हुन्छ । त्यसैले नकारात्मक वातावरणबाट आफूलाई बाहिर राख्नुपर्छ । आफूलाई संक्रमण भइहाले के गर्ने भन्ने पूर्वतयारी गर्नु आवश्यक रहेको उनले औंल्याइन् । विज्ञहरूका अनुसार महामारीका दौरान निद्रा नलाग्ने, छटपटी हुनेजस्ता समस्या सामान्य नै हो । त्यसैले यस्तो हुँदा आत्तिने होइन, पहिले आफू सम्हालिने अनि आफ्ना नजिकको मान्छेलाई भरोसा दिने हो । इन्टरनेटमा चिन्ताको सहज व्यवस्थापनका विभिन्न तरिकाहरू हुन्छन्, जसलाई व्यक्तिले घरमै बसेर पनि अवलम्बन गर्न सक्छ । हरेक घण्टा दुईतीन पटक गहिरो श्वास लिने र छोड्ने, पानी धेरै पिउने गर्नुपर्छ । सानातिना जस्तो काममा पनि आफूलाई व्यस्त राख्नुपर्छ, मनोविद् डा महतको सुझाव छ, जीवनशैली अनुशासित हुनुपर्छ । मन र शरीरको नियमित स्याहार गर्नुपर्छ । मुख्य कुरा सुखदुख आफ्नो नजिकको मान्छेसँग बाँडिहाल्नुपर्छ ।"
कैदीको शंकास्पद मृत्यु,"काठमाडौं (कास) एक कैदीको शंकास्पद मृत्युले वीर अस्पतालमा तनाव भएको छ । कर्तव्य ज्यान मुद्दामा साढे ८ वर्षदेखि केन्द्रीय कारागारमा रहेका ६३ वर्षीय रामलखन जैसवालको मृत्यु घटनाबारे मंगलबार सार्वजनिक भएको हो ।जेलर लक्ष्मीप्रसाद बाँस्कोटाका अनुसार गत शनिबार राति पौने १० बजे श्वासप्रश्वासमा समस्या भएपछि उनलाई कारागारभित्रकै अस्पतालमा लगिएको थियो । थप उपचारका लागि सिफारिस गरिएपछि राति नै वीरमा पुर्याएको थियो । तर अस्पतालले राति १० बजेर ५५ मिनेटमा मृत्यु भएको सूचना दिएको उनले बताए । जैसवाल दीर्घरोगी र पार्किन्सन्सका बिरामी रहेको उनको भनाइ छ । मृत्युपछि गरिएको पीसीआरको सोमबार आएको रिपोर्टमा जैसवाललाई कोरोना संक्रमण पुष्टि भएको छ ।घटनाबारे मंगलबार बिहान अस्पतालबाटै हन्ड्रेड्स ग्रुपमा सक्रिय अभियन्ता बब्लु गुप्ताले फेसबुक लाइभ गरेका थिए । खुलामञ्चमा खाना बाँड्ने बेलामा केही मान्छेले फोन गरेर बोलाएपछि त्यहाँ पुगेर प्रहरीलाई खबर गरी लाइभ गरेको उनले बताए । लाइभमा बुटवलकी एक महिला, मृतककी छोरी र अन्य आफन्तहरूले कोरोनाबाट नभई जैसवालको हत्या गरिएको दाबी गरे । जैसवालकी छोरीले शव हेर्न नदिएपछि जबर्जस्ती झ्यालबाट घोचो छिराएर भिडियो खिचेको र उक्त भिडियोमा बाबुको हत्या गरिएको प्रमाण देखिएको दाबी गरेकी छन् । सँगै रहेका एक जनाले मृतकको दुवै आँखा निकालिएको, घाँटी रेटिएको र शरीरमा फोका उठेको देखिएको बताएका छन् ।परिवारका सदस्य बिहान आफूकहाँ सोध्न आएको जेलर बास्कोटाले बताए । मृत्युबारे शंका गरेपछि मैले जेलभित्रको र अस्पताल लैजाँदाको सबै सीसीटीभी फुटेज झिकाएर हेरें । तर, त्यसमा उनीहरूले भनेजस्तो केही देखिएन, उनले भने । वीरका निर्देशक केदारप्रसाद सेन्चुरीले भने राति ल्याउँदा नै बिरामीको मृत्यु भइसकेको बताएका छन् । जैसवालका परिवारले दाबी गरेजस्तो केही नभएको उनले बताए । शव पोस्टमार्टमका लागि मंगलबार साँझ त्रिवि शिक्षण अस्पताल लगिएको मृतकका भतिजा शिव जैसवालले जानकारी दिएका छन् ।"
"जमिन भासियो, ७ परिवार विस्थापित","सुनसरी (कास) जमिन भासिएपछि धरान२० विष्णुपादुकाको आँपटारमा ७ घरका ३२ जनालाई सुरक्षित स्थानमा सारिएको छ । महाभारतको चुरे पर्वत शृंखलामा पर्ने उक्त स्थानमा शनिबारदेखि जमिन भासिन थालेको छ । विस्थापित परिवारलाई नेपाली सेनाले निर्माण गरेको अस्थायी टेन्टमा राखिएको छ । लगातारको वर्षाले चुरे क्षेत्रको कमजोर जमिन भासिएको हो । शनिबार दिउँसो घरमा बसिरहेका बेला एक्कासि जमिन हल्लिएपछि भूकम्प आएको ठानेर भाग्नुपरेको बलबहादुर राईले बताए । जमिन भास्सिन थालेपछि भ्याएजति सामान निकालियो । गाईबस्तु पनि फुकालेर अन्यत्र खेदायौं, उनले भने, घर धाँजामा भास्सिएको छ । अर्की विस्थापित सपना राईले मौसम अझै नखुलेकाले थप पहिरो जाने हो कि भन्ने चिन्ता लागेको बताइन् । घरसँगै खेतबारीमा पनि धाँजा फाटेको उनको भनाइ छ । अब त्यहाँ घर बनाउने, खेतपानी गर्ने अवस्था नै रहेन । कसरी जीविका चलाउने भन्ने चिन्ताले बढी सताएको छ, उनले भनिन् । उक्त क्षेत्रका घरमा क्षति पुग्नुका साथै खेतबारी, सडक, जंगलमा समेत जमिन धसिएको छ, कतै पहिरो गएको छ । वडाध्यक्ष मणिराम राईले वडाको विपद् व्यवस्थापन समितिको बैठक बसेर तत्काल सहयोगबारे निर्णय गर्ने बताए । विस्थापितलाई कहाँ व्यवस्थापन गर्ने भन्ने समस्या छ, उनले भने, नेपाल रेडक्रस सोसाइटीले सात परिवारलाई त्रिपाल, कम्मल, भाँडाकुँडा, कपडा, डोरी, बाल्टिनलगायत प्याकेजमा नै राहत दिएको छ । केन्द्रीय प्रविधि क्याम्पस हात्तीसारका भूगर्भविद् चम्पकबाबु सिलवालका अनुसार जमिन भासिएको क्षेत्र कमजोर चट्टानले बनेकाले निरन्तर वर्षाका कारण पहिरो जान सक्ने जोखिम औंल्याए ।"
पहिलोपल्ट महिला क्रिकेटर वर्गीकरणमा,"हराइरहेको टोयोटा कारनेपालले सन् २०१४ मा बंगलादेशमा विश्व ट्वान्टी२० मा प्रतिस्पर्धा गरेको थियो । यो नेपालले खेलेको पहिलो विश्वकप पनि थियो । त्यसमा उत्कृष्ट प्रदर्शन गर्ने एक नेपाली खेलाडीलाई वैद्य अर्गनाइजेसनका प्रमुख सुरज वैद्यले एउटा टोयोटा कार दिने घोषणा गरेका थिए । पहिलो पटक विश्वकप खेल्नेक्रममै नेपालले उत्कृष्ट प्रदर्शन गर्दै हङकङ र अफगानिस्तानलाई पराजित गर्यो । बंगलादेशसँग पराजित भएको नेपालले पहिलो चरण पार गर्न नसके पनि प्रदर्शनीबाट वाहवाही लुटेको थियो । सोही ट्वान्टी२० मा विश्वकपमा गरेको प्रदर्शनका आधारमा नेपालको तर्फबाट सबैभन्दा उत्कृष्ट खेलाडी भनि वैद्य अर्गनाइजेसनले पारस खड्कालाई मनोनीत गरे पनि ८ वर्ष बितिसक्दा पारसले अझै टोयोटा कार पाएका छैनन् । क्यानको बोर्ड बैठकले त्यो टोयोटा कारको खोजी गर्ने निर्णय गरेको छ । २०१४ को विश्वकपमा उत्कृष्ट प्रदर्शन गरेवापत पारस खड्कालाई दिने भनिएको टोयोटा कार अझै पाइएको छैन । क्यानले त्यसका लागि सम्बन्धित निकायसँग समन्वय गर्ने भएको छ, क्यानका एक पदाधिकारीले भने ।"
राजस्थानको आक्रामक सुरुआत,"शारजहाँ (एजेन्सी) राजस्थान रोयल्सले इन्डियन प्रिमियर लिग (आईपीएल) मा मंगलबार चेन्नई सुपर किंग्सलाई १६ रनले पराजित गरेको छ । सन् २००८ मा आयोजित पहिलो संस्करणको विजेता राजस्थानले यस संस्करणको आफ्नो पहिलो खेलमा २ सय १६ रनको विशाल स्कोर बनाउँदै खेल जितेको हो ।चेन्नईले ६ विकेट गुमाई २ सय रनमात्र बनाउन सक्यो । कप्तान महेन्द्रसिंह धोनीले अन्तिम ओभरमा टम कुरानलाई लगातार तीन छक्का प्रहार गरे पनि चेन्नईलाई दोस्रो खेलमा भने जित दिलाउन सकेनन् । फाफ डु प्लेसिसले लगातार दोस्रो अर्धशतक बनाउनेक्रममा ३७ बलमा ७२ रन जोडे पनि चेन्नईलाई राजस्थानको स्कोर निकै ठूलो भएको थियो ।डु प्लेसिसले १ चौका र ७ छक्का प्रहार गरे । मुरली विजय २१, शेन वाटसन ३३, साम कुरान १७ र केदार जादब २२ रनमा आउट भए । धोनी १७ बलमा २९ रन बनाई अविजित रहे । राजस्थानका स्पिनर राहुल टेवाटिआले ४ ओभरमा ३७ रन खर्चेर ३ विकेट लिए । त्यस्तै जोफ्रा आर्चर, श्रेयस गोपाल र टम कुरानले ११ विकेट लिए । यसअघि शारजहाँ क्रिकेट रंगशालामा सन्जु सामसन र कप्तान स्टिभ स्मिथको सानदार अर्धशतकमा राजस्थान रोयल्सले ७ विकेट गुमाई २ सय १६ रनको विशाल स्कोर बनाएको थियो । टस हारेपछि ब्याटिङमा बोलाइएको राजस्थानबाट ओपनर स्मिथले ६९ र सामसनले ७४ रन बनाए ।यी दुईले दोस्रो विकेटमा १० ओभरभित्र १ सय २१ रन जोडेका थिए । सामसनले ३२ बल खेल्दै १ चौका र ९ छक्कासहित ७४ रन बनाए । १९ औं ओभरमा आउट भएका स्मिथले ४७ बलको इनिङ्समा समान ४ चौका र छक्का प्रहार गरे । जोफ्रा आर्चर ८ बलमा २७ रन बनाई अविजित रहे । उनले लुङ्गी एनगिडीलाई इनिङ्सको अन्तिम ओभरमा लगातार चार छक्का प्रहार गरेका थिए, त्यसमा लगातार दुई नोबल पनि रहेको थियो ।चेन्नईका साम कुरानले ४ ओभरमा ३३ रन खर्चेर ३ विकेट लिए । उनका दाइ टम कुरानले राजस्थानबाट ९ बलमा अविजित १० रन बनाएका थिए । पीयूष चावला र दीपक चाहरले समान एक विकेट लिए ।चेन्नईले पहिलो खेलमा मुम्बई इन्डियन्सलाई ५ विकेटले पराजित गरेको थियो ।"
फुटसल खोल्दै व्यवसायी,"काठमाडौं (कास) नेपाल फुटसल व्यवसायी संघले पटकपटक सरकार गुहारे पनि बेवास्ता गरेको भन्दै बुधबारदेखि फुटसल सञ्चालन गर्ने निर्णय गरेको छ । कोरोना भाइरसको महामारीका कारण गत चैतमा लकडाउन घोषणा गरेदेखि सरकारले फुटसल खेलाउन निषेध गरेको थियो ।निजी क्षेत्रबाट अर्बौं खर्च गरी सञ्चालनमा रहेका देशभरका फुटसल व्यवसायी ६ महिनायता लकडाउनको कारण बन्द हुँदा चरण आर्थिक संकटमा छ, संघले मंगलबार विज्ञप्ति जारी गर्दै भनेको छ, विश्वव्यापी रूपमा लकडाउन खुकुलो भएसँगै नेपालमा पनि अति भीडभाड हुने विभिन्न व्यावसायिक क्षेत्रहरू खुकुलो गरेको अवस्था छ । संघले जिल्ला प्रशासन कार्यालयलाई सावधानी अपनाएर खेल सञ्चालन अनुमतिका लागि ज्ञापनपत्र बुझाए पनि सरकार उदासीन छ । विश्व स्वास्थ्य संगठनको मापदण्डभन्दा धेरै सुरक्षित तरिकाले फुटसल सञ्चालन गर्न सकिन्छ । सरकारले ध्यान नदिँदा बिजुली, जग्गा भाडा, बैंकको ब्याज, कर्मचारीको तलबले यस क्षेत्रका व्यवसायीलाई सताएको छ । हामी सावधानी अपनाएर बुधबारदेखि देशभर खेल चलाउन बाध्य भएका छौं ।"
सिटीको प्रभावशाली जित,मिलानलाई सफलतामिलान एसी मिलानले इटालीको सिरी ए नयाँ सिजनको आफ्नो पहिलो खेलमा बोलोग्नालाई १० ले हराएको छ । मिलानका लागि दुवै गोल ज्लाटन इब्राहिमोभिचले गरे । स्विडेनका ३८ वर्षे खेलाडीले पहिलो हाफमा हेडबाट गोलको खाता खोले र दोस्रो हाफमा पेनाल्टीबाट अर्को गोल पनि गरे । उनले मिलानका लागि पछिल्ला ५ लिग खेलमध्ये तीनमा २ गोल गरिसकेका छन् । यस्तै उनले लिगको पहिलो खेलमा गोल गरेको यो लगातार चौथो सिजन हो ।

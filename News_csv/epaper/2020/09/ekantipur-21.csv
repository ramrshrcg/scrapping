शीर्षक,विवरण
विश्वव्यापी २१ खर्ब डलरको शंकास्पद कारोबार,आईसीआईजे
रिपोर्ट नआउँदा जनप्रतिनिधि घरभित्रै,"पाल्पा (कास) तानसेन नगरपालिका६ का वडाध्यक्ष सागरमान महर्जन होम आइसोलेसनमा बसेको आइतबार १३ दिन भयो । १० दिनअघि पीसीआर जाँचका लागि उनको स्वाब पठाए पनि अझै रिपोर्ट आएको छैन ।कार्यपालिकाको बैठकमा सहभागी तीन जनामा कोरोना भाइरस संक्रमण देखिएपछि महर्जनसहित नगर प्रमुख अशोककुमार शाही, उपप्रमुख लक्ष्मी पाठकलगायत जनप्रतिनिधि होम आइसोलेसनमा बसेका छन् । नगरपालिका भदौ २६ गतेदेखि बन्द छ । अत्यावश्यक सेवाबाहेक सबै काम बन्द गरेर प्रमुख प्रशासकीय अधिकृत डिल्लीराम बेल्वासेसहितका कर्मचारी स्वाब पठाएर होम आइसोलेसनमा बसेका छन् । नतिजा छिटो आउला र कार्यालय खोल्ने भनेको १० दिन भइसक्यो, बेल्वासेले भने, हामी अत्यावश्यक कामबाहेक अन्य काम नगरीकन घरमै बसेका छौं । तानसेन नगरपालिकाले भदौ २६ गते २ सय ९, २८ गते १ सय ४७ र ३० गते ८७ जनाको स्वाब संकलन गरेर पठाएको थियो । आइतबार १ सय ४२ जनाको रिपोर्ट आएको छ । रिपोर्ट आउन ढिलाइ हुँदा नगरपालिकाका अत्यावश्यकबाहेकका सबै सेवा प्रभावित भएको नगर प्रमुख शाहीले बताए । प्रादेशिक जनस्वास्थ्य प्रयोगशालामा स्वाब क्युमा रहेकाले तानसेनले पठाएका स्वाब शुक्रबार राष्ट्रिय जनस्वास्थ्य प्रयोगशाला, टेकुमा पठाएको स्वास्थ्य कार्यालयका सूचना अधिकारी ओमप्रकाश पन्थीले बताए ।"
संक्रमण रोक्न संयुक्त गस्ती,"कपिलवस्तु (कास) नेपालले कोरोना भाइरस संक्रमणका कारण सीमा बन्द गर्ने घोषणा जारी राखेसँगै भारतसँगको सीमा क्षेत्रमा संयुक्त गस्ती थालिएको छ । सीमा बन्द कायम रहे पनि सीमावर्ती क्षेत्रमा संक्रमण विस्तारको जोखिम कम गर्न तथा अवैध र गलत काम नहोस् भन्दै नेपाल र भारतका सुरक्षाकर्मीले संयुक्त गस्ती थालेका हुन् । लामो समयदेखिको सीमा बन्दका कारण अवाञ्छित र चोरीतस्करी गर्नेहरू सलबलाउन थालेकाले सतर्कता अपनाउनुपरेको दुवै पक्षका सुरक्षा अधिकारीले बताएका छन् ।कोभिड१९ संकट व्यवस्थापन केन्द्र (सीसीएमसी) ले कात्तिक मसान्तसम्म अन्तर्राष्ट्रिय सिमानाका बन्द राख्ने निर्णय गरेको छ । निर्णय सार्वजनिक भएसँगै सशस्त्र र नेपाल प्रहरी तथा भारतीय एसएसबी (सीमा सुरक्षा बल) का सुरक्षाकर्मीले शनिबार गस्ती थालेका हुन् । लुकीचोरी आवतजावत गर्न प्रयोग गरिने चोर बाटो र साना सीमा नाकामा सतर्कता अपनाएको सशस्त्र प्रहरीले जनाएको छ । शनिबार पिल्लर५६७ देखि ५६९ सम्मको दुई किलोमिटरभन्दा बढी क्षेत्रमा गस्ती गरिएको छ । सशस्त्र प्रहरी निरीक्षक निरञ्जन कार्की र ५० औं बटालियनअन्तर्गत भारतको बढनी बीओपी इन्चार्ज असिस्टेन्ट कमान्डेन्ट सुमित हरित नेतृत्वमा हतियारसहित गस्ती गरिएको थियो । एसएसबीको कुकुरसहित टोली परिचालित थियो । गस्तीमा दुवै देशका गरी २६ सुरक्षाकर्मी संलग्न थिए । पश्चिमको सिर्सिहवा नाकादेखि लक्ष्मीनगर, झण्डेनगर, कृष्णनगर, सेमरा, शिवानगर र कुकुर भुकुवासम्म तालिम प्राप्त कुकुरसहित गस्ती गरिएको छ ।"
बढी शुल्क लिने ल्याबलाई कारबाही गर्न पत्राचार,"काठमाडौं उपत्यकामा कोरोना संक्रमण फैलिएसँगै आमनेपालीले भोग्दै आएका समस्याका पात्र हुन् कार्की र गाहामगर । सरकारले तोकेको शुल्कमा सेवा पाऊँ भनेर माग गर्दा उल्टै लज्जित हुनुपर्ने अवस्थाका कारण अहिले सर्वसाधारणमा निजी सेवा प्रदायक तथा सरकारप्रति रोष बढेको छ । एकातर्फ समाजमा कोरोना संक्रमितको संख्या दिनदिनै बढिरहेको छ, अर्कोतर्फ यसको रोकथाम, नियन्त्रण तथा उपचारका लागि मिलेर अगाडि बढ्नुपर्ने निकायहरूबीच नै शुल्कको विषयलाई लिएर द्वन्द्व चर्किन थालेको छ । स्वास्थ्य तथा जनसंख्या मन्त्रालय र निजी अस्पताल प्रयोगशालाहरूबीच शुल्कका विषयलाई लिएर असमझदारी गहिरिँदै जाने अवस्था सिर्जना भएको छ । सरकारले तय गरेको शुल्कमा पीसीआर परीक्षण गर्न नसकिने बताउँदै आफ्नै हिसाबमा शुल्क लिइरहेका निजी अस्पताल तथा प्रयोगशालाको अनुगमन गरी नियमानुसार कारबाही गर्न मन्त्रालयले वाणिज्य विभाग र गृह मन्त्रालयलाई बिहीबार पत्राचार गरेको छ । गत साता सरकारले पीसीआर परीक्षणको शुल्क पन्ध्र दिनका बीचमा दुईपटक घटाएर दुई हजार कायम गरेपछि मन्त्रालय र निजी अस्पतालप्रयोगशालाबीच द्वन्द्व बढेको हो । मन्त्रालयले शुल्क घटाएको भोलिपल्टै काठमाडौं उपत्यकामा पीसीआरको अनुमति पाएका प्रयोगशालाका सञ्चालकले दुई हजारमा परीक्षण गर्न नसकिने निष्कर्ष निकाल्दै ज्ञापनपत्र बुझाएका थिए ।मन्त्रालयले साउन १५ गते जारी गरेको कोभिड१९ संक्रमणको उपचारबापत अस्पताललाई अनुदान उपलब्ध गराउनेसम्बन्धी आदेशलाई संशोधन गर्न बनेको आदेश जारी गर्दै कोरोना संक्रमितको उपचारका लागि शुल्क निर्धारण गरेको थियो । आदेशअनुसार सामान्य लक्षण भएकाको अस्पतालमा उपचार गर्नुपरे ३५ सय, मध्यम लक्षण भएका बिरामीको उपचार गर्नुपरे ७ हजार तथा गम्भीर प्रकृतिका बिरामीको उपचार गर्दा १५ हजार मात्रै लिन पाइन्छ । यसमा पनि निजी अस्पतालहरूको विरोध छ ।सुरुमा कोभिड र नन्कोभिड छुट्टाछुट्टै बनाउनुपर्छ भनेर दबाब दिइरहेका निजी अस्पताल सञ्चालकले हाल आएर कोरोना संक्रमितको उपचार गरे पनि शुल्क आफ्नै हिसाबले लिइरहेका छन् । केही निजी अस्पतालले संक्रमितको उपचार गर्दा दिनकै हजारौं शुल्क लिने गरेका समाचारहरू आइरहेका छन् । स्वास्थ्य मन्त्रालयका वरिष्ठ जनस्वास्थ्य प्रशासकका साथै स्वास्थ्य आपत्कालीन तथा व्यवस्थापन केन्द्रका प्रमुख डा समीरकुमार अधिकारीका अनुसार निजी अस्पतालले उपचार तथा परीक्षणमा तोकिएभन्दा बढी शुल्क लिएको गुनासो आएपछि गृह मन्त्रालय र वाणिज्य विभागलाई अनुगमन गरेर नियमानुसार कारबाही गर्न पत्र पठाएको छ । उपचार तथा परीक्षण शुल्क कति लिनुपर्छ भनेर मन्त्रालयले सबै पक्षलाई जानकारी गराइसकेको छ, उनले भने, उपचार शुल्कको हकमा निर्देशिका नै जारी भएको छ भने परीक्षण शुल्कबारे पनि सबैलाई अवगत गराइएको छ ।डा अधिकारीका अनुसार निजी अस्पताल तथा प्रयोगशालाले परीक्षण शुल्कको विषयमा आफ्नो असन्तुष्टि औपचारिक रूपमै मन्त्रालयलाई जानकारी गराएका छन् । उपचार शुल्कबारे भने औपचारिक रूपमा केही जानकारी नआएको उनले बताए । वाणिज्य आपूर्ति तथा उपभोक्ता हित संरक्षण विभागका प्रवक्ता रवीन्द्र आचार्यले स्वास्थ्य मन्त्रालयले पठाएको पत्र प्राप्त भइनसकेको जानकारी दिए । पीसीआर परीक्षणमा बढी शुल्क लिएको सन्दर्भमा दुइटा उजुरी परेका छन्, दुई हजार लिनुपर्नेमा ४ हजार रुपैयाँ लिइएको उजुरी छ, उनले भने, कुनकुन मितिमा के, कति शुल्क निर्धारण गरेको हो भनेर स्वास्थ्य मन्त्रालयसँग मागेका छौं । उजुरीका आधारमा शुक्रबार मन्त्रालयमा चिठी पठाइसकेका छौं ।विभागका प्रवक्ता आचार्यका अनुसार उपभोक्ता ठगिएकोप्रति विभागको ध्यानाकर्षण भएको छ । तर औषधि एवं पीसीआरको सन्दर्भमा विषयगत निकाय स्वास्थ्य नै हो । चिठीको जवाफ आउन ढिला हुने देखिएकाले सोमबार स्वास्थ्य सचिवसँग भेट्न समय मागेका छौं, उनले भने, स्वास्थ्यले हेर्ने कि विभागले हेर्ने छलफल गर्छौं । त्यसपश्चात् अनुगमन गर्छौं । स्वास्थ्य मन्त्रालयबाट आधार लिएपछि अनुगमन सुरु हुन्छ ।स्वास्थ्य मन्त्रालयका प्रमुख विशेषज्ञ डा रोशन पोखरेलका अनुसार मन्त्रालयले परीक्षण शुल्कको हकमा वाणिज्य विभागलाई निजी प्रयोगशालाले लिइरहेको शुल्कबारे सत्यतथ्य पत्ता लगाउनका लागि अनुगमन गर्न भनेको हो । हामीले २ हजार भनेका छौं तर उहाँहरूले खरिद गरेको रिएजेन्टको मूल्य नै बढी रहेछ भने त्यो पनि न्यायोचित हुँदैन । त्यसैले विभागले उहाँहरूले खरिद गरेको रिएजेन्टको बिलदेखि सबैको अनुसन्धान गर्छ । अनि त्यसमा के देखिन्छ, त्यसपछि छलफल हुन्छ, उनले भने, उपचार शुल्कको हकमा पनि हाललाई अनुगमन गरेर के छ स्थिति भनेर हेर्ने हो । जुन शुल्क निजीले लिइरहेका छन् त्यसको प्रमाणीकरण हुनुपर्यो भन्ने हो ।सरकारले एकतर्फी रूपमा शुल्क निर्धारण गरेको बताउँदै निजी अस्पताल तथा प्रयोगशालाले भने संगठित रूपमै यसको विरोध गर्नेबारे छलफल तीव्र बनाएका छन् । परीक्षण शुल्कबारे कसरी अगाडि बढ्ने भन्ने छलफल गर्नका लागि आइतबार साँझ ह्याम्स अस्पतालमा प्रयोगशाला सञ्चालकहरूको बैठकसमेत बसेको थियो । बैठकमा मन्त्रालयलाई पुनः आफूहरूले ३ हजार ८ सय ९९ भन्दा कममा परीक्षण गर्न नसक्ने जानकारी गराउने विषयमा सहमति भएको छ । हामीलाई सरकारले आफूले टेन्डर गरेर खरिद गरेको मूल्यमै सबै सामग्री उपलब्ध गराउने हो भने दुई हजारमै पनि परीक्षण गर्न सकिन्छ होला । होइन भने सरकारले जुन कुरालाई आधार मानेर मूल्य निर्धारण गरेको छ, त्यो गलत भयो, छलफलको अध्यक्षता गरेका ह्याम्स अस्पतालका निर्देशक डा ज्योतिन्द्र शर्माले भने, सरकारले आफूले किनेको मूल्यलाई मात्र आधार मान्नुभएन ।अफिनका महासचिव होमराज दाहालले सरकारले तोकेको उपचार शुल्कलाई अन्यथा रूपमा नलिएको तर सबै निजी अस्पतालले सोही शुल्कमा पचार गर्न नसक्ने बताए । हामीकहाँ विभिन्न स्तरका अस्पताल छन् । केही ठूला निजी अस्पतालले जुन स्तरको सेवा र सुविधा दिन्छन्, त्यो सरकारले तोकेको शुल्कमा सम्भव हुँदैन, उनले भने, हामीले सरकारलाई महामारीका बेला सहयोग गर्ने हो । शुल्कको विषयमा विवाद गर्ने होइन । त्यहीअनुरूप कुराकानी पनि भइरहेको छ ।सरकार र निजी अस्पतालबीचको जुँगाको लडाइँमा कोरोना संक्रमित भने नराम्रोसँग पिसिएका छन् । एक निजी अस्पतालमा कार्यरत वरिष्ठ चिकित्सकका अनुसार अहिले काठमाडौं उपत्यकामा रहेका अस्पतालको अवस्था दयनीय बन्न थालिसकेको छ । एक जनस्वास्थ्यविद्ले कान्तिपुरलाई भने, अनुगमन गर्नु ठीक हो तर अहिले कुनै पनि पक्षसँग यो वा त्यो कारणमा असमझदारी वा द्वन्द्व बढाउनु ठीक होइन ।"
कोरोनाले थप १३ को मृत्यु,"काठमाडौं (कास) कोरोना संक्रमणबाट आइतबार १३ जनाको मृत्यु पुष्टि भएको छ । सप्तरीको विष्णुपुर गाउँपालिका३ की ६२ वर्षीया महिलाको आइतबार साँझ मृत्यु भएको छ । उनी शुक्रबार श्वासप्रश्वासको समस्या भएर अस्पताल पुगेकी थिइन् । उपचारका क्रममा उनको निधन भएको गजेन्द्रनारायण सिंह अस्पतालका प्रमुख डा रन्जितकुमार झाले बताए । मकवानपुरको हेटौंडा उपमहानगरपालिका१० की १७ वर्षीया युवतीको चितवन भरतपुरको मेडिकल कलेज शिक्षण अस्पतालमा आइतबार मृत्यु भएको छ । श्वासप्रश्वास र निमोनियाको समस्याले भदौ २२ मा अस्पताल भर्ना भएकी उनमा दुई दिनपछि कोरोना पुष्टि भएको थियो । चितवनको कालिका नगरपालिका५ का ५५ वर्षीय पुरुषको आइतबार दिउँसो चितवन मेडिकल कलेजमा मृत्यु भएको छ । यस्तै, चितवनकै ८० वर्षीय पुरुषको पनि कोरोना संक्रमणका कारण मृत्यु भएको छ । बाँकेको नेपालगन्ज उपमहानगरपालिका२१ पुर्रेनाका ५९ वर्षीय पुरुषको शनिबार राति मृत्यु भएको छ । फोक्सोको निमोनियाबाट ग्रसित उनलाई भदौ २० गते भेरी अस्पताल भर्ना गरिएको थियो । भोलिपल्ट कोरोना पुष्टिपछि प्लाज्मा थेरापीबाट उपचार गरिएको डा खगेन्द्रजंग शाहीले बताए ।यस्तै, धनुषाका ७६ वर्षीय पुरुष, रूपन्देहीका ६७ वर्षीय पुरुष, काठमाडौं ४०, ६० र ६३ वर्षीया महिला तथा ८२ वर्षीय पुरुष, ललितपुरकी ७५ वर्षीया र भक्तपुरकी ७२ वर्षीया महिलाको पनि कोरोनाबाट मृत्यु भएको स्वास्थ्य मन्त्रालयले जनाएको छ । आइतबार एक हजार ३ सय २५ थपिएसँगै कुल संक्रमितको संख्या ६४ हजार १ सय २२ पुगेको छ । ४६ हजार २ सय ३३ संक्रमित निको भइसकेका छन् ।"
६ दिदीबहिनीले पाए संरक्षक,"बैतडी (कास) बैतडीको दशरथ चन्द नगरपालिका१० सत्पालीका ६ जना टुहुरा दिदीबहिनीलाई एसओएस बालग्राम काभ्रेले जिम्मा लिने भएको छ । उनीहरू यसै साता काभ्रेको पनौतीस्थित बालग्राम जाने भएका छन् । भदौ २३ गते कान्तिपुरमा किशोरीको काँधमा पाँच बहिनीको जिम्मेवारी शीर्षकको समाचार प्रकाशित भएपछि एसओएस बालग्रामले समेत चासो देखाएको थियो । बालबालिका दुई वर्षदेखि अभिभावकविहीन थिए । चारदेखि १५ वर्षका ६ दिदीबहिनीको हेरविचार गर्ने आफन्तसमेत थिएनन् । जेठी १५ वर्षीया नीलम लावडले ५ बहिनीको अभिभावकत्व निर्वाह गरिरहेकी थिइन् ।तीन वर्षअघि आमा मीनादेवी लावड बेपत्ता भएकी थिइन् । वर्ष दिनपछि उनीहरूका बिरामी बुवा राजुरामको पनि मृत्यु भयो । आमाबुवा गुमाएका उनीहरू जीर्ण घरमा जेनतेन बसिरहेका थिए । साँझबिहानको छाक टार्नसमेत उनीहरूलाई समस्या थियो । बैतडीका प्रमुख जिल्ला अधिकारीलगायत सुरक्षा निकायका प्रमुख र नगरपालिकाका जनप्रतिनिधिबीच सहमति भएपछि उनीहरूलाई काभ्रेको एसओएस बालग्राम पठाउने टुंगो लागेको हो । अब सबै दिदीबहिनी एकै ठाउँमा बस्न र पढ्न पाउने भएपछि खुसी लागेको नीलमले बताइन् । उनीहरूलाई बालग्राममा राख्न बैतडीस्थित सेनाको हनुमानध्वज गुल्मका गुल्मपति प्रवीन थापाले समन्वय गरेका थिए । बालग्रामका निर्देशक सुरेन्द्र अम्गाईका अनुसार बालिकाहरूलाई लिन टोली बुधबारसम्म बैतडी आउँदै छ । धनगढी र सुर्खेतमा ठाउँ रहेनछ । सबैलाई यतै ल्याएर व्यवस्थापन गर्छौं, उनले भने ।"
सीमास्तम्भ खोज्दै सुरक्षा अधिकारी,हुम्ला (कास) नेपालचीन छुट्याउने ११ नम्बरको सीमास्तम्भ हराएको लिमी लाप्चा क्षेत्र अनुगमन गर्न प्रमुख जिल्ला अधिकारी चिरञ्जीवी गिरीको नेतृत्वमा सुरक्षा निकायको टोली त्यसतर्फ प्रस्थान गरेको छ । टोलीले अन्य सीमा स्तम्भको पनि अनुगमन गर्नुका साथै चिनियाँ टोलीसँग आवश्यक छलफल गर्ने सहायक प्रजिअ दत्तराज हमालले बताए । यसअघि हमालको टोलीले सीमा स्तम्भबारे अध्ययन गरी गृह मन्त्रालयमा प्रतिवेदन बुझाएको थियो ।
दुई महिनामा सात सुत्केरीको मृत्यु,"(नेपालगन्ज)  पछिल्लो दुई महिनामा बाँकेमा सात जना सुत्केरीको मृत्यु भएको छ । कोरोना महामारीका कारण नियमित स्वास्थ्य परीक्षण र गर्भजाँचबाट वञ्चित हुनुका साथै अस्पताल ल्याउन ढिलाइ हुँदा उनीहरूको मृत्यु भएको हो ।जानकी गाउँपालिकामा मात्र तीन जना सुत्केरीको मृत्यु भएको छ । तीमध्ये दुई जना भेरी अस्पताल र एक जना नेपालगन्ज शिक्षण अस्पतालमा सुत्केरी भएका थिए । नेपालगन्ज उपमहानगरपालिकाकी एक जनाको भेरी र अर्की एक जनाको घरमै सुत्केरी हुँदा मृत्यु भएको छ । डुडुवा गाउँपालिकाकी एक सुत्केरीको भेरीमा र बैजनाथ गाउँपालिकाकी एक सुत्केरीको अस्पताल लैजाने क्रममा बाटोमै मृत्यु भएको स्वास्थ्य कार्यालयले जनाएको छ ।दुई महिनामा यति धेरै सुत्केरीको मृत्यु हुनु असामान्य अवस्था भएको स्वास्थ्य कार्यालय प्रमुख धीरजंग शाहले बताए । गत आर्थिक वर्षमा जिल्लामा १२ जना सुत्केरीको मृत्यु भएको थियो । कोरोना महामारीमा स्वास्थ्य सेवा प्रभावित भएका कारण गर्भवतीसमेत स्वास्थ्य जाँचबाट वञ्चित हुन पुगेको उनले बताए । लकडाउन र निषेधाज्ञाका कारण समयमै अस्पताल पुग्न नसक्दा पनि मृतक सुत्केरीको संख्या धेरै हुन पुगेको उनको ठम्याइ छ । कोरोनाको त्रासले अस्पताल आउन ढिलाइ भएको हुन सक्छ । केहीले त घरमै सुत्केरी हुन खोज्नु भएको देखियो, उनले भने ।उनका अनुसार कोरोना महामारीका कारण घरमै सुत्केरी हुनेको संख्या २० प्रतिशतले बढेको छ । स्वास्थ्य केन्द्रमा कोरोना लाग्न सक्ने भन्दै सर्वसाधारण अन्तिम अवस्थामा मात्रै सेवा लिन अस्पताल पुग्ने गरेका हुन् । गत वर्षको भन्दा चालु वर्षमा घरमै सुत्केरी हुनेको संख्या बढेको देखिन्छ, उनले भने ।सरकारले मातृ तथा शिशु मृत्युदर घटाउन बाँकेमा विशेष कार्यक्रम सञ्चालन गर्दै आएको छ । तर, त्यस्ता घटना बढ्दै गएपछि अनुसन्धान आवश्यक रहेको स्वास्थ्यकर्मीहरू बताउँछन् । सरकारले नियमित र पूर्ण गर्भजाँच गराउने महिलालाई ८ सय र सरकारी स्वास्थ्य संस्थामा सुत्केरी हुने महिलालाई एक हजार रुपैयाँ आर्थिक सहयोग गर्दै आएको छ । तर, अझै पनि घरमै सुत्केरी हुने र ज्यान जोखिममा परेपछि मात्रै अस्पताल आउने क्रम कायमै रहँदा मृत्युदर घट्न नसकेको हो । चिकित्सकका अनुसार गर्भवती भएको पहिलोपल्ट ४ महिनामा र त्यसपछि ६, ८ र ९ महिनामा गरी चार पटक गर्भजाँच गराउँदा सुत्केरी हुने क्रममा खतरा कम हुन्छ । भेरी अस्पताल नेपालगन्जकी प्रमुख नर्सिङ प्रशासक दुर्गालक्ष्मी श्रेष्ठले अन्तिम अवस्थामा अस्पताल आएका कारण धेरै सुत्केरीको ज्यान गएको बताइन् । यति बेला कोरोनाको त्रास छ । त्यसैले अस्पताल आउनेहरूको संख्या निकै घटेको छ । अन्तिम अवस्थामा आएपछि हाम्रो केही सीप चल्दैन, उनले भनिन्, समयमै गर्भवती जाँच गराउने र समयमै अस्पताल आउने हो भने सुत्केरीको ज्यान जोगिन्छ ।स्वास्थ्य कार्यालयका अनुसार पहिलो वा दोस्रो पटक गर्भजाँच गराएपछि धेरै महिलाले बीचमै छाड्ने गरेको पाइएको छ । घरायसी काम, बेफुर्सदी, परिवारको लापरबाहीका कारण गर्भवती महिला पूर्ण परीक्षणबाट वञ्चित हुने गरेको श्रेष्ठले बताइन् । जिल्लामा तीन प्राथमिक स्वास्थ्य केन्द्र र ४४ स्वास्थ्य चौकी छन् । स्वास्थ्य चौकीहरूमा प्रसूति केन्द्र बनाइएका छन् । स्वास्थ्य केन्द्रको सम्पर्कमा रहेका गर्भवती महिलालाई समयमै सुत्केरी गराउन अस्पताल पठाउन निर्देशन दिइएको छ । तर, कतिपय स्वास्थ्य चौकीबाट जटिल प्रकृतिका गर्भवतीलाई समयमै अस्पताल पठाइँदैन । हामीकहाँ अन्तिम समयमा एकदमै जटिल अवस्थाको केस आउँदा समस्या हुन्छ । त्यसैले सुत्केरीलाई समयमै अस्पताल पठाउन आवश्यक छ, श्रेष्ठको सुझाव छ । स्वास्थ्य कार्यालयअन्तर्गत आमा सुरक्षा कार्यक्रमकी स्रोत व्यक्ति नर्स विष्णु श्रेष्ठले पनि अस्पताल आउन ढिलाइ भएकै कारण धेरै सुत्केरीको मृत्यु भएको औंल्याइन् । गर्भवती भएका समयमा झट्का आउने र शरीर काम्ने समस्या देखिँदा पनि लापरबाही गर्दा ज्यान जाने गरेका घटना धेरै छन्, उनले भनिन् ।"
डाकेसीले उपचार लिन मानेनन्,जुम्ला (कास) अनशनस्थलबाट जबर्जस्ती उठाएर कर्णाली स्वास्थ्य विज्ञान प्रतिष्ठानको आईसीयूमा भर्ना गरिएका सत्याग्रही डा गोविन्द केसीले उपचार लिन मानेका छैनन् । चिकित्सा शिक्षा सुधार र कर्णालीमा एमबीबीएसलगायत कार्यक्रम तत्काल सञ्चालन गरिनुपर्ने माग राखी अनशन बसेका उनलाई छैटौं दिन शनिबार राति प्रहरीले जबर्जस्ती उठाएर शिक्षण अस्पताल पुर्याएको थियो । मागको सुनुवाइ गर्नुको सट्टा अपहरण शैलीमा अस्पताल पुर्याइएको भन्दै उनले उपचार लिन नमानेका हुन् । अस्पतालको शय्याबाटै सत्याग्रह जारी रहेको उनले बताएका छन् ।
मानबिनाका मानपदवी,"संविधान दिवसका दिन शनिबार बिहानैदेखि सामाजिक सञ्जालहरूमा राज्यद्वारा प्रदान गरिने फलानो पदक पाएकोमा मेरोहाम्रो फलानोलाई बधाई जस्ता सन्देशहरू देखिँदै थिए । बधाई लिनेदिनेबाहेकको बाँकी दुनियाँ यिनले राष्ट्रिय जीवनमा के योगदान पुर्याएछन् भनेर लख काट्दै थियो । त्यत्तिकैमा तिनै भित्ताहरूमा कवि अर्जुन पराजुलीको तक्मा शीर्षकको कविता भाइरल बन्यो, तिनीहरूको देशमातक्मा दिएपछि दुनियाँलाई थाहा हुन्छतक्मा पाउनेले देशका लागि योगदान गरेछ πमेरो देशमातक्मा दिएपछि दुनियाँलाई थाहा हुन्छतक्मा पाउनेलेदेशका लागि योगदानबाहेक सबै गरेछ π(डा रुइतको नामचाहिँ भुक्किएर परेछ π) ।हुन पनि, यसपटक पदक पाउनेहरूको सूची हेर्दा नेत्ररोग विशेषज्ञ सन्दुक रुइत र केही अन्य व्यक्तिबाहेक अधिकांशले मुलुकमा पुर्याएको योगदानबारे जगत बेखबर छ । प्रधानमन्त्रीको भद्दा स्तुतिगान गाएका, सत्ताको प्रत्यक्षपरोक्ष चाकडी गरेकादेखि सार्वजनिक पदमा बसेर तोकिएको जिम्मेवारीमै विफल भएकाहरू उक्त सूचीमा अटाएका छन् । मुलुकका लागि खास योगदान पुर्याएका कैयौं परिचित नाम भने त्यसमा छुटेका छन् । तसर्थ, राष्ट्रले दिने मानपदवी, अलंकार तथा पदकमा यति धेरै खेलाँची किन गरिन्छ, उचित विमर्श हुनुपर्छ ।डाक्टर रुइतका अलावा कोरोनाको उपचार र अन्य व्यवस्थापनमा अग्रपंक्तिमा रहेर काम गर्ने चिकित्सक, स्वास्थ्यकर्मी, सुरक्षाकर्मी र जनप्रतिनिधिले पनि पदक पाएका छन्, जुन सकारात्मक छ । तर विभूषित ५ सय ९४ जनामध्ये अधिकांशको पृष्ठभूमि र कार्यशैली केलाउँदा पदक र विभूषणको आधार र औचित्य खुल्दैन । यसरी सत्ताको आसेपासे र भक्तिगायकहरूलाई पुरस्कारस्वरूप अलंकार, पदक र विभूषण बक्सिने राणाकाल र पञ्चायतको विरासत बहुदल र गणतन्त्रकालमा पनि निरन्तर रहनुले हाम्रा शासकहरूमा गणतान्त्रिक चेतनाको सर्वथा अभाव छ भन्ने देखाउँछ । किनभने, यस्तो पदक राष्ट्रले दिने हो, सरकार त वितरण प्रक्रियामा सहभागी हुने निमित्त प्रतिनिधि मात्र हो । यो कुनै सरकार, पार्टी वा गुटविशेषले केवल आफ्ना अर्थात् आफूलाई परेकालाई मात्रै दिने चीज होइन । राष्ट्रले प्रदान गर्ने भएकाले यसको आफ्नै राष्ट्रिय महत्त्व हुनुपर्छ । सरकारले मनपरी वितरण गरेर यसको महत्त्व स्थापनामा व्यवधान खडा गर्नु हुँदैन ।सबैजसो देशहरूले यस्तो पदक वितरण गर्छन्, जसको आफ्नै गरिमा हुन्छ । कसैले पदक पाउँदा सम्बन्धित व्यक्ति मात्र होइन, अरू नागरिक पनि ऊप्रति गौरवान्वित हुन्छन् । पाउनेको जीवनवृत्तमा पनि यसले स्थान पाउँछ । नेपालमा भने यस्तो पदकको ओज स्थापित हुनै सकेन । यसका लागि लालायित हुनेहरूबीच नै चल्ने होडको बेग्लै कुरा, तर विभूषणहरूको आम छवि गतिलो छैन । कसैले तक्मा पाइहाल्यो भने उसले गतिलो योगदान गरेछ भनेर लोकले बुझ्दैन, खालि ऊ सत्ताको नजिक रहेछ भनेर मात्रै चिन्छ । यसले गर्दा कोही लायकै व्यक्तिले पदक पाएका छन् भने, तिनले पनि ढुक्कले गौरवानुभूति गर्न सक्ने स्थिति छैन । त्यसैले यसप्रति सम्बन्धित सबै गम्भीर हुन जरुरी छ । यदाकता कोहीकोही व्यक्तिको नाममाथि विवाद हुनु अन्यथा होइन, तर हरेकपटक विभूषण पाउनेको नामावली सार्वजनिक हुनासाथ प्रायः धेरैको योगदानमाथि प्रश्न उठ्नुले चाहिँ सही सन्देश दिइरहेको छैन ।तक्मा दिने निर्णयाधिकारीहरूले बुझ्नुपर्छ कुनै महत्त्वपूर्ण पौरख देखाएबापत दिइने पदक जो पायो त्यहीले पाउनु उचित होइन । राज्यले दिने तक्मा जहिले पनि सेवा, वीरता वा विद्वताको कदर हो र हुनुपर्छ, चाकडी र चम्चागिरीको पुरस्कार होइन । आफैं जगमगाउन नसकेर चाकरीमा लिप्त भएकाहरूलाई विभूषण दिँदा पदककै अपमान भैरहेको छ । अलंकार त त्यस्तो व्यक्तिले पाउनुपर्छ, जसको झलमलाहट अरू मानिसले पनि अनुभूति गर्न सकेको हुनुपर्छ । र, यो पाउने व्यक्तिलाई राज्यले डामेको जस्तो बुझिने अवस्था बिलकुल हुनु हुँदैन । यस्ता मानपदवी र तक्माले सम्बन्धित व्यक्तिको योगदानलाई परिभूषित गर्न सक्नुपर्छ । जो व्यक्ति कुनै पनि हिसाबले भूषणीय छैन, उसलाई तक्मा दिनु राज्य शक्ति र स्रोत दुवैको दुरुपयोग हो । तसर्थ, पदक वितरणमा सत्ता सञ्चालकहरूको तजबिजी होइन, विवेक चाहिन्छ ।गणतन्त्रपछि यस्ता तक्माहरूको ओज स्थापित गर्ने अवसर थियो । गणतन्त्र घोषणासँगै पुरानो प्रावधानअनुसारको विभूषणसम्बन्धी व्यवस्था खारेज गरिएको पनि थियो । तैपनि त्यसपछिका सरकारहरूले थिति बसाउनै सकेनन् वा चाहेनन्, विभिन्न नामका यी पदकहरूमा कान्ति भरिनै सकेन । यसपालि त झन् पहिले कायम गरिएको दुई सय जनालाई मात्रै विभूषण प्रदान गर्न पाइने व्यवस्थासमेत भदौ अन्तिम साताको मन्त्रिपरिषद् बैठकले हटाउँदै तक्माको संख्या निर्धारण सरकारको तजबिजीमा हुने गरी मापदण्ड परिवर्तन गर्यो । परिणामस्वरूप अहिले कति र ककसले पदक पाए, जग जानकार नै छ ।तक्मालाई शोभनीय बनाउन सर्वप्रथम डाडुपन्यु हातमा लिएका शासकप्रशासकले आफ्नो हात जग्गनाथ गर्न छाड्नुपर्छ । सत्तारूढ दल र सरकारी निकायले आफूले पाएको कोटाअनुसार आफ्ना मानिस को सूची पठाउने प्रचलन तोडिनुपर्छ । सम्बन्धित निर्णयाधिकारीहरू यस्ता पदकको प्रतिष्ठाप्रति इमानमा बस्न नसक्ने हो भने यसको सिफारिस गर्नका लागि अरू संयन्त्रको विकल्प पनि सोच्नुपर्छ । राष्ट्रिय जीवनका लब्धप्रतिष्ठित व्यक्तिहरूको कुनै सिफारिस समिति बनाउन सकिन्छ । पछिल्लो समय भारतमा प्रचलनमा ल्याइएको जस्तो जो कोही नागरिकले मनोनीत गर्न पाउने व्यवस्था पनि अंगीकार गर्न सकिन्छ । संसद्ले पनि यसबारे छलफल गरेर सरकारलाई थिति सुझाउन सक्छ । सत्ताधिकारीहरूको इच्छाशक्ति भएमा तक्मा वितरणलाई निर्विवाद बनाउन सकिन्छ, सक्नुपर्छ पनि ।व्यवस्थित नबनाई यही रीतमा तक्मा बाँडिरहनु भनेको राज्य शक्ति र स्रोतको थप दुरुपयोग गरिरहनु मात्र हो । दिनेले औचित्य पुष्टि गर्न नसक्ने र लिनेले पनि गर्व गर्न धक मान्ने गरी पदक वितरण गरिरहनुको कुनै तुक छैन । जथाभावी वितरण गरिने मानपदवीले लिने व्यक्तिको मात्र होइन, राष्ट्र र यसलाई वितरण गर्ने राष्ट्रपति स्वयंको पनि मान रहँदैन । तसर्थ, जुन विधिबाट गरिए पनि मापदण्ड प्रस्ट बनाउनुपर्छ, प्रक्रिया पारदर्शी हुनुपर्छ, सिफारिस गर्नेले औचित्य खुलाउन र जिम्मेवारी लिन सक्नुपर्छ । पदक पाउने हरकोहीले प्रफुल्ल बनेर आफ्नो उच्च मूल्यांकन भएको ठान्न सक्नुपर्छ । र, आम जनतामा पनि मानपदवीधारीप्रति सम्मान भाव जगाउने स्थिति पैदा गरिनुपर्छ । अनि मात्रै मानपदवीको मान रहन्छ, नत्र यसको कुनै अर्थ रहन्न । त्यसका लागि बर्सेनि सीमित व्यक्तिलाई मात्रै तक्मा दिनुपर्ने हुन पनि सक्छ । जसरी हुन्छ, यस्ता विभूषण, तक्मा, पदकहरूलाई पाउने व्यक्तिको घरको भित्तामा झुन्डिन मात्र होइन, तिनको जीवनवृत्तमा लेखिन र समग्र नागरिकले यसप्रति गर्व गर्नलायक पनि बनाइनुपर्छ ।"
"गर्विलो संविधान, फितलो कार्यान्वयन","तत्कालीन असन्तोषलाई सम्बोधन गर्न संविधानसभा मार्फत पाँच वर्षअघि ल्याइएको संविधानलाई अहिलेसम्मकै उत्कृष्ट संविधान भनिएको छ । यो संविधान मौलिक छ, यसले विकेन्द्रीकरणको सिद्धान्तअनुसार तीन तहको सरकारको व्यवस्था गरेअनुसार सबै तहको निर्वाचन पनि सम्पन्न भइसकेको छ । शक्ति पृथीकरणको सिद्धान्तअनुरूप प्रदेश र स्थानीय सरकारले पाउनुपर्ने कतिपय अधिकार कानुन बन्न नसकेकाले पाउन सकेका छैनन् । यसबाट जनताले स्थानीय सरकार भएको अनुभूति गर्न पाएका छैनन् । पाँच वर्षको अवधिमा कर्मचारी व्यवस्थापनसमेत पूर्ण रूपले हुन सकेको छैन । संसद् र सरकार मात्र बने, कार्यान्वयन पक्ष फितलो रह्यो । संघीय सरकारले कानुन निर्माणमा आवश्यक पहल र सहयोग गर्नुपर्छ । यसबाट प्रदेश र स्थानीय सरकारको स्वायत्तता वृद्धि भई जनताले त्यसको प्रत्यक्ष अनुभूति गर्न पाउनेछन् । महेन्द्रसिंह बम, टीकापुर१, कैलाली"
कसरी बढ्यो प्याजको भाउ ?,"अर्थशास्त्रमा उल्लिखित मागको नियम अनुसार वस्तुको मूल्य बढे माग घट्छ अनि मूल्य घटे माग बढ्छ । तर अत्यावश्यक वस्तुको सन्दर्भमा यो नियम लागू हुँदैन अर्थात् मूल्य जति बढे पनि माग घट्दैन । सिद्धान्तमा यस्तो भए पनि व्यावहारिक रूपमा हामीले जानेको के हो भने कुनै पनि सामानको मूल्य उत्पादनस्थलमै बढेर आएपछि मात्र बजारमा त्यसको मूल्य बढ्ने हो । बाहिर आएका समाचारअनुसार भारतले नेपाललाई प्याज निर्यात बन्द गरेपछि यहाँ प्याजको भाउ बढेको छ । यस्तो कसरी हुन्छ ? भारतले प्याजको मूल्य बढाएर बेचेकै छैन । बेच्नै बन्द गरेको पो त ! उताबाट पहिल्यै किनेर ल्याई यहाँ बेचिरहेका वा स्टक रहेका प्याज पनि बढेको मूल्यमा नभएर पुरानै मूल्यमा आएका हुन् । ती प्याज हुन्जेलसम्म त ग्राहकले पुरानै भाउमा किन्न पाइरनुपर्ने होइन र ? प्रस्टै छउताबाट प्याज नआउने भएपछि अब उपभोक्ताको माग बढ्छ भन्ने बुझेर प्याज व्यापारीले नाफा कमाउने मौका भेटे । तर यो काम त दण्डनीय होइन र ! प्याजको मूल्य बढ्यो भनेर समाचार आउनेबित्तिकै मानिसहरू प्याज किन्न थाल्छन् । सञ्चारमाध्यमबाटै यसको मूल्य बढाउने काम भइरहेको छ । अनुप श्रेष्ठ, सिर्जनानगर, भक्तपुर"
कुलमानले निजी क्षेत्रलाई सम्झेनन्,"कुलमान घिसिङसँगको मै मात्र भइरहनुपर्छ भन्ने होइन भन्ने कुराकानीमा निजी क्षेत्रले लोडसेडिङ कम गर्न पुर्याएको योगदानबारे चर्चा गरिएन । निजी क्षेत्रलाई आकर्षित गर्न विद्युत् ऐन, २०४९ र नियमावली २०५० जारी गरियो । यही ऐन र नियमावली टेकेर नेपाल विद्युत् प्राधिकरण र निजी क्षेत्रले जलविद्युत् उत्पादन गरिरहेका छन् । नेपालमा विद्युत् उत्पादन हुन थालेयताको ११० वर्षेमा सरकारको तर्फबाट प्राधिकरणले ६५० मेगावाट विद्युत् उत्पादन गरेको छ । जलविद्युत्को क्षेत्रमा निजी व्यवसायी प्रवेश गरेको जम्मा तीन दशक भयो तर ६७० मेगावाट उत्पादन गरेर प्राधिकरणलाई उछिनिसकेको छ । प्राधिकरणका अधिकांश आयोजना सहुलियत ऋण र अनुदानमा बनेका छन् । विषम परिस्थितिका बाबजुद निजी क्षेत्रले जोखिम मोलेरै भए पनि विद्युत् उत्पादन गरी राष्ट्रिय आय वृद्धि, आर्थिक पूर्वाधारको विकास र लोडसेडिङ समाप्त गर्न सरकारसँग हातेमालो गर्यो । यो विषयमा कुलमान मौन देखिए । प्राधिकरण सेवामूलक संस्था भएकाले नाफा र घाटाको चर्चा हुने गर्छ । सस्तो र निःशुल्क विद्युत् ग्राहकसम्म अनुदानमा दिने सरकारको नीति भएकाले स्वाभाविकै रूपमा प्राधिकरण घाटामा जान सक्छ । जुन घाटा सरकारले राइटअप गरिरहेकै छ । यस मानेमा कुलमान असल र भाग्यमानी पात्र हुन् । तर महालेखाको प्रतिवेदन भने स्वस्थ छैन । निजी क्षेत्रसँग प्राधिकरणले औसत ५ रुपैयाँ ७० पैसामा विद्युत् खरिद गरेर औसत १२ रुपैयाँभन्दा अधिक मूल्यमा बिक्री गरेकाले प्राधिकरण नाफामा जान सकेको हो । भारतबाट आयातित विद्युत्को औसत खरिद मूल्यबारे प्राधिकरणबाट आजसम्म स्पष्ट सूचना बाहिर आउन सकेको छैन । कृष्णप्रसाद भण्डारी, काठमाडौं"
'चीन र नेपालबीच अब व्यावहारिक सहयोग,"बेइजिङ (कास) चिनियाँ राष्ट्रपति सी चिनफिङले चीन र नेपालबीच व्यावहारिक सहयोगलाई थप विकास गर्ने जनाएका छन् । संविधान दिवसका अवसरमा आइतबार समकक्षी विद्यादेवी भण्डारीलाई शुभकामना सन्देश पठाउँदै सीले आपसी सम्बन्धलाई उच्च प्राथमिकतामा राखेको जनाए । सन्देशमा सीले गत वर्ष आफू र राष्ट्रपति भण्डारीबाट भएको आपसी भ्रमणको पनि स्मरण गरेका छन् । भ्रमणबाट दौत्य सम्बन्ध मैत्रीपूर्ण रणनीतिक सहयोग साझेदारीमा उक्लिएको उनको भनाइ छ । दुई देशले कोभिड१९ महामारीविरुद्ध सहकार्य गरेबाट आपसी मित्रता अझ सुदृढ तथा गहिरो भएको पनि सीले बताए । चीनले नेपाल सम्बन्धको विकासमाथि उच्च ध्यान दिनुका साथै राष्ट्रपति भण्डारीसँग विभिन्न क्षेत्रका व्यावहारिक सहयोगलाई थप विकास गरी दुई देशका जनतामाझ अरू लाभ पुर्याउने इच्छा छ, उनले भने ।त्यस्तै चीनका प्रधानमन्त्री ली खछ्याङले पनि आइतबार नै समकक्षी केपी शर्मा ओलीलाई संविधान दिवसको शुभकामना व्यक्त गरेका छन् । नेपाल र चीन परम्परागत मैत्रीपूर्ण छिमेकी भएको बताउँदै उनले केही वर्षदेखि दुई पक्षबीच विभिन्न क्षेत्रको सहयोग स्थिर रूपमा अघि बढिरहेको उल्लेख गरे । लीले पनि नेपालसँग मिलेर महामारीविरुद्ध संघर्ष गर्नुका साथै विभिन्न क्षेत्रको सहयोग अघि बढाइएको बताए । चीननेपालबीच विकास तथा समृद्धिउन्मुख युगीन मैत्रीपूर्ण रणनीतिक सहयोग साझेदारी सम्बन्धलाई अझ गहन पार्ने चीनको इच्छा छ, उनले भने ।"
गौतम बुद्ध विमानस्थलमा प्राविधिकको प्रतीक्षा,"(भैरहवा)  कोभिड१९ महामारीले असर नगरेको भए यतिबेला रूपन्देहीको आकाशमाथि अन्तर्राष्ट्रिय कम्पनीका ठूला विमान घुमिरहेका हुन्थे । गौतम बुद्ध अन्तर्राष्ट्रिय विमानस्थल सञ्चालनमा आइसक्ने थियो । यसको ९३ प्रतिशत भौतिक संरचना निर्माण सम्पन्न पूरा भइसकेको छ । अहिले उपकरण जडानका लागि विभिन्न मुलुकबाट आउनुपर्ने विदेशी प्राविधिकको प्रतीक्षा भइरहेको छ । यसको तीन हजार मिटर लामो धावनमार्ग तयार छ । आठतले कन्ट्रोल टावर, प्रशासनिक भवन, अन्तर्राष्ट्रिय टर्मिनल भवन, ट्याक्सीवे, विमान पार्किङ गर्ने एप्रोन, फायर बिल्डिङलगायत मुख्य भौतिक संरचना निर्माण भइसकेका छन् । टायल, मार्बल र रङरोगनमा सजिएर आकर्षक देखिएका निर्माण सम्पन्न ती भौतिक संरचनाले विदेशी विमानसहित पर्यटकको पर्खाइमा रहेको आभास दिन्छ । कोभिड१९ ले विश्वव्यापी रूपमा असर नपारेको भए यतिबेलासम्म यो आयोजना सम्पन्न भई अन्तर्राष्ट्रिय उडान सञ्चालन योग्य भइसक्ने थियो, गत शुक्रबार विमानस्थल आयोजनाको स्थलगत निरीक्षण गरेपछि संस्कृति, पर्यटन तथा नागरिक उड्डयनमन्त्री योगेश भट्टराईले भने, जहाज उडानको प्रक्रिया पनि सञ्चालन भइसक्ने थियो ।विमानस्थलमा उपकरण जडान गर्नका लागि आवश्यक प्राविधिक नेपालमा नभएकाले विदेशबाट ल्याउनुपर्ने र त्यसका लागि कोभिडले सबै ठाउँमा उडान अवरुद्ध भएकाले समयमै ल्याउन नसकिएको उनले बताए । उपकरण जडानका लागि चिनियाँ प्राविधिक ल्याउने प्रक्रिया अघि बढिसकेको र अमेरिका, अस्ट्रिया र थाइल्यान्डबाट आउनुपर्ने प्राविधिकलाई ल्याउन पनि ती देशमा सिधा सम्पर्क गरिएको उनले जनाए । यो विमानस्थल एक किसिमले सम्पन्न भइसक्यो भने पनि हुन्छ, मन्त्री भट्टराईले भने, मात्र केही महत्त्वपूर्ण उपकरण जडान गरेपछि औपचारिकता निभाउनुपर्ने हुन्छ । नेपालमा कोभिड१९ को संक्रमण बढ्दो रहेकाले ती देशबाट प्राविधिक आउन अलि अप्ठ्यारो माने पनि विशेष सावधानी अपनाएर ल्याउन पहल गरिएको उनको भनाइ छ । आयोजना स्थलमा अहिले पनि २६ जना चिनियाँ कामदारसहित २ सय ५० भन्दा धेरै कामदार कार्यरत छन् । उपकरण जडानका लागि विद्युतीय काम, निर्माण भएका भौतिक संरचनालाई रंगरोगनलगायत काम, धावनमार्ग वरपरको १० किमि लम्बाइको पेरिमिटर सडक निर्माण, खानेपानी ट्यांकी, बगैंचा र सुन्दरीकरणका काम जारी छन् । कोभिड१९ को प्रतिकूल समयले निर्माण कार्यमा केही सुस्तता त आयो । तर अवरुद्ध भने कहिल्यै भएन । सुरक्षा सावधानी अपनाएर निर्माण कार्यलाई निरन्तरता दिँदै आइएको छ । लकडाउनका बेलामा पनि साढे ४ प्रतिशत काम भएको आयोजनाको दाबी छ । कोरोना संक्रमणसँगै आयोजनामा पनि गतिरोध भएको हो । चिनियाँ नयाँ वर्ष मनाउन आयोजना स्थलबाट घर गएका चिनियाँ कामदार चीनमा कोरोना संक्रमण विस्तार भएर सबै कलकारखाना, यातायात, विमानस्थल बन्द भएपछि फर्किन पाएनन् । चिनियाँ ठेकेदार कम्पनीका तर्फबाट आयोजनाका लागि ल्याइनुपर्ने उपकरण पनि चीनमा कारखाना बन्द र ढुवानी हुन नपाएकाले आउन सकेन । कोभिडको संक्रमण विश्वव्यापी रूपमा फैलिएर सबै देशमा अन्तर्राष्ट्रिय हवाई उडान अवरुद्ध भएपछि उपकरण र विदेशी प्राविधिक आउनमा समस्या भएको हो । गौतम बुद्ध अन्तर्राष्ट्रिय विमानस्थल आयोजना प्रमुख प्रवेश अधिकारी आयोजना स्थलमा विदेशी मुलुकबाट आउनुपर्ने धेरै उपकरण आइसकेको र थोरै परिमाण मात्रै बीच बाटोमा रहेकाले चाँडै आइपुग्ने बताए । उपकरण जडानका लागि जति छिटो विदेशबाट प्राविधिक ल्याउन सकियो, उति नै चाँडो आयोजना सम्पन्न हुने उनले बताए । आयोजनाका मुख्य ठूला भौतिक निर्माण संरचना बनिसकेका छन्, उनले भने, उपकरण जडानको कामबाहेक निर्माणका क्रममा अन्य सबै अप्ठ्यारा र कठिन चरण पार भइसकेका छन् । अहिले आयोजनाको प्रगति ९३ प्रतिशत रहेको र उपकरण जडान हुनासाथ ५ प्रतिशत प्रगति थप हुने उनले बताए । बाँकी २ प्रतिशत आयोजनाका विभिन्न फिनिसिङ, सजावट र टर्मिनल भवनमा विभिन्न विभागका शाखा बनाउने जस्ता काम हुनेछन् । विमानस्थलको भौतिक निर्माणतर्फको अन्तर्राष्ट्रिय बोलपत्र १ (आईसीपी वान) चिनियाँ ठेकेदार कम्पनी नर्थवेस्ट सिभिल एभिएसन एयरपोर्ट कन्स्ट्रक्सन ग्रुपले ठेक्का लिएको हो । आयोजनाको एयर ट्राफिक, सञ्चार र मौसम व्यवस्थापनको उपकरणसम्बन्धी अन्तर्राष्ट्रिय बोलपत्र २ (आईसीपी टु) थाइल्यान्डको एरो थाई कम्पनीले ठेक्का लिएको हो । आयोजनाका अनुसार आईसीपी वानतर्फको ५ प्रतिशत मात्रै उपकरण केरुङ नाका हुँदै चीनबाट आउने क्रममा बाटोमा छन् । सामुद्रिक बाटोबाट आउने उपकरण पनि कोलकाता बन्दरगाहमा आइपुगिसकेका छन् । एप्रोनमा प्रयोग हुने लाइटहरू, एक्सरे मेसिन ल्हासा हुँदै आउने क्रममा छन् । टर्मिनल भवनमा जडान हुने ब्यागेज ह्यान्डलिङ सिस्टम (कन्भियर बेल्ट) र धावन मार्गका लाइट सामुद्रिक बाटोबाट आउने छन् । आईसीपी टुतर्फको ९८ प्रतिशत उपकरण आयोजना स्थलमा आइसकेका छन् । आईसीपी वानतर्फको उपकरण जडानका लागि चीनबाट ३५ जना प्राविधिक ल्याउन कूटनीतिक पहल भइरहेको आयोजना प्रमुख अधिकारीले बताए ।"
१२६ आयोजनाको पीपीएमा प्रश्न,"(काठमाडौं)  विद्युत् नियमन आयोग ऐन सक्रिय भएयता नेपाल विद्युत् प्राधिकरणले १ सय २६ आयोजनासँग गरेको विद्युत् खरिद सम्झौता (पीपीए) को वैधतामाथि अदालतले प्रश्न उठाएको छ । आयोग ऐन सक्रिय भएपछि पनि प्राधिकरणले आयोगको स्वीकृतिबिना आयोजनासँग पीपीए गरेको भन्दै परेको रिटमा सुनुवाइ गर्दै उच्च अदालत पाटनले भदौ २९ गते प्राधिकरणका नाममा अन्तरिम र कारण देखाऊ आदेश जारी गरेको हो ।अदालतको आदेशमा कानुनको अपव्याख्या गरिएको भन्दै स्वतन्त्र ऊर्जा उत्पादकहरूको संस्था (इप्पान) ले विज्ञप्ति जारी गर्दै आफ्नो गम्भीर ध्यानाकर्षण भएको बताएको छ । प्राधिकरणसँग गरिएको पीपीएमा अहिले आएर प्रश्न उठ्दा लगानी निरुत्साहित हुने इप्पानको टिप्पणी छ । पाटन उच्च अदालतका न्यायाधीश रमेशप्रसाद राजभण्डारीको इजलासले जारी गरेको अन्तरिम आदेशमा विद्युत् नियमन ऐनको प्रावधानविपरीत कुनै काम नगराउन अन्तरिम आदेश दिइएको छ ।विद्युत् नियमन आयोग ऐन०७४ मंसिरबाट सक्रिय भएको थियो । राष्ट्रपतिले ०७४ जेठ भदौ २९ मा प्रमाणीकरण गरेको ऐन ९१ दिनपछि कार्यान्वयनमा आउने प्रावधान थियो । प्रावधानअनुसार सोही वर्ष मंसिरदेखि ऐन सक्रिय बने पनि सरकारले आयोग पदाधिकारी भने ०७६ वैशाख २३ मा मात्रै नियुक्त गरेको हो । विद्युत् नियमन आयोग ऐन सक्रिय भएदेखि र आयोग पदाधिकारी नियुक्त नहुन्जेल प्राधिकरणले १ सय २६ आयोजनासँग पीपीए गरेको थियो । यी आयोजनाको कुल जडित क्षमता २ हजार ६ सय ७ मेगावाट छ । उच्च अदालत पाटनले अन्तरिम आदेश जारी गर्दै आइतबार दुवै पक्षलाई छलफलका लागि बोलाए पनि मुद्दालाई पछि सारेर राखिएको छ । प्राधिकरणसँग भएको पीपीएको वैधानिकतामाथि प्रश्न उठेपछि इप्पानले विज्ञप्ति जारी गर्दै लगानीको सुनिश्चितता र सरकारी स्वीकृति पाएर अघि बढेका आयोजनाको पीपीएको वैधानिकतामाथि प्रश्न उठ्नु दुर्भाग्यपूर्ण भएको टिप्पणी गरेको छ ।पीपीएको लगानीमा प्रश्न उठ्दा लगानी सुनिश्चिततामा असर पर्ने र यसले समग्र अर्थतन्त्रमा प्रभाव पर्ने इप्पान अध्यक्ष कृष्ण आचार्यको टिप्पणी छ । प्राधिकरण र आयोजना प्रवर्द्धकबीच पीपीए भएको हो, उनले भने, प्राधिकरणले पीपीएका लागि कहाँबाट स्वीकृति लिनुपर्छ, हामीलाई थाहा हुन्न । आयोग ऐनमा अनुमति प्राप्त व्यक्ति र विद्युत् खरिदकर्ताबीच हुने पीपीएको दर आयोगले स्वीकृत गर्नुपर्ने प्रावधान छ । आयोग सक्रिय भएपछि पनि यो स्वीकृति नलिई पीपीई गरेको भन्दै दामोदर सुवेदीले दिएको निवेदनको आधारमा उच्च अदालत पाटनले अन्तरिम आदेश दिँदै कारण देखाऊ आदेश जारी गरेको थियो । अदालतबाट पीपीएको वैधानिकतामाथि प्रश्न उठेपछि लगानीकर्ताहरू आत्तिएको इप्पान अध्यक्ष आचार्यले बताए । उनका अनुसार हालसम्म पीपीए भएका यी आयोजनामा २७ अर्ब लगानी भइसकेको छ । ४ सय ९० अर्ब रुपैयाँ लगानी आवश्यक छ । विद्युत् नियमन ऐन लागू भएपछि र आयोगले आफ्नो काम सुचारु गर्नुपूर्वको समयावधिमा कानुनको अपव्याख्या गर्दै उल्लिखित विद्युत् खरिद सम्झौताको वैधानिकतामाथि प्रश्न उठाएको देखिन्छ, इप्पानले जारी गरेको विज्ञप्तिमा भनिएको छ, यस्ता कार्यले प्रतिकूल अवस्था सिर्जना गरी ठूला लगानी जोखिममा पार्ने, विदेशी लगानीकर्तालाई गलत सन्देश प्रवाह गर्ने र सरकारको विद्युत् उत्पादन गर्ने लक्ष्यमा धक्का पुग्ने देखिन्छ ।"
खिम्तीमा जुट्यो सहमति,"काठमाडौं (कास) ६० मेगावाटको खिम्ती जलविद्युत् आयोजनाको अन्तरिम विद्युत् खरिदबिक्री सम्झौता (पीपीए) मा सहमति जुटेको छ । सन् २०२१ मे महिनासम्मका लागि प्रतियुनिट २ रुपैयाँका दरले रकम भुक्तानी गर्ने गरी नेपाल विद्युत् प्राधिकरण र प्रवर्द्धक कम्पनीबीच सहमति जुटेको हो ।आयोजनाको आधा स्वामित्व प्राधिकरणमा ल्याउने म्याद गुज्रिएपछि ऊर्जा, जलस्रोत तथा सिँचाइ मन्त्रालयको सहजीकरणमा प्राधिकरण र प्रवर्द्धक कम्पनी हिमाल पावर कम्पनीबीच अन्तरिम पीपीए गर्न लागिएको हो । अहिलेका लागि दुई रुपैयाँ प्रतियुनिट तिर्ने गरी अन्तरिम पीपीएमा दुवै पक्षको सहमति जुटिसकेको छ, मन्त्रालय स्रोतले भन्यो, केही समयमै दुवै पक्षको हस्ताक्षर हुन्छ । स्वामित्व हस्तान्तरणको प्रक्रिया सकिएपछि भने फेरि व्यावसायिक पीपीए हुनेछ । प्रवर्द्धक कम्पनीले व्यावसायिक पीपीएमा प्राधिकरणले अन्य आयोजनालाई दिँदै आएको दर उपलब्ध गराउन माग गरिरहेको छ । प्राधिकरण र प्रवर्द्धक कम्पनीबीच नयाँ व्यावसायिक पीपीएका लागि नेगोसिएसन जारी छ ।खिम्तीको आयोजना विकास सम्झौतामा व्यावसायिक उत्पादन सुरु भएको २० वर्षमा आयोजनाको आधा स्वामित्व प्राधिकरणलाई निःशुल्क दिने र नयाँ विद्युत् खरिद सम्झौता गर्ने व्यवस्था छ । खिम्ती आयोजनाले सन् २००० जुलाई ११ देखि व्यावसायिक उत्पादन थालेको थियो । आयोजना विकास सम्झौताअनुसार सन् २०२० जुलाई ११ मा आयोजनाको आधा स्वामित्व प्राधिकरणलाई हस्तान्तरण गर्नुपर्ने थियो । आयोजनाको प्रवर्द्धक हिमाल पावर र प्राधिकरणबीच नयाँ पीपीए दरमा सहमति हुन नसक्दा स्वामित्व हस्तान्तरणको म्याद गुज्रिएको हो । स्वामित्व हस्तान्तरणको म्याद गुज्रिएपछि ऊर्जा, जलस्रोत तथा सिँचाइ मन्त्रालयले तत्कालका लागि अन्तरिम पीपीए गर्न आग्रह गर्दै प्रवर्द्धक कम्पनीलाई सम्झौताको मस्यौदा पठाएको थियो । आयोजनालाई तत्कालका लागि सञ्चालन खर्च दिने र पछि व्यावसायिक पीपीएमा सहमति भएपछि जुलाई ११ कै मितिदेखि सोही दर लागू हुने गरी मन्त्रालयले अन्तरिम पीपीएको लागि प्रस्ताव गरेको थियो । मन्त्रालयले व्यावसायिक पीपीए नहुन्जेल दुई रुपैयाँभन्दा कम प्रतियुनिट तिर्ने गरी सहमति गर्न प्रस्ताव गर्दै मन्त्रालयले मस्यौदा पठाएको थियो । तर प्रवर्द्धक कम्पनीले दुई रुपैयाँभन्दा कम प्रतियुनिट भुक्तानी गर्दा सञ्चालन खर्च नपुग्ने भन्दै अन्तरिम पीपीएको दर बढाउन माग गरेको थियो । अन्तरिम पीपीएमा सहमति जुटाउन मन्त्रालयले गठन गरेको समितिसँगको नेगोसिएसनपछि प्रतियुनिट दुई रुपैयाँका दरले अन्तरिम पीपीए गर्न सहमति जुटेको हो ।"
यसरी गरियो नेपाल हुँदै शंकास्पद ओसारपसार,"दर्ता नै नभएको कम्पनीले ल्यायो पैसाट्याक्स हेवन मुलुक ब्रिटिस भर्जिन आइल्यान्ड्स टोरटोलाको एंग्लोट्रोन इंक कम्पनीको खाताबाट १० डिसेम्बर २०१३ मा एक लाख अमेरिकी डलर (रु १ करोड १९ लाख) नेपालमा पठाइएको पनि फिनसेनको विवरणमा देखिन्छ । सम्पत्ति शुद्धीकरण मामिलामा निगरानी राख्ने अन्तर्राष्ट्रिय निकाय वित्तीय कारबाही कार्यदल (एफएटीएफ) ले ब्रिटिस भर्जिन आइल्यान्ड्सलाई अपारदर्शी कारोबारका हिसाबले उच्च जोखिमयुक्त मुलुकको सूचीमा राखेको छ ।फिनसेनका अनुसार फ्र्यांकफर्टको कमर्ज बैंक एजीले न्युयोर्कको स्ट्यान्डर्ड चार्टर्ड बैंकमा सो रकम पठाएको थियो । न्युयोर्कबाट काठमाडौंको ठमेलस्थित सेतीदेवी एक्सपोर्ट इम्पोर्ट प्रालिका नाममा एभरेस्ट बैंक नयाँ बानेश्वरबाट उक्त रकम प्राप्त भएको देखिन्छ ।५ फेब्रअरी २०१४ मा ६५ हजार अमेरिकी डलर (रु ७७ लाख ३५ हजार) र १४ अगस्ट २०१४ मा १ लाख २० हजार अमेरिकी डलर (रु १ करोड ४२ लाख ८० हजार) रकम सोही प्रक्रियाबाट सेतीदेवी एक्सपोर्ट इम्पोर्टले प्राप्त गरेको फिनसेनले उल्लेख गरेको छ । सेतीदेवीले तीन पटक प्राप्त गरेको उक्त रकम टेक्सटायल निर्यात बापतको रकम भएको जनाइएको छ । फिनसेनले यसलाई पनि शंकास्पद कारोबारको सूचीमा राखेको छ । नेपालको कम्पनी रजिस्ट्रारको कार्यालयमा सेतीदेवी एक्सपोर्टइम्पोर्ट प्रालि दर्ता भएको रेकर्ड भेटिएन । एभरेस्ट बैंकका सूचना अधिकारी केशवराज पौडेलले ग्राहकको गोप्य विवरण भएकाले यसबारे राष्ट्र बैंकलाई मात्रै जानकारी दिन मिल्ने बताए । पौडेलले थपे, जुन कम्पनीले गरेको हो, त्यसैलाई सोध्दा राम्रो हुन्छ । तैपनि म हाम्रो बैंकको सिस्टममा चाहिँ भनिदिन्छु ।(यो सामग्री ललितपुरस्थित खोज पत्रकारिता केन्द्र (खोपके) ले उपलब्ध गराएको हो । खोपकेले तयार पारेको ७००० शब्दभन्दा लामो मूल सामग्रीबाट सम्पादित अंश मात्र यहाँ प्रस्तुत गरिएको छ । प्रधान सम्पादक)"
बजाजको ॅरोजेरै खुसी,"काठमाडौं (कास) बजाज मोटरसाइकलको आधिकारिक वितरक हंशराज हुलासचन्द एन्ड कम्पनी प्रालिले चाडपर्वका अवसरमा रोजेरै खुसी अफर ल्याएको छ । यो योजनाअनुसार ग्राहकले बजाजका कुनै पनि नयाँ मोटरसाइकल खरिद गर्दा तीन अफरमध्ये कुनै एक रोज्न सक्छन् । योजनाको पहिलो अफरमा १० हजार रुपैयाँ नगद छुट, दोस्रो अफरमा ५० प्रतिशत डाउन पेमेन्टमा शून्य प्रतिशत ब्याज र तेस्रो अफरमा २० प्रतिशत डाउन पेमेन्टमा फाइनान्सिङको सुविधा छ । कम्पनीका प्रबन्ध निर्देशक शेखर गोल्छाले यो योजनाको सुरुवात गर्दै यसले ग्राहक खुसी हुने प्रतिक्रिया दिए ।"
'डिजिटल इकोनोमी कन्क्लेभ २०२० हुँदै,"काठमाडौं (कास) ब्रान्डवर्थ प्रालिको आयोजनामा डिजिटल इकोनोमी कन्क्लेभ २०२० आयोजना हुने भएको छ । काठमाडौंमा कात्तिक १ मा हुने कन्क्लेभमा डिजिटल इकोनोमीका सरोकारवालालाई एकै छानामुनि ल्याई यसको भविष्य, सम्भावना र चुनौतीबारे छलफल गरिनेछ । कार्यक्रममा अर्थतन्त्रको डिजिटाइजेसनको सम्भावना, यसको आगामी बाटो, आवश्यक सकारात्मक नीतिगत हस्तक्षेप तथा डिजिटाइजेसनले सिर्जना गर्ने अवसरबारे सघन छलफल हुने ब्रान्डवर्थका प्रमुख कार्यकारी अधिकृत मोहन गजुरेलले बताए ।"
मेगा बैंकको १८ लाख कित्ता सेयर बिक्री खुला,काठमाडौं (कास) मेगा बैंक नेपालले १८ लाख कित्ता सेयर बिक्री खुला गरेको छ । उक्त सेयर कित्ता बिक्री लिलामीमा बिक्री गर्न गोप्य सिलबन्दी आह्वान गरिएको बैंकले बताएको छ । बैंकले संस्थापक समूहतर्फको ११ लाख ३३ हजार ३ सय ४४७० कित्ता र सर्वसाधारण समूहतर्फको ७ लाख ७ हजार ३ सय ९४९३ कित्ता गरी १८ लाख ४० हजार ७ सय ३९६३ कित्ता सेयर गोप्य सिलबन्दी बोलपत्रबाट बिक्री गर्न लागेको हो । सर्वसाधारणले असोज १८ भित्र आफूले खरिद गर्न चाहेको प्रतिकित्ता सेयर र दररेट खुलाई गोप्य सिलबन्दीमार्फत आवेदन दिन सक्छन् ।
ब्रिटिस काउन्सिलको भर्चुअल परिसंवाद,"काठमाडौं (कास) ब्रिटिस काउन्सिल नेपालले असोज ७ देखि ११ गतेसम्म विद्यालय नेतृत्व विषयक चौथो भर्चुअल शैक्षिक परिसंवाद आयोजना गर्ने भएको छ । परिसंवादमा विद्यालयको नेतृत्व, सिद्धान्त, नेपाल तथा अन्य मुलुकका नीतिगत एवं अभ्यासगत तहमा भइरहेका कार्य प्रणालीका विषयमा छलफल गरिनेछ । कार्यक्रममा राष्ट्रिय तथा अन्तर्राष्ट्रिय नीति निर्णयकर्ता, सरोकारवाला र शैक्षिक समुदायका लागि बहस गरिने आयोजक काउन्सिलले जनाएको छ ।"
क्लिन फिडबारे ध्यानाकर्षण,"काठमाडौं (कास) नेपाल विज्ञापन संघले क्लिन फिडसम्बन्धी सार्वजनिक भएका समाचारप्रति गम्भीर ध्यानाकर्षण भएको बताएको छ । केही समयदेखि विभिन्न सञ्चारमाध्यममा क्लिन फिडका विषयमा सार्वजनिक भएका समाचारप्रति आफ्नो गम्भीर ध्यानाकर्षण भएको संघले आइतबार जारी गरेको विज्ञप्तिमा उल्लेख छ । सरकारको निर्णयसहित र संसद्बाट पारित भई ०७६ कात्तिक ८ मा प्रकाशित नेपाल राजपत्र खण्ड ६९ अतिरिक्तांक १५ भई कानुनी रूपमा अगाडि बढिसकेको विज्ञापन विधेयकको परिच्छेद २ को दफा ६ उपदफा २ मा स्पष्ट रूपमा क्लिन फिडका विषयमा उल्लेख भएका विषयभन्दा फरक खालका धारण सार्वजनिक हुनु आफैंमा विरोधाभाषपूर्ण छ, विज्ञप्तिमा भनिएको छ । विज्ञापन बोर्ड गठन तथा विज्ञापन नियमन गर्न बनेको विधेयकको कार्यविधि बनाएर सम्बन्धित मन्त्रालयले अगाडि बढाउने कुरामा संघ विश्वस्त रहेको विज्ञप्तिमा उल्लेख छ ।"
"महारानी लाई मदन, ठटाललाई जगदम्बा श्री","काठमाडौं (रासस) चन्द्रप्रकाश बानियाँको उपन्यास महारानी ले २०७६ को मदन पुरस्कार पाउने भएको छ । मदन पुरस्कार गुठीका अध्यक्ष कुन्द दीक्षितका अनुसार गुठीको साधारणसभाले आइतबार २०७६ मा प्रकाशित कृतिहरूमध्ये महारानी लाई पुरस्कृत गर्ने निर्णय गरेको हो । यसपटक गुठीलाई मदन पुरस्कारका लागि १ सय ५१ पुस्तक प्राप्त भएका थिए । अन्तिम छनोटमा परेका सातमध्ये पुरस्कार महारानी लाई दिने निर्णय भएको हो । म्याग्दीका पूर्वसांसद बानियाँले महारानी उपन्यासमा बाइसेचौबीसे राज्यकालमा साना राज्यबीचमा हुने पारस्परिक खिचातानी, जालझेलबाट पार पाउनका लागि राजारजौटाले अपनाउने कूटनीति र दाउपेचलाई विषयवस्तुमा समेटेका छन् । उपन्यासमा पितृसत्तात्मक सामन्ती व्यवस्थाको संरचनामा महिलालाई वस्तुकरण गरिएको सन्दर्भलाई समेत उठान गरिएको छ । महारानीमा मुख्य पात्रको कारुणिक र संवेदनशील अवस्थाको चित्रण गरिएको छ । तत्कालीन राजनीतिक खिंचातानी र स्वार्थमा महिलाको शरीरसमेत संवेदनहीन भई उपयोग गरिन्थ्यो भन्ने समयविम्ब समेटिएको म्याग्दी बहुमुखी क्याम्पसका उपप्रध्यापक रेखाकौशल रेग्मीको भनाइ छ । बेनी५ पुलाका बानियाँको कृतिले मदन पुरस्कार पाउने खबरले म्याग्देली साहित्यकर्मी खुसी छन् । कथा र उपन्यासलगायत रचनासँगै स्तम्भ र समसामयिक विषयमा कलम चलाउँदै आएका उनको भौंज्याहा पुस्तक प्रकाशनको तयारीमा छ । ०७५ को पुरस्कार पनि गुठीले यस्तै ऐतिहासिक पृष्ठभूमिको उपन्यास योगेश राजको रणहार लाई दिएको थियो । यसैगरी सभाले कलाकर्मी शान्ति ठटाललाई २०७६ को जगदम्बा श्री पुरस्कार दिने निर्णय गरेको छ । ठटाल ६ दशकदेखि नेपाली गीतसंगीत क्षेत्रमा समर्पित छिन् । ०७५ को जगदम्बा श्री पुरस्कार बैरागी काइँलाले पाएका थिए ।"
दर्शक हँसाउने छटपटी,"(काठमाडौं)  कोरोनाको त्रासका बेला हाँस्नहँसाउनु सके मानिसको रोग प्रतिरोधात्मक क्षमता बढ्छ । यस्तो समयमा कलाकारहरू भर्चुअल दुनियाँबाट केही गर्न खोज्दै छन् । सर्वसाधारणका लागि पर्याप्त छैन, तैपनि उनीहरूको प्रयास विभिन्न माध्यमबाट जारी छ । के छ खबर ? भन्दै फोन गर्नेहरूलाई हिजोआज कमेडियन मनोज गजुरेल ठट्टा गर्दै भनिदिन्छन्, हिजो पोखरामा कार्यक्रम थियो, आज धनगढी जाँदै छु र पर्सि अस्ट्रेलिया उड्दै छु भन्ने दिन पनि गइहाले । ती दिन फर्केर नआउन्जेलसम्म चुप्प लागेर घरमै बसेको ६ महिना भयो । उनका कुरा सुनेर खबर सोध्ने व्यक्ति फोनमै खित्का छाड्छन् । आफ्नो पीडालाई पनि हास्य रसमा प्रस्तुत गर्नु कमेडियनका विशेषता भइहाल्यो । तर उनको ठट्टामा स्टेज कार्यक्रमबाट टाढिएका हरेक हास्य कलाकारदेखि गायक गायिकाको समस्या भेटिन्छ । कोरोना महामारीका कारण स्टेज कार्यक्रम लामो समयदेखि ठप्प छन् । त्यसैले यतिखेर स्टेज कार्यक्रममै भर पर्ने कलाकारलाई समस्या परेको सुनाउँछन् गजुरेल । अहिले कामदार वर्गको अवस्था जे छ हाम्रो क्षेत्रको अवस्था त्यही छ । काम छैन । कामबिना नै घरमा बसेका छौं । आर्थिक भार पर्ने नै भयो, उनले भने । दसैं नजिकिँदै आउदा देशविदेशमा स्टेज कार्यक्रम गर्न उनलाई भ्याइनभ्याइ हुन्थ्यो । चाडपर्वमा मेला महोत्सव हुन्छ । नयाँ वर्ष, तीज, गाईजात्रा, दसैंतिहारपछिका समय पनि उनी व्यस्त नै हुन्थे । तर यसपालि पहिला झैं भएन । गाईजात्राका कार्यक्रम पनि भर्चुअल रूपमा आयोजना गरे । महिनामा कम्तीमा १५ वटा कार्यक्रम गरिरहेका हुन्थे उनी । हास्यव्यंग्य गर्न थालेको वर्षौंपछि पहिलोपटक लामो समय बिदामा बस्नुपर्यो । गाईजात्रापछाडि मंसिर पुससम्म पनि व्यस्त हुने गजुरेल अहिले फुर्सदमा छन् । अहिले स्टेज खुबै मिस हुने गरेको उनी बताउँछन् । महिनाभरि साना ठूला कार्यक्रम गर्न व्यस्त भइन्थ्यो । त्यो ठ्याक्कै बन्द हुँदा अब के त भन्ने त हुन्छ । स्टेज मिस हुँदो रहेछ । गरिरहेको कर्मबाट पछाडि सर्नुपर्दा दर्शकसँग प्रत्यक्ष जोडिने माध्यम अभाव हुँदो रहेछ, उनले भने, राज्यले ल्याएका नियम पालन गर्दै अब बिस्तारै उठ्नुपर्छ, जाग्नुपर्छ । अब सधैंभरि लकडाउन गर्नु उचित हुँदैन भन्ने लागेको छ । पछिल्लो समय उनले जुम एपमार्फत निःशुल्क दर्शकलाई हँसाए । अहिले उनी एउटा नयाँ कार्यक्रमका लागि स्क्रिप्ट तयार पारिरहेका छन् । दर्शकलाई हँसाउन नपाउँदा छटपटी भएको छ हास्यकलाकार जितु नेपाललाई । माइक समात्न एक प्रकारको तलतल हुँदो रहेछ हामीलाई । दर्शकसँग प्रत्यक्ष भेट्न नपाउँदा तनाव भयो । उनीहरूलाई हँसाउन नपाउँदा एकदमै छटपटी हुँदो रहेछ, उनले अनुभव सुनाए । यसबीच उनलाई लागेछ कोरोना संक्रमित भएर क्वारेन्टाइनमा बसेका दर्शकलाई हँसाउने कार्यक्रम गर्न पाए सुरक्षा अपनाएर गर्न सकिन्थ्यो । तर त्यस्तो कुनै कार्यक्रम गर्ने अवस्था नभएकाले घरमै हात बाँधेर बसिरहेका छन् जितु (मुन्द्रे) । भुइँचालोपछाडि उनी १२ वटा प्रभावित जिल्लामा हास्यव्यंग्य प्रस्तुत गर्न पुगेका थिए । लगभग ३६ वटा कार्यक्रम गरे । तनावमा रहेका दर्शकलाई हसाउँदाको वास्तविक खुसी उनलाई थाहा छ । त्यसैले होला क्वारेन्टाइनमै गएर दर्शक हँसाउने कल्पिरहन्छन् । तर, यो पटक दर्शक हँसाउन समयले उनलाई साथ दिएन । स्टेज कलाकारका लागि कोरोना दुश्मन बनेर आएको उनी बताउँछन् । कोरोना त स्टेज कार्यक्रम गर्ने गायक गायिका, स्ट्यान्डअप कमेडियनका लागि त दुश्मन नै भयो । हामीलाई दर्शक चाहिन्छ, तर यो समयमा भीड गर्न पाइँदैन, उनले भने । लकडाउनबीच यस्तै कुराले उनलाई तनाव भएको थियो । सुनाउँछन्, आफू बोल्दा दर्शक हाँस्थे । त्यो कुरा नहुँदा के नभएको जस्तो लाग्यो । हास्य कलाकारिता कहिल्ये सुरु होला भन्ने अन्योल । कार्यक्रमका लागि मोबाइल बजिरहन्थ्यो अहिले त्यो पनि शून्य छ ।घरमै बस्दा दिमाग पनि सुस्त भयो । अमेरिकामा गर्ने भनिएको पाँचवटा कार्यक्रम कोरोनाले गर्दा नै रद्द भए । अहिले उनी जुमबाटै दर्शक हँसाउने तलतल मेट्दै छन् । लकडाउनदेखि नै उनको मुन्द्रेको कमेडी सो को सुटिङ पनि रोकिएका छन् । जितुका ७० वटा बढी स्टेज कार्यक्रममा लकडाउनले असर गर्यो । कोरोनाले कमेडी च्याम्पियन सो का विजेता हिमेश पन्तको करिअरमा समेत असर पारेको छ । विजेता घोषणा भएको एक महिनामै उनको वर्ल्ड टुर थियो । उनकै शब्दमा भन्नुपर्दा वर्ल्ड टुरमा खत्रा कमेडी गर्ने सोचमा थिए हिमेश । तर, उनले विजेता भएको खुसी बटुल्दै गर्दा देशमा कोरोनाको त्रास फैलिसकेको थियो । कोरोनाकै कारण पनि कमेडी च्याम्पियन सो को ग्रान्ड फिनाले सोचेजस्तो भव्य भएन । असर त एकदमै धेरै गर्यो नि । म पछाडि धकेलिएँ । वर्ल्ड टुर पनि सिजन२ सँगै गर्ने कुरा आएको छ । कोरोनाले गर्दा फिनाले राम्रो भएन, उनले आफ्नो समस्या बेलिबिस्तार लगाए । अझै स्टेज कार्यक्रम गर्ने अवस्था छैन । अवस्था सामान्य हुँदो हो त अहिले विदेशको कुनै स्टेजमा नेपाली दर्शक हसाउँदै हुन्थे हिमेश । तर, अहिले उनी घरभित्रै खुम्चिएका छन् । लकडाउन खुकुलिएपछि युट्युबमा भिडियोहरू बनाउन थालेका थिए । त्यो पनि निषेधाज्ञाले गर्दा रोकियो । खत्रा कार्यक्रम गर्छ भनेर दर्शकले आस गर्नुभएको होला । कोभिडले गर्दा पूरा गर्न सकिनँ । सरकारले कार्यक्रम गर्न दिएपछि त्यो अपेक्षा पूरा गर्छु, उनी आशावादी सुनिन्छन् । अहिले उनी निर्माता सन्तोष सेनको हुतुतु फिल्मका लागि संवाद लेख्दै छन् । २० जना दर्शक राखेर स्ट्यान्डअप कमेडी बनाउने तयारी पनि गर्दै छन् । स्ट्यान्डअप कमेडीबाट दर्शकमा आफ्नो छुट्टै पहिचान बनाएका लेखमणि त्रिताल स्टेज कार्यक्रम बन्द हुँदा आयस्रोत सुकेको बताउँछन् । स्टेज सो नै हाम्रो मुख्य आयस्रोत हुन्थ्यो । तर त्यो सोहरू सबै बन्द छन् । धेरै असर गरेको छ हाम्रो क्षेत्रलाई, उनले भने । तीन महिनाको लकडाउनभर नेप ग्याजम को कमेडीलाई पनि असर गर्यो । तर, अहिले निषेधाज्ञा खुकुलिएपछि उनको टिम फेरि भिडियो बनाउन सक्रिय छ । सुरुवातका दिनमाझैं आफ्नै समूहमा भिडियो बनाएर युट्युबमा अपलोड गर्न थालेका छन् । हालै कोरोना र छुवाछुत शीर्षकमा उनले व्यंग्य गरेका थिए । आफूहरूले सतर्कता अपनाउँदै सानो समूहमा भिडियो बनाउने गरेको उनी बताउँछन् । एकै दिन ३४ वटा भिडियोको सुटिङ गर्छन् । अहिले युट्युबमा स्ट्यान्डअप कमेडीको भिडियो बनाउन नेप ग्याजम अग्र स्थानमै देखिन्छ । लकडाउनपछि नै नेप ग्याजमले ९ वटा बढी भिडियोहरू युट्युबमा सार्वजनिक गरेका छन् । घरमा बस्दा सृजनशीलता हराउँदै गएकाले भिडियो निर्माणमा सक्रिय भएको उनी बताउँछन् । कोरोना र छुवाछुतको प्रतिक्रिया कस्तो आयो ? प्रश्नको जवाफ दिँदै भने, हाँसो मात्र नभएर समाजमा सन्देश दिने किसिमले त्यो भिडियो बनाएका थियौं । सोचेजस्तो दर्शकबीच पुगेन त्यो । तर हेरेका जतिले मनपराइदिनुभएको छ । समसामयिक विषयमा उनको टिमले व्यंग्य गर्दै आएको छ । अब भीड जम्मा गर्न नपाउँदासम्म उनी यसरी नै अगाडि बढ्ने तयारीमा छन् । कोरोना पछिको व्यंग्यको शैलीमा परिवर्तन आउने बताउँछन् हास्यकलाकार गजुरेल । अब राजनैतिक विषयको व्यंग्यले मात्र नभई उत्प्रेरणाका कुरा मिसिने उनको भनाइ छ । हामीले हिजो जेजे विषयमा हँसाउँदै थियौं । नेतालाई गाली गर्ने, महिलालाई मात्र उडाउने, हल्काफुल्का कुरा मात्र गर्ने कि अब दर्शकलाई उत्प्रेरणाका कुरा दिने । युग नै नयाँ भएपछि हास्यव्यंग्यको फर्म्याट नै नयाँ हुन्छ, उनी भन्छन् । अहिले दर्शकको सोच परिवर्तन भइसक्यो । कोरोनाका कारण दर्शकमा तनाव छ । जनचाहना सम्बोधन हुने व्यंग्यले मात्र दर्शकलाई हँसाउन सकिने उनी बताउँछन् । उनले भने, मैले प्रचण्डलाई मात्र जोक बनाएर, ओली र ट्रम्पलाई उडाएर मात्र दर्शक हाँस्दैनन् अब । उसको अन्तर मनमा भोलिको अन्योल छ, बेरोजगारी छ, भोकमरी छ । अबको विषयवस्तु मानिसको जनचाहनालाई सम्बोधन गर्न सकिएन भने मोटामोटा विषयले मात्र दर्शक हाँस्दैनन् ।हास्यकलाकार हरिवंश आचार्य पनि कोरोनापछिको व्यंग्यमा विषयगत कन्टेन्ट परिवर्तन आउने बताउँछन् । कमेडी च्याम्पियन हिमेशको मत पनि उस्तै छ, राजनैतिक कुरा थियो होला पहिला । अब हामीले फरक विषय छानेर दर्शक हँसाउनुपर्छ ।"
बैंकिङ कानुन उल्लंघन,"नेपालमा सम्पत्ति शुद्धीकरण निवारण ऐन२०६४ अनुसार, बैंक तथा वित्तीय संस्थाहरूले शंकास्पद कारोबारको जानकारी राष्ट्र बैंकको वित्तीय जानकारी इकाई (एफआईयू) लाई दिनुपर्छ । यसको अर्थ बैंक तथा वित्तीय संस्था यस्ता मामिलाका सूचक संस्था हुन्, जसले आफ्नो बैंकमार्फत गर्ने व्यावसायिक कारोबार, खाता सञ्चालन, तोकिएको रकमभन्दा बढीको आकस्मिक कारोबार, विद्युतीय माध्यमबाट कोष स्थानान्तरण (वायर ट्रान्सफर) लगायतको काम गर्दा ती ग्राहकको निगरानी गर्नुपर्ने हुन्छ ।कानुनअनुसार, ग्राहकले बेनामी वा काल्पनिक नाममा कारोबार गर्न पाउँँदैनन् । यदि कसैले बेनामी वा काल्पनिक नाममा कारोबार गर्न खोजे वास्तविक धनीसमेत पहिचान गर्नुपर्ने कानुनी व्यवस्था छ । यसबाहेक राजनीतिक, प्रशासनिक तथा न्यायिक क्षेत्रका उच्च पदस्थ व्यक्तिहरू र उनीहरूले गर्ने कारोबार को छुट्टै जानकारी राख्नुपर्छ । पहिचान गर्नका लागि सम्बन्धित व्यक्तिसँगै विवरण माग्ने, नभए तेस्रो पक्षसँग समेत जाँचबुझ गर्नुपर्ने व्यवस्था छ । यसरी प्राप्त सूचना पाँच वर्षसम्म सूचक संस्थाले राख्नुपर्नेछ ।तर, फिनसेनले उल्लेख गरेका अधिकांश कारोबार शंकास्पद, बेनामी, अवैध कम्पनी र उच्च जोखिमयुक्त मुलुकमार्फत हुँदा पनि नेपालका बैंकहरूले सहजै स्वीकार गरेको देखिन्छ । फिनसेनले नेपालबाट इरान, उत्तर कोरिया, क्युबालगायत अमेरिकाद्वारा व्यापारमा प्रतिबन्ध लगाएका मुलुकहरूसँग भएको कारोबारलाई पनि शंकास्पदको सूचीमा राखेको छ । ती मुलुकहरूलाई सम्पत्ति शुद्धीकरण मामिलामा निगरानी राख्ने अन्तर्राष्ट्रिय निकाय वित्तीय कारबाही कार्यदल (एफएटीएफ) ले पनि उच्च जोखिमको सूचीमा राखेको छ । नेपाल एफएटीएफको सदस्य राष्ट्र रहेकाले उक्त उच्च जोखिमयुक्त मुलुकहरूमा कारोबार गर्न नहुने प्रमुख दायित्व रहन्छ ।"
सुपर ओभरमा दिल्ली विजयी,"दुबई (एजेन्सी) दिल्लीले इन्डियन प्रिमियर लिग (आईपीएल) मा आइतबारको रोमाञ्चक खेलमा किंग्स इलेभन पन्जाबलाई सुपर ओभरमा पराजित गरेको छ ।१ सय ५८ रनको विजय लक्ष्य लिएर आएको पन्जाबले ८ विकेट गुमाई १ सय ५७ रनमात्र बनाउन सकेपछि निर्णय सुपर ओभरमा पुगेको थियो ।अन्तिम ओभरमा पन्जाबलाई विजयका लागि १३ रन चाहिने अवस्थामा मायंक अग्रवाल एक्लैले पहिलो ३ बलमा १२ रन बनाएका थिए । चौथो बलमा उनले कुनै रन बनाउन सकेनन् । अन्तिम दुई बलमा मार्कुस स्टोइनिसले अग्रवाल र क्रिस जोर्डनलाई आउट गरेपछि स्कोर बराबर (१५७) भएर सुपर ओभरमा पुगेको थियो ।इलिमिनेटरमा दिल्लीका कागिसो राबाडाले पन्जाबका कप्तान केएल राहुललाई २ रनमा आउट गरे भने अर्को बलमा निकोलस पूरनलाई बोल्ड गरे । दिल्लीले ३ रनको लक्ष्य तेस्रो बलमै पूरा गरेको थियो ।अग्रवालले ६० बल खेली ७ चौका र ४ छक्का प्रहार गर्दै ८९ रन बनाएर खेललाई अन्तिम ओभरको रोमाञ्चक अवस्थामा पुर्याएका थिए । राहुलले २१ र कृष्णप्पा गोवथमले २० रन बनाए । करुण नैर १, पूरन शून्य, ग्लेन म्याक्सवेल १ रनमा आउट भए । छैटौं ओभर बलिङमा आएका रविचन्द्रन अश्विनले एकै ओभरमा नैर र पूरनलाई आउट गरेका थिए । तर काँधको चोटपछि उनले मैदान छाडेका थिए । उनीसँगै राबाडा र स्टाइनिसले पनि २२ विकेट लिए ।यसअघि टस हारेपछि ब्याटिङमा आएको दिल्लीले दुबई अन्तर्राष्ट्रिय रंगशालामा ८ विकेट गुमाई १ सय ५७ रन बनाएको थियो । अस्ट्रेलियन ब्याट्सम्यान स्टाइनिसले अन्तिम समयमा आक्रामक खेलेपछि दिल्लीको हेर्नलायक स्कोर बनेको थियो । उनले २१ बलमा ७ चौका र ३ छक्का प्रहार गरी ५३ रन बनाए । उनी १५ औं ओभरमा ब्याटिङमा आएका थिए र दिल्लीले इंग्लिस बलर जोर्डनको इनिङसको अन्तिम ओभरमा ३० रन जोड्दा स्टाइनिस एक्लैले दुई छक्का र लगातार तीन चौकासहित २५ रन जोडेका थिए । इनिङ्सको पाँचौं बलमा उनी आउट भएका थिए ।दिल्लीको सुरुआत निकै दयनीय थियो । दोस्रो ओभरमा शिखर धवन शून्यमा आउट भए । अर्का ओपनर पृथ्वी शले पनि ९ बल खेली ५ रनमात्र बनाउन सके । माथिल्लोक्रममा पठाइएका सिमरन हेटमायरले पनि १३ बलमा ७ रनमात्र बनाउन सके । कप्तान श्रेयस ऐर र ऋषभ पन्तले मात्र पन्जाबको बलिङमा आत्मविश्वास देखाउन सकेका थिए । पन्तले २९ बलमा ४ चौकासहित ३१ र आयरले ३२ बलमा ३ छक्कासहित ३९ रन बनाए ।नेपालका स्पिन स्टार सन्दीप लामिछानेलाई दिल्लीले प्लेइङ ११ मा राखेको थिएन । दिल्लीले अश्विन र अक्षर पटेल गरी दुई स्पिनरमात्र खेलाएको थियो । प्रमुख तीब्र बलर इशान्त शर्मा घाइते रहेकाले राबाडासँगै अर्का दक्षिण अफ्रिकी बलर एनरिच नोर्टजेलाई खेलाएको थियो ।"
ललितको रिकभरी देखेर अचम्मित छु : डा पाण्डे,"(काठमाडौं)  सडक दुर्घटनामा परेर गम्भीर घाइते भएर काठमाडौंको ग्रान्डी अस्पतालमा उपचाररत राष्ट्रिय क्रिकेटर ललितसिंह भण्डारीको स्वास्थ्यमा उल्लेख्य सुधार आएको छ । उनको उपचारमा आएको सुधारले आफू नै अचम्मितमा परेको अस्पतालका निर्देशक डा चक्रराज पाण्डेले बताएका छन् ।गत आइतबार कञ्चनपुरको झलारीमा सडक दुर्घटनामा परेका ललितलाई धनगढी र नेपालगन्जमा सुरुआती चरणको उपचारपछि सोमबार ग्रान्डी अस्पताल भर्ना गरिएको थियो । छाती, फोक्सो र कलेजोमा समेत चोट देखिएकाले चिकित्सकले उनको शल्यक्रिया गर्न हतार गरेका थिएनन् ।शरीरभित्रको चोटमा सुधार देखिएपछि बिहीबार उनको शल्यक्रिया भएको थियो । अस्पतालका निर्देशक तथा वरिष्ठ हाडजोर्नी विशेषज्ञ पाण्डे नेतृत्वको टोलीले ५ घण्टा लगाएर शल्यक्रिया गरेको हो ।ललितको दायाँ तिघ्राको हड्डी भाँचिएको छ । दायाँ हातको नाडीको एउटा हड्डी भाँचिएको र अर्को फुस्किएको छ । दायाँ हातकै हत्केलामा एकभन्दा बढी ठाउँका हड्डी टुटेको छ भने बायाँ खुट्टाको कुर्कुच्चा र शरीरका अन्य भागमा गम्भीर चोट लागेको अस्पतालले जानकारी दिएको छ ।आज बिहानसम्ममा उनको स्वास्थ्य अवस्था निकै राम्रो भइसकेको छ । हाम्रो उपचार पद्धति र उनको नैतिक शक्तिले छिटो रिकभरीमा सहयोग गरिरहेको छ, आइतबार कान्तिपुरसँग डा पाण्डेले भने, यो एउटा असामान्य दुर्घटना हो । यस्तो केसमा बिरामी निको हुन धेरै समय लाग्छ । तर यस्तो दुर्घटनामा यति छिट्टै रिकभरी भएको यो पहिलो केस होला ।ललितको हकमा चाहिँ छिटो रिकभरी हुनुको कारण के त ? डा पाण्डे भन्छन्, उहाँको दुर्घटना भएको दिनदेखि नै राष्ट्रिय क्रिकेट टोलीका पूर्व कप्तान पारस खड्का र उहाँको पत्नी प्राप्तिले निकै राम्रो हेरचाह गरिरहनुभएको छ । क्रिकेट खेलाडी संघसहित आफ्ना साथीभाइ, टिमका सदस्य तथा सिनियरको साथ र हौसलाले ललितलाई प्रोत्साहन मिलेको छ । राष्ट्रिय खेलकुद परिषदका सदस्यसचिव रमेश सिलवालज्यूले पनि उसको स्वास्थ्यमा चासो दिनुभयो । सायद यही शुभेच्छुकको कारणले हो कि ?यसअघि राष्ट्रिय फुटबल टोलीका मिडफिल्डर तथा थ्रीस्टार क्लबका कप्तान विक्रम लामा, राष्ट्रिय महिला फुटबल टोलीकी स्ट्राइकर जमुना गुरुङ, राष्ट्रिय भलिबल टोलीकी स्पाइकर सिपोरा गुरुङको सफल उपचार गरिसकेका डा पाण्डेले ललित एक वर्षभित्र क्रिकेट खेल्न तयार हुने दाबी गरेका छन् ।हामीले अत्याधुनिक प्रविधिबाट उपचार गरी सम्भव भएसम्मका सबै प्रयास गरेका छौं । बढीमा एक वर्षसम्म मैदान फर्काउने लक्ष्य छ । मैले पनि यसमा धेरै मिहिनेत गरिरहेको छु । हामीले ललितको फिजियोलाई टिम तयार गरिसकेका छौं । अहिले सामान्य थेरापी सुरु भएको छ । यसलाई एकदुई दिनपछि क्रमशः बढाउँदै लानेछौं, निर्देशक डा पाण्डेले थपे । नेपाल सन् २०१८ को अगस्टमा नेदरल्यान्ड्स भ्रमणबाट एकदिवसीय अन्तर्राष्ट्रियमा प्रवेश गरेको थियो । नेदरल्यान्ड्ससँगको उक्त शृंखलाको दोस्रो खेलमा नेपाललाई एकदिवसीयमा पहिलो जित दिलाउनेक्रममा देब्रहाते तीव्र बलर ललितले घरेलु टोलीका प्रमुख खेलाडी बेन कुपरसहित विकेटकिपरब्याट्सम्यान स्कट एडवार्डसलाई आउट गरेका थिए । सोमपाल कामीसँग नयाँ बल लिएर आएका ललितले सोक्रममा ९ ओभरमा ४३ रन खर्चेका थिए ।पछिल्लो समय उनी चोटका कारण राष्ट्रिय टोलीबाहिर रहेका थिए । ललितले लिस्ट ए मा दुई खेल खेलेका छन्, दुवै २०१७ मा यूएईविरुद्ध अबुधाबीमा थियो । यही खेलबाट ललितले राष्ट्रिय टोलीमा डेब्यू गरेका थिए ।"
पहिलो खेलमा चेन्नईलाई सफलता,"दुबई (एजेन्सी) शनिबार रातिको खेलमा चेन्नई सुपर किंग्सले साबिक विजेता मुम्बई इन्डियन्सलाई ५ विकेटले हरायो । पहिला ब्याटिङ गरेको मुम्बईले ९ विकेट गुमाई बनाएको १ सय ६२ रनलाई चेन्नईले ४ बलअगाडि पार गरेको थियो ।गत सिजनको फाइनलमा मुम्बईले चेन्नईलाई १ रनले पराजित गरी उपाधि जितेको थियो । चारपल्टको विजेता मुम्बईले २०१३ यता आफ्नो पहिलो खेल जित्न सकेको छैन । महेन्द्रसिंह धोनीको कप्तानीमा आईपीएलमा जितेको यो १ सय खेल हो । अघिल्लो महिना अन्तर्राष्ट्रिय खेलाडी जीवन टुंग्याएयता धोनीको यो पहिलो खेल थियो ।तर हेडलाइन अन्तर्राष्ट्रिय क्रिकेटबाट संन्यास लिएका अर्का खेलाडीको अम्बाती रायडुको नाममा रहयो । रायडुले ४८ बलमा ७१ रन बनाउदै चेन्नईलाई जिताउन ठुलो भुमिका खेले । गत वर्ष इंग्ल्यान्डमा भएको विश्वकपमा भारतीय टोलीमा नपरेपछि अन्तर्राष्ट्रिय क्रिकेटबाट संन्यास लिएका म्यान अफ द म्याच रायडुले ६ चौका र ३ छक्का प्रहार गर्दै फाफ डु प्लेसिससँग १ सय १५ रनको साझेदारी गरे । चेन्नईले पहिलो दुई ओभर ब्याटिङ गर्दा ओपनरद्वय मुरली विजय (१) र शेन वाटसन (४) लाई गुमाईसकेपछि रायडु र डु प्लेसिसको जोडी जमेका थिए । ४४ बल खेलेका डु प्लेसिसले अविजित ५८ रन बनाए । रवीन्द्र जडेजा ५ बलमा १० र साम कुरान ६ बलमा १८ रन बनाई आउट भएपछि आएका धोनीले २ बल खेली कुनै रन बनाउन नसकी अविजित रहे । यसअघि मुम्बईबाट कप्तान रोहित शर्मा १२ र क्विन्टन डी कक ३३ रन बनाई आउट भए । सुरेशकुमार यादवले १७, सौरभ तिवारीले ४२, हार्दिक पाण्ड्येले १४, किइरन पोलार्डले १८ र जेम्स प्याटिन्सनले ११ रन बनाउँदै मुम्बईलाई चुनौतीपूर्ण स्कोरमा उभ्याएका थिए । चेन्नईका लुंगी एनगिडीले ४ ओभरमा ३८ रन खर्चेर ३ विकेट लिए । दीपक चहार र जडेजाले २२ विकेट लिए । सोमबार सनराइर्जस हैदराबाद र रोयल च्यालेन्ज बेंग्लोरबीच खेल हुनेछ ।"
टोटेनहमले जित्दा सन चम्किए,"लन्डन (एएफपी) टोटेनहमले इंग्लिस प्रिमियर लिगमा आइतबार यो सिजनको पहिलो जितको निकालेको छ । यसका लागि दक्षिण कोरियाली खेलाडी सन ह्युङमिनको चार गोल मदतमा स्पर्सले साउथह्याम्पटनलाई ५२ ले हरायो । जोसे मोउरिन्होको टोटेनहम साउथह्याम्पटनको मैदानमा एक गोलले पछाडि हुँदा दबाबमा देखिएको थियो । ड्यानी इन्गसले घरेलु टिमका लागि पहिलो गोल गरे । पहिलो हाफको ठीकअगाडि सनले बराबरी गोल फर्काए । दोस्रो हाफमा उनले थप तीन गोल गरे । ह्यारी केनले पनि टोटेनहमका लागि एक गोल गरे । उनले नै सनका चारै गोलमा अवसर सिर्जना गरे । इन्गसले नै खेलको अन्त्यमा पेनाल्टीबाट साउथह्याम्पटनबाट दोस्रो गोल गरे । टोटेनहम लिगको आफ्नो पहिलो खेलमा एभरटनसँग पराजित रहेको थियो । साउथह्याम्पटनको भने यो दुई खेलमा दोस्रो हार हो । यससँगै टिम दबाबमा आएको छ । खेलपछि सनले भने, एकै खेलमा चार गोल गर्नु ठूलो हो । तर आजको खेलमा आफ्नो टिम विजयी रह्यो, त्यो अझ ठूलो उपलब्धि हो । मोउरिन्होले पनि सनलाई खेलकै निर्णायक खेलाडी माने । उनले भने, उनले आज उत्कृष्ट प्रदर्शन गरे । यसअघि मिखेल आर्टेटाको आर्सनलले शनिबार राति वेस्ट ह्यामलाई २१ ले हराएर लिगमा लगातार सुरुआती दुई खेल जितेको थियो । आर्सनलका लागि एडी केटिहले खेलको अन्त्यतिर निर्णायक गोल गरे । यसपल्ट आर्सनलसँगै एभरटन र क्रिस्टल प्यालेसले सुरुआती दुई खेल जितेका छन् । आर्सनलले एलेक्जेन्डर लाकाजेटको गोलले अग्रता लिएयता वेस्ट ह्यामका लागि मिखाइल एन्टोनियोले बराबरी गोल फर्काएका थिए । यसअघि म्यानचेस्टर युनाइटेड भने सिजनको आफ्नो पहिलो खेलमा प्यालेससँग घरमा ३१ ले पराजित रह्यो । विल्फ्रेड जाहाले दुई गोल गरेपछि प्यालेस यो जित निकाल्न सफल भएको हो । अर्को खेलमा लिड्स युनाइटेडले फुलहमलाई ४३ ले पन्छायो ।"
बेल फेरि टोटेनहममा,"लन्डन वेल्सका स्टार खेलाडी गारेथ बेलको फेरि टोटेनहम फर्कने औपचारिकता शनिबार पूरा भएको छ । टोटेनहमले उनीसँग एक वर्षका लागि अनुबन्ध गरेको छ । बेल रियल म्याड्रिडबाट ऋणमा आएका हुन् । सन् २०१३ मा बेल कीर्तिमान ८ करोड ५० लाख पाउन्डमा टोटेनहमबाटै रियल गएका थिए । रियल बसाइमा उनले सयभन्दा बढी गोल गरे र चार अवसरमा युरोपेली च्याम्पियन्स लिग जिते । टोटेनहमका खेलाडी भएपछि बेलले भनेका छन्, मेरा लागि टोटेनहम विशेष क्लब हो, जहाँ मैले आफ्नो नाम स्थापित गरें । फेरि यहाँ फर्कन पाएकोमा खुसी छु । म टोटेनहमका लागि उपाधि पनि जित्न चाहन्छु । वेल्सका लागि खेल्नेक्रममा घुँडामा चोट बोकेका बेल टोटेनहमका लागि ५ खेलसम्म उपलब्ध हुने छैनन् । बेलले आफ्नो टोटेनहम बसाइका क्रममा शारीरिक रूपमा फिट होस् भनेर पनि काम गरे । उनी वेस्ट ह्यामविरुद्धको खेलमा मात्र उपलब्ध हुने विश्वास गरिएको छ । रियलमा छँदा उनी फिट हुन संघर्षरत रहे । यस्तै प्रशिक्षक जिनेदिन जिदानसँग उनको सम्बन्ध राम्रो हुन सकेको थिएन । जिदानले बेल टोटेनहम जाने निश्चित भएपछि उनीविरुद्ध आफ्नो कुनै फरक व्यक्तिगत धारणा नभएको दाबी गरेका छन् । तर जिदानले आफू प्रशिक्षक भएयता बेललाई खासै बढी खेल्ने अवसर दिएनन् र वेन्चमै राख्न रूचाए ।"

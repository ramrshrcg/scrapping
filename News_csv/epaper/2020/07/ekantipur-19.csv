शीर्षक,विवरण
नेटवर्किङमा पुरानै गिरोह,"डीएक्सएन ब्रान्डको सामान बिक्री गर्दै आएका उनी विदेशी सामान बेच्ने एजेन्ट हुन्, पूर्वसरकारी कर्मचारी भएकाले कागजपत्र मिलाएर झूटो अडिट बनाई पुलिसबाट बचे, स्रोतले भन्यो, उनी नेपाली रकम विदेश पठाउने ठूला मतियार हुन् ।हेल्दी लिभिङ नेपाल प्रालि भारतीय भेस्टिज कम्पनीको शाखा हो । नेपालमा प्रतिबन्ध हुँदा अनेक नामबाट निर्बाध रूपमा यो कम्पनीका गतिविधि सञ्चालन भइरहेको थियो । यसका सञ्चालक टेम्पा शेर्पा पहिला पनि भेस्टिजकै कारोबारमा संलग्न थिए । विभागबाट असार २९ मा इजाजत पाएको ग्लोबल ओरियन्स नेपाल प्रालिका सञ्चालक वसन्त पण्डित हुन् । उनले पहिला गोल्डक्वेस्टमा काम गरेका थिए । गोल्डक्वेस्टबाट हर्बोको बोर्ड निर्देशक बनेको स्रोतको भनाइ छ ।असार २५ मा इजाजत पाएको यु टर्न इन्टरनेसनल सञ्चालन गर्ने पनि ईएमआई (नेटवर्क) भन्ने पुरानै कम्पनीको टिम हो । यसको सञ्चालक बलराम सुवेदी छन् ।असार २४ मा विभागबाट इजाजत पाएको केयर मार्ट्सका सञ्चालक पासाङ लामा हुन् । उनी पुरानै कम्पनीमा काम गरिरहेका नेटवर्क लिडर हुन् । अहिले नयाँ कम्पनीका नाममा इजाजत लिएका छन् ।प्रत्यक्ष बिक्रीका नाममा कम्पनीहरूले विगतदेखि नै नेटवर्किङ व्यवसाय सञ्चालन गरिरहेका छन् । हर्बो काण्डपछि यी नयाँ नामबाट आए, विगतमा अवैध थियो, २०७४ मा ऐन आयो । ऐन आएपछि झनै अवैधानिक भयो, स्रोतले भन्यो, अनुमति नलिई व्यवसाय गरे । यो कुरा विभागलाई स्पष्ट जानकारी भए पनि आँखा चिम्लेर अनुमति दिइयो ।विभागबाटै अनुमति पाएपछि प्रत्यक्ष बिक्रीका नाममा नेटवर्किङ व्यवसायीले झन् बढी ग्राहक बनाउन थालेका छन् । विभागको पत्रऐनलाई बेचेर ग्राहक तान्ने गरेका छन् । उनीहरूले कम्पनीको सदस्य बनेबापत कम्तीमा २५ हजार रुपैयाँको सामान किन्न बाध्य पारेका छन् । विदेशमा समेत कम्पनी खोलेका छन्, यहाँ ग्राहक बनाएर नेपाली पैसा अपचलन भएको छ, स्रोतले भन्यो, हुन्डीमार्फत पैसा विदेश गएको छ ।स्रोतका अनुसार ठगीको आशंकामा महानगरीय प्रहरी परिसर काठमाडौंले अनुसन्धान सुरु गरेको थियो । व्यवसाय दर्ता र प्रक्रियाको सन्दर्भमा जेठ दोस्रो साता विभागलाई पत्र पठायो । तर विभागले जेठ १८ गतेसम्म कुनै पत्र नआएको जवाफ लेख्यो । त्यसपश्चात् विभागले असार १६ गते भने इजाजत नै दिन थालेको हो ।"
बन्न सकेन जसपाको संरचना,"(काठमाडौं)  राजपा र समाजवादी पार्टी एकीकरणलाई निर्वाचन आयोगले असार २८ गते वैधानिकता दिएपछि दुवै पार्टीका पुराना संरचना स्वतः विघटन भएका छन् । वैकल्पिक राजनीतिक शक्ति निर्माणको लोकप्रिय नारा लिएर जन्मिएको जनता समाजवादीको संगठन भन्नु नै अहिले ५१ जनाको केन्द्रीय कार्यकारिणी समिति हो । नेकपामा जस्तै यसमा पनि पार्टी हाँक्ने दुई पाइलट छन् महन्थ ठाकुर र उपेन्द्र यादव । पार्टीमा अशोक राई, बाबुराम भट्टराई र राजेन्द्र महतो वरिष्ठ नेताको हैसियतमा छन् । यिनै पाँच जनाको हाई कमान्डबाहेक पार्टी सञ्चालन गर्ने जनता समाजवादीको अरू कुनै संगठन र निकाय छैन ।केन्द्रीय कार्यकारिणी भन्नु नै पदाधिकारीको समूह हो । जेठ २५ गते दल दर्ता गर्दा निर्वाचन आयोगमा दुई अध्यक्ष र तीन वरिष्ठ नेतासहित ५१ सदस्यीय केन्द्रीय कार्यकारणीको सूची बुझाइएको थियो । नेता महेन्द्र राय यादवका अनुसार योबाहेक अरू पदको बाँडफाँटमा सहमति नजुटेकाले नै आयोगमा बुझाउन नसकिएको हो । पदीय झगडाले पार्टी एकीकरण नै वैधानिकता नपाई टुंगिने हो कि भन्ने आशंका बढिरहेका बेला यतिसम्म हुनुलाई पनि ठूलो उपलब्धिका रूपमा लिनुपर्ने नेताहरू बताउँछन् । दल दर्ता गर्ने प्रयोजनका लागि यतिसम्म गरियो, अब कसको भूमिका के हुने भन्नेबारे तत्काल छलफल गरेर तय गर्नुपर्ने भएको छ, यादवले कान्तिपुरसँग भने, पहिला केन्द्रीय कार्यकारणी समितिका सदस्यहरूकै जिम्मेवारी बाँडफाँट गर्नुपर्छ । त्यसपछि अरू संयन्त्र निर्माण र समायोजनमा जानुपर्ने हुन्छ ।पार्टीभित्र आवश्यकताअनुसार वरिष्ठ नेता, वरिष्ठ उपाध्यक्ष, उपाध्यक्ष, महासचिव, सचिव, कोषाध्यक्ष पद तय गरिएका छन् । तर, कतिकति संख्या राख्ने समझदारी बनेको छैन । दुई अध्यक्षबाहेक ४९ जना नेताको पदीय जिम्मेवारी केके हुने भन्नेबारे अनौपचारिक तहमा कुराकानी जारी भए पनि तत्काल ठोस समझदारी जुटाउने गरी संवाद अघि नबढेको तत्कालीन समाजवादीका महासचिव रामसायप्रसाद यादवले बताए ।आगामी निर्वाचनपछि जसपालाई मुलुकको वैकल्पिक शक्ति बनाउने अठोट नेताहरूको छ । त्यसका लागि उनीहरूको गन्तव्य थियो, पार्टी एकीकरणपश्चात् राजनीतिक मुद्दा लिएर सडकमा जाने तथा पार्टी संगठनको सबलीकरण र सडक संघर्षबाट आगामी दुई वर्षसम्म जनताको विश्वास जित्ने । त्यसपछि हुने आमनिर्वाचनबाट सत्ता गठबन्धनमा प्रमुख शक्ति बन्न सकिने विश्वास नेताहरूले राख्दै आएका छन् । सडकमा जान एकातिर कोभिड१९ संक्रमणका कारण अनुकूल परिस्थिति छैन । अर्कोतर्फ पार्टीको संगठनात्मक संरचनासमेत खडा हुन सकेको छैन । संगठनको अभावमा राजनीतिक मुद्दा उठाउने माध्यममा सीमित बनेको छ । यति हुँदाहुँदै पनि भविष्यमा वैकल्पिक शक्ति बन्न सक्ने प्रशस्त सम्भावना भएको बताउँछन् मधेस विश्लेषक भोगेन्द्र झा । मधेसी जनतमा उत्साह छ । बाबुराम भट्टराई, उपेन्द्र यादव, महन्थ ठाकुर, राजेन्द्र महतो, शरतसिंह भण्डारीलगायत केही नेतामा अठोट र आत्मविश्वास पाएको छु, कतिपयमा त्याग गर्नसमेत तयार भएको देखेको छु, झाले भने, आफैंले गरेको प्रतिबद्धता इमान्दारीका साथ पूरा गरे भने गन्तव्यमा पुग्न सक्छन् ।विश्लेषक झा अहिल्यै जसपा वैकल्पिक शक्ति भइसकेको दाबी गर्छन् । काठमाडौंमा दोस्रो शक्ति नेपाली कांग्रेस भए पनि मुलुकको वैकल्पिक शक्ति जसपा नै हो, उनले भने, कांग्रेसले देशभरमा एउटा प्रदेशमा पनि सरकार बनाउन सकेको छैन तर जसपाको प्रदेश २ मा सरकार छ । नेताहरूको जिम्मेवारी बाँडफाँट र समायोजनको काममा भने ढिलाइ गर्न नहुने उनको पनि सुझाव छ । जसपा पूर्वप्रधानमन्त्री समेत रहेका भट्टराईलाई संघीय परिषद्कै अध्यक्ष बनाउने प्रयासमा छ । १ हजार १ सय १ सदस्य रहने परिषद्को नेतृृत्वमा भट्टराईको नाममा कुनै विवाद छैन । दुई अध्यक्षपछिको वरीयतामा राखेर उनलाई परिषद्कै अध्यक्ष बनाउन यसअघि नै तत्कालीन समाजवादी र राजपा तयार भइसकेकै थिए । निर्वाचन आयोगमा बुझाउने कागजमा पनि उनको नाम संघीय परिषद्कै अध्यक्षमा थियो । जेठ २५ गते दल दर्ता गर्ने आखिरी समयअघि मात्रै उनले मनस्थिति बदले । ठाकुरलाई सेरेमोनियल अध्यक्ष बनाएर कार्यकारी भूमिकामा यादवलाई ल्याउने रणनीति भट्टराईको पनि थियो । तर ठाकुर र उनले त्यति बेला नेतृत्व गरेको तत्कालीन राजपा मान्न तयार भएनन् । भट्टराईले राजपालाई दबाब दिने रणनीतिअन्तर्गत आफूले पनि अध्यक्ष पाउनुपर्ने दावा अघि सारेका थिए । नमिल्ने भएपछि अन्ततः उनी आफैं पछि हटे । संघीय परिषद्को अध्यक्षमा समेत बसेनन् । आयोगमा बुझाउन लेखिसकेको नाम आफैंले टिपेक्स लगाएर अशोक राईपछिको वरिष्ठ नेताको स्थानमा आफूलाई उभ्याए ।पार्टीमा अबको छलफल भट्टराईकै व्यवस्थापनबाट सुरु हुने देखिन्छ । त्यसपछि तत्कालीन समाजवादीका सहअध्यक्ष राजेन्द्र श्रेष्ठलाई कुन भूमिकामा राख्ने भन्ने चिन्ता यादवलाई छ भने ठाकुरलाई तत्कालीन राजपाका अध्यक्ष मण्डलका सदस्यहरू महेन्द्र राय यादव, शरतसिंह भण्डारी, अनिल झा र राजकिशोर यादवको व्यवस्थापनमा चिन्ता छ । एकता प्रक्रियादेखि नै आफूहरूलाई पृथक् राख्दै आएका राजकिशोर र अनिललाई मिलाउन पनि ठाकुरका लागि चुनौतीपूर्ण छ । उनीहरूलाई एकता प्रक्रियामा नजोडे त्यसको असर तल्ला तहसम्म पर्ने देखिन्छ । शीर्ष तहका यति नेताको व्यवस्थापन गर्न सके त्यसपछिको समायोजन र व्यवस्थापन सहज हुने बुझाइ धेरैमा छ । मुख्य नेताहरू केन्द्रयीय कार्यकारणी समितिमै रहेकाले जिम्मेवारी बाँडफाँटको लडाइँ पनि यसैमा हुने देखिन्छ, एक नेताले भने, तत्कालीन दुई पार्टीबीचको शक्ति सघर्ष भन्नुहोस् या भूमिका खोज्ने कुरा, सबैभन्दा चुनौतीपूर्ण काम नै यहीँ ४०५० जनाको व्यवस्थापन हो । केन्द्रीय कार्यकारणीको पदीय जिम्मेवारीपछिको मुख्य नेताको आँखा संसदीय दलको नेतामा छ । पार्टीका अध्यक्षद्वय ठाकुर र यादव यसका लागि इच्छुक हुन सक्छन् । एकीकृत हुनुअघि राजपा र समाजवादीमा यिनै दुई नेता संसदीय दलका नेता थिए । राजपाबाट वरिष्ठ नेता राजेन्द्र महतोले दलको नेता आफूलाई दिनुपर्ने माग पहिल्यैदेखि उठाउँदै आएका छन् । अध्यक्ष यादव आफैं या भट्टराईलाई दलको नेतामा अघि सार्न चाहन्छन् । तत्कालीन दुई पार्टीबीचको शक्ति सन्तुलन र नेताहरूबीचको पदीय बाँडफाँट मिलाउनुपर्ने भएकाले एकै नेताले दुई पद लिने सम्भावना भने कम छ । अध्यक्षद्वय ठाकुर र यादव हालसम्म केन्द्रीय कार्यकारणी र राजनीतिक समितिको पनि नेतृत्वमा छन् ।एकता महाधिवेशन कहिले गर्ने भन्ने तय पनि दुई दलले गरेका छैनन् । दुई दल एकता भई प्रमाणपत्र पाएको एक साता मात्रै पुगेको छ । महाधिवेशनका लागि समयको सुविधा प्रशस्त भएकाले त्यसअघि पार्टीका संरचना समायोजनकै काम जसपाका लागि मुख्य चुनौती देखिन्छ । १ हजार १ सय १ को संघीय परिषद्, ७ सय ५१ सदस्यीय केन्द्रीय समिति, १ सय १ सदस्यीय राजनीति समिति नयाँ बनाउनुपर्नेछ । तत्कालीन समाजवादीमा २५ पदाधिकारी र ४ सय ३१ केन्द्रीय सदस्य थिए । तत्कालीन राजपामा पदाधिकारीको संख्या नै १ सय ३५ र केन्द्रीय सदस्य करिब ८ सय थिए । वैशाख १० गतेको सहमति पार्टी एकता समानताका आधारमा गर्ने भन्ने छ । तत्कालीन ६ वटा मधेस केन्द्रित दल मिलेर बनेको राजपाको तल्ला तहमा ६ दलीय पुरानै संरचना थिए । ती सबैलाई मिलाउनसमेत धेरै सकस छ ।पार्टीका केन्द्रीय तहका अन्य निकायमा सल्लाहकार, विज्ञ परिषद्, निर्वाचन आयोग, अनुशासन आयोग, लेखा परीक्षण आयोग छन् । त्यसपछि पार्टीका विभाग, प्रदेश परिषद्, प्रदेश समिति, पहिचानमा आधारित प्रादेशिक संरचना, प्रदेश सल्लाहकार समिति, प्रदेश विज्ञ परिषद्, प्रादेशिक आयोगहरू, गैरभौगोलिक विशेष प्रदेश समितिलगायत स्थानीय तहका संरचना छन् ।केन्द्रीय कार्यकारणी समितिका सदस्य मनीष सुमन समायोजन र जिम्मेवारी बाँडफाँटका काममा आफूले ठूलो चुनौती नदेखेको बताउँछन् । पार्टी एकीकरण नै होला कि नहोला भन्ने ठूलो शंका थियो । यो चुनौती पार भएपछि समायोजन र जिम्मेवारी बाँडफाँटमा त्यस्तो चुनौती देखेको छैन, उनले भने, तैपनि हामीले आमनिर्वाचनअघि संगठनका सबै काम सक्नुपर्ने हुन्छ । नत्र समस्या आउन सक्छ । विश्लेषक झा भने एउटा मात्रै नभएर सबै राजनीतिक दलभित्र संस्कार बसी नसकेका कारण बाहिरी समाजले चाहेजस्तो नेताहरूले पार्टीलाई हाँक्न नसकेको बताउँछन् ।"
"खोकनामा मकै, भटमास र धान",बिजु महर्जनकान्तिपुर
समुदायमा संक्रमण बुझ्न सर्वेक्षण कहिले ?,"कुवेतबाट फर्केका २५ महिलामा कोरोनाबिर्तामोड झापामा कोरोना भाइरस संक्रमण पुष्टि भएका अधिकांश महिला विदेशबाट घर आएकाहरू छन् । उनीहरूमध्ये धेरै कुवेतबाट फर्किएकाहरू छन् । स्वास्थ्य कार्यालयका अनुसार झापामा हालसम्म ४३ महिलामा कोरोना संक्रमण पुष्टि भएकोमा २५ जना कुवेतबाट फर्किएकाहरू हुन् । अन्य भारतबाट आएकाहरु रहेको स्वास्थ्य कार्यालयका कोरोना फोकल पर्सन जीवन चम्लागाईंले बताए । संक्रमितमध्ये ३९ जना निको भइ घर फर्किसकेका छन् । ४ जना धरान र विराटनगरस्थित कोभिड अस्पतालमा छन् । मेचीनगरका ९, हल्दिबारीका ६, बुद्धशान्तिका ५, अर्जुनधारा, गौरादह र कन्काईका ४४, दमकका ३, भद्रपुरका २, बिर्तामोड र शिवसताक्षीका ११ महिलामा संक्रमण पुष्टि भएको हो । जिल्लामा गत जेठ २८ मा पहिलो पटक महिलामा कोरोना संक्रमण पुष्टि भएको थियो । शनिबारसम्म जिल्लामा संक्रमितको संख्या ३ सय १२ पुगेको छ ।"
६६ निको,"काठमाडौं (कास) मुलुकका संक्रमितमध्ये ६६५ प्रतिशत निको भइसकेको स्वास्थ्य तथा जनसंख्या मन्त्रालयले जनाएको छ । शनिबार आयोजित नियमित प्रेस ब्रिफिङमा मन्त्रालयका प्रवक्ता डा जागेश्वर गौतमले हालसम्म ११ हजार ६ सय ३७ जना संक्रमित उपचारपछि घर फर्किएको बताए । उनका अनुसार पछिल्लो २४ घण्टामा मात्र १ सय ३ जना निको भएर फर्किएका छन् । हालसम्म १७ हजार ५ सय २ जनामा संक्रमण पुष्टि भएको छ । कुल संक्रमितमध्ये १४ प्रतिशत महिला र ८६ प्रतिशत पुरुष छन् । देशभरिका क्वारेन्टाइनमा २३ हजार २ सय ७५ जना छन् । आइसोलेसनमा ५ हजार ८ सय २५ जना संक्रमितलाई राखिएको छ । संक्रमित शून्य रहेका जिल्ला पाँचथर, धनकुटा, भोजपुर, रसुवा, मनाङ, मुस्ताङ र हुम्ला हुन् ।"
असमानतालाई महामारीले प्रस्ट देखायो,"कोरोना भाइरसले हाम्रो मानवीय सम्बन्ध र व्यवहारमा कस्तो बदलाव देखिएको छ ?पहिले कोरोना संक्रमणको प्रकृति बुझ्नुपर्ने हुन्छ । मान्छेमान्छेबीच जति नजिक भयौं, भाइरस सर्ने भय त्यति धेरै हुन्छ । सुरुमा सामाजिक दूरी कायम गरौं भन्ने वाक्यांश खुबै प्रयोग भयो । तर, सामाजिक होइन, भौतिक दूरी भन्नुपर्थ्यो । मान्छेमान्छेबीच निश्चित दूरी कायम गर्ने भनेको हो । सामाजिक दूरीका नाममा बहिष्कार भयो । आफन्तसँग नजिकपना देखाउनुपर्ने व्यवहार ब्रेक गर्नुपर्ने भयो । सामाजिक अन्तरक्रिया रोकियो । भाइरस गाउँमा हुन्न, बाहिरबाट अरूले लिएर आउँछन्, तिनलाई रोक्नुपर्छ भन्ने भाष्य निर्माण भयो । हामीले भौतिक र सामाजिक दूरीको फरक बताउन सकेनौं । मान्छेको आवतजावत रोक्नु जरुरी थियो होइन ?पक्कै हो । तर यसो गर्दा विभेद, छुवाछूत र अपमान गरिनु हुन्न भने सन्देश फैलाइएन । कोरोना ल्याउँछन् भनेर भारतीय सीमामा जबरजस्ती दुई महिना नेपालीलाई रोकियो । उनीहरू नेपाल छिरेपछि पनि लथालिंग क्वारेन्टाइनमा बस्नुपर्यो । आत्मीयता प्राप्तिका लागि त्यति विघ्न कष्ट सहे तर गाउँ छिर्नासाथ छिमेकी र आफन्तले बहिष्कार र दुरदुर गर्न थाले । स्वास्थ्य मन्त्रालयले बाहिरबाट कोही आएको छ भने खबर गरिदिनुस् भन्ने सन्देश व्यापक बनायो । डेरामा बस्नेमाथि शंका गरियो । तीन तहकै सरकारले बाहिरबाट आउनेहरू सम्भावित रोगी हुन्छन् भन्ने भय फैलायो । रोगीप्रति सहानुभूति राखिएन । यसले आइसोलेसन र मानसिक तनावमा फसायो । अहिलेको मूल समस्या यही हो । यसको अन्तर्यमा महामारी मात्र छ त ? महामारीका दौरान मानव समाजको एकदमै असल र खराब प्रवृत्ति उजागर हुँदो रहेछ । हामीकहाँ समाजसेवा धेरै देखियो । मान्छेमात्र होइन, चरा, बाँदर, कुकुरका लागि पनि मान्छे परिचालन भए । तर, प्रकोप बढ्दै गएपछि विग्रह र दोषारोपण भयो । कोरोनामा हामीले यसअघि कहिल्यै नदेखेको स्थानीयकरणको राजनीति देखियो, टोलटोलको सिमाना बाँधियो । तीन महिनामा हामी भित्रको, तिमी बाहिरको भन्ने सोच धेरै अभ्यास भयो । यस्तो स्थिति ज्ञानको वैज्ञानिकताभन्दा भयले निर्माण गर्यो । त्यसलाई प्रहरी र स्थानीय सरकारले प्रश्रय दिए । विषम सामाजिक र मानसिक वर्गीकरण भयो । विभेद र असमानता पनि बढाएको हो ?अमेरिकी राष्ट्रपति डोनाल्ड ट्रम्पले चाइनिज भाइरस भनेर खिसी उडाए । चिनियाँमूलका नागरिकमाथि संसारभर हिंसा भयो । एउटा जातिवाद यहींबाट सुरु भयो । भारतमा संक्रमण फैलनुमा मुस्लिमलाई थप दोष दिइयो । यसको बाछिटा हामीकहाँ पनि पर्यो । जनकपुरमा पैसा फालेर भाइरस फैलाइएको कुरा आयो, भारतीय मिडियाले वीरगन्जका जनप्रतिनिधिले कोरोनाबाट जेहाद गरिरहेका छन् भनेर दोष लगाए । ललितपुरको इमाडोलमा इन्डोनेसियाबाट आएका मुस्लिममाथि ढुंगा प्रहार गर्न खोजियो । अर्कातिर, पहिलेबाटै हुँदै आएको असमानता महामारीले प्रस्ट देखायो । महिला हिंसा बढ्यो । वर्गीय विभेदको भयानक चित्र देखियो । श्रमिक सबैभन्दा पीडित भए । जो पसिना बगाएर देशमा पैसा पठाउन जान्छ, आपत् पर्दा उसलाई राज्यले हेर्दो रहेनछ । यी हिजो पनि हाम्रा समस्या थिए तर महामारीले सम्बोधनका लागि झकझक्याएको छ । संकटमा तीनै तहका सरकार किन असफल भए ?कोरोनाको संक्रमण सम्बोधन गर्न बनाइएका समिति माथिदेखि तलसम्म हेर्नुभयो भने सामाजिक वैज्ञानिक र मनोपरामर्शदाता छैनन् । यो विडम्बना हो । सुरुमा सरकार राहतमा केन्द्रित भयो, त्यसपछि क्वारेन्टाइनमा राख्ने ध्याउन्न भयो । तर, बिरामी र बाहिरबाट आएकाको पुनःस्थापना गर्दा आउन सक्ने सामाजिक, सांस्कृतिक चुनौतीबारे बहस भएन । कोरोनालाई स्वास्थ्य समस्या मात्र भन्यौं, यो राजनीतिक, सामाजिक, सांस्कृतिक समस्या पनि हो । हाम्रो समाजको अर्को वास्तविकता चरम विभेद हो, जुन जातीय संरचनामा आधारित समाज छ । पहिल्यैबाट अर्कै नाममा सामाजिक दूरी अभ्यास गरिरहेका छौं । यो पराइकरण कुन तहमा गइरहेको छ, अध्ययन कमी छ । तर, सरसर्ती हेर्दा संकेत पाइन्छ । राजधानीमै फ्रन्टलाइनका स्वास्थ्यकर्मीलाई डेरामा बस्न समस्या भयो । बिरामीमाथि दुर्व्यवहार गरियो । यसमा हस्तक्षेप गर्ने पहिलो दायित्व राज्यको हो । यसमा स्थानीय सरकार चुकेको छ । जनप्रतिनिधिको परिचालन प्रभावकारी छैन किनभने केन्द्रमै त्यस्तो नीति छैन । कोरोनाको संक्रमण रोक्ने नीतिमा यो विषयले प्रवेशै पाएन, जबकि हामीसँग प्रशस्तै समय थियो । सद्भावकै लागि सरकारले एकसाथ दीपावलीको आह्वान पनि त गर्यो होइन ?दीपावली गरेर, राष्ट्रगान गाएर, त्यसको सम्बोधन हुन्न । यसरी सद्भाव ल्याउने तरिकै ठीक भएन । बरु हामीले विभिन्न भाषामा सद्भावको सन्देश तल्लो तहसम्म पुर्याउनुपर्थ्यो । बाहिरबाट आएकालाई सम्भावित अपराधीजसरी प्रचार गरियो । दीपावली गरेर यो दुर्व्यवहार रोकियो त ? हामीबीच ॅअतिथि देवो भवः को संस्कार छ, आत्मीयता छ तर महामारी आउनासाथ हाम्रा व्यवहार किन यतिबिघ्न अनुदार भए होलान् ?यो बहिष्कारको स्वरूप हाम्रा लागि आफैंमा नयाँ होइन । कुनै समय क्षयरोग लागेकालाई यसैगरी छिःछि दुरदुर गरिएको थियो । कुष्ठरोगी र एचआईभी पीडितले त्यही नियति भोगे । यसपटक कोरोना लाग्नासाथ मरिहालिन्छ भन्ने अफवाह चलाइयो । नागरिकस्तरमा यथार्थ बुझाउनै खोजिएन । बाहिरबाट आएकाहरू निस्फिक्री डुलेको खबर आए, सावधानी अपनाएनन् । यसलाई सामान्यीकरण गरेर सबैलाई त्यही नजरले हेरियो । यस्ता भ्रम र घृणाले महामारीमा तत्कालै व्यापकता पाउँदोरहेछ तर यसको गम्भीरता मनन गरेर समाधानको मार्ग खोजिएन । यो प्रवृत्तिले हाम्रो समाजको अन्तरघुलनको शैली र विकासक्रममा दीर्घकालसम्म प्रभाव पार्ने सम्भावना छ ?अन्तरघुलन एकदमै बिग्रिएर जान्छ भन्ने लाग्दैन । अब श्रमिकहरू काठमाडौंमा बस्दा भविष्यमा आपत् पर्दा के हुन्छ भनेर सोच्नेछन् । अनौपचारिक अर्थतन्त्रमा जोडिएका मजदुरको अनुभवले पक्कै केही सिकाउला, यो राम्रो राजनीतिक र सामाजिक मुद्दा बन्न सक्छ । तर, अन्तरघुलनचाहिँ पहिलेझैं हुन सक्छ । कोरोनामा मौलाएको वा सरकारले निकै महत्त्व दिएको राष्ट्रवादलाई कसरी हेर्नुहुन्छ ?योचाहिँ राजनीतिक हिसाबले खतरनाक हो । पेरिस कम्युनअगाडि ठूलो महामारी लागेको थियो, त्यहाँ मजदुरको नरसंहार गरियो, गरिबले आन्दोलन गर्छन् र रोग फैलाएर महामारी ल्याउने पनि गरिब नै हुन् भनेर । शासकले आफ्नो शक्ति बढाउन, विपक्षीलाई निस्तेज गर्न महामारीलाई स्वार्थअनुरूप प्रयोग गरेको इतिहास छ । अहिले ट्रम्प, नरेन्द्र मोदीदेखि केपी ओलीसम्मले यस्तै गर्दै छन् । समाजको तल्लो तह थिलथिलो छ, आर्थिक संकट छ, असमानता, मानसिक बिमार र लैंगिक हिंसा बढाएको छ तर हामीलाई राम र अयोध्याको चिन्ता छ । संकटमा राष्ट्रवादको भावनालाई प्राथमिकतामा राख्नु गलत हो र ? राजनीतिमा मानवीय संवेदना क्यास गर्ने हतियार हो, राष्ट्रवाद । नेपालको सन्दर्भमा कसैको अधिकारका लागि राष्ट्रवादको कुरा हुन्न । हिजोदेखि नेपालको एउटा कोरा राष्ट्रवाद एन्टीइन्डियन छ, जहिल्यै हामीलाई हेप्छ भन्ने । त्यो अनुभव पनि हो । पञ्चायतदेखि यो आख्यान हुर्केको छ, हामीले त्यही पढ्यौं, पढायौं । नयाँ पुस्तामा त्यो थिएन, अब उनीहरूलाई पनि पढाइयो । छिमेकीले हेप्यो भन्दा सरकारको कमजोरी छोपिन्छ । कोरोनाले समाज लथालिंग भएको बेला सामाजिक रूपमा एकढिक्का भएर सद्भाव र आत्मीयता बढाउनुपर्थ्यो तर फाटो ल्याइयो । अहिलेको राष्ट्रिय प्राथमिकता यही हो त ? सामाजिक सञ्जालमा उग्रराष्ट्रवाद, असहिष्णुता र अतिवाद मौलाउँदै छ, यो घातक हुन्छ ।महाव्याधिमा सरकारको आफ्नै सीमितता छ, अधिक अपेक्षा राख्नु व्यावहारिक हुन्छ र ?कोरोनाले सरकारलाई कमजोर बनाएको होइन । डामाडोल अर्थतन्त्रको मुख्य कारण यसलाई मात्र बनाइएको छ । अब गाउँपालिका अध्यक्षले समेत कोरोना भएर यस्तो र उस्तो भयो भन्न थाल्छन्, कमजोरी लुकाउने अस्त्र बनाइन्छ । यसमा सत्यता पनि छ, त्योभन्दा धेरै बहाना छ । युवामा राज्यप्रति आक्रोश बढेको छ, यसको दूरगामी असर के होला ?सामाजिक र राजनीतिक हिसाबले आन्दोलित हुन सहज नहुने लकडाउनलाई सरकारले प्रयोग गर्यो । विडम्बना, हामीकहाँ विपक्षी पनि कमजोर छ । त्यो खालीपना इनफ इज इनफ अभियानमा प्रतिविम्बित भएको हो । राजधानीमा मजदुरले दुःख पाए, सिमानामा रोकिए, नागरिकले स्वतस्फूर्त प्रतिरोध गरे । विश्वव्यापी रूपमै युवा आन्दोलित भएका छन् । यसलाई सकारात्मक मान्न सकिन्छ । भाइरसको भय र असुरक्षा छ, समाज कसरी अगाडि बढ्ला ?अब बिस्तारै मान्छे अटेरी हुँदै जान्छन् । राज्यले त केही नगर्ने भयो । अवज्ञाले महामारीलाई बढाउँछ वा के गर्छ, यसै भन्न सकिन्न । तर, के कुरालाई स्विकार्छु भने यसपटक स्थानीय सरकारले भूमिका देखाएकै हो । कमजोरी पक्कै भए तर बाध्य भएर स्थानीय सरकारले काम गर्नुपर्यो । त्यसैले स्थानीय तहलाई जति बढी सशक्त बनायो, त्यति राम्रो । तर, अहिले जिम्मेवारी दिइएको छ, अधिकार छैन । सर्भिस डेलिभरी स्थानीय तहले नै गर्नेरहेछ, सिंहदरबारको गफ मात्र ठूलो ।"
"मिलेमतोमा 'ठेक्का, कामै नगरी भुक्तानी","हिसाबै नराखी खर्चगण्डकी गण्डकी प्रदेशमा आर्थिक वर्ष ०७५०७६ मा १ अर्ब ६४ करोड रुपैयाँ बेरुजु देखिएको छ । महालेखाको प्रतिवेदनअनुसार प्रदेशका ७ मन्त्रालय, प्रदेशसभा सचिवालयसहित १ सय ४९ निकायको लेखापरीक्षणमा यस्तो पाइएको हो ।उक्त आर्थिक वर्षमा २३ अर्ब ८९ करोड २७ लाखको रुपैयाँको लेखापरीक्षण भएकामा ६८८ प्रतिशत अर्थात् १ अर्ब ६४ करोड ४७ लाख ४५ हजार रुपैयाँ बेरुजु देखिएको हो । मुख्यमन्त्री तथा मन्त्रिपरिषद्को कार्यालय र मुख्य न्यायाधिवक्ताको कार्यालयको बेरुजु छैन । प्रदेशसभाको ५७ लाख, आर्थिक मामिला तथा योजना मन्त्रालयको १४ लाख, उद्योग, पर्यटन, वन तथा वातावरण मन्त्रालयको ५ करोड, भूमि, व्यवस्था तथा सहकारी मन्त्रालयको ७ करोड, भौतिक पूर्वाधार विकास मन्त्रालयको १ अर्ब, आन्तरिक मामिला तथा कानुन मन्त्रालयको २७ लाख र सामाजिक विकास मन्त्रालयको ३ करोड रुपैयाँ बेरुजु देखिएको छ । बेरुजु रकममध्ये असुल गर्नुपर्ने ७ करोड ४८ लाख ९१ हजार, प्रमाण कागजात पेस नभएको २८ करोड ८१ लाख ३१ हजार, नियमित गर्नुपर्ने १५ करोड ७३ लाख ३६ हजार र पेस्की बाँकी १ अर्ब १२ करोड ४३ लाख ८७ हजार रहेको छ । प्रतिवेदनअनुसार प्रदेशले प्राप्त हुनुपर्ने रकमको हिसाब राखेको छैन ।प्रदेश विभाज्य कोषमा प्राप्त भएको सवारीसाधन कर ३० करोड ५ लाख बाँडफाँट गरे पनि प्रदेशले प्राप्त गर्ने अन्य प्रकारको राजस्वको हिसाब पनि राखिएको छैन । यसैगरी प्रदेश र स्थानीय तहबीच बाँडफाँट हुने राजस्व देखिने गरी बेग्लै हिसाब तयार नगरिएको पाइएको छ । स्थानीय तहलाई दिइएको विशेष अनुदानतर्फ खर्च नभएको रकम फिर्ता गर्नुपर्नेमा फिर्ता भएको रकमको अभिलेख नराखिएको प्रतिवेदनमा छ । एक अर्बभन्दा बढी बेरुजु रहेको भौतिक पूर्वाधार विकास मन्त्रालयका सचिव ईश्वरचन्द्र मरहट्टाले सार्वजनिक खरिद नियमअनुसार सम्झौता रकमको २० प्रतिशत रकमसम्म पेस्की दिन सक्ने व्यवस्था रहेको उल्लेख गर्दै भने, सोही पेस्कीबापत दिएको रकम बेरुजु देखिएको हो । यो अघिल्लो आवको पेस्की हो । गत आवमा फर्स्योट भइसकेको छ ।सरकारका प्रवक्ता एवं भौतिक पूर्वाधार विकासमन्त्री रामशरण बस्नेतले योजनाको पेस्की रकम ८० प्रतिशत योजना सम्पन्न नभएसम्म बेरुजु देखिने बताए । तत्काल बेरुजु देखिए पनि असुलउपर गर्नुपर्ने नरहेको उनले बताए ।"
"मिलेमतोमा 'ठेक्का, कामै नगरी भुक्तानी","कलेन्द्र सेजुवाल (सुर्खेत), देवनारायण साह (मोरङ), अर्जुन शाह (धनगढी), अमृता अनमोल (बुटवल), सुवास बिडारी (मकवानपुर) र प्रतीक्षा काफ्ले (गण्डकी)"
विस्तारकारी नीतिको कार्यान्वयन पाटो,"कोभिड१९ सिर्जित समस्याका कारण ऋणको किस्ता तिर्न नसक्नेलाई समय थप र नयाँ ऋण लिनेलाई अलि सहज हुने गरी राष्ट्र बैंकद्वारा सार्वजनिक मौद्रिक नीतिले धरै पक्षलाई खुसी तुल्याएको देखिन्छ । खासगरी, लकडाउनपछि सरकारले गरेका निर्णय र बजेटमार्फत ल्याइएका सेवासुविधाबाट धेरै उत्साही हुन नसकेको निजी क्षेत्रले यसको खुलेरै प्रशंसा गरेको छ । तर, झन्डै ४ महिनाको लकडाउनपछि शैथिल्य महसुस गरिरहेको आर्थिक जगत्को मनोबल उकास्न नीतिहरू घोषणाले मात्रै पुग्दैन, यसको कार्यान्वयन पनि प्रभावकारी हुनुपर्छ । सफल कार्यान्वयन हुन सकेन भने जति नै राम्रो नीति पनि व्यर्थ बन्न पुग्छ । तसर्थ, आफ्नो पहिलो नीतिमै प्रशंसा पाएका राष्ट्र बैंकका गभर्नर महाप्रसाद अधिकारीको ध्याउन्न अब यसलाई लागू गर्नेतर्फ हुनुपर्छ । अटोमोबाइल्स उद्योगभन्दा बाहेक सबै क्षेत्रलाई रिझाउने प्रयास गरेको यस नीतिको पहिलो विशेषता किस्ता बुझाउने समय थप्नु हो । संक्रमणको त्रास र लम्बिँदो आंशिक लकडाउनबाट कम प्रभावितले अब पुससम्म बैंकको किस्ता बुझाए हुनेछ । मध्यम प्रभावितले चैत र अति प्रभावितले २०७८ असार मसान्तसम्मको सुविधा पाएका छन् । यो अवधिसमेत अपुग भएमा अझै समय थपिने संकेत नीतिले गरेको हुँदा दबाबमा परेको क्षेत्रलाई राहत महसुस भएको छ । तर, कुनकुन क्षेत्र कम, मध्यम र बढी प्रभावित भन्ने विषयमा थप स्पष्टता आवश्यक छ । राष्ट्र बैंकले अब जारी गर्ने निर्देशिकाले वास्तविक प्रभावितलाई सम्बोधन गर्ने मात्रै हैन, किस्ता तिर्न सक्नेले यो सुविधाको फाइदा नउठाउन भन्नेतर्फ पनि ध्यान दिनुपर्छ ।मौद्रिक नीतिको दोस्रो विशेषता कर्जा प्रवाहमा गरिएको व्यवस्था हो । तल्लो वर्गमा निश्चित प्रतिशत कर्जा प्रवाह गर्नुपर्ने बाध्यकारी व्यवस्था गरिनु धेरैले सहज रूपमा ऋण पाऊन् भन्ने नै हो । बैंक तथा वित्तीय संस्थाले कुल निक्षेपको ८० प्रतिशतसम्म ऋण प्रवाह गर्ने पाउने सीमालाई ८५ प्रतिशत पुर्याएको छ । वाणिज्य बैंकले ०८१ असारभित्र कुल लगानीको न्यूनतम १५ प्रतिशत लघु, साना एवं मझौला उद्यममा एक करोड रुपैयाँभन्दा कमका कर्जा ५ प्रतिशत ब्याजदरमा प्रवाह गर्नुपर्नेछ । सहुलियतपूर्ण कर्जा प्रवाहमा प्रदेशगत सन्तुलन कायम गर्नुका साथै लक्षित क्षेत्र र वर्गमा पुगोस् भन्ने उद्देश्यले शाखा तथा बैंकअनुसार कर्जा संख्या नै मौद्रिक नीतिले तोकिदिएको छ । तोकिएका क्षेत्रमा परिचालन हुने सहुलियतपूर्ण कर्जाका लागि राष्ट्र बैंकबाट सञ्चालन हुने पुनर्कर्जा कोषको रकम ५ गुणासम्म बढाउने घोषणा गरिएको छ । चालु पुँजीका आधारमा दिइने कर्जा सीमालाई १० प्रतिशतबाट २० पुर्याएको छ । आवश्यकताअनुसार कर्जाको पुनःसंरचना गर्न पाउने नीतिगत व्यवस्था पनि गरिएको छ ।कर्जा स्वीकृति गर्दा वाणिज्य बैंकले अधिकतम ०७५ प्रतिशत, विकास बैंकले १ प्रतिशत र वित्त तथा लघुवित्तीय संस्थाले १५० प्रतिशतभन्दा बढी सेवा शुल्क लिन पाउने छैनन् । यसअघि नियन्त्रणको प्रयास गरे पनि बैंकहरूले मनपरी गरिरहेपछि यसपटक सेवाशुल्कमा सीमा नै तोकिएको छ । यी सबै नीतिको उद्देश्य अधिक ऋण प्रवाह होस् भन्ने देखिन्छ । तर नीति घोषणाले मात्रै काम गर्दैन भन्ने बुझ्न विगतका वर्षहरूको उदाहरण पर्याप्त छ । पुनर्कर्जा कोषबाट एक खर्ब रुपैयाँसम्म परिचालन गर्न सक्ने पहिल्यैको व्यवस्था भए पनि गत वर्ष करिब डेढ सयवटा कर्जा परिचालन भए । त्यो पनि हुने खाने र पहुँचवालाले मात्र पाएको आरोप छ । पहिले कृषि क्षेत्रमा कुल कर्जाको १० प्रतिशत, ऊर्जा र पर्यटन क्षेत्रमा १५ प्रतिशत ऋणप्रवाह गर्नुपर्ने अनिवार्य व्यवस्था थियो । यसपटक फेरि बढाएर कुल कर्जाको १५ प्रतिशत ऋण कृषिमा, ०८१ असारसम्ममा १५ प्रतिशत ऊर्जामा लगानी गर्नैपर्ने व्यवस्था गरिएको छ । प्राथमिकता प्राप्त क्षेत्रमा कर्जा प्रवाह गर्ने अनिवार्य व्यवस्था पुरानै हो । कृषिमा ०७३ सालदेखि नै सरकारले सहुलियतपुर्ण कर्जा दिन थालेपछि करिब २३ हजारले सुविधा पाएको तथ्यांक छ । एकातिर सहुलियतको उपलब्धिसम्बन्धी लेखाजोखा सरकारसँग छैन भने अर्कोतर्फ विगतका वर्षहरूमा तोकिदिएको सीमा कार्यान्वयन हुन नसकिरहेकाले नयाँ व्यवस्था कार्यान्वयन थप चुनौतीपूर्ण देखिन्छ । ऋण परिचालनसम्बन्धी विस्तारकारी मौद्रिक नीतिको अर्को चुनौती मूल्यवृद्धिलाई आफूले भनेकै सीमाभित्र कायम राख्नु हो । नीतिमा भनिएअनुसारको व्यवस्था कार्यान्वयन हुँदा बजारमा तल्लो तहसम्म मुद्रा आपूर्ति बढ्न गई उपभोक्ताको उपभोग क्षमतामा वृद्धि हुन्छ । त्यसबाट स्वदेशी उत्पादन बढाउनुको सट्टा आयात वृद्धि तथा विभिन्न सामग्रीको माग बढी मूल्यवृद्धिमा चाप पर्ने जोखिम हुन्छ । मौद्रिक नीति आउनुअगावै बजेटले तोकिदिएको ७ प्रतिशतको मूल्य वृद्धिलाई यही सीमाभित्र राख्न सक्नुपर्छ । यसका लागि प्रतिस्पर्धा र आन्तरिक उत्पादनमुखी नीतिहरूमा जोड दिनुपर्छ ।केही वर्षयता राष्ट्र बैंकका कतिपय कामकारबाहीमा प्रश्न उठ्दै आएको छ । खासगरी नीतिगत स्थिरता, नियमन र सुपरिवेक्षण पाटोमा धेरै कमजोरी देखिएका छन् । उपभोक्ता तथा निम्नवर्गलक्षित बैंकिङ सुविधामा सधैं प्रश्न उठिरहेको छ । नीतिमा यस्ता कार्यक्रम धेरै भए पनि निजी बैंक तथा वित्तीय संस्थाहरूले पहुँच तथा पृष्ठभूमिका आधारमा ग्राहकलाई व्यवहार गरिरहेको आरोप छ । यस्तो अवस्थामा नियमन र सुपरिवेक्षणको हिसाबले विद्यमान अवस्थामै नयाँ मौद्रिक नीतिका कार्यक्रम प्रभावकारी कार्यान्वयन गर्नु सजिलो छैन । बजारमा पठाउने पैसाको सही सही सदुपयोगका लागि बैंक तथा वित्तीय संस्थालाई लयमा हिँडाउन जरुरी छ । अत्यधिक कडाइ गरे कर्जा प्रवाह हुन नसकेर फेरि अधिक तरलताको जोखिम निम्त्याउनेतर्फ पनि ध्यान जानुपर्छ । अधिक तरलता हुँदा निक्षेपको ब्याजदर तल झरी कर्जाको ब्याजदरमा प्रभाव पार्छ । ब्याजदर धेरै तल झर्दा अर्थतन्त्रमा सकारात्मक प्रभाव पर्दैन । लगानी अनुत्पादक क्षेत्रमा जान सक्छ र अनौपचारिक अर्थतन्त्रले प्रश्रय पाउन सक्छ ।हाल बैंकहरूमा लगानीयोग्य रकमको मौज्दात (अधिक तरलता) १ खर्ब ७० अर्ब रुपैयाँ थुप्रिएर बसेको छ । तरलता व्यवस्थापन गर्न र ब्याजदर वाञ्छित सीमा राख्न नसकेको आरोप नखेप्न राष्ट्र बैंकले अहिल्यैदेखि सन्तुलित नीति लिन आवश्यक छ । ब्याजदर करिडोरको नियमानुसार अन्तरबैंक ब्याजदर २ प्रतिशतभन्दा कम हुँदा बजारबाट पैसा प्रशोचन (झिक्नु) बारे सोच्नुपर्छ । फेरि पनि मूल प्रश्न घोषित नीतिको उचित कार्यान्वयनकै हो । प्रभावकारी रूपमा लागू नभएमा न यसको औचित्य हुन्छ न त लक्षित वर्गमा कार्यक्रम पुग्छन् । राष्ट्र बैंकको सफलता नै यस नीतिको कार्यान्वयनमा निर्भर रहनेछ । त्यसका लागि, राष्ट्र बैंकले अब जारी गर्ने कार्यविधि तथा परिपत्रहरूदेखि नै विशेष ध्यान दिनैपर्छ ।"
हाम्रा रामलाई अतिक्रमण गरियो !,"न्याय हराएको देश सामन्तीको विलासीमा सधैं सीमान्तकृतहरू नै बलि चढ्नुपर्ने ? मदिराको उन्मादमा कसैको ज्यान लिन्छ अनि भएभरका सुन्डमुन्ड प्रयोग गरेर कानुनलाई प्रभावित गरिन्छ । फुटपाथमा मानिसलाई किचिसकेपछि सात महिना जेलमा बसे भनेर पत्रकारलाई बताउने तर आफू मस्त अस्पतालको डिलक्स कोठामा बस्ने, पैसा खुवाएर फर्जी कागजात गराउने, डिप्रेसनजस्तो गम्भीर रोगलाई दुरुपयोग गर्दै कानुनको आँखामा छारो हाल्न लाज लागेन ? डिप्रेसनको बिरामीले आफ्नो ज्यान लिन्छ महोदय अरू निर्दोषको होइन । दमको बिरामीले अत्यधिक मदिरा पिउँदा हुने, अरूको ज्यान लिँदा हुने, अनि सजाय भोग्नु नपर्ने ? वाह म यो कस्तो राज्यको नागरिक रहेछु, आफैंलाई लाज लाग्छ । विशाल खत्रीिन्यायाधीशलाई सेवाकालमा वा अवकाशपछि पनि भ्रष्टाचारको अभियोगमा अनुसन्धान गर्ने कानुनी प्रावधान छैन, महाअभियोगबाहेक । सबैभन्दा बढी लुट, भ्रष्टाचार र बेथिति कहीँ छ भने त्यो न्यायालयमा छ । लाख र करोडको कुरा छोडौं अर्बौं घूस न्यायाधीशहरूले खान्छन् । एनसेल काण्ड, ठूला करदाता वा व्यापारिक घरानाले सधैं मुद्दा जित्ने, अख्तियारले समातेका ठूला माछाले सधैं सफाइ पाउनेजस्ता उदाहरणले यो प्रस्ट पारिसकेको छ । नेपालमा न्याय किन्न सकिन्छ, यो घामजस्तै छर्लंग छ । दीपक पौडेलगैरकानुनी, फौजदारी र अन्य नाजायज काम गर्नेहरू कानुनी कारबाहीबाट मुक्ति पाउन यो कस्तो अवस्था हो ? लापरबाहीले दुर्घटना गराउने अनि मानिसको मृत्यु भइसकेपछि शारीरिक अस्वस्थताको सहारा लिने चलन नौलो होइन हाम्रोमा यस्ता सयौं उदाहरण छन् । अपराधी जस्तोसुकै अवस्थामा किन नहोस्, उसलाई कानुनले दण्ड दिनैपर्छ तर दुर्भाग्य न्याय हराएको देशमा निमुखालाई ऐन ठूलालाई चैन छ । रेवतीरमण नेपालयौन हिंसाबाट बालिकालाई बचाऊपछिल्लो समय बालिका तथा किशोरीहरूमाथिका यौन हिंसाका घटना बढेको समाचार आइरहेका छन् । लकडाउनमा थुप्रै बालिका हिंसासम्बन्धी घटना प्रहरीसम्म आइपुग्यो । संवैधानिक व्यवस्थाअनुसार बालबालिकालाई कुनै पनि हिंसा र दुव्यर्वहार गर्न पाइँदैन । तर व्यवहारमा कानुनले बोलेभन्दा फरक गतिविधि भइरहेको छ । बालबालिकालाई यौन हिंसाका बारे विद्यालयमा पढाइँदैन । हिंसामा परे पनि घर र समाजको डरले उनीहरू बोल्दैनन् । यदि बोलिहाले भने पनि पीडकले कानुनअनुसारको सजाय पाउने व्यवस्था निकै कमजोर छ । बालिकाले यौन हिंसामा परेको बारे आफ्नो परिवारलाई भन्न सक्दैनन् । यौन हिंसा कम गर्न कुनै पनि समस्याबारे बालबालिकाले परिवारमा खुलेर भन्न सक्ने वातावरण अभिभावकले बनाउन जरुरी छ । यसका लागि बाबुआमाले बालिकालाई साथीजस्तो व्यवहार गर्नुपर्छ । उसको कुरा ध्यानपूर्वक सुन्नुपर्छ । राज्यले पनि बालिकामाथि हुने यौन हिंसा निरूपणका लागि विशेष ध्यान दिनुपर्छ । पीडकलाई कडा सजाय र पीडितलाई उचित क्षतिपूर्तिका लागि राज्य सधैं कठोर हुनुपर्छ । गोविन्द विक, बूढानीलकण्ठ१२, काठमाडौं"
सहयोगको अपिल,"थाक्रे गाउँपालिका४, घादिङ निवासी कपिल थापामगरका ३० महिने छोरा सुप्रीत थापामगर गत असार ८ देखि निजामती कर्मचारी अस्पताल, मीनभवनमा ब्लड क्यान्सरको उपचार गरिरहेका छन् । सुप्रीतको थप उपचार गर्ने आर्थिक सामर्थ्य परिवारसँग छैन । तसर्थ देशविदेशमा रहेका विभिन्न संघसंस्था र व्यक्तिहरूमा उनको उपचारका लागि सहयोग गरिदिनुहुन परिवारले अपिल गरेको छ । आफू सकेको सहयोग रकम प्रभु बैंक, कंलकी शाखाको खाता नं ः ०३४००४५२४५३०००११ मा जम्मा गर्न सकिनेछ । थोरै सहायताले पनि सुप्रीतको प्राण जोगिन सक्छ । थप जानकारीका लागि वासु थापामगर (बिरामीको ठूलो बा) लाई सोझै ९८५१०८८६७७ मा सम्पर्क गर्न सकिनेछ ।"
हाम्रा रामलाई अतिक्रमण गरियो !,"हामीले भगवान् मानेर पुज्ने गरेका राम त पाँच सय किलोमिटर हिँडेर बिहे गर्न पनि नसक्ने हुतीहारा रहेछन् । अयोध्या भन्ने ठूलै राज्य होला भन्ने थियो, त्यो पनि रहेनछ । हाम्रो हिसाबअनुसार उनी एक दिनमा ३० किलोमिटर जति मात्रै हिँड्न सक्ने रहेछन् । अब बिहेकै लागि भारतको अयोध्याबाट जनकपुर हिँड्न नसक्ने राम हिँडेर श्रीलंका पुग्न सक्ने कुरो भएन । अझ त्यो बेला त गुगल म्याप र नेभिगेसन पनि थिएन । सायद अहिलेजस्तो बस्ती पनि थिएनन् । कसैले बाटो देखाउने सम्भावना पनि कम नै हुने भो । श्रीलंका भनेको यहीको कोसी टप्पु हो भन्ने तर्क छ । रावण पनि यतै जन्मेको सिद्ध गर्ने प्रयास हुँदै रहेछ । श्रीलंकामा भेटिएका केही सय वर्ष पुराना रामायणसँग सम्बन्धित मठमन्दिर पनि नक्कली रहेछन् । अयोध्या र लंका यतै भएपछि सुग्रीव, हनुमान, वालिजस्ता स्थान र पात्र पनि यतै कतै होलान् । समुद्र नै तरे होलान् भनेको यतैको राप्ती खोलो तरेको कुरो आयो । पुल नभएको समुद्र कसरी तर्नु ? हनुमान त चिरञ्जीवी भएको र अहिले पनि जिउँदै रहेकाले माडीतिर खोजे भेटिएलान् । तिनले मारेका भनिएका राक्षस पनि खासै शक्तिशाली र ठूला नभएर यतैका दुई तीनटोले गुन्डा रहेछन् ।ठाउँको नाम भारत र नेपालमा प्रायः राम, कृष्ण, सीता, पार्वती, राधा, बुद्ध, शिवजस्ता देवीदेवताकै नामबाट राखिएकाले रामनगर त भारतमा पनि होला । जसरी कुनै बेला हिन्दु धर्म फैलिएको हालको अफगानिस्तान, कम्बोडिया र इन्डोनेसियाको धेरै ठाउँमा यस्ता नाम भेटिन्छन् । तर मोबाइल र इन्टरनेटबिनाका ती राम कसरी दक्षिण भारतको रामेश्वरम् पुगे होलान् र ? त्यहाँ नेपाल भन्ने देश बन्नुअघि बनेका मन्दिर पनि नक्कली नै हुने भए । उनले इन्जिनियरिङ या पाइलट कोर्स पढेका थिएनन् । त्यसैले पुष्पकविमान चलाउन सक्ने कुरो भएन । कोसी किनारतिर रावणलाई मारेर हिँड्दै ठोरीतिर आए होलान् । खासमा नदी र समुद्र पनि नचिन्ने वाल्मीकिले कथामा अलिकति थपघट पनि गरे होलान् । धन्न भारतीयहरूले पश्चिमी शक्ति र मुस्लिमहरूको लामो आक्रमणका बाबजुद पनि हजारौं वर्षअघि हाम्रो रामको चर्तिकला लेखिएको रामायणलाई कतै बचाएर राखेछन् । हजारौं वर्षदेखि नवरात्रिमा रामलीला आयोजना गरेर रावण वध गर्ने चलन र त्यसका लागि हरेक सहरमा ठूलाठूला रामलीला मैदान बनेको देख्दा हाम्रो रामलाई ईश्वर मान्ने र अतिक्रमण गर्ने काम इसापूर्वदेखि नै भएको रहेछ । नत्र हामीकहाँ एउटा पनि राम मन्दिर नभेटिने र त्यहाँ हजारौं मन्दिर भेटिने कसरी हुन्थ्यो ? अझ हामीभन्दा पहिले हिन्दीमा रामायण उल्था गरेर षड्यन्त्र नै रचेका रहेछन् । बुद्ध पनि सायद कसैले भड्काएर दक्षिणतिर लागेछन् । त्यो पनि सुनियोजित नै हुन सक्छ । अब रामको संरक्षण जरुरी छ । त्यसका लागि सबैभन्दा पहिले त राम भगवान् हुन् भन्ने भ्रम चिर्नुपर्यो । त्यसपछि बल्ल उनी हिँडेर टाढा आउन सक्नेनसक्ने निर्क्योल हुन्छ । जनकपुरको स्वयंवरमा रावण पनि थियो, त्यो पक्कै यतै कतैको थियो । यति गरिसकेपछि एउटा नदीलाई समुद्र भनेर, त्यो पनि बाँदरको सहायता लिएर तर्ने र एक दुई टोलेगुन्डाको सफाया गर्ने मामुली राम जहाँ जन्मेको भए पनि के मतलब, नभन्नुहोला । नारायण गाउँले, बेलायत"
राजनीति 'पोस्ट बीपीपीएल भएकै छैन,"योसाता आधुनिक नेपाली राजनीतिका दुई शिखर प्रतिनिधि पात्र विश्वेश्वरप्रसाद (बीपी) कोइराला (१९७१२०३९) र पुष्पलाल (पीएल) श्रेष्ठ (१९८१२०३५) को सम्झनामा सञ्चारमाध्यमहरू तरंगित हुनेछन् । राजनीतिको औपचारिक संरचना लोकतन्त्रको संसदीय सिद्धान्त र मान्यतामा बनेको छ, जसको वैचारिक श्रेय बीपीलाई जान्छ । राज्यसत्तामा कम्युनिस्ट पार्टी (नेकपा) छ, जसको प्रारम्भ पुष्पलालले गरेका थिए । सात दशकभन्दा लामो समयदेखि नेपालको प्रमुख राजनीतिक शक्तिका रूपमा हावी रहँदै आएका कांग्रेस र कम्युनिस्ट ब्रान्डको स्रोत यिनै दुई ऐतिहासिक व्यक्तित्व हुन् । यी नेताको नाम नलिए कांग्रेस र कम्युनिस्ट दुवैमा वैचारिक अस्तित्व र वैधताको संकट उत्पन्न हुन्छ, नेताको छाक टर्दैन । वर्तमान सत्ता संरचनामा यी दुई नेताको सादृश्यता प्रत्यक्ष देखिन्छ, तर राजनीतिको अभिमुख भने नितान्त उल्टो गतिमा छ । यी दुवै राजनीतिक महारथीको जीवन सिद्धान्तनिष्ठा, संघर्ष, त्याग र सादगीले सुसंस्कृत थियो । तर, यिनका अनुयायी दाबी गर्ने आजका कांग्रेस र कम्युनिस्टको राजनीति राज्यको ढुकुटी हजम गर्नेतर्फ अभिमुख छ ।समयसन्दर्भ मिलेकाले यहाँ यी दुई नेताको चर्चा गरे पनि मेरो आशय उनीहरूको तुलना गर्नु होइन । तर, संक्षिप्त चर्चा अपेक्षित हुन्छ । नेपालको राजनीतिमा दुवैको मौलिक योगदान छ र विशिष्ट स्थान । मलाई पुष्पलालबारे राजनीतिको एउटा सामान्य पाठकको भन्दा बढी थाहा छैन । तर, नेपालको राजनीतिबारे थोरै जानकारी राख्नेका लागि पनि पीएल अपरिचित नाम होइन । कलिलै उमेरदेखि राणाशाहीविरुद्ध संघर्षमा उत्रिएका र उमेरले एक दशक कान्छा भए पनि बीपीसरहकै पुस्ताका पात्र हुन् उनी । जसरी बीपीले नेपालमा नेपाली कांग्रेसको स्थापना गरेर लोकतान्त्रिक राजनीतिको प्रारम्भ गरे, त्यसरी नै कम्युनिस्ट पार्टीको स्थापना गरेर पीएलले नेपालमा कम्युनिस्ट राजनीति शिलान्यास गरेका हुन् । कम्युनिस्ट साहित्य, सिद्धान्त लेखनदेखि संगठन र संघर्षले भरिएको छ उनको जीवन । पछि जति चिरामा विभक्त भए पनि त्यही जगमा खडा भएका हुन् नेपालका कम्युनिस्ट घटकहरू र विभिन्न धारका कम्युनिस्ट आन्दोलन । कम्युनिस्ट पार्टीको राजनीति र इतिहासमा एउटा खुला पुस्तक भएर रहेको छ उनको जीवन पनि । त्यही खुलापनले पीएलविरुद्धका लाञ्छनाहरू निस्तेज भए र उनी नेपाली राजनीतिमा एउटा कञ्चन व्यक्तित्वका रूपमा स्थापित भएका छन् ।बीपी र पीएल दुवैको राजनीतिक प्रारम्भ समान उद्देश्यनिर्देशित थियो राणाशासनको समाप्ति र लोकतान्त्रिक समाजको निर्माण । यद्यपि राणाशासन समाप्तिपछि राजनीति र लोकतन्त्रको बाटोका बारेमा दुवैमा मौलिक भिन्नता थिए । बीपी उदारवादी लोकतन्त्रको राजनीतिक संरचनामा समाजवादी आर्थिकसामाजिक नीतिका पक्षमा थिए भने पीएल साम्यवादी राजनीतिक एवं आर्थिक संरचनाका पक्षमा । सिद्धान्ततः दुवै मार्क्सवादी विचारबाट प्रभावित तर राजनीतिक र पार्टीगत बाटो भिन्न थियो । झट्ट हेर्दा कहिल्यै नमिल्ने समानान्तर र शत्रुगत (एडभर्सरी) जस्तो पनि लाग्छ । त्यस बेला कांग्रेसकम्युनिस्ट द्वन्द्व तीव्र सैद्धान्तिक प्रतिद्वन्द्विता र तत्कालीन विश्वराजनीतिको स्वाभाविक प्रभाव थियो । तर निर्दलीय पञ्चायतको प्रभाव र दरबारनिर्देशित कांग्रेसविरोधबाट मुक्त थियो उनको राजनीति । त्यसैले राजाको निरंकुशताविरुद्धको आन्दोलनमा बीपी र पीएलबीच कुनै सैद्धान्तिक वा पार्टीगत मतभिन्नता थिएन । तर विश्वराजनीतिमा मार्क्सवाद जडसूत्रवादी भयो, सत्ताको अस्त्र बन्यो कम्युनिस्ट पार्टीका नाममा । इतिहासको गतिलाई कम्युनिस्ट पार्टीभित्रको शासकहरूको एउटा गुटले कब्जा गर्यो । मार्क्सको नाममा जुन राजनीति र वाद को प्रयोग भएको छ, त्यो धेरै विवादित र विभाजित छ, विश्वभर नै । एउटा अनौठो विरोधाभास छ बीपीमा पनि, मार्क्सवादबाट प्रभावित तर मार्क्सवादी अर्थात् कम्युनिस्ट राजनीतिसँग घोर असहमत । समाजवादको कुरा गर्दा पछिसम्म बीपीले आफूलाई मार्क्सवादी नै भनेका छन् । त्यसकारण पुष्पलालले कोरेको आर्थिकसामाजिक नीति र कार्यक्रममा सहमतिको हस्ताक्षर गर्न उनलाई कुनै आपत्ति थिएन । दुवै बनारसमा छँदा सार्वजनिक रूपमै सुनिएको कुरा हो यो । तसर्थ लोकतन्त्र, समाजवाद र आधुनिक राजनीतिको कुरा गर्दा बीपी र पीएलको सन्दर्भ न कहिल्यै पुरानो हुन्छ, न कहिल्यै उत्तरकालीन, अर्थात् राजनीति पोस्टबीपी वा पोस्टपीएल भएको छैन ।बीपी कोइरालाका चेतना बहुआयामिक छन् । यसको कारण राजनीति मात्र होइन, उनमा निहित विलक्षण प्रबुद्धता (इनलाइटेन्मेन्ट) हो । नेपालको सार्वजनिक जीवनमा यति प्रबुद्ध (इनलाइटेन्ड) व्यक्तित्व अहिलेसम्म अर्को देखिएको छैन । त्यो चेत राजनीतिको घेरामा सीमित छैन, समग्र समाज र जीवनसाहित्य, कला, संस्कृति, सभ्यता, इतिहास, दर्शन सबैतिर फैलिएको देख्न पाइन्छ, उनका अभिव्यक्ति, लेखन र साहित्यहरूमा । राजनीति झिकिदिने हो भने पनि समसामयिक नेपाली साहित्यमा उनको व्यक्तित्व मौलिक र अग्लो छ । साहित्य र राजनीति दुवै झिकिदिँदा पनि उनको चेतना तत्त्व र प्रबुद्धतामा कुनै कमी आउँदैन । प्रबौद्धिकताले उनको क्रियाशीलतालाई ओज दिन्थ्यो र मानिसलाई बौद्धिकभावनात्मक स्पर्श, जसको अभावमा अधिकांश नेताका विचार र कामहरू यान्त्रिक हुने गर्छन् । जेलमा होस् वा बाहिर, स्वतन्त्र रूपमा स्वदेशमा बस्ता होस् वा विदेशमा निर्वासित भएर रहेको अवस्था, जहाँ रह्यो त्यहीँ राजनीतिक मञ्च बन्थ्योÙ त्यसले राजनीतिक स्पन्दन दिन्थ्योÙ साहित्य सिर्जना गर्थ्योÙ विचार र चिन्तन प्रवाह गर्थ्यो । बीपीले जेलमा बन्दी अवस्थामै दिएका हुन् अदालतमा बयान, जुन स्वतन्त्रताको एउटा क्रान्तिकारी दस्तावेज भएर बाहिर निस्क्यो । अदालतमा दिइने सनातनी बयानजस्तो हो र होइन को प्रतिरक्षाभावबाट मुक्त थियो त्यो । त्यसलाई विश्वमै नागरिक स्वतन्त्रता र लोकतन्त्रका पक्षमा एउटा श्रेष्ठतम क्रान्तिकारी अपिल मान्न सकिन्छ । त्यो कानुनी प्रतिरक्षाभन्दा पनि आफूले आह्वान गरेको सशस्त्र क्रान्तिको औचित्य पुष्टि र आफ्नो राजनीतिक मिसनको खुला दस्तावेज साबित भएको छ । त्यो कुनै सुरक्षित ठाउँ वा बन्दकोठामा बसेर लेखिएको राजनीतिक भाषण थिएनÙ फाँसीको सजाय माग गरेर निरंकुश राजतन्त्रले अभियोग लगाएर उसैले खडा गरेको अदालतको कठघरामा उभिएर क्रान्तिको पक्षमा गरिएको घोषणा थियो । जेलमा लेखेका डायरीहरू जुन उनको निधनपछि प्रकाशित भए, आफैंमा चहलपहल ल्याउने लेखन साबित भएका छन् । त्यसपछि जीवनभरि बीपीको विरोध गर्नेहरू, चाहे ती कम्युनिस्ट विचारका होऊन् वा राजावादी, सबैको उनीप्रतिको दृष्टिकोण बदलिएको छ ।बीपी बितेको ३८ वर्ष र पीएल बितेको ४२ वर्ष भइसक्यो । दुवैलाई कहिल्यै नदेखेका नयाँ पुस्ताका धेरै मानिस राजनीतिमा आइसकेका छन् । तर राजनीतिका मूलपाठ, आधारभूत संरचना, प्रक्रिया र मान्यता उही छन् । अर्थात्, जेका लागि उनीहरूले आजीवन संघर्ष गरे, जेका लागि आज मानिसहरू उनीहरूको सम्झना गर्छन्, राजनीति त्यसैका वरिपरि छ । बीपीका सन्दर्भमा भन्नुपर्दा, अझ धेरै ठूला परिवर्तन भए । राजसंस्था फ्याँकियो, गणतन्त्र आयो, जननिर्वाचित संविधानसभाले संविधान बनायो, मुलुक संघीयतामा गयो । उनीसँग पार्टीगत रूपमा असहमत हुनेहरू, कम्युनिस्ट र राजावादीहरू पनि आए बहुदलीय सत्तामा । अहिले कम्युनिस्ट पार्टी २०१६१७ सालको कांग्रेस जसरी नै ठूलो बहुमतसहित सत्तामा छ । राजा रहनु या नरहनु, संघीयता हुनु या नहुनु संरचनाका कुरा हुन्Ù समावेशिता, समानुपातिक कोटा संवैधानिक वा कानुनी प्रावधान र नीतिगत कुरा हुन् । समयक्रममा तिनको स्वरूप परिवर्तन हुन्छ, सारतत्त्व यथावत् रहन्छन् । कैयौं कांग्रेसजनको गुनासो सुनिन्छ, कांग्रेस पार्टीले बीपीको नीति छाड्यो भनेर । गणतन्त्रमा जानु, संघीयता अपनाउनु, पहिचान र समावेशिताको कुरा गर्नु, कम्युनिस्टसँग आन्दोलनमा सहकार्य गर्नुमा म बीपीको सिद्धान्त, नीति र मान्यताको प्रतिकूलता देख्दिनँ । सनातनी कांग्रेसीका लागि त लोकतन्त्र शब्द पनि बीपीइतर मानिन्छ । बीपीको चेतना र चिन्तन समयको कुनै आवधिकतामा बाँधिएको थिएनÙ त्यो प्रगतिशील थियो । त्यसैले अहिले पनि त्यसको औचित्य र सान्दर्भिकता उत्तिकै छ ।राजनीतिको विडम्बना बेग्लै छ । गत साता दुई कुराले नेपालको राजनीति र शासकीय व्यवहार चर्चित भए । एउटा, महालेखापरीक्षकको वार्षिक प्रतिवेदन, र अर्को, ग्लोबलवाच अनालिसिस भन्ने संस्थाको वेबसाइटमा आएको प्रधानमन्त्री केपी ओलीको भ्रष्टाचार एवम् अवैध सम्पत्ति कनेक्सन । वेबसाइटका कुरा कति सत्य हुन्, प्रश्न गर्न सकिन्छÙ त्यो सजिलै पुष्टि गर्न सकिन्न होला । तर, हाम्रो राजनीति र शासकीय व्यवहार जसरी अवैध सम्पत्ति जोड्न अभिमुख छ, त्यसले त्यो वेबसाइटको टिप्पणीलाई जति खण्डन गरे पनि मानिसको मनबाट सत्ताधारीहरू चोखिँदैनन् । राज्यसत्तामा भ्रष्ट र कमजोर मानिसमाथि, नेपाली राजनीतिमा विकासनिर्माणका ठेक्का कारोबारीहरूको कस्तो रजगज छ भनी बुझ्न बेलाबेलाका नेताहरूको आवास, बैठक, भोजभतेर र मार्सीभात का चर्चा छँदै छन् । अब त त्यो नेपालमा अवस्थित कूटनीतिक कारोबारको मुख्य अंश बनेर अन्तर्राष्ट्रिय तहमा समेत चर्चित हुन पुगेको छ ।महालेखाको प्रतिवेदन त औपचारिक दस्तावेज नै भयो । यो प्रतिवेदन मुलुकको आर्थिक कारोबारको नियमितताअनियमितता छुट्याउने एउटा औपचारिक आधार हो । वित्तीय कारोबारमा बेरुजुका प्राविधिक पनि कारण होलान् । तर यहाँ चिन्ताको कुरा राज्यको ढुकुटीबाट सोझै आफ्नो निजी सुख, सुविधा र भरणपोषणको जुन होड राजनीतिमा छ, त्यसले राज्य, शासनसत्ता र राजनीति सबैको अनुहार विरूप हुने गरी चिथोरेको मात्र छैन, औचित्यमै प्रश्न खडा गरेको छ । राजनीति र राजनीतिकर्मी दुवै समाजको सर्वाधिक भ्रष्ट पहिचान बन्न पुगेका छन् । यो यसरी जनमानसमा गढेर बसेको छ, कहिल्यै पद र सुविधामा नपुगेका वा नबिटुलिएका एकाध अपवाद हुनुनहुनुको कुनै अर्थ बाँकी छैन । राजनीतिका सबै पात्र सपरिवार सत्ताका अनुजीवी भएका छन् । अहिले राजनीति र राजनीतिकर्मीका बारेमा समाजमा व्याप्त जनधारणा यही हो । यस्तो राजनीतिका अनुचरहरूले बीपी र पीएलको सम्झना एवं श्रद्धा गर्ने कति नैतिक हैसियत बाँकी राखेका छन् र ?महालेखाको प्रतिवेदन नै चाहिँदैन नेपालमा सुविधाखोर राजनीति अत्यधिक छ भनेर जान्नलाई । त्यसबाहेक अरू दुई कुराका कारण थप आश्चर्य लाग्यो बजेट पढेबापत गाउँपालिकाका अध्यक्ष र उपाध्यक्षले लाखौं रुपैयाँ खल्तीमा हालेछन् । यसले प्रस्ट देखाउँछ हाम्रो राजनीतिको भ्रष्ट अभिमुखीकरण । अर्को, गृहमन्त्री र गृहसचिवको सुराकी खर्च । के परिवर्तन गरेछौं हामीले पटकपटक आन्दोलन गरेर ? आखिर संस्कार त पञ्चायतकै निरन्तरता दिइरहेका छौं । पञ्चायत निरंकुशतन्त्र थियोÙ वैधताको संकट थियोÙ सुराकी खर्च कांग्रेसकम्युनिस्टको चियोचर्चो गर्नका लागि थियो, पञ्चायतको समर्थन आकर्षण गर्ने पकेट खर्च पनि । अहिले किन चाहियो त्यो ? मैले राज्यलाई सुराकी खर्च चाहिँदैन भन्न खोजेको होइन । त्यसलाई मन्त्री र सचिव वा यस्तै अन्य कुनै पदाधिकारीको निजी तजबिज होइन, संस्थागत गर्न सरकार किन चाहँदैन भन्ने प्रश्न हो । तर के गर्ने ? जति विद्रूप, जति फोहोरी, भ्रष्ट र अवाञ्छित भने पनि हामी राजनीतिको चक्रदुश्चक्रबाट मुक्त छैनौं । यसबाट भाग्न सकिन्नÙ भागेर छुट पनि पाइन्न । राजनीति गर्नेले बिगारे भनेर राजनीतिबाहिरका नागरिक पन्छिने कुरा हुँदैन । राजनीतिलाई स्वच्छ र सर्वहितकारीे ट्र्याकमा राख्न प्रयत्न जारी रहनुपर्छ । त्यसमाथि राजनीतिलाई सधैं आदर्श, मान्यता र सच्चरित्रले अभिप्रेरित गर्ने व्यक्तिहरू नभएको मुलुक पनि होइन । बीपी र पुष्पलाल मात्र होइनन्, अरू पनि छन्Ù नयाँ पुस्तामा स्वच्छ राजनीतिको चाहना राख्नेहरू छन् । तर कांग्रेस र कम्युनिस्ट राजनीतिको अहिलेका धारबाट तिनीहरू पार्टीमै किनारीकृत छन्, कित्ताकाटमा परेका छन् । साँढेझैं गजधम्म बसेका कांग्रेस र कम्युनिस्टका कारण बाहिरको राजनीतिमा पनि विकल्पहरूले आकारै लिन नसक्ने भएको छ । सतहमा देखिएका विकल्पहरू विश्वसनीय बन्न सकेका छैनन्Ù त्यहाँ चिन्तनको स्रोत नै देखिन्न । नेतृत्व लघु परियोजनाकारको तहमा सीमित छन् । यो साता बीपी र पुष्पलालको सम्झना गर्नु हामी कांग्रेस र कम्युनिस्ट वृत्तबाट मुक्त भएर उनीहरूका विचार, व्यवहार र जीवनबाट केही सिक्न सक्छौं कि भन्ने एउटा कामना हो । बीपीका बारेमा त अध्ययन गरेर कहिल्यै नसकिने आयाम छन्, नयाँ पुस्ताका लागि पनि । अहिले सत्तारूढ कम्युनिस्टहरूका लागि पीएलको एउटा वाक्य राजनीति जालझेल होइन, सिद्धान्त, संगठन र संघर्षले निर्देशित यात्रा हो भन्ने नै पर्याप्त लाग्छ, यदि चेतना भए ।"
लकडाउनमा कौसी खेती,"गड्यौलामार्फत फोहोरको सदुपयोगकौसी खेतीलाई पनि मलको आवश्यकता पर्छ । यस्तो बेला फोहोरबाटै मल बनाउन सकिन्छ, गड्यौलाका माध्यमले । काठमाडौंको ताहाचलकी आनन्दशोभा ताम्राकार गड्यौलाबाटै मल बनाउँछिन् । चार दशक प्राध्यापन सेवामा बिताएर अहिले सेवानिवृत्त जीवन बिताइरहेकी उनको अधिकांश समय घरमै पालेका १ लाखभन्दा बढी गड्यौलाको हेरचाहमा बित्ने गर्छ । अरू बेला तालिम, सेमिनार लगायतमा व्यस्त हुने उनी चाहेर पनि गड्यौलालाई पर्याप्त समय दिन पाउँदिनथिन् । लकडाउनले भने यसका लागि उनलाई पूरा समय दिएको छ । लगभग २२ वर्षअघि गड्यौला मल बनाउने तथा विभिन्न तालिम कार्यक्रममार्फत यसको प्रचारप्रसार गर्न सुरु गरेकी आनन्दशोभाले पछिल्ला दुई महिनाको अवधिमा करिब तीन सय जनालाई फोन तथा अनलाइनमार्फत गड्यौलापालन सम्बन्धी जानकारी दिइसकेकी छन् । अहिलेको समयको सदुपयोग गर्नलाई गड्यौला मलको उत्पादन निकै राम्रो हुन्छ, उनी भन्छिन् । यसले एकातिर तरकारीमा राख्न मल हुने, अर्कातिर घरमा उत्पादन भएको फोहोर व्यवस्थापन हुने उनको भनाइ छ । गड्यौलाको मल निकै गुणकारी छ । यसको प्रयोगबाट माटोको गुणस्तरमा सुधार आउँछ, उब्जनी शक्ति बढ्छ, उनी भन्छिन्, रासायनिक मलको तुलनामा गड्यौला मलको पानी सोस्ने क्षमता बढी हुन्छ, जसले गर्दा वरिपरिको माटो पनि राम्रो हुँदै जान्छ । गड्यौला मल बनाउँदा भान्साबाट निस्केका सागसब्जी लगायतका कुहिने वस्तु, काठको धूलो, सुतीको कपडा, कागज, कार्टुन जस्ता थुप्रै सामग्री प्रयोग गर्न सकिन्छ । तर, अमिलोपिरो भने गड्यौलाले रुचाउँदैन । त्यसैले सुन्तला, कागतीको बोक्रा, भोगटे अनि खुर्सानी लगायत त्यसमा मिसाउनु हुन्न । आनन्दशोभाका अनुसार, सबै गड्यौलाले मल बनाउँदैनन् । रातो रङको गड्यौलाले मात्र मल उत्पादन गर्छ, जसका संसारमा ६ र नेपालमा ३ प्रजाति मात्रै पाइन्छन् । गड्यौलाको मलमा ६८ प्रतिशत प्रोटिन हुन्छ । उनी भन्छिन्, गड्यौला मल उत्पादन गर्ने हो भने हाम्रो घरबाट निस्किने फोहोरमा ६० प्रतिशत कमी आउँछ ।"
भारतमा नेपाली कामदारको बिचल्ली,"पर्वत स्थायी घर भएका सीपी सुवेदी विगत १८ वर्षदेखि मुम्बईको एउटा कपडा रंगाउने कारखानामा काम गर्दै आएका छन् । गत मार्च २४ देखि कारखाना बन्द भयो । उनले कम्पनी व्यवस्थापनसँग अनुनयविनय गरेपछि गर्जो टार्नका लागि भन्दै मासिक न्यूनतम पारिश्रमिक पाउँदै आएका छन् । त्यसबाट उनको जेनतेन घर खर्च धानिएको छ । अर्घाखाँचीका रमेश खड्का चण्डीगढको बस कारखानामा काम गर्न थालेको २२ वर्ष नाघ्यो । कोरोना भाइरसको महामारीका कारण लकडाउन सुरु भएको डेढ महिना उनले तलब पाएनन् । त्यसपछिको एक महिना उनले २५ प्रतिशत मात्र पाएको बताए । लकडाउन सुरु हुनुसम्म बझाङका दीपक खड्कालाई गार्मेन्ट कम्पनीको कामले भ्याइनभ्याइ थियो । उनले उक्त कम्पनीमा काम गर्न थालेको १२ वर्षभन्दा बढी भयो । तर, लकडाउन सुरु भएपछि उनी बेरोजगारजस्तै छन् । जबकि वैशाखदेखि तिहार एवं छठसम्म कामको मौसम हो । अप्रिल महिनामा त उनले तलब नै पाएनन् । कम्पनीले काम नभएको भन्दै मजदुरहरूलाई आलोपालोमा लगायो । उनको पालो महिनामा ६७ दिन मात्र आउने गरेको छ । त्यति दिनको मात्र ज्याला पाउने गरेका छन् । सीपी, रमेश र दीपक तीनै जना उनीहरूको पक्षमा बोलिदिने कोही भइदिएको भए कम्पनीले महिनाभरिकै तलब दिन बाध्य हुने बताउँछन् । महामारीका कारण रेस्टुराँ र होटलमा काम गर्नेदेखि कलकारखानामा काम गर्नेहरू कैयौंले रोजगारी गुमाएका छन् भने केहीले खड्का, सुवेदीहरूले जस्तै न्यून तलबमा काम गर्नुपर्ने बाध्यता छ । तर, उनीहरूले पाउनुपर्ने सेवासुविधाका लागि बोलिदिने भने कोही छैन । जब कि भारत सरकारले लकडाउन र कोरोना महामारीको बहाना बनाएर कसैलाई पनि जागिरबाट ननिकाल्नु र तलबबाट वञ्चित नगर्न आग्रह गरेको छ । तर, त्यसको बेवास्ता गर्दै व्यवसायी तथा उद्यमीहरूले धमाधम कामदारहरूलाई निकाल्दै आएका छन् । कैयौंलाई न्यून तलबमा राखेका छन् । यतिका वर्ष काम गर्दासमेत कुनै कुराको ग्यारेन्टी छैन, आजभोलि नै जागिर गुम्छ, सुवेदीको भनाइ छ । सुवेदीको भनाइमा भारतमा रहेका नेपालीहरूको पक्षमा बोलिदिने कोही नभएका कारण आफूहरूमाथि शोषण हुने गरेको सुनाए । भारतमा काम गर्ने नेपालीहरूको हकअधिकारको पक्षमा धेरथोर यहीँका सामाजिक संस्था र प्रवासी संगठनहरूले आवाज उठाउने गरेका छन् । तर, त्यो पर्याप्त हुने गरेको छैन । तर, भारतका लागि नेपाली राजदूत नीलाम्बर आचार्यले भने लकडाउनका कारण नेपालीहरूको रोजगारी गुम्ने हो कि भन्नेमा आफूहरू पनि गम्भीर भएको र त्यस्तो हुन नदिन दूतावासले भारतका राज्य सरकारहरूसँग सम्पर्क गर्दै आएको बताए । उनले कतिपयलाई आफूले व्यक्तिगत सम्पर्क गरेर जागिर थमौती गरिदिएको समेत दाबी गरे ।तर, प्रवासी संगठनका अधिकारीहरू नै राज्यले गम्भीर नबन्दासम्म नेपाली कामदारहरूको श्रम सुरक्षामा सुधार नआउने जिकिर गर्छन् । भारतमा रहेका नेपालीहरूले रोजगारी गुमेमा वा कुनै दुर्घटना भएको अवस्थामा बोलिदिने कोही छैन, प्रवासी संगठन र अन्य सामाजिक संस्थाहरूको प्रयासले मात्र त्यो सम्भव छैन राज्यको साथ हुनुपर्नेमा विडम्बना त्यो पाएका छैनन्, मूलप्रवाह अखिल भारत नेपाली एकता समाजका कार्यवाहक महासचिव ठाकुर खनालले भने । त्यसैगरी भारतमा रहेका नेपाली कामदारहरूले रोजगारी गुमेको अवस्थामा पनि कानुनी लडाइँ लडिदिने हैसियत नहुँदा पाउनुपर्ने अधिकार पनि नपाएको खनालको भनाइ छ । उनले यही कारणले गर्दा कोरोना महामारीका कारण भारतमा रोजगारी कटौती गर्ने बढिरहँदा नेपालीहरूले नै सबैभन्दा पहिले रोजगारी गुमाउनुपर्ने अवस्था सिर्जना भएको सुनाए । न त कामको ग्यारेन्टी छ न केही दुर्घटना भइहाल्यो भने पनि बोलिदिने राज्य छ ? ठाकुरको भनाइ छ ।सरकारसँग त भारतमा रहेका नेपाली कामदारहरूको यकिन तथ्यांकसमेत छैन । प्रवासी नेपाली संगठनहरूको भनाइमा भारतमा करिब २० लाखको हाराहारीमा नेपाली कामदार छन् । भारतमा रहेमा नेपालीहरूमध्ये अधिकांश रेस्टुराँ, होटल, सेक्युरिटी, कलकारखाना र घरेलु कामदारहरूका रूपमा कार्यरत छन् । यिनै नेपाली कामदारहरूले गत वर्ष सवा खर्बभन्दा बढीको रेमिटेन्स पठाएका थिए । जुन कतारपछि सबैभन्दा बढी हो । तर, मुलुकको अर्थतन्त्रमा यति ठूलो योगदान हुँदाहुँदै पनि सरकारसँग भने भारतमा रहेका नेपाली कामदारहरूको यकिन तथ्यांकसमेत छैन । जबकि प्रवासी संगठनहरूले भारतमा रहेका नेपालीहरूको अभिलेख राख्नुपर्ने माग धेरै पुरानो हो । उनीहरूले भारत भ्रमणमा आउने नेपालका प्रधानमन्त्रीहरूसमक्ष राख्ने मागको सूचीमा नेपाली कामदारहरूको सुरक्षा र अभिलेख राख्ने विषय पनि सधैंजसो पर्दै आएको छ । तर, यस विषयमा सरकारले अहिलेसम्म पनि कुनै ठोस पहल गरेको छैन । हामीले धेरै पहिलेदेखि गाउँपालिकादेखि नै रोजगारीका लागि भारत आउने नेपालीहरूको अभिलेख राख्नुपर्ने र उनीहरूलाई जीवन बिमा अनिवार्य गर्नुपर्ने माग राख्दै आएका थियौं तर सरकारले अहिलेसम्म बेवास्ता गर्दै आएको छ, सत्तारूढ नेपाल कम्युनिस्ट पार्टीनिकट अखिल भारत नेपाली एकता मञ्चका केन्द्रीय सचिव आरबी खड्काले भने । जबकि वैदेशिक रोजगारीका लागि तेस्रो मुलुक जाने नेपालीहरूलाई सरकारले विभिन्न सुविधाको ग्यारेन्टी गरेको छ । उनीहरूले विदेश जानुअघि वैदेशिक रोजगार कल्याणकारी कोषमा निश्चित रकम बुझाउनुपर्ने र बिमा गर्नुपर्ने व्यवस्था गरिएको छ । कोषमा योगदान गर्ने कामदारको वैदेशिक रोजगारीमै रहेका बेला कुनै दुर्घटना भएर ज्यान गुमे वा अंगभंग भएमा सोही कोषबाट सरकारले आर्थिक सहयोग दिने गर्छ साथै उनीहरूले १५ लाखसम्म बिमा रकमसमेत पाउने गरेका छन् । जब कि हालसम्म भारत आउने नेपालीहरूले त्यस्तो कुनै व्यवस्था गरिएको छैन । यसबीच नेपालको सर्वोच्च अदालतले अघिल्लो साता गरेको आदेशले भने भारतमा रहेका नेपाली कामदार र प्रवासी संगठनहरूमा खुसीको सञ्चार गरेको छ । अधिवक्ता निर्मलकुमार उप्रेतीले दायर गरेको रिटमा अदालतले भारतमा रहेका नेपाली कामदारहरूलाई अन्य मुलुकमा रोजगारीमा जाने नेपालीहरूसरह सेवा र सुरक्षाको व्यवस्था किन नगरिएको भन्दै सरकारका नाममा आदेश जारी गरेको थियो । अदालतले सरकारलाई पन्ध्र दिनभित्र जवाफ दिन भनेको छ । मूलप्रवाह अखिल भारत नेपाली एकता समाजका खनालले भारतमा रहेका नेपाली कामदारहरूलाई प्रवासी नेपालीसरह राज्यले सुविधा दिनुपर्ने माग आफूहरूले लामो समयदेखि उठाउँदै आएको सन्दर्भमा अदालतको आदेशलाई सकारात्मक रूपमा लिएको बताए । राज्यले आफ्नै नागरिकलाई यस्तो बेवास्ता गरिरहेका बेला अदालतले दिएको पछिल्लो आदेश निश्चित रूपमा सकारात्मक छ, उनको भनाइ छ । उनले सरकारले भारतमा रहेका नेपालीहरूलाई तत्काल प्रवासीको मान्यता दिनुपर्ने मागसमेत गरे ।त्यसैगरी, अखिल भारत नेपाली एकता मञ्चका खड्काले पनि अदालतको आदेशलाई सकारात्मक लिएको र सरकारबाट भारतमा रहेका नेपाली कामदारहरूप्रति हुँदै आएको विभेदको अन्त्य हुनुपर्ने जिकिर गरे । खुन र पसिना बगाएर पठाएको रेमिटेन्सले चल्ने अनि सुविधाचाहिँ दिन नखोज्ने ? खड्काले भने । दिल्लीस्थित दूतावासमा श्रम डेस्कको व्यवस्था गरेर भारतभर रहेका नेपाली कामदारहरूले भोग्नुपरेका समस्याको जानकारी लिनुपर्ने खड्काको भनाइ छ ।राजदूत आचार्य भने भारतमा रहेका नेपाली कामदारहरूको अभिलेख राख्ने योजना आफ्नो पनि रहेको र त्यसका विस्तृत गृहकार्य आवश्यक रहेको बताउँछन् । प्रविधिमैत्री अभिलेख राख्ने सोच छ, तर यो विषयका लागि गहन गृहकार्यको आवश्यकता पर्छ, राजदूत आचार्यको भनाइ छ ।"
ट्रम्पद्वारा मास्क लगाउने आदेश दिन अस्वीकार,"वासिङ्टन (एजेन्सी) अमेरिकी राष्ट्रपति डोनाल्ड ट्रम्पले आफ्ना नागरिकलाई मास्क लगाउन आदेश नदिने बताएका छन् । अमेरिकाका वरिष्ठ संक्रामक रोग विशेषज्ञ डाक्टर एन्थोनी फाउचीले सकेसम्म सर्वसाधारणलाई मास्क लगाउने अनिवार्य व्यवस्था गर्न आग्रह गरेसँगै राष्ट्रपति ट्रम्पको यस्तो प्रतिक्रिया आएको हो ।फाउचीले कोरोना भाइरस (कोभिड१९) को संक्रमण न्यूनीकरणका लागि मास्क लगाउनु अत्यावश्यक भएको बताएका थिए । मास्क लगाउनु अति नै आवश्यक छ । हामी सबैले मास्क प्रयोग गर्नुपर्छ, फाउचीले भनेका थिए । अमेरिकामा मास्क लगाउने विषयमा लामो समयदेखि विवाद जारी छ । अधिकांश राज्य सरकारले घरबाट बाहिर निस्कँदा अनिवार्य रूपमा मास्क लगाउन आदेश जारी गरिसकेका छन् । तर शुक्रबार फक्स न्युजसँग कुरा गर्दै ट्रम्पले राष्ट्रव्यापी रूपमा मास्क अनिवार्य गर्ने कुरामा आफू सहमत नभएको बताएका छन् । मास्क लगाउने वा नलगाउने विषयमा नागरिकलाई स्वतन्त्र छाडिदिनुपर्ने ट्रम्पको भनाइ छ । यसै साताको सुरुवातमा अमेरिकाको सेन्टर फर डिजिज कन्ट्रोल एन्ड प्रिभेन्सन (सीडीसी) ले एक वक्तव्य जारी गर्दै सबैलाई मास्क लगाउन आग्रह गरेको थियो । कोभिड१९ को संक्रमणलाई रोक्न वा कम गर्न मास्क नै उपयुक्त हतियार हो, सीडीसीका निर्देशन डाक्टर रोबर्ट आर रेडफिल्डले भनेका थिए । हालसालै आफ्ना राजनीतिक प्रतिद्वन्द्वी जो बाइडनले मास्क लगाएपछि राष्ट्रपति ट्रम्पले व्यंग्य गरेका थिए । तर कोभिड१९ को संक्रमण फैलिएयता ट्रम्पले गत साता पहिलो पटक सार्वजनिक रूपमा मास्क लगाएका थिए । एक अस्पतालको भ्रमणका जानुअघि ट्रम्प गत शनिबार ह्वाइटहाउसबाटै मास्क लगाएर निस्किएका थिए । अस्पतालमा धेरै मान्छेसँग भेट हुने र उनीहरूले मास्क लगाओस् भन्ने चाहना व्यक्त गर्ने भएकाले आफूले मास्क लगाएको ट्रम्पले बताएका थिए । म मास्क लगाउने कुराको विरुद्धमा कहिल्यै पनि थिइनँ । तर मलाई लाग्छ, हरेक कुराको एउटा समय र ठाउँ हुन्छ, ट्रम्पले भनेका थिए ।कोभिड१९ को महामारी फैलिएसँगै अप्रिलमा अमेरिकी रोग नियन्त्रण केन्द्र (सीडीसी) सार्वजनिक स्थलमा सबैलाई मास्क लगाउन आग्रह गरेको थियो । तर राष्ट्रपति ट्रम्पले भने आफूले मास्क नलगाउने बताएका थिए । उनले आफ्ना सहयोगी र कर्मचारीहरूको नियमित जाँच भइरहेकाले आफूले मास्क लगाउनु नपर्ने जिकिर गर्दै आएका थिए ।कोभिड१९ को महामारीबाट सबैभन्दा बढी प्रभावित अमेरिकामा ३६ लाख ४७ हजारभन्दा बढी व्यक्तिमा संक्रमण पुष्टि भएको छ । अमेरिकामा कोभिड१९ बाट मृत्यु हुनेको संख्या १ लाख ३९ हजार नाघिसकेको छ । त्यस्तै, करिब ११ लाख निको भएका छन् ।"
मल खरिदमा ४८ करोड घोटाला,"कर कट्टाबिनै ठेक्काकरारको भुक्तानीकृषि कम्पनीले मल खरिद ठेक्कामा कर कट्टाबिनै भुक्तानी गरेको भेटिएको छ । उसले करिब १ अर्ब २५ करोडको हिसाबमा करको कुनै व्यवस्था नगरेको उल्लेख छ । आयकर ऐन ०५८ को दफा ८९ (३) क मा गैरबासिन्दा व्यक्तिलाई अन्य ठेक्का तथा करारको भुक्तानी गर्दा ५ प्रतिशत अग्रिम कर कट्टा गर्नुपर्ने व्यवस्था छ । तर कृषि सामग्री कम्पनी लिमिटेडले विदेशबाट आयात गरेको मलको भुक्तानीमा उक्त व्यवस्थाबमोजिम ५ प्रतिशत अग्रिम आयकर कट्टी गरेको छैन । विगतका वर्षको खरिद भुक्तानी रकममा ५ प्रतिशत अग्रिम आयकर कट्टी गर्नुपर्नेमा नगरेकाले आन्तरिक राजस्व कार्यालयबाट कर परीक्षणममार्फत ५८ करोड ५ लाख ७ हजार थप कर निर्धारण गरेको छ । सोहीअनुसार ०७२७३ देखि ०७४७५ को खरिद २५ अर्ब १३ करोड १८ लाखको ५ प्रतिशत हुने १ अर्ब २५ करोड ६६ लाख कर थप हुने देखिएकोमा त्यसका लागि हिसाबमा कुनै व्यवस्था गरेको छैन, प्रतिवेदनमा छ ।"
सरकारले वेबसाइट बन्द गर्न सक्ने !,२४ घण्टाभित्र मर्मत नभए शुल्क छुटविनियमावलीमा इन्टरनेट सेवा प्रदायकले सेवा अवरुद्ध भएको २४ घण्टाभित्र मर्मत नगरे मर्मत गर्न नसकिएको अवधिभरको सेवा शुल्क छुट दिनुपर्ने प्रावधान छ । अवरुद्ध सेवा सञ्चालन गर्दा लाग्ने लागत कम्पनी आफैंले व्यहोर्नुपर्ने प्रावधान पनि त्यसमा राखिएको छ । अहिले इन्टरनेट सेवा प्रदायकले इन्टरनेट शुल्कको आधा शुल्क मर्मतसम्भार शीर्षकमा उठाइरहेका छन् । ग्राहकका कारणबाहेक अन्य कुनै पनि कारणबाट सेवा अवरुद्ध भए सम्बन्धित ग्राहकलाई परेको असुविधाबापत सेवा प्रदायकले अवरुद्ध भएको समयावधि थप गर्नुपर्नेछ । यस्तो प्रावधान इन्टरनेट सेवा प्रदायक र ग्राहकबीच हुने सम्झौतामै उल्लेख गर्नुपर्नेछ । इन्टरनेट सेवा प्रदायकले प्राविधिक कारण वा मर्मतका कारण सेवा अवरुद्ध हुने भए ग्राहकलाई तीन दिनअघि नै जानकारी दिनुपर्नेछ ।
मौद्रिक नीतिले निजी क्षेत्रलाई राहत,"अहिले लकडाउनका कारण झन्डै २० प्रतिशत व्यवसाय टाट पल्टिसकेको डरलाग्दो तथ्यांक रहेको उनको भनाइ छ । व्यवसाय सुरु गर्न सजिलो छ । तर बन्द गर्न अत्यन्त गाह्रो, उनले भने, त्यसैले व्यवसाय बन्द गर्नेहरूलाई ब्याजमा छुट दिने, ऋणमा पनि केही सहुलियत दिने हो भने एउटा व्यवसाय बन्द भएपछि त्यही व्यवसायीले अर्को व्यवसायमा लगानी गर्न सक्छ । अर्थतन्त्र त्यसैबाट चलायमान हुन्छ । त्यस्तै क्रेडिट रिकभरी पोलिसी र सबैभन्दा बढी रोजगारी सिर्जना गर्ने अटोमोबाइल क्षेत्रलाई मौद्रिक नीतिमा नसमेटिएको उनको गुनासो छ ।मौद्रिक नीतिका व्यवस्थाले हाल समस्या भोगिरहेका व्यवसायीलाई राहत पुगेको नेपाल उद्योग परिसंघका प्रतिनिधि अनलराज भट्टराईले बताए । नगद प्रवाहमा सहजीकरण भएको र तरलताको व्यवस्था पनि भएको छ, उनले भने, यसले ब्याजदर पनि एक अंकमा ल्याउन मद्दत पुग्छ । सबै माग सम्बोधन भएकाले उत्साहित छौं ।उपभोक्ताको आय नबढेसम्म र वस्तु तथा सेवाको माग र लगानी नबढ्ने भएकाले उपभोक्ताको आय बढाउने विषय चुनौतीपूर्ण भएको उनले बताए । त्यसो नभएसम्म २० प्रतिशत कर्जा विस्तार थप गर्ने लक्ष्य पूरा नहुने उनको भनाइ छ । ८१ प्रतिशत उपभोगमुखी अर्थतन्त्र, त्यसमा पनि आयातमुखी भएकाले चुनौतीपूर्ण छ, उनले भने, वैदेशिक मुद्राको सञ्चिति ७ महिनाको आयात धान्ने स्थितिमा राख्न पनि घट्दो रेमिट्यान्सले चुनौती थप्न सक्ने देखिन्छ । सीसीडी रेसियो ८५ प्रतिशत पुर्याउँदा १ खर्ब २० अर्ब थप पैसा बजारमा निस्किने उनले बताए । नेपाल चेम्बर अफ कमर्सका उपाध्यक्ष कमलेश अग्रवालले पनि मौद्रिक नीतिमा निजी क्षेत्रका झन्डै ७५ प्रतिशत सुझाव समेटिएको धारणा राखे । चैतको कार्यशील पुँजीमा २० प्रतिशत ऋण थप गरिदिने र साँवाब्याज पनि अहिले तिर्न नपर्ने भएकाले हामी निजी क्षेत्रले यो मौद्रिक नीतिलाई अति नै सराहनीय रूपमा हेरेका छौं, उनले भने । नयाँ नीतिले कृषि र ऊर्जा क्षेत्रको उत्थानमा सहयोग पुग्ने उनले बताए । १ करोडभन्दा कम आकारको ऋण बढाउने कुराले निकै राम्रो परिणाम ल्याउन सक्छ, उनले भने । नयाँ मौद्रिक नीति सन्तुलित, यथार्थपरक र जिम्मेवार भएको नेपाल बैंकका अध्यक्ष वासुदेव अधिकारीले बताए ।"
पुनरुत्थानमा सघाउँछ : महासंघ,"काठमाडौं (कास) मौद्रिक नीतिमार्फत आएका व्यवस्थाले कोभिड१९ का कारण शिथिल बनेको अर्थतन्त्रको पुनरुत्थान र सबलीकरणमा योगदान पुग्ने निजी क्षेत्रले बताएको छ । अर्थतन्त्रमा संकुचन आइरहेको जटिल अवस्थामा जारी मौद्रिक नीतिका व्यवस्था स्वागतयोग्य छन्, नेपाल उद्योग वाणिज्य महासंघ (एफएनसीसीआई) ले शनिबार जारी गरेको विज्ञप्तिमा भनिएको छ, पुनर्कर्जासम्बन्धी व्यवस्थाले उद्योगी व्यवसायीलाई मद्दत पुर्याउने विश्वास लिइएको छ ।कोभिड१९ बाट कम, मध्यम र अति प्रभावित पेसा व्यवसायमा प्रवाह भएका कर्जाको ०७७ असार मसान्तसम्मको साँवाको किस्ता र ब्याज रकमलाई क्रमशः ०७७ पुस मसान्त, ०७७ चैत मसान्त, ०७८ असार मसान्तसम्ममा भुक्तानी गर्न सक्ने व्यवस्था मौद्रिक नीतिमा छ । पुनः स्थापित हुन समय लाग्ने पर्यटन क्षेत्रलगायतका अति प्रभावित उद्योग व्यवसायमा रहेको कर्जा भुक्तानीका लागि आवश्यकताअनुसार थप समय प्रदान गर्ने गरी कर्जा भुक्तानी अवधिको म्याद थप, कर्जा पुनर्संरचना तथा पुनर्तालिकीकरणलगायत व्यवस्था सकारात्मक रहेको बताइएको छ । पुनर्कर्जासम्बन्धी व्यवस्थाले उद्योगी व्यवसायीलाई मद्दत पुर्याउने विश्वास लिइएको छ । कर्जा स्रोत परिचालन अनुपात (सीसीडी) वृद्धिले तरलता वृद्धि गर्न सहयोग पुग्ने बताइएको छ । चालु पुँजी कर्जाको सीमामा २० प्रतिशतसम्म अतिरिक्त कर्जा प्रवाह गर्न सक्ने व्यवस्थाले निजी क्षेत्रलाई सहयोग पुर्याउने एफएनसीसीआईको धारणा छ । वाणिज्य बैंकले कृषि र ऊर्जाको क्षेत्रमा गर्नुपर्ने लगानीसम्बन्धी व्यवस्थाले कृषिको आधुनिकीकरण र ऊर्जा क्षेत्रको विकासमा मद्दत पुग्ने देखिन्छ, विज्ञप्तिमा भनिएको छ, बैंक तथा वित्तीय संस्थाले निश्चित प्रतिशत रकम लघु, साना एवम् मझौला उद्यमका क्षेत्र र पर्यटनलगायत क्षेत्रमा कर्जा लगानी गर्नुपर्ने व्यवस्थाले यी क्षेत्रको विकासमा योगदान पुग्नेछ ।"
मकैबारीमा छपक्कै सलह,"मार्सी जोगाउन मुस्किलहिमाली जिल्ला जुम्लामा पनि सलह कीरा पुगेपछि मार्सीधान कसरी जोगाउने भन्ने चिन्ताले किसानलाई सताएको छ । धानका साथै मकै, सिमीलगायत तरकारी पनि जोगाउन मुस्किल भएको किसानको भनाइ छ । पातारासी, गुठीचौर, चन्दननाथ हुँदै सलहको झुन्ड सिन्जा क्षेत्रमा पुगेको छ । सलहले धान, मकै र सिमीमा क्षति पुर्याउन थालेको स्थानीय किसान कमल जैसीले बताए । अलि बढी संख्यामा आए भने त बाली जोगाउनै मुस्किल हुने जस्तो छ, उनले भने, अहिले आएको सलह सानो समूहमा भएकाले धपाइरहेका छौं ।मार्सी धानमा रोगकीराको प्रतिरोधी क्षमता कम हुने भएकाले सलहले बढी क्षति पुर्याउने देखिएको कृषि प्राविधिकहरूको भनाइ छ । धानमा कति क्षति भयो भन्नेबारे स्थानीय तहबाट तथ्यांक संकलन भइरहेको जुम्लाका जिल्ला कृषि विकास कार्यालय प्रमुख बालकराम देवकोटाले बताए ।सलहले पातारासी र गुठीचौर गाउँपालिकामा धेरै क्षति पुर्याएको जिल्ला कृषि विकास कार्यालयले जनाएको छ । जुम्लामा दोस्रो चरणमा सलह प्रवेश गरेको उनको भनाइ छ । सलहबाट बाली जोगाउन कृषि प्राविधिकलाई गाउँमा खटाइएको उनको भनाइ छ । सलहले घोगा लागिसकेको मकै बाली सखाप पार्न थालेको पातारासीका किसान गोरख केसीले बताए ।"
सुदूरपश्चिमका भने भारततिर फर्किए,"तीन दिनअघि भारतबाट भित्रिएको सलहको झुन्ड फेरि उतै फर्किएको छ । बिहीबार साँझ जिल्लाको दक्षिणी क्षेत्रमा पर्ने पुनर्वास नगरपालिकाको डोकेबजारबाट भित्रिएको सलह कञ्चनपुरको पश्चिम सीमाको दोधाराचाँदनी भएर भारततर्फ फर्किएको कृषि ज्ञान केन्द्रले जनाएको छ ।एक हूल कीरा दोधाराचाँदनीको जोगबुडा भएर भारत पसेको देखिन्छ, कृषि ज्ञान केन्द्र कञ्चनपुरका प्रमुख रामचन्द्र भट्टले भने, शनिबार मौसम अनुकूल नभएका कारण यहाँ छुटफुट रहे पनि सक्रिय हुन पाएको छैन । शनिबार यहाँ बादलका साथै फाटफुट वर्षा भएकाले सलहका लागि मौसम अनुकूल नभएको उनले बताए । प्रतिकूल मौसमले शनिबार कतै पनि सलह नदेखिएको उनको भनाइ छ । किसानले शुक्रबार दिनभर खेतबारीमा धूवाँ बाल्नुका साथै थाल ठटाएर सलह धपाएका थिए । लालझाडी संरक्षित वन क्षेत्रमा राति बास बसेका सलह शुक्रबार बिहानैदेखि कृषकको बारीमा देखिएका थिए । ती पुनर्वासबाट भित्रिएर कृष्णपुर, शुक्लाफाँटा, वेदकोट र भीमदत्त हुँदै महाकाली नगरपालिकासम्म पुगेका थिए । महाकाली नगरपालिकाबाटै भारत पसेको देखिन्छ, भट्टले भने, यता पनि जंगलतिर फाटफुट कतै भए मौसम अनुकूल हुनेबित्तिकै देखिन सक्छ । भारत उत्तर प्रदेशको खिरी जिल्लाबाट गौरीफन्टा हुँदै नेपाल भित्रिएको सलहले कञ्चनपुरमा खेतबारीमा कतै पनि क्षति नपुर्याएको ज्ञान केन्द्रले जनाएको छ । किसान सक्रिय भएर चाँडो धपाउन सकेका कारण नै क्षति रोकिएको ज्ञान केन्द्रका प्राविधिकहरू बताउँछन् । एक पटक खेतमा बस्दा धान पूरै ढाकिएको थियो तर क्षति भने केही भएन, भीमदत्त नगरपालिका२ उल्टाखामका लालबहादुर धामीले भने, हामीले चाँडै थाल बजाएर भगाइहाल्यौं ।लालझाडी संरक्षित वन क्षेत्र र शुक्लाफाँटा राष्ट्रिय निकुञ्ज आसपासका क्षेत्रमा कतै जंगल त कतै खेतबारी भएर उक्त कीरा पश्चिमतर्फ आएको हो । सुरुमा एक हूलमा देखिए पनि भीमदत्त नगरपालिका र महाकाली नगरपालिकासम्म पुग्दा थुप्रै समूहमा छुट्टिएको देखिन्थ्यो । मकै, केरा र धैंचामा बस्यो भने धपाउनै नसकिने रहेछ, भीमदत्त नगरपालिका१८ का किशोरराज जोशीले भने, तर बस्नेबित्तिकै केही खाने पनि रहेनछ । कृषि ज्ञान केन्द्रले सबै स्थानीय तहका कृषि प्राविधिक र किसानलाई सचेत रहन आग्रह गरेको छ । केही हूल भारत गए पनि यहाँ फाटफुट रहेको सलह घाम लाग्नेबित्तिकै देखिन सक्ने भएकाले धपाउन तयारी अवस्थामा रहन आग्रह गरिएको ज्ञान केन्द्रका प्रमुख भट्टले बताए ।"
नीति छिटो कार्यान्वयन होस्,"काठमाडौं (कास) यातायात व्यवसायीले राष्ट्र बैंकले ल्याएको मौद्रिक नीति स्वागतयोग्य रहेको जनाउँदै छिटो कार्यान्वयन गर्नुपर्नेमा जोड दिएका छन् । यातायात व्यवसाय सञ्चालनका लागि पुनर्कर्जा, राहत र अनुदान एवं स्वास्थ्य सुरक्षासँग सम्बन्धित व्यवस्था राज्यले तुरुन्तै गरिदिनुपर्ने व्यवसायीको माग छ । मौद्रिक नीतिमा कोभिड१९ संकटबाट अति प्रभावित हवाई उड्डयन व्यवसाय, यातायात, होटल, रेस्टुरेन्टलगायत पर्यटन क्षेत्रका उद्यम व्यवसाय पुनरुत्थानका लागि चालु पुँजी कर्जा, सहुलियतपूर्ण कर्जा र पुनर्कर्जा प्रवाहमा प्राथमिकता दिने उल्लेख छ । मौद्रिक नीति सकारात्मक छ । यसलाई कार्यविधि बनाएर चाँडो कार्यान्वयन गर्न भनेका छौं, नेपाल यातायात व्यवसायी राष्ट्रिय महासंघका महासचिव सरोज सिटौलाले भने । अहिले फाट्टफुट्ट रूपमा सार्वजनिक सवारी सञ्चालनमा आए पनि पूर्ण रूपमा छैनन् । देशभर ठूलासाना गरेर यात्रुवाहक सवारीको संख्या ३ लाखभन्दा बढी छ । अब हामी छिटोभन्दा छिटो गाडी चलाउने पक्षमा छौं, सिटौलाले भने, लामा दूरीका सवारी पनि चलाउनुपर्छ भन्ने हाम्रो माग हो । जिल्लाभित्र मात्र चलाउँदा पनि समस्या हुने उनको भनाइ छ । धादिङको मान्छे काठमाडौं आउँदा उसलाई कहाँ झारिदिने ? उनले भने, यस्ता कुराले समस्या हुन्छ । चैत ११ देखि लामा तथा छोटा दूरीका सवारी बन्द छन् । यातायात व्यवसायीले प्रधानमन्त्री र पूर्वप्रधानमन्त्रीलाई भेटेर समस्या राखिसकेका छन् । उनीहरूले प्रधानमन्त्री केपी शर्मा ओली, नेकपा अध्यक्ष पुष्पकमल दाहाल, कांग्रेस सभापति शेरबहादुर देउवालाई भेटेर समस्यासहितको ज्ञापनपत्र बुझाएका थिए । यातायात व्यवस्था विभागका महानिर्देशक गोगनबहादुर हमालले भने एकैपटक सबै गाडी नचल्ने बताए । केही गाडी सञ्चालनमा आएका छन्, तिनमा पर्याप्त यात्रु छैनन्, उनले भने, त्यही भएर एकै चोटि सबै गाडी चलाएर पनि अर्थ छैन, बिस्तारै गाडी सञ्चालनमा आउनेछन् ।"
टेकुमा भेस्पा अप्रिलियाको सोरुम,काठमाडौं (कास) इटालियन ब्रान्ड पियाजियोको भेस्पा र अप्रिलिया टु ह्विलर्सको आधिकारिक बिक्रेता एमभी दुगड ग्रुपअन्तर्गतको दुगड ब्रदर्स एन्ड सन्स प्रालिले शुक्रबारदेखि टेकुमा नयाँ सोरुम सञ्चालनमा ल्याएको छ । दुगड ब्रदर्सका उपाध्यक्ष विवेक दुगड र निर्देशक उर्भी दुगडले सोरुम उद्घाटन गरे । कम्पनीले न्यु नर्मल योजनाअन्तर्गत भेस्पा र अप्रिलिया स्कुटरमा ५ हजार रुपैयाँ नगद छुट र शून्य प्रतिशत ब्याजदरमा खरिद गर्न सक्ने जनाएको छ ।
रेडक्रस र कोकाको सुरक्षा वितरण,"काठमाडौं (कास) नेपाल रेडक्रस सोसाइटी र कोकाकोला नेपालले रक्त सञ्चार सेवाका ४ सय प्राविधिक, स्वास्थ्य कर्मचारी र २ सय ४७ एम्बुलेन्स चालकलाई सुरक्षा सामग्री वितरण गरेका छन् । यी कम्पनीले कोभिड१९ को उपचारमा अग्रपंक्तिमा खटिरहेका स्वास्थ्यकर्मी र स्वयंसेवकको सुरक्षाका लागि स्वास्थ्य सामग्री वितरण गर्दै आएका छन् । असार १७ बाट सुरु भएको कार्यक्रमको लक्ष्य देशभरका सबै स्वास्थ्यकर्मी र स्वयंसेवकमाझ पुगेर सुरक्षा अभिवृद्धि गर्नु रहेको बताइएको छ ।"
मोबाइल एपमा एचबीओका च्यानल,काठमाडौं (कास) स्याटेलाइट टेलिभिजन वितरक डिस मिडिया नेटवर्कले मोबाइलबाटै टेलिभिजन हेर्न मिल्ने मोबाइल एप सञ्चालनमा ल्याएको छ । कम्पनीले आफ्नो डीटीएच सेवा प्रयोग गरिरहेका ग्राहकलाई इन्टरनेटमार्फत मोबाइलमै टेलिभिजन हेर्न दिने गरी यसअघि नै डीएच गो मोबाइल एप ल्याएको थियो । सोही एपमा अब एचबीओका च्यानल हेर्न सकिने कम्पनीले जनाएको छ । कम्पनीले एप प्रयोगकर्तालाई २० वटा च्यानल हेर्न सकिने सुविधा दिएको छ । डिसहोम प्रयोगकर्ताले कनेक्सनको कस्टमर आईडी प्रयोग गरी निःशुल्क रूपमा यो सेवा प्रयोग गर्न सक्नेछन् ।
साउन २१ बाट आन्तरिक उडान !,"काठमाडौं (कास) संस्कृति, पर्यटन तथा नागरिक उड्डयन मन्त्रालयले साउन २१ देखि आन्तरिक र भदौ १ देखि अन्तर्राष्ट्रिय उडान सुचारु गर्न सकिने जनाएको छ । चैत ९ देखि राष्ट्रिय र चैत ११ देखि अन्तर्राष्ट्रिय उडान रोकेको सरकारले हवाई सेवा पुनः सञ्चालन गर्नेबारे अध्ययन गर्न असार १५ मा समिति गठन गरेको थियो ।पर्यटन मन्त्रालयका सहसचिव बुद्धिसागर लामिछानेको नेतृत्वमा गठन भएको चार सदस्यीय समितिले बिहीबार पर्यटनमन्त्री योगेश भट्टराईलाई प्रतिवेदन बुझाएको हो । मन्त्रालयबाट पारित उक्त प्रतिवेदनमा स्वास्थ्य सुरक्षा सतर्कता अपनाएर आन्तरिक र अन्तर्राष्ट्रिय उडान खुला गर्न सकिने उल्लेख छ । प्रतिवेदन शुक्रबार छाउनीस्थित कोभिड१९ संकट व्यवस्थापन केन्द्र (सीसीएमसी) मा आइपुगेको प्रवक्ता तथा सहायक रथी सन्तोष बल्लभ पौडेलले जानकारी दिए । उनका अनुसार मन्त्रालयबाट पारित उक्त प्रतिवेदनमाथि छलफल गरेपछि केन्द्रले उपप्रधान एवं रक्षामन्त्री ईश्वर पोखरेल नेतृत्वको कोभिड१९ संक्रमण रोकथाम तथा नियन्त्रण उच्चस्तरीय समन्वय समितिमा पठाउनेछ । उच्चस्तरीय समितिबाट पारित भएमा अन्तिम निर्णयका लागि मन्त्रिपरिषद् बैठकमा पेस हुनेछ । मन्त्रिपरिषद्ले स्वीकृति दिएमा झन्डै चार महिनादेखि बन्द रहेको व्यावसायिक उडान सुचारु गर्न बाटो खुल्नेछ ।सहसचिव लामिछाने नेतृत्वको अध्ययन समितिले कोभिड१९ को महामारी कायमै र बढ्दै गइरहेको अवस्थामा कसरी हवाई सेवा सञ्चालन गर्न अनुमति दिने भन्नेबारे कार्ययोजना पनि पेस गरेको छ । उच्च स्रोतका अनुसार समितिले आन्तरिक उडानतर्फ सुरुमा प्रत्येक वायुसेवा कम्पनीलाई एउटा रुटमा दिनमा एउटा मात्रै उडान गर्न दिइनुपर्ने जनाएको छ । अन्तर्राष्ट्रिय वायुसेवा कम्पनीहरूलाई भने सातामा एउटा मात्रै उडानको स्वीकृति दिन प्रस्ताव गरिएको छ । हाल काठमाडौंस्थित त्रिभुवन अन्तर्राष्ट्रिय विमानस्थलबाट देशभर उडान गर्ने आन्तरिकतर्फ ९ वटा र अन्तर्राष्ट्रियतर्फ ३० वटा वायुसेवा कम्पनी छन् ।यसैबीच, पर्यटन क्षेत्रका २५ वटा संस्थाहरूले बिहीबार राजधानीमा संयुक्त पत्रकार सम्मेलन गर्दै पूर्ण रूपमा बन्द पर्यटकीय क्षेत्र खुला गर्न सरकारसँग माग गरेका थिए ।"
झापा११ ले आफ्नै एकेडेमी चलाउने,झापा११ फुटबल क्लबले आफ्नो छुट्टै एकेडेमी सञ्चालन गर्नेबारे शनिबार जानकारी गराउँदै क्लबका अध्यक्ष जलकुमार गुरुङ (उभिएका) ।
लगभग जोगियो वेस्ट ह्याम,"लन्डन (रोयटर्स) वेस्ट ह्याम युनाइटेडले शुक्रबार इंग्लिस प्रिमियर लिगको रेलिगेसनबाट बच्ने लगभग निश्चित गरेको छ । वेस्ट ह्यामले घटुवाको तनावमा रहेको वाटफोर्डलाई लन्डन स्टेडियममा ३१ ले हरायो । वेस्ट ह्यामका तीनै गोल पहिलो हाफमा भएका थिए । तनावपूर्ण प्रतिस्पर्धा हुने मानिएको खेलमा ३६ मिनेटभित्र वेस्ट ह्याम तीन गोलले अगाडि रहेको थियो । यसका लागि माइकल एन्टोनियो, टोमस सोसेक र डेक्लायन राइसले गोल गरे ।वाटफोर्डका तर्फबाट ट्रोय डेनीले एक गोल फर्काए । अगस्टयता वेस्ट ह्यामको यो लगातार दोस्रो जित हो । यससँगै वेस्ट ह्यामको ३७ अंक भएको छ । टोली १५ औं स्थानमा उक्लेको छ । यो रेलिगेसन क्षेत्रबाट ६ अंकको अग्रता हो । खेलपछि वेस्ट ह्याम व्यवस्थापक डेविड मोयसले भने, अहिले हामी ठीक स्थितिमा पुगेका छौं । तर हाम्रो काम पूरा भइसकेको छैन । म टिमले सकेसम्म बढी गोल गरोस् भन्ने पनि चाहन्छु, किनभने अन्त्यमा गोल अन्तरले पनि ठूलो भूमिका खेल्नेछ ।उनले थपे, अहिले हाम्रो ३७ अंक भएको छ । हामीले ४० अंक छुन सक्यौं भने त्यो पर्याप्त हुनेछ । मोयसले डिसेम्बरमा मात्रै टिम सम्हाल्ने अवसर पाएका थिए र त्यति बेला वेस्ट ह्याम रेलिगेसन क्षेत्रबाट एक अंकले मात्र अगाडि थियो । वाटफोर्ट भने अन्तिम तीन स्थानबाट तीन अंक मात्र माथि छ । अबका बाँकी दुई खेलमा उसले म्यानचेस्टर सिटी र आर्सनलको सामना गर्नेछ । हारपछि वाटफोर्ड व्यवस्थापक नाइजेल पियरसनले दुःख व्यक्त गरे र आफ्नो टिम अगाडि धेरै कठिन चुनौती रहेको स्वीकारे ।"
लिड्स प्रिमियर लिगमा,लिड्स लिड्स युनाइटेड शनिबार इंग्ल्यान्डको दोस्रो डिभिजन च्याम्पियनसिपको विजेता बनेको छ । अघिल्लो दिन मात्रै उसले अर्को सिजन इंग्लिस प्रिमियर लिगमा खेल्ने भएको हो । शनिबार तेस्रो स्थानको ब्रेन्टफोर्ड स्टोक सिटीको हातबाट १० ले पराजित रह्यो । शीर्षस्थानमा लिड्सको ४४ खेलबाट ८७ अंक भएको छ र अब उसलाई कसैले पनि उछिन्न सक्ने छैन । लिड्स १६ वर्षको अन्तरपछि इंग्लिस फुटबलको माथिल्लो डिभिजनमा उक्लेको हो ।यसअघि वेस्ट ब्रुम हडर्सफिल्डविरुद्धको खेलमा २१ ले पराजित भएपछि लिड्स बढुवा हुने निश्चित भएको हो । लिड्स अब शनिबार वा आइतबारभित्र लिग च्याम्पियन हुन सक्नेछ । अर्जेन्टिनी प्रशिक्षक मार्सेलो बिस्लीले टिम सम्हालेयता दोस्रो सिजनमा लिड्स माथि उक्लेको हो । गत सिजन लिड्स तेस्रो स्थानमा रहेर प्लेअफबाट बाहिरिएको थियो । यसपल्ट भने लिड्सले सुरुदेखि सुदृढ प्रदर्शन गरेको थियो र लगातार उपाधिका लागि हकदार देखियो ।

शीर्षक,विवरण
चुलो नबल्ने ठाउँ गोठ हो,"ॅकम्युनिस्ट सरकारको निधारमा कलंकसत्तारूढ नेकपाका सांसदहरूले कुसुमखोलामा बस्दै आएका चेपाङ समुदायको घर जलाइएको र सेनाको कुटपिटबाट राजकुमार चेपाङको ज्यान गएको घटनाले कम्युनिस्ट सरकारको निधारमा कलंक लागेको बताएका छन् । यो घटनाको जतिसुकै निन्दा गरे पनि कम हुन्छ, नेकपा सांसद भूमि त्रिपाठीले भने । नेकपाकै सांसद राधा ज्ञवालीले सरकारको निधारमा कलंक लागेको उल्लेख गर्दै यो लामो समयसम्म इतिहासमा लेखिने उल्लेख गरिन् । ओनसरी घर्तीले चेपाङका घरमा हात्ती लगाउने र आगो झोस्ने कार्य निकुञ्जको नियम विपरीत भएको बताइन् । दुई तिहाइको कम्युनिस्ट सरकारको पालामा यस्तो घटना हुनु लज्जाको विषय हो, सांसद शान्तिमाया पाख्रिनको भनाइ थियो । नेकपा सचेतकसमेत रहेकी सांसद शान्ता चौधरीले चेपाङका घर जलाउने कार्यको दोषी वनमन्त्री बस्नेत भएको आरोप लगाइन् । बैठकमा निकुञ्ज विभागका निमित्त महानिर्देशक रामचन्द्र कँडेलले मानवीय त्रुटिले घटना भएको भनेर दिएको अभिव्यक्तिप्रति सांसदहरूले आपत्ति जनाएका थिए । उनीहरूले यो आपराधिक कार्य भएको भन्दै माफी मागेर नहुने बताएका थिए ।सांसदहरूले राजकुमार चेपाङको मृत्युबारे पनि प्रश्न उठाए । राजकुमारलाई साउन १ गते सेनाले पक्राउ गरेर कुटपिट गरेको र उपचारक्रममा ८ गते मृत्यु भएको थियो ।"
देउवाविरुद्ध पौडेलले लिखित असहमति जनाउने,"(काठमाडौं)  कांग्रेस महाधिवेशन आउन सात महिना बाँकी छँदा सभापति शेरबहादुर देउवाले पार्टीको केन्द्रीय निकायमा एकपछि अर्को मनोनयन र नियुक्ति गर्दै जान थालेपछि संस्थापन इतर समूह सशंकित बनेको छ । वरिष्ठ नेता रामचन्द्र पौडेल र पूर्वमहामन्त्री कृष्णप्रसाद सिटौला पक्षले देउवाको नेतृत्वमा स्वतन्त्र र निष्पक्ष महाधिवेशन हुनेमै संशय व्यक्त गरेका छन् । नेतृत्वको पछिल्ला कदमको विरोध गर्न पार्टी केन्द्रीय कार्यालय सानेपामा बुधबार पौडेल पक्षको बैठक चलिरहेकै बेला सभापति देउवाले केन्द्रीय तहको ज्येष्ठ राजनीतिज्ञ सभामा ४ सय ७९ जनालाई मनोनयन गरेका थिए । पौडेल पक्षको बैठक सकिएलगत्तै मनोनयन गरेको सूची बाहिरिएको थियो । यसअघि भएका पार्टीको विभागका मनोनयन, क्रियाशील सदस्यता वितरणमा चलखेल, राप्रपा नेता सुनिल थापालाई सहमहामन्त्री र अन्य नेतालाई सात केन्द्रीय सदस्य दिने सभापति देउवाको निर्णयमा छलफल गर्न पौडेल पक्षको बैठक बसेको थियो । बैठकमा सबै नेताले देउवाका पछिल्ला कदमलाई रोक्न नसक्ने हो भने महाधिवेशन निष्पक्ष रूपमा हुन नसक्ने धारणा राखेका थिए । नेतृत्वको पछिल्ला कदम र निर्णयको विरोध गर्दै सभापति देउवालाई लिखित रूपमै असहमति पत्र बुझाउने र लगत्तै पत्रकार सम्मेलन गरेर आफ्नो पक्षको धारणा सार्वजनिक गर्ने निर्णयमा पौडेल पक्ष पुगेको छ । यसअघि पनि पौडेल पक्षले लिखित असहमति जनाएको थियो । तर सभापतिबाट मनोनयन नरोकिएपछि औपचारिक रूपमा असहमति पत्र दिएरै पौडेल पक्षले यो मुद्दालाई तल्लो तहसम्म लैजाने निर्णय गरेको छ । सभापति देउवाले आफ्नो नेतृत्वमा रहने ज्येष्ठ प्राज्ञ सभामा पूर्वसभामुखद्वय तारानाथ रानाभाट र दमननाथ ढुंगानालगायतलाई समेटेका छन् । यो सभा पार्टीमा संघर्ष गरेका पुराना नेता तथा कार्यकर्तालाई सम्मानका लागि बनाइएको निकाय हो । सभामा देउवाले डडेलधुराका २३ जनालाई मनोनयन गरेका छन् । कांग्रेसको जगका रूपमा रहेको मोरङबाट भने तीन जना मात्रै परेका छन् । विधानमा पार्टीका निकाय, विभाग र समिति ६ महिनाभित्र गठन हुनुपर्ने व्यवस्था छ । केन्द्रदेखि तलसम्मको महाधिवेशनअधिवेशनको तालिका घोषणा गरिसकेको अवस्थामा पार्टीका कुनै पनि निकायको मनोनयन र नियुक्ति आचारसंहिताविपरीत हुने ठम्याइ संस्थापन इतर समूहको छ । पूर्वमहामन्त्री सिटौला सभापतिका यस्ता कदमबाट महाधिवेशन निष्पक्ष हुनेमा गम्भीर आशंका उत्पन्न भएको बताउँछन् । महाधिवेशनका लागि महाराजगन्जमा आफ्नो समूहको सम्पर्क कार्यालय खोलेर गतिविधि चलाइरहेका सिटौलाले मंगलबार थापा नेतृत्वको समूह पार्टी प्रवेश गर्ने कार्यक्रमसमेत बहिष्कार गरेका थिए । थापालाई सहमहामन्त्री दिने र अन्य ७ नेतालाई केन्द्रीय सदस्य दिने निर्णय गर्दा आफूहरूसँग छलफल नभएको भन्दै सिटौला समूहको असन्तुष्टि छ । थापाको प्रवेशले पार्टीको संगठनमा सहयोग नै पुर्याउँला, तर महाधिवेशनको कार्यतालिका तोकिसकेपछि केन्द्रीय स्तरका पार्टी निकायहरूमा गरिएका नियुक्ति र मनोनयनले पार्टीभित्र सन्तुलन र न्याय कायम गर्ने गम्भीर आशंका छ, सिटौलाले कान्तिपुरसँग भने, यसले महाधिवेशनको निष्पक्षतामाथि नै प्रश्न खडा गरेको छ । पछिल्लो पटक विभाग, ज्येष्ठ नागरिक सभामा गरिएको मनोनयनप्रति पनि सिटौला असन्तुष्ट छन् । यसअघि विभाग गठनका विषयमा उनी मौन थिए । पौडेल पक्षको बैठकमा बुधबार रामशरण महतले महाधिवेशन प्रभावित पार्ने गरी नेतृत्वले गरेका र गर्न खोजिरहेका कदमविरुद्ध आफूहरूको विरोध रहने बताए । देउवाले पौडेल पक्षको विरोधको बाबजुद २० विभागका संयोजक तोकिसकेका छन् । संयोजक तोकेका विभागमा सदस्य मनोनयन धमाधम भइरहेको छ । तत्कालीन सभापति सुशील कोइरालाले तीन वर्षपछि विभाग गठन गर्दा अहिलेका सभापति देउवाले आफ्नो समूहलाई राजीनामा गर्न लगाएका थिए । उनले त्यति बेला विधान र सहमतिविरुद्ध निर्णय गरिएको भन्दै विरोध जनाएका थिए । देउवाकै विरोधका कारण त्यति बेला कोइराला पछि हटे । गठन भइसकेको विभाग खारेज गरिएको थियो । अहिले त्यही काम सभापतिजीले गरिरहनुभएको छ । यो विधान र निर्वाचनको आचारसंहिताविपरीत छ, हामी स्वीकार गर्दैनौं, हाम्रो मान्छेलाई नबस्न पनि आग्रह गर्छौं, केन्द्रीय सदस्य अर्जुननरसिंह केसीले भने, यो महाधिवेशनलाई प्रभावित पार्न गरिएको चाल हो । सभापति देउवाले आगामी महाधिवेशनमा पनि उम्मेदवार हुने घोषणा अनौपचारिक तहमा गरिसकेका छन् । उनले सातै प्रदेशमा आफ्नो पक्षको वर्चस्व स्थापित गराउन रणनीति र कार्यक्रमका लागि संयोजक तोकेर तयारीसमेत अघि बढाएका छन् । देउवाका पछिल्ला कदम महाधिवेशनलाई आफू अनुकूल बनाउनेतिरै लक्षित देखिन्छ । त्यसको पछिल्लो कडीका रूपमा आएको हो सुनिल थापासहित राप्रपाका एघार केन्द्रीय सदस्यको पार्टी प्रवेश । केन्द्रीय सदस्य मीनेन्द्र रिजालका अनुसार थापासहितको राप्रपा नेताहरूको प्रवेशलाई पार्टीमा कसैले विरोध गरेको छैन । सभापति देउवाले विधानमा नभएको व्यवस्था पार्टीभित्र छलफल र सहमतिबिनै नगरीकनै प्रयोग भएकामा विरोध रहेको रिजालको भनाइ छ । पार्टीका पदाधिकारी र केन्द्रीय सदस्यहरू आगामी महाधिवेशनमा स्वतः मतदाता हुन पाउँछन् । थापासहितका नेताहरूलाई जति केन्द्रीय सदस्य दियो त्यति फाइदा देउवालाई हुन्छ । थापालाई सहमहामन्त्री दिने निर्णयप्रति देउवा निकट रहेकै कतिपय नेतालाई समेत चित्त बुझेको छैन । पार्टीमा लामो समयदेखि संघर्ष र त्याग गर्दै आइरहेका धेरै नेताका लागि उक्त शीर्ष पद अझै सपना बनिरहेको छ । पार्टीका लागि बलिदान दिन तयार हुने, जिन्दगीभर संघर्ष गर्ने नेताहरूका लागि यो हदको निर्णयले कति मर्माहत बनाएको होला, आफैं सोच्नुहोस्, देउवा निकट एक नेताले भने, सभापतिको यस्तो कदमप्रति हाम्रो पनि चित्त बुझेको छैन । तर के गर्नु, महाधिवेशन मुखमा भएका बेला चित्त नुबझेको कुरा पनि बोल्न सकिँदो रहनेछ । पूर्वमहामन्त्री सिटौला नेतृत्वमा सैद्धान्तिक र नीतिगत दिशामै विचलन देखिएको बताउँछन् । नेतृत्व अहिले स्वार्थको जोडघटाउमा मात्रै छ । निरन्तर योगदान र संघर्ष गर्ने साथीहरूप्रति गरिने न्याय मूल्यांकन गरिएन । स्वार्थको जोडघटाउमा मात्रै लाग्दा पार्टीको मूलधारमै असर गर्ने देखिन्छ, उनले भने । महाधिवेशन आफूअनुकूल बनाउन देउवा विदेशस्थित जनसम्पर्क कार्यालय र क्रियाशील सदस्यता वितरणतिर पनि लक्षित छन् । करिब पाँच हजार मतदातामा जनसम्पर्कबाट मात्रै करिब २ सय हुन्छन् । जनसम्पर्क कार्यालयमा आफूअनुकूलको परिस्थिति निर्माण गर्न नेतृत्व लागेको आरोप पौडेल पक्षको छ । अमेरिका र भारतको जनसम्पर्क समितिका सभापतिलाई देउवाले केन्द्रीय आमन्त्रित सदस्यमा मनोनयन गरेका छन । केन्द्रीय सदस्य रिजालका अनुसार केन्द्रीय आमन्त्रित सदस्य भइसकेपछि अर्कोलाई नेतृत्व नदिँदा ती ठाउँमा विवाद बढेको छ । महामन्त्री शशांक कोइरालाले भेटेरै सभापतिजीलाई अर्को व्यक्तिलाई सभापति तोक्न आग्रह गर्नुभयो तर उहाँले मान्नुभएको छैन, रिजालले भने । बेल्जियम, अस्ट्रेलियालगायत जनसम्पर्क समितिलाई पनि आफूअनुकूल बनाउन खोजिएको भन्दै पौडेल पक्षले विरोध गरेको छ । पार्टीको क्रियाशील सदस्यता मुख्य लफडाका विषय बन्न थालेको छ । क्रियाशील सदस्यताबाट आफूअनुकूल महाधिवेशन प्रतिनिधि ल्याउन सकिने भएकाले त्यसतर्फ समेत नेतृत्वले धाँधली गर्न थालेको पौडेल पक्षको भनाइ छ । देउवा पक्षीय एक नेताले भने दुवै पक्षले महाधिवेशन आफ्नोअनुकूल पार्नका लागि हरसम्भव तयारी अघि बढाएको बताए । उहाँहरू महाधिवेशनलाई आफूअनुकूल बनाउन विरोधमा लाग्नु भएको हो । सभापतिले पनि पौडेल पक्षले काम नै गर्न सकेन भनेर लगाउँदै आएको आरोप मेट्न विभाग गठन गर्नेजस्ता काम गर्नु भएको हो, ती नेताले भने, उहाँहरूकै सहमति खोज्दा ढिलाइ भयो । केही नहुनु भन्दा त यो पनि राम्रै मान्नुपर्छ ।"
'सानो मुलुकले समान हक माग्दा पाच्य नभइरहेको हुन सक्छ,"कोभिड१९ संक्रमणको सुरुवातमै महामारीमा केन्द्रित रहेर सार्क तहमा संवाद भएको थियो । अहिले फेरि (सोमबार) चीन, पाकिस्तान, अफगानिस्तानसित पनि नेपालले कोभिडसंवाद गरेको खबर आयो । एउटै सरोकारमा सहकार्यको यो फरक स्थितिलाई राजनीतिक वा कूटनीतिक भिन्न अवस्थाको संवाद भनेर बुझ्न सकिन्छ ?यसरी जुन मामिलालाई पनि राजनीतिक अर्थले हेर्नुभएन । कोभिड१९ महामारीविरुद्धको अभियानमा जे जहाँ जस्तो तहमा सहकार्य र सहयोग सम्भव छ, त्यो लिनुपर्छ भन्ने मान्यता राखेर फेरि यो चरणमा संवाद भएको हो । ग्लोबल, द्विपक्षीय, क्षेत्रीय, उपक्षेत्रीय जेजस्तो भए पनि सहकार्यको प्रयास भएको हो, हुनुपर्छ । यस्तो कामकारबाहीमा राजनीतिक अर्थको के अर्थ भयो र ? असंलग्न आन्दोलनको परामर्श बैठक वा बीआरआई (बेल्ट एन्ड रोड इनिसिएटिभ) को सरोकार पनि अहिले कोभिड१९ केन्द्रित भइसकेको छ । यो आइपर्ने परिस्थितिअनुसार डिल हुने सामान्य कुरा हो ।कोभिड१९ को सुरुवातमै भारतीय प्रधानमन्त्रीको संयोजनमा पनि यस्तै संवादसहकार्य भएको थियो । उपलब्धि के देखियो त ?प्रमुख सरोकार र क्षेत्रीय मुद्दामा हामी एकैसाथ छौं भनेर प्रतिबद्धता जनाउन पनि यस्ता मञ्चमा उभिनुपर्ने हुन्छ । प्रधानमन्त्री मिर्गौला प्रत्यारोपण भएको दुई दिनपछि नै सार्क क्षेत्रीय भिडियो कन्फरेन्समा सहभागी हुनुभयो । यस्ता गम्भीर सरोकारमा हामी जेजस्तै भए पनि उच्च महत्त्व दिन्छौं भन्ने प्रमाण थियो त्यो । त्यसपछि भारतसँग विभिन्न तहमा स्वास्थ्य मन्त्रालय र सरोकार सम्बद्ध निकायबाट आपसी सहयोगसमन्वयमा कुरा भइरहेकै छ । हो, कोराना संक्रमणसम्बद्ध सार्क कोषको उपयोगमा कार्यविधि बनिनसकेकाले उपलब्धिको पाटो सामुमा नदेखिएको हो । भारतले राखेको कोषबाट छिमेकी मुलुकलाई सहयोग आइरहेकै छ ।कोरोना संक्रमणकै माझ भारतसँग देखिएको संवादहीनतालाई भुल्न मिल्दैन । हाम्रो नयाँ राजनीतिक तथा प्रशासनिक नक्साबारे भारतीय असन्तुष्टि कायमै रहेका बेला फेरि पनि स्थानीय तहमै ॅकालापानीलिम्पियाधुरा हाम्रो भूभाग हो भनेर भारतले दावी गरेको छ, यसबारे परराष्ट्रको कुनै प्रतिक्रिया देखिएन नि ?तपाईंले भनेजस्तो, त्यस प्रकारको सूचना वा पत्र परराष्ट्र मन्त्रालयमा आइपुगेको छैन । नेपालभारत सीमासम्बन्धी वार्ता नभए पनि द्विदेशीय अरू समग्र पक्षमा हामी निरन्तर संवादकै पोजिसनमा छौं । आयातनिर्यात होस् वा अर्थवाणिज्यका अन्य क्षेत्र सधैंझैं निर्बाध छन् । नेपालमा भारतीय लगानीका विकास योजनाहरू चलेकै छन् । तपाईंहरूले यो पाटोलाई पनि मेन्सन गर्नैपर्छ । एउटा बिन्दुमा देशहरूबीच कहिलेकाहीँ असमझदारी देखिन सक्छ, यो कुनै असामान्य कुरा होइन । सीमाकै विषयमा संवाद गर्न औपचारिक तिथि तय हुन नसकेको भने सत्य हो । यसमा पनि अनौपचारिक तहमा हामी संवादकै क्रममा छौं । अरू आपसी सहयोग र सहकार्यकै रूपमा राष्ट्रसंघीय सुरक्षा परिषद्को अस्थायी सदस्यताका लागि भएको मतदानमा नेपालले विगतको प्रतिबद्धताअनुसार भारतकै पक्षमा मत हाल्यो । यसका लागि भारतले हामीलाई धन्यवाद पत्र पठाइसकेको छ । यसकारण समग्र प्रक्रिया रोकिएको छैन, विज्ञहरूले भनेजस्तो नेपालभारत सम्बन्ध लोएस्ट पोइन्ट (न्यूनतम बिन्दु) मा पुगेको होइन । यसबेला नेपालको प्रयास भनेकै सीमासम्बन्धी यही समस्याका कारण अरू आपसी र द्विपक्षीय सम्बन्धमा आँच नआओस् भन्ने हो । दोस्रो, यो विषयलाई पनि बाहिर सडकमा छरिन नदिईकन औपचारिक कूटनीतिक प्रक्रियाबाटै सल्टाउने भन्ने हो ।सीमा विवाद र दाबीमा नेपाली पक्षका प्रमाण संकलन गर्ने गरी सरकारले विज्ञ टोली बनाएको छ । तर आफ्नै अभिलेखालयमा रहेका ऐतिहासिक सामग्री र दसीप्रमाणमाथि सोधपुछ हुन सकेको छैन । अभिलेखमा रहेको प्राचीन लिपि र भाषा पहिल्याउने विद्वान्सम्म सरकार पुग्न सकेको देखिन्न त ?हो, हाम्रो नयाँ राजनीतिक र प्रशासनिक नक्सालाई पुष्टि गर्ने सामग्री (प्रमाण) हामीसँगै छन् । ती छरिएको अवस्थामा छन् भन्ने मात्रै हो । यही सामग्री संकलन गर्ने अभिप्रायमा यो विज्ञ समूह बनाइएको हो । हाम्रो कार्यविभाजन नियमावलीले ४ ठाउँमा यस्ता दस्तावेज रहेको भनेर स्पष्ट पारिसकेको छ । सन्धिसम्झौता आदि कानुन मन्त्रालयमा रहने, औपचारिक कूटनीतिक दस्तावेज परराष्ट्रमा, नापीनक्सासम्बन्धी भूमि व्यवस्था मन्त्रालय र पुराना अभिलेख राष्ट्रिय अभिलेखालयमा रहने स्पष्ट छ । यो अन्तरमन्त्रालय कुरा भए पनि संयोजनसंकलन त जरुरी हुन्छ नै । यसैका लागि यो विज्ञ समूह बनेको हो । अभिलेखालयमा राखिएका परराष्ट्र सम्बद्ध अभिलेखको लगत तयार गर्ने काम अहिले जारी छ । यसमा हाम्रो आवश्यकता र सरोकारअनुसार यी सामग्रीमा पहुँच हुँदै जानेछ । यीमध्ये केही असाध्यै दुर्लभ, बहुमूल्य र संवेदनशील सामग्रीसमेत भएकाले तत्काल सबैका निम्ति हेर्ने, अध्ययन गर्ने पहुँच नपुगेको हो ।अरूभन्दा पनि नेकपाको आन्तरिक राजनीति र किचलोका कारण प्राथमिकतामा रहनुपर्ने परराष्ट्रका कतिपय विषय पनि ओझेलमा परेको देखिन्छ । दक्षिण कोरिया, श्रीलंका, दक्षिण अफ्रिकाजस्ता मुलुकमा २ वर्षदेखि राजदूत छैनन् । अब केही महिनामै ७८ वटै दूतावास रिक्त हुँदै छन् । तपाईंको ध्यान त्यता किन नगएको ?केही महत्त्वपूर्ण मुलुकमा समयमै राजदूत पठाउन नसकिएकै हो । निर्देशिकाले पद रिक्त हुनु तीन महिनाअघिबाटै नियुक्ति प्रक्रिया सुरु गर्ने अनुमति दिन्छ । अब सबैतिरका लागि एउटै लटमा राखेर साउनमै राजदूत नियुक्ति प्रक्रिया सुरु हुँदै छ । यसमा पनि अहिलेसम्म अन्योल रहेको एउटा विषयबारे भनिहालौं अब भने निर्देशिकामै कूटनीतिक सेवा र बाहिरबाट गरेर ५०५० प्रतिशत कोटा तोकेरै नियुक्ति प्रक्रिया सुरु हुनेछ । अब उप्रान्त यसमा कुनै अन्योल वा विवाद हुने छैन ।राजदूत नियुक्ति वा कुनै प्रकारका कारबाही सम्बोधनमा सधैंजसो कार्यसम्पादन मूल्यांकनको कुरा गर्नेमा तपार्इं पनि हुनुहुन्छ । यो मूल्यांकन भनेको केकस्तो हो ?यो समयसन्दर्भ हेरीकन लागू हुने कुरा हो । जस्तो, कोरोना संक्रमणमा सम्बद्ध मुलुकमा रहेका नेपालीलाई विपत् परेका बेला उद्धार, समन्वय, सहयोग केकसरी भएको छ, कुन नियोगको अग्रसरता वा जवाफदेहिता के छ, त्यस आधारमा पनि कार्यसम्पादन मूल्यांकन तय हुन सक्छ । कोरोना संक्रमणकै कारण भ्रमण वर्ष२०२० हुन सकेन । तर यही सरकारी अभियान पनि कूटनीतिक नियोगहरूको कार्यसम्पादनको आधार बन्न सक्थ्यो । लगानी, आर्थिक कूटनीति र मुलुकअनुसारको रणनीतिका आधारमा पनि मूल्यांकन हुन सक्छ । यी सूचकका आधारमा हामी मूल्यांकन गरिरहेकै हुन्छौं । अहिलेको असहज स्थितिमा सबै आधार मान्य नभएको हुन सक्छ ।परराष्ट्रमन्त्री स्वयंको छवि राम्रो भए पनि मन्त्रालय र कूटनीतिक क्षेत्र ॅप्राथमिकताहीन र कहीं पनि ॅकार्यकारी हुन नसकेको चर्चा हुन थालेको छ नि ?परराष्ट्रको संस्थागत विकास एक जना परराष्ट्र मन्त्रीको क्षमताको विषय होइन । यो एक जना मन्त्रीको बलबुताले मात्रै पार लाग्ने कुरा होइन । अहिले मैले ४५ वटा कुरामा फोकस गरिरहेको छु । एउटा त, हाम्रो बदलिँदो कार्यभारअनुसार हाम्रो संगठनको क्षमता (आकार) बढाउन जरुरी छ । हामीले गत मंसिरमै अर्गनाइनेजसन एन्ड म्यानेजमेन्ट सर्भे पूरा गरेर र अर्थ मन्त्रालयको समेत सहमति लिएर सामान्य प्रशासन मन्त्रालयमा पठाएका छौं । यो पठाएको पनि ६ महिना भइसकेको छ, सामान्य प्रशासनमा यो किन रोकिएको हो, मैले बुझ्न सकेको छैन । यसमा कर्मचारी दरबन्दी थप्नेसहितका कुरा छन् । अर्को हालै चर्चामा आएको निजामती विधेयकको संशोधन आइरहँदा परराष्ट्रका केही आधारभूत कुरालाई अप्ठ्यारोमा पार्न खोजेको देखियो । कूटनीतिक सेवाको क्लस्टर हटाउने, बाहिरी सेवाबाट परराष्ट्रमा सचिव ल्याउनेसहितका सरोकारका विपक्षमा म कसरी लडें र त्यो प्रक्रिया अन्ततः स्थगनमा पुग्यो भन्ने अर्को बहसको विषय हो । विगतमा परराष्ट्र सेवामा तालिम, प्रशिक्षण, अध्ययनमा कोही कर्मचारी गए पदोन्नतिमा नम्बर काटिने व्यवस्था रहिआएकोमा हाल यसलाई हटाइएको छ । तालिम, अध्ययनलाई बढावा दिन पनि ऐनमा यो प्रबन्ध जरुरी थियो । भिन्न तहमा काम भइरहेकै छ, बरु बाहिर नआएकोनदेखिएको हुन सक्छ ।बरु परराष्ट्रको छविमै आँच आउने गरी हाम्रो विदेश नीति, बाह्यजगत्सँग सम्बन्धित विषयमा कतिपय प्रश्नमा कहिलेकाहीँ अलिकति बहुकेन्द्रको आभास हुने गरी राजनीतिक दलका नेताहरू, पूर्वप्रधानमन्त्रीहरू, विपक्षी दलका नेताहरूले अभिव्यक्ति दिने गरेको पाइएको छ । कतिपय संवेदनशील प्रश्नमा कतिपय अनुत्तरदायी ढंगले छलफल हुने र त्यसले मित्रराष्ट्रहरूको सम्बन्धमै प्रतिकूल प्रभाव पार्ने स्थिति देखिन्छ, यो भने परराष्ट्र मन्त्रालयका कारणले होइन । यति हुँदाहुँदै पनि परराष्ट्र नीतिको दस्तावेज फाइनल गरेर मन्त्रिपरिषद्मा पठाउन लागिएको छ । आचारसंहिता पनि बदलिँदो परिस्थितिअनुसार परिमार्जित छ, यो पनि मन्त्रिपरिषद्मा जाँदै छ ।तपार्इंले ॅअनुत्तरदायी बोलीकै कारण मित्रराष्ट्रको सम्बन्धमा प्रतिकूल असर पर्ने गरेको धारणा राखिरहेका बेला स्वयं प्रधानमन्त्री केपी शर्मा ओलीले छिमेकी भारतबारे राखेको धारणा पनि त्यति उत्तरदायी थिएन । तपार्इंलाई के लाग्छ ?अयोध्या अथवा रामको जन्मबारे प्रधानमन्त्रीले भनेको कुरालाई हामीले वक्तव्यमार्फत प्रस्ट पारिसकेका छौं । सरोकार राख्ने सम्बद्ध पक्ष हाम्रो जवाफमा सन्तुष्ट छ भने हामीले यसमा थप बहस गरिरहनुपर्ने देखिन्न । म यत्ति भन्न चाहन्छु रामायणकालीन सभ्यता र सांस्कृतिक भूगोलको टुंगोचाहिँ भएको छैन, यो एउटा यथार्थ हो । त्यसले कति भूभाग समेट्थ्यो, त्यतिबेला भनिएजस्तो इन्डोनेसियाको बालीसम्म अथवा आजको श्रीलंकासम्म, अथवा नेपालभारतका धेरै भूभाग अहिले जसरी उल्लेख गरिन्छ, यी सबै सांस्कृतिक भूगोल कति अन्तरसम्बन्धित थिए, यीमध्ये केकहाँ, केकस्ता रामायणकालीन गतिविधि भएका थिए भन्ने कुराको वैज्ञानिक अध्यनअनुसन्धान र पुरातात्त्विक उत्खनन र त्यसलाई उद्घाटित गर्ने काम टुंगिसकेको छैन । यसबारे विभिन्न पक्षमा धेरै अध्ययन भइरहेकै छन् । यसमा थप अध्यन हुनुपर्छ भन्ने कुरालाई राजनीतिक रूपमा लिइरहनुपर्छ भन्ने जरुरी म देख्दिनँ । प्रधानमन्त्रीले यही आशयमा भन्नुभएको हो भनेर हामीले प्रस्ट पारिसकेकै छौं । दक्षिणपूर्वी एसियाली मुलुक थाइल्यान्डले आफ्नो मुलुकमा रहेको एउटा सहरलाई अयोध्या भन्दै आएको छ । अब यति विशाल भूगोलसम्म त्यसबेलाको एउटा समुदाय पुगेको थियो कि थिएन, उसका गतिविधि त्यहाँ पुगेका थिए कि थिएनन् अथवा यसमध्ये कति मिथ हो, कति रियालिटी हो भन्नेबारेमा विद्वान्हरूले अध्ययन गरिरहनुपर्छ । यसलाई अर्को अर्थमा बुझ्न म जरुरी ठान्दिनँ ।यही कुराले नेपालभारतको सांस्कृतिक सम्बन्धमा चोट पुग्ने स्थिति र दुई देशका जनताको राजनीतिक भावनामा खलल पुग्ने अवस्था आउनु हुँदैन, त्यसरी अर्थ लगाइनुहुन्न भन्ने मलाई लाग्छ । नेपाल सरकारले त औपचारिक रूपमा जनकपुरदेखि अयोध्यासम्म रामायण सर्किट नै उद्घाटन गरिसकेको हो । यस विषयमा थप अध्ययन गर्नुपर्छ भन्नुलाई अन्यथा लिइराख्नु हुँदैन ।प्रधानमन्त्री ओलीले कुनै कूटनीतिक लवजभन्दा पनि ठाडो भाषामा ॅभारतीय चलखेल लाई आरोपित गर्नुभएको थियो त ?जहाँसम्म नेपालको आन्तरिक राजनीतिक गतिविधिमा बाहिरी चलखेलका कुरा छन्, यसमा धेरै तीता अनुभव छन् । विगतमा हुने गरेका हस्तक्षेप वा माइक्रोम्यानेजमेन्ट का अनेक पक्षमा अहिलेको सरकारले पूर्णतः रोक लगाएको छ । पछिल्लो समय विदेशी मिडियाहरूमा यहाँको सरकार र विशेषत प्रधानमन्त्रीलाई लक्ष्य गरेर जे खालका अभिव्यक्ति आउन थालेका थिए र यसमा मिडिया मात्रै नभएर औपचारिकरूपमै कूटनीतिज्ञ, सरकारी अधिकारी पनि प्रस्तुत हुन थालेका थिए । कतिपय मिडियाले त सरकार गिर्नेगिराउने दिशामा काउन्टडाउन थालेका थिए, यो शोभनीय पक्कै थिएन । न त यसले दुई देश (नेपालभारत) को सम्बन्धलाई राम्रो बनाउनेवाला थियो । यही कुरालाई प्रधानमन्त्रीले संकेत गर्नुभएको थियो तर यही यथार्थलाई अन्यथा ठानियो । वैधानिक रूपमा स्थापित सरकारद्वारा राखिने एकअर्को देशसँगको सम्बन्धमा यी बाहिरिया कुराको के अर्थ रहन्छ र ? सरकार परिवर्तन हुन्छ वा हुँदैन, यो त त्यहींका जनताले जान्ने कुरा हो । यो हाम्रो सार्वभौमसत्ताका पक्षमा र हस्तक्षेपकारी कार्यशैलीविरुद्ध बोलिएको सांकेतिक कुरा मात्रै हो । कुनै पनि देशको आन्तरिक मामिलामा बाहिरिया देशबाट आउने अनुचित टिप्पणीले सम्बन्धलाई नराम्रो र असहज बनाउँदै लैजान्छ नै, यसको विरोधमा बोलिएको संकेतको बोलीलाई त्यही अर्थमा बुझ्नुपर्छ ।सीमा मामिलामा भारतसँग रहेको ॅसंवादहीन स्थितिमा अबको हाम्रो प्रवेशबिन्दु के हुन सक्छ ?यो सबैभन्दा महत्त्वको सरोकार हो । सीमाको विषयमा भारतसँग संवाद खुलाउने पक्षमा अनौपचारिक ढंगमा कुराकानी भइरहेकै छ । यो संवेदनशील विषयमा प्रवेश गर्न कहिलेकाहीँ उचित समयको प्रतीक्षा गर्नुपर्ने हुन्छ । कतिपयलाई एउटा सानो मुलुकले समान हक मागिरहेको कुरा पाच्य नभइरहेको हुन सक्छ । यसलाई सहजता र सरलतापूर्वक बुझ्न पक्कै पनि समय लाग्छ । हाम्रो सम्बन्धमा इतिहासले छाडेका आपसमा बिझाउने जेजुन विषय छन्, यसलाई समाधान गर्दै लगियो भने सम्बन्ध पनि समस्यारहित बन्दै जानेछ । अब समस्या रहिरह्यो भने त्यसले बेलाबखत बिझाइरहन्छ । नेपाल र भारत समृद्ध दक्षिण एसियाका निम्ति समुचित योगदान गर्न सक्ने मुलुक हुन्, हामी महत्त्वपूर्ण एक्टर हौं । असल र सहयोगात्मक द्विपक्षीय सम्बन्ध र यो सम्बन्धमार्फत यस क्षेत्रमै स्थायित्व, शान्ति र विकासको खाका तयार गर्ने भनेर हामी साझा यात्रामा निस्केका हौं । तर यो यात्रामा हाम्रो जुत्तामा अड्केका यस्ता ढुंगाका टुक्रा, कणले हामीलाई बिझाइरहन्छ । जति छिटो यो जुत्ता खोलेर कण सफा गर्छौं, हाम्रो यात्रा त्यति नै स्मुथ हुनेछ । नेपालको यो सदासयपूर्ण चाहनालाई भारतका हाम्रा मित्रहरूले छिटो बुझिदिनुपर्यो । यसको रियलाइजेसन क्रमशः हुँदै गएको मैले अनुभूति गरेको छु । भारतमै पनि समस्या समाधान गर्नैपर्ने र वार्तासंवादमा इङ्गेज हुनैपर्ने पक्षमा जनमत बन्दै गएको देखेको छु । वार्ता हुनैपर्छ भन्ने पक्षमा माहोल बन्दै गएको छ, आशा छ छिट्टै केही सकारात्मक संकेतहरू देखा पर्नेछन् ।"
टोलटोलमा घुम्ती शिक्षक,"लगभग चार महिनाको बन्दाबन्दीले हरेक क्षेत्रमा प्रतिकूल प्रभाव पारेको छ । यसको निदान कहिले हुने हो थाहा छैन । दिनदिनै सार्वजनिक हुने संक्रमित संख्याले महामारी फैलिरहेको प्रस्ट पार्छ । कोभिड१९ ले सबैभन्दा बढी असर गरेको क्षेत्र शिक्षा हो । शिक्षालाई अघि बढाउन निजी विद्यालयका शिक्षकको योगदान सरकारी शिक्षक जत्ति नै छ । तर निजी शिक्षकको घरमा चुलो बल्यो कि बलेन, भाडा तिर्न सके कि सकेनन् भनी न त सञ्चालक न सरकारले नै चासो दिएका छन् । अर्कोतिर विद्यार्थीको सिकाइलाई निरन्तरता दिने प्रभावकारी कदमको अभावमा उनीहरूको दैनिकी नराम्रोसँग प्रभावित भएको छ । निजी विद्यालयहरूले अनलाइन कक्षामार्फत पठपाठन चलाए पनि अहिले यो कक्षा रोकिएको छ । विद्यार्थीहरू पबजी र फ्री फायर जस्ता अनलाइन गेममा मस्त छन् । अनेकौं राम्रानराम्रा वेबसाइटमा समेत उनीहरूको लत लाग्ने सम्भावना छ । यसले विद्यार्थीमा मनोसामाजिक समस्या उत्पन्न हुन सक्छ । यो समस्याको निराकरणका लागि निजी विद्यालयहरूसँग हातेमालो गर्दै विशेष पाठ्यक्रमसहित टोलटोलमा घुम्ती शिक्षा तत्कालै लागू गर्नको विकल्प छैन । सरकारले ठूलो क्षति हुनुपूर्व ध्यान देओस् । महेन्द्रसिंह बम, टीकापुर१, कैलाली"
फेरि लकडाउन भोग्नु नपरोस्,"लकडाउनलाई सरकारले आधिकारिक रूपमा अन्त्य गरेको छ । यो निर्णय आमनागरिकका लागि अत्यावश्यक थियो । लकडाउनपछि बजारमा चहलपहल बढिरहेछ । सर्वसाधारण आआफ्नो पेसा व्यवसायमा फर्किसकेका छन् । तैपनि हामी संकटमुक्त भइसकेका छैनौं । आउने दिनमा यदि सरकारी रवैया यस्तै रहिरहे र नागरिकले पनि सावधानी नअपनाउने हो भने महामारीले अझ विकराल रूप लिनेछ । लकडाउन हटाएपछि सरकार अझ बढी जिम्मेवार हुनुपर्थ्यो । महामारीबाट बँच्न पीसीआर टेस्टको दायरा फराकिलो पार्नुपर्थ्यो, स्वास्थ्य सुरक्षाका नियम कडाइँका साथ पालना गराउनुपर्थ्यो तर त्यसो हुन सकेन । लकडाउनले हाम्रो जीवन निकै कष्टकर बनाएको थियो । यदि सरकारी लापरबाही जारी रहे फेरि लकडाउनको सामना गर्नुपर्नेर् ेनिश्चित छ । सरकारले अब लकडाउन हुन नदिन अनुगमन, नियमन र परीक्षणलाई व्यापक बनाउनुपर्छ । महामारीले निम्त्याउने जनधनको क्षतिको जिम्मेवारी कसले लिने ? रामकृष्ण बराल, जोरपाटी५, काठमाडौं"
प्रदेशलाई विपत् व्यवस्थापनको जिम्मा,"हरेक वर्षामा बाढीपहिरोको कारण सयौंले ज्यान गुमाउँछन् । हजारौं घरविहीन हुन्छन् । मधेसका भूभाग जलमग्न छन् । यस्तो कष्टकर समयमा मधेसीको अधिकारका लागि काम गर्ने राजनीतिक दलहरू कुन दुलोमा लुकेको छन् ? जनतालाई समस्या पर्दा नदेखिने नेताको के काम ? सर्वसाधारणलाई भजाएर राजनीतिक अभीष्ट पूरा गर्नबाहेक नेताहरूले अरू केही जानेनन् । देशभर विकासको नाममा जथाभावी डोजर चलाएर पहिरो निम्त्याइँदै छ । सरकारले हरेक वर्ष बाढीपहिरोमा परेकालाई राहत वितरण गर्छ । राहत बाँड्नु समस्याको समाधान होइन । सरकारले समस्यै आउन दिनु हुन्न । तीनै तहमा बलियो सरकार छ तर काम हुन सकेको छैन । सिंहदरबार गाउँगाउँमा भनेर चुनावमा नारा लगाउनेहरू निर्वाचन जितेपछि हराए । प्रदेश सरकार नाम मात्रैको छ । सत्तामा बसेर भत्ता खानेबाहेक प्रदेशका मन्त्रीहरूको केही काम देखिएन । प्रदेशलाई विपत् व्यवस्थापनमा लगाउन पाए केही उपलब्धि हासिल गरिन्थ्यो कि ! पुरुषोत्तम घिमिरे, जोरपाटी, काठमाडौं"
असोजभित्र परीक्षा सम्भव छैन,"त्रिभुवन विश्वविद्यालयले कोरोना महामारीको कारण स्थगित स्नातक तथा स्नातकोत्तर तहको परीक्षा असोजभित्रै सञ्चालन गर्ने जानकारी दिएको छ । विद्यार्थीहरू भौतिक रूपमै उपस्थित भई वा त्यसको विकल्पको रूपमा अनलाइन विधिबाट परीक्षा सञ्चालन गर्नेगरी विश्वविद्यालयले बाटो खोल्ने निर्णय गर्यो । तर यो निर्णयसँगै विद्यार्थीहरू अलमलमा छन् । सहरमा अध्ययनरत लगभग ८० प्रतिशत विद्यार्थी अहिले गाउँमै छन् । लकडाउन खुलेसँगै केही विद्यार्थी फर्के पनि सबै आउन असम्भव छ । यसलाई सम्भव बनाउन सरकारले लामो दूरीका सार्वजनिक यातायत सञ्चालनमा ल्याउनु आवश्यक छ र सञ्चालनमा ल्याएसँगै परीक्षणको दायरा पनि फराकिलो पार्नुपर्छ । सरकारले अहिले पर्याप्त परीक्षण गर्न सकेको छैन । यस्तोमा त्रिविले कसरी भौतिक रूपमा उपस्थित गराएर परीक्षा लिन सक्छ ? देशका सबै कुनाका विद्यार्थी त्रिविमा छन् । अनलाइन परीक्षा पनि अहिलेको समयमा सम्भव छैन । इन्टरनेट काठमाडौंमै राम्रो छैन झन् गाउँको हालत कस्तो होला ? देशको सबै कुनामा इन्टरनेटको त कुरै छोड्दिऊँ फोनसमेत पुगेको छैन । इन्टरनेट पुगेका ठाउँमा पनि आर्थिक अभावका कारण धेरै विद्यार्थी इन्टरनेटबाट वञ्चित हुनुपरेको छ । यस्तो परिस्थितिमा त्रिविले कसरी लिन्छ अनलाइन परीक्षा ? कतिपय विषयको पढाइ पूरा भइसकेको छैन । परीक्षा दिनुअघि पाठ्यक्रम सक्न हरेक कलेजले विद्यार्थीलाई कलेजमै बोलाएर दुई महिना पढाउनुपर्ने हुन्छ । अनलाइन विधिबाट पढाउन माथि उल्लिखित तगारोले गर्दा सम्भव छैन । असोजमा परीक्षा लिन सरकारले २ महिनाअघि अर्थात् यही साउनदेखि कलेज खोल्ने अनुमति दिन सक्छ ? अनुमति दिएर मात्रै पनि भएन कलेज जानेआउने वातावरण र स्वास्थ्य सुरक्षाको जिम्मा कसले लिने ? लकडाउन खुलेसँगै संक्रमण समुदायमा विस्तार भइरहेको छ । अहिले परीक्षा नलिई आउँदो वार्षिक पढाइ सुरु गराउने अनि कोरोनाकालको अन्त्य भएपछि मात्रै परीक्षा लिने व्यवस्था मिलाउन गाह्रो छ । कोरोना अन्त्य नभएसम्म परीक्षा नलिँदा विद्यार्थीको एक वर्ष खेर जान्छ । तैपनि यो एउटा विकल्प हो तर कत्तिको उपयुक्त छ भन्नेबारे सरोकारवाला निकायबीच छलफल हुनु आवश्यक छ । त्यस्तै आन्तरिक मूल्यांकनबाट नम्बर दिने र परीक्षा सञ्चालन नगर्ने अर्को विकल्प हो । जब कोरोना महामारी सकिन्छ तब पठाइ सुचारु गर्न सकिन्छ । यसो गर्दा विद्यार्थीलाई अनावश्यक चिन्ता थपिँदैन । राज पौडेल, कीर्तिपुर, काठमाडौं"
कम्युनिस्टहरूको नबुझिने नाटक,"पहिलो संविधानसभाको अवधिमा तत्कालीन राजनीतिक दलहरू विभिन्न विषयका लागि छलफलमा जुट्थे । धेरैजसो छलफल एजेन्डामा प्रवेशै नगरी अर्को दिनको छलफलको मिति तोकेर छुट्टिन्थे । अर्को दिन पनि सोही प्रक्रिया दोहोरिन्थ्यो । यस्तै सिलसिला चल्दाचल्दै संविधान नबनी समय गुज्रियो । यही प्रक्रिया यति बेला नेकपा स्थायी कमिटी बैठकमा दोहोरिएको छ, फरक प्रसंगसहित । त्यसबेला फरकफरक राजनीतिक विचारधाराका दलको विचार मिलाउन समय गएको थियो । अहिले एउटै पार्टीभित्रको विवादले यतिका दिन लिइसक्दा समस्याको समाधान भेट्नु त कता हो कता सहमतिको छेउसम्म पनि पुगेको छैन । छलफल भइरहने तर कतै नपुगेको देख्दा यो कम्युनिस्टहरूको नौटङ्की हो कि जस्तो लाग्न थालेको छ । यति ठूलो पार्टीलाई दुई अध्यक्षले कब्जा गरेर बसिरहँदा पनि अन्य नेता रमिते बन्नुले नेतृत्वका लागि अन्य व्यक्ति छैनन् भन्ने प्रश्न उब्जिएको छ । पुराना सहयात्रीलाई चटक्कै छाडेर भर्खंरै भेटेको साथीको लहलहैमा लागेर वरिष्ठ नेताले किन यो नसुहाउँदो नाटक प्रदर्शन गरिरहेका छन् भन्ने बुझ्न कठिन भइरहेको छ । हरेक पार्टीमा मौलाएको गुटगत र स्वार्थकेन्द्रित राजनीतिले कुनै सिद्धान्तलाई अँगाल्न सकेको छैन । तत्कालीन माओवादीले मान्दै आएको एक्काइसौं शताब्दीको जनवाद र तत्कालीन एमालेले अँगाल्दै आएको जनताको बहुदलीय जनवादलाई थाती राखेर एकता गरिएको थियो । अहिले एकता भाँड्ने अस्त्र यही राजनीतिक सिद्धान्त बनेको छ । जति माथापच्चिसी गरे पनि नेकपा विवादलाई जेलिरहने एउटै जालो हो दुई अध्यक्षको भागबन्डा । माधव नेपाललाई साथै लिएर हिँडेका पुष्पकमल दाहाललाई प्रधानमन्त्री केपी शर्मा ओलीले खुसुक्क अर्ली महाधिवेशनबाट एकल अध्यक्षको जिम्मा लिनुस् भनेर आश्वासन दिएपछि दाहाल त्यतै बगेका थिए । अर्ली महाधिवेशनको च्याँखे थापेर केही समय सत्तामै बसिरहने ओलीको चाहना भोलिपल्ट दाहालले नेपाललाई साथ दिएपछि भताभुंग भयो । त्यसपछि नेता नेपाललाई ओलीले पूर्वएमाले एकै ठाउँमा हुनुपर्छ भन्दै सरकारलाई सहयोग गरे आगामी महाधिवेशनमा अध्यक्षका लागि सघाउने जाल हाने । यो पनि सफल भएन । बार्गेनिङ पार्टी र जनताको हितमा छैन भन्ने कुरा घामजस्तै छर्लङ्गै छ । तैपनि नेकपाका अन्य नेताले नेतृत्वलाई खबरदारी गर्न नसक्नुको कारण के हो ? यसमा पनि कतै न कतै स्वार्थ लुकेको देखिन्छ । गुटको नेताको पूजा गर्न पाए भोलि फेरि मन्त्रीको कुर्सी पाइन्छ भन्ने लोभ सबैमा छ । सुजन देवकोटा, पालुङटार४, गोरखानेकपामा धाँजा फाट्यो समाचारले प्रधानमन्त्री ओली र दाहालका महत्त्वाकांक्षाले पार्टी दुइटा भइसकेको संकेत दिन्छ । दाहालनेपाल पक्षले स्थायी कमिटीको बैठक सुचारु गरेसँगै आश्चर्यजनक रूपमा पार्टी दुई कित्तामा विभाजित भयो । पूवएमालेमा रहेका केही महारथी दाहाल कित्तामा र पूर्वमाओवादीका केही प्रभावशाली नेता ओली कित्तामा बाँडिएका छन् । अबका दिनमा ओली र उनका विपक्षीहरू एक कदम पछाडि नहटे पार्टी फुटलाई रोक्न सकिँदैन । यसैबीच वामदेव गौतमले मध्यमार्गी बाटो अवलम्बन गर्दै एकताका लागि ६ बुँदे प्रस्ताव ल्याएका छन् । समाचारले जनाएअनुरूपको घटनाक्रम अघि बढे देशले छिट्टै निकास पाउनेछ । श्यामसुन्दर कुइँकेल, हाँडीगाउँ, काठमाडौं"
सामूहिक विनाशको संघार,"सन्निकट छैटौं सामूहिक विलोपनकरोडौं वर्षपहिलेको जस्तो महाविपत्ति र वर्तमानको जस्तो मानवीय अतिक्रमण नहुँदा पनि प्रकृतिमा जीवहरूको विनाशको निश्चित गति हुन्छ, जसलाई प्राकृतिक विलोपनको दर (ब्याकग्राउन्ड एक्सटिङ्क्सन रेट) भनिन्छ । मानिस र भवितव्य नहुँदाको अवस्थामा उक्त विलोपन दर जीवजन्तुको संख्या र आयुअनुसार फरकफरक हुने गर्छ । तर गणितीय हिसाबमा प्रति १० लाख प्रजातिमा वार्षिक एक प्रजातिको लोप हुने गर्छ । यो दरअनुसार, १० हजार प्रजातिका स्तनधारी जनावरहरू यस संसारमा भएको मान्ने हो भने (यद्यपि करिब ६,५०० को मात्रै पहिचान भएको छ), एउटा स्तनधारी प्रजाति लोप हुन करिब १०० वर्ष लाग्छ । तर आईयुसीएनका अनुसार, सन् १५०० यताका ५०० वर्षमा पृथ्वीबाट स्तनधारी, चरा, सरीसृप, उभयचर वर्गका मेरुदण्डीय जीवका ६१७ प्रजातिहरू लोप भएका छन् । उक्त लोप हुने क्रम १०० वर्षयता झनै तीव्र बनेको छ । १०० वर्षयता पृथ्वीबाट मेरुदण्ड भएका ४०० प्रजाति लोप भएका छन् । यदि मानवीय अतिक्रमण नहुँदो हो त सोही संख्याका प्रजातिहरू प्राकृतिक रूपमा लोप हुनलाई ८ हजारदेखि १० हजार वर्षसम्म लाग्थ्यो । साइन्स जर्नलमा प्रकाशित लेखले पनि पृथ्वीमा प्रजातिहरूको लोप हुने गति साबिकको भन्दा हजारौं गुणाले बढिरहेको जनाएको छ । उक्त लेखअनुसार, मानिस र ऊसँग मिल्दोजुल्दो समूह प्राइमेट्स का ६० प्रतिशत प्रजाति यतिखेर लोपोन्मुख छन् । पीएनएएस जर्नलमा प्रकाशित आईयुसीएनको रातो सूचीमा आधारित अर्को लेखले हाल विश्वभर ७७ प्रजातिका स्तनधारी जीवहरूको संख्या ९४ प्रतिशतले घटेको र तिनको वासस्थानमा ८० प्रतिशतसम्मले संकुचन भएको देखाएको छ । मानवजातिले पृथ्वीको प्राकृतिक स्रोतमाथि कब्जा जमाउँदै, वन्यजन्तुको वासस्थानलाई टुक्र्याउँदै र मास्दै, मिचाहा प्रजातिका जीवजन्तु र रोगका जीवाणुलाई एक ठाउँबाट अर्को ठाउँमा सार्दै र कतिपयलाई मार्ने, संकलन गर्ने गरेर लोप हुने प्राकृतिक दरलाई बढाएको उक्त लेखको निष्कर्ष छ । मानवसिर्जित जलवायु परिवर्तनका कारण पनि कतिपय जीव लोपोन्मुख बन्न पुगेका छन् ।एउटा प्रजातिलाई उत्पत्ति, विकास र फैलावटबाट स्थापित हुन लाखौं वर्ष लाग्ने वैज्ञानिकहरूको दाबी छ । तर पृथ्वीमा केवल २ लाख वर्षअघि आएको एउटा प्रजाति मानिस ले यहाँ करोडौं वर्षदेखि बाँचिरहेका जीवहरूको अस्तित्वलाई केही शताब्दीभित्रै सदाका लागि नामेट पार्दै छ । पृथ्वीकै इतिहासमा यसरी एउटा प्रजातिले यहाँको जीवन र जगत्लाई अकल्पनीय परिवर्तन यसअघि कहिल्यै गरेको थिएन । उदाहरणका लागि, गत पाँच दशकमा मानवीय अतिक्रमणका कारण पृथ्वीमा करोडौं वर्ष पहिलेदेखि बस्दै आएका भ्यागुताका कैयौं प्रजाति लोप भए । यतिखेर विश्वमा उभयचरको लोपदर ४५,००० गुणा बढी भएको भनिन्छ । हाम्रो मुट्ठीमा अट्ने भ्यागुताजस्ता निरीह प्राणी त भइहाले, हामीभन्दा शक्तिशाली र ठूला बाघ, गैंडाजस्ता जनावर पनि मानिसकै कारण घटेर लोप हुने अवस्थामा पुगेका छन् । हाल नेपाल र भारतका केही निकुञ्जमा सीमित एकसिंगे गैंडाको वासस्थान पन्ध्रौं शताब्दीतिर म्यानमारदेखि उत्तरी पाकिस्तानसम्म फैलिएको थियो । वासस्थानमा मानवीय अतिक्रमण र सिकारका कारण बीसौं शताब्दीको सुरुमा पुग्दा गैंडाको संख्या घटेर २०० मा सीमित भयो । त्यसै गरी वासस्थानमा अतिक्रमण र सिकारका कारण यतिखेर बाघको ऐतिहासिक वासस्थान ९३ प्रतिशतले खुम्चिएको छ । र, केही दशकअघि बाघको संख्या पनि घटेर केही सयमा सीमित हुन पुगेको थियो । संरक्षणमा ठूलो लगानी र प्रयासका कारण केही दशकयता नेपालमा र अन्यत्र पनि गैंडा र बाघको संख्यामा बढोत्तरी भइरहेको छ । प्राकृतिक रूपमा जनसंख्या घटेपछि त्यसलाई पुरानो अवस्थामा फर्काउन कति कठिन छ भन्ने कुराको उदाहरण हो झन्डै लोप हुने अवस्थामा पुगेका यी जक्खु जनावरहरूको संख्या बढाउन लागेको मिहिनेत, लगानी र समय । बाघ आईयुसीएनको संकटापन्न (इन्ड्यान्जर्ड) सूचीमा र गैंडा अतिसंवेदनशील (भल्नरेबल) सूचीमा रहेका जनावर हुन् । यार्सागुम्बु पनि यस वर्षदेखि आईयुसीएनको अतिसंवेदनशील सूचीमा परेको छ । विगत पन्ध्र वर्षमा यार्साको उत्पादन ३० प्रतिशतले घटेको छ र उक्त अवस्था कायमै रहे अबका केही दशकभित्रै यार्सा लोप हुने अवस्थामा पनि पुग्न सक्छ । यद्यपि संरक्षणको प्रयासले यसको दिगो व्यवस्थापन पनि हुन सक्छ । अन्त्यमा, बाघ, गैंडाजस्ता जक्खु र यार्सागुम्बुजस्तो महँगो जीवको घट्दो संख्या मात्र होइन, विश्वभर प्रजातिहरूको विलोपनको शृंखला भयावह छ । कतिपय जीवजन्तु हाम्रो जानकारी र पहिचानबिना विलोप भइसकेका छन् । द सिक्स्थ एक्सटिङ्क्सन ः एन अनन्याचुरल हिस्ट्री पुस्तककी लेखक एलिजाबेथ कोल्वर्ट भन्छिन् हामी केही शताब्दीभित्रै त्यो विनाशको चरम अवस्थामा पुग्न सक्छौं । आईपीबीईएसको १० लाख प्रजाति लोप हुन सक्ने चेतावनी र कोल्वर्टको छैटौं सामूहिक विलोपनको अनुमानलाई हाम्रै पालामा संकलन गर्न पाप लाग्ने यार्सागुम्बुको द्रुत विनाशले बल पुर्याएको छ । यार्सा लगायतका ज्ञातअज्ञात प्रजातिहरूको सन्निकट विलोफन रोक्न ढिला नगरौं ।"
नारी हुनु भनेको के हो ?,"य दि तपार्इं दोस्रो वा कुनैकुनै अवस्थामा तेस्रो सन्तान पर्नुभयो भने, तपाईंलाई आफ्नो जीवन वा मृत्युको आभास हुनुअघि नै आमाकै गर्भमा तपाईं महिला हो कि पुरुष भन्ने निर्क्योल गरिन्छ । तपाईं पुरुष भए बाँच्न सक्नुहुन्छ, तर नारी भए कतिपय अवस्थामा तपाईंलाई संसारमा आउनुअघि नै बिदाइ गरिन्छ । पुरुष भए जुनसुकै क्रममा परे पनि ढुक्क हुनुहोस्, तपाईंलाई धर्तीमा स्वागत हुन्छ । यदि नारी हो भने तपाईंले आफू मात्र दुःख पाउनुहुन्न, जन्म दिने आमाले पनि हेपाइ खानुपर्छ । कति अवस्थामा त छोरा नजन्मिउन्जेल् थप सन्तान जन्माइराख्नुपर्छ । जन्मिसकेपछि तपाईंको शरीरमा जति अंग छन्, ती सबैमा तपाईंले परिवार र समाजको इज्जत बोकिदिनुपर्छ । ढुक्क हुनुहोस्, तपाईं पुरुष हो भने त्यो बोझ बोक्नु पर्दैन । छोरीका लागि न्वारन, पास्नी, गुन्योचोलोजस्ता संस्कारहरू छोरोका भन्दा फरक गरिन्छ । यसबाट तपाईं आफ्नो भाइ वा दाइभन्दा अलग्गै हो है भन्ने मानसिकता विकास गरिन्छ । तपाईंको लवाइ, खुवाइ, पहिरन, व्यवहार सबै नियन्त्रित हुन्छन् ।बिस्तारै हुर्कंदा थाहा हुन्छ, तपाईं पसलसमेत कोही साथमा नलिई जान सक्नुहुन्न । रातबिरात हिँड्नु खतरनाक हुन सक्छ । तपाईंको शरीर, शरीर नभएर कुनै खजानाजस्तो हो भन्ने बनाइन्छ जुन कसैले लुटिदिन सक्छ, आँखा लगाउन सक्छ । त्यसैले शरीर ढाक्नुपर्छ, कसैलाई छुन दिनु हुँदैन । छोएमा तपाईंको आफ्नो शरीरमाथिको अधिकारको हनन होइन, तपाईंको परिवार वा समाजको इज्जत जान्छ । तपाईंको शरीर लुटिए तपाईंको भन्दा परिवार वा समाजको इज्जत लुटिन्छ । लुट्ने अरू कोही नभएर पुरुषै हुन्छ । किनभने, महिलामा लुट्ने सामर्थ्य हुँदैन, लुटिने अवस्था मात्र हुन्छ ।हुर्कदै गर्दा तपाईंलाई यो पनि अनुभव हुन्छ कि तपाईंको दाजुभाइ तपाईंभन्दा बढी महत्त्वपूर्ण हुन् । उनीहरूलाई किनिदिने महँगा लुगामा, उनीहरूलाई दिइने स्वतन्त्रतामा, उनीहरूले तपाईंलाई सुरक्षा गर्न सक्ने कुरामा, तपाईंलाई अर्काको घरमा जानुपर्ने कुरा सम्झाउँदा वा तपाईं आमालाई सघाइरहँदा दाइभाइ भने खेल्न जाँदा यस्ता कुराको बोध हुन्छ । तपाईंले पढ्ने किताबमा, हेर्ने चलचित्रमा, सुन्ने गीतमा, कथा सबैमा घरका काम आफ्नो जिम्मेवारी भनेर बुझ्न हुन्छ । तपाईंले कस्तो कपाल राख्ने, कस्तो लुगा लगाउने, कोसँग बोल्ने, कसरी बोल्ने, के खेल्ने, के नखेल्ने आदि पनि सूक्ष्म तरिकाबाट व्यवस्थित तरिकाले घर र अन्य सामजिक संस्थाहरूबाट निर्देशित र प्रशिक्षित हुन्छ ।हो, कहिलेकाहीं नारीदेवीको स्वरूप मानेर नवरात्रिमा तपाईंको पूजा पनि गरिन्छ । तर रजस्वला भएपछि त्यो ठाउँ फेरि पाउनुहुन्न । रजस्वलासँगै तपाईं पर सर्नुहुन्छ । हरेक समय इज्जत बोक्ने भाँडो भैरहने योनी, रगत बग्दा इज्जतको बोझसँगै अछुत हुन्छ ।यति मात्र होइन, तपाईंको कुनै घर हुँदैन, तपाईं कि बाउको घरमा कि लोग्नेकोमा बस्नुहुन्छ । थरजात पनि कि तपाईंको बाउको हुन्छ कि लोग्नेको उपहार हुन्छ । तपाईंको देश पनि हुँदैन, किनकि तपाईं आफ्नो बलमा होइन कि बाउ वा लोग्नेका आधारमा मात्र नागरिकता पाउनुहुन्छ । नौ महिना पेटमा र नहुर्किंदासम्म हेरचाह गरे पनि तपाईं एक्लीले सन्तानको स्वामित्व लिन सहज हुन्न । तपाईंको सन्तान तबसम्म तपाईंजस्तै देशविहीन, जातविहीन र अनाथ हुन्छ जबसम्म उसको बाउले उसको अस्तित्व स्विकार्दैन । तपाईं सोच्नुहोला त्यो अरूले बनाएको नियममा नबसे के हुन्छ ? त्यस्तो गरेमा तपाईं समाजका नाममा कलंक बनाइनुहुन्छ । सामाजिक सञ्जालमा तपाईंको चरित्रहत्या हुन्छ । तपाईं सामाजिक बहिष्कारको सिकार हुन सक्नुहुन्छ । यही भएर, म आफैंलाई प्रश्न गर्छु नारी हुनु भनेको के हो ? प्रज्ञा युनिभर्सिटी अफ सिड्नीमा विद्यावारिधि गर्दै छिन् ।"
ईपीएस कामदारको भिसा थपिने,"रोजगार अनुमति प्रणाली (ईपीएस) मार्फत दक्षिण कोरिया आएर भिसा अवधि सकिएका विदेशी कामदारलाई सरकारले भिसा थप गरिदिने भएको छ । सरकारका अनुसार त्यस्ता कामदारहरूले भिसा अवधि थप भएको समयमा समेत काम गर्न पाउनेछन् । विश्वव्यापी रूपमा फैलिएको कोरोना भाइरस (कोभिड१९) को महामारीका कारण भिसा सकिएका कामदार स्वदेश फर्कन नपाएपछि तत्कालका लागि यो नियम ल्याइएको हो । यसअघि पनि कोरिया सरकारले अवधि सकिएका कामदारको भिसा ५० दिन थप गरिदिएको थियो । तर उक्त अवधिमा पनि आफ्नो देश फर्कन नसकेकाहरूलाई थोरै समयका लागि भिसा थप्दै आएको थियो । तर यसरी थपिएको भिसा अवधिमा कामदारलाई कार्य गर्ने अनुमति भने दिइएको थिएन । कोरियाली सरकारको निर्णयसँगै १६ देशबाट ईपीएसमार्फत कोरिया आएर कार्य अवधि सकेका ४० हजारभन्दा बढी कामदार लाभान्वित हुनेछन् । हाल दक्षिण कोरियामा ५ हजारभन्दा बढी नेपालीको भिसा अवधि सकिएको छ । कोरियाली प्रधानमन्त्री चुङ से क्युनले बुधबार विपद् व्यवस्थापनको बैठकमा बोल्दै नयाँ नियमबारे बताएका हुन् । उनले कोरियाको धेरै गाउँका कृषि फार्महरूमा कामदारको अभाव रहेकाले सरकारले नयाँ नियम ल्याउन लागेको पनि जनाए । भिसा थपिएकाले अस्थायी रूपमा काम गर्न पाउने छन् । उनीहरूलाई कृषि फार्मतिर कामका लागि प्रोत्साहन गरिनेछ, उनले भने । २ सय ३८ नेपाली फर्कंदै लामो समयदेखि भिसा सकिएर बसेका २ सय ३८ जना नेपाली कोरियन एयरमार्फत बिहीबार नेपाल फर्कंदै छन् । ५ हजारभन्दा बढी नेपाली भिसा अवधि सकिएर स्वदेश फर्कने पर्खाइमा छन् । बिहीबार फर्कनेसहित हालसम्म ७ सय जना कामदार मात्रै स्वदेश फर्कन पाएका छन् । लामो समयदेखि भिसा सकेर बसेका नेपालीले न त कम्पनीमा नियमित काम गर्न पाएका छन् न त स्वदेश फर्कन नै । यसरी काम पनि गर्न नपाउने र घर पनि जान नपाउँदा मानसिक समस्या देखिन थालेको ख्याङगिदो ह्वासाङसीमा बस्दै आएका राजकुमार कार्कीले बताए । हामी ४ महिनादेखि काम नगरी कोरियामा बसिरहेका छौं । पहिले कमाको पैसा खर्च गरिरहेका छौं । पैसा तिरेरै नेपाल जान्छौं भन्दा पनि घर जान पाइएको छैन, उनले भने । भदौ १ गतेदेखि नेपालले अन्तर्राष्ट्रिय उडान अनुमति दिने निर्णयपछि भने स्वदेश फर्कन सजिलो हुनेमा आशावादी छन् अर्का नेपाली पूर्णमान चाम्लिङ ।"
मुम्बई झुपडपट्टीका आधालाई कोरोना,"मुम्बई (एजेन्सी) भारतको औद्योगिक राजधानी मुम्बईका झुपडट्टीमा बस्दै आएका आधाभन्दा बढीमा कोरोना भाइरसको संक्रमण देखिएको छ । एक सर्वेक्षणअनुसार मुम्बईको झुपडपट्टीका आधाभन्दा बढी नागरिकमा संक्रमण देखिएको हो । मुम्बईको नगरपालिका, नीति आयोग र टाटा इन्स्टिच्युट अफ रिसर्चले गरेको अध्ययनमा चेम्बुर, मुतंगा र दहिसार क्षेत्रका कम्तीमा ५७ प्रतिशतलाई कोरोना संक्रमण रहेको देखिएको हो ।"
भारत भित्रिए लडाकु विमान,"भारतले फ्रान्ससँग गरेको खरिद सम्झौताअन्तर्गत विवादित रफाल (डसाल्ट रफाल) लडाकु विमान भारत भित्रिएका छन् । सम्झौताको पहिलो खेपअन्तर्गत पाँचवटा जहाज बुधबार हरियाणाको अम्बालास्थित एयरबेसमा अवतरण गरेका हुन् । फ्रान्सबाट करिब ७ हजार किलोमिटर दूरी तय गर्ने क्रममा विमानलाई एक पटक मात्र यूएईमा रोकिएको थियो । जहाजले उडानकै क्रममा हावामै इन्धन भरेका थिए । भारतले सन् २०१६ मा फ्रान्स सरकारसँग ५८ हजार करोड भारुमा ३६ वटा डबल इन्जिन रफाल लडाकु खरिद सम्झौता गरेको थियो । सम्झौताअन्तर्गतको पहिलो खेपमा पाँचवटा जहाजलाई बुधबार भारत ल्याइएको हो । फ्रान्सको डसाल्ट एभिएसनद्वारा निर्मित यी लडाकु जहाज निकै अत्याधुनिक मानिन्छन् । भारतमा रफाल लडाकुप्रति निकै चासो राखिँदै आएको छ । सन् २०१६ मा नरेन्द्र मोदी नेतृत्वको अघिल्लो सरकारले रफाल खरिद सम्झौता गरेदेखि नै यो विषय निकै विवादित रहँदै आएको छ । भारतीय राष्ट्रिय कंग्रेसलगायत विपक्षी दलहरूले लडाकु विमान खरिदमा ठूलो भ्रष्टाचार भएको आरोप लगाउँदै आएका छन् । पहिलो पटक सन् २००७ मा तत्कालीन मनमोहन सिंह नेतृत्वको कंग्रेस सरकारले वायु सेनाको सिफारिसअनुसार १२६ वटा लडाकु जहाजको खरिद प्रक्रिया अगाडि बढाएको थियो । खरिदका लागि जारी गरिएको टेन्डर फ्रान्सको डसाल्ट रफालले सबैभन्दा कम मूल्य कबोल गरेका कारण पाएको थियो । तर, अन्तिम सम्झौता हुन बाँकी रहेकै अवस्थामा सन् २०१५ मा भाजपाका नरेन्द्र मोदीको नेतृत्व सरकारले खरिद प्रक्रिया स्थगन गर्ने निर्णय गर्दै पुनः नयाँ प्रक्रिया अगाडि बढायो । त्यही बीचमा मोदी फ्रान्सको भ्रमण गए । त्यहीं उनले ३६ वटा लडाकु विमान खरिद गर्ने घोषणा गरे । त्यसको केही समयमा भएको फ्रान्सका तत्कालीन राष्ट्रपति फ्रास्वाँ ओलान्दको भारत भ्रमणका क्रममा खरिदसम्बन्धी सम्झौता भएको थियो । कांग्रेसले पहिलेको खरिद प्रक्रिया स्थगन गर्नुका पछाडि अपारदर्शी लेनदेन रहेको दाबी गर्दै विरोध सुरु गर्यो । पछि नयाँ सम्झौता नै भएपछि विरोधलाई थप चर्कायो । यही विषयलाई लिएर कांग्रेसले देशव्यापी विरोध प्रदर्शनका साथै संसद्समेत अवरुद्ध पारेको थियो । उसले संयुक्त संसदीय छानबिन समिति गठन हुनुपर्ने माग गरेको थियो । तर, सत्तारूढ भाजपाले त्यसमा सहमति जनाएन । पछि खरिद प्रक्रिया पारदर्शी नभएको भन्दै अदालतबाटै छानबिन हुनुपर्ने माग राख्दै भारतको सर्वोच्च अदालतमा निवेदनसमेत पर्यो । तर, त्यो मागलाई अदालतले अस्वीकार गर्यो । पछि फेरि रफाल लडाकु खरिद प्रक्रिया छानबिनसहितको रिट पर्यो । त्यसलाई पनि अदालतले खारेज गरेको थियो । त्यसका बाबजुद कांग्रेसले यो विषयलाई उठाउन छाडेन । र, अघिल्लो वर्ष भएको लोकसभा चुनावमा पनि यो मुद्दालाई व्यापक रूपमा उठाएको थियो । यिनै कारणले पनि पनि नरेन्द्र मोदी सरकार र भाजपाले लडाकु विमानको खरिदलाई प्रतिष्ठाको विषय बनाउँदै आएका थिए ।"
खर्च घटाउने उपाय खोज्दै बैंक,सहरी क्षेत्रमा एकै स्थानमा धेरै बैंकका शाखा भए केही शाखा बन्द गर्ने  बैंकबीच कार्यालय सेयरिङ गर्ने  एकै प्रकारका खर्च घटाउने  सफ्टवेयर खरिद एवं मर्मतसम्भार सम्झौता संयुक्त रुपमा गर्ने  क्यूआर कोड लागू गर्ने  संयुक्त डाटा सेन्टर स्थापना गर्ने  बैंकले तिर्ने शुल्क कम गर्न आग्रह गर्ने  सातामा पाँच दिन मात्र कार्यदिन कायम गर्ने  एकीकत केवाईसी लागू गर्ने  नगदरहित कारोबारलाई प्रोत्साहन  डिजिटल बैंकिङमा जोड
विद्युत् महसुलमा छुट नपाएको गुनासो,"काठमाडौं (कास) व्यवसायीले लकडाउन अवधिभरको विद्युत् महसुलमा छुट नपाएको गुनासो गरेका छन् । बजेटमार्फत उत्पादनमूलक उद्योगमा लकडाउन अवधिभर विद्युत्को डिमान्ड शुल्क नलिने र माग कम हुने समयको विद्युत् खपतमा ५० प्रतिशत छुट दिने व्यवस्था मिलाइएको थियो । तर त्यसको कार्यान्वयन नगरी विद्युत् प्राधिकरणले पहिलेकै बिल जारी गरेकाले समस्या भएको व्यवसायीको भनाइ छ । नेपाल उद्योग परिसंघका पदाधिकारीले बुधबार अर्थमन्त्री युवराज खतिवडासँगको भेटमा आर्थिक वर्ष ०७७७८ को बजेट र कार्यान्वयनलाई सहयोग पुग्ने गरी हालै आएको मौद्रिक नीतिका धेरै व्यवस्थाबाट निजी क्षेत्रले राहत महसुस गरेको बताए । परिसंघका अध्यक्ष सतीशकुमार मोरको नेतृत्वमा गएको टोलीले अर्थमन्त्रीसँग निर्यात गरिएका वस्तुमा भ्याट फिर्ताको व्यवस्था, उद्योगलाई आईईई र ईआईएमा देखिएका प्रक्रियागत जटिलतालाई सरलीकृत गर्नुपर्ने विषयमा छलफल गरेको थियो । उक्त अवसरमा निर्यातजन्य उद्योगलाई दिइने बोन्डेड वेयरहाउसको सुविधा, सामाजिक उत्तरदायित्वको खर्चकट्टी गर्ने सम्बन्धमा देखिएको समस्याबारे पनि छलफल भएको छ । बजेटले ल्याएका विषय राम्रा हुँदाहुँदै पनि कार्यान्वयनमा तदारुकता नदेखिएको, बजेट र मौद्रिक नीतिमार्फत सम्बोधन भएका कतिपय विषयमा सम्बन्धित निकायले स्पष्टसँग कार्यान्वयनमा ल्याउन नसकेकोलगायत विषयमा व्यवसायीले आफ्ना धारणा राखेका थिए । परिसंघले अर्थतन्त्रलाई चलायमान बनाई थप रोजगारी सिर्जना गर्न र स्वदेशी उत्पादनको प्रवर्द्धन गर्न मेक इन नेपाल को अवधारणालाई अगाडि बढाएको व्यवसायीले बताएका थिए । अर्थमन्त्री खतिवडाले उद्योगी व्यवसायीका मागलाई धेरै हदसम्म सम्बोधन गरेको र आगामी दिनमा पनि वास्तविक मागका विषय सम्बोधन गर्न सरकार सकारात्मक रहेको बताए ।"
सुस्त सूचना महामार्ग,देशका सबै जिल्ला सदरमुकाम र स्थानीय तहमा इन्टरनेट पहुँच पुर्याउने लक्ष्यसहित निर्माण सुरु गरिएको सूचना महामार्ग परियोजनाको काम सुस्त हुँदा ग्रामीण क्षेत्रमा इन्टरनेटको पहुँच पुग्न ढिलाइ हुने भएको छ । नेपाल दूरसञ्चार प्राधिकरणले तीन प्याकेजमा वर्गीकरण गरी अप्टिकल फाइबर बिछ्याउन तीनवटा सेवा प्रदायकलाई जिम्मेवारी दिए पनि दुईवटा प्याकेजको काम सुरु भएको छैन । एउटा प्याकेजको काम पनि निकै सुस्त गतिमा अघि बढेको छ ।सूचना महामार्गको पहिलो प्याकेजअन्तर्गत नेपाल टेलिकमले प्रदेश १ देखि ३ सम्मका जिल्ला सदरमुकाम छुने गरी अप्टिकल फाइबर बिछ्याउने कामको जिम्मा पाएको थियो । टेलिकमले विभिन्न कम्पनीलाई यो कामको जिम्मा दिए पनि एक वर्ष बितिसक्दा कामको प्रगति निकै सुस्त छ । मध्यपहाडी लोकमार्ग हुँदै सबै जिल्ला सदरमुकाम छुने गरी टेलिकमले २ हजार १ सय किलोमिटरभन्दा बढी अप्टिकल फाइबर बिछ्याउनुपर्ने भए पनि असार मसान्तसम्म जम्मा २ सय ७३ किलोमिटर अप्टिकल फाइबर मात्रै बिछ्याइएको छ । टेलिकमले २ वर्षमा काम सक्ने गरी ठेक्का दिएको भए पनि डेढ वर्ष हुन लाग्दा जम्मा १३ प्रतिशत मात्रै भौतिक प्रगति छ । यो प्याकेजअन्तर्गत एक महिनामा जम्मा १४ किलोमिटर अप्टिकल फाइबर मात्रै बिछ्याइएको छ । जेठ मसान्तसम्म टेलिकमले जिम्मा लिएको प्याकेजअन्तर्गत २ सय ५९ किलोमिटर अप्टिकल फाइबर मात्रै बिछ्याइएको थियो ।प्राधिकरणले प्याकेज ३ अन्तर्गत कर्णाली र सुदूरपश्चिम प्रदेशमा पनि अप्टिकल फाइबर बिछ्याउन टेलिकमलाई नै जिम्मा दिएको छ । यसअघि स्मार्ट टेलिकम प्रालिलाई जिम्मा दिइएको भए पनि दुई वर्षसम्म काम सुरु नगरेपछि मन्त्रिपरिषद्ले स्मार्टबाट परियोजना खासेर टेलिकमलाई दिने निर्णय गरेको हो । यो निर्णय भएको करिब एक वर्ष हुन लाग्दा पनि परियोजनाको ठेक्का लाग्न बाँकी छ । प्याकेज ३ अन्तर्गत १ हजार ९ सय ९२ किलोमिटर अप्टिकल फाइबर बिछ्याउनुपर्ने हुन्छ ।प्याकेज २ अन्तर्गत कर्णाली र प्रदेश ५ का सबै जिल्ला सदरमुकाम छुने गरी प्राधिकरणले युनाइटेड टेलिकम लिमिटेडलाई कामको जिम्मा दिए पनि यसको प्रगति शून्य छ । यो प्याकेजअन्तर्गत २ हजार १ सय ६० किलोमिटर अप्टिकल फाइबर बिछ्याउनुपर्ने भए पनि यो परियोजनामा हालसम्म कुनै प्रगति भएको छैन । परियोजनाको ठेक्का पाएको दुई वर्षसम्म पनि कुनै काम नगरी बसेको युनाइटेडबाट प्राधिकरणले परियोजना खोस्न खोज्दा सर्वोच्च अदालतमा मुद्दा दायर गरेका कारण यो परियोजनाका विषयमा प्राधिकरणले कुनै निर्णय गर्न सकेको छैन । यो परियोजनाको मुद्दा सर्वोच्च अदालतमा विचाराधीन छ । प्राधिकरणले सूचना महामार्गका लागि ९ अर्ब ८९ करोड रुपैयाँमा तीनवटा प्याकेजको सम्झौता गरेको छ ।अप्टिकल फाइबर बिछ्याउने कम्पनीले नै त्यसको मर्मतसम्भार गर्ने र अन्य सेवा प्रदायकलाई भाडामा दिने गरी प्राधिकरणले अप्टिकल फाइबर बिछ्याउन जिम्मा दिएको हो । ग्रामीण दूरसञ्चार कोषको प्रयोग गरी सञ्चालित सूचना महामार्ग परियोजनामा यो कोषमा रकम जम्मा गर्ने सेवा प्रदायकहरूबीच प्रतिस्पर्धा गराइएको थियो । नेपाल टेलिकमलाई प्याकेज १ को जिम्मा दिँदा भने प्रतिस्पर्धा गराइएको थिएन । ग्रामीण क्षेत्रमा दूरसञ्चार पूर्वाधारको विकास गर्ने उद्देश्यसहित यो कोष स्थापना गरिएको हो । दूरसञ्चार सेवा प्रदायक र इन्टरनेट सेवा प्रदायकहरूले आफ्नो वार्षिक आयको २ प्रतिशत रकम यो कोषमा जम्मा गर्नुपर्ने प्रावधान छ ।यही कोषको रकम प्रयोग गरी सञ्चालित ब्रोडब्यान्ड इन्टरनेट परियोजनामा भने ५९ प्रतिशत प्रगति भएको प्राधिकरणले जनाएको छ । यो परियोजनाअन्तर्गत सबै जिल्लाका ग्रामीण भेगमा रहेका सार्वजनिक स्थल र सरकारी कार्यालयमा दुई वर्षसम्म निःशुल्क इन्टरनेट जडान गर्ने योजना छ । यो परियोजनाअन्तर्गत १६ हजार ६ सय सार्वजनिक स्थल र सरकारी कार्यालयमा इन्टरनेट जडान गर्ने तयारी छ । हालसम्म ९ हजार ८ सय बढी स्थानमा इन्टरनेट जडान गरिएको प्राधिकरणले बताएको छ । ५ अर्ब २६ करोडको यो परियोजनालाई १८ वटा प्याकेजमा बाँडेर प्राधिकरणले सेवा प्रदायकहरूबीच प्रतिस्पर्धा गराएर कामको जिम्मा दिइरहेको छ । यो परियोजनाका लागि हालसम्म २ अर्ब ३८ करोड खर्च भएको प्राधिकरणले जनाएको छ ।
नेटवर्किङबारे बुझ्न संसदीय समितिले बोलायो छलफल,"काठमाडौं (कास) वस्तुको प्रत्यक्ष बिक्रीका नाममा पुरानै नेटवर्किङ व्यवसायीले इजाजत पाएपछि संसदीय समितिले पनि चासो दिएको छ । उद्योग तथा वाणिज्य र श्रम तथा उपभोक्ता हित समितिका सभापति विमलप्रसाद श्रीवास्तवले बिहीबार उद्योग वाणिज्य तथा आपूर्ति मन्त्रालय र सरोकारवाला निकायसँग छलफल गर्दै छन् । विगतमा ठूलो लफडा भयो । नेटवर्किङ व्यवसाय बन्द गरियो । अहिले फेरि तिनै पहिलेकालाई लाइसेन्स दिन सुरु गरिएको छ, सभापति श्रीवास्तवले कान्तिपुरसित भने, इजाजत पाएकामा सबै पुरानै मान्छे भन्ने बुझिन्छ । किन लाइसेन्स दिइयो । यस विषयमा सम्बद्ध मन्त्रालयसँग जान्न खोजेका छौं । छानबिन गर्छौं । सरकारले वस्तुको प्रत्यक्ष बिक्री (व्यवस्थापन तथा नियमन गर्ने) ऐन ०७४ र नियमावली ०७६ अनुसार असार १६ यता ७ कम्पनीलाई इजाजत दिइसकेको छ । इजाजत पाउनेमा आइबोस ग्लोबल लाइफ इन्टरनेसनल प्रालि, नेचर हर्ब्स इन्टरनेसनल प्रालि, न्यु विवेक इन्टरप्राइजेज प्रालि, हेल्दी लिभिङ नेपाल प्रालि, केयर मार्ट्स इन्टरनेसनल प्रालि, युटर्न इन्टरनेसनल प्रालि र ग्लोबल ओरियन्स नेपाल प्रालिले इजाजत पाइसकेका छन । यीबाहेक थप ६ कम्पनी इजाजत पाउन प्रतीक्षारत छन् । यी कम्पनीका प्रायः सञ्चालक विगतमा नेटवर्किङ व्यवसाय सञ्चालन गरेका छन्, जसबाट यसअघि धेरै सर्वसाधारण ठगिएका थिए ।निरीक्षण अधिकृत तोकेर तिनबाट अध्ययन गराएर मात्र अनुमति दिनुपर्ने थियो । तर असार २५ मा मात्र निरीक्षण अधिकृत तोकिएको छ । इजाजत पाएका केही कम्पनीले इजाजत पाउनुअगावै कारोबारसमेत सुरु गरेको पाइएको छ । ऐनअनुसार यो पूर्ण गैरकानुनी हो । ऐनको दफा ३ मा इजाजतपत्र प्राप्त नगरी कसैले पनि तोकिएका वस्तुको प्रत्यक्ष बिक्री वा वितरणसम्बन्धी काम गर्न, गराउन नपाइने उल्लेख छ । दफा ११ मा पिरामिडमा आधारित व्यवसाय गर्न नहुने भनिएको छ । तर व्यवसायीले इजाजतबिनै निर्बाध रूपमा नेटवर्किङ व्यवसाय गरिरहेका छन् । ऐननियमावली कार्यान्वयन गर्ने जिम्मा वाणिज्य आपूर्ति तथा उपभोक्ता हित संरक्षण विभागको हो । विभागले आवश्यक ठाने प्रहरीको पनि सहयोग लिन सक्छ । तर यी दुई निकाय एकअर्कालाई देखाउँदै छानबिन र कारबाही गर्नबाट पन्छिइरहेका छन् । विभागले ठगीको उजुरी परे मात्रै कारबाही गर्न सकिने बताउँदै आएको छ । विभागले मंगलबार आयोजना गरेको पत्रकार सम्मेलनमा महानिर्देशक नेत्र सुवेदीले केही गल्ती भएको र कम्पनीहरूले शंकास्पद गतिविधि गरेकाले एउटा कम्पनीलाई स्पष्टीकरण सोधिएको बताएका थिए । तर तीबाहेक अन्य कम्पनीलाई स्पष्टीकरण सोधिएको छैन ।"
रारामा बढ्न थाल्यो चहलपहल,"लकडाउन खुलेपछि कर्णालीको पर्यटकीय गन्तव्य रारा तालमा पर्यटकीय चहलपहल बढ्न थालेको छ । झन्डै ४ महिना सुनसान बनेको रारामा आन्तरिक पर्यटक जान थालेपछि चहलपहल बढेको हो । एक सातायता मुगुसहित आसपासका जिल्लाका कर्मचारी, विद्यार्थी र व्यापारी रारा घुम्न आउन थालेका छन् । रारा ताल आसपासका मुर्मा, झ्यारी, कार्कीबाडा, पिना, भामबाडा, बालै, रुमलगायत गाउँमा पनि पर्यटकको चहलपहल बढ्दै गएको स्थानीय शिक्षिका चेतना शाहीले बताइन् । उनका अनुसार वर्षायाममा रारा क्षेत्र निकै मनमोहक देखिन्छ । ताल वरिपरि फुल्ने विभिन्न फूल र चारैतिरको हरियालीले पनि राराको सौन्दर्य बढाएको उनको भनाइ छ । लकडाउन खुलेसँगै रारा पुगेर डुंगा सयर गरेको चित्तैगाउँका सोनामछिरिङ तामाङले बताए । लामो समयको उकुसमुकुसलाई राराले भुलाइदियो, उनले भने, वरिपरिको वातावरणले पनि रारालाई थप मनमोहक बनाएको छ । रारामा चहलपहल बढ्न थालेपछि होटल व्यवसायी, घोडा सञ्चालक, डुंगा व्यवसायी र स्थानीय उत्साहित छन् । आसपासका जिल्लाबाट आउने आन्तरिक पर्यटकको संख्या बढ्दै गएको रारा राष्ट्रिय निकुञ्जका अधिकृत विष्णुप्रसाद थपलियाले बताए । साउनदेखि कात्तिकसम्मको समय रारा घुम्न सबैभन्दा उपयुक्त मानिन्छ । वर्षाका कारण सडक यातायात बन्द भए पनि यो मौसममा जहाजबाट सजिलै रारा पुग्न सकिन्छ, उनले भने, वरिपरिको हरियालीका कारण पनि रारा घुम्ने यो उपयुक्त मौसम हो । कोरोना महामारीका कारण पर्यटक नआएपछि रारा क्षेत्रका होटल व्यवसायी, डुंगा सञ्चालक र पर्यटन व्यवसायी फुर्सदिला थिए । लामो समयसम्म पर्यटक नआउँदा सबैभन्दा बढी घोडा व्यवसायी संकटमा परेको मुर्मागाउँका गोर्ख रोकायले गुनासो गरे । लकडाउन खुल्यो, अब चहलपहल बढ्ने अपेक्षा छ, उनले भने, पर्यटक बढेपछि स्थानीय उत्पादनले पनि बजार पाउनेछ । मुर्मा, झ्यारी, पिना, कोटिला, माथितुमलगायत गाउँका झन्डै २ सय परिवारले पर्यटक घुमाउन घोडा पालेका छन् ।"
गौरवका आयोजनाको प्रगति निराशाजनक,"काठमाडौं (कास) सांसदहरूले समयमै निर्माण नसकिने र भएका संरचनामा पनि गुणस्तरमा सधैं प्रश्न उठिरहने योजना राष्ट्रिय गौरवका हुन नसक्ने बताएका छन् । आयोजना सुरु भएको वर्षौं बित्दा पनि प्रतिफल नदेखिएको भन्दै उनीहरूले एउटै विषयमा पटकपटक छलफल गरेर समय खेर फाल्न नहुनेमा जोड दिए । राष्ट्रिय सभाअन्तर्गतको राष्ट्रिय सरोकार समितिले बुधबार आयोजना गरेको छलफलमा सांसदले गौरवका आयोजनाको कार्यान्वयन ज्यादै निराशाजनक रहेको भन्दै सरकारको आलोचना गरे । आयोजनासँग सम्बन्धित ५ वटा मन्त्रालयका सचिव र योजना आयोगका उपाध्यक्षले समेत गौरवका आयोजना निर्माणमा समस्यै समस्या औंल्याएपछि सांसद उनीहरूमाथि नै खनिए । बूढीगण्डकी जलविद्युत् आयोजना, निजगढ विमानस्थल, पोखरा एवं लुम्बिनी विमानस्थल, रानीजमरा, सिक्टा सिँचाइ, भेरी बबई, बबई, सुनकोसी मरिन, तामाकोसी, पशुपति एवं लुम्बिनी विकास कोष, सुनकोसी२ आयोजना, कोसी एवं कालीगण्डकी करिडोर, रेलवे तथा मेट्रो रेल, पुष्पलाल लोकमार्ग, तराईमधेस द्रुतमार्गलगायत २२ वटा गौरवका आयोजनाको प्रगति निराशाजनक रहेको भन्दै सांसदले आक्रोश पोखे । वित्तीय स्रोतको पहिचान नगरी गौरवका आयोजना तोक्नु गलत भएको उनीहरूको भनाइ छ । छलफलमा नेकपा सांसद जीवन बुढाले स्रोत र विस्तृत परियोजना (डीपीआर) नै तयार नगरी गौरवका आयोजना घोषणा गर्नु उपयुक्त नरहेको धारणा राखे । अर्थमन्त्री युवराज खतिवडालाई लक्ष्य गर्दै उनले कालीकोटको एउटा पुल बन्न वर्षौं लागेको उदाहरण दिए । नेकपाकै सांसद रामचन्द्र रायले गौरवका आयोजनाको समस्या समाधान गर्न मन्त्रालयबीच समन्वय नभएको बताए । सांसद कोमल ओलीले कार्यान्वयन नहुने हो भने गौरवको आयोजना भन्ने नाम नराख्न सुझाइन् । कांग्रेस सांसद अनिता देवकोटाले पनि कहिल्यै पूरा नहुने गौरवका आयोजनाको नाम फेर्न प्रस्ताव गरिन् । राष्ट्रिय योजना आयोगका उपाध्यक्ष पुष्पराज कँडेलले समेत आफू गौरवका आयोजनाको कार्यान्वयनको प्रगतिबाट उत्साहित नभएको प्रतिक्रिया दिए । छलफलमा अर्थमन्त्री खतिवडाले दातृ निकायसँग सहयोग मागेर भए पनि गौरवका आयोजनाका लागि वित्तीय स्रोतको अभाव नहुने दाबी गरे । कतिपय आयोजना दातृ निकायको प्राथमिकतामा नपर्दा वित्तीय स्रोत जुटाउन कठिन हुने गरेको उनको भनाइ छ ।"
सौराहाका होटल बिहीबारदेखि खुल्दै,"चितवन (कास) पर्यटकीय क्षेत्र सौराहाका होटल बिहीबारदेखि खुल्ने भएका छन् । क्षेत्रीय होटल संघ, (हान) सौराहा चितवनको बैठकले मंगलबार आवश्यक सावधानी अपनाएर होटल चलाउने निर्णय गरेको हो । कोरोना भाइरसको संक्रमण विश्वव्यापी रूपमा तीव्र भएसँगै गत चैत १० देखि सौराहा क्षेत्रका होटल र सबैखाले पर्यटकीय गतिविधि बन्द भएका थिए । सरकारको निर्णय पनि साउन १५ बाट होटल खोल्ने भन्ने छ । हामीले पनि होटल सञ्चालन गर्ने निधो गरेका हौं । सौराहाका अन्य सरोकारवालालाई पनि राखेर यो निर्णय भएको हो, हान चितवन सौराहाका अध्यक्ष दीपक भट्टराईले भने । चितवन राष्ट्रिय निकुञ्ज उत्कृष्ट पर्यटकीय गन्तव्य हो । यहाँ रहेका दुर्लभ वन्यजन्तु एकसिँगे गैंडा, पाटे बाघलगायत जनावर, जलचर र पन्छी हेर्न देशविदेशबाट वर्षमा दुई लाखको हाराहारीमा पर्यटक चितवन आउँछन् । त्यसमध्ये ९० प्रतिशत पर्यटक सौराहा बस्छन् । हात्ती चढेर जंगल घुम्ने, डुँगा सयर, जिप सफारी, जंगल वाक यहाँका मुख्य पर्यटकीय गतिविधि हुन् ।होटलहरूले कोभिडसम्बन्धी जानकारी पर्यटकलाई उपलब्ध गराउन अनिवार्य रहेको हान सौराहाका महासचिव गुणराज थपलियाले बताए । होटलमा बास बस्ने पर्यटकको ज्वरो नाप्नुपर्ने, हात धुने साबुन वा सेनिटाइजरको प्रबन्ध गर्नुपर्ने, मास्क अनिवार्य लगाउनुपर्ने, ग्राहकको फोन नम्बर र विवरण राख्नुपर्ने, ज्वरो आएका व्यक्तिलाई स्वास्थ्य चौकीमा तत्काल पठाउनुपर्ने जस्ता निर्देशन हानले दिएको छ । थोरै कामदार राखेर होटल खुल्न लागेका हुन् ।"
सामसङको मेगा एक्सचेन्ज अफर,काठमाडौं (कास) सामसङले मेगा एक्सचेन्ज अफर ल्याएको छ । यो योजनाअन्तर्गत ग्राहकले आफ्नो पुरानो स्मार्टफोनलाई नयाँ ग्यालेक्सी एस ट्वान्टी वा ग्यालेक्सी एस ट्वान्टी प्लससँग साट्न सक्नेछन् । पुरानो स्मार्टफोन ग्यालेक्सी एस ट्वान्टी प्लससँग साट्दा ग्राहकले तत्काल क्यास ब्याक वा सामसङ एलईडी टीभी प्राप्त गर्नेछन् । ग्राहकले ३२ इन्च सामसङ एलईडी वा २२ हजार रुपैयाँको क्यास ब्याकमध्ये एउटा छान्न पाउनेछन् । ग्यालेक्सी एस ट्वान्टीमा १९ हजार रुपैयाँ क्यास ब्याक पाउने कम्पनीले बताएको छ ।
एनसेलको अनलाइन कक्षा अफर,"काठमाडौं (कास) एनसेल र उच्च शिक्षालय तथा माध्यमिक विद्यालय संघ नेपाल (हिसान) बीच अनलाइन शिक्षा तथा सिकाइका लागि एनसेलको मोबाइल कनेक्टिभिटी प्रयोग गर्न समझदारीपत्रमा हस्ताक्षर भएको छ । अनलाइन कक्षा तथा सिकाइका लागि विद्यार्थी, शिक्षकशिक्षिका र विद्यालयलाई सुलभ दरमा मोबाइल सेवाको पहुँच सुनिश्चित गर्ने उद्देश्यअनुरूप एनसेलले विशेष मासिक योजना प्रदान गर्नेछ । यो योजनामा भ्वाइस, डेटा र एसएमएसमा बन्डलसहितको सेवा लिन सकिन्छ ।"
एनसेलको अनलाइन कक्षा अफर,"काठमाडौं (कास) एनसेल र उच्च शिक्षालय तथा माध्यमिक विद्यालय संघ नेपाल (हिसान) बीच अनलाइन शिक्षा तथा सिकाइका लागि एनसेलको मोबाइल कनेक्टिभिटी प्रयोग गर्न समझदारीपत्रमा हस्ताक्षर भएको छ । अनलाइन कक्षा तथा सिकाइका लागि विद्यार्थी, शिक्षकशिक्षिका र विद्यालयलाई सुलभ दरमा मोबाइल सेवाको पहुँच सुनिश्चित गर्ने उद्देश्यअनुरूप एनसेलले विशेष मासिक योजना प्रदान गर्नेछ । यो योजनामा भ्वाइस, डेटा र एसएमएसमा बन्डलसहितको सेवा लिन सकिन्छ ।"
बाढीपीडितलाई एनबी बैंकको सहयोग,काठमाडौं (कास) सिन्धुपाल्चोकस्थित बाह्रबिसे नगरपालिकाका विभिन्न वडामा गएको बाढीपहिरोपीडितलाई नेपालबंगलादेश (एनबी) बैंकले आर्थिक सहयोग उपलब्ध गराएको छ । बाढीपहिरोका कारण विस्थापित परिवारहरूलाई बैंकको बाह्रबिसे शाखाले बाह्रबिसे नगरपालिकामार्फत एक लाख रुपैयाँ सहयोग गरेको हो ।
नबिलको स्क्यान एन्ड विड्र सेवा,काठमाडौं (कास) नबिल बैंकले स्क्यान एन्ड विड्र सुविधाको सुरुवात गरेको छ । मंगलबारबाट सुरु भएको योजनाअन्तर्गत ग्राहकले चेकको प्रयोग नगरी क्यूआर कोड स्क्यान गरेर बैंक काउन्टरबाट दैनिक एक लाख रुपैयाँसम्म झिक्न सक्नेछन् । बैंकले यो सेवा काठमाडौं उपत्यकाका सबै शाखाबाट उपलब्ध गराएको छ । यो सेवालाई छिट्टै देशभरिका शाखामा पनि उपलब्ध गराइने बैंकले जनाएको छ ।
सेलपेले ल्यायो एनिभर्सरी अफर,काठमाडौं (कास) सेलकम प्रालिको सेलपे सेवाले आफ्नो वार्षिकोत्सवका अवसरमा एनिभर्सरी अफर ल्याएको छ । यो अफरअन्तर्गत ग्राहकले साउन १६ गते सेलपेबाट पहिलो मर्चेन्ट पेमेन्ट गर्दा ५० प्रतिशत (अधिकतम १ हजार रुपैयाँसम्म) क्यास ब्याक पाउनेछन् । यो अफरको लाभ लिन मोबाइलमा सेलपे एप्स डाउनलोड गरी आफ्नो बैंक खाता लिंक गर्न सकिनेछ । साथै सेलपेका पाँच जना भाग्यशाली ग्राहकले सेल्सबेरी डिपार्टमेन्ट स्टोरमा १ सय सेकेन्डभित्र १ रुपैयाँमा असीमित ग्रोसरी सामान किनमेल गर्ने मौका पाउनेछन् ।
पीपीआर पाइपलाई गुणस्तर चिह्न,काठमाडौं (कास) पञ्चकन्या ग्रुपको पीपीआर पाइपले नेपाल गुणस्तर चिह्न एनएस ५५२ प्राप्त गरेको छ । यसले आईएसओ ९००१ः२०१५ प्रमाणपत्रसमेत पाइसकेको छ ।
सिटिजन्सको एसएमई कर्जा,काठमाडौं (कास) सिटिजन्स बैंकले सिटिजन्स घर कर्जा योजना र एसएमई कर्जा सार्वजनिक गरेको छ । घर कर्जा योजनाअन्तर्गत ग्राहकले ९ दशमलव ५० प्रतिशत वार्षिक ब्याजदरमै घरजग्गा खरिद गर्न तथा घर बनाउन कर्जा पाउनेछन् । कोभिड१९ बाट सिर्जित परिस्थितिका बाबजुद कर्जालाई सरल र सहज तरिकाले ग्राहकसामु पुर्याउने उद्देश्यले उक्त योजना सार्वजनिक गरिएको बैंकले जनाएको छ ।
बढ्दो छ निराशा,"लकडाउन अवधिमा र यो हटाएपछि कान्तिपुरसँग अनौपचारिक रूपमा जोडिएका नागरिकले कोरोनाले समाजमा पारेको प्रभावबारे आफ्ना धारणा व्यक्त गरेका छन् । कोरोनाले पारेको देखिनेनदेखिने प्रभाव समाजमा गहिरोसँग गाडिएको छ ।कोरोना संक्रमणको प्रभाव रोक्न सरकारले गत चैत ११ गतेदेखि लकडाउन गर्यो । १ सय २० दिन लामो लकडाउन ६ गते रोकिए पनि यो बीचमा सामाजिक र आर्थिक जनजीवन नराम्रोसँग खलबलियो । कोरोना संक्रमणभन्दा तीव्र गतिमा फैलिएका अनेकन अप्ठ्याराले जनजीवन नराम्रोसँग प्रभावित भयो । संक्रमणको ग्राफसँगै आममानिसका निराशा र छटपटीलाई बुझ्न साउन १ देखि कान्तिपुरले कान्तिपुर कुरा सुरु गरेको थियो । सुरुवाती केही दिनमा म्यासेन्जर, भाइबर, ह्वाट्सएप, इमेलमार्फत कयौले आफ्ना छटपटी र समस्या साटेका छन् । आमनागरिकले हामीसँग साटेका प्रतिनिधि अनुभवहरूले बताउँछन्, समाजमा निराशा झाँगिँदै छ र यसले मानसिक समस्याको रूप लिँदै छ ।आफ्नो परिचय सार्वजनिक गर्न नचाहने भक्तपुरका २४ वर्षीय युवकले कोरोना संकटपछि आफू निराश भएको बताएका छन् । कान्तिपुर कुराको भाइबरमा उनले लेखेका छन्, जीवनमा यति धेरै तनाव बढिरहेको छ, जसको म व्याख्या पनि गर्न सक्दिनँ । उनले आफ्नो अगाडि कुनै विकल्पहरू नरहेको भन्दै लेखेका छन्, दिमागमा नकारात्मक विचारबाहेक अरू केही आउँदैन । म पूरै डिप्रेसनमा छु ।आफ्नो परिचय सार्वजनिक गर्न नचाहने अर्का युवाले भाइबरमा पठाएको सन्देश पनि निराशाजनक छ । उनले व्यापार चौपट भएको, ऋणको ब्याज बढ्दै गएको र ब्याजको ताकेता गर्दै आउने फोनले आफूलाई तनाव दिएको बताएका छन् । उनले लेखेका छन्, मजस्ता युवा धेरै छन् । पीडा अलग होला तर समस्या एउटै छ । यस्तो अवस्थामा हामीजस्ता युवाका लागि सरकारले केही सोच्नुपर्ने हो कि ? उनले आफूभित्र आत्महत्याको सोच नआइसके पनि निराशा बढ्न सक्ने संकेत गरेका छन् ।खासगरी थोरै आर्थिक लगानीमा व्यापारव्यवसाय गर्नेले पनि कान्तिपुरसँग आफ्नो समस्या साटेका छन् । भक्तपुर सानो थिमिमा खडानन्द शिवाकोटीले लकडाउनको दुई महिनाअघि १७ लाख लगानीमा पसल खोलेका रहेछन् । कान्तिपुर कुरालाई पठाएको इमेलमा उनले लेखेका छन्, लकडाउनका तीन महिना पसल बन्द भयो । भाडा मासिक १ लाख छ । कहाँबाट तिर्ने ? उनले आफूजस्ता साना व्यवसायीको कुरा सुन्ने कुनै ठाउँ नभएकोमा चिन्ता जनाएका छन् ।शिवकोटीकै जस्तो विचार सिद्धार्थ नगरपालिका रूपन्देहीका भानुभक्त शर्माले ह्वाट्सएपमार्फत कान्तिपुरसँग साटेका छन् । उनले कोभिडले नराम्रोसँग आर्थिक, सामाजिक र मानसिक असर पारेको उल्लेख गर्दै लेखेका छन्, भाडामा विवाद भइराख्दा व्यावसायिक मानसिकता र उद्यमशीलतामा समेत नकारात्मक असर पार्छ ।मनमैंजु बस्ने एक निजी स्कुलका शिक्षकले भाइबरमार्फत आफ्नो समस्या साटेका छन् । उनले नियमित तलब नआउँदा परिवार कसरी चलाउने भन्ने चिन्ताले सताएको बताएका छन् । उनले लेखेका छन्, कोरोनाले धेरै कुरामा असर गरेको छ । दैनिक छाक टार्न गाह्रो भएको छ । बाल उदय मासिकका सम्पादक नरेन्द्र नगरकोटीले लेखेका छन्, सहकार्य गरिरहेका साथीहरूलाई तिर्न नसकिएको महिनौंको तलब रकम, भाखा नाघेको ऋणको ब्याज, हर्जाना र किस्ता रकम, महिनौंदेखि तिर्न बाँकी घरभाडा, प्रेस र अन्य विभिन्न शीर्षकमा भुक्तानी गर्न बाँकी रकम आदिले थिचिएर किचिएर हाम्रो सिर्जनाशक्ति र काम गर्ने ऊर्जाको निधन भएमा कसको मन रोला ? हामी हाम्रो कर्मबाट विचलित हुनुपर्दा र सपना पलायन हुँदा पर्ने असर कस्तो होला ?इन्जिनियरिङका विद्यार्थी शिशिर अर्यालले कान्तिपुर कुराको इमेलमा विद्यार्थीहरू पनि कसरी डिप्रेसनको सिकार हुन सक्छन् भन्ने इंगित गरेका छन् । उनले लेखेका छन्, लामो समय पठनपाठन बन्द हुँदा प्राविधिक विषय पढ्ने विद्यार्थीहरूको वैदेशिक अध्ययन र रोजगारीजस्ता कुरामा पनि प्रभाव पर्ने र दिमाग असिर्जनशील, अनुत्पादक र बोधो भइसकेको हुन्छ । यही कारणले कतिले मानसिक तनाव खेप्ने र मानसिक रोग बढ्ने नहोला भन्न सकिन्न । अर्घाखाँचीका प्रदीप आचार्यले म्यासेन्जरमार्फत विदेश पढ्न जाने विद्यार्थी अन्योलमा परेकाले कोरोना संक्रमण कम र नियन्त्रण भएको देशमा पढ्न जान लागेका विद्यार्थीलाई पठाउन पहल गर्नुपर्यो भनेका छन् ।कान्तिपुरसँग आफ्नो कुरा साट्नेहरूमा व्यापारी, व्यवसायीदेखि विभिन्न पेसाकर्मी र विद्यार्थी छन् । धेरैजसोले आगामी दिन कस्तो हुने हो ? आफ्नो भविष्य कसरी अगाडि बढ्ने हो र आफूले भोगिरहेको समस्याको समाधान कसरी हुने भन्नेमा अन्योल रहेको बताएका छन् । भैंसेपाटी, ललितपुरका गोकर्ण अधिकारीले कान्तिपुर कुराको इमेलमा सर्वसाधारणलाई कोभिड१९ पछि दैनिकी गुजारा चलाउन नसक्ने अवस्था भइरहेको उल्लेख गरेका छन् । उनले आफैंसँग प्रश्नोत्तर गर्दै लेखेका छन्, यस्तो विषम परिस्थितिबाट गुज्रिरहेको अवस्थामा एउटा नागरिकको अपेक्षा के हुन्छ होला ? उत्तर सरल छ, दैनिक गुजारा चलाउने आधार र टाउको लुकाउने बलियो छाना ।खासगरी हठात रोजगारी गुमाएका र आर्थिक संकटमा फसेकाहरूले आफूभित्र निराशा बढ्दै गएको अनुभव कान्तिपुरसँग साटेका छन् । ट्राभल एन्ड टुर्स क्षेत्रमा कार्यरत ३६ वर्षीया महिलाले आफ्नो नाम सार्वजनिक नगर्ने सर्तमा कान्तिपुर कुरालाई इमेल गरेर संक्रमणका कारण आफ्नो जागिर प्रभावित भएको र करिअर अनिश्चित भएको बताएकी छन् । यतिबेला न आफू फरक क्षेत्रमा गएर नयाँ करिअर सुरु गर्न सक्ने न भएकै जागिर सुचारु हुन सक्ने अवस्था रहेको भन्दै लेखेकी छन, जागिर नै मेरो मुख्य समस्या भएको छ ।कान्तिपुरसँग कुरा साट्ने अधिकांशले आफ्नो छटपटी, सरकारले चालेका कदमप्रतिको निराशा र अनिश्चित दिनहरू कहिले सकिने हुन् भन्ने चासो व्यक्त गरेका छन् । एकाध नागरिकले भने कोभिड संक्रमणले आफूलाई थप नयाँ तरिकाले सोच्ने मौका मिलेको बताएका छन् । पर्यटन व्यवसायी हरिभक्त श्रेष्ठले लेखेका छन्, कोभिडले मलाई धेरैपछि विश्राम लिने समयका साथै समाजमा सहयोग गरी आत्मानुशासित जीवन जिउने मौका पाएँ ।"
"लक्ष्य पूर्वाधार, प्रतियोगिता र प्रशिक्षण","शपथ कार्यक्रममा खेलकुद मन्त्रालयका सचिव रामप्रसाद थपलियाले खेलकुदको विकासमा पदाधिकारी र कर्मचारीसमेत बाधक भएको तीतो यथार्थ सुनाए । मन्त्रीकै अगाडि उनले मन्त्रीसहितका खेल पदाधिकारीलाई योजनाबाहिरका कुरा जथाभावी नगर्न अनुरोध गरे । खेलकुदमा धेरै सम्भावना छ र हामीले धेरै गर्नुपर्छ । हामीले गर्नुपर्नेभन्दा धेरै कम काम गरेका छौं, स्रोतसाधनको कमी छ । हिजोको दिनमा जस्तो जहाँ गए पनि रंगशाला बनाइदिन्छु भनेर नबोलिदिए हुन्थ्यो । योजना बनाएर मात्रै बोले राम्रो हुन्थ्यो, थपलियाले सदस्यसचिव र मन्त्रीसामु व्यंग्य गरे । ऐन निर्माण गर्ने प्रक्रियाका क्रममा भएका संसदीय छलफलमा कर्मचारीकै कारण खेलकुदमा विकास हुन नसकेको आरोप सहनुपरेको स्मरण गर्दै उनले भने, कर्मचारी भनेको न्युट्रलमा राखिएको मोटरजस्तो हो । मन्त्रीज्यूको चाहना र निर्देशनविपरीत केही गर्न सकिन्न । तर्क गर्न सक्छु, विचार राख्न सक्छु र मन्त्रीविरुद्धमा जान सक्दिनँ । राखेपका कर्मचारीहरूले पनि नेतृत्वको निर्णयविपरीत जानु हुँदैन । हिजो त्यस्तो थियो भनिन्थ्यो तर अब हुनुभएन ।उनले ऐनको सहजताबारे जति नै असन्तुष्टि व्यक्त गरे पनि ५ वर्षसम्म यही ऐनले निरन्तरता पाउने प्रस्ट पारे ।"
सन्दीपको उत्साह,"काठमाडौं (एएफपी) नेपालका लेग स्पिनर सन्दीप लामिछानेले आफूले क्यारेबियन प्रिमियर लिग (सीपीएल) खेल्न पाउनेभन्दा पनि क्रिकेट अन्तर्राष्ट्रिय रूपमा फर्किएकामा उत्साहित रहेको जनाएका छन् । अगस्ट १८ देखि सेप्टेम्बर १० सम्म क्यारेबियनमा हुन लागेको प्रतियोगिता खेल्न उनी बिहीबार जाँदै छन् ।सीपीएल खेल्न अगस्ट १ सम्म क्यारेबियन पुगिसक्नुपर्ने भए पनि नेपालमा अगस्ट १५ देखि मात्र राष्ट्रिय तथा अन्तर्राष्ट्रिय हवाई यात्रा खुल्ने भएकाले सन्दीपको यात्रा अनिश्चित बनेको थियो । कोभिड१९ का कारण नेपालको हवाई उडान र एयरपोर्ट अझै खुलेको छैन । कोरियन एयरलाइन्सको चार्टर फ्लाइट आउने भएपछि सन्दीपको यात्रा सम्भव भएको उनका व्यवस्थापक रमन सिवाकोटीले जनाएका छन् । सन्दीप अगस्ट १ मा गन्तव्यमा पुग्ने छन् ।उनी यसपल्ट कीर्तिमानयुक्त रकममा सीपीएल खेल्दै छन् । सीपीएलका लागि सन्दीपले आफ्नो रकम ९० हजार डलर तोकेका थिए र उनलाई जमैका तलावाजले पहिलो ड्राफ्टमै लिएको थियो । सन्दीपले विश्वव्यापी फ्रेन्चाइज लिग खेलेर लिन लागेको यो सबैभन्दा ठूलो पारिश्रमिक रकम हो । यसै वर्ष इंग्ल्यान्डमा हुने भनिएको द हन्ड्रेड मा सन्दीपले एक लाख पाउन्ड लिएर खेल्नेवाला थिए । तर कोरोना महामारीका कारण पहिलो पटक हुन लागेको उक्त प्रतियोगिता रद्द भइसकेको छ ।पछिल्लो दुई सीपीएल यात्रामा पूरा खेल नखेलेका उनले यसपालि राष्ट्रिय टोली तत्काल कतै जान नपरेको हुनाले सबै खेल खेल्ने सम्भावना छ । आफ्नो टिम पनि राम्रो भएकाले आफूले जति सक्दो राम्रो खेल्न प्रयास गर्ने बताए । उनले आफ्नो पीसीआर रिपोर्ट नेगेटिभ आएको र सेन्ट लुसिया हुँदै त्रिनिदाद पुगेपछि क्वारेन्टाइन बसेर पुनः परीक्षण गर्नुपर्नेछ । क्वारेन्टाइनमा बस्दा पनि एकल रूपमा प्रशिक्षण गर्न मिल्ने सम्भावना रहेको उनले जनाए । सन्दीपले त्रिवि क्रिकेट मैदान कीर्तिपुरका कर्मचारीलाई एक लाख सहयोग गर्ने घोषणा गरेका छन् । तलावाजमा एन्ड्र्यु रसेल, कार्लोस व्रेथवेट, रोमन पोवेल, असिफ अली, फिडेल इडवार्ड्स जस्ता खेलाडी रहेका छन् । सन्दीपले २०१८ मा सेन्ट किट्स एन्ड नेभिस पेट्रियट्सबाट ५ हजार डलरमा तथा गत वर्ष बार्बाडोस ट्राइन्डेट्सबाट खेलेका थिए । बार्बाडोसबाट खेल्दा उनको अनुबन्ध रकम ७० हजार डलर रहेको थियो ।"
बानेश्वरमा ब्याडमिन्टन क्याम्प हुने,"काठमाडौं (कास) देवीनगर ब्याडमिन्टन क्लब, बानेश्वरमा ब्याडमिन्टन क्याम्प बिहीबारदेखि हुने भएको छ । काठमाडौं जिल्ला ब्याडमिन्टन संघको प्राविधिक सहयोगमा माइस इभेन्ट्सले सञ्चालन गर्न लागेको क्याम्प दुई साता चल्नेछ । त्यसनिम्ति २२ जनाले नाम दर्ता गराइसकेको जिल्ला संघका अध्यक्ष दीपक थापाले बताए । रियो ओलम्पिक २०१६ को निर्णायकसमेत रहेका उनले भने, सामाजिक दूरी कायम राख्ने, सेनिटाइज गर्ने, ज्वरो चेक गर्नेलगायत कोभिड१९ बाट बच्न हरेक नियम पालना गर्दै ब्याडमिन्टन क्याम्प आयोजना गर्न लागिएको हो । यस क्याम्पमा भर्खरै ब्याडमिन्टन सुरु गर्न लागेकाहरू सहभागी हुन सक्नेछन् । स्वास्थ्यकर्मी कृतिका राणाको निर्देशन पालन गर्दै क्याम्प सञ्चालन गर्ने पनि अध्यक्ष थापाले बताए । यस क्याम्पमा ३२ जनालाई बेसिक ब्याडमिन्टन सिकाइने छ । आठआठ खेलाडीको चार समूह बनाएर उनीहरूलाई दैनिक एक घण्टा प्रशिक्षण दिइनेछ, उनले भने, क्याम्पमा सबै उमेर समूहका खेलाडी आएका छन् । धेरैजसो टिनएजर्स छन् । बीडब्लूएफ लेवल १ प्रशिक्षक पुरुषोत्तम ढकाल र पूर्वराष्ट्रिय खेलाडी बालकृष्ण थापाले क्याम्पमा प्रशिक्षण दिनेछन् । अर्को चरणमा भदौ १ गतेदेखि तीनमहिने प्रशिक्षण सुरु गर्ने जनाइएको छ ।"

शीर्षक,विवरण
दुई पक्षबीच दिनभर रस्साकसी,"यता स्थायी कमिटी बैठकमा दुई जना सदस्यले मात्रै बोल्न भ्याएका थिए, मन्त्रिपरिषद् बैठक सकिएको खबर आयो । सँगसँगै संसद् अधिवेशन अन्त्य गर्न राष्ट्रपतिलाई सिफारिस गर्ने बैठकको निर्णय पनि बाहिरियो । खबर सुन्नेबित्तिकै अध्यक्ष दाहाल बैठक रोकेर प्रधानमन्त्री ओलीलाई भेट्न उनको कक्षतिर गए । दाहाल र ओलीबीच त्यहाँ करिब एक घण्टा कुराकानी भयो । ओलीले आफूपक्षीय नेताहरूलाई गरेको ब्रिफिङअनुसार दाहालले पटक्कै मिल्ने कुरा गरेनन् । दाहालजीले अधिवेशन किन अन्त्य गरेको भनेर र्याखर्याख्ती पारुँलाझैं गर्नुभयो, अध्यादेश ल्याउन लाग्नुभयो भनेर आक्षेप लगाउनुभयो, ओलीको भनाइ उद्धृत गर्दै एक नेताले भने, अब संसद्मा बिजनेस नै छैन, के गर्न राखिराख्नु ? उनले बहुमतको भड्काउमा लागेर दाहालले अमिल्दोअमिल्दो कुरा मात्रै गरेको बताएका थिए । तपाईंहरूले पनि छलफल गर्नुभएको छ, मैले पनि भनेको छु, सरकारका कमजोरी छन् भने सच्याऔं, अध्यक्षद्वयबीच एकता गरेर जाऔं, स्थायी कमिटी बैठक स्थगित भएपछि साँझ आफूनिकटका नेताहरूसँग भएको छलफलमा ओलीले भने, अध्यक्षजस्तो मान्छेले झुन्डझुन्डको कुरा सुनेर झिनामसिना कुरामा लड्न आउने होइन भनिदिएको छु मैले । मिल्ने कुरा हामीले मात्रै गर्नुपर्ने हो र ? ओलीले दाहाललाई स्थायी कमिटी बैठक केही दिन स्थगित गर्न प्रस्ताव गरेका थिए । तपाईंहरू मेराविरुद्ध एकजुट भएरै आउनुभएको छ, बैठकमा मेरो उछित्तो काढ्नेबाहेक अरू केही कुरा पनि हुँदैन, ओलीले दाहालसँग भने, सहमति गर्ने नै हो भने पहिले केही दिनका लागि बैठक स्थगित गर्नुस्, त्यसपछि बसेर सरसल्लाह गरौंला ।त्यो बीचमा दाहालसँग ओलीपक्षीय नेताहरूले समेत छुट्टै भेटेर केही दिनका लागि बैठक रोक्नुपर्ने बताएका थिए । सचिवालय सदस्य ईश्वर पोखरेल, महासचिव विष्णु पौडेल, संसदीय दलका उपनेता सुवास नेम्वाङलगायतसँग भएको बैठकमा पनि दाहालले जति पछि गयो, ओली उति मनमौजी बनेको गुनासो गरेका थिए । त्यहाँ अरू नेताले अहिले एमसीसी सम्झौता पारित गर्ने कुरा पनि अलमिएकै छ, त्यसमा तत्काल के हुने भन्ने पनि छैन, संसद् नै स्थगन गरियो भने तत्कालका लागि समस्या टर्छ, पछि हिउँदे अधिवेशन बोलाउँदासम्म केही न केही टुंगो त लाग्ला नि भनेर सेफसाइड खोजिएको भन्दै दाहाललाई मनाउन खोजेका थिए । स्रोतका अनुसार संसद् अधिवेशन अन्त्य गर्ने तयारी ओलीले अलि पहिलेदेखि नै गरेका थिए तर त्यसमा सभामुख अग्नि सापकोटा सहमत थिएनन् ।ओलीसँगको छलफललगत्तै दाहाल राष्ट्रपति भण्डारीलाई भेट्न शीतल निवास पुगे । भण्डारीसँग करिब आधा घण्टाजति छलफल गरेका दाहालले ओली सहमतिअनुसार पटक्कै नचलेको भनेर गुनासो गरेका थिए । मैले अहिले संसद् अधिवेशन अन्त्य नगरौं भनेको थिएँ, ओलीजीले गरौं भनेझैं गरी हतारहतार निर्णय गर्नुभयो, तपाईंहरूले अधिवेशन अन्त्य गरेर अध्यादेश ल्याउन लाग्दै हुनुहुन्छ भन्ने सुन्छु, के हो भनेर सोधें, दाहालको भनाइ उद्धृत गर्दै उनीनिकट स्रोतले कान्तिपुरसँग भन्यो, राष्ट्रपतिले अहिले भर्खर अध्यादेश ल्याउने तयारी छैन भन्नुभएको छ । राष्ट्रपति भण्डारीले दाहाललाई ओलीसँग मिलेर अघि बढ्न पनि सुझाव दिएकी छन् । तपाईंहरू दुई जना पार्टीको अध्यक्ष हो, तपाईंहरू मिल्नुस् न, छलफल गर्नुस्, सहमति गर्नुस्, भण्डारीले दाहालसँग भनेकी थिइन् । भण्डारीले पनि दाहाललाई केही दिन बैठक रोकेर दुई अध्यक्षका बीचमा कुरा मिलाउन सुझाव दिएको राष्ट्रपति निकटस्थ स्रोतको भनाइ छ । राष्ट्रपति भण्डारीलाई भेटेर फर्किएपछि करिब १५ मिनेट स्थायी कमिटी बैठक डाकेर अध्यक्ष दाहालले भण्डारी र प्रधानमन्त्री ओलीसँग छुट्टाछुट्टै भएको छलफलबारे जानकारी गराएका थिए । स्थायी कमिटी बैठकमा दाहालले गरेको ब्रिफिङ उद्धृत गर्दै प्रवक्ता एवं सचिवालय सदस्य नारायणकाजी श्रेष्ठले भने, आज मन्त्रिपरिषद् बैठक नबस्ने र संसद् अधिवेशन अन्त्य नगर्ने सहमति केपीजीसँग भएको थियो तर बैठक बोलाउनुभयो, संसद् अधिवेशन पनि अन्त्य गर्नुभयो । ओलीले एकातिर सहमति गर्ने र अर्कातिर निर्णय गर्ने काम गरिरहेको भन्दै दाहाल बैठकमा आक्रोशित भएका थिए । मैले ओलीजीलाई मुखले एकातिर भनेर काम अर्कोतिर गर्नुभयो भनें, उहाँले बिजनेस पनि नभएको र गर्नैपर्ने काम सकिएकाले संसद् अधिवेशन अन्त्य गरेको बताउनुभयो, दाहालको भनाइ उद्धृत गर्दै एक नेताले भने, मैले अध्यादेश ल्याउने तयारी हो भनेर सोधेको थिएँ, उहाँले एकदुई दिन त अध्यादेश नआउला नि भन्नुभएको छ, यसको मलतब अध्यादेश आउन सक्छ भन्ने पनि त हो नि ! राष्ट्रपति भण्डारीले पनि अध्यादेश ल्याउने कुनै तयारी नभएको बताएको दाहालले बैठकमा सुनाएका थिए । उनले ओलीसँगको छलफल उति सौहार्द हुन नसकेको भन्दै अब जस्तोसुकै पनि परिस्थिति आउन सक्ने र त्यसका लागि तयारी अवस्थामा बस्न नेताहरूलाई निर्देशनसमेत दिएका छन् । स्थायी कमिटीको यही बैठक मजबुत एकताका लागि बलियो आधार बन्न पनि सक्छ, फुटको प्लेटफर्म हुन पनि सक्छ, दाहालले बैठकमा भने, तपाईंहरू यो दुवै परिस्थितिका लागि तयारी अवस्थामा रहनुहोला ।यति बताएपछि दाहालले शुक्रबार अध्यक्षद्वय र अरू नेताहरूका बीचमा सघन छलफल गर्ने भन्दै शनिबारसम्मका लागि बैठक स्थगित गरेका छन् । प्रवक्ता श्रेष्ठले पनि पार्टीभित्र गम्भीर संकट आएको र त्यसलाई बचाउनका लागि बैठक स्थगित गर्नुपरेको बताएका थिए । पार्टी एकतामा गम्भीर संकट देखापरेको छ । संकटबाट जोगाउन शनिबारसम्मका लागि दुवै अध्यक्ष र अरू नेताहरूले प्रयास गर्नुहुनेछ, त्यसका लागि एक दिनको समय राखेर बैठक स्थगित गरिएको हो, उनले भने । श्रेष्ठको संकेतअनुसार अब असहमतिको शृंखला यहीं रोक्ने कि बहुमतका आधारमा जाने निर्णय गर्ने जिम्मा अध्यक्षद्वयकै काँधमा आएको छ । योसँगै पार्टीभित्र सघन छलफल गर्ने र अन्त्यमा अध्यक्ष मात्रै बसेर निर्णय गर्ने नेकपाको पुरानो नजिर दोहोरिन सक्ने सम्भावना छ । यसका लागि शनिबार अध्यक्षद्वयको छुट्टै र सचिवालयका सदस्यहरू पनि समूहसमूहमा बसेर छलफल गर्ने तयारी रहेको स्थायी कमिटी सदस्य घनश्याम भुसालले जानकारी दिए । अहिलेसम्मको छलफल हेर्दा समस्या छ भन्ने स्पष्टै छ, यी घटनाक्रमका आधारमा के हुन्छ, सिन क्लियर भइसकेको छैन, स्थायी कमिटी सदस्य भुसालले कान्तिपुरसँग भने, भोलि अध्यक्षहरू र सचिवालयका सदस्यहरूले गम्भीरतापूर्वक छलफल गर्ने कुरा भएको छ, त्यसबाट केही खाका आउला कि !"
प्रधानमन्त्रीको राजीनामा र पार्टी विभाजन सम्भव छैन,"गुटका यति धेरै भेला भए, बिहीबारसम्मका यी भेला र कुराकानी समस्या बढाउनेतर्फ केन्द्रित छन् कि मत्थर हुनेतर्फ ?यसबीचमा व्यक्तिव्यक्तिका अनुभूति पनि प्रकट भएका छन् । स्थायी कमिटीमा केही नेताले बोल्नुभएको छ । केहीले बोल्न बाँकी छ । सबैबाट आफ्नो अनुभूति व्यक्त होओस्, समस्या टेबुलमा प्रस्तुत होउन् । अनि त्यसको विवेचना गर्दै अघि बढ्नुपर्छ । सबैले विचार व्यक्त गरेपछि त्यसले नै आधा समाधान दिन्छ । एउटा पक्ष प्रधानमन्त्रीले राजीनामा दिनुपर्छ भन्ने पोजिसनमा छ, अर्को पक्ष प्रधानमन्त्रीको काममा अनावश्यक हस्तक्षेप भयो भन्छ । तपाईं पार्टी महासचिवले बीचमा बसेर हेर्दा तालमेल कहाँ बिग्रेको देख्नुहुन्छ ? समस्या तालमेल नमिलेर नै देखापरेको हो । तर यहाँ सरकार र पार्टीको नेतृत्व परिवर्तन गरेर समस्याको समाधान खोज्नुपर्छ भन्ने सोच छ, त्यो सोचबाट समस्याको समाधान हुन सक्दैन । के भयो भने समाधान हुन्छ त ? अहिले हामी पार्टीका समग्र समस्याको समाधानका निम्ति लागेका छौं । विगतका समस्या समाधानका लागि हामीबीच जीवन्त छलफल भएका छन् । छलफलको निष्कर्ष निकाल्ने क्रममा हामीमा समस्या समाधानका सोच र दृष्टिकोण आउँछन् ।विगतमा अध्यक्षहरूबीच प्रधानमन्त्रीको कार्यकाल बाँडफाँट गर्ने भन्ने सहमति थियो । पछि एक जना कार्यकारी अध्यक्ष र अर्को प्रधानमन्त्रीको भूमिका केन्द्रित हुने भनियो । तर ठोस रूपमा कार्यान्वयन भएन, अब त्यही सहमतिअनुसार अघि बढ्ने भन्ने कुराकानी भइरहेको हो ? विगतमा सहमति धेरै भए । तर धेरै सहमति भए पनि पछिल्लो सहमति प्रिभेल गर्ने हो । पछिल्लो सहमति कार्यान्वयनमा कहींनेर समस्या देखियो भने समाधान पनि त्यहींबाट गर्ने हो । सहमति कार्यान्वयनमा कहाँ समस्या देखियो, अहिले पनि त्यहींबाट समाधान गर्नुपर्छ ।त्यसो भन्नुको अर्थ मंसिर ४ मा दाहाललाई कार्यकारी अध्यक्ष दिने भन्ने सहमति थियो, अब त्यो भूमिकालाई राम्ररी परिभाषित गर्ने भन्ने हो ? त्यो पनि हो । अहिले दाहाल र अन्य वरिष्ठ नेताहरूले प्रधानमन्त्रीको राजीनामा माग्नुभएको छ । राजीनामा आउँछ कि आउँदैन ? जसले राजीनामा माग गर्नुभएको छ, उहाँहरूले साँच्ची नै राजीनामा भनेरै विचार व्यक्त गर्नॅभएको जस्तो मलाई लाग्दैन । समस्या छन् र समाधान खोज्नुपर्छ भन्ने अनुभूति होस् भन्ने ढंगबाट राजीनामाको प्रसंग आएको जस्तो लाग्छ । प्रधानमन्त्रीले चाहिँ समग्र परिस्थितिलाई कसरी बुझ्नुभएको छ ?अहिले प्रधानमन्त्री पनि विभिन्न नेतासँग संवादमा हुनुहुन्छ । हामी पनि संवादमै छौं । समस्या कहाँनिर छ, हामी खुट्याउँदै छौं । नेकपा फुट्ने, प्रधानमन्त्रीले राजीनामा दिने अर्को व्यक्ति प्रधानमन्त्री बन्ने जस्ता आशंका धेरै आएका छन् । स्थिति यसतर्फ मोडिन लागेको हो ?नेकपा फुट्छ कि भन्ने आशंका गर्नुपर्दैन, त्यसखालको अपेक्षा कसैले गरेको छ भने त्यो व्यर्थ छ । नेकपामा विग्रह होस् र हामीले लाभ पाउँछौं भन्ने कसैले सोचेको छ भने त्यस्ता सोचाइ, चाहना पूरा हँॅदैनन् । प्रधानमन्त्रीको राजीनामा सिरियस एजेन्डाका रूपमा उठेको जस्तो मलाई लाग्दैन । दुईचार नेताले राजीनामा नै होस् भन्ने भन्दा पनि समस्यालाई गहिराइका साथ महसुस होस् भन्ने ढंगले उठाउनुभएको जस्तो लाग्छ । प्रस्ट शब्दमा भन्नुपर्दा अहिले प्रधानमन्त्रीको राजीनामा र नेकपामा विभाजन दुइटा चीज सम्भव छैन ।"
एमसीसीको म्याद थप्न पत्र,"यसबारे अर्थ मन्त्रालयले औपचारिक प्रतिक्रिया भने दिन चाहेको छैन । परराष्ट्र मन्त्रालयले पत्राचारको काम अर्थ मन्त्रालयको वैदेशिक महाशाखाले गर्न सक्ने र उसैलाई आधिकारिक जानकारी हुने प्रतिक्रिया दिएको छ । २०१७ सेप्टेम्बरमा नेपालले एमसीसीसँग करिब ५५ अर्ब अनुदानका लागि सम्झौता गरेपछि त्यसलाई संसद्बाट अनुमोदन गर्नुपर्ने प्रक्रिया र सर्त अघि बढाएको थियो । तर, एमसीसी कार्यान्वयनमा जाने समय नजिकिँदै गर्दा सत्तारूढ नेपाल कम्युनिस्ट पार्टीभित्र सम्झौतामा भएको प्रावधानका विषयमा विवाद सुरु भएको थियो ।सत्तारूढ दलभित्रको किचलोका कारण कार्यान्वयनमा जानुअघि संसद्बाट अनुमोदन हुनुपर्ने एमसीसीको सर्त पूरा भएको छैन । सभामुख अग्नि सापकोटाले असार १० गते संसद्को बजेट अधिवेशन १७ गतेसम्मका लागि स्थगन गर्ने घोषणा गरेपछि असार १६ गतेभित्र एमसीसी सम्झौता संसद्बाट अनुमोदन हुने सम्भावना टुंगिएको थियो । मन्त्रिपरिषद्को बिहीबारको बैठकले संसद्को बजेट अधिवेशन स्थगन गर्न गरेको सिफारिस राष्ट्रपति विद्यादेवी भण्डारीले बिहीबारै स्वीकृत गरेपछि हिउँदे अधिवेशन सुरु नहुन्जेल सम्झौता पास हुने सम्भावना पनि टरेको छ । सभामुख सापकोटाले संसद् स्थगन गरेको दिनै एमसीसी अनुमोदन र कार्यान्वयनका विषयमा अमेरिकी विदेशमन्त्री माइक आर पोम्पियो र परराष्ट्रमन्त्री प्रदीप ज्ञवालीबीच फोन वार्ता भएको थियो । अर्थमन्त्री युवराज खतिवडाले नेपालका लागि अमेरिकी राजदूत र्यान्डी बेरीसहित नेपालका लागि एमसीसीका आवासीय निर्देशक ट्रोय कोफरोथसँग म्याद थपका लागि छलफल गरेका थिए ।एमसीसीअन्तर्गतका परियोजना कार्यान्वयनमा जानुअघि भारतसँगको अन्तरदेशीय प्रसारण लाइनको निर्माण तथा सञ्चालन मोडालिटीमा सहमति हुनुपर्ने, प्रसारण लाइन निर्माण स्थलमा पहुँच तथा मुआब्जा वितरण भइसक्नुपर्ने, विद्युत् नियमन आयोग गठन गर्नुपर्ने, परियोजनालाई राष्ट्रिय गौरवको आयोजना घोषणा गर्नुपर्ने पूर्वसर्त छ । कार्यान्वयनमा जानुअघि यी पूर्वसर्त पूरा भएको सूचना सरकारले एमसीए नेपाललाई दिनुपर्ने हुन्छ । हालसम्म राष्ट्रिय गौरवको आयोजना घोषणा, आयोग गठन, भारतसँगको सहमतिजस्ता परियोजना पूरा भइसकेको छ भने प्रसारण लाइन निर्माणस्थलमा जग्गा अधिग्रहण र मुआब्जा वितरणको काम भइरहेको छ । यो सर्तसहित सम्झौताका अन्य प्रावधानलाई लिएर सत्तारूढ नेपाल कम्युनिस्ट पार्टीभित्र भइरहेको विवादका बीच एमसीसीको कार्यान्वयन सुरु हुने म्याद गुज्रिएको हो । एमसीसीअन्तर्गतको परियोजना कार्यान्वयनमा जानुअघि तयार पारिएको कार्यतालिकामा यो सम्झौता संसद्बाट गत सेप्टेम्बरमै पास गर्ने तय गरिएको थियो । तर, सत्तारूढ दलभित्रको किचलोका कारण एमसीसी सम्झौता संसद्बाट पास हुन सकेको छैन । प्रधानमन्त्री केपी शर्मा ओलीसहित अर्थमन्त्री र परराष्ट्रमन्त्रीसमेत एमसीसी संसद्बाट पास गराउन पक्षमा रहेको र उनीहरूको प्रयासप्रति एमसीसीका पदाधिकारीहरू सकारात्मक रहेको अर्थ मन्त्रालय स्रोतले जनाएको छ ।विवादका विषयमा नेकपाले सचिवालयका सदस्य तथा पूर्वप्रधानमन्त्री झलनाथ खनालको संयोजकत्वमा भीम रावल र परराष्ट्रमन्त्री ज्ञवालीसहितको कार्यदल माघ २० गते गठन भएको थियो । उक्त कार्यदलले यो अनुदान सम्झौता अमेरिकाको सुरक्षासम्बन्धी हिन्दप्रशान्त रणनीति (इन्डोप्यासिफिक स्ट्राटेजी) कै अंग भएकाले संसद्बाट अनुमोदन गर्न नहुने प्रतिवेदन नेकपा सचिवालयमा बुझाएको छ । तर कार्यदल सदस्य तथा परराष्ट्रमन्त्री ज्ञवालीले प्रतिवेदनमा फरक मत राखेका छन् ।गत सेप्टेम्बरसम्म संसद्बाट सम्झौता अनुमोदन नभएकाले अमेरिकाले एमसीए नेपाललाई दिइरहेको बजेट रोकिसकेको छ । अर्थका अनुसार हालसम्म अमेरिकाका तर्फबाट करिब पौने तीन अर्ब रुपैयाँ खर्च भइसकेको छ । सेप्टेम्बरपछि नेपाल सरकारले नै कार्यालय सञ्चालनको खर्च बेहोरिरहेको छ ।यो अनुदान नेपालले लिनका लागि सुरुमा मे २०१५ मा इनिसियल इन्गेजमेन्ट टेक्निकल एसेसमेन्ट एग्रिमेन्ट भएको थियो । जसमा अर्थ मन्त्रालयको वैदेशिक महाशाखाका तत्कालीन प्रमुख मधु मरासिनी र अमेरिकास्थित एमसीसी कम्प्याक्ट अपरेसन विभागका उपाध्यक्ष क्यामराख के खानले हस्ताक्षर गरेका थिए । त्यसपछि २०१६ मा यही शीर्षकको सम्झौता अनुमोदन र केही बुँदा हेरफेर भएको थियो । यसमा अर्थ मन्त्रालयका वैदेशिक महाशाखाका तत्कालीन प्रमुख वैकुण्ठ अर्याल र एमसीसी कम्प्याक्ट अपरेसन विभागका उपाध्यक्ष ख्या किमले हस्ताक्षर गरेका थिए । यही सम्झौताको जगमा सेप्टेम्बर २०१७ मा मूल सम्झौता मिलेनियम च्यालेन्ज सम्झौता (कम्प्याक्ट) भएको हो । जसमा तत्कालीन अर्थमन्त्री ज्ञानेन्द्रबहादुर कार्की र एमसीसीका कामु प्रमुख कार्यकारी अधिकृत जोनाथन जी नासले हस्ताक्षर गरेका थिए । पछिल्लो सम्झौता सेप्टेम्बर २०१९ मा प्रोग्राम इम्प्लिमेन्टेसन एग्रिमेन्ट (कार्यक्रम कार्यान्वयन सम्झौता) गरेको थियो । त्यसमा नेपालका तर्फबाट अर्थमन्त्री खतिवडा र एमसीसी कम्प्याक्ट अपरेसन विभागका उपाध्यक्ष एन्थोनी वेलचरले सम्झौतामा हस्ताक्षर गरेका थिए ।"
सेनाले ल्याएका सामान मागेभन्दा फरक,"स्पेसिफिकेसन नै नमिले पनि सेनाले किन लियो ?नेपाली सेनाका प्रवक्ता विज्ञानदेव पाण्डेका अनुसार राष्ट्रिय जनस्वास्थ्य प्रयोगशालाकी प्रमुख डा झाले दिएकै पीसीआर परीक्षण सेटको विवरण चिनियाँ कम्पनीलाई उपलब्ध गराएर सामान माग गरिएको हो । हामीले प्राप्त गरेको स्पेसिफिकेसन उता फरवार्ड गरिदियौं । सानसियोर बायोटेक कम्पनीको पीसीआर किटको सम्पूर्ण सेट आयो, उनले भने, यो सेट प्राप्त भएपछि हामीले डा झालाई नै बोलाएर प्रमाणित गर्न भन्यौं । उहाँले पीसीआर परीक्षणमा प्रयोग हुने सामग्री भनेर प्रमाणित गरिदिनुभयो । त्यसपछि मात्रै हामीले यसलाई स्वीकार गरेका हौं । ती सामग्री ठीक नभएको भनेर जानकारी दिइएको भए ५ दिनभित्र फिर्ता गर्न सकिने अवस्था रहेको समेत प्रवक्ता पाण्डेले जनाए । सेनाले हवाईमार्ग हुँदै दोस्रो लटमा चीनबाट पीसीआर सेट ल्याएपछि गुणस्तर परीक्षण गर्न आफूलाई बोलाएको डा झाले बताइन् । उनले सेनाको परीक्षण प्रतिवेदनमा उक्त सामग्री पीसीआरमा प्रयोग गर्न मिल्ने भनेर मात्रै प्रमाणित गरिदिएको जानकारी दिइन् । मैले ती किट उपयुक्त छन्छैनन् भनेर लेखेकै छैन । केबल पीसीआरमा काम लाग्छ भनेर हस्ताक्षर गरेकी छु, उनले भनिन, हामीले मागेजस्तो किटचाहिँ छैन । भीटीएम १ एमएलको छ । त्यसले खासै असर गर्दैन । किनभने स्वाब थोरै भए पनि पुग्छ । कल्चर गर्नुपर्ने होइन । यी सबै सामान कामै नलाग्ने होइनन् । तर, प्रयोग गर्दा पूरै सेट नै चाहिन्छ ।प्रवक्ता पाण्डेले सेनाले सामान ल्याइदिन समन्वय मात्र गरेको बताए । हामीले स्पेसिफिकेसन बनाएको पनि होइन र आएका सामग्री प्रमाणित गरेको पनि होइन, उनले भने, हामीलाई स्वास्थ्य मन्त्रालयले सीसीएमसीले तयार पारेको राष्ट्रिय आवश्यकताको सूची उपलब्ध गरायो । त्यही सूचीअनुसार सामान खरिद प्रक्रिया अगाडि बढायौं । कुन सामग्री कस्तो हुनुपर्ने भन्ने पनि स्वास्थ्य तथा जनसंख्या मन्त्रालय र सीसीएमसीले तय गरेको उनले दाबी गरे । पीसीआर किटको सेटबाहेक अन्य सामानको गुणस्तर परीक्षण भने मन्त्रालयका इन्सिडेन्ट कमान्ड सेन्टर (आईसीएस) का प्रमुख डा गुणराज लोहनीको टोलीले प्रमाणित गरेको पाण्डेले बताए । यसअघि राष्ट्रिय जनस्वास्थ्य प्रयोगशालाले कोरोना भाइरस परीक्षण गर्ने प्रयोगशालाहरूलाई सम्पूर्ण सामग्री वितरण गर्ने गरेको थियो । हाल प्रयोगशालाको यो अधिकार कटौती गरेर आईसीएसलाई नै दिइएको छ । आईसीएसले एनपीएचएलसँग समन्वय नगरी काठमाडौं र बाहिरीका प्रयोगशालामा एक थरी भीटीएम र अर्को थरी एक्सट्र्याक्सन वितरण गरेपछि समस्या चुलिएको हो ।"
अन्तरप्रदेश विधेयक पारित,"(काठमाडौं)  संघ, प्रदेश र स्थानीय तह (समन्वय तथा अन्तरसम्बन्ध) विधेयक संघीय संसद्का दुवै सभाबाट पारित भएको छ । संघीयता कार्यान्वयनका लागि महत्त्वपूर्ण मानिएको उक्त विधेयक राष्ट्रपतिबाट प्रमाणीकरण भएसँगै लागू हुनेछ । प्रतिनिधि सभाबाट आएको संशोधनसहितको प्रतिवेदनलाई राष्ट्रिय सभाले बिहीबार स्वीकार गर्दै पुनः पारित गरेपछि विधेयकले अन्तिम रूप पाएको हो । विधेयकमा संघ, प्रदेश र स्थानीय तहबीचको अन्तरसम्बन्धका आधार, कानुन वा नीति बनाउँदा तीनवटै तहले विचार गर्नुपर्ने विषय, आयोजना तर्जुमा र कार्यान्वयनको क्षेत्राधिकार तथा सहकार्यका विषय समेटिएका छन् । त्यस्तै, तीन तहबीचको समन्वय तथा अन्तरसम्बन्ध व्यवस्थित गर्न केन्द्रीयस्तरमा राष्ट्रिय समन्वय परिषद् र प्रदेशमा प्रदेश समन्वय परिषद् गठनको व्यवस्था विधेयकमा छ । संविधानको धारा २३५ मा संघ, प्रदेश र स्थानीय तहबीचको समन्वय कायम गर्न संघीय संसद्ले आवश्यक कानुन बनाउने उल्लेख छ । कानुन अभावले तीन तहबीच समन्वयका लागि औपचारिक थलो निर्माण हुन सकेको थिएन । त्यस्तै, संविधानको धारा २३४ मा संघ र प्रदेशबीच तथा प्रदेशप्रदेशबीच उत्पन्न राजनीतिक विवाद समाधानका लागि प्रधानमन्त्रीको अध्यक्षतामा अन्तर प्रदेश परिषद् तोकिएको छ । विधेयकमा त्यसको सचिवालय तथा परिषद्को क्षेत्राधिकारलगायत विषय समेटिएका छन् । तीन तहबीच समन्वय तथा अन्तरसम्बन्धका लागि प्रधानमन्त्रीको अध्यक्षतामा गठन हुने राष्ट्रिय समन्वय परिषद्मा अर्थ, कानुन, गृह र संघीय मामिला मन्त्री सदस्य हुनेछन् । त्यस्तै सबै प्रदेशका मुख्यमन्त्री, प्रतिनिधि सभाको विपक्षी दलका नेता वा निजले तोकेका सांसद परिषद्मा सदस्य रहनेछन् । त्यसबाहेक गाउँपालिका अध्यक्ष वा उपाध्यक्ष तथा नगरपालिका र जिल्ला समन्वय समितिका प्रमुख वा उपप्रमुखको प्रतिनिधित्व हुने गरी समावेशी सिद्धान्तबमोजिम प्रधानमन्त्रीले तोकेका कम्तीमा तीन जना महिलासहित प्रत्येक प्रदेशबाट एक जनाको दरले ७ जना परिषद्मा सदस्य तोकिएको छ । परिषद्को बैठक वर्षमा कम्तीमा एक पटक बस्ने उल्लेख छ ।यसअघि राष्ट्रिय सभाले पारित गरेर प्रतिनिधि सभामा पठाएको विधेयकमा संघीय संसद्मा प्रतिनिधित्व गर्ने दलले मनोनयन गरी पठाएका संघीय संसद्का एकएक जना सदस्यको प्रतिनिधित्व हुने व्यवस्था थियो । त्यस्तै, प्रधानमन्त्रीले स्थानीय तहका सबै निकायको प्रतिनिधित्व हुने गरी सातवटै प्रदेशबाट तीनतीन जनाका दरले २१ जनाको प्रतिनिधित्व हुने व्यवस्था थियो । स्थानीय तहबाट प्रतिनिधित्व गराउँदा प्रधानमन्त्रीले गाउँपालिका राष्ट्रिय महासंघ, नगरपालिका संघ र जिल्ला समन्वय समिति महासंघसँग परामर्श गर्नुपर्ने व्यवस्था थियो । प्रतिनिधि सभाको राज्य व्यवस्था तथा सुशासन समितिले परिषद्को आकार सानो बनाउन प्रतिनिधित्व घटाउनुका साथै सदस्य मनोनयन गर्दा संघमहासंघसँग परामर्श गर्नुपर्ने प्रावधानलाई हटाएको छ । प्रतिनिधि सभाको उक्त संशोधनलाई स्वीकार गर्दै राष्ट्रिय सभाले विधेयकलाई पुनः पारित गरेको हो । विधेयक उत्पत्ति भएको सभाले विधेयक पारित गरेर अर्को सभामा पठाउने तथा अर्को सभाले त्यसमा थपघट गरी सन्देशसहित पठाएको विधेयकलाई उत्पत्ति भएको सभाले पुनः पारित गर्नुपर्ने संसदीय प्रक्रिया छ । साझा अधिकारका विषयमा कानुन तथा नीति तर्जुमा, प्रदेश तथा स्थानीयस्तरमा कार्यान्वयन हुने राष्ट्रिय हित तथा स्वार्थसँग जोडिएका विषय, शिक्षा, स्वास्थ्य, रोजगारीलगायत विषयमा गुणस्तर र एकरूपता कायम गर्न आधारभूत मापदण्ड निर्धारण गर्ने, सेवा प्रवाहका विषयमा सामन्जस्यता कायम गर्नेलगायतका कैयौं विषयमा छलफल तथा समन्वयको अधिकार परिषद्लाई तोकिएको छ । प्रदेशस्तरमा प्रदेश र स्थानीय तहबीच वा प्रदेशभित्रका एकभन्दा बढी जिल्लाभित्रका स्थानीय तहबीचको समन्वय र अन्तरसम्बन्धलाई व्यवस्थित गर्न मुख्यमन्त्रीको अध्यक्षतामा प्रदेश समन्वय परिषद्को व्यवस्था गरिएको छ । राष्ट्रिय सभाले यसअघि तोकेको परिषद् सदस्यको संख्यालाई पनि प्रतिनिधि सभाले घटाएको छ । अब परिषद्मा प्रदेशका २ जना मन्त्री, प्रमुख सचिव तथा स्थानीय तहबाट प्रदेशभित्रका प्रत्येक जिल्लाबाट मुख्यमन्त्रीले तोकेको एकएक जनाको प्रतिनिधित्व रहनेछ । कानुन निर्माणका सन्दर्भमा अर्काको एकल अधिकारमा अतिक्रमण नगर्ने, कार्यान्वयनमा दोहोरो नपर्ने गरी तीनवटै तहले भूमिका निर्वाह गर्ने, प्रदेश वा स्थानीय तहले मौलिक हक, संवैधानिक हक वा संघीय कानुनप्रदत्त हकमा प्रतिबन्ध लगाउने वा त्यस्तो हक प्रयोगमा सीमा तोक्ने गरी कानुन बनाउन नपाउनेलगायतका विषय विधेयकमा प्रस्ट पारिएको छ । एकल अधिकारका सन्दर्भमा तीनवटै तहलाई कानुन बनाउन र त्यस्तो अधिकारको कार्यान्वयनको अधिकार दिइएको छ । कुनै कार्यलाई फौजदारी कसुरका रूपमा कायम गर्ने र सजायको व्यवस्था गर्ने विषय संघीय कानुनबाट मात्रै व्यवस्थित हुनेछ । विशिष्टीकृत अदालत, न्यायिक निकाय वा न्यायाधीकरणको स्थापना गर्ने वा त्यस्तो अदालत, न्यायिक निकाय वा न्यायाधीकरणको क्षेत्राधिकार हेरफेर गर्ने वा अवशिष्ट अधिकारका विषय पनि संघीय कानुनबाट निर्धारित हुनेछ । फौजदारी कसुरको अनुसन्धानको अधिकार प्रदेश प्रहरी वा प्रदेशस्तरका निकायलाई भए पनि अनुसन्धानसम्बन्धी मुद्दा संघ मातहतको महान्यायाधिवक्ता वा निजले राखिएको छ । मुद्दा चलाउने अधिकार नदिइएकामा प्रदेशले आपत्ति जनाउँदै आएका छन् । फौजदारी कसुरका रूपमा कायम गरी कैद सजाय व्यवस्था गर्ने विषयको कानुन संघ सरकारले मात्रै बनाउन पाउने भएपछि प्रदेशले प्रदेश कानुनअनुसार कुनै अपराधमा संलग्नलाई कैद, जरिवानालगायतका सजाय तोक्न पाउने छैनन् । प्रदेश वा स्थानीय तहले आन्तरिक प्रशासनमा नियमन गर्नका लागि दण्ड जरिवाना तोक्न पाउनेछन् । त्यसअनुसार भएका निर्णयउपर सम्बन्धित जिल्ला अदालतमा पुनरावेदन लाग्ने व्यवस्था गरिएको छ । अपराधको अनुसन्धान र दण्ड, सजाय निर्धारणमा प्रदेशको भूमिका खुम्च्याइएको प्रति पनि प्रदेशको विरोध रहँदै आएको हो ।"
'बालबालिका उच्च जोखिममा छन्',"बालबालिकामा कोभिड१९ को जोखिम कत्तिको हुन्छ ?कोरोना संक्रमण सबै उमेर समूहमा देखिए पनि सामान्यतया बालबालिकालाई वयस्कहरूले कोभिड१९ को जोखिम गराउन सक्छन् । बालबालिकामा अभिभावक तथा घरका सदस्यबाट संक्रमण सरेको देखिएको छ । बालबालिकाबीच पनि सर्ने जोखिम त रहन्छ तर अहिले विश्वभर विद्यालय बन्द छन् । त्यसैले संक्रमण कम छ । उनीहरूलाई घरपरिवारका सदस्यबाट सर्ने जोखिमचाहिँ बढी हुन्छ । एक तथ्यांकमा चीनको वुहानमा ८२ हजार मानिस संक्रमित हुँदा २१०० जति बालबालिकामा मात्र संक्रमण देखिएको थियो । त्यो भनेको कम्तीमा २६ प्रतिशत हुन आउँछ । अमेरिकामा गरिएको एक अध्ययनमा १७ प्रतिशत बालबालिकामा संक्रमण देखिएको थियो । नेपालको तथ्यांक हेर्ने हो भने १४ हजार संक्रमित नाघिसक्दा ०१० वर्ष उमेरकामा ४०० जनाभन्दा बढीमा संक्रमण देखिएको छ भने ११२० वर्ष उमेर समूहका करिब ३ हजार जनामा संक्रमण पुष्टि भएको छ । बुधबारसम्म १८ वर्षमुनिका २ हजार ६१ बालबालिकामा संक्रमण देखिएको छ । यसरी नेपालमा कोभिड संक्रमितमध्ये बालबालिका २० देखि ३० प्रतिशत हाराहारी छन् ।विदेश र भारत जाने बालबालिका वा किशोरकिशोरीको जनसंख्या हेर्ने हो भने १५१९ वर्ष उमेर समूहमा बढी देखिएको छ । त्यसमा पनि बालबालिकामा १४१५ वर्षकामा बढी छ । त्यसैगरी १० देखि अलि सानो उमेरमा कम देखिएको छ । जो बालबालिका संक्रमित वयस्कहरूकामा बढी सम्पर्कमा आउँछन् र जो घरबाहिरका काममा धेरै जान्छन्, उनीहरूलाई बढी जोखिम हुन्छ । विद्यालय बन्द भएकाले स्कुल जाने उमेरका (५ देखि १५) लाई संक्रमणको जोखिम कम भएको हो कि भन्ने लाग्छ ।विश्व र नेपालको तुलना गर्दा बालबालिकामा संक्रमणको अवस्था कस्तो छ ?पक्कै पनि संक्रमणको अवस्था अन्य देशमा भन्दा फरक छ । तथ्यांक हेर्दा नेपालमा बालबालिकामा बढी संक्रमण देखिएको छ । यसका विभिन्न कारण हुन सक्छन् । जस्तै चीनको कुरा गर्दा जनसंख्या वृद्धिदर कम छ । एक जोडीले एउटामात्र बच्चा पाउँछन् । बालबालिका कम छन् । नेपालमा अरू देशको भन्दा जनसंख्या वृद्धिदर बढी छ । १३५ प्रतिशत छ । एउटा जोडीले कम्तीमा २ जना बच्चा जन्माइरहेका हुन्छन् ।त्यसैगरी बाहिर र नेपालको कुरा गर्दा बालबालिका हेर्ने चलन पनि फरक छ । हामी बच्चाहरूलाई काखमै राखेर बोक्छौं, सँगै सुताउँछौं । आमाबाबुले नै ठूलो हुँदासम्म खुवाइदिने गर्छन् । विदेशतिर बच्चाहरूलाई छुट्टै सुताइरहेका हुन्छन् । छुट्टै हिँडाउँछन् । नेपालमा अरू देशको तुलनामा बढी देखिनुको कारण आमाबाबुसँगको बढी सामीप्यता पनि हुन सक्छ । त्यसका साथै १५१६ वर्षका किशोरकिशोरी धेरै कमाउन जाने गर्दछन् । बालबालिकामा जोखिम बढ्नुका कारण सानो उमेरमै काम गर्न विदेश जानुपर्ने पनि एउटा कारण हुन सक्छ । कान्ति बाल अस्पतालमा बालबालिकाको उपचार कसरी भइरहेको छ ? हामीले १५ वर्षभन्दा मुनिका बालबालिकाको मात्र उपचार गर्दै आएका थियौं । अब १८ वर्ष उमेर समूहसम्मका लागि पनि उपचार गर्ने सोचेका छौं । किनकि विश्व स्वास्थ्य संगठनले पनि १८ वर्षसम्मका लागि बालबालिका मानेको छ ।ओपीडी र इमर्जेन्सीमा आउने बालबालिकालाई हात धुन लगाएर, ज्वरो नापेर पठाउने गरेका छौं । त्यसैगरी धेरै कुरुवा नआउन् भनेर गेटमा पासको व्यवस्था गरिएको छ । यद्यपि त्यो हाम्रा लागि चुनौतीपूर्ण छ । एउटै बच्चाका लागि कम्तीमा २ जना कुरुवा आउने गरेका छन् । ज्वरोबाहेक अन्य बिरामीलाई छुट्टै कक्षमा हेर्ने व्यवस्था छ । लकडाउनपछि पनि ओपीडी नियमित चलिरहेको छ । सबै पेइङ क्लिनिक वा विस्तारित सेवा र मिति दिएर सार्न मिल्ने अप्रेसन भने सुरु गरिएको छैन । लकडाउनले बिरामीको संख्यामा कमी आएको छ । लकडाउन तथा सार्वजनिक यातायात नखुलेर पनि हो, बिरामी आएका छैनन् । ओपीडीमा यो समयमा सामान्यतया ४०० देखि ५०० बालबालिका आउँथे । अहिले १०० जनाजति मात्रै आइरहेका छन् । इमर्जेन्सीमा दैनिक ३०० देखि ४०० सम्म आउँथे, अहिले ६० देखि ७० जनाजति आउने गरेका छन् । अहिले धेरै टाढाबाट मात्रै आउने गरेका छन् । कोही रेफर गरिएका, आईसीयू चाहिनेहरू महँगो भाडा तिरेर, एम्बुलेन्स रिजर्भ गरेर आउने गरेका छन् । त्यसैले आईसीयू बेड लकडाउनभरि कहिल्यै पनि खाली भएको छैन । सर्जिकल प्रक्रियाहरूमा इमर्जेन्सी अप्रेसनहरू भइरहेको छ । लकडाउनले गर्दा बिरामीको संख्यामा कम भए पनि सेवाहरू रोकिएको छैन ।कोभिड रोकथामका लागि अस्पतालले कस्तो तयारी गरेको छ ? कोभिड शंकास्पद बिरामीका लागि हामीले इमर्जेन्सी र बहिरंग कक्षमा जाँचका लागि छुट्याएका छौं । ज्वरो र श्वासप्रश्वासका बिरामीलाई स्वास्थ्यकर्मीले पीपीई लगाएर हेर्छन् । शंकास्पद लक्षण छ र परीक्षण गर्नुपर्छ भने आइसोलेसन वार्डमा राख्छौं । आइसोलेसन बेड ३ वटा लेभलमा बनाएका छौं । स्वास्थ्यकर्मीले परीक्षण गर्दा बच्चाको स्वास्थ्य स्थिर छ र मुखको औषधि वा ज्वरोको औषधि दिएर हुनेलाई लेबल १ को आइसोलनमा राख्छौं । यसमा अभिभावक सावधानी अपनाएर बस्न सक्छन् र स्वाब लिएर परीक्षणका लागि पठाइन्छ । बच्चामा निमोनियाको लक्षण छ, सुईबाट औषधि दिनुपर्ने, स्लाइन दिनुपर्ने तथा अक्सिजन लिनुपर्ने छ भने लेभल २ को आइसोलेसनमा राख्छौं । सास फेर्न गाह्रो हुने, रेस्पिरेटरी फेलियर हुन लागेका बच्चा छन् र कुनै जोखिमयुक्त ठाउँबाट सम्पर्कमा आएका छन् भने लेभल ३ को आइसोलेसनमा राख्छौं । त्यसमा आईसीयूसरहको सुविधा हुन्छ । लेभल १ को आइसोलेसनमा १० बेड छ, लेभल २ मा ८ र लेभल ३ मा ३ बेड छ । आवश्यकताअनुसार यसलाई बढाउँदै लानुपर्ने हुन्छ ।हालसम्म कतिवटा स्वाब परीक्षण गरिएको छ ?दैनिक ४ देखि ६ जनाको स्वाब परीक्षणका लागि पठाउने गरेका छौं । आरडीटी परीक्षण हालसम्म ५२८ जनाको भएको छ भने पीसीआर १७५ जनाको गरिएको छ । भाग्यमानी भन्नुपर्छ, हालसम्म कुनै पनि नमुना पोजिटिभ देखिएको छैन । अहिले कस्ता खालका बिरामी बढी आएका छन् ?यो मौसममा अघिल्ला वर्षजस्तै प्रायः रुघाखोकी, श्वासप्रश्वास र निमोनियाका बिरामी आउने गरेका छन् । वर्षातको मौसममा पानीबाट सर्ने रोगहरू बढी छन् । झाडापखाला, आउँ, जन्डिस, टाइफाइड बढी देखिएको छ । त्यसैगरी मलेरिया, डेंगु आदि पनि देखिन्छन् । पोहोर यो समयमा डेंगुका बिरामी धेरै थिए । अहिले झाडापखाला र श्वासप्रश्वासका बिरामी बढी आएका छन् । सेवा विस्तारको तयारी कस्तो छ ?आईसीयू पूर्ण रूपमा चलाउँदा अहिले ३६५ बेड हुन्छ । स्वीकृत बेड भने ३२२ हो । अहिले हामीले ३३० देखि ३४० वटा बेड चलाएका छौं । आईसीयूको पूर्ण बेडका लागि दरबन्दी छैन । पूर्ण क्षमतामा आईसीयू चलाउन सकिएको छैन । त्यसबाहेक बिस्तारै अस्पताललाई ५०० बेडदेखि ७५० बेडको बनाउने हिसाबले गुरुयोजना तयार गरेका छौं । यो वर्षको नीति तथा कार्यक्रममा पनि कान्ति बाल अस्पताललाई बाल स्वास्थ्य अध्ययन संस्थान बनाउने कार्यक्रम छ । यसका लागि अवधारणापत्र तयार हुँदै छ, त्यसमा अस्पताल विस्तार बनाउने कुरा आउँछ । त्यसैगरी अस्पतालमा कोभिड जोखिमका लागि इन्फेक्सन प्रिभेन्सन कमिटीलाई सक्रिय बनाएका छौं । कमिटीले अस्पतालमा भएका सरसफाइको निरीक्षण, स्वास्थ्यर्मीहरूलाई सुरक्षित रहन तालिम दिने आदि काम गर्छ । संक्रमणको जोखिम कम होस् भनेर स्टाफहरूको सिफ्ट पनि त्यहीअनुसार मिलाइएको छ ।"
संक्रमण बढ्दो,"(काठमाडौं)  नेपालमा बालबालिकामा कोरोना संक्रमण बढ्दै गएको छ । बुधबार अर्थात् असार १७ गते मात्रै एक शिशुको राजधानीको महाराजगन्जस्थित त्रिवि शिक्षण अस्पतालमा कोरोना संक्रमणकै कारण मृत्यु भएको छ । म्याग्दी घर भएका उनको शिक्षण अस्पतालमा मृत्यु भएको हो । उनलाई असार ९ गते घाँटीको शल्यक्रियाका लागि अस्पताल भर्ना गरिएको थियो । शल्यक्रियापछि श्वासप्रश्वासमा समस्या आएर मृत्यु भएको अस्पतालले जनाएको छ ।सुरुवाती अवस्थामा थोरै बालबालिकामा संक्रमण देखिएको थियो, असारमा यो संख्या ह्वात्तै बढेको छ । स्वास्थ्य तथा जनसंख्या मन्त्रालयका अनुसार हालसम्म १८ वर्षमुनिका २ हजार १ सय ९८ जना बालबालिका संक्रमित भइसकेका छन् । संक्रमितमध्ये अधिकांश ११ वर्षमाथिका छन् । ५ सय २ जना १० वर्षमुनिका छन् । बिहीबार मात्रै १० वर्षमुनिका ४८ जना बालबालिकामा संक्रमण पुष्टि भएको छ ।संक्रमितमध्ये अधिकांश विदेशबाट अभिभावकसँगै फर्किएका बालबालिका रहेको स्वास्थ्य मन्त्रालयका प्रवक्ता डा जागेश्वर गौतमले बताए । बालबालिकामा संक्रमण देखिए समुदायमा रोग फैलिने जोखिम भएकाले सतर्क रहन उनले आग्रह गरेका छन् । संक्रामक रोग विशेषज्ञ डा प्रभात अधिकारीका अनुसार एक वर्षमुनिका बालबालिकामा रोग प्रतिरोधात्मक क्षमता कम हुने भएकाले उनीहरूमा संक्रमण सर्ने जोखिम बढी छ । संक्रमितको घरमा कम उमेरका बालबालिका छन् भने बढी सजग हुनुपर्ने उनले बताए । साना बच्चालाई नियममा बाँधेर राख्न पनि गाह्रो हुन्छ, त्यसैले घरका अरू सदस्य बढी सतर्क हुनुपर्छ, उनले भने, संक्रमितले त बच्चालाई छुँदा पनि नछोएको राम्रो । दूधबाट कोरोना संक्रमण नसर्ने भएकाले विशेष सावधानी अपनाएर आमाले शिशुलाई दूध चुसाउन सक्ने उनले बताए । मास्क, पन्जा लगाएर दूध खुवाउन सकिन्छ तर माया लाग्यो भनेर काखमा खेलाउन भएन, उनले भने, संक्रमणमुक्त नभएसम्म आमा र बच्चालाई छुट्याएर राख्नुपर्छ । नेपालमा कुपोषणका बालबालिका बढी भएकाले यो उमेर समूहमा संक्रमणको जोखिम धेरै रहेको उनले बताए । कुपोषणका बालबालिका रोगसँग लड्न नसक्ने भएकाले संक्रमण भएमा मृत्युसमेत हुन सक्ने उनको भनाइ छ । बालबालिकालाई सकेसम्म घरबाहिर भीडभाडमा नलैजाने, लैजानै परे मास्क लगाएर, भौतिक दूरी कायम गरेर बचाउनुपर्ने उनले बताए ।कान्ति बाल अस्पतालका निर्देशक तथा बालरोग विशेषज्ञ डा कृष्ण पौडेलका अनुसार अन्य मुलुकको तुलनामा नेपालका बालबालिकामा कोरोनाको संक्रमण दर उच्च देखिएको छ । कुल १४ हजार ५ सय १९ संक्रमितमा २ हजारभन्दा बढी बालबालिका हुनु निकै बढी दर भएको उनले बताए । अहिले बालबालिका स्कुल गएका छैनन्, घरमै बसिरहँदा पनि यति धेरै बालबालिकामा संक्रमण देखिनु राम्रो संकेत होइन, उनले भने, अभिभावक होसियार नहुँदा बच्चाहरूमा संक्रमण सरिरहेको छ । १५ वर्षमै रोजगारीका लागि भारत जानेको संख्या बढी भएकाले पनि नेपालमा संक्रमित बालबालिकाको संख्या बढी देखिएको हुन सक्ने उनको अनुमान छ । अन्य देशसँग तुलना गर्दा नेपालमा बालबालिकाको संख्या बढी (कुल जनसंख्याको ४२ प्रतिशत) भएको हुँदा पनि संक्रमित बढी देखिएको हुन सक्ने उनले बताए । संक्रमित भए पनि बालबालिका मृत्युदर कम छ तर उनीहरूले वृद्धवृद्धा र दीर्घरोगीलाई संक्रमण सार्ने उच्च जोखिम भएकाले सतर्क रहन जरुरी छ, उनले भने । ८० प्रतिशत धेरै संक्रमित लक्षणविहीन भएकाले यसले धेरै खतरा सिर्जना गरिरहेको उनले बताए । नेपालमा हालसम्म कोरोना संक्रमणबाट तीन बालबालिकाको मृत्यु भएको छ । शिक्षणमा एक, जनकपुरमा १२ वर्षीय बालक र बाजुरामा दुई वर्षीया बालिकाको कोरोना संक्रमणकै कारण मृत्यु भएको छ ।"
चन्दाबाट पीसीआर मेसिन,"(डडेलधुरा)  चन्दा संकलन गरेर किनेको पीसीआर मेसिनबाट डडेलधुरा अस्पतालमा कोरोना परीक्षण सुरु गरिएको छ । बिहीबार पहिलो दिन ९ जनाको स्वाब परीक्षण गरिएको अस्पतालले जनाएको छ । ह्युमनिटी फाउन्डेसन, सुदूरपश्चिम अमेरिकी समाज र व्यवसायीलगायतबाट संकलन भएको ९६ लाखले पीसीआर मेसिन किनिएको हो । पहिलोपटक भएकाले परीक्षण गरिएका सबै स्वाब पुनः पुष्टिका लागि सेती प्रादेशिक अस्पतालको प्रयोगशालामा पठाइएको छ, अस्पतालका प्रयोगशाला प्रमुख ईश्वरी भुसालले भने । बुधबार राजधानीबाट आएका विशेषज्ञ इन्जिनियर, सेती प्रादेशिक अस्पतालका प्रयोगशाला प्रमुख रमेश शाही र प्रयोगशाला प्रमुख भुसालसहित प्राविधिक टोलीले मेसिनको गुणस्तर परीक्षण गरेको थियो । प्रादेशिक प्रयोगशाला धनगढीमा परीक्षण भइसकेका स्वाबको पुनः डडेलधुराको पीसीआर मेसिनमा परीक्षण गरिएको थियो । बिहीबार डडेलधुराको नवदुर्गा गाउँपालिकामा संकलन गरिएका ९ वटा स्वाबका नमुना परीक्षणपछि पुनः परीक्षणका लागि धनगढी पठाइएको हो ।जिल्लामै स्वाब परीक्षण सुविधा हुँदा यहाँका संक्रमित र क्वारेन्टाइनमा रहेकाहरू खुसी भएका छन् । डडेलधुराको भागेश्वर गाउँपालिका४ का एक संक्रमितले परीक्षण रिपोर्ट पर्खंदा अब तनाव कम हुने बताए । स्वाब संकलनपछि हप्तौंसम्म रिपोर्ट नआउँदा सहनुपर्ने मानसिक तनाव सबैले अनुभूति गर्न सक्दैनन्, ती युवकले भने, अब जिल्लामा परीक्षण सुरु भएपछि छिटो होला । सेती अस्पतालको प्रादेशिक प्रयोगशालामा एकमात्र मेसिन हुँदा स्वाब थन्किएर रिपोर्ट आउन ढिलाइ भएपछि तीन साताअघि ह्युमनिटी फाउन्डेसनले कैलालीबाट चन्दा संकलन अभियान सुरु गरेको थियो । तीन साताको छोटो अवधिमा पीसीआर मेसिन स्थापना गर्न सफल भएका हौं, फाउन्डेसनका सदस्य दीर्घराज उपाध्यायले भने, सुदूरपश्चिमका सात पहाडी जिल्लालाई यसले धेरै सहज हुनेछ । मेसिनले दिनमा ३ सय ८४ स्वाब र एउटा सिफ्टमा ९६ स्वाबको नमुना परीक्षण गर्न सक्ने प्रयोगशाला प्रमुख भुसालले बताए । उनका अनुसार पुनः परीक्षणको रिपोर्टपछि यहाँबाट नियमित परीक्षण सुरु हुनेछ । पीसीआर मेसिनको सञ्चालन खर्चमा जिल्लाका पालिकाले सहयोग गर्ने प्रतिबद्धता जनाएका छन् । पछिल्लो समय जिल्लामा भारतबाट दुई लाखभन्दा बढी भित्रिएका छन् । तीमध्ये एक तिहाइको पनि अहिलेसम्म परीक्षण हुन सकेको छैन । प्रदेश सरकारले गत चैतमा नै तीन थान पीसीआर मेसिन खरिद गर्ने निर्णय गरेको थियो । तर अहिलेसम्म कार्यान्वयन हुन सकेको छैन । मेसिन खरिदका लागि पहिलो टेन्डरअनुसार सप्लायर्स तयार नभएपछि पुनः टेन्डर गरिएको प्रदेश स्वास्थ्य निर्देशक डा गुणराज अवस्थीले बताए ।"
संक्रमितको अनुगमन भएन,"(कपिलवस्तुबुटवलबर्दिया)  कपिलवस्तुको यशोधरा गाउँपालिका८ खोरियाका ६ जना संक्रमितलाई आइसोलेसनबाट घर पठाएको दुई साताभन्दा बढी भयो । संक्रमण पुष्टि भएपछि १४ दिन आइसोलेसनमा बसे । त्यस क्रममा लक्षण र चिह्न नदेखिएको र बिरामी नभएको जनाउँदै घर पठाइएको थियो । उनीहरूको दोस्रो र तेस्रो पटक पीसीआर परीक्षण गरिएन । महाराजगन्ज नगरपालिका हरदौनाका चार जना संक्रमितलाई पनि १४ दिन आइसोलेसनमा राखेर डिस्चार्ज गरियो । बाहिरी रोग र लक्षण नदेखेको भन्दै उनीहरूलाई घर पठाइएको थियो । उनीहरू गाउँघरमा हेलमेल भएर परिवारसँग बसेका छन् । उनीहरूलाई डिस्चार्ज गर्ने बेलामा स्वास्थ्यकर्मीले एक साता घरमा छुट्टै बस्न भनेका थिए । उनीहरूले अटेर गरेका छन् । घर आएपछि अलग्गै बस्नुपर्ने नियम पालना गरेनगरेको कसैले अनुगमन गरेको छैन । आइसोलेसनबाट पठाएपछि फलोअप छैन, मायादेवी गाउँपालिकास्थित भैसकुण्डाका बलिउद्दिन मुसलमानले भने, उनीहरू परिवार र गाउँमा घुलमिल भएका छन् । निस्फिक्री हिँडडुल गरिरहेका छन् । जिल्ला स्वास्थ्य कार्यालय र स्थानीय पालिकाले परीक्षणबिनै घर पठाइएकाको फलोअप गरेका छैनन् । उनीहरूले घर फर्केर के गरिरहेका छन्, कसैलाई सरोकार छैन । संक्रमण व्यापक हुन नदिन ट्राभल हिस्ट्री लिएर संक्रमितको सम्पर्कमा आएका व्यक्तिको कन्ट्याक्ट ट्रेसिङ गर्नुपर्थ्यो । सात सयभन्दा बढी संक्रमित हुँदा पनि कन्ट्याक्ट ट्रेसिङमा ध्यान दिइएको छैन । सुरुमा यशोधरा, मायादेवी गाउँपालिका र कृष्णनगर नगरपालिकाका केही सीमित संक्रमितको कन्ट्याक्ट ट्रेसिङ गरियो । डेढ महिनायता कन्ट्याक्ट ट्रेसिङ गरिएको छैन । जिल्ला र स्थानीय तहका जनशक्ति क्वारेन्टाइन र आइसोलेसन व्यवस्थापनमा खटिनुपर्दा सघन रूपमा कन्ट्याक्ट ट्रेसिङ गर्न नसकेको जिल्ला स्वास्थ्य कार्यालय प्रमुख योगेन्द्र भगतले बताए । ट्रेसिङ छुटाउनै नहुने काम हो, उनले भने, तर समयमा गर्न सकेनौं । अब सुरु गर्ने योजना बनाएको उनले बताए । समुदायमा संक्रमणको चिन्ता छ, एक स्वास्थ्यकर्मीले भने, हामी बल्ल योजना बनाउँदै छौं । कपिलवस्तुमा ७१ महिलासहित ७ सय ३६ जना संक्रमित छन् । त्यसमध्ये ६ सय ६९ जना घर फर्किसकेका छन् । यीमध्ये दोस्रो र तेस्रो पटक गरिएको स्वाब परीक्षणमा दुवै रिपोर्ट नेगेटिभ आएपछि संक्रमणमुक्त भएका ४२ जना मात्र हुन् । गत जेठ २४ गते सरकारले १४ दिन आइसोलेसनमा बिताएर लक्षण र बिरामी नभएकालाई घर पठाउने निर्देशिका लागू गर्यो । त्यसपछि अधिकांश आइसोलेसन रित्तिएका हुन् । उक्त निर्देशिका जारी हुनुपूर्व संक्रमितको दोस्रो र तेस्रो पीसीआर रिपोर्ट नेगेटिभ आएपछि मात्र घर पठाउने गरिएको थियो । कोरोना भाइरस हटस्पट मानिएको कपिलवस्तुमा बिहीबारसम्म ६७ संक्रमित मात्र आइसोलेसन सेन्टरमा छन् । स्थानीय तहलाई क्वारेन्टाइन र आइसोलेसन खाली गराउन कारण चाहिएको थियो, एक स्वास्थ्यकर्मीले भने, सरकारको नयाँ नीति आएपछि सोचेजस्तै भयो । अहिले जिल्लाका १० मध्ये चार स्थानीय तहका आइसोलेसन र पाँच स्थानीय तहका क्वारेन्टाइन खाली भएका छन् । अहिले पाँच स्थानीय तहका ३६ क्वारेन्टाइनमा ३ सय २६ जना रहेका छन् ।रूपन्देहीको कोटहीमाई गाउँपालिका१, रामनगरका उदयराज लोध र अशोक लोध अहिले घरमै छुट्टै बस्नुपर्थ्यो । एक साता घरमै सामाजिक दूरी कायम गरेर बस्ने सर्तमा पाँच दिनअघि आइसोलेसन सेन्टरबाट डिस्चार्ज भएका थिए । घर पुगेको अर्को दिनबाट काममा खटिएका छन् । दैनिक परिवारका अन्य सदस्यसँगै खनजोतमा व्यस्त हुन्छन् । खेतीपातीको सिजन भएकाले काम नगरी सुख छैन । तर, सामाजिक दूरीको मतलब गर्दैनन् । लोध दाजुभाइजस्तै जिल्लामा घरमा आइसोलेसनमा बस्ने गरी डिस्चार्ज गरिएका धेरै संक्रमितले सामाजिक दूरीको बेवास्ता गरेका छन् । दैनिक काममा खटिएका छन् ।संक्रमण पुष्टि भएपछि आइसोलेसन सेन्टरमा राखिएका बाँकेका तीन जनालाई बिहीबार परीक्षण नगरी घर पठाइएको छ । बर्दियाका विभिन्न आइसोलेसन सेन्टरमा राखिएका ५७ जनालाई पनि बुधबार घर पठाइयो । बाँके र बर्दियामा १४ दिन राखेर बिनापरीक्षण घर पठाउन थालेपछि समुदायमा त्रास बढेको छ । यसरी पठाइएका व्यक्तिले भने परीक्षण माग गर्दै आएका छन् । मेरो आरडीटी नेगेटिभ आयो । तर, सँगै बस्ने साथीको पीसीआर पोजिटिभ देखियो, बर्दियाको राजापुर नगरपालिको आइसोलेसनमा बसेका व्यक्तिले भने, त्यसपछि मेरो स्वाब जाँदा पोजिटिभ रिपोर्ट आयो । १४ दिन बसेपछि घर पठाए । पीसीआर परीक्षण गरेर घर पठाएको भए ढुक्क भइन्थ्यो । चिकित्सकले बिदाइ गर्दा एक सातासम्म होम आइसोलेसनमा बस्न सुझाव दिने गरेका छन् । यसरी घर गएका व्यक्ति बसेनबसेको प्रभावकारी अनुगमन हुन सकेको छैन । खेतीपातीको समय भएकाले उनीहरू परिवारसँग काममा जुटेका छन् । जिल्ला स्वास्थ्य कार्यालय बाँकेका कोरोना स्रोत व्यक्ति नरेश श्रेष्ठले नयाँ निर्देशिकाअनुसार संक्रमितलाई घर पठाइरहेको बताए । दुई साता आइसोलेसनमा राखेपछि कुनै लक्षण नदेखिए घर पठाउन सकिने निर्देशिकामा उल्लेख रहेको उनले बताए । निर्देशिकाअनुसार घर पठाइएको हो, उनले भने, होम आइसोलेसनमा बस्नेहरूको अनुगमन पनि भइरहेको छ । जिल्ला स्वास्थ्य कार्यालय बर्दियाका प्रमुख गोकर्ण गिरीले मन्त्रालयको निर्देशिकालाई कार्यान्वयन गरिरहेको बताए । घर पठाउँदा आइसोलेसनमा बसेका व्यक्तिलाई स्वास्थ्य अवस्थाबारे सोधपुछ गर्छौं । कोरोनाको कुनै लक्षण नदेखिए घर पठाउँछौं, उनले भने, लक्षणबिना परीक्षण नगर्नु भनेपछि हामीले जाँच गर्ने कुरै भएन । बाँकेका १ सय ११ क्वारेन्टाइनबाट १० हजार ३ सय ५२ जना घर फर्किएका छन् । अहिले ३ सय १६ जनामात्रै क्वारेन्टाइनमा छन् । बाँकेमा ३ सय ६३ जना संक्रमित छन् । तीमध्ये ३ सय २७ घर गइसकेका छन् । बर्दियामा अहिले ८ सय ८ जना क्वारेन्टाइनमा छन् । १३ हजार १ सय २२ जना क्वारेन्टाइनबाट घर फर्किसकेका छन् । आइसोलेसन सेन्टरमा ३९ संक्रमित छन् । १ सय ३७ संक्रमितलाई घर पठाइएको छ । प्रदेश ५ मा चारवटा कोरोना विशेष अस्पताल र १ सय २७ वटा आइसोलेसन सेन्टर रहेका छन् । बिहीबार दिउँसोसम्म प्रदेशभरि ३ हजार ७ सय ७७ जनामा संक्रमण पुष्टि भएको छ । अहिलेसम्म १ हजार ४ सय ५ जना घर गइसकेका छन् । यसरी घर गएका संक्रमितहरू के गर्दैछन्, त्यसको जानकारी न स्थानीय तहलाई छ, न त प्रदेश सरकारलाई । प्रदेशको स्वास्थ्य निर्देशनालयका निर्देशक डा विनोदकुमार गिरीले १४ दिन आइसोलेसनमा बसेका संक्रमितबाट कोरोना नसर्ने भएकाले निगरानी नगरिएको बताए । विश्व स्वास्थ्य संगठनले १० देखि १२ दिनपछि नै शरीरमा कोरोना भाइरस भए पनि नसर्ने पुष्टि गरेको छ ।"
"जनताको कर, जनप्रतिनिधिलाई सुविधा","कोरोनाको कहरले मुलुकको अर्थतन्त्र चौपट बनिरहेका बेला प्रदेश ५ का जनप्रतिनिधिलाई सुविधैसुविधा दिने गरी प्रदेशसभाले पारित गरेको विधेयक बेमौसमी मात्र होइन, गैरजिम्मेवारपूर्ण र अनुत्तरदायी पनि छ । सार्वजनिक खर्च कटौतीका लागि कर्मचारीहरूको समेत अनावश्यक भत्ता काटिएको यो बेला प्रदेश सरकारले कानुनै बनाएर जनप्रतिनिधिको सुविधा बढाउनु लज्जाको विषय हो । कर्मचारीलाई जस्तै गरी जनप्रतिनिधिलाई पनि मासिक तलब सोसरहकै सुविधा र अन्य आकर्षक भत्ता उपलब्ध गराउनु कुनै पनि हिसाबले जायज तथा औचित्यपूर्ण छैन । मुलुकका संघीय अर्थमन्त्रीले प्रतिनिधिसभामा उभिएर कर्मचारीलाई तलब खुवाउन समस्या परेको बताएको धेरै भएकै छैन । यही बेला प्रदेश ५ ले भने स्थानीय तहका प्रमुख र उपप्रमुखले विभिन्न १४, वडाध्यक्षले १२ र सदस्यहरूले ९ शीर्षकमा पहिलेको तुलनामा ३० देखि ४० प्रतिशत बढी रकम बुझ्ने गरी कानुन संशोधन गर्नु उदेकलाग्दो छ । उक्त प्रदेशमा अब गाउँपालिका अध्यक्षले मासिक ४५ हजार ५ सय, उपाध्यक्षले ४२ हजार, नगर प्रमुखले ५१ हजार, उपप्रमुखले ४६ हजार, उपमहानगर प्रमुखले ५८ हजार र उपप्रमुखले ५२ हजार रुपैयाँ पाउनेछन् । वडाअध्यक्ष र कार्यपालिका सदस्य मात्र होइन, पालिका सदस्यहरूले पनि मासिक रकमसहितका विभिन्न सुविधा पाउनेछन् । यसअघि गत चैतमा वाग्मती प्रदेशले पनि जनप्रतिनिधिहरूको भत्ता बढाएको थियो । प्रदेशैपिच्छे जननिर्वाचित पदाधिकारीको सुविधा बढाउने होडबाजी चलिरहेका बेला केही प्रश्नहरूप्रति पुनः विमर्श गर्नुपर्ने देखिन्छ । जनप्रतिनिधिहरू जागिरे हुन् कि स्वयंसेवी ? वडासदस्यहरूलाई समेत आकर्षक सुविधा उपलब्ध गराउन आवश्यक छ कि छैन, हाम्रो अर्थतन्त्रले धान्छ कि धान्दैन ? र, सुविधै उपलब्ध गराउँदा पनि कुन पदका लागि कुन शीर्षकमा कति रकमसम्म उचित हुन सक्छ ? यी प्रश्नबारे बेलैमा उचित समीक्षा गरिएन भने भोलिका दिनमा यो प्रवृत्तिले गम्भीर परिणाम निम्त्याउन सक्छ । किनभने, ठूलो संख्याका जनप्रतिनिधिलाई यसरी तलब खुवाउँदा सार्वजनिक खर्चको हिस्सा मात्र वृद्धि हुँदैन, नेताहरू सुविधाभोगी हुँदै गएको भनी जनआक्रोश पनि बढ्छ । सर्वोच्च अदालतले गत कात्तिक १ गते प्रदेश एकबाहेकका ६ वटा प्रदेशको पारिश्रमिकसम्बन्धी कानुन खारेज गरिदिएको थियो । तैपनि प्रदेशहरूले कानुन ल्याएरै विभिन्न सुविधाका नाममा जनप्रतिनिधिहरूलाई मासिक तलबसरहै रकम प्रदान गरिरहेका छन् । जबकि सर्वोच्चले उक्त फैसलामा जुन कुरा प्रत्यक्ष तवरले लिन सकिँदैन, उक्त कुरा अप्रत्यक्ष वा भाषागत रूपमा घुमाउरो तवरले समेत गर्न वा लिन हुँदैन भनेको थियो । पारिश्रमिकस्वरूपको तलब लिने कार्य संविधानप्रतिको जालसाजी हुने आदेश सुनाएको थियो । तर प्रदेशहरूले सर्वोच्चको आदेशको धज्जी उडाइरहेका छन् । सर्वोच्चले जनप्रतिनिधिहरूले पारिश्रमिक लिने विषय संविधानको धारा २२० (८) र २२७ प्रतिकूल हुने भनेको थियो । संविधानको धारा २२० (८) ले जिल्ला समन्वय समितिका पदाधिकारी, गाउँ र नगरसभाका सदस्यले पाउने सेवासुविधा सम्बन्धित प्रदेश कानुनबमोजिम हुने भनेको छ । त्यस्तै, धारा २२७ मा गाउँ नगरसभाका सदस्यले पाउने सुविधा प्रदेश कानुनबमोजिम हुने उल्लेख छ । यसको मतलब, यो सुविधा भनेको खास बैठक वा कामका लागि भत्ता भनिएको हो, मासिक पारिश्रमिक होइन ।आफ्नो सम्पूर्ण समय जनताको काममा लगाउने जनप्रतिनिधिले जीविकाका लागि राज्य स्रोतमा अवाञ्छित तरिकाले नजर नलगाउन् भनेर कार्यकारी भूमिका भएकालाई सुविधा तोक्नुसम्मलाई जायज मान्न सकिएला । तर त्यसको पनि सीमा र वर्तमान परिस्थितिलाई ध्यान दिनैपर्छ । कुनै पनि बहानामा जनप्रतिनिधिको सुविधा बढाउनका लागि उपयुक्त बेला यो होइन । सम्पूर्ण देश संकटमा परेका बखत नागरिकको करमा मनोमानी गर्न मिल्दैन । सबै जनप्रतिनिधिलाई मासिक रकमसहितको सुविधा तोकिँदा राज्यको व्ययभार निकै बढ्छ । जबकि, सेवा वितरणका लागि स्थानीय तहमा तोकिएका कर्मचारीहरूको व्यवस्था नै हुन्छ । लोकमुखी जनप्रतिनिधिहरू २४ सै घण्टा जनताको घरदैलोमा हुन सक्छन्, यो उनीहरूको आफूलाई निर्वाचित गर्ने जनताप्रतिको उत्तरदायित्व हो, यसको अर्थ उनीहरूलाई कर्मचारीसरह नै सुविधा दिनुपर्छ भन्ने होइन । जनप्रतिनिधिहरूले अहिले पाएको रकम पालिकाका सदस्यको केही कम भए पनि वडाध्यक्ष र पालिका प्रमुखउपप्रमुखको सुविधा उच्च तहका कर्मचारी, सोसरह वा अझ बढी छ । त्यसैले देशको कुल निजामती कर्मचारीको झन्डै आधा संख्यामा रहेका जनप्रतिनिधिको सुविधामा कतिसम्म खर्च गर्ने भन्ने प्रदेशहरूले ध्यान दिनैपर्छ । सबै जनप्रतिनिधिलाई मासिक रकम उपलब्ध गराउनु प्रकारान्तरले कर्मचारीकै संख्या ठूलो बनाउनुसरह नै देखिन्छ । त्यसमाथि, पालिकाहरूको विलासी गाडी मोह त छताछुल्ल नै छ । उता नागरिकहरूले तिर्नुपर्ने शुल्क यति धेरै छ कि, उनीहरूले पाउने सुविधासित त्यसको तालमेल नै हुँदैन । यसरी जनतालाई शुल्क मात्रै थोपर्ने र जनप्रतिनिधिले सुविधा भोगेर प्रशासनिक खर्च वृद्धि गर्नाले व्यवस्थाविरोधी आक्रोश मात्रै बढाउँछ । त्यसैले, नागरिकको आम्दानी बढाउने र त्यसैबाट राजस्व पनि वृद्धि गर्ने रचनात्मक काम नगरी सरकारले प्रशासनिक खर्च बढाउनु हुँदैन । यस्तो प्रतिकूल परिस्थितिमा जनप्रतिनिधिको सुविधा बढाउने प्रवृत्ति जनताप्रतिको जवाफदेहिता होइन । यसबाट स्वाभाविक रूपमा जनताले के पाए भन्ने प्रश्न उठ्छ, जसको जवाफ सम्बन्धित प्रदेश सरकारहरूले दिनैपर्छ ।"
गुटको राजनीति मिलाउँदै नेकपा,"सत्तारूढ दल नेपाल कम्युनिस्ट पार्टी (नेकपा) गुट र उपगुटको धमिराले खोक्रो भइसकेको छ । जहिल्यै नेताहरूको गुट र कुर्सी मिलाउन पार्टीको शक्ति र समय खेर जान्छ । कसलाई पछार्ने, कसलाई टिकाउने, कसको हैसियत तल पार्ने वा कसको माथि भन्नेमै बैठकमा रस्साकस्सी हुन्छ । कोरोना, सलह, भ्रष्टाचार र बेरोजगारी समस्याको हल कसरी खोज्ने भन्ने विषयमा पार्टीले छलफल गरेको थाहा छैन । राजनीतिक शक्तिका आडमा लुटतन्त्र मच्चाउनेहरूको दादागिरी र हावादारी भाषण गर्नेहरूको भीडले देशलाई दिनप्रति दिन हानि पुर्याइरहेछ । सरकार हाँक्न पठाएको दल भने को प्रधानमन्त्री हुने भन्ने खेलमै मस्त छ । कसलाई सोफामा राख्ने, कसलाई कुर्सीमा राख्ने र कुन नेता कुन ढोकाबाट छिर्ने वा बाहिरिने भन्ने झिनामसिना विषयमा नेताहरू रुमलिएका छन् । कसलाई मन्त्री वा उपप्रधानमन्त्री कसरी बनाउनेलगायतका विषयहरू दलको बैठकमा छलफल हुनु हास्यास्पद छ । के जनताले नेकपालाई यही काम गर्न बहुमत दिएका हुन् ? नेताहरूको किचलो कहिलै नसल्टिने भएपछि जनताको समस्या कसरी हल गर्ने ? झलनाथ खनाल, माधव नेपाल र पुष्पकमल दाहाल पनि त प्रधानमन्त्री भएकै हुन् । उनीहरूले गरेको कुन कामलाई जनताले अझै सम्झन्छन् ? सर्वसाधारणका दुःख र पीडा हिजो जे थियो आज पनि त्यही छ । भ्रष्टाचारको मात्रा हिजो जति थियो आज पनि त्यत्ति नै छ । ३ वर्ष बित्न लाग्दा पनि कहिल्यै सत्तारूढ दलले आफ्ना बैठक र छलफलहरूमा जनताको समस्यामा केन्द्रित भएर बहस गरेनन् । सधैं कुर्सीकै झगडामा तल्लीन रहे । नेता ढलाउने र टिकाउनेमै ध्यान दिएपछि कसरी मुलुकमा समृद्धि आउला ? गोविन्द विक, बूढानीलकण्ठ१२, काठमाडौं"
नेतृत्व नयाँ पुस्तामा आउला !,"ओलीका सम्भावित ५ रणनीति समाचारले औंल्याएका अनुमान मिल्दैनजस्तो लाग्छ । अझै पनि प्रधानमन्त्री केपी शर्मा ओली आफ्नो शक्तिलाई जोगाउन अन्य विषय ल्याएर राष्ट्रको ध्यान अन्तै मोड्ने रणनीतिमा छन् । ओली सरकार अहिल्यै ढल्ने कि साँझ भने जसरी पुष्पकमल दाहाल र माधवकुमार नेपाल पक्षका नेताहरू दौडिरहेका छन् । यही दौडको आधारमा अनुमान लगाइएको होला तर प्रधानमन्त्री ओली चतुर छन् । उनले विगतमा पनि सरकार जोगाउन आम सर्वसाधारणले अनुमान नै गर्न नसक्ने कार्डहरू फालेका थिए । अहिले पनि केही कार्ड च्यापेर राखेका होलान् । उनी केही समय अझै सरकारमा बसिरहने प्रयत्न गर्नेछन् । सफल होलान् वा नहोलान् समयले बताउला । प्रधानमन्त्री ओलीको सबैभन्दा ठूलो कमजोरी अरूका कुरा बिलकुलै नसुन्ने प्रवृत्ति हो । आफ्नो काम गलत भइरहेको छ कि सही छुट्याउन सक्दैनन् । संसदीय मूल्य र मान्यतालाई उनले आत्मसात् गरेजस्तो लाग्दैन । नेतृत्वमा बस्नेले सबैको कुरा सुन्नैपर्छ । अरूका कुरा सुन्नै नचाहने र आफैंले मात्र देश चलाउँछु भन्ने बेला होइन यो । यद्यपि लिम्पियाधुरालाई नक्सामा राखेर संवैधानिक मान्यता दिलाउन र वर्षौंदेखिको नागरिकता विधेयक पारित गर्न उनको शैली फलदायी भयो । स्थायी कमिटी बैठकमा नेताहरूले राजीनामा मागेपछि प्रधानमन्त्री ओली प्रतिकार गर्ने रणनीतिमा छन् । उनको रणनीति अब परीक्षण भइसकेका नेतालाई सत्ता हस्तान्तरण नगर्ने हुन सक्छ । नयाँ नेतृत्वको नाम दिनुपर्छ अनि मात्रै राजीनामा दिन्छु भन्न बेर लाउँदैनन् । यसो भनेपछि उनका प्रतिस्पर्धीहरू पनि सत्ताबाट विमुख हुन्छन् । प्रधानमन्त्री ओलीले यस्तो अडान लिए देशको पनि हित हुन्थ्यो । श्यामसुन्दर कुइँकेल, हाँडीगाउँ, काठमाडौं"
मास्क लगाए पनि असुरक्षित,"अव्यवस्थित सहरीकरणले निम्त्याएको प्रदूषण, धूलोधुवाँबाट बच्न काठमाडौंलगायतका सहरका बासिन्दाहरू बिनामास्क बाहिर निस्कन गाह्रो थियो र छ । कोरोना भाइरसबाट बच्न पनि अनिवार्य रूपमा मास्क लगाउनुपर्ने स्थिति आइलाग्यो । त्यसैले अहिले मास्क लगाउनहरूको संख्या बढेको छ । आवश्यकता र कारण बदलिए पनि मास्क लगाउने तरिका भने बदलिएको छैन । व्यस्त बजार एक छिन नियाल्ने हो भने मास्क लगाउने अचम्मका तरिकाहरू देखिन्छ । करिब ५० प्रतिशत मानिसले विज्ञहरूको सल्लाहबमोजिम नाकदेखि चिउँडोसम्म ढाकिने गरी मास्क लगाएका छन् । कस्तो मास्क लगाउने भन्ने जानकारी नभए पनि यो तरिका उचित हो । अर्को आम तरिका हो, चिउँडोमा मात्रै लगाउने । यसो गर्दा मास्क लगाएको जस्तो पनि देखिने अनि श्वास फेर्न पनि सजिलो हुने । अझ चिउँडोतिर दाग छ भने पनि छोपिने । त्यस्तै नाकभन्दा तल मुख र चिउँडो ढाक्ने गरी मास्क लगाएको पनि देखिन्छ । श्वास फेर्न, नाक सफा गर्न सजिलो होस् भनेर यो तरिका अपनाइएको हुनुपर्छ । अर्को चर्चित तरिका हो, नाकमुख ढाक्ने गरी मास्क लगाउने तर कोही चिनजानको मान्छे भेटे मास्क खोलेर मजाले गफ गर्ने । चिनेका वा नजिकका साथीभाइलाई संक्रमण हुनै सक्दैन भन्ने दृढ विश्वासका कारण यो तरिका चर्चित भएको हो । मास्कको डोरी एकापट्टिको कानमा मात्रै झुन्ड्याउने गरेको पनि देखिन्छ । यो तरिका चालु संसद् अधिवेशनका सहभागीले पनि अपनाएको देखियो । बेलाबेला मास्क खोलेर हातमा प्याट्टप्याट्ट हानेर भाइरस सफा गर्ने उपाय पनि हाम्रा लागि सामान्य नै हो । यस्ता तैरतरिकाले हामीलाई भाइरसबाट कसरी जोगाउँछ होला ? सुरेश अविरल, नयाँबजार, काठमाडौं"
स्वतन्त्रता खुम्च्याउने विधेयक,"प्रतिनिधिसभाको राज्य व्यवस्था तथा सुशासन समितिले तयार पारेको प्रतिवेदनको दफा६२ मा सामाजिक सञ्जाल वा कुनै सञ्चार माध्यममार्फत सामाजिक द्वेष वा कलह बढ्ने वा हिंसा भड्कने गरी राज्यविरुद्धको कुनै अभिव्यक्ति दिएको वा गोप्य राख्नुपर्ने सूचना खुलासा गरेको पुष्टि भए निवृत्तिभरण नपाउने व्यवस्था छ । अवकाश प्राप्त निजामती कर्मचारीले सरकारको काम कारबाहीप्रति आलोचनात्मम टिप्पणी गरे पेन्सनबाट वञ्चित हुनुपर्ने देखिन्छ । संघीय निजामती विधेयकमा गरिएको प्रस्तावले अवकाशप्राप्त कर्मचारीको अभिव्यक्ति स्वतन्त्रतालाई हनन गर्छ । साथै अभियोजन पक्षले कस्तो अभिव्यक्तिलाई आफ्नो रिसइबी साध्न कतिबेला प्रयोग गर्ने हुन् भन्ने मानसिक सन्त्रास सधैं रहन्छ । राज्य सञ्चालनमा देखिएका कमीकमजोरीबारे राज्यलाई दिइने सुझावलाई पनि अन्यथा ठहराई अवकाशप्राप्त कर्मचारी राज्यप्रति संवेदनशील छैनन् भनी यस निजामती विधेयकको व्यापक दुरुपयोग हुन सक्ने प्रबल सम्भावना भएकाले तानाशाही सोचसहितको यस दफालाई प्रस्तावित विधेयकबाट हटाउनु उचित हुन्छ । महेन्द्रसिंह बम, टीकापुर१, कैलाली"
सेना र प्रहरीले संविधान मान्नु नपर्ने हो ?,"१ नेपालको संविधान २०७२ ले नेपाल समाजवादउन्मुख हुने उल्लेख गरेको सन्दर्भमा वर्गीय खाडल सिर्जना हुने गरी सेना र प्रहरीले सञ्चालन गरेका विद्यालय शिक्षालाई किनबेचको वस्तु बनाइरहन मिल्छ ?२ सेना र प्रहरीको काम देशको शान्ति सुव्यवस्था र सुरक्षा हो कि शिक्षाको व्यापार ?३ नेपालको संविधान २०७२ ले कक्षा १२ सम्म निःशुल्क शिक्षाको हक सबै नेपाली नागरिकलाई प्रदान गरेको छ । के सेना र प्रहरीले खोलेका विद्यालयमा निःशुल्क शिक्षाको व्यवस्था सुरु भयो ?४ सेना र प्रहरी सरकारकै अंग हुन् । सरकारकै अंगले सरकारले नै जारी गरेको देशकै मूल कानुनको उल्लंघन गर्न मिल्छ ?५ सेनाका सन्तान र प्रहरीका सन्तान अरू सन्तानभन्दा फरक हुन् र यिनीहरूलाई छुट्टै विद्यालय खोलेर पढाउनुपर्छ भन्ने बुद्धिले के शिक्षामा समानता र समताको खाडल पुर्न मद्दत मिल्छ ?६ नेपाल सरकारकै अंग भएकाले सेना र प्रहरीले सञ्चालन गरेका विद्यालयहरू के सरकारी विद्यालय होइनन् ? यस अर्थमा के गरिब सर्वसाधारणको त्यहाँ पहुँच छ ? कि उनीहरूले खोलेका विद्यालय पनि निजी विद्यालय संगठनका अंग हुन् ?७ नेपालको संविधानको धारा ३१(२) विपरीत गएर के सेना र प्रहरीले निजी विद्यालय सञ्चालन गर्न मिल्छ ? कुरा गम्भीर छ । बेलैमा सोचौं ।८ सेना र प्रहरीले अन्य सरकारी विद्यालयमा आफ्ना सन्तान नपढाउनु भनेको सरकारप्रतिकै अविश्वास होइन ? के सेना र प्रहरीले सरकारमाथि अविश्वास गर्न सक्छन् ?९ सेना र प्रहरीले विद्यालय खोल्ने नै भए प्रत्येक प्रदेशमा संविधानको मर्मबमोजिम विद्यालय सञ्चालन गरून् र सर्वसाधारणलाई निःशुल्क गुणस्तरीय शिक्षाको नमुना बनाएर देखाऊन् ? हैन भने हाल सञ्चालनमा रहेका उनीहरूका निजी विद्यालय बन्द गरून् ?१० यस सम्बन्धमा सेना र प्रहरीका उच्चपदस्थ पदाधिकारीले मन्थन गरून् र संविधानको मर्मलाई आत्मसात् गर्दै उचित मार्ग अवलम्बन गरून् । मनप्रसाद वाग्ले, मीनभवन, काठमाडौं"
समृद्धिनिम्ति व्यवस्थित सहर,"अपर्याप्त प्राकृतिक स्रोतदेशैभर नगरपालिकाभित्र घरबार जोड्ने काम एकदम छिटो भएको छ । बर्सेनि ५ प्रतिशतका दरले घरहरू थपिइरहँदा जनसंख्याको चाप पनि बढेको छ । ७ प्रतिशतभन्दा माथि रहेको पूर्वाधार उपभोगको मागले नगरको विस्तार र व्यवस्थापन क्षमता भने घटाउँदै लगेको छ । पानी र सडकजस्ता अत्यावश्यक मागलाई व्यवस्थापन गर्न वैज्ञानिक रणनीति तथा योजना छैनन् । यसले गर्दा काठमाडौं र पोखराजस्ता ठूला सहर आसपास बन्दै गरेका सबअर्बानहरू बनिनसक्दै संकटग्रस्त हुँदै छन् । पानीको अभाव यति भयावह छ, ८२ प्रतिशत घरपरिवारमा नियमित र पर्याप्त पानीको आपूर्ति नै हुन्न । भूमिगत पानीको विकल्प छैन । कतिपय नगरले सुक्खायाममा मागको २५ प्रतिशतसम्म पानी आपूर्ति गर्न सक्दैनन् । पानीकै कारण नगरबाट बसाइँ सर्नेहरू बढेका छन् । अव्यवस्थित भौतिक संरचना र जनसंख्या नै नगरसंकटको कारण हो भन्ने अझै स्विकारिएको छैन, जसले सहरनगरको आयु छोट्याइरहेको छ ।"
नेकपाको कम्युनिस्ट आन्दोलन,"यस घडी नेपालको दलीय राजनीति केही थान कलाविहीन प्रहसन रचेर बसेको छ । यो स्तम्भ लेख्दै गर्दा काठमाडौंको माइतीघर मण्डला र झापाको बिर्तामोडमा प्रधानमन्त्री केपी ओलीको पद जोगाउने घोषित उद्देश्यसाथ प्रदर्शन गरिँदै छ । नेपाली लोकतन्त्रको इतिहासमा सबैभन्दा शक्तिशाली मानिएका प्रधानमन्त्री र दलाध्यक्षको पद जोगाउन नियोजित सडक प्रदर्शन गरिएको हो । केही दिनदेखि विवादमा रहेका नागरिकता, अख्तियार एवं निजामती सेवासम्बन्धी ऐनको टुंगो नलगाई संसद्को बजेट अधिवेशन हठात् अन्त्य गरियो । अमेरिकी सहायता परियोजना (एमसीसी) बारे अन्योल पनि नटुंग्याई अधिवेशन अन्त्य भयो । खास गरी केपी ओलीबाट असन्तुष्ट पुष्पकमल दाहाल, माधव नेपाल, झलनाथ खनाल, वामदेव गौतमलगायत नेताले ओलीको प्रधानमन्त्री एवं पार्टी अध्यक्ष दुवै पदबाट राजीनामा मागेसँगै सडकदेखि संसद्सम्मको प्रहसन सुरु भएको हो । नेकपा स्थायी समितिको छैटौं दिनको बैठक सुरु हुनुअघि बालुवाटार, शीतलनिवास एवं खुमलटारमा सत्ताकेन्द्रित रस्साकस्सीका पटके बैठक चले । यस्ता अनौपचारिक पटके बैठक वैचारिक वा सांगठनिक अड्चनका विषयमा छलफल गर्न आयोजना गरिँदैनन् । मूलतः शक्तिअभ्यासमा देखापर्ने असहजतालाई लेनदेन वा जोडघटाउबाट मिलाउने यत्नमा भेटघाटका शृंखला रचिन्छन् । सके फकाएर लेनदेन मिलाउने, नत्र तर्साउने काम गरिन्छ । वैचारिक एवं सांगठनिक विषयमा केन्द्रित हुनुपर्ने औपचारिक स्थायी समितिको बैठकमा भने दलाध्यक्ष नै प्रायः गयल छन् । पटके छलफलमा सक्रिय रहने उनी स्थायी समितिमा छैटौं दिन पनि आएनन् । बरु छलफल स्थगित गरेर अन्य शीर्षस्थसँग फेरि पटके बैठकमा लागे । यसैबीच, दलतोडक अध्यादेश ल्याएर राजीनामा माग्नेहरूलाई तर्साउने काममा उनी व्यस्त भएको हल्ला चल्यो । नेतृत्वले आफ्ना अभिव्यक्ति र कर्ममार्फत सर्वांग उदांगो पारेर असलियत देखाइसक्दा पनि नेकपालाई सबैभन्दा अग्रगामी र प्रगतिशील पार्टी मान्नेहरूको ठूलो संख्या छ नेपालमा । प्रत्येकपटक शक्तिअभ्यासमा जटिलता उत्पन्न भएर नेताहरू आपसमा लड्न थालेपछि कार्यकर्ताको ठूलो पंक्ति भन्न थाल्छ, नेताहरू हो, सच्चिनुहोस् । तपाईंहरू आपसमा लड्न थाल्नुभयो भने कम्युनिस्ट आन्दोलन सर्वनाश हुन्छ । नेकपालाई आफ्नो पार्टी ठान्ने नागरिक एवं सक्रिय कार्यकर्ताले सर्वनाश होला भनेर साह्रै धेरै चिन्ता गरेको कम्युनिस्ट आन्दोलन आखिरमा हो के ? नेपालमा मौजुद रहेको भनिएको यो आन्दोलन सकिँदा खासमा के सकिने हो ? अहिले आपसमा लडिरहेका ती नेताले धानेर बसेको त्यो के हो जसलाई कार्यकर्ता कम्युनिस्ट आन्दोलन भन्दै छन् ?नेकपा समर्थकले भनेको स्विकार्ने हो भने, अहिले नेपालमा कम्युनिस्ट आन्दोलन हाँकिरहेको सबैभन्दा भरपर्दो पार्टी यही नेकपा हो जसले पछिल्ला निर्वाचनहरूमार्फत सबैभन्दा ठूलो जनसमर्थन प्राप्त गरेको थियो । त्यसो भए विशाल संगठन सञ्चालन गरिरहेको नेकपाले गरिरहेका कामहरूको एकसरो सूची बनाएर हेरौं र उसले गरिरहेको कम्युनिस्ट आन्दोलनलाई बुझ्ने प्रयास गरौं । दस्तावेजमा लेखिएका शब्दले मात्र यथार्थ बताउँदैनन् भन्ने स्वयं दस्तावेजका असली लेखकहरूलाई थाहा छ । त्यसैले नेकपाको संगठन र त्यस संगठनमार्फत भइरहेका काम सम्झनु मनासिब हुन्छ । अहिले नेकपा सर्वत्र छ, मूलतः सत्तामा छ । सरकारमा नेकपा मात्रै छ, संसद्मा नेकपाको स्पष्ट बहुमत छ, प्रदेश सरकारहरूमा सबैभन्दा बढी उपस्थिति उसकै छ, स्थानीय सरकार लगभग सबै नेकपाकै हातमा छन् । नेपालको कर्मचारीतन्त्रलाई सञ्चालन गर्ने दलीय युनियन हुन्, जसमा नेकपा नै अरूभन्दा अब्बल छ । प्रहरी र सेनामा समेत नेकपाको बलियो पकड छ, यो तथ्य छिपेको छैन । नेपालको सञ्चार क्षेत्रमा सक्रियतापूर्वक काम गर्ने पत्रकारहरूमा बलियो प्रभाव भएको पार्टी नेकपा नै हो । व्यावसायिक भनिएका सञ्चारगृहदेखि पछिल्लो समय बग्रेल्ती खुलेका अनलाइनमा समेत नेकपा पत्रकारको बाहुल्य देखिन्छ । निजीदेखि सामुदायिक सबै शिक्षालयमा काम गर्ने शिक्षकहरूमा नेकपाको प्रभाव असाध्यै बलियो छ । विद्यार्थी संगठनमा नेकपालाई कसले भेट्ने ? गाउँस्तरका सहकारी समूहदेखि युवा क्लबहरूमा पनि नेकपाको जत्ति पकड कुनै दलको छैन । सामाजिक सञ्जालमा हल्ला मच्चाउन सक्ने झुन्डहरूमा सबैभन्दा सक्रिय नेकपा कार्यकर्ता नै हुन् ।माथि उल्लिखित संगठनले गरिरहेका काम केके हुन् ? सूचनामा पहुँच राख्ने जोसुकैले यी संगठनले गरिरहेका काम बताउन सक्छ । सत्तामा बसेर नेकपाले आफ्ना वरपरका एक दर्जनजति दलालहरूको अकण्टक सेवा गरेको छ । ओम्नीदेखि गोकुल बाँस्कोटाको फोनप्रकरण सम्झँदा मात्र काफी हुन्छ । नीति तथा कार्यक्रम र बजेटमार्फत सत्ताधारी कम्युनिस्टले बजारको एकोहोरो सेवा गरेको छ । वार्षिक बजेटको एकसरो अध्ययन गर्दा नेकपाले सेवा गर्न खोजेको वर्गको नापनक्सा स्पष्ट हुन्छ । नेकपाको कर्मचारी संगठनले आफ्ना कार्यकर्ताको सरुवा र बढुवा, कमिसन र सुविधाजस्ता चासोमा सक्रियतापूर्वक काम गरेको छ । विद्यार्थी संगठन विश्वविद्यालय र कलेजका स्रोतमा दखल राख्ने ध्याउन्नमा सधैं सक्रिय रहेकै छ । गाउँ र नगरस्तरमा सक्रिय संगठनमा आबद्ध युवा गाउँका जंगल, खोला, बालुवा, गिट्टीलगायत स्रोत दोहन गर्ने र निजी सम्पत्ति वृद्धि गर्ने काममा दत्तचित्त छन् । वित्तीय कारोबारका वैध एवं अवैध कारबाहीमा पनि दलआबद्ध युवाहरू नै सामेल छन् । आफ्ना गुटका नेतालाई संकट आइपर्दा उनीहरूको पद जोगाउने अभियानमा चोकचौतारामा भेला भएर भाषण पनि गरेकै छन् । त्यस अलावा समाजमा रवाफ कायम गर्न सकिने भाले कप फुटबल टुर्नामेन्ट, नाचगानका सांस्कृतिक कार्यक्रम र पछिल्लो समय ख्याति कमाएका पर्यटन महोत्सवहरू आयोजनामा गर्नमा पनि उत्तिकै सक्रिय छन् । यही हो कम्युनिस्ट आन्दोलन ? यसबाहेक केही भए, बृहत्तर समाजले त्यो थाहा पाएको छैन । कम्युनिस्ट आन्दोलन भनेको दस्तावेजका शब्दबाहेक कुनै गतिविधि पनि हुन् भने, सबैले देखेका र जानेका गतिविधि यिनै हुन् । दलित युवा अन्तरजातीय प्रेम गरेको निहुँमा लखेटेर मारिन्छन्, नेकपा नेतृत्वको कम्युनिस्ट आन्दोलन मारिएका युवालाई उल्टै दोष दिन्छ । प्रेम र जीवनविरुद्ध षड्यन्त्र रचिन्छन्, कम्युनिस्ट आन्दोलन कतै सुनिँदैन । नागरिकताको हकबाट महिलाहरू वञ्चित हुन्छन्, कम्युनिस्ट आन्दोलन देश जोगाउन त्यसै गर्नुपर्छ भन्छ । राष्ट्रवादको छली पर्दा हालेर सत्ताका सारा नकाम छोप्न खोजिन्छ, कम्युनिस्ट आन्दोलन मधेसलाई दुस्मन करार गरेर निहुँ खोजी बस्छ । सांस्कृतिक धरोहर भएका पुराना बस्तीमा कृषकबाट जमिन खोसेर सेना डोजर चलाउँछ, कम्युनिस्ट आन्दोलन सेनालाई स्याबासी दिन सबैभन्दा अग्रपंक्तिमा उभिन्छ । प्राकृति जंगल फाँडेर सिमेन्टका खाँबा गाडिन्छन्, कम्युनिस्ट आन्दोलनको सफलता त्यसैलाई मान्छ नेकपा । विकास र आर्थिक वृद्धिका नाममा चलाइएको पुँजीको अकण्टक चक्रले दलाल मात्रै उत्पादन गर्छ, कम्युनिस्ट आन्दोलन तिनै दलालको सेवामा सबैभन्दा बढी खट्छ ।अहिले केपी ओली र माधव नेपालको चर्काचर्की पर्दा वा पुष्पकमल दाहाल ओलीसँग रिसाउँदा कार्यकर्ताहरू कम्युनिस्ट आन्दोलनको सर्वनाश हुने भयो भनेर डराएका छन् । नेपाल र ओलीको आपसी सम्बन्ध बिग्रँदा, दाहालसँग बोलचाल बन्द हुँदा वा नेकपा फुटेर एमाले र नेकपा हुँदा सर्वनाश हुने गतिविधि तिनै हुन् जो माथि भनियो ? यी तमाम गतिविधिलाई नेतृत्व गर्ने स्वयं ओली, दाहाल र नेपालहरू नै होइनन् ? कम्युनिस्ट नाम गरेको कुनै आन्दोलन आवश्यक छ र त्यो आन्दोलन सकिँदै छ भने त यिनै गतिविधिकै कारण सकिँदै छ, होइन र ? नेपाली समाजको प्रगतिका लागि कम्युनिस्ट आन्दोलन जीवित रहनुपर्छ भन्ने कसैलाई लाग्छ भने तिनले ओली र दाहालले कज्याएको संगठनको मोह त्याग्नु श्रेयस्कर हुन्छ ।रह्यो, केपी ओलीको राजीनामाको सवाल । सबै क्षेत्रमा पूर्णतया असफल भइसक्दा, आफैंले कबोलेको कुनै पनि काम पूरा गर्न नसक्दा र भ्रष्टाचारका घटना प्रमाणसहित पटकपटक सार्वजनिक भइसक्दा पनि कोही मान्छे प्रधानमन्त्री भएर बेसुरा गफ गरिरहन पाउँछ भने, मौजुदा व्यवस्थामाथि नै ठूलो प्रश्न खडा हुन्छ । यो व्यवस्थाको दीर्घजीवन चाहनेले विकल्प खोज्नु सामान्य घटना हो ।"
समान मानिऊन् बुहारीज्वाइँ,"नागरिकतासम्बन्धी बहस केही दिनयता सर्वत्र छाइरहेको छ, जसमा राष्ट्रवाद र लैंगिक गरी दुई पक्षधर छन् । राष्ट्रवादसँग जोडिएका हरेकलाई विदेशी बुहारीज्वाइँलाई ७१५ वर्षपछि मात्र अंगीकृत नागरिकता दिने प्रस्ताव सुखद लागेको छ । अर्का थरीले यसलाई महिलामाथिको क्रूरताको उदाहरण भनेका छन् । यति मात्र हैन, राज्यनागरिक सम्बन्धलाई लिएर पनि प्रश्नहरू उब्जिरहेका छन् । यस्ता बहस र टीकाटिप्पणीले नेपाली समाजको चेतनास्तर विगतभन्दा धेरै माथि उठिसकेको देखाउँछन् । कुनै पनि राष्ट्रिय विषयमा बहस हुनु सकारात्मक नै हो ।नागरिकताले पहिचान मात्र होइन, भावना पनि बोक्छ । नेपालमा नागरिकता जन्मसिद्धस्वाभाविक र राज्यकृतकृत्रिम आधारबाट प्राप्त गर्न सकिन्छ । हाल प्रस्तावित नागरिकता संशोधनचाहिँ दोस्रो किसिमका लागि हो, जुन विवाहबाट प्राप्त गर्न सकिन्छ र जसलाई हामी अंगीकृत नागरिकता पनि भन्छौं । नेपालमा हालसम्म विदेशी बुहारीहरूले तोकिएका सर्तहरू पूरा गरेपछि चाहेका बेला नागरिकता प्राप्त गर्दै आएका छन् । सत्तारूढ नेकपाले अब त्यसका लागि ७ वर्ष लाग्ने प्रस्ताव गरेपछि विवाद उब्जेको हो । संविधानले राज्यको प्रबन्धमा निकै ठूलो भूमिका खेलेको हुन्छ । जनताको सुख, शान्ति उन्नति जहिले पनि संविधानको प्राथमिकतामा हुन्छ । हरेक देशको विकासमा नागरिकको भूमिका महत्त्वपूर्ण रहन्छ । राज्यले नागरिकलाई अधिकार प्रदान गरी तिनको उपयोगको वातावरण संविधानमार्फत प्रत्याभूत गरेको हुन्छ । नागरिकता पनि त्यस्तै मौलिक अधिकार हो । अंगीकृतका नाममा नागरिकता प्राप्तिमा विभेद हुनु हुन्न भनेरै प्रस्तावित विधेयकलाई लिएर राजनीतिक पार्टीहरूबीच मतभेद उत्पन्न भएको हो । नागरिकता हरेक नागरिकको राष्ट्रिय पहिचान हो । कोही कुनै देशको महिला वा पुरुष को हो भन्नेभन्दा पनि कुन देशको नागरिक हो भन्ने कुरा अगाडि आउँछ । राष्ट्रले कुनै महिला वा पुरुष, बुहारी वा ज्वाइँभन्दा पनि आफ्नो नागरिकलाई चिन्छ । हरेक देशको प्रचलन यस्तै छ । संशोधन विधेयकको प्रस्ताव अन्य सार्क राष्ट्रको भन्दा खासै फरक छैन । जस्तो कि, नेपाली चेलीले माल्दिभ्सको नागरिकसँग विवाह गरे उसले त्यहाँको नागरिकता पाउन १२ वर्ष कुर्नुपर्छ र त्यसअघि मुस्लिम हुनैपर्छ । त्यस्तै, पाकिस्तानमा ५ वर्ष, भारतमा ७ वर्ष (प्रक्रिया चाल्न मात्रै), भुटानमा विवाह गरेर बच्चाले नागरिकता पाएपछि मात्र, बंगलादेशमा २ वर्ष, अफगानिस्तानमा ७ वर्ष, श्रीलंकामा ७ वर्ष कुर्नुपर्छ विदेशी बुहारीले नागरिकता पाउन । नेपालमा भने विदेशी बुहारीले नागरिकता तुरुन्त पाउन सक्छन् र प्रस्तावित विधेयकले यही कमजोरी सच्याई अन्य देशसरह बनाउन खोजेको बुझिन्छ ।झट्ट हेर्दा सबैलाई यो प्रस्ताव महिलामैत्री नभएकै लाग्छ । महिला भएर सोच्दा अझ बढी कठोर लाग्छ । जन्मघर, परिवार, अझ देश नै परिवर्तन गरेर, आफ्नो देशको नागरिकता त्यागेर म नेपालै बस्छु भन्दा पनि नागरिकता पाउन ७७ वर्ष कुर्नुपर्दा धेरै सुविधाबाट वञ्चित हुनुपर्छ । महिला अधिकार छायामा पर्न सक्छ । घरेलु हिंसा बढ्न सक्छ । विदेशी हुनेबित्तिकै नातेदारी सहयोग अपेक्षित नहुन सक्छ । कानुनी अधिकार नभएपछि लड्न जाने सामर्थ्य नहुँदा मानसिक रोगको सिकार हुने सम्भावना हुन्छ । तर, रैथानेहरूको हकहितको सुरक्षा पनि कम चुनौतीपूर्ण छैन । त्यसैले यो प्रस्तावलाई भारतसँग मात्र जोडेर हेर्नु हुन्न । नेपालमा भारतका महिला मात्रै बुहारी भएर आएकाआउनेवाला त छैनन् । यस विषयमा पनि पार्टीहरूबीच सीमा विवादमा झैं एकमत हुनु राष्ट्रहितका लागि जरुरी छ । अचम्मलाग्दो कुरा त के छ भने, अधिकांश राजनीतिक पार्टी अंगीकृत नागरिकतासम्बन्धी नयाँ प्रस्तावले विदेशी बुहारीलाई अनागरिक तुल्याउने भयो भनेर जति कराइरहेका छन्, विदेशी ज्वाइँका सवालमा त्यति नै चुप छन् । महिलाको हकमा क्रूर लाग्ने प्रस्ताव पुरुषका हकमा चाहिँ सही छ त ? विदेशी ज्वाइँले नेपालमै बसेर केही गर्छु भन्यो भने उसलाई ७ वर्षमा पनि नागरिकता नदिई १५१५ वर्ष कुराउनु ? लैंगिक समानता भयो यो ? कतिपय नेपाली चेला अमेरिका र अस्ट्रेलिया गएर त्यहीँका नागरिकलाई बिहा गरेर नागरिकता लिई बसेका छन् भने, नेपालमा चाहिँ खोइ त त्यो प्रावधान ? देशको माया नागरिकलाई जति हुन्छ, विदेशीलाई त्यति हुन्न । त्यसैले अंगीकृत नागरिकता जति ढिलोछिटो दिने व्यवस्था गरे पनि त्यसमा बुहारी र ज्वाइँमा विभेद गर्नचाहिँ हुन्न । मुखले मात्र महिलापुरुष बराबर भनेर हुन्न अब । दुवैका लागि उस्तै नियम र सर्त लागू हुनुपर्छ ।"
"'जेनोफोबिया,' संकट र अवसर","अंग्रेजीमा एउटा शब्द छ, जेनोफोबिया । यसको सदृश नेपाली शब्द नभएकाले यसलाई विदेशीलाई घृणा गर्ने रोग भनी अर्थ्याउनुपर्ने अवस्था छ । शब्दहरू व्यवहारबाट बन्ने गर्छन् । हाम्रो सांस्कृतिक व्यवहारमा विदेशीलाई घृणा होइन, पाहुना मान्ने चलन छ । त्यसैले हामीले त यसमा प्रेम दर्साउने गरी भन्न थाल्यौं, अतिथिदेवो भव । त्यसैले जेनोफोबिया लाई सुहाउने कुनै शब्द हामीसँग रहेन । उता, अर्को गोलार्द्धमा मिश्र सभ्यता फैलिएका बेला युद्ध पनि फैलिँदो थियो । तिनताक अर्को देशबाट आउनेहरूसँग प्रायः युद्ध हुने क्रम बढेकाले विदेशीसँग भयको भाव जोडिएर आउन थाल्यो । जहाँ भय हुन्छ त्यहाँ घृणा अनि हिंसाको पनि उपस्थिति रहन्छ । अर्को देशको नागरिकप्रति आम रूपमा मानिसहरूमा घृणाको उत्पाद हुन थाल्यो । यस्तो भावलाई व्यक्त गर्न जेनोफोबिया भन्न थालियो । पछिल्लो शताब्दीले गरेको विकासका कारण भूमण्डलीकृत विश्वमा संसारै एक सानो गाउँजस्तो भएकाले जेनोफोबिया केवल एक शब्दका रूपमा रहन गएको निकै भएको थियो । अपरिचितसँग भय होइन, सबै देशका मानिसले सबै देशका रहनसहन र संस्कृति जान्ने क्रम बढ्दै गएको थियो । जुनसुकै देशको मानिस जुनसुकै देशमा गएर काम गर्न वा पढ्न सक्ने वातावरणको व्यापक प्रसार हुँदै थियो । कोरोना महामारीले अचानक यस मानवीय अन्तरघुलनमा व्याघात उत्पन्न गरायो । परिणामतः जेनोफोबिया अहिले संसारैभर ह्वात्तै बढेको छ । संयुक्त राष्ट्र संघको हालैको एक अध्ययनले देखाएको तथ्यांकले पनि यसको बढोत्तरीलाई पुष्टि गर्छ । सुरुआती दिनहरूमा इटाली र अमेरिकामा चिनियाँहरू जेनोफोबिया का सिकार भए । बिस्तारै, यो संसारैभर फैलिएपछि अब जहाँसुकैका मानिस अपरिचितसँग डराउनुपर्ने अवस्थामा पुगेका छन् । मानवाधिकारका लागि विश्वभर काम गर्दै आएको अन्तर्राष्ट्रिय संस्था ह्युमन राइट्स वाच ले गत मे १२ मा एक प्रतिवेदन सार्वजनिक गरी कोरोनासँगै जेनोफोबिया पनि संसारैभर पुगेको घोषणा गर्दै सरकारहरूलाई सम्भावित मानवीय अपराध रोक्न उपयुक्त कदम चाल्नू भनेर सुझाव पनि दियो । खास गरी, युरोप र अमेरिकामा आप्रवासीहरूमाथि आक्रमण हुन थालेपछि ह्युमन राइट्स वाचले यस्तो चिन्ता जाहेर गरेको थियो । टाढा किन जानु, आफ्नै टोलछिमेकका संक्रमितलाई पनि छुवाछूतको व्यवहार हुन थालेको त हामीले आफ्नै समाजमा देख्यौं । प्रत्येक मानिस अर्को मानिससँग डराउनुपर्ने अवस्था सिर्जना भएको यो परिस्थितिमा हाम्रो जनसांख्यिक गतिविधिमा उल्लेख्य प्रभाव पर्ने देखिन्छ । किनभने, अर्थतन्त्रको मूल आधार रहँदै आएको विप्रेषणको स्रोत वैदेशिक रोजगारीलाई महामारीले पूर्णतः ठप्प पारेको छ । बाहिर पढ्न गएकाहरू पनि अन्ततः कमाउने इरादाकै कारण गएका हुँदा तिनलाई समेत जोड्ने हो भने, शिक्षा र श्रम मन्त्रालयका विभिन्न आँकडा केलाउँदा जनसंख्याको झन्डै १५ प्रतिशत हिस्सा रोजगारीका लागि बिदेसिएको देखिन आउँछ । कमजोर आर्थिक हैसियत भएका युवाहरू ऋण काढेर खाडी र मलेसियाजस्ता देशमा श्रमका लागि जान्छन्Ù अलिक हैसियत भएका लाखौं खर्चेर युरोप, अमेरिका, अस्ट्रेलिया र जापानजस्ता पहिलो विश्व पुग्छन् । साह्रै कमजोर अवस्थाका भने खुला सिमानाको उपभोग गर्दै भारतमा श्रम गर्न पुग्छन् जसको संख्या झनै ठूलो छ । महामारीले गर्दा यी घटनाक्रम एक विगत भएका छन् । अब त युवाहरू विदेश जान्थे भन्ने दिन आएको छ । गएकाहरू पनि सक्नेजति घर फर्किसकेका छन्, आउन बाँकीहरू फर्किन आतुर छन् र सरकारलाई उद्धारका लागि आग्रह गरिरहेका छन् । अर्कातिर, देशमै पनि लाखौं युवाले रोजगारी गुमाएका छन् । सरकारी आँकडाअनुसार, निरपेक्ष गरिबीको रेखामुनि रहेको २५ प्रतिशत जनसंख्या त महामारीका कारण हातमुख जोर्ने अवस्थाबाट विमुख हुने क्रममा छ । बिहान कमाएर बेलुका खाने अवस्थाको यो वर्गलाई महामारीको सर्वाधिक बोझ परेको बुझ्न गाह्रो छैन । सरसर्ती हेर्दा एउटा निराशालाग्दो संकटको हामी सामना गर्दै छौं भन्ने नै देखिन आउँछ । हरेक संकटमा अवसर पनि हुन्छ भन्ने संज्ञानमा विश्वास गर्ने हो भने, देशको अर्थतन्त्रलाई आत्मनिर्भर बनाउने यो एक मौका पनि हुन सक्छ । शिक्षा मन्त्रालयबाट नो अब्जेक्सन लेटर लिएर गत वर्ष मात्रै पहिलो विश्वमा पढ्न जाने नेपाली विद्यार्थीको संख्या ६३ हजार ५ सय ५९ थियो । उनीहरूबाट विदेशी शैक्षिक संस्थाहरूमा ४० अर्ब खर्च भएको थियो । महामारी नआएको भए यो आँकडा घट्ने होइन, बढ्ने क्रममा हुन्थ्यो । कोरोना महामारी र जेनोफोबिया बाट संसार कहिलेसम्म वशीभूत रहन्छ, त्यो अनिश्चित छ । यो अनिश्चयमा देशभित्र हुन गएको युवाहरूको एकट्ठा उपस्थिति हाम्रा लागि अवसर हुन सक्छ । झुपडी नै भए पनि घरै प्यारो, मरे आफ्नै गाउँमा मरौंला भनेर विपत्मा अनेक हन्डरका बावजुद देश फर्किएका यी युवाका आँखामा छाउन लागेको आम निराशाको तस्बिर गाढा हुँदै गयो भने संकट झन् चुलिनेछ । यिनलाई आधुनिक ढाँचाको कृषि कर्ममा, उद्योगव्यवसायमा र उत्पादनका नयाँ क्षेत्रको पहिचान गरी सुहाउँदो रोजगारीमा लगाउन राज्य तल्लीन भयो भने फेरि यही संकट एक अवसरका रूपमा बदलिनेछ । आफ्नो पहिलो कार्यकालमा पाँच वर्षअघि भारतीय प्रधानमन्त्री नरेन्द्र मोदीले नेपाल आएका बेला हाम्रो संसद्मा भनेका थिए, पानी र जवानी पहाडमा बस्दैनन् । हुन पनि समुद्र खोज्दै हाम्रा नदीहरू भारतमा र काम खोज्दै युवाहरू संसारभर फैलिन विवश छन् । सानाठूला गरी ६ हजारभन्दा बढी नदी भएको यो देशमा हिमाल र पहाडको अधिकांश जमिन सिँचाइको सुविधा नहुनाले भनेजति उब्जनी दिन असमर्थ छन् । यहीँ गर्ने कुनै इलम नभेट्दा युवाहरू आफ्नो देशका लागि कुनै योगदान दिन असमर्थ भए । हाम्रा सबभन्दा योग्यतम छोराछोरीलाई युरोप, अमेरिका र अस्ट्रेलियाले लाखौं रुपैयाँ लिएर पढ्न भनी बोलाए अनि आफ्ना परित्यक्त वृद्धवृद्धालाई स्याहार्न, डिपार्टमेन्टल स्टोरमा सामान बेच्न र अरू यस्तै सामान्य काम गर्न लगाए । खाडीले अति कम पैसामा न्यूनतम मानवीय सुविधासम्म नदिई अहोरात्र मरुभूमिमा सहर खडा गर्ने काममा लगायो । भारतले त बहादुर भन्दै निकै अघिदेखि हाम्रा युवालाई चौकीदारीमा भुलायो । राज्यको अक्षमता, शासकीय भ्रष्टता र अवसरहरूको कमीले युवाहरूलाई यसो नगरी सुख पनि थिएन । हुँदाहुँदा विदेश जाने चलनले यसरी व्यापकता पायो, नयाँ पुस्ता कोही पनि यहाँ बस्न तयार भएन । प्रत्येक सहरका गल्लीमा खुलेका म्यानपावर कम्पनी, शैक्षिक परामर्शदाता संस्था र तिनका एजेन्ट तिनलाई बिदेसिन सजिलो पार्न अहोरात्र खटे, जसले छलछाम, ठगठाग र शोषणको एउटा अभेद्य साम्राज्य नै खडा गर्यो । अनेक ठाउँमा ठगिएर एउटा युवा विदेश पुग्दा गन्तव्यअनुसारको ठूलो रकम गुमाउँथ्यो । यसरी सरकार भन्सारबाट र नागरिक विप्रेषणबाट चल्न पुग्ने गुजारामुखी अर्थतन्त्रले लडखडाउँदै अघि बढिरहेको देशलाई कोभिड१९ ले थचक्क बसाइदिएको छ । मरुभूमिमा संसारको उन्नत कृषिकर्म गरेर संसारलाई देखाइदिएको इजरायल र मलेसियाबाट पानी लगेर तिर्खा मेटिरहेको सिंगापुर संसारकै धनी देश बन्न सक्छन् भने संसारका सबै किसिमको हावापानी पाइने विविधताले भरिएको हाम्रो यो धरा समृद्ध हुन नसक्ने प्रश्न आउँदैन । धेरै देश कि उष्ण जलवायुका छन् कि शीतोष्ण, जहाँ मुस्किलले दुई नत्र एकै ऋतुभन्दा बढी देख्न पाइन्न वर्षभर । हामीकहाँ वसन्त, ग्रीष्म, वर्षा, शरद्, शिशिर र हेमन्त गरी छवटै ऋतुले बास गर्छन् । मलजल गर्न सके हीरामोती फल्ने खेतबारी हामीसँग छन् । अथाह बिजुली निकाल्न सक्ने अपूर्व जलसम्पदा हाम्रै हो । संसार घुमेर आएपछि यसको महिमा स्वतः प्रकटमा आउँछ । नजिकको तीर्थ हेला भने जस्तो गरेर हामी काम र सुख खोज्न जहिल्यै बाहिर गइरह्यौं । उति बेलाका मदनहरू भोट जाने रहेछन्, आजका मदन भारत, खाडी र युरोप अमेरिका पुग्छन् । फरक यत्ति हो, अब मुनाहरू पनि विदेश जान थाले । अनि, पहाडमा बूढा बाआमा र बाँझो खेतबारी मात्रै बाँकी रहे, जहाँ मर्दाका मलामी र जिउँदाका जन्ती पनि पाउन मुस्किल हुँदै गयो । जेनोफोबिया ले बाँकी विश्वमा पुग्ने समय अनिश्चित हुन गएका बेला यही देशमा केही गर्न सक्ने समय, परिस्थिति र जनशक्ति उपलब्ध भएको छ । सरकारको ढिलासुस्ती, भ्रष्ट संस्कार र जनताप्रति उत्तरदायी नहुने संयन्त्रसँग युवाहरू चिढिएका छन् । फेसबुकमा आह्वान गरेका भरमा इनफ इज इनफ आन्दोलनमा दुई दिनमै ९० हजार युवाले ऐक्यबद्धता देखाउनु र उल्लेख्य संख्या देशैभरका सहरमा सडक प्रदर्शनमा उत्रनु यही निराशाको संकेत हो । यो बेला, राज्यले सुझबुझका साथ युवाहरूलाई रोजगारीमा लगाउन, तिनमा उद्यमशीलता बढाउन र आफ्नै माटोमा सपनाको गुलाफ फुलाउन सकिन्छ भन्ने उत्प्रेरणा दिन चुक्यो भने पोस्टकोभिड कालखण्डमा आउने संकट भन् झयावह हुनेछ ।"
दूतावासको नयाँ घरमा बस्न हानथाप,"बाराखम्बा रोडस्थित नेपाली दूतावासभित्र बनेका ६ वटा प्रिफ्याब घरका कारण दूतावास कर्मचारीबीच विवाद बढेको छ । झन्डै ५ करोड रुपैयाँमा बनेका यी घरमा परराष्ट्र सेवाअन्तर्गतका कर्मचारीले आफू बस्न पाउनुपर्ने दाबी गर्दै आएका छन् भने बाहिरी सेवाकाले पनि यहीं बस्न लबिइङ गरिहेका छन् ।दूतावास परिसरका रहेका आधा शताब्दी पुराना आवासीय भवनहरू २०७२ को भूकम्पले जीर्ण बनाएपछि दूतावासले नयाँ भवन बनाउने प्रक्रिया अघि बढाएको थियो । पहिलो चरणमा प्रिफ्याब घर दूतावासका इकोनोमिक मिनिस्टर (सहसचिव) र सैनिक सहचरी (बिग्रेडियर जनरल) को आवासीय प्रयोजनमा बनाइएका थिए । सरुवा भइसकेकाले तत्कालीन सैनिक सहचरी नयाँ घरमा सर्न चाहेनन् । पछि त्यसमा लेखाका उपसचिव बस्न थाले । उपसचिवका लागि बनाइएका भनिएका अन्य नयाँ दुई घरमा भने परराष्ट्रकै अधिकृत तहका कर्मचारी बस्दै आएका छन् । त्यसपछि दूतावासले थप ६ वटा घर निर्माणको काम अघि बढायो । करिब ५ करोड रुपैयाँमा ती घर तयार भएका छन् । यिनै घरमा बस्ने विषयलाई लिएर दूतावासका कर्मचारीबीच बढेको विवादका कारण परराष्ट्र्र सेवा र अन्य सेवाका कर्मचारी दुई खेमामा उभिएका छन् । हाल दूतावासका १५ स्थायी कर्मचारीमध्ये नेपाली सेनाका बिग्रेडियर जनरल, नेपाल प्रहरीका वरिष्ठ प्रहरी उपरीक्षक र नेपाल अनुसन्धान विभागका वरिष्ठ प्रहरी उपरीक्षक बाहिर डेरामा बस्छन् । प्रशासन सेवाका दुई जना उपसचिव र परराष्ट्रका चार जना तृतीय सचिव परिसरभित्रै रहेको पुरानो घरमा बस्छन् । राजदूत, नियोग उपप्रमुख र पोलिटिकल काउन्सिलरका लागि भने बेग्लै घर छन् । पुराना घरमा बसिरहेका परराष्ट्रका कर्मचारीले नयाँ घर आफूहरूकै लागि भनेर तोकेर बनाइएको र त्यसैअनुरूप घर बनाउने निर्णयको टिप्पणीसमेत उठाइएको दाबी गरेका छन् । तर, अर्को खेमाले भने खर्च र सुरक्षा सबै हिसाबले दूतावासका सबै कर्मचारीलाई परिसरभित्रै व्यवस्थापन गर्नुपर्ने तर्क अघि सारेको छ । यो विषय पहिले कसरी निर्णय भन्ने कुरा होइन, अहिले त कोभिड१९ महामारीलगायत कारण सरकार नै आर्थिक समस्याका परेकाले पनि दूतावासको खर्च कम गर्न र सुरक्षाको हिसाबले पनि सबैलाई भित्र ल्याउन राम्रो हुन्छ, परराष्ट्र इतरका एक कर्मचारीले भने । परराष्ट्र सेवातर्फका कर्मचारीहरू भने सुरक्षा र खर्चको कुरा अरू बेला बेवास्ता गरेर आफूहरूलाई थोत्रो घरमै राख्न अनावश्यक ढंगले यो सरोकार उठाइएको आरोप लगाउँछन् । सबै कर्मचारीलाई परिसरभित्रै ल्याउनुपर्छ भन्नेमा कुनै विवाद नै भएन तर अहिले नै त्यो विषय उठाउनु जायज होइन । यो त सिधै हाम्रो मनोबल गिराउने विषय हो, एक कर्मचारीले भने । विवाद बढ्दै गएपछि दुवै पक्षले राजदूत नीलाम्बर आचार्यमाथि आफ्नोअनुकूल निर्णय गराउन दबाब बढाउँदै लगेका छन् । राजदूत आचार्यले भने सबैले नयाँ घरमा बस्नका लागि प्रयास गर्नु स्वाभाविक भएको उल्लेख गर्दै आफूले सबैसँग सल्लाह गरेर निर्णय लिने बताए । आफ्नो कसैप्रति आग्रहपूर्वाग्रह नभएकाले वस्तुगत आधारमा उचित निर्णय लिने उनको भनाइ छ । सबैलाई मान्य हुने गरी छिट्टै निर्णय गर्छु । सबै आधार केलाएर निर्णय लिइनेछ, राजदूत आचार्यले भने ।त्यसो त दूतावासले बनाएका प्रिफ्याब नयाँ घरलाई लिएर पनि सुरुदेखि नै प्रश्न उठ्दै आएको छ । स्रोतका अनुसार पक्की घरको साटो प्रिफ्याबकै घर बनाइएको सम्बन्धमा दूतावासले ठोस जवाफ नदिएको भनेर परराष्ट्रले असन्तुष्टि व्यक्त गरेको थियो । विगतमा परराष्ट्र मन्त्रालयबाट आएको एउटा टोलीले प्रिफ्याब संरचना बनाउनु हुँदैन भनेर प्रतिवेदनसमेत बुझाएको थियो । त्यतिबेला दूतावासले प्रिफ्याब संरचना बनाउन पक्की संरचना जस्तो भारत सरकारको अनुमति आवश्यक नरहने भएकाले यो सजिलो प्रक्रिया अपनाइएको जवाफ परराष्ट्रलाई दिएको थियो । तर, दूतावासको उक्त जवाफलाई परराष्ट्रकै उच्च अधिकारीहरूले बहानाबाजीको भन्दै सुरुदेखि नै असन्तुष्टि व्यक्त गर्दै आएका छन् । त्यसै पनि कर्मचारी संख्या र खर्चको तुलनामा दूतावासको काम अपेक्षाकृत नभएको भन्दै परराष्ट्र मन्त्रालय र प्रधानमन्त्री कार्यालयबाट समेत बेलाबखत असन्तुष्टि व्यक्त हुँदै आएको छ । जनशक्तिका हिसाबले दिल्लीस्थित दूतावास विदेशस्थित नियोगमध्ये सबैभन्दा ठूलो हो । दूतावासमा स्थायी र करारका गरेर ४१ कर्मचारी छन् । स्थायी १५ मध्ये एक जना प्रशासन सेवाका एक जना उपसचिव मात्र काजमा छन् भने अरू नियमित दरबन्दीमा छन् । यीमध्ये तीन जना सुरक्षा अधिकारीहरू मात्र बाहिर बस्छन् । तर पनि दूतावासका लागि १४ वटा गाडी प्रयोगमा छन् । बिग्रेका पुराना गाडीको हिसाबै छैन । गाडीको इन्धन र मर्मतमा मात्र बर्सेनि ५० लाख रुपैयाँभन्दा बढी खर्च हुने गरेको छ । खर्च र सुरक्षा दुवै हिसाबले कर्मचारीलाई दूतावास परिसरभित्रै राख्नुपर्छ भन्ने माग विगतदेखि नै उठ्दै आएको हो । त्यसप्रति परराष्ट्र र दूतावास त्यति गम्भीर रहेको पाइँदैन । जबकि विदेशस्थित नियोगका बढ्दो घरभाडालगायत अनावश्यक खर्चप्रति अर्थ मन्त्रालयले धेरैअघिदेखि नै असहमति प्रकट गर्दै आएको छ । पछिल्ला वर्षहरूमा यसलाई महालेखा परीक्षक कार्यालयले पनि कडाइ का साथ हेर्न थालेको छ । घरभाडा खर्च कम गर्नकै लागि भनेर अर्थले बर्सेनि घर बनाउने वा किन्ने शीर्षकमा ठूलो रकम विनियोजनसमेत गर्ने गरेको छ । तर, त्यसविपरीत विदेशस्थित नियोगको घरभाडा खर्च बढेको बढ्यै छ । आर्थिक वर्ष २०७६७७ मा नियोगको घरभाडामा ८४ करोड रुपैयाँ खर्च भएकामा यस वर्ष ९२ करोड रुपैयाँ विनियोजन गरिएको छ । अन्य नियोगले जस्तै दिल्ली दूतावासमा पनि खर्च घटाउनुपर्छ भन्ने अर्थको आग्रहप्रति नियोग त्यति गम्भीर बनेको देखिँदैन । दूतावासले बर्सेनि गरिरहेको घरभाडा र सवारीसाधनका लागि ठूलो खर्चबाट पनि त्यो प्रस्ट हुन्छ । दूतावास बाहिर बस्ने तीन जना सुरक्षा अधिकारीहरूका लागि मात्र डेरा भाडामा मात्र बर्सेनि ५० लाख रुपैयाँभन्दा बढी खर्च हुने गरेको छ । त्यसबाहेक उनीहरूलाई दूतावास आउनजान सवारीसाधन प्रयोग गर्नुपर्ने हुँदा इन्धनमा मात्र ठूलो रकम खर्च हुने गर्छ । दूतावासबाहिर बस्दा हुन सक्ने सुरक्षा जोखिमको प्रश्न त छँदै छ ।"
बेलायतले ३० लाख हङकङवासीलाई नागरिकता दिने,"बेलायतले हङकङमा बसोबास गर्ने ब्रिटिस नेसनल ओभरसिज (बीएनओ) कार्ड पाएका व्यक्तिलाई ५ वर्षसम्म बेलायतमा बस्न र काम गर्न पाउने अधिकार दिने भएको छ । ५ वर्षपछि उनीहरूले आवासीय अनुमतिपत्रका लागि आवेदन तथा त्यसको १२ महिनापछि ब्रिटिस नागरिकताका लागि आवेदन गर्न पाउने बेलायतको विदेश मन्त्रालयले जनाएको छ ।चीन सरकारले हङकङमा राष्ट्रिय सुरक्षा कानुन लागू गरेपछि बेलायतले आफ्नो पुरानो उपनिवेशका ३० लाख बासिन्दालाई बेलायतमा बस्न, काम गर्न र प्रक्रिया पुर्याई नागरिकता दिने बेलायती प्रधानमन्त्री बोरिस जोनसनले बताए । हाल बीएनओ कार्ड भएका मानिस ६ महिना मात्रै बेलायत बस्न पाउँछन् । सन् १९८० को दशकमा विशेष व्यवस्थासहित ब्रिटिस नेसनल ओभरसिज (बीएनओ) पासपोर्ट प्रदान गरिएको थियो । तर हाल त्यस्ता राहादानी होल्डरका सबै सुविधा कटौती गरी ६ महिनासम्मका लागि बेलायत प्रवेश गर्न पाउने सुविधामा मात्र सीमित छ । अब ब्रिटिस पासपोर्ट बाहक करिब ३ लाख ५० हजार र अन्य २६ लाख हङकङवासीलाई ५ वर्षका लागि बेलायत आउन बाटो खुल्नेछ । नयाँ सुरक्षा कानुनले हङकङको स्वतन्त्रता उल्लंघन भएको भन्दै बेलायतले गम्भीर आपत्ति जनाएको छ । बेलायतले सन् १९९७ मा चीनलाई हङकङ हस्तान्तरण गरेपछि ५० वर्षसम्मका दुई देशबीच हङकङलाई स्वतन्त्रता दिने सहमति भएको थियो । बीबीसीका अनुसार प्रधानमन्त्री जोनसनले चीनको नयाँ राष्ट्रिय सुरक्षा कानुनले वैधानिक सम्झौताको रूपमा स्थापित सन् १९८५ को संयुक्त घोषणाको गम्भीर उल्लंघन गरेको बताए । उक्त कानुनमा पृथकतावाद, राज्यद्रोह, आतंकवाद र विदेशी शक्तिसँगको साँठगाँठजस्ता गतिविधिमा संलग्नलाई मृत्युदण्डसम्मको सजाय दिन सक्ने प्रावधान छ । बेलायती गृहमन्त्री प्रीति पटेलले राष्ट्रिय सुरक्षा कानुन लागू गर्ने चीनको निर्णयप्रति आपत्ति जनाउँदै बेलायतले पनि बीएनओ होल्डर र तिनका परिवारलाई नयाँ अध्यागमन नियम ल्याउने बताएकी छन् । बेलायत सरकारको नयाँ घोषणाले हजारौं नेपाली पनि लाभान्वित हुने आशा गरिएको छ । सन् १९९७ जुन ३० भित्र बीएनओ प्राप्त गरिसकेका ब्रिटिस उपनिवेशअन्तर्गत हङकङका पर्मानेन्ट रेसिडेन्टहरूले बेलायती नागरिकताका लागि आवेदन गर्न पाउने व्यवस्था गरेअनुरूप नरेन्द्र बस्नेतले सन् २००६ मा हङकङबाटै ब्रिटिस पासपोर्ट बनाएर २००६ को अन्त्यमा बेलायत स्थानान्तरण भए । सन् १९९७ मा हङकङ चीनलाई हस्तान्तरण गर्दा निकै खल्लो महसुस भएको थियो । तर बाँकी ५० वर्षसम्म सबै यथावत् रहने र कुनै पनि नीतिनियम परिवर्तन नहुने सम्झौता गरिएको भन्दा मन ढुक्क भएको थियो, बस्नेतले भने, तर २३ वर्ष पनि बित्न नपाउँदै सुरक्षासम्बन्धी नयाँ कानुन लागू गरेर चीनले सैयौं नागरिकलाई कारबाही गर्न थालिसकेको छ । झन्डै एक दशक हङकङमा बिताएको भएर होला त्यताको मोह अझै उस्तै छ । विकासले फड्को मारे पनि सामाजिक रहनसहन र त्यहाँको वातावरण भने पहिलाको तुलनामा खस्कँदै गएको बस्नेतको बुझाइ छ ।"
"म्यान्मारको खानीमा पहिरो, १६० जनाको मृत्यु","म्यान्डले, म्यान्मार (एजेन्सी) म्यान्मारको उत्तरी क्षेत्रमा रहेको एक खानीमा बिहीबार पहिरो जाँदा कम्तीमा १ सय ६० जनाको मृत्यु भएको छ । मृत्यु हुनेको संख्या अझै बढी हुन सक्ने अधिकारीहरूले बताएका छन् ।कचिन राज्यको पाकन्ट क्षेत्रस्थित बहुमूल्य रत्न जेड खोज्न गएका मानिस पहिरोमा पुरिएका हुन् । खानीबाट फालिएको माटो र ढुंगामा हुने जेडका ससाना टुक्रा खोज्न सयौं मानिस उक्त क्षेत्रमा भेला हुने गरेका छन् । म्यान्मारको आपत्कालीन उद्धार निकायले लगातारको वर्षापछि ठूलो क्षेत्रको माटो बगेपछि जेड खोज्न गएका मानिस पुरिएका जनाएको छ । उद्धार कार्य जारी रहेको जनाउँदै निकायले मृतकको संख्या बढ्न सक्ने उल्लेख गरेको छ । म्यान्मारको आगलागी नियन्त्रण विभागले सामाजिक सञ्जाल फेसबुकमा लेखेको छ, भारी वर्षापछि आएको हिलोको ठूलो छालले जेड खोज्न गएका मानिस पुरिएका हुन् । सूचना मन्त्रालयका एक अधिकारीले हिलोमा पुरिएका १ सय ६० शव निकालिएको जनाएका छन् । मृतकको संख्या २ सयभन्दा बढी रहेको अनुमान गरिएको उनको भनाइ छ । प्रहरीका अनुसार दुर्घटनामा परेका अधिकांश मानिसले ती क्षेत्रहरूमा काम नगर्न तथा नजान दिइएको चेतावनी उल्लंघन गरेका थिए । प्रहरीले खानी क्षेत्रहरू जोखिमयुक्त रहेका भन्दै बुधबार चेतावनी जारी गरेको थियो । घटनास्थलबाट प्राप्त भिडियोमा निकै ठूलो क्षेत्र पहिरोले सखाप भएको देखिएको बीबीसीले जनाएको छ । एक प्रत्यक्षदर्शीले समाचार संस्था रोयटर्ससँग कुरा गर्दै घटनाको वर्णन गरेका छन् । निकै अग्लो माटोको ढिस्को खस्न लागेपछि कतिपय मानिस भागौंभागौं भन्दै दौडिएका थिए, उनले भने, तर त्यसको केही मिनेटमै पहाडको तल्लो भेगमा रहेका दर्जनौं मानिस पुरिए । उनका अनुसार तीमध्ये कतिपय मानिसले सहयोगको याचना गरिरहेका थिए । तर त्यहाँ उद्धारका लागि केही थिएन, उनले भने । म्यान्मार बहुमूल्य रत्न जेड प्रमुख स्रोत हो । म्यान्मारले प्रत्येक वर्ष ३० अर्ब डलरभन्दा बढी रकमबराबरको जेड कारोबार गर्छ । तर सुरक्षा उपायहरूको अभावमा त्यहाँका खानीहरूमा बारम्बार दुर्घटना हुने गरेका छन् । गत वर्ष खानीमा भएका दुर्घटनामा एक सय जनाभन्दा बढीको मृत्यु भएको थियो । पाकन्ट क्षेत्रमा खानी सञ्चालनका कारण वर्षायाममा निकै ठूलो पहिरोहरू जाने गरेका छन् । सन् २०१६ मा आङसान सुचीले उक्त क्षेत्रका खानी व्यवस्थित गर्ने प्रतिबद्धता जनाएकी थिइन् । तर प्रगति भने खासै नभएको आलोचकहरूको भनाइ छ । म्यान्मारको उत्तरी राज्य कचिन भारत र चीनसँग सीमा जोडिएको छ । प्राकृतिक स्रोतहरूले निकै धनी भएका कारण कचिनमा सैनिक र विद्रोहीबीच बारम्बार भिडन्तसमेत हुने गरेका छन् । तर बहुमूल्य जेड खानी क्षेत्र भने पूर्णरूपमा आफ्नो नियन्त्रणमा रहेको सरकारको दाबी छ । ती खानीबाट हुने आम्दानीको अधिकांश हिस्सा म्यान्मारको सेनाले नियन्त्रण गर्ने गर्छ । त्यसैगरी, उक्त क्षेत्रको मुख्य विद्रोही समूह कचिन स्वतन्त्र सेनाले पनि आफ्नो खर्च जेडको व्यापारबाट धान्ने गरेको छ । उक्त क्षेत्रको प्रतिनिधित्व गर्ने सांसद उ तिन सोयका अनुसार सरकारले उक्त क्षेत्रका खानी जुलाई १ देखि सेप्टेम्बर ३० सम्म पूर्णरूपमा बन्द गर्न आदेश दिएको जनाएका छन् । सरकारले त्यो क्षेत्रमा निकै खतरा रहेको भन्दै उनीहरूलाई काम बन्द गर्न निर्देशन दिएको थियो, उनले भने, तर खानी कम्पनीहरूले काम रोकेपछि गैरकानुनी जातीय सशस्त्र समूहले पैसा लिएर गैरकानुनी खानी सञ्चालकलाई काम गर्न दिएका थिए । उक्त क्षेत्रमा हाल करिब एक लाख मानिसले काम गरिरहेकाले उनीहरूलाई हटाउन असम्भव रहेको सोयको भनाइ छ । यदि मानिसले त्यहाँ अझै काम गर्न छाडेनन् भने फेरि पहिरो आउने निश्चित छ । तर उक्त क्षेत्रमा कानुनी शासन छैन, त्यसैले उनीहरूलाई रोक्न निकै कठिन छ, उनले भने ।"
पुटिन २०३६ सम्म राष्ट्रपति रहन पाउने,मस्को (एएफपी) रुसी राष्ट्रपति भ्लादिमिर पुटिन सन् २०३६ सम्म राष्ट्रपति पदमा बहाल रहन पाउने बाटो खुलेको छ । संवैधानिक सुधारसम्बन्धी जनमतसंग्रहमा पुटिनले करिब ७८ प्रतिशत मत पाएसँगै उनी थप दुई कार्यकाल सत्तामा रहने कानुनी बाटो खुलेको हो । पुटिनको वर्तमान कार्यकाल सन् २०२४ मा सकिँदै छ । तर जनमतसंग्रहमा बहुमत ल्याएसँगै उनी थप दुई कार्यकालका लागि राष्ट्रपतिका लागि प्रतिस्पर्धा गर्न पाउनेछन् ।रुसी केन्द्रीय निर्वाचन आयोगले मतगणनाको अन्तिम नतिजा सार्वजनिक गर्दै संवैधानिक सुधारको पक्षमा ७७ दशमलब ९२ प्रतिशत मत प्राप्त भएको जनाएको छ । आयोगका अनुसार कुल मतदातामध्ये करिब ६५ प्रतिशतले मतदानमा भाग लिएका थिए ।रुसी राष्ट्रपति पुटिनले संवैधानिक सुधारसम्बन्धी प्रस्तावमाथि जनताको अभिमत बुझ्न जनमतसंग्रह आह्वान गरेका थिए । जसमा राष्ट्रपतिको कार्यकालसहित अन्य केही संवैधानिक सुधारका व्यवस्था समावेश गरिएका छन् । यस्तै संविधान संशोधन प्याकेजमा राष्ट्रपति र संसद्को अधिकार क्षेत्रलाई व्यापक बनाउने प्रस्ताव पनि अनुमोदित भएको छ । समलिंगी विवाहलाई राष्ट्रपतिले प्रतिबन्ध लगाउन सक्ने तथा मजदुरको न्यूनतम ज्याला एवं निवृत्तिभरणको प्रत्याभूति गर्न पाउने व्यवस्थालाई पनि जनमतसंग्रहले अनुमोदन गरेको छ । रुसका दुवै सदनले यसअघि नै संविधान संशोधनसम्बन्धी प्रस्तावलाई स्वीकृत गरिसकेका छन् । तर राष्ट्रपति पुटिनले संविधान संशोधनलाई जनताबाट अनुमोदन गराउन चाहेको भन्दै जनमतसंग्रह गराएका हुन् ।
असार १५ सम्म ३६ प्रतिशत रोपाइँ,"मनसुन सक्रिय हुँदा असार १५ सम्म करिब ३६ प्रतिशत रोपाइँ भएको छ । गत वर्षको सोही अवधिमा भने १४७४८ प्रतिशत मात्रै रोपाइँ भएको कृषि तथा पशुपन्छी विकास मन्त्रालयको तथ्यांक छ । गत वर्ष मनसुन सुरु हुन करिब १० दिन ढिलाइ भएको थियो । अहिले समयमै मनसुन सक्रिय हुँदा रोपाइँ फटाफट भएको कृषि विभागका महानिर्देशक कञ्चनराज पाण्डेले जानकारी दिए । पानी परेकाले रोपाइँ राम्रो भएको छ, उनले भने, मौसमका कारण उत्पादन बढ्छ । बर्खे सिजनमा १३ लाख ७१ हजार ७ सय ६ हेक्टरमा रोपाइँ हुन्छ । जसमध्ये ४ लाख ८६ हजार ६ सय ६२ हेक्टरमा रोपाइँ भएको हो । विवरणअनुसार पछिल्ला ५ दिनमा १५४३ प्रतिशत बढेको छ । असार १० सम्म २००५ प्रतिशत रोपाइँ भएको थियो । १५ गतेसम्म आइपुग्दा ३५५८ प्रतिशत रोपाइँ भएको हो । सबैभन्दा बढी उच्च पहाडमा ४०७२३ प्रतिशत रोपाइँ भएको मन्त्रालयको विवरण छ । यो भेगमा गत वर्ष असार १५ सम्म २९९६७ प्रतिशत रोपाइँ भएको थियो । मध्य पहाडमा ३७९५ प्रतिशत रोपाइँ भएको छ । अघिल्लो वर्ष सोही अवधिमा २३ प्रतिशत थियो । तराईमा भने ३४३४ प्रतिशत रोपाइँ भएको छ । गतवर्ष यति बेलासम्म ११ प्रतिशत मात्रै रोपाइँ भएको थियो । ३३ प्रतिशत जमिनमा मात्रै सिँचाइ सुविधा रहेको नेपाल कृषि अनुसन्धान परिषद्का निर्देशक रामबहादुर केसीले जानकारी दिए । सिँचाइको क्षेत्रफल बढाउन सके उत्पादन वृद्धिमा केही सुधार गर्न सकिने उनको भनाइ छ । खेती प्रणाली मनसुनमै आधारित छ । अहिलेको अवस्थामा ३३ प्रतिशत मात्रै सिँचाइ सुविधा छ, उनले भने, सिँचाइ विस्तार गर्न सके फाइदा हुन्थ्यो । खेती र उत्पादन बढाउन मद्दत हुन्थ्यो । गार्हस्थ्य उत्पादनमा कृषिको योगदान महत्त्वपूर्ण छ । तर उत्पादनका लागि चाहिने सिँचाइ, मललगायत अभावले समस्या भइरहेको उनले बताए । असार १५ सम्म सबैभन्दा बढी सुदूरपश्चिम प्रदेशमा ४९५४ र कर्णाली प्रदेशमा ४९१५ प्रतिशत रोपाइँ भएको छ । गतवर्षको सोही अवधिमा सुदूरपश्चिममा २५२२ र कर्णाली प्रदेशमा ४९४६ प्रतिशत रोपाइँ भएको थियो । प्रदेश ५ मा पनि ४५९९ प्रतिशत रोपाइँ भएको छ । गतवर्ष सोही अवधिमा १३३१ प्रतिशत मात्रै रोपाइँ भएको थियो । गण्डकी प्रदेशमा ३५६६ र प्रदेश ३ मा ३६२२ प्रतिशत रोपाइँ भएको छ । गतवर्ष यो अवधिमा गण्डकीमा २१८५ र प्रदेश ३ मा ८१८ प्रतिशत मात्रै रोपाइँ थियो । प्रदेश २ मा २९०२ प्रतिशत र प्रदेश १ मा २१०८ प्रतिशत रोपाइँ भएको छ । अघिल्लो वर्ष प्रदेश २ मा ५३५ प्रतिशत र प्रदेश १ मा १७६७ प्रतिशत रोपाइँ भएको थियो । सबै प्रदेशमा रोपाइँ उल्लेख्य बढे पनि मुलुकभर मल अभाव छ । रोपाइँकै मुखमा मल अभाव हुँदा त्यसको सिधा असार उत्पादनमा हुने केसीले बताए ।"
सलह नियन्त्रणमा अन्योल,"प्रदेश राजधानी रहेको रूपन्देहीका स्थानीय तहले गत शनिबार सलह प्रवेश गरेपछि संकलन गरेर बुझाउनेलाई नगद दिने घोषणा गरे । प्रदेश सरकारले प्रतिकिलो २० रुपैयाँ उपलब्ध गराउने घोषणा गर्यो । त्यसपछि स्थानीय तहले पनि सलह मारेर बुझाउनेलाई प्रतिकिलो ५० रुपैयाँसम्म दिने घोषणा गरे । तर सलहले तराईभन्दा पहाडी जिल्लामा बाली नष्ट गर्यो । जुन जिल्लामा धेरै क्षति भयो, ती जिल्लामा सलहविरुद्धको सरकारी योजनै नभएको पाइएको छ ।प्यूठानमा सलहले खेतीबालीमा लाखौंको क्षति पुर्याइरहेको छ । यसको रोकथाममा भने स्थानीय तहले कुनै योजना सार्वजनिक गरेका छैनन् । सलह कीरा नयाँ विषय भएकाले यसको रोकथाम र नियन्त्रण कसरी गर्न सकिन्छ भन्ने अन्योल रहेको स्थानीय तहका जनप्रतिनिधि बताउँछन् । हूलका हूल सलह कीरा आएर गाउँमा अन्नबालीमा क्षति पुर्याउँदा कतैबाट रोकथाम र नियन्त्रणको पहल नभएको अर्खाका स्थानीय मित्र थापाको भनाइ छ । तीन दिनदेखि सलह आउन थालेको उनले सुनाए । सलह गाउँका पाखापखेरामा बास बसेका छन् । झुन्डका झुन्ड सलह छन्, उनले भने, मकै, सिमी, धानलगायत बाली सबै सखाप पारिसके । गौमुखी गाउँपालिकाका ठूलाचौर, डाँडागाउँ, लुजबाङ, लाम्डाँडा, सिर्पु, हिले, अँधेरीलगायत बस्तीमा सलहले बाली खाएर सखाप पारेको थापाले बताए । पश्चिम क्षेत्रबाट आएका सलहले गौमुखी क्षेत्रमा धेरै क्षति पुर्याएको गौमुखी गाउँपालिका अध्यक्ष विष्णुकुमार गिरीले जानकारी दिए । सलह नयाँ विषय भएकाले सामान्य थाल, टिन बजाउने, धूवाँ निकाल्ने कुरा किसानलाई सुझाउनुबाहेक केही गर्न नसकिएको उनको भनाइ छ । सलहले गरेको क्षति अवलोकन गर्न कृषि शाखाका कर्मचारीलाई खटाएको गिरीले बताए । पालिकास्तरबाट मात्र सलह नियन्त्रण गर्न नसकिने भएकाले जिल्ला विपद् व्यवस्थापन समितिमा पनि सलह नियन्त्रणको कुरा उठाएको उनको भनाइ छ । प्यूठान नगरपालिकाले सलह कीराले पुर्याएको क्षतिको विवरण संकलन गरेर किसानलाई राहत दिने योजना बनाएको नगर प्रमुख अर्जुनकुमार कक्षपतिले बताए । जिल्लाका अन्य सात स्थानीय तहले पनि सलह नियन्त्रणको ठोस योजना बनाएका छैनन् । रूपन्देही हुँदै नेपाल प्रवेश गरेको सलहको झुन्ड टुक्रिँदै प्यूठान आएको हो । सलहले जिल्लाका सबै स्थानीय तहमा बालीनाली खाएर क्षति पुर्याएको छ ।दाङमा पनि सलह नियन्त्रणका लागि स्थानीय तहमा योजनाबद्ध तयारी हुन सकेको छैन । ठूलो झुन्डमा सलह आएर विभिन्न ठाउँमा क्षति पुर्याए पनि नियन्त्रणको प्रभावकारी तयारीमा स्थानीय तहको चासो जान सकेको छैन । एकछिन सलहको झुन्ड आएर गइसकेकाले नियन्त्रणको योजना नबनाएको लमही नगरपालिकाका कृषि विकास शाखा प्रमुख अमरकुमार चौधरीले बताए । १५ हेक्टर जमिनको मकै बालीमा एकछिन बसेको हो । त्यति क्षति गर्न पाएन, उनले भने, त्यसपछि गइहाल्यो । लामो समय नबसेका कारण योजना बनाउनुपरेन । आइहाले आवाज र धूवाँ निकाल्ने काम गरेर धपाउन किसानलाई आग्रह गरिएको उनले जानकारी दिए । विषादी छर्किनेजस्ता तयारी गर्न नसकिएको उनले बताए । गाउँगाउँमा सलह धपाउन किसान आफैं सक्रिय रहेकाले छुट्टै तयारी गर्नु नपरेको राप्ती गाउँपालिकाका कृषि प्रसार अधिकृत महेश अधिकारीको भनाइ छ । सलह लामो समय बसेन । केही समय बसेर भागिहाल्यो । सलह आउनेबित्तिकै सबै मानिस निस्केर आवाज र धूवाँ निकाले, उनले भने, हामीले पनि त्यस्तै गर्न सल्लाह दिएका छौं । अहिलेसम्म ठूलो क्षति नभएकाले थप योजना बनाएका छैनौं । सलहको प्रभाव लामो समय नरहेका कारण तयारी केही गर्नु नपरेको बंगलाचुली गाउँपालिकाका कृषि शाखा प्रमुख दानसिंह रोकायाले बताए । लामो समय रहने अवस्था भए केही तयारी गर्नुपर्थ्यो होला । छिट्टै भागिसकेकाले योजना बनाउनुपरेको छैन, उनले भने, एकछिन आएको सलहलाई किसान आफैंले सक्रिय भएर धपाइसकेका छन् । सलहले ५ सय ९० हेक्टर जमिनमा लगाएको मकै, तरकारी र धानमा क्षति पुर्याएको कृषि ज्ञान केन्द्र घोराहीका प्रमुख सन्देश धितालले जानकारी दिए । घोराही उपमहानगर, तुलसीपुर उपमहानगर, शान्तिनगर, बंगलाचुली र राप्ती गाउँपालिकामा धेरै क्षति देखिएको उनले बताए । धितालले यसलाई कसरी नियन्त्रण गर्ने भनेर स्थानीय तहका कृषि शाखाहरूसँग समन्वय गरेर काम गरिरहेको बताए पनि स्थानीय तहमा कुनै योजना बनाएको देखिंदैन । कपिलवस्तुमा पनि तरकारी खेती नष्ट गर्ने सलह कीरा नियन्त्रणका लागि यहाँका स्थानीय तहले कुनै नीति बनाएका छैनन् । यहाँ १० वटा स्थानीय तहले नियन्त्रणको योजना नै ल्याएका छैनन् । सबैभन्दा बढी बुद्धभूमि नगरपालिका१० को लोहरौला, देवपुरा र झलवागाउँमा सहलले तरकारी बाली नष्ट गरेको छ । झन्डै १० लाख रुपैयाँबराबरको क्षति भएको छ । अहिले त्यस्तो नीति बनाएका छैनौं, बुद्धभूमि नगरपालिका प्रमुख केशव श्रेष्ठले भने, आवश्यक पर्यो भने बनाउँछौं । सामान्य क्षति पुर्याएको जानकारी आएको कपिलवस्तु नगरपालिका प्रमुख किरण सिंहले बताए । किसानलाई मर्का नै परेको भए त्यसबारे सोच्ने उनको भनाइ छ । जिल्लामा आइतबार र सोमबार सलह कीरा देखिएको थियो । त्यसयता देखिएको छैन । अर्घाखाँचीका ६ वटा स्थानीय तहमा ५ दिनदेखि सलह कीरा डुलिरहेका छन् । सलहले मकैका पात खाएको छ । किसान टिन ठटाउँदै र धूवाँ निकाल्दै कीरा लखेट्ने प्रयासमा छन् । तर स्थानीय सरकारले सलह नियन्त्रणका कुनै योजना बनाएका छैनन् । रकम र प्राविधिकको अभावमा नियन्त्रण योजना बनाउन नसकेको उनीहरूले बताए । कोरोना संक्रमण र सलह आतंक एकैपटक आएकाले नियन्त्रण योजना बनाउन नकिएको शीतगंगा नगरपालिकाका प्रमुख सूर्यप्रसाद अधिकारीको भनाइ छ । कोरोना रोकथाममा लाग्दा नगरपालिकाको रकम सकियो । आर्थिक बाटा सबै बन्द छन्, उनले भने, यस्तो बेलामा नगरपालिका विषादी किन्नसमेत सक्ने अवस्थामा छैन । भूमिकास्थान नगरपालिकामा बिहीबार दिउँसोसम्म करिब ४ हजार ५ सय रोपनीमा लगाएको कमै बालीमा सलहले ४० प्रतिशत क्षति पुर्याएको छ । तर पनि नगरपालिकामा नियन्त्रणको कुनै योजना बनेको छैन । न त विषादी छर्ने र धपाउने गरिएको छ । किसानहरू धपाउने प्रयासमा हुनुहुन्छ, नगर प्रमुख रेशम थापाले भने, हामी क्षति संकलन गर्न खटेका छौं । अग्ला रूखमा बास बसेकाले विषादी छर्न सकिएको छैन । सन्धिखर्क नगरपालिकाले धूवाँ बालेरै भगाउने अभियान चलाएको छ । कीरा आयो भनेर फोन गर्नेलाई नगरपालिकाका पदाधिकारीदेखि कर्मचारीले धूवाँ बालेर भगाऊ भन्ने सल्लाह दिएका छन् । सल्लीपिरल र परालको धूवाँ बाल्दा भाग्दा रहेछन्, नगर प्रमुख कमलप्रसाद भुसालले भने, किसानहरूले त्यही गरे । हामीले पनि त्यही सुझाव दिएका छौं ।बुधबारसम्म प्रदेश ५ का १२ जिल्लामा फैलिएको सलह बिहीबार पाँच जिल्लामा मात्रै देखिएको छ । बुधबार दिउँसोसम्म अर्घाखाँची, गुल्मी, प्यूठान, रोल्पा र दाङमा मात्रै सलह कीरा रहेको प्रदेशको कृषि विकास निर्देशनालयले जनाएको छ । संख्यात्मक हिसाबले पनि बुधबारको तुलनामा झन्डै ५० प्रतिशत कम मात्रै सलह रहेको निर्देशनालयको तथ्यांक छ । सलहले पहाडका मकै बालीमा धेरै क्षति पुर्याएको छ । तर के कति क्षति भयो भन्ने निर्देशनालयसँग तथ्यांक छैन । स्थानीय तहले क्षतिको विवरण नपठाउँदा समस्या भएको बाली संरक्षण अधिकृत कामना अधिकारीले बताइन् । धेरै ठाउँमा मकैका पात खाएका छन् । यसले शतप्रतिशत क्षति हुँदैन, स्थलगत अवलोकनमा हिँडेकी उनले भनिन्, उत्पादनका भने कमी ल्याउँछ । प्रदेश निर्देशनालयले सलह कीरा नियन्त्रणका लागि १५ लाख रकम छुट्याएको छ । उक्त रकम माग भएका जिल्लामा विषादी र स्प्रेयर मेसिन किन्न दिने बाली संरक्षण अधिकृत अधिकारीले जानकारी दिइन् ।"
बढी क्षति मकैमा,सलहका थप झुन्ड आउन सक्ने वायुको प्रभावसँगै भारतबाट सलहका थप झुन्ड आउने सम्भावना रहेको केन्द्रले जानकारी दिएको छ । भारतको भागलपुर तथा मोतीहारीमा सलहका झुन्ड रहेको र एउटा झुन्ड कुशीनगरबाट चम्पारण जिल्लातर्फ उडेको केन्द्रको भनाइ छ । ती सलह दार्जिलिङ र सिलिगुडीसम्म पुग्ने भारतीय अधिकारीहरूले अनुमान गरेको सलह सूचना केन्द्रका संयोजक रामकृष्ण सुवेदीले जनाए । जल तथा मौसम विज्ञान विभागले हावा यतैतर्फ आउने संकेत गरेकाले थप झुन्ड नेपालमा भित्रिने डर भएको उनले बताए ।
साना सवारीसाधनमा छुटको प्रतिस्पर्धा,"हिरोमा डाउन पेमेन्ट तिर्नु नपर्ने हिरोका मोटरसाइकल र स्कुटर शून्य प्रतिशत अग्रिम भुक्तानी (डाउन पेमेन्ट) र ब्याजमा किन्न पाइन्छ । लकडाउन हुनु ५ महिनाअघि कम्पनीले यो योजना ल्याएको हो । जुन अहिले पनि कायम छ । शून्य प्रतिशत अग्रिम भुक्तानीको व्यवस्था मोटरसाइकल र स्कुटर दुवैमा छ । हिरोका ५ वटा मोडलका स्कुटरलाई लक्ष्य गरेर मात्र शून्य प्रतिशत ब्याजदरमा किस्ता लिने गरी स्किम ल्याइएको छ । अहिले बजारमा सवारीसाधन बिक्रीमा प्रतिस्पर्धा रहेको हिरोको आधिकारिक विक्रेता नेपाल जनरल मार्केटिङका सिनियर म्यानेजर दिनेशरत्न वज्राचार्यले स्विकारे । होन्डामा १ रुपैयाँ डाउन पेमेन्टहोन्डाको आधिकारिक वितरक स्याकार ट्रेडिङले १ रुपैयाँ डाउन पेमेन्टमा मोटरसाइकल र स्कुटर लिन सकिने व्यवस्था गरेको छ । १ रुपैयाँ डाउन पेमेन्टमा कुनै संस्था ग्यारेन्टी बसे मोटरसाइकल तथा स्कुटर पाइने कम्पनीले जनाएको छ । यसका लागि दुई वर्षसम्म मासिक किस्ता १६ प्रतिशत ब्याजदरमा तिर्नुपर्ने कम्पनीका बिजनेस डेभलभमेन्ट म्यानेजर निजेनलाल श्रेष्ठले बताए । समयमै किस्ता तिरे तीन प्रतिशत ब्याज छुटको व्यवस्था रहेको उनको भनाइ छ । एउटा स्किममा तीन वटा विकल्प दिइएको छ । त्यस्तै एक रुपैयाँ मासिक किस्ता र एक प्रतिशत ब्याजमा होन्डाका मोटरसाइकल र स्कुटर किन्न पाइनेछ । बजाजमा १२ हजार छुट बजाज कम्पनीका मोटरसाइकल खरिदमा १२ हजार नगद छुटको व्यवस्था गरिएको बजाजको नेपालका लागि आधिकारिक वितरक हंसराज एन्ड हुलासचन्द्र कम्पनीका सहायक महाप्रबन्धक पुनम सिंहले बताइन् । कसैसँग कम पैसा छ भने २० प्रतिशत डाउन पेमेन्ट गर्न पाइयो, उनले भनिन्, ५० प्रतिशत डाउन पेमेन्ट गर्दा शून्य प्रतिशत फाइनान्समा सवारी लिन पाइन्छ । कोभिड नियन्त्रणमा प्रत्यक्ष खटिने सुरक्षाकर्मी र स्वास्थ्यकर्मीले थप छुट पाउनेछन् । टीभीएसको शून्य प्रतिशत ब्याज टीभीएस मोटर कम्पनीको नेपालस्थित आधिकारिक वितरक जगदम्बा मोटर्सले शून्य प्रतिशत डाउन पेमेन्ट र शून्य प्रतिशत ब्याजदरमा मोटरसाइकल र स्कुटर लिने व्यवस्था गरेको छ । ग्राहकले मोटरसाइकलमा १२ हजार र स्कुटरमा १० हजार नगद छुट पाउनेछन् । अहिलेको जटिल अवस्थामा कसैलाई मोटरसाइकल चाहिए ५० देखि ७० प्रतिशत डाउन पेमेन्ट गरेर लिन सक्नेछन्, जगदम्बा मोटर्सका उपाध्यक्ष दीपककुमार अग्रवालले भने । त्यस्तै ४, ६ र ८ महिनापछि मात्र किस्ता सुरु हुने व्यवस्था पनि गरिएको उनले बताए । बीचको अवधिमा मासिक रूपमा ९९ रुपैयाँ तिरे हुन्छ । ग्राहकले अनलाइनमार्फत पनि मोटरसाइकल तथा स्कुटरका लागि अर्डर गर्न पाउनेछन् । कम्पनीले होम डेलिभरीको सुविधा पनि ल्याएको छ । यमाहाको सबै प्रोडक्टमा अफर यमाहाका लागि आधिकारिक विक्रेता एमएडब्ल्यू इन्टरप्राइजेजले सबै प्रोडक्टमा अफर ल्याएको छ । मोटरसाइकल र स्कुटर किन्दा १० हजार नगद छुट पाइने यमाहा नेपालका मार्केटिङ प्रमुख विक्रम पौडेलले जानकारी दिए । यसमा दुईथरीको फाइनान्स सुविधा छ, उनले भने, शून्य प्रतिशत अग्रिम भुक्तानी र शून्य प्रतिशत ब्याजको व्यवस्था छ । शून्य प्रतिशत डाउन पेमेन्टको हकमा सर्त लागू हुनेछन् । २० देखि २५ प्रतिशतसम्मको डाउन पेमेन्टको सुविधा दिएका छौं, उनले भने, ग्राहकले अग्रिम भुक्तानी र ब्याजदरमा सहुलियत पाउनेछन् । यसमा १८, २४ र ३६ महिनासम्मको स्किमको व्यवस्था हुनेछ । सुजुकीमा १५ हजारसम्म छुट सुजुकीको आधिकारिक विक्रेता भीजी सुजुकी अटोमोबाइल्सले उतारचढाव आइरहन्छ, सुजुकीको साथ रहिरहन्छ भन्ने नाराका साथ छुट योजना ल्याएको छ । सुजुकीका कुनै पनि मोटरसाइकल वा स्कुटर खरिदमा १५ हजार रुपैयाँसम्म नगद छुटको व्यवस्था छ । एक्सचेन्ज र फाइनान्सको सुविधासमेत रहेको कम्पनीले जनाएको छ । कम्पनीले पुराना तथा चालु अवस्थाका कुनै पनि मोटरसाइकल एक्सचेन्जका साथै फाइनान्स सुविधा उपलब्ध गराउनेछ । असार ३१ सम्म यो योजना रहनेछ । भेस्पा र अप्रिलियामा ५ हजार भेस्पा र अप्रिलियाको खरिदमा पनि ग्राहकले ५ हजार रुपैयाँ छुट पाउनेछन् । साथै शून्य प्रतिशत ब्याजमा फाइनान्स हुने व्यवस्था गरिएको भेस्पा र अप्रिलियाको आधिकारिक विक्रेता डीलाइफ स्टाइल्सले बताएको छ । यो अफर काठमाडौं उपत्यका लागि मात्र छ । नगद छुट र निःशुल्क एक्सेसरिजको सुविधा पनि दिइएको कम्पनीको भनाइ छ । अनलाइनबाट अर्डर गरे निःशुल्क होम डेलिभरीको व्यवस्था रहेको कम्पनीले जनाएको छ ।मोटर हेडमा २० हजारसम्म छुट मोटर हेडको आधिकारिक वितरक एसएलआर टेक्नो एन्ड ट्रेडले समस्या अनेक सुरक्षित समाधान मात्र एक मोटरहेड भन्दै कोभिड लक्षित छुट अफर ल्याएको छ । दुईवटा मोडलका मोटरसाइकल एमएच १५० आर (स्ट्रिट भर्सन) र स्क्य्राम्बलर (स्ट्रिट भर्सन) मा २० हजार रुपैयाँसम्म नगद छुटको व्यवस्था गरिएको छ । अन्य सबै मोडलमा भने १५ हजार रुपैयाँ छुटको व्यवस्था गरिएको छ । ग्राहकले कुनै पनि मोडल खरिद गर्दा आगामी आर्थिक वर्षको कर छुट, तेस्रो पक्ष र खरिदकर्ताको १ लाख बराबरको निःशुल्क कोभिड बिमा गर्ने व्यवस्था गरिएको छ । फुल हेल्मेट, लेग गार्ड, दर्ता, नामसारी र नम्बर प्लेटको निःशुल्क व्यवस्था गरिएको मोटर हेडको काठमाडौंका लागि आधिकारिक विक्रेता ईको एक्जिमका अध्यक्ष प्रतीकमान सिंहले जनाए । हार्ले डेभिडसनको सपिङ भौचर हार्ले डेभिडसन मोटरसाइकलको नेपालका लागि आधिकारिक विक्रेता आईएमई अटोमोटिभ्सले निःशुल्क सर्भिस स्किम ल्याएको छ । सेभ फर फ्युचर, हाफ द प्राइस भन्ने नाराका साथ ल्याइएको योजनामा ४९ हजार ९ सय ९९ रुपैयाँको प्याकेज राखिएको छ । ग्राहकले मोटरसाइकल तीन वर्षभित्र १० पटक सर्भिसिङ गर्न पाउनेछन् । हरेक सर्भिसिङमा २ हजार ५ सय रुपैयाँको सपिङ भौचर पाइने कम्पनीका मार्केटिङ प्रमुख किरण आचार्यले जानकारी दिए । भौचर हार्लेको शोरुममै प्रयोग गर्नुपर्नेछ । मासिक किस्तामा हुन्डाईको साथ हुन्डाई मोटर्सको आधिकारिक विक्रेता लक्ष्मी इन्टरकन्टिनेन्टलले ग्राहकका लागि छुट प्याकेज ल्याएको छ । यसअनुसार हुन्डाई गाडीको खरिदमा पहिलो वर्षको मासिक किस्तामा कम्पनीले ५० प्रतिशत साथ दिने जनाएको छ । हुन्डाईका कुनै पनि गाडी खरिद गर्दा पहिलो वर्षका लागि लाग्ने ब्याज र किस्तामा साथ दिइने कम्पनीका कार्यकारी निर्देशक निराकर श्रेष्ठले जानकारी दिए । हुन्डाईको सेन्टो, ग्रान्ड आई १० र क्रेटामा पहिलो वर्षको ५० प्रतिशत किस्ता तीन कम्पनीको साथ रहने उनले बताए । अरू नगद छुट पनि छ । एक वर्षको सडक दस्तुर फ्री र सर्भिस निःशुल्क पाउने सुविधा रहेको कम्पनीले जनाएको छ ।फोर्डमा १० वर्षसम्मको फाइनान्स सुविधाफोर्डको आधिकारिक विक्रेता जीओ अटोमोबाइल्सले बीएस ६ कम्प्लियन्ट फोर्ड २०२० अफर ल्याएको छ । योजनाअन्तर्गत कम्पनीले १० वर्षसम्मको फाइनान्स, ३० प्रतिशत डाउन पेमेन्ट र स्थगित भुक्तानी सुविधा उपलब्ध गराउने जनाएको छ । साथै सवारी किन्नेको परिवारमा ४ जनासम्मलाई एकएक लाखको निःशुल्क कोरोना बिमा सुविधा पनि उपलब्ध गराउने घोषणा गरिएको छ । फोर्डको बीएस६ कम्प्लियन्ट२०२० मा मात्र उक्त सुविधा उपलब्ध रहने कम्पनीले जनाएको छ । एक्सचेन्ज, लोयल्टी बोनस, ३ वर्षको वारेन्टी, ३ वर्षको निःशुल्क सर्भिसिङका साथ अन्य सुविधा पनि छन् । मारुतीमा ९० हजार छुटमारुती सुजुकी अल्टोको मूल्य १८ लाख ९९ हजारबाट सुरु भए पनि यसमा ग्राहकले ९० हजार रुपैयाँ छुट पाउनेछन् । मारुती सुजुकीले अल्टोमा २० प्रतिशत डाउन पेमेन्ट गरे पुग्ने अफर ल्याएको कम्पनीले जनाएको छ । यो अफरमा अल्टो किन्नेले गाडीको मूल्य १८ लाख ९९ हजारको २० प्रतिशत डाउन पेमेन्ट गर्नुपर्छ । अल्टो किन्नेले ३ लाख ७९ हजार ८ सय रुपैयाँ तिरे पुग्छ । अल्टोमा ग्राहकले एक वर्षको बिमा र सडक दस्तुर छुट पाउने मारुती सुजुकीको आधिकारिक वितरक अरुण इन्टरकन्टिनेन्टलले बताएको छ । डाट्सन र निसानमा ६ महिना किस्ता तिर्नु नपर्ने निसान र डाट्सनमा छुट्टाछुट्टै अफर राखिएको छ । निसानका गाडीमा ५० प्रतिशत डाउन पेमेन्ट र ५० प्रतिशत बैंक फाइनान्सिङको सुविधा दिइएको छ । अहिले ग्राहकलाई ३० प्रतिशत मात्र डाउन पेमेन्ट गर्नुपर्नेछ । बैंकको ६ महिनासम्मको मासिक किस्ता हामीले तिर्नेछौं, काठमाडौंका लागि निसानडाट्सनको आधिकारिक विक्रेता मेगा मोटर्स प्रालिका म्यानेजिङ डाइरेक्टर महेश पालले भने । डाट्सनमा भने ५० प्रतिशत अग्रिम भुक्तनी गर्नुपर्नेछ । त्यसपछि ६ महिनासम्मको किस्ता तिर्नुपर्दैन, उनले भने, सन् २०२१ बाट किस्ता सुरु हुन्छ । यसमा विशेष नगद छुट ७५ हजारदेखि १ लाख ५० हजार रुपैयाँसम्म छ ।"
८० अंक घट्यो नेप्से,"अघिल्ला दुई दिन ६६ प्रतिशतको सकारात्मक सर्किट ब्रेकर लागेको नेप्सेमा बिहीबार सोही अनुपातमा ऋणात्मक सर्किट ब्रेकर लागेको छ । बिहीबार बजार खुलेदेखि नै घट्न थालेको नेप्से १२ः४० मिनेट जाँदा ६ प्रतिशतभन्दा बढीले घटेको थियो । एक दिनमा ६ प्रतिशतले नेप्से बढेघटेपछि बजार बन्द गर्नुपर्ने व्यवस्थाअनुरूप नेप्सेले दिनभरको कारोबार नै बन्द गरेको हो ।सोमबारदेखि खुलेको बजार दुई दिन बढेको छ भने दुई दिन घटेको छ । चार दिनको कारोबारमा तीन दिन पूरै समय कारोबार हुन पाएन । सोमबार र बिहीबार नेप्से घट्यो, बाँकी दुई दिन नेप्से बढ्यो । सोमबारबाहेक तीनै दिन नेप्से ६ प्रतिशतका दरले घटबढ भयो । जसमध्ये मंगलबार र बुधबार ६६ प्रतिशतका दरले बढ्दा सकारात्मक सर्किट ब्रेकरमार्फत कारोबार बन्द गरियो । यस्तै बिहीबार नेप्से ६ प्रतिशतका दरले नेप्से घटेपछि ऋणात्मक सर्किट ब्रेकरमार्फत कारोबार बन्द गरियो । सोमबार नेप्से करिब १३ अंकले घटेको थियो । बिहीबार बजार बन्द हुँदा कुल बजार पुँजीकरण १६ खर्ब ४७ अर्ब रुपैयाँ कायम भएको छ । बिहीबार सातामा अन्तिम कारोबार दिन नेप्से परिसूचक ८०४१ अंक घटेर १ हजार २ सय ५६११ बिन्दुमा ओर्लेको छ । अघिल्लो दिनको तुलनामा परिसूचक ६०२ प्रतिशत कम हो । सो दिन कारोबारमा आएकामध्ये सामूहिक लगानी कोषबाहेक सबै उपसमूहका परिसूचक घटेपछि समग्र नेप्से उच्च अंकले घटेको हो । बजार खुलेदेखि नै घट्न थालेको नेप्से ६ प्रतिशतभन्दा केही धेरैले घटेपछि सो दिनको कारोबार नै बन्द गरिएको हो । करिब साढे ४ हजार कारोबारबाट १ सय ४२ कम्पनीका १० लाख ८१ हजार ८ सय ९० कित्ता सेयर किनबेच भए । ती किनबेचबाट ४७ करोड ६६ लाख रुपैयाँ बराबरको सेयर कारोबार भएको छ ।नेप्सेको वर्गीकरणमा क वर्गमा परेका कम्पनीहरूको सेयर कारोबार मापक सेन्सिटिभ परिसूचक ६२७ प्रतिशत र व्यापारमा रहेका सबै कम्पनीको सेयर कारोबार मापक फ्लोट परिसूचक ६३७ प्रतिशतले ऋणात्मक रह्यो । अघिल्ला दुई दिनको कारोबारमा सेयर कारोबार मापक नेप्से परिसूचक करिब डेढ सय अंक माथि उक्लिएको थियो । मंगलबार करिब ७२ अंक बढेको बजारमा बुधबार ७५७७ बिन्दुले उकालो लाग्यो । यसैगरी, दुई दिन बजार घट्दा ९३ अंक घटेको छ ।"
अर्थतन्त्रको मनोबल बढाउने नीति,"काठमाडौं (कास) आगामी मौद्रिक नीतिमा सर्वसाधारणको मनोबल बढाउने खालका कार्यक्रम आउनुपर्ने विज्ञहरूले सुझाएका छन् । कोभिड१९ को महामारीले थला परेको अर्थतन्त्र उकास्न पब्लिक कन्फिडेन्स को खाँचो रहेकाले त्यसलाई मौद्रिक नीतिले सम्बोधन गर्नुपर्ने उनीहरूको सुझाव छ ।काठमाडौंमा बिहीबार आयोजित आगामी मौद्रिक नीतिबारे पूर्वछलफल कार्यक्रम मा पूर्वगभर्नर पूर्वगभर्नर चिरञ्जीवी नेपालले संकटको अवस्थामा अर्थतन्त्रको मनोबल बढाउन मौद्रिक नीतिमा रिस्ट्रक्चरिङ, रिसेडुलिङ र रिलिफ गरी तीन आर को नीति ल्याउनुपर्नेमा जोड दिए । कोभिड१९ का कारणले प्रभावित क्षेत्र तथा व्यवसाय पहिचान गरी ती क्षेत्रमा प्रवाहित कर्जाको पुनर्संरचना गर्नुपर्ने उनीहरूको सुझाव छ । अति प्रभावित उद्योग तथा व्यवसाय क्षेत्रमा प्रवाह भएको वर्किङ क्यापिटलमा कति समयसम्म पुनर्तालिकीकरण गर्नुपर्ने हो, त्यो निर्क्योल गर्नुपर्छ, उनले भने, साना तथा मझौला उद्यम (एसएमई) लाई बढी प्राथमिकता दिनुपर्छ । कोभिड१९ को असर लामो समयसम्म रहने संकेत देखिएकाले अर्थतन्त्र र रोजगारीमा नराम्रो असर गरेको मौद्रिक नीतिमा विशेष कार्यक्रम आउनुपर्ने उद्योग वाणिज्य महासंघका वरिष्ठ उपाध्यक्ष शेखर गोल्छाले बताए । एकातिर कोभिड१९ को जोखिम बढिरहेको र अर्कोतिर ऋणीले असार मसान्तभित्र बैंक तथा वित्तीयलाई साँवाब्याज भुक्तानी गर्नुपर्नेछ, उनले भने, यस्तो अवस्थामा व्यवसायी साथीहरू आत्महत्या गर्ने अवस्थामा पुगेका छन् । आगामी मौद्रिक नीतिले ब्याजदर घटाउने, ऋणको पुनसंरचना र पुनर्कर्जाको प्रभावकारी वितरणको कार्यक्रम ल्याउनुपर्ने नेपाल उद्योग परिसंघका उपाध्यक्ष अनुज अग्रवालको भनाइ छ । अर्थतन्त्रका सबै क्षेत्रलाई सुविधा पुग्ने गरी मौद्रिक नीतिमा कार्यक्रम आउने राष्ट्र बैंकका गभर्नर महाप्रसाद अधिकारीले बताए । कुन क्षेत्रलाई केकस्तो सुविधा दिनुपर्ने हो, त्यसबारे सरोकारवालासँग छलफल भइरहेको छ, उनले भने, सबैले सुविधा पाउने गरी मौद्रिक नीति आउँछ । मौद्रिक नीतिमा कोभिड१९ को संकटले प्रभावित एसएमईले प्राथमिकता पाउने पनि उनले जानकारी दिए ।"
३८ लाखको लोभले,"लोभले निम्त्याउने अपराध सुस्मिताका ससुरा प्रकाश पूर्वशिक्षक हुन् । उनको दुईतले पक्की घर छ । काठमाडौंमा पनि घडेरी छ । तैपनि सम्पत्तिका लागि उनले आफ्नै एकल बुहारीको हत्या गरे । करिअर बनाउने उमेरकी उनकी छोरीले हत्यामा साथ दिइन् । आमा पनि मतियार बनिन् । अर्की छोरीले बुबाआमालाई उक्साउन र बुहारीलाई तनाव दिन भूमिका खेलिन् ।रूपेन्द्रको कार्यालयबाट आउने ३८ लाख २८ हजारका लागि उनीहरू यो हदसम्मको क्रूरतामा पुगेको देखिन्छ । अभियुक्तहरू यसअघि आपराधिक घटनामा मुछिएको देखिन्न । नेपाल प्रहरीका पूर्वएआईजी देवेन्द्र सुवेदी यसलाई कुनै एउटा घटनाका रूपमा भन्दा नेपाली अर्थतन्त्र र सामाजिक संरचनाको धमिलो दृश्यका रूपमा लिनुपर्ने बताउँछन् । छोरा मेरो हो, त्यसैले छोराको मृत्युबापत पाउने रकम पनि मेरै हो भन्ने अभिभावकलाई परेको हुनुपर्छ, लोभले अपराध जन्माउँछ, सुवेदीले भने । माओवादी सशस्त्र विद्रोहका दौरान मारिने प्रहरी जवानको परिवारले सात लाख रुपैयाँ पाउँथे । त्यो रकम लिन मृतककी पत्नी र अभिभावकबीच अनेक लफडा हुन्थ्यो, कहिलेकाहीं त्यसले अर्को अपराध जन्माएको पनि सुवेदीले देखेका थिए । आक्रोश र प्रतिशोध बढ्दै जान्छ, अवरोधलाई हटाउने एकोहोरो सोच जन्मन्छ, उनी भन्छन्, भोलि अपराध बाहिरिन्छ, आफू समातिनुपर्छ भन्ने ख्यालै हुन्न । उनका अनुसार यस्ता पारिवारिक हत्या प्रायः क्रूरतापूर्वक हुने गर्छ । सुस्मितालाई लोहोरोले हानिएको थियो । रिस जम्मा हुँदै जान्छ, त्यसले सीमा नाघेपछि हठात् हत्याको सनक चढ्छ, त्यसपछि अगाडि जे उपलब्ध छ, त्यसकै प्रयोगबाट हत्या भएको देखिन्छ । यस्तोमा प्रायः घरेलु हतियार प्रयोग भएको पाइन्छ । प्रकाशका दम्पतीले छोरा गुमाएकै थिए, बुहारीलाई पनि बाँकी राखेनन्, अहिले आफैं कठघरामा पुगेका छन् । सम्पत्तिको लोभले सिंगै परिवार छिन्नभिन्न भएको छ । हिंसा चेतनासँग जोडिएको हुन्छ । सचेतना तह कम भएको मान्छे यस्ता खालका अपराधमा संलग्न हुन्छन्, सुवेदी भन्छन्, सभ्य र सुसंस्कृत समाज निर्माणमा यसले अवरोध सिर्जना गर्छ ।"
बलात्कारको झूटो जाहेरी दिनेलाई कैद र जरिवाना,"आफूमाथि बलात्कारको प्रयास भएको भनी झूटो जाहेरी दिने एक किशोरीलाई जिल्ला अदालत चितवनले एक महिना कैद र पीडितलाई ६३ हजार रुपैयाँ क्षतिपूर्ति दिनुपर्ने फैसला गरेको छ । झूटो जाहेरी दिएकी ती युवतीले अदालतमा उपस्थित भएर बकपत्र गर्ने क्रममा जाहेरीमा भएको व्यहोरा सही नभएको भन्दै आफूमाथि बलात्कारको प्रयास नभएको भनी बयान फेरेकी थिइन् । जाहेरीकर्ताको यस्तो व्यवहारले फौजदारी न्याय प्रणालीको दुरुपयोग भएको, अनुसन्धान र अभियोजनका क्रममा राज्यको स्रोतसाधन दुरुपयोग भएको भन्दै न्यायाधीश हेमन्त रावलको इजलासले ती किशोरीलाई एक महिना कैद गर्न फैसला गरेको हो । झूटो अभियोजनका कारण पीडित व्यक्तिले अनाहकमा थुनामा बस्नुपरेको भन्दै प्रतिदिन तीन सय रुपैयाँका दरले २ सय १० दिनको ६३ हजार रुपैयाँ क्षतिपूर्ति तिर्नुपर्ने फैसला गरेको हो । त्यसलाई चितवन जिल्ला अदालतले यो फैसलालाई प्रतिकात्मक भनेको छ । असार ७ गतेको फैसलाको पूर्णपाठ दुई दिनअघि तयार भएको हो । यस्तो थियो घटना गत कात्तिक २७ मा चितवनको एक कलेजमा १२ कक्षामा पढ्ने किशोरी कास्कीका एक व्यक्ति (अदालतबाट निर्दोष भएको ठहर भएकाले नाम गोप्य राखिएको) को साथमा कार चढी भरतपुरबाट सौराहासम्म पुग्छिन् । उनीहरू त्यस रात सौराहामै बस्छन् र भोलिपल्ट बिहान खाना खाएर हिँड्छन् । ती व्यक्तिको बयानअनुसार, सौराहाबाट निस्केपछि ती किशोरीलाई उनले भरतपुर ल्याएर छाडिदिएका थिए । केही दिनपछि किशोरीले प्रहरीमा जाहेरी दर्ता गर्छिन् । आफ्ना साथीहरूका साथ सौराहामा घुम्न गएका बेला साँझ परेकाले बाटोमा सवारीसाधन कुरेकोमा कार चढी आएका ती व्यक्तिले घर पुर्याइदिन्छु भनी सौराहाको एक होटलमा लगी जबर्जस्ती गर्न खोजेको भन्ने व्यहोराको उजुरी हुन्छ । ती व्यक्तिले फेसबुकमा भेट भएपछि ती किशोरीसँग केही दिनदेखि नियमित रूपमा कुराकानी भइरहेको बताएका थिए । अनि भेट्ने सल्लाह भएकाले त्यसैअनुसार सौराहा पुगेको बयान गरेका छन् । म सौराहा जानेभन्दा ती युवतीले पनि म पनि सौराहा जाने भनी साथै लागेकी हुन् । हामी होटलको एउटै कोठामा बसेको हो । उनले बियर खाएकी हुन् । हाम्रो बेड छुट्टाछुट्टै थियो, उनले बयानमा भनेका छन्, भोलिपल्ट बिहान दुवै जना खाना खाएर निस्केका हौं । अनि मैले भरतपुर ल्याएर ती युवतीलाई छाडेको हुँ । उनको दाबीअनुसार, प्रहरीले बयान पढ्नसमेत नदिई सहीछाप गराएको थियो । बयानका क्रममा सौराहास्थित होटलका सञ्चालकले उनीहरू अघिल्लो दिन आएर बसेको र अर्को दिन सँगै फर्केको बताए । त्यहाँ काम गर्ने कामदारले पनि त्यस्तै खालको बयान दिए । उनीहरूको बयानबाट किशोरी र कास्कीका ती व्यक्ति सौराहाको होटलमा बसेको र भोलिपल्ट सौहार्दपूर्ण रूपमा खाना खाएर त्यहाँबाट हिँडेको खुल्यो । तर अदालत उपस्थित भएर बकपत्र गर्ने क्रममा ती किशोरीले बयान फेरिन् । घटना भएको दिन म आकृति भन्ने साथीसँग थिएँ । जाहेरीमा उल्लेख गरिएको व्यहोरा मेरो होइन । अरू कसले त्यस्तो लेख्यो, थाहा भएन, उनले बकपत्रमा भनेकी छन्, त्यो दिन उक्त केटासँग घुमे पनि सौराहा गएको होइन, केटाले जबर्जस्ती गर्न खोजेको पनि हैन, उसलाई सजाय हुनुपर्ने पनि होइन । बकपत्रका क्रममा उनले प्रहरीमा जाहेरी पर्नुको रहस्य पनि खोलेकी छन् । घटना थाहा पाएपछि अंकलले एक्कासि मलाई चौकीमा बोलाएर तयार पारेको कागजमा जबर्जस्ती मेरो सहीछाप गराएको बकपत्रमा उल्लेख छ । जिल्ला अदालत चितवनले उमेर पुगेकी किशोरी कसैसँग सँगै खाएको, घुमेको अनि हिँडेको आधारमा जबर्जस्तीको प्रयास भएको भन्न नमिल्ने राय सुनायो । जाहेरीको विपरीत उजुरीकर्ताले अदालत गएर बयान फेरेको कामलाई न्यायका नजरमा अनुत्तरदायी र अमर्यादित भन्दै दुई जना मात्रै कोठामा रहँदा जबर्जस्तीको प्रयास भएको हुन सक्ने अन्य प्रमाण जाहेरीकर्ताले पेस गर्न नसकेको औंल्यायो । आफैंले दिएको जाहेरीको व्यहोराको प्रतिकूल हुने गरी अदालतमा बकपत्र गर्ने जाहेरीकर्ता सरकारको महत्त्वपूर्ण साक्षी प्रमाण पनि हुन्, फैसलामा भनिएको छ, ती व्यक्तिले अभियोग दाबीबाट सफाइ पाउने ठहर्छ । ती किशोरीले आफ्नो साथीको सम्बन्धको दुरुपयोग गरी झूटा जाहेरी दिने अनि अदालतमा समेत व्यहोरा नपढी जाहेरीमा हस्ताक्षर गरेको भनी गरेको बकपत्रलाई गैरजिम्मेवारयुक्त ठहर्यायो । झूटो जाहेरीका कारण ती व्यक्ति कारागारमा बस्नुपरेको, उसको सामाजिक प्रतिष्ठामा क्षति पुगेको, मानसिक तनाव र असर पुगेको भन्दै जिल्ला अदालतले क्षतिपूर्तिको फैसला सुनाएको हो । किशोरीले फौजदारी न्याय प्रणालीको दुरुपयोग गरेको र प्रतिकूल प्रभावका कारण निर्दोष व्यक्तिले अनाहकमा दुःख पाएको, फैसलामा भनिएको छ, अनुसन्धान र अभियोजनका क्रममा न्याय प्रणालीप्रति नागरिकको भरोसा र विश्वासमा समेत प्रतिकूल असर परेको देखिन्छ । प्रतिकात्मक क्षतिपूर्ति भराइदिने ठहर्छ ।"
चट्याङ लागेर ५ को मृत्यु,"बारासर्लाही (कास) बारा र सर्लाहीमा बिहीबार परेको चट्याङमा परी ५ जनाको मृत्यु भएको छ । बारामा मृत्यु हुनेमा ४ जना महिला छन् । १२ वर्षीय एक बालकसहित १२ जना घाइते छन् । घाइतेमध्ये ९ जना महिला हुन् । धान रोपाइँ र मेलापातमा घटना भएको बाराका डीएसपी गौतम मिश्रले बताए । कलैया१२ की आशादेवी महतो, हलिमा खातुन, फेटा१ की सेन्धुदेवी महतो कोइरी र सुनरपतिदेवी महतो कोइरीको मृत्यु भएको हो । घाइतेको वीरगन्जमा उपचार भइरहेको छ । सर्लाहीको वाग्मती१० मा चट्याङ लागेर स्थानीय १८ वर्षीय छोटु पासवानको मृत्यु भएको प्रहरीले जनाएको छ । अन्य २ जना घाइते भएका छन् । घटनामा मृत्यु भएकाको प्रतिपरिवार प्रदेश २ सरकारले ११ लाख नगद सहयोग र घाइतेको उपचार खर्च दिने घोषणा गरेको छ ।"
फेसबुक लाइभ गरेर आत्महत्या,"तुलसीपुरकी एक युवतीले बुधबार मध्यरातमा फेसबुक लाइभ गरिन् । आत्महत्याको तयारी गरिरहेको सो भिडियो देख्नेले चितवनबाट प्रहरीलाई खबर गरे । भिडियो लाइभ भइरहेको स्थान खोजी गर्न प्रहरी खटाइयो । सजिलै नभेटिएपछि प्रहरीको साइबर क्राइम ब्युरोमा सम्पर्क गरी लोकेसन मागियो । तुलसीपुरको रानीजरुवा क्षेत्रबाट भिडियो लाइभ भइरहेको जानकारी पाएपछि त्यस क्षेत्रका एक युवाको फोन नम्बर पनि प्राप्त भयो । प्रहरीले ती व्यक्तिलाई फोन गरी युवती बसेको घर पत्ता लगायो ।यति गर्दासम्म युवतीले पंखामा झुन्डिएर आत्महत्या गरिसकेकी थिइन् । यसरी मृत्यु रोज्ने तुलसीपुर५ रानीजरुवाकी २३ वर्षीया एलिसा गौतम थिइन् । भिडियोमा पटकपटक नमस्कार गर्दै, कान समात्दै पंखामा झुन्डिन खोज्दै गरेको देखिन्छ । तीन मिनेटमा सबै काम सकिएको छ । हामीले खोज्दाखोज्दै समय लाग्यो । बचाउन सकिएन, इलाका प्रहरी तुलसीपुरका प्रमुख डीएसपी शिवबहादुर सिंहले भने, मध्यरातमा भएकाले घर पत्ता लगाउन कठिन भयो । गौतमले झुन्डिनुअघि मेरो लासको मलामी तिमी हुनु बोलको गीत बजाएकी थिइन् । राति साढे १ बजेतिर ३ मिनेट ४० सेकेन्डको भिडियो लाइभ भएको थियो । भिडियोमा बत्ती अफ गर्दै फेरि पंखाको नजिक पुग्दै, फेरि अन गर्दै गरेको देखिन्छ । प्रविधिले अचम्मका घटना हुन थाले । आत्महत्या गर्दासमेत लाइभ हुनु अचम्मको कुरा हो, डीएसपी सिंहले भने, मध्यरातमा भएकाले धेरैलाई थाहा भएन । रातभर खोजी गर्दै भौंतारिनुपर्यो ।एलिसाको दुईपटक विवाह भएको र अहिले माइतीमा एक्लै बस्दै आएको इलाका प्रहरी कार्यालय तुलसीपुरका प्रवक्ता प्रहरी निरीक्षक चक्रडम्बर पालले बताए । उनका बुबाआमा रोजगारीका सिलसिलामा एक वर्षअघि भारत गएपछि घरमा उनी एक्लै रहेकी थिइन् । एलिसाको गंगादेव गाउँपालिका६, रोल्पाका पुरुषसँग ०७० सालमा विवाह भएको थियो । ०७१ पुसमा छोरी जन्मेको र उनी अहिले आफ्ना बाबुसितै रहेको थाहा भएको छ, पालले भने, छोरी जन्मेको दुई वर्षपछि एलिसाको सम्बन्धविच्छेद भयो । त्यसको दुई महिनापछि गंगादेव७ का पुरुषसँग फेरि विवाह भएको रहेछ ।दोस्रो श्रीमान्ले अर्कै युवती लिएर भारततिर गएपछि एलिसा वैदेशिक रोजगारीका लागि ०७४ मा मलेसिया गएकी थिइन् । सात महिनापछि फर्केर तुलसीपुरस्थित माइतीमा आइन् । माइतीमा केही दिन बसेर काठमाडौं गइन्, उनले भने, काठमाडौंमा एक वर्ष बसेर पाँच महिनाअघि तुलसीपुर आएर बसेकी थिइन् । उनी बस्ने गरेको माइतीघरमा १५ महिनादेखि दुई कोठा भाडामा लिएर एक मजदुर बस्दै आएको पालले बताए । उनको कोठाबाट आई लभ यू मम् । मलाई हजुरको धेरै याद आयो । म आज धेरै दुःखी छु । मेरो भाग्य हेर्नु त । म आज अन्तिम अवस्थामा पुगेको छु लेखेको नोटबुक प्राप्त भएको उनले बताए ।आत्महत्याबारे प्रहरीले साइबर क्राइम ब्युरोसँग समन्वय गरेर थप अनुसन्धान गरिरहेको छ ।"
उडान साउन ६ सम्म बन्द,काठमाडौं (कास) सरकारले आन्तरिक र अन्तर्राष्ट्रिय व्यावसायिक उडानलाई थप १६ दिनसम्म रोक लगाउने निर्णय गरेको छ । मन्त्रिपरिषद्को सोमबारको बैठकले यस्तो निर्णय गरेको हो । सरकारका प्रवक्ता युवराज खतिवडाका अनुसार असार २१ सम्म लगाइएको रोकको अवधि साउन ६ सम्म थप गरिएको हो ।
रहेनन् सर विक्स,"पेरिस सर एभरटन विक्सको बुधबार निधन भयो, उनी ९५ वर्षका थिए । यससँगै विश्व क्रिकेटले गुमाएको छ, एक महान् ब्याट्सम्यान । कुनै समय वेस्ट इन्डिज क्रिकेटमा थ्री डब्लू को जगजगी थियो । यो तीन लिजेन्ड क्रिकेट खेलाडीलाई दिइएको नाम हो । त्यसमध्ये अन्तिम डब्लू पनि अब रहेनन् । दोस्रो विश्वयुद्धपछि उनीहरूले बलियो वेस्ट इन्डिज क्रिकेटको जग बसालेका थिए । यो क्रम लामो समयसम्म सुदृढ ढंगले कायम पनि रह्यो ।उनको प्रदर्शनको आँकडा आफैंमा गज्जब छ । जस्तो, उनले सन् १९४८ देखि १९५८ बीच ४८ टेस्ट खेले । त्यसमा उनले ४ हजार ४ सय ५५ रन बनाए र औसत थियो ५८६१ । उनले कुल १५ टेस्ट शतक बनाए । त्यसमध्ये ५ शतक त लगातार टेस्टमा थियो । यो त्यस्तो कीर्तिमान हो, जसलाई छुन कसैले सकेका छैनन् । सायद सक्दैनन् पनि । यो त भयो आँकडा मात्रै । उनले जसरी ती रन बनाए, त्यो आफैंमा ठूलो थियो, महान् थियो ।पूर्व वेस्ट इन्डिज कप्तान जेफरी स्टोलमेयर भन्थे, विक्स ५ फिट ६ इन्चको मासुको डल्लो हो । उनको भनाइ थियो, विक्स कुनै नराम्रो काम गर्ने खालका थिएनन् । न त उनलाई कुनै प्रकारको रमाइलो गर्नुमा रुचि थियो । उनी त रनमात्र बनाउन चाहन्थे, यो नै उनको एकमात्र काम थियो । उनको स्ट्रोक्स पनि हेरिरहुँ भन्ने खालको हुन्थ्यो । उनी क्रिकेटलाई खुबै माया पनि गर्थे । विक्सको स्क्वायर कट जति राम्रो थियो, उत्तिकै कभर ड्राइभ पनि सुमधुर हुने गर्थ्यो ।उनको हुक जति सानदार थियो, उनको अनड्राइभ पनि उत्तिकै लचकदार हुन्थ्यो । सन् १९२५ को फेब्रुअरी २६ मा बार्बाडोजमा एभरटन डे कोर्से विक्सको जन्म भएको थियो । जम्माजम्मी १८ महिनाको अन्तरमा एक माइलभन्दा कम दूरीमा तिनै डब्लूको जन्म भएको थियो । बाँकी दुई डब्लू थिए, फ्रान्क वारेल र क्लायेड वालकट । यी तीन डब्लूमध्ये रन बनाउन सबैभन्दा माहिर त विक्स नै थिए, उनलाई जर्ज हेड्लीसँग तुलना गर्न मिल्छ, इंग्ल्यान्डका पूर्व सफल ब्याट्सम्यान डेनिस कम्पट मान्छन् ।हेड्लीकै आंशिक कारणले पनि यी विक्सले वेस्ट इन्डिज टिममा जम्ने अवसर पाएको भन्दा पनि हुन्छ । गुबी एलेनको नेतृत्वमा सन् १९४८ मा वेस्ट इन्डिज पुगेको इंग्ल्यान्डविरुद्ध २३ वर्षीय विक्सले सुरुआती तीन टेस्ट त खेल्न पाए, राम्रो गर्न सकेनन् । उनको व्यक्तिगत उच्च स्कोर नै ३६ मात्र थियो, त्यसैले उनी चौथो टेस्ट खेल्ने टिमबाट फालिए । तर यही टेस्टअगाडि ३९ वर्षीय हेड्ली चोटग्रस्त भए । खेल्न असमर्थ भए । त्यसैले विक्सले फेरि मौका पाए ।यो लोकप्रिय निर्णय थिएन, सायद उनको स्थानमा जमैकाका जेके होल्टले अवसर पाउनुपर्ने थियो । विक्स त्यस टेस्टको पहिलो दिनको मध्यतिर मात्र उनी किंग्सटन पुगे, बार्बाडोजबाट । तर यही टेस्टमा उनले १ सय ४१ रनको सानदार इनिङ्स खेले । त्यस इंग्लिस टिमका बलर थिए, एलेन, माउरिस ट्रेम्लेटदेखि जिमी लेकरसम्म । त्यो टेस्टमा वेस्ट इन्डिज १० विकेटले विजयी रह्यो । त्यसपछि त विक्सले पछाडि फर्केर हेर्नुपरेन र लगातार खेलिरहे ।त्यसको एक वर्षपछि वेस्ट इन्डिज टिम भारत भ्रमणमा निस्केको थियो । त्यस सिरिजमा उनले दिल्लीमा १ सय २८, बम्बेमा १ सय ९४ र कोलकातामा १ सय ६२ र १ सय १ रन बनाए । मद्रासमा भएको खेलमा पनि उनी शतक नजिक त पुगेका थिए, तर ९० रनमा रनआउट भए । वालकट मान्छन्, त्यो ठीक निर्णय थिएन । तर विक्स लगातार ६ शतक बनाउनबाट भने चुके । सन् १९५० मा वेस्ट इन्डिजले इंग्ल्यान्डलाई ३१ ले हराएको सिरिजमा पनि विक्स लयमा रहे ।तर त्यो टेस्टको श्रेय भने स्पिनर जोडी सोनी रामदिन र अल्फा भ्यालेन्टाइनलाई दिनुपर्छ । त्यस सिरिजमा विक्सले सुरुमा तीन अर्धशतक बनाए । पछि ट्रेन्ट ब्रिजमा १ सय २९ रनको इनिङ्स खेले । उनको त्यो खेलमा सबैभन्दा प्रभावित रहेका थिए, नटिङ्घमसायरका इंग्लिस प्रारम्भिक ब्याट्सम्यान जर्ज गन । उनी भन्छन्, मैले भिक्टर ट्रम्पको खेले हेरें, डन ब्रेडम्यानको पनि खेल हेरें । तर विक्ससँग शटका सबैभन्दा बढी प्रकार थियो । विक्सको प्रहार हेर्नमा निकै आनन्द लाग्ने खालको थियो ।गन त्यतिबेला ७१ वर्षका भइसकेका थिए । उनले १९०२ देखि १९३२ ताका इंग्ल्यान्डका लागि खेलेका थिए । सन् १९५७ मा उनी फेरि इंग्ल्यान्ड त आए, तर उनको प्रदर्शन पहिलो जत्तिको रहेन । खाली एक इनिङ्समात्र राम्रो खेले । त्यो लर्डसमा थियो र अवसर थियो दोस्रो इनिङ्सको । वेस्ट इन्डिज २ सय १७ रन पछाडि थियो । उनी क्रिजमा आउने बेला वेस्ट इन्डिज ८०४ को स्थितिमा थियो र टिम ठूलो अन्तरको हारतर्फ अग्रसर थियो ।इंग्लिस आक्रमणमा थिए, फ्रेड ट्र्युमन, ब्रायन स्टाथम र ट्रेभेर बेली । नर्सरी एन्डबाट उनीहरूले खुबै घातक आक्रमण रचे । क्विक्स क्रिजमा आएका बेला अर्को छेउमा ग्यारी सोबर्स थिए । उनीहरूले ९५ मिनेटमा सय रन बनाए । विक्सको यसैक्रममा औंला पनि भाँचिएको थियो । तर उनले चोटकै बीचमा साढे तीन घण्टा बहादुरीपूर्वक ब्याटिङ गरे । उनले लर्ड्समा चारैतर्फ रन बटुले, १६ चौका प्रहार गरे । आखिरमा उनी ९० रन बनाएर आउट भए ।कम्पटन थप्छन्, यत्तिको बहादुरीपूर्ण इनिङ्स मैले बिरलै मात्र देखें । यो महान ब्याट्सम्यानको गुणले भरिएको प्रदर्शन थियो । यो तिनै दिन थियो, जतिबेला वेस्ट इन्डिज एक सामान्य टिमबाट विश्वकै उत्कृष्ट टिम बनेको थियो । विक्स र उनका थ्री डब्लू साथीले नै अरू नाम चलेका खेलाडीका लागि स्थान निर्माण गरे । जस्तो कि ग्यारी सोबर्स, रोहन कन्हैया, क्लाइभ लोएड, भिभ रिभर्ड्स आदि आदि । सन् १९५८ मा उनले संन्यास लिए । सन् १९९५ मा उनको नाम अगाडि थपियो, सर पनि ।"
"खेलकुदमा नयाँँ ऐन लागू, राखेप कार्यकारीविहीन","बदलिँदो व्यवस्थाअनुकूल हुने गरी तीन दशक पुरानो कानुनको प्रतिस्थापनस्वरूप बिहीबारदेखि खेलकुद विकास ऐन२०७७ लागू भएको छ । नयाँ कानुन लागू भएसँगै राष्ट्रिय खेलकुद परिषद्का सदस्य सचिव र पदाधिकारी स्वतः पदमुक्त भएका छन् । बिहीबारदेखि नै खेलकुद परिषद् कार्यकारी नेतृत्वविहीन भएको हो । आर्थिक वर्षको अन्त्यमा परिषद् कार्यकारीविहीन हुनु र नयाँ नियुक्तिको प्रक्रिया सुरु नहुँदा परिषद्को काम प्रभावित बन्न थालेको छ । २०७५ फागुन २६ गते खेलकुदमन्त्री जगतबहादुर विश्वकर्माले पेस गरेको खेलकुद विधेयक राष्ट्रिय सभा र प्रतिनिधिसभाको विषयगत समितिहरूमा पर्याप्त छलफलसहित पास हुँदै असार ११ गते राष्ट्रपति विद्यादेवी भण्डारीबाट प्रमाणीकरण भएको थियो । प्रमाणीकरणको मितिले एक साता अर्थात् बुधबार मध्यरातिदेखि ऐन कार्यान्वयनमा आएको छ । यसबीचमा सरोकारवाला निकाय युवा तथा खेलकुद मन्त्रालयले आवश्यक गृहकार्य नगर्दा राखेपमा कार्यकारी सदस्य सचिवसहित परिषद् बोर्ड (पदेनबाहेक) खाली रहन पुगेको हो । सदस्य सचिव रमेशकुमार सिलवालले नयाँ कानुन लागू भएपछि आफ्नो जिम्मेवारीबारे अन्योल रहेकाले कार्यालयमा उपस्थित हुन नसकेको बताए । उनले कान्तिपुरसँग भने, नयाँ कानुनमा व्यवस्था भएअनुसार कार्यान्वयन गराउने काम मन्त्रालयको हो । मन्त्रालयले मलाई नै निरन्तरता दिने वा नयाँ नियुक्ति गर्ने भन्नेबारे निर्णय नगर्दा अन्योलको स्थिति भयो । उनी मंगलबारयता कार्यालय गएका छैनन् । बिहीबार साँझसम्म मन्त्रालयले सदस्य सचिवको नयाँ नियुक्ति तथा नयाँ कानुनअनुसार परिषद्को बोर्ड गठनको प्रक्रिया सुरु गरेको छैन । मन्त्रालयका प्रवक्ता मानबहादुर विकले नयाँ ऐनमा व्यवस्था भएका कानुनी प्रक्रिया र प्रावधानबारे मन्त्रालयले आन्तरिक छलफल गरिरहेको जानकारी दिए । उनका अनुसार परिषद्को कार्यकारी नियुक्ति प्रक्रिया लम्बिन सक्ने भएकाले ऐनमै उल्लेख भएअनुसार कर्मचारीबाटै निमित्त जिम्मेवारी दिन सकिने प्रस्ट पारे । नयाँ नियुक्तिको प्रक्रिया केही लम्बिन सक्छ । आर्थिक वर्षको अन्तिमको समय परेकाले पनि परिषद्को कामकारबाही प्रभावित हुन नदिन निमित्त जिम्मेवारी दिन सकिन्छ । मन्त्रालयकै कर्मचारी वा परिषद्कै वरिष्ठ कर्मचारीलाई निमित्तको जिम्मेवारी दिइनेछ, सहसचिव विकले भने । नयाँ ऐनको धारा १७ को उपधारा १२ मा सदस्य सचिव रिक्त भएको अवस्थामा नयाँ नियुक्तिको प्रक्रिया पूरा नभएसम्म मन्त्रालयकै राजपत्रांकित प्रथम श्रेणीको कर्मचारी वा राखेपको वरिष्ठतम् कर्मचारीलाई निमित्त जिम्मेवारी दिन सकिने उल्लेख छ । नयाँ ऐन लागू भएसँगै स्वतः पदमुक्त भएका सदस्य सचिव सिलवालले भने आफ्नो बारेमा छिटो निर्णय गर्न अनुरोधसमेत गरेका छन् । यो अन्योलको स्थिति धेरै दिन रहँदा परिषद्लाई अप्ठेरो पर्नेछ । मैले मन्त्रीज्यू र मन्त्रालयका सचिवज्यूसँग पनि यसबारे कुराकानी गरिसकेको छु, सिलवालले थपे, यसका लागि मैले चार विकल्प देखेको छ । पुरानै ऐनको नियुक्तिलाई निरन्तरता दिने, नयाँ ऐनअनुसार मलाई पुनः नियुक्ति दिने, मलाई पदमुक्त गरी नयाँ सदस्य सचिव नियुक्त गर्ने र परिषद्को संरक्षकसमेत रहेका प्रधानमन्त्रीको निर्देशनअनुसार गर्ने । यी चारै विकल्पमा मेरो सहमति छ । सिलवालले परिषद्को कार्यकारीमा आफू हुनैपर्ने भन्ने नभएको पनि प्रस्ट पारेका छन् । केशवकुमार विष्टको कार्यकाल सकिएपछि अघिल्लो वर्ष असार २३ गते सिलवालले परिषद् सदस्य सचिवको नियुक्ति पाएका थिए । तर सिलवालले प्रस्तुत गरेकोमध्ये पहिलो विकल्प भने कार्यान्वयन गर्न नसकिने तर्क कानुनविद्को छ । कानुन व्यवसायी धनबहादुर श्रेष्ठले नयाँ ऐन जारी भएपछि पुरानो ऐनले गरेको नियुक्ति स्वतः खारेज हुने भएकाले सदस्य सचिवका रूपमा सिलवाल पनि पदमुक्त हुने बताए । नयाँ संरचना र आमूल परिवर्तनसहितको नयाँ कानुन बनाएर पुरानै नियुक्तिलाई निरन्तरता दिनु व्यावहारिक हुँदैन, उनले भने, तर नयाँ व्यवस्थाअनुसार पुरानै व्यक्तिलाई नयाँ नियुक्ति दिन भने सकिन्छ ।प्रतिनिधिसभा सदस्य तथा नेपाल ओलम्पिक कमिटीका अध्यक्ष जीवनराम श्रेष्ठले पनि पुरानो नियुक्तिको निरन्तरताबारे नयाँ ऐन मौन रहेको भन्दै नयाँ नियुक्तिको प्रक्रिया सुरु गर्नु व्यावहारिक हुने बताए । हामीले नयाँ ऐनअनुसार परिषद्को बोर्ड गठन गर्नुपर्ने हुन्छ । यस्तोमा उपाध्यक्ष, सदस्य सचिव र सदस्यहरू पुरानैलाई निरन्तरता दिँदा कानुनी अड्चन आउन सक्छ, प्रतिनिधिसभा शिक्षा तथा स्वास्थ्य समितिअन्तर्गत खेलकुद उपसमितिका संयोजक रहेका पूर्वसदस्य सचिव श्रेष्ठले भने, यसबारे खेलकुद मन्त्रालयले पहिले नै प्रस्ट पारिसक्नुपर्थ्यो । विधेयकमाथिको छलफलमा मन्त्रीज्यूको प्रत्यक्ष सहभागिता र सक्रियता छ । यसबारे उहाँ पूर्ण जानकार पनि हुनुहुन्छ ।नयाँ ऐनअनुसार सदस्य सचिवको नियुक्ति प्रक्रिया यसअघिका भन्दा फरक छ । यसअघि मन्त्रीस्तरको निर्णयबाट जोकोहीलाई सदस्य सचिव नियुक्ति गर्न सकिने व्यवस्था थियो । अब भने केही प्रावधान राखिएको छ । सदस्य सचिवका लागि योग्य हुन स्नातक पास गरेको, खेलकुदमा कम्तीमा ५ वर्ष काम गरेको तथा ३० वर्ष उमेर नाघेको व्यक्ति योग्य रहने व्यवस्था कानुनमै उल्लेख छ । यस ऐनले सदस्य सचिवलाई मन्त्रालयप्रति बढी बफादारी बनाउने प्रयासस्वरूप योग्य व्यक्तिलाई मन्त्रालयले गठन गरेको २ विज्ञसहित ३ सदस्यीय समितिबाट सिफारिस गरिनेछ ।मितिले बढीमा ३ जनाको नाम सिफारिस गर्नेछ । सिफारिस व्यक्तिमध्येबाट एक जनालाई मन्त्रिपरिषद्ले नियुक्त गर्नेछ । सदस्य सचिवको कार्यकाल ४ वर्षको हुनेछ र अर्को एक कार्यकालका लागि पुनः नियुक्ति पाउन सक्ने व्यवस्था ऐनमै उल्लेख गरिएको छ । नयाँ ऐनले परिषद्को बोर्डमा सबै क्षेत्र समेटिने गरी ३७ जनाको प्रतिनिधित्व हुने उल्लेख छ । जहाँ सबै प्रदेश, तीन विभागीयसहित खेलकुदमा योगदान गरेका पूर्वखेलाडीसहितका चर्चित व्यक्तित्व समावेश गर्नुपर्नेछ । संघीय संसद्को दुवै सदनले झन्डै डेढ वर्ष लगाएर तयार गरेको खेलकुद ऐनले २०४८ सालमा बनेको पुरानो ऐन विस्थापन गरेको छ । नयाँ ऐनमा संघीय संरचनाअनुसार सबै प्रदेशमा खेलकुद संरचना निर्माण हुनेछन् । प्रदेशको खेलकुद गतिविधि संघीय संरचनासँग नबाझिने गरी सम्बन्धित प्रदेशकै संरचनाबाट सम्पादन हुनेछन् ।"
किरणले पाए ग्लोभ्सको प्रायोजन,नेपाली राष्ट्रिय फुटबल टिमका गोलरक्षक किरण चेम्जोङले ग्लोभ्सको विदेशी प्रायोजक पाएका छन् । भारतको आई लिगमा मिनर्वा पन्जाबका लागि खेलिरहेका किरणलाई साइप्रसको ग्लोभ्स कम्पनी आरजीले दुई वर्षका लागि बुधबार अनुबन्ध गरेको हो । त्यस सम्झौताअनुसार आरजीले किरणलाई प्रत्येक वर्ष २० जोर ग्लोभ्स उपलब्ध गराउनेछ । दुई वर्षको ग्लोभ्सको प्रायोजन रकम ६ लाख नेपाली रुपैयाँ हुन आउँछ ।नेपाली गोलरक्षकले ग्लोभ्सको प्रायोजन पाएको यो पहिलोपल्ट हो । माथिल्लोस्तरमा फुटबल खेल्दा गोलरक्षकले नियमित अन्तरमा ग्लोभ्स परिवर्तन गरिरहनुपर्छ र राम्रो स्तरको एक जोडी ग्लोभ्सकै कम्तीमा १५ हजार रुपैयाँ पर्न आउँछ ।
बढी मारमा खेल पत्रकारिता,"काठमाडौं (कास) कोभिड१९ को महामारीबीच पत्रकारितामा सबैभन्दा बढी मार खेल पत्रकारिताले भोग्नुपरिरहेको औंल्याइएको छ । नेपाल खेलकुद पत्रकार मञ्चले बिहीबार विश्व खेलकुद पत्रकार दिवसको अवसरमा नेपाली खेलकुद पत्रकारितामा कोभिड१९ को असर विषयक अन्तरक्रिया कार्यक्रममा सहभागी वक्ताले कोभिडका कारण खेलकुद गतिविधि शून्य हुँदा त्यसको प्रत्यक्ष असर खेल पत्रकारितामा परेको धारणा राखेका थिए ।बाह्रखरीडटकमका प्रधान सम्पादक प्रतीक प्रधानले कोभिड१९ ले सबैभन्दा बढी असर खेल पत्रकारितामा पारेको बताए । उनले भने, अहिले खेलकुद गतिविधि हुन सक्ने अवस्था छैन । यस्तो अवस्थामा पत्रकारले आफूलाई जोगाइराख्न भर्चुअल खेलकुदका विषय, अनुसन्धानमूलक लेखरचना, विषयवस्तुको गहिराइमा पुगेर लेखन क्षमता वृद्धि गर्ने मौका दिएको छ ।नेपाल पत्रकार महासंघका पूर्वअध्यक्ष एवं नेपाल टेलिभिजनका कार्यकारी अध्यक्ष डा महेन्द्र विष्टले महामारीको समयमा खेलकुदसँगै समग्र पत्रकारितालाई अगाडि बढाउन ठूलो चुनौती पैदा भएको बताए । नेपाल पत्रकार महासंघका महासचिव रमेश विष्टले खेलकुद नभएको अवस्थामा कसरी खेलकुदका समाचार दिनहुँ आउँँछ होला भन्ने जिज्ञासा भइरहेको स्मरण गराए । वरिष्ठ खेलकुद पत्रकार श्याम चित्रकार र राजु सिलवालले नेपाली खेलकुद पत्रकारिताले विगतको तुलनामा उल्लेख्य सफलता हात पारेको चर्चा गर्दै आफ्नो समयको भोगाइबारे सुनाएका थिए । नेपाल खेलकुद पत्रकार मञ्चका अध्यक्ष दुर्गानाथ सुवेदीले खेलकुद बिटमा काम गर्ने १० जनाभन्दा बढी पत्रकारले कोभिड१९ का कारण रोजगारी गुमाउन बाध्य हुनु दुःखदायी भएको बताए । एआईपीएस एसियाका कोषाध्यक्ष नीरञ्जन राजवंशीले कोरोना महामारीमा पनि खेलकुद पत्रकारले प्रतियोगिता नभए पनि फरक ढंगका समाचार उत्पादनमा जोड दिएको बताए । सन् १९२४ मा पेरिस ओलम्पिक हुँदा जुलाई २ तारिखमा इन्टरनेसनल स्पोर्ट्स प्रेस एसोसिएसन स्थापना गरिएको थियो । सोही दिनलाई विश्व खेलकुद पत्रकार दिवसका रूपमा मनाउने गरिन्छ ।"
वेस्ट ह्यामको बढ्यो विश्वास,"लन्डन (रोयटर्सर्) वैकल्पिक खेलाडी आन्द्रेइ यार्मोलेन्कोले आफ्नो खेल्ने बिरलै मौका सदुपयोग गर्दै खेलको अन्त्यतिर नाटकीय गोल गरेफछि वेस्ट ह्यामले चेल्सीलाई बुधबार ३२ ले हराएको छ । युत्रेनी खेलाडी यार्मोलेन्कोले ६ महिनापछि खेलिरहेका थिए । उनलाई ७८ औं मिनेटमा मैदानमा प्रवेशको अवसर मिलेको थियो । त्यतिबेला इंग्लिस प्रिमियर लिगको यो डर्बी खेल २२ को तनावपूर्ण बराबरीमा चलिरहेको थियो ।जितका लागि चेल्सीले आक्रामक खेल खेलिरहेको बेला वेस्ट ह्यामले काउन्टर एट्याक यो जित निकालेको हो । खेल हेर्न लन्डन स्टेडियममा कोही पनि वेस्ट ह्याम समर्थक थिएनन् । तर यो जित कति महत्त्वको थियो भने वेस्ट ह्याम खेलाडीले चर्को खुसी मनाएका थिए । लगातार तीन हारमा बिना गोलको खेलपछि यो वेस्ट ह्यामको पहिलो सफलता हो । अब वेस्ट ह्यामको ३० अंक भएको छ । टोली रेलिगेसन क्षेत्रबाट ३ अंकले माथि रह्यो ।मलाई यार्मोलेन्कोको योग्यतामा कुनै शंका छैन । त्यसैले उनलाई निर्णायक मोडमा मैदानमा प्रवेश गर्न दिइएको हो, जितपछि वेस्ट ह्याम व्यवस्थापक डेविड मोयासले भने । उनले यो जितपछि टिमको आत्मविश्वास बढेको र रेलिगेसनबाट बच्न निर्णायक खेल प्रदर्शन गर्न आफ्ना खेलाडी उत्साही हुने दाबी गरे । अर्कोतर्फ चेल्सीका व्यवस्थापक फ्रान्क लाम्पार्डले भने यो हार आफ्नो टिमका लागि ठूलो शिक्षा रहेको बताए । उनले भने, हारले हामी निराश छौं । तर यो खेलले प्रस्ट देखाएको छ, हामीले अझै कति धेरै टिममा सुधार गर्न आवश्यक छ भनेर । चौथो स्थानको चेल्सीको ५४ अंक भएको छ । बुधबारकै खेलमा न्युकासलले बर्नमाउथलाई ४१ र आर्सनलले नर्विचलाई ४० ले हराए । तेस्रो स्थानमा रहेको लेस्टरको खराब प्रदर्शन कायम रह्यो र एभरटनको हातबाट २१ ले पराजित रह्यो । लेस्टरको भने ५५ अंक छ । अब शीर्ष चारमा प्रवेशका लागि कडा प्रतिस्पर्धा हुने निश्चित छ ।"
अनलाइन टिम चेस हुने,काठमाडौं (कास) ललितपुर स्पोटर््स क्लबले असार २१ गते पञ्चलालकृष्णमाया महर्जनको स्मृतिमा पञ्चलालकृष्णमाया स्मृति राष्ट्रव्यापी अनलाइन टिम चेस प्रतियोगिता गर्ने भएको छ । स्विस लिगका आधारमा हुने प्रतियोगितामा ३० टिमका १ सय २० खेलाडीको सहभागिता रहने अनुमान छ । २० हजार रुपैयाँ पुरस्कार रहेको प्रतियोगिता विजेताले ४ हजार उपविजेताले ३ हजार ६ सय र तेस्रो हुनले २ हजार ८ सय रुपैयाँ पुरस्कार पाउनेछन् । चौथोदेखि दसौंसम्मकालाई पनि पुरस्कृत गरिनेछ । बुद्धिचाल डटकमको टेक्निकल सहयोगमा हुने एकदिने प्रतियोगितामा प्रत्येक टिमका एक महिलासहित चार खेलाडी रहनेछन् ।

शीर्षक,विवरण
निकुञ्जमा सैनिकले पिटेका युवकको मृत्यु,"मसहित त्यस दिन हामी सात जना थियौं । दुई महिला थिए, पााच जना केटाहरु थियौं । हामी ब्लक फ्याक्ट्रीमा काम गर्छौं । साउन १ गते छुट्टीको दिन थियो, काम भएन । साथी मिलेर जाऔं न त निउरो, अमिलो केही भेटिन्छ कि भनेर गएका हौं । हामी खोलैखोला गइरहेका थियौं, हामीलाई थाहा थिएन, पछ्याउादै आएको रहेछ । खोलामा एकसुरले हातले छाम्दै घोंगी समात्न थाल्यौं । राप्ती तरेर पारिपट्टि ज्युाडी भन्ने खोलामा पुगेपछि एक्कासि एउटा आर्मी देख्यौं । उनले ओ यहाा आइज भने । कुनै सोधपुछ छैन । खुट्टामा लगाउने बुट हातमा लिइराखेको थियो । त्यसैले ड्याम्म हान्यो । पानीभित्र लौरो थियो, त्यसले मलाई गर्धनमा हान्यो । म पानीमै भक्लक्क ढलें । बोल्न त केके बोल्यो बोल्यो । नराम्रो शब्द पनि भन्यो । अनि पानीमा सुताएर लट्ठीले र लात्ताले हान्यो । पानीमै हिाडाउादै लिएर गयो । खोला छाडेर पाखामा उत्रेपछि त्यहाा सुत् भन्यो । त्यहाा पनि फेरि दुईतीनचोटि हान्यो । डाडाल्नोमा लट्ठीले हान्यो । बाटोमा जत्रोजत्रो मुढा भेटिन्छ, त्यो पनि बोक् भन्ने । एक्लैले बोक् भन्ने, नराम्रो शब्द भन्ने । त्यसमाथि सयसयचोटि उत्तानो र घोप्टो पुसअप गर्न लगायो । यसो गरीगरी चौकीमा पुर्यायो । लिगलिगे पोस्टमा लग्यो । त्यहाा प्रशासनले सोधिराथ्यो । प्रशासनका मान्छेले यसरी पिट्न त नहुने हो, जेजस्तो भए पनि कारबाही त गरिन्थ्यो, पिट्न नहुने हो भनिराखेका थिए । अब पिटाइ खाइसक्यो । अनि हजारहजार रूपैयाा जरिवाना तिर्नुपर्छ भन्न थाले हामीलाई । हामीसाग पैसा छैन, कहााबाट तिर्नु भन्यौं ।हाम्रो ग्रुपमा अलि पातलो त्यही राजकुमार थियो । उसलाई बढी चोट पर्यो । लातले हान्ने, पानीभित्रै लात र लट्ठीलट्ठीले हान्या छ । त्यसरी हानेपछि ऊ त पातलो मान्छे, मार त बढी पर्यो होला नि Û हामीलाई पिट्दा एक जना मात्रै थियो । पछि फोन गरेर अरु पनि बोलायो । प्रशासनको पनि आयो । ६ जना भए उनीहरु । पिट्न त एक्लै पिटेको हो । महिलाहरुलाई मुख छाडे पनि हातपातचाहिा गरेन । पछि हामीलाई सााझपख छाड्यो । त्यही पिटाइको असरले मैले त औषधि खाइरहेको छ । राजकुमार पातलो मान्छेलाई झन् केके भयोभयो । (कुराकानीमा आधारित)"
सुकुम्बासी हटाउन निकुञ्जकै निर्देशनमा आगजनी,"चितवन (कास) चितवन निकुञ्जले सुकुम्बासीलाई हटाउन सेना र कर्मचारी परिचालन गरेको स्वीकार गरेको छ । पीडितले घर जलाउनेमाथि कारबाही हुनुपर्ने माग राखिरहेका बेला निकुञ्जले आगो भने आफूहरूले नलगाएको दाबी गरेको छ । तर प्रमुख जिल्ला अधिकारी नारायणप्रसाद भट्टराईले घटना भएकै साँझ निकुञ्जले आफूलाई दुई छाप्रो जलाउने काम भएको जानकारी गराएको खुलासा गरेका छन् । पहिरो व्यवस्थापनमा व्यस्त भएँ, अरू कुरा बुझ्न पाएको छैन, भट्टराईले भने, बस्ती हटाउनेबारे सरसल्लाह पनि भएको थिएन ।नेपाल चेपाङ संघले माडी नगरपालिका९, कुसुमखोलामा भूमिहीनका घर जलाउने, भत्काउने र खेतमा लगाएको मकै बाली नष्ट गर्नेलाई कारबाही माग गर्दै ज्ञापनपत्र बुझाउने क्रममा बिहीबार प्रजिअ भट्टराईले निकुञ्जबाट आगजनी भएको खबर आफूले त्यसै दिन पाएको बताए । कसैले गलत काम गर्न लागेको भए निकुञ्ज जोगाउनु सबैको दायित्व हुने तर त्यहाँ बस्दै आएकालाई अप्ठ्यारो पार्ने गरेर काम भए त्यो निकुञ्जले बुद्धि नपुर्याई हतारमा गरेको काम हुने उनले बताए । उनीहरूले टहरा केही गरेकै छैन, धनमाल क्षति भएकै छैन भनेका छन्, उनले भने, यो विषयमा के भएको हो, म थप अध्ययन गर्छु । के गर्नुपर्ने हो, कारबाही हुन्छ । लकडाउनमा हुने घटनाक्रम अनुगमन गर्न राष्ट्रिय मानवअधिकार आयोगले गठन गरेको जिल्लास्तरीय अनुगमन समितिका संयोजक कमल पाठकले बस्तीमा हात्ती लगाउनु र आगो लगाउनु मानवअधिकारविरोधी काम भएको बताए । अधिवक्तासमेत रहेका उनले भने, हात्ती लगाएको, आगो लगाएको पक्का हो । यस्तो गर्नु हुँदैन ।निमेकमजदुरी गरी कमाएर ल्याएको पैसासमेत जलेर नष्ट हुने गरी घरमा आगजनी हुनु निकृष्ट र अमानवीय काम भएको पाठकले बताए । वन ऐन वा निकुञ्ज ऐन मिचेर त्यहाँ मान्छे बसेका भए उनीहरूलाई हटाउने प्रक्रिया छन्, उनले, सरोकारवाला निकायसँग समन्वय नगरी यो काम भएको रहेछ ।चितवन राष्ट्रिय निकुञ्जको टोलीले शनिबार कुसुमखोला बस्तीमा घरटहरा भत्काउने र आगो लगाउने काम गरेको थियो । चेपाङ संघको टोलीले बुधबार कुसुमखोला पुगेर घटनाको अध्ययन गरेको थियो । चेपाङ समुदायको घर आगजनी गर्ने, भत्काउने, अन्नबाली नष्ट गर्ने, गराउन निर्देशन दिने कर्मचारीमाथि छानबिन गरी बर्खास्तसहित कडा कारबाही होस्, संघले प्रमुख जिल्ला अधिकारीलाई बुझाएको ज्ञापनपत्रमा छ । माग पूरा नभए आन्दोलन गर्ने संघले चेतावनी दिएको छ ।माडी नगरपालिका९ मा पर्ने कुसुमखोलामा २०५३ सालपछि चितवनको पहाडी क्षेत्र, मकवानपुर र तनहुँका भूमिहीन गएर बस्न थालेका हुन् । कुसुमखोलाको बस्तीलाई चितवन निकुञ्जले अतिक्रमित क्षेत्र मान्दै आएको छ । त्यहाँका बासिन्दा बिस्तारै तल्लो क्षेत्रमा आएर बसे पनि १० घर चेपाङ कुसुमखोलामै थिए । निकुञ्जले ठाउँ छाडेर गएकाहरू फेरि फर्केका कारण हटाउनुपरेको बताएको छ । निकुञ्जले घरमा आगलागी भएको भनेर काल्पनिक फोटो प्रसारण भएको आरोप लगाएको छ । चितवन राष्ट्रिय निकुञ्जका प्रमुख संरक्षण अधिकृत नारायणप्रसाद रूपाखेतीले भने, मलाई सेक्टरले लिखित रिपोर्ट गरेको छ । जसमा मकै कुर्न राखिएका पाँचवटा मचान र अन्य ६ वटा ससाना छाप्रा भत्काएको भन्ने छ । निकुञ्जले बुधबार साँझ विज्ञप्ति निकालेर कुसुमखोला नछाडेका १० घर परिवारभन्दा बाहिरका व्यक्तिले लकडाउनको मौका छोपेर टहरा बनाई मकै लगाएको जनाएको छ । दोहोरो अतिक्रमण गरी वन क्षेत्रमा लगाएको करिब आठ कट्ठाको मकै र मकै कुर्न बनाएका ११ वटा फुसका छाप्रा हटाउनुबाहेक कुनै पनि किसिमको घर र भौतिक सम्पत्तिमा आगजनी भएको छैन, निकुञ्जले भनेको छ । निकुञ्जका अधिकारीहरूले आफूसँग पनि यही कुरा गरेको चितवनका प्रमुख जिल्ला अधिकारी नारायणप्रसाद भट्टराईले भने ।"
'समुदाय मै देखिन थाल्यो संक्रमण,"संक्रमण बढेपछि राजविराज ठप्प राजविराज स्थानीय प्रशासनको निषेधाज्ञाका कारण सप्तरी सदरमुकाम राजविराज बिहीबार पूर्ण ठप्प रह्यो । केही संख्यामा मोटरसाइकल र साइकल चलेका थिए भने पैदल यात्रु पनि अति न्यून संख्यामा देखिएका थिए । कोरोना समुदायमा फैलिएको भन्दै राजविराज नगरपालिकाले बुधबारदेखि लकडाउन गरेको थियो । भारतबाट उपचार गरि फर्किएका एक वृद्धमा कोरोना पुष्टि भएकै दिन गत साउन १ गते मृत्यु भएको थियो । उनको परिवारको सम्पर्कमा रहेका राजविराजका अन्य बासिन्दामा तीव्र रूपमा संक्रमण फैलिन थालेपछि संक्रमण समुदायस्तरमा फैलिएको स्वास्थ्य कार्यालयको दाबी छ । अहिलेसम्म ती मृतकका परिवारका र उनीहरूको सम्पर्कमा रहेका २२ जनामा संक्रमण देखिएको छ । यसैबीच सप्तरीमा बिहीबार थप ७ जनामा कोरोना पुष्टि भएको छ । जिल्ला स्वास्थ्य कार्यालय प्रमुख दुनियाँलाल यादवका अनुसार सप्तकोसी नगरपालिकामा ३, बोदेवरसाइन नगरपालिकामा २, तिलाठी कोइलाडी र महदेवा गाउँपालिकामा ११ जना संक्रमित थपिएका हुन् । यो समेत जिल्लामा संक्रमितको संख्या ४ सय ११ पुगेको छ भने २ सय ८६ जना निको भएर घर फर्किइसकेका छन् ।"
उपत्यकामा ९ संक्रमित थपिए,"(काठमाडौं)  काठमाडौं उपत्यकामा ९ जनासहित बिहीबार १ सय ४७ संक्रमित थपिएका छन् । लकडाउन हटाइएसँगै बजारमा भीड बढिरहेको तर सरकारले आवश्यक आधार तयार नगरेको भन्दै विज्ञहरूले संक्रमण झनै बढन सक्ने बताएका छन् । उनीहरूले स्थल र हवाई मार्गबाट विदेश ओहोरदोहोर गर्दा अनिवार्य क्वारेन्टाइन बस्नुपर्नेलगायतका थप जनस्वास्थ्य सतर्कता अपनाउन सुझाव दिएका छन् । विदेशबाट आउने व्यक्तिले १४ दिन क्वारेन्टाइनमा बसेपछि कम्तीमा दुईपटक पीसीआर परीक्षण गर्नुपर्ने बताएका छन् । सरकारले भदौ १ देखि आन्तरिक तथा अन्तर्राष्ट्रिय व्यावसायिक उडान सञ्चालन गर्ने निर्णय गरिसकेको छ । अन्तर्राष्ट्रिय आवागमन खोल्नुको विकल्प छैन, तर विदेशबाट स्थल वा वायु मार्गबाट आउने जोसुकैले १४ दिन अनिवार्य क्वारेन्टाइन बस्नैपर्ने प्रावधान कडाइसाथ लागू हुनैपर्छ, जनस्वास्थ्यविद् डा राजेन्द्र बीसीले भने, होम क्वारेन्टाइनमा बस्नेबारे सरकारी गाइडलाइनमा पीसीआर गर्नुपर्ने प्रावधान स्पष्ट छैन । विदेशबाट आउने सबैका लागि पीसीआर अनिवार्य हुनुपर्छ । होम क्वारेन्टाइनको निगरानी स्थानीय सरकारका साथै केन्द्र सरकारबाट समेत हुनुपर्ने उनको भनाइ छ । इपिडिमियोलजी तथा रोग नियन्त्रण महाशाखाका पूर्वनिर्देशक डा बाबुराम मरासिनीले नेपालभारत सीमा सिल जारी राख्नुपर्ने बताए । छिमेकी मुलुक भारतमा समुदायमा संक्रमण गइसकेको छ, डा मरासिनीले भने, यो स्थितिसँग जुध्न हामीले विशेष जनस्वास्थ्य रणनीति बनाउनु आवश्यक छ । सरकारले साउन मसान्तसम्म सीमा बन्दको घोषणा गरेको छ । नारायणी अस्पतालका मेडिकल सुपरिटेन्डेन्ट डा मदनकुमार उपाध्यायले सीमा बन्द भए पनि भारतबाट आउने क्रम नरोकिएको बताए । विदेशबाट उडेर आउनेहरूजस्तै स्थल नाकाबाट आउनेलाई जनस्वास्थ्य मापदण्ड पूरा गरेर मात्र भित्रिने व्यवस्था मिलाउन आवश्यक छ, उनले भने । विज्ञहरूका अनुसार विदेशबाट आउन खोज्नेलाई सरकारले निर्धारण गरेको मापदण्डअनुसार गुणस्तरीय प्रयोगशालाबाट ७२ घण्टाअघि गरेको पीसीआरको नेगेटिभ रिपोर्ट चाहिने व्यवस्था मिलाउनुपर्छ । विदेशबाट स्थल र हवाई मार्गबाट आउने जोसुकैलाई दुईपटक पीसीआर परीक्षण, एकपटक गुणस्तरीय आरडीटी परीक्षण र १४ दिन क्वारेन्टाइनमा अनिवार्य राखेनौं भने कोभिड महामारीको सामना गर्न तयार रहनुपर्छ, वरिष्ठ छाती रोग विशेषज्ञ प्राडा करवीरनाथ योगीले भने । पीसीआर गर्दासमेत १५ देखि २० प्रतिशत व्यक्तिमा फल्स नेगेटिभ आउने सम्भावना भएकाले दुईपटक पीसीआर र गुणस्तरीय आरडीटी गर्नुपर्ने डा योगी बताउँछन् । हामीले कडाइका साथ जनस्वास्थ्यको नियम पालना नगरी विदेशमा रहेकालाई भित्र्यायौं भने संक्रमणको विस्तार नेपालले धान्न सक्दैन, उनले भने । स्थलमार्गबाट मुलुक आउनेहरूलाई नाकामै क्वारेन्टाइन राख्नुपर्ने विज्ञहरू बताउँदै आएका छन् । हालको प्रावधानअनुसार विदेशबाट आउने सबैले क्वारेन्टाइन बस्नैपर्छ, स्वास्थ्य मन्त्रालयका सहप्रवक्ता डा समीरकुमार अधिकारीले भने, आउनेहरूको पीसीआर प्रतिवेदन नेगेटिभ हुनैपर्छ । स्वास्थ्य मन्त्रालयका अनुसार हाल अन्तर्राष्ट्रिय व्यावसायिक उडान र नाका बन्द रहे पनि भारतबाट दिनमा करिब २ हजार स्थल मार्गबाट र करिब एक हजार चार्टर उडानबाट भित्रिरहेका छन् । हाल मुलुकभरिका क्वारेन्टाइनमा २० हजार ५८ जना छन् ।"
कोरोना देखिएपछि चिकित्सक फरार,"प्रदेश १ प्रहरी कार्यालय पनि सिलप्रदेश १ प्रहरी कार्यालयमा कार्यरत ५ जना प्रहरीलाई कोरोना पुष्टि भएपछि कार्यालय सिल गरिएको छ । बुधबार एक प्रहरी अधिकृतमा संक्रमण पुष्टि भएको थियो । कन्ट्याक्ट ट्रेसिङका आधारमा बिहीबार ११ जनाको स्वाब परीक्षण गर्दा थप ४ जनामा संक्रमण पुष्टि भएको कार्यालयका प्रवक्ता दीपक पोखरेलले बताए । बिहीबार थप १ सय ५० जना प्रहरीको स्वाब संकलन गरिएको छ, उनले भने, कार्यालय सिल गरेर सेनिटाइज गरिएको छ, सबै जना सेल्फ क्वारेन्टाइनमा बसिरहेका छौं । कार्यालयबाट प्रदान गरिने सेवा अनलाइनबाट दिने व्यवस्था गरेको पोखरेलले बताए ।"
आफूखुसी बाँधतटबन्ध बनाउँदै भारत,"(काठमाडौं)  नेपालभारत द्विदेशीय सहमतिअनुसार बाढी, कटान र डुबानबारे सूचना आदानप्रदान नहुँदा तथा भारतीय पक्षले आफूखुसी बाँधतटबन्धको काम गरिरहँदा कोसीगण्डक क्षेत्रका सयौं नेपाली कृषक थातथलोबाट विस्थापित हुन थालेका छन् ।कोसीगण्डक परियोजनाका सम्पर्क अधिकृतहरूले नेपालतिर कोसीको धार फर्काउने ध्याउन्नमा भारतीय पक्षले काम गरिरहेको र बाँधतटबन्ध निर्माणमा मनोमानी भइरहेको भन्दै परराष्ट्र, सिँचाइ मन्त्रालयसहित सरोकारका विभागमा दोहोर्याएर पत्राचार गरेका छन् । कोसी सम्झौताअनुसार पुलतटबन्ध निर्माण, बाढी नियन्त्रण आदि काममा भारतको केन्द्रीय सरकारले खर्च व्यहोर्ने र यो काम गर्दा नेपाल पक्षसँग परामर्श गरिने भनिए पनि परामर्श गरिएको वा सूचना दिइएको छैन, कोसी योजनाअन्तर्गत सम्पर्क सहभूआर्जन अधिकृत सन्तोषकुमार चोङवाङले कान्तिपुरसँग भने । उनका अनुसार कोसी योजनाका सुनसरी, उदयपुर र सप्तरी जिल्लाभित्र कहाँ के काम गर्ने भनेर सोध्ने र राय लिने काम भारतीय पक्षबाट हुनै छाडेको छ । मनमौजी ढंगमा च्यानल खोल्ने र तटबन्ध बनाउने काम भइरहेको छ, उनले भने, कहाँ के काम भइरहेको छ भन्ने थाहै नपाई कसरी अनुगमन गर्ने ?पछिल्लोपटक कोसी ब्यारेजको दक्षिणतिर २८ नम्बर ढोकाअगाडि भारतीयले १७ किलोमिटर लामो पाइलट च्यानल खोल्न थालेपछि कोसी नदी पश्चिमतर्फ सरेर सप्तरीको हनुमाननगर, छिन्नमस्ता, राजविराजसहितका क्षेत्र जोखिममा परेका छन् । कोसी योजनाअन्तर्गत उदयपुर बेलका नगरपालिकाको पूर्वी भाग र बराहक्षेत्र नगरपालिकाको पश्चिमी भागको बोचिहीमा ११ सय मिटर जमिन कोसीले कटान गरिसकेको छ । यसबारे भारतीय पक्षलाई जानकारी गराए पनि कुनै सुनुवाइ भएको छैन, अधिकृत चोङवाङले भने । उनका अनुसार सुनसरीको श्रीलंका तथा उदयपुरको गरैया र चिलैया टापु पनि ३ किलोमिटरजति कटानमा परेका छन् । यहाँ ४ हजार घरपरिवार विस्थापित हुने क्रममा छन् । श्रीलंका टापुमा रहेको प्राथमिक तहको विद्यालय पनि बाढीका कारण भत्कने क्रममा पुगेको छ । नेपालभारत कोसी सम्झौता २०११ वैशाख १२ मा भएको थियो, गण्डक सम्झौता भने २०१६ मंसिर १९ मा भएको थियो ।मुआब्जा र कर सधैं बाँकीकोसी नदीको पश्चिमी तटबन्धअन्तर्गत ०१८ देखि ०२८ सालबीचमा कटान भएको झन्डै ७ हजार ६ सय ६४ बिघा जमिनको मुआब्जा झन्डै ८१ करोड रुपैयाँ निर्धारण भएको छ, यो मुआब्जा रकम बुझाउनका लागि बारम्बार ताकेता गर्दा पनि भारत पक्षले सुनेको छैन, चोङवाङले भने, अहिलेसम्म गरेर ६० हजार बिघा जमिन कटान भएको रेकर्ड हामीसँग छ तर यसको संयुक्त प्रमाणीकरण हुन सकेको छैन ।गण्डक परियोजनाका सहभूआर्जन अधिकृत तारा सिंहका अनुसार ०५० देखि ०६० सालभित्र नारायणी नदीको बाढीको कटान र डुबानका कारण पनि झन्डै ३ अर्ब रुपैयाँ क्षतिपूर्ति रकम निर्धारण भएकामा भारतीय पक्षबाट पाउन सकिएको छैन । २०१८ नोभेम्बर २८२९ मा काठमाडौंमा सम्पन्न कोसीगण्डक संयुक्त समितिको नवौं बैठकमा पनि पाउनुपर्ने यो रकमबारे सरोकार उठाइएको थियो तर कार्यान्वयनमा आएको छैन, उनले भने, क्षतिपूर्ति वा उद्धारमा समन्वयको काम भइरहेको अवस्था छैन, सकेसम्म छलेरै जाने भारतीय प्रवृत्ति देखिन्छ ।गण्डक योजनाअन्तर्गत भारतका बिहार र उत्तरप्रदेश राज्यले स्थानीय तहबाट द्विपक्षीय समन्वयको काम गर्ने जिम्मेवारी छ । कोसी र गण्डक योजनाका लागि तोकिएका यी अधिकृतले नेपालमा उपसचिवसरहको सेवासुविधा भारत सरकारका तर्फबाट पाउँदै आएका छन् ।कोसी योजनाका अधिकृत चोङवाङका अनुसार कोसी योजना क्षेत्रमा गर्ने निर्माणसम्बन्धी कामअन्तर्गत सम्झौतामा नेपाली ठेकेदारलाई प्राथमिकता दिने भनिए पनि भारतीयले ठेक्का पाइरहेका छन् । यसबापत बालुवा, ढुंगासहितका वस्तु उपभोग गर्दा आन्तरिक राजस्व कार्यालय धरानलाई भारतीय पक्षले तिर्नुपर्ने १३ प्रतिशत कर अहिलेसम्म बुझाएको छैन । तीन वर्षयताको यो रकम मात्रै झन्डै १६ करोड रुपैयाँ पुगेको छ ।संयुक्त समितिको बैठकमा कोसी र गण्डक दुवै योजनामा उपयोग हुने गरी भारतले दुई महिनाभित्र दुईवटा गाडी उपलब्ध गराउने सहमति गरे पनि अझै उपलब्ध नभएकाले बाँध, तटबन्ध र डुबान क्षेत्रमा आवतजावत गर्न मुस्किल परेको चोङवाङ र सिंहले सुनाए । नेपाली भूभागमा भइरहेको कामको जानकारी माग्दा बिहार सरकारको जल संसाधन विभागअन्तर्गतका बाढी नियन्त्रण एवं जल निस्सरणको कार्यालय, वीरपुरले नेपाली पक्षलाई कुनै सूचना नदिने अवस्था एकदमै असहज बन्दै गएको छ, चोङवाङले थपे ।सिँचाइ विभागका उपमहानिर्देशक डाकिशोर भट्टराईका अनुसार विगतमा सिँचाइ मन्त्रालयमा कोसीगण्डक सम्झौताअन्तर्गतका कामकारबाही हेर्ने छुट्टै इकाइ रहेकामा सन् २००२ यता यो इकाइ खारेज भएपछि केही कठिनाइ कायमै रहेको बताए । त्यसबेलासम्म नेपाल सरकारको राज्यकोषमा सिधै बजेट पठाएर कोसीगण्डक योजनाअन्तर्गतका कामकारबाही सञ्चालन हुँदै आएका थिए । तर पछिल्ला वर्ष भने भारत सरकारको निगाह मा यो योजना सञ्चालन हुँदै आएको छ । कोसीको बाढी र कटानका कारण भारतीय पक्षले दिनुपर्ने मुआब्जा पनि विवादित छ, भारतीय पक्षले दिइसकेको भनेर दाबी गर्दै आएको छ, भट्टराईले भने, त्यसमा मात्रै केन्द्रित रहेर बैठक भएको छैन । भट्टराईका अनुसार हरेक वर्ष हुने कोसीगण्डक योजनाको बैठक यो पटक भारतको पटनामा हुने भनिए पनि कोरोना संक्रमणका कारण यसको मिति निर्धारण हुन सकेको छैन । उनका अनुसार गण्डक पक्षमा नेपाली कर्मचारीको सेवासुविधा आदिमा केही समस्या रहेको र कोसीमा भने बर्सेनिजसो बाँधतटबन्धको समस्या उब्जिरहेको जानकारी दिए ।भारतीय पक्षले जहिल्यै पनि २०२४ सालमा बसेको कोसी समन्वय समितिको बैठकमा पेस भएको कागज देखाउँदै त्यसबेला नेपाली अधिकारी क्षेत्रविक्रम राणाको नाममा बनेको आयोगलाई भारतले कोसी कटानडुबानबापत १ लाख ९५ हजार रुपैयाँ प्रदान गरिसकेको एकोहोरो दाबी गर्दै आएको छ । तर यो दाबी र प्रतिवादमा द्विदेशीय समितिभन्दा पनि उच्चस्तरीय राजनीतिक तहबाट मात्रै विवाद निर्क्योल हुन सक्ने सिँचाइ विभागको भनाइ छ ।"
भारतीय सडकले बस्ती डुब्यो,"(कपिलवस्तुबाँके)  बाँकेको सीमावर्ती बासिन्दाका पीडा अनेक छन् । नेपालभारत सीमा छुट्याउने नरैनापुरस्थित पिलर हिलोमा डुबेको छ । यहाँका बासिन्दाको आँगन नै दशगजा हो ।तीन दिनसम्मको अविरल वर्षाले नरैनापुर गाउँपालिका१ को बनिया टोल हिलाम्य छ । पानी निकास हुने ठाउँ छैन, स्थानीय ७५ वर्षीय गवाँफर खानले भने, भारतले सडक बनायो, पानी बस्तीमै जम्छ । उनको पुस्तैनी सीमामै बित्यो । भारतले सडक निर्माण गर्नुअघि वर्षात्को पानी बगेर उता जान्थ्यो । अहिले सडकले छेकेको छ । दशगजाबाट एक सय मिटर पर भारतले बाँधजस्तै सडक निर्माण गरेको छ । त्यसले नरैनापुर१ का बनिया र महातनिया गाउँ चुर्लुम्म बनेका हुन् । महातनिया गाउँका अब्दुल हक वर्षभरि ज्यान सुरक्षित कसरी राख्ने भन्ने चिन्तामा हुन्छन् । पक्की घर भएकाले छतमाथि बसेर सुरक्षित महसुस गर्छन् । कच्ची घर हुने भित्रै ओत लाग्छन् । नरैनापुर४ स्थित घोरदौरिया गाउँ दशगजामा छ । यो गाउँ पूरै डुबानमा पर्छ । नरैनापुर६ मा पर्ने सोनवर्षा गाउँ पनि बाढीको उच्च जोखिममा छ । ०७२०७३ को बाढीले यहाँका झन्डै तीन सय घर डुबानमा परेका थिए । राप्तीकै छेउमा भारतले सडक बनाएको छ, राप्तीको छेउमा घर भएका जागिर हुसैनले पाँच वर्षअघिको बाढी सम्झँदै भने, पानी निकास नहुँदा तीन दिनसम्म डुबानमा परियो । भारतले सडक नबनाउँदा सीमावर्ती क्षेत्र खासै जोखिममा हुँदैन थियो । जब पारिपट्टि (भारत) अग्लो सडक बन्यो, त्यसपछि राप्ती नदी र विभिन्न नाला हुँदै आएको पानी फर्किएर नरैनापुरका सीमावर्ती गाउँमा छिर्न थालेको छ । बाँकेको दक्षिणी भागमा पर्ने नरैनापुरको सुइया, बगौडा, बनिया, महातरिया, घरर्धौरियालगायत गाउँ दशगजामा पर्छन् । पानी भारततर्फ निकास हुने हो भने आधाजसो सीमावर्ती बस्ती बाढीदेखि जोगाउन सकिने नरैनापुर गाउँपालिका अध्यक्ष इस्तियाक अहमद शाहले बताए । जिल्ला विपद् व्यवस्थापन समितिले जोखिम न्यूनीकरणको तयारी गरिरहेको दाबी गरेको छ । सीमावर्ती क्षेत्रमा बाढी आए तुरुन्तै व्यवस्थापन गर्न चुनौती रहेको प्रमुख जिल्ला अधिकारी रामबहादुर कुरुम्बाङले बताए । रेस्क्यु गर्नुबाहेक अरू कुनै विकल्प छैन, उनले भने । सीमास्थित भारतीय बजहा बाँधले पानीको निकास थुनेपछि कपिलवस्तुमा तीन सय हेक्टरभन्दा बढी खेत डुबेको छ । ५० हेक्टरभन्दा बढी खेतमा रोपाइँ नै हुन सकेन । त्यस्तै, यशोधरा गाउँपालिका१, रजवापुर, यशोधरा६, पुन्नीहवा र पकडी गाउँको धान खेत डुबेका छन् । सीमाबाट ३ देखि ५ किलोमिटर उत्तरसम्मका खेत पानीमा डुबेपछि धान पहेंलिएको छ । भारतको सिद्धार्थनगर जिल्लास्थित चिल्हिया थानाअन्तर्गत बजहामा बाँध बनाइएको छ । बाँधका ढोका नखोलिँदा पानीले नेपालतिर डुबान गर्छ ।"
गोली लागेका युवकको मृत्यु,सुनसरी (कास) भारतनेपाल सीमा दशगजामा तस्कर र सशस्त्र प्रहरीबीचको झडपमा गोली लागेर घाइते भएका एक युवकको बिहीबार मृत्यु भएको छ । साउन २ गते राति सुनसरीको हरिनगर गाउँपालिका७ घुस्की नजिकै भएको घटनामा सशस्त्र प्रहरीको गोली लागेर स्थानीय २१ वर्षीय साहबाज मियाँ घाइते भएका थिए । पेटमा गोली लागेका उनको धरानस्थित बीपी कोइराला स्वास्थ्य विज्ञान प्रतिष्ठानमा शल्यक्रिया गरी आईसीयू कक्षमा उपचार हुँदै थियो । प्रहरीका अनुसार तस्करीमा संलग्न मियाँलाई नियन्त्रणमा लिन खोज्दा सशस्त्र प्रहरीमाथि नै आक्रमण भएको थियो । प्रहरीको हतियार खोसाखोस गर्दा अचानक बन्दुक पड्किँदा उनी घाइते भएको प्रहरीको दाबी छ । घटनामा तस्करहरूको आक्रमणमा एक सशस्त्र प्रहरी पनि घाइते भएका थिए । मृतकका परिवारलाई सरकारबाट क्षतिपूर्तिस्वरूप १० लाख रुपैयाँ दिलाउन पहल गर्ने र दोषीलाई कारबाही गर्न छानबिन गर्ने विषयमा सहमति भएको प्रमुख जिल्ला अधिकारी फडीन्द्र पोखरेलले बताए ।
"संविधानमा आवासको हक, व्यवहारमा उठीबास","(काठमाडौं)  चितवनको माडी नगरपालिका९, कुसुमखोला किनारमा शनिबार दिउँसो चितवन राष्ट्रिय निकुञ्जले १० घर चेपाङबस्ती हटाउन हात्ती प्रयोग गर्यो । तीमध्ये दुई घरमा आगो लगाइयो । यो ठाउँ नेकपा अध्यक्षसमेत रहेका पूर्वप्रधानमन्त्री पुष्पकमल दाहालको निर्वाचन क्षेत्र हो । अहिले संघ र वाग्मती प्रदेशमा नेकपाकै नेतृत्वमा सरकार छ ।घटना भएको ६ दिन बितिसक्दा पनि सिंहदरबारमा रहेका निकायहरूले घटनाप्रति स्पष्ट जवाफ दिएका छैनन् । निकुञ्ज व्यवस्थापनसम्बन्धी जिम्मेवार निकाय केन्द्रमा वन तथा वातावरण मन्त्रालय हो । यो मन्त्रालयको नेतृत्वमा नेकपाकै स्थायी कमिटी सदस्य शक्तिबहादुर बस्नेत छन् । बिहीबार उनीसँग यो विषयमा जिज्ञासा राख्दा घटनाबारे आफूलाई नसोधिएको र स्पष्टसमेत नभएको बताए । उनले भने, यो नहुनुपर्ने घटना भयो, कसको संलग्नता छ भन्नेबारे छानबिन गर्न टोलीलाई चितवन पठाइसकेका छौं, केही दिनभित्र सत्यतथ्य बाहिर आउँछ । सरकारबाट हालै गठित सुकुम्बासी समस्या समाधान र अव्यवस्थित बसोबास व्यवस्थापनसम्बन्धी आयोगका पदाधिकारीले घटना भएको भोलिपल्टै मन्त्री बस्नेतलाई भेटेर विरोधपत्र बुझाएका थिए ।संविधानले प्रत्येक नागरिकलाई आवासको हक हुने ग्यारेन्टी गरेको छ । तर शनिबार अमानवीय ढंगले विस्थापन गर्न खोजिएका सुकुम्बासी चेपाङ का लागि संविधानमै ग्यारेन्टी गरिएका हक फगत अक्षरमा मात्र सीमित रहे । यो घटनालाई राष्ट्रिय मानवअधिकार आयोग र एम्नेस्टी इन्टरनेसनलले आफ्नो नोटिसमा लिएको जनाएका छन् । दुवै निकायले घटनालाई अमानवीय भनेका छन् ।सर्वोच्च अदालतका पूर्वन्यायाधीशसमेत रहेका राष्ट्रिय मानवअधिकार आयोगका सदस्य प्रकाश वस्तीले सरकारी संयन्त्र नै गएर चेपाङबस्ती भत्काउने र आगो लगाउने कार्य अमानवीय र कानुनविपरीत भएको बताए । एकातिर कोरोना महामारी, अर्कातिर मनसुनी प्रकोपविरुद्ध जुधिरहेका सीमान्तकृत चेपाङ सुकुम्बासीमाथि जुन किसिमको व्यवहार भयो, यो घटना अमानवीय र कानुनलाई नै चुनौती दिने खालको छ,उनले भने । एम्नेस्टी इन्टरनेसनलले घटनाप्रति भर्त्सना गर्दै बिनापूर्व जानकारी बस्ती भत्काउने र आगो लगाउने घटना निन्दनीय र क्रूरतापूर्ण भएको उल्लेख गरेको छ । एम्नेस्टी इन्टरनेसनल नेपालले विज्ञप्तिमार्फत भनेको छ, आफ्नो आवासबाट जबर्जस्ती कसैलाई हटाउनु क्रूरतापूर्ण कार्य हो, पहिल्यैदेखि अति सीमान्तकृत उक्त समुदायका सदस्यहरूको जीवन नै जोखिममा पार्ने गरी आगजनीका साथै हात्तीद्वारा समेत आक्रमण गराउँदै उनीहरूको आवास ध्वस्त पार्ने तथा स्वामित्वमा रहेका निजी सरसामानसमेत नष्ट पार्ने कार्य अत्यन्तै अविवेकीपूर्ण हुनुका साथै मानवअधिकारको उल्लंघन हो ।भूमिव्यवस्था, सहकारी तथा गरिबी निवारण मन्त्रालयका प्रवक्ता जनकराज जोशीले चेपाङबस्तीमा आगो लगाउने र हात्ती लगाएर घरटहरा भत्काएको विषयलाई आफूहरूले नोटिस मा लिएको बताए । यसबारे मन्त्रालयसँग कसैले पनि समन्वय नगरेको उनले जनाए । एकातिर सुकुम्बासी समस्या र अव्यवस्थित बसोबास व्यवस्थापनका लागि आयोग नै गठन भइसकेको छ, जोशीले कान्तिपुरसँग भने, तर आयोगलाई पत्तै नदिई बस्ती हटाउने र आगो लगाउनेसम्मका काम भएको जानकारी आएको छ, यो सुहाउँदो होइन ।कोभिड महामारीकै बीच गठित भूमिसम्बन्धी समस्या समाधान (सुकुम्बासी) आयोगका सदस्य जगत देउजाले सुकुम्बासीमाथि भएको अमानवीय व्यवहार भर्त्सनायोग्य भएको बताए । आयोगले अब नयाँ सुकुम्बासीलाई जग्गा अतिक्रमण गरेर बस्न नदिने र अहिले बसोबास गरिरहेकालाई व्यवस्थित स्थानान्तरण गर्ने गरी काम भइरहेका बेला हात्ती लगाएर बस्ती भत्काउनु आपत्तिजनक र अमानवीय कार्य हो, देउजाले भने ।२०४७ देखि २०७७ सम्ममा सुकुम्बासी र अव्यवस्थित बसोबास नियन्त्रण र व्यवस्थापन गर्न १५ वटा आयोग गठन भए । यी आयोग सुकुम्बासी समस्या समाधानभन्दा राजनीतिक भर्तीकेन्द्रमा केन्द्रित भए । सुकुम्बासीका नाममा टाठाबाठाले हजारौं बिगाहा जग्गा लिए । तर शक्तिकेन्द्रसम्म पहुँच र प्रभाव नभएका वास्तविक सुकुम्बासी समस्या अहिले पनि उस्तै छ ।"
चेपाङबस्ती भत्काउँदा जानकारी गराइएन,"चेपाङबस्ती भत्काउनुअघि तपाईंसँग छलफल भएको थियो कि थिएन ?यसबारे मलाई जानकारी नै थिएन ।निकुञ्ज हेर्ने त वन मन्त्रालयले नै हो नि, कसरी समन्वय भएन ?नहुनुपर्ने घटना घट्यो, यसबारे मलाई जानकारी नै गराइएन ।घटनाबारे मन्त्रालय जिम्मेवार छैन ?घटना भएको भोलिपल्टै सहसचिवको नेतृत्वमा छानबिन समिति गठन भइसकेको छ । वर्षात्का कारणले छानबिन समितिलाई तत्काल पठाउन सकिएन । बुधबार टोली चितवन पुगिसकेको छ । समितिलाई केही दिनमै प्रतिवेदन पेस गर्न निर्देशन दिएको छु ।बस्तीमा आगो लगाउने र भत्काउनेलाई कारबाही हुन्छ त ?छानबिन प्रतिवेदनले जेजस्तो सुझाव दिन्छ, त्यसलाई कार्यान्वयन गरिनेछ । घटनाप्रति संवेदनशील भएरै छानबिन समिति गठन गरिएको हो ।"
पोखरीमा डुबेर ३ बालकको मृत्यु,"(काँकडभिट्टा)  झापा भद्रपुर२ कमलधापका १० वर्षीय अंकुश तामाङ बुधबार दिउँसो घरबाट कतिबेला निस्किए अभिभावकले पत्तै पाएनन् । साँझ अबेरसम्म घर नफर्किएपछि छिमेकीसहित अंकुशका परिवार खोजीमा निस्किए । घरदेखि करिब ६ सय मिटर नजिकैको निर्माणाधीन कमलधाप पोखरी (सिमसार) तिर पुगे । पोखरी वरिपरि हेरे, देखेनन् । पोखरीको बीचमा कपडा तैरिरहेजस्तो देखेपछि हेर्दा अंकुशको शव रहेछ । त्यसपछि स्थानीयले प्रहरीलाई खबर गरे । अंकुशको शव निकालेर प्रहरीले पोस्टमार्टमका लागि भद्रपुर अस्पताल पठायो । तर उनीसँगै खेल्न निस्किएका छिमेकी कमला थामीका दुई छोरा १५ वर्षका करण र १२ वर्षका अर्जुन थामीको भने पत्तो लागेन । प्रहरी र स्थानीयले राति २ बजेसम्म खोजतलास गरे तर भेटेनन् ।जब पोखरी नजिकै प्रहरीले साइकल र चप्पल फेला पार्यो, तब बालकहरू पोखरीमा डुबेको अनुमान गरियो । विपद् क्षेत्रमा खटिने प्रहरीको तालिमप्राप्त टोली बिहान ९ बजेतिर पोखरीमा खोज्दा दुवैको शव दलदलमा भासिएको अवस्थामा भेटियो, प्रहरी प्रवक्ता राकेश थापाले भने, पौडी खेल्ने क्रममा दलदलमा भासिएर निस्किनै नपाउँदा उनीहरूको ज्यान गएको देखियो । पोखरी करिब १० फिट गहिरो र ३ मिटर चौडाइको छ । अंकुश स्थानीय एसियन स्टार बोर्डिङ स्कुल र थामी दाजुभाइ सगरमाथा माविमा अध्ययनरत थिए । उनीहरूको मृत्युपछि सिंगो गाउँ शोकमा डुबेको छ, स्थानीय फागु सुब्बाले भने । प्रहरीले उनीहरू बुधबार दिउँसो कमलधाप पर्यटन तथा सिमसार क्षेत्र निर्माणस्थलमा खनिएको पोखरीमा माछा मार्न र पौडी खेल्न गएको अनुमान गरेको छ । निर्माण कम्पनीले खाल्डो खनेर जथाभावी छाडेका कारण दुर्घटना भएको भन्दै मृतकका परिवार र स्थानीयले नगरपालिका र निर्माण कम्पनीप्रति आक्रोश व्यक्त गरेका छन् । कमलधाप पर्यटन तथा सिमसार क्षेत्र निर्माणका लागि भद्रपुर नगरपालिकाले ठेक्का लगाएको हो । निर्माण कम्पनी आरएन्डसी नयाँ युग जेभीले ४ करोड ३८ लाख ३ हजार ५ सय ७९ रुपैयाँमा ०७८ असार २४ सम्म काम सक्ने गरी ठेक्का लिएको थियो । हाल वर्षाका कारण देखाउँदै काम अलपत्र पारेर छाडिएको छ । भद्रपुर२ का वडाध्यक्ष भीम सुब्बाले वर्षाअघि मात्रै पोखरी खन्ने काम सुरु भएको बताए । पानी पर्न थालेपछि काम भएको छैन, कम्पनीले निर्माणस्थलमा सूचना टाँस वा बारबेरा गरेर छाडेको भए यो अवस्था आउने थिएन, उनले भने । मृतक अंकुशका काका आशिष तामाङले निर्माण कम्पनीकै लापरबाहीका कारण तीन बालकको मृत्यु भएको बताए ।मृतकका परिवार र स्थानीयले निर्माण कम्पनीलाई कारबाही र उचित क्षतिपूर्तिको माग गर्दै दिनभर घटनास्थलबाट शव उठाउन दिएनन् । बिहीबार साँझ ६ बजे नगरपालिका, जनप्रतिनिधि, स्थानीय तथा पीडित परिवारबीच सहमतिपछि मात्र करण र अर्जुनको शव पोस्टमार्टमका लागि भद्रपुर अस्पताल लगिएको थियो । पीडित परिवारलाई १०१० लाख रुपैयाँ राहत दिने र निर्माण कम्पनीसँगको ठेक्का सम्झौता खारेज गर्ने सहमति भएको छ ।"
केयूको विज्ञप्ति भ्रामक : प्राध्यापक संघ,"काठमाडौं (कास) काठमाडौं विश्वविद्यालय (केयू) प्राध्यापक संघले अनियमितता ढाकछोप गर्न विश्वविद्यालयका पदाधिकारीले भ्रामक विज्ञप्ति निकालेको जनाएको छ ।कान्तिपुरमा बुधबार केयूका उपकुलपतिलाई अनियमितताको आरोप शीर्षकमा समाचार प्रकाशित भएपछि विश्वविद्यालयका रजिस्ट्रार सुबोध शर्माले विज्ञप्ति निकालेर खण्डन गरेका थिए । बिहीबार प्राध्यापक संघले विज्ञप्ति प्रकाशित गरी विश्वविद्यालयका जिम्मेवार पदाधिकारीले सत्यतथ्यलाई लुकाउने अभिप्राय राखेको ठहर गरेको छ । संघका सभापति डा वेदमणि दाहाल र महासचिव डा विकास अधिकारीले जारी गरेको विज्ञप्तिमा छानबिन प्रतिवेदन सार्वजनिक गरेर दोषी पदाधिकारीलाई कारबाही गर्न माग गरेका छन् । विज्ञप्तिमा विश्वविद्यालयमा भइरहेको नीतिगत विचलन र आर्थिक अपचलनको छानबिन गरी कारबाही गर्न कुलपति र सहकुलपतिलाई आग्रह गरिएको छ ।प्राध्यापक शम्भुप्रसाद खनाल संयोजकत्वको छानबिन समितिले केयूका उपकुलपति रामकण्ठ माकजूले विश्वविद्यालयको करोडौं रकम बिल, भर्पाईबिनै अपचलन गरेको जनाएको छ । उक्त प्रतिवेदन अध्ययन गरेर राष्ट्रिय योजना आयोगकी सदस्य उषा झाले सुझाव पेस गरेकी थिइन् । झा नेतृत्वको छानबिन समितिका सदस्यले प्रक्रिया मिचेर रकम खर्च गरिएकोऔंल्याएका छन् ।अनियमितताको खण्डन गर्न प्रकाशित विज्ञप्तिको केयूका कर्मचारी, विद्यार्थीर् र प्राध्यापकले पनि सार्वजनिक रूपमा आलोचना गरेका छन् । प्राध्यापक विभूतिरञ्जन झाले सामाजिक सञ्जालमा लेखेका छन्, झूट जति टालटुल गर्न खोज्यो, त्यति भ्वाङ पर्छ, बरु आत्मालोचना गरी सच्चिएर जानु राम्रो हुन्छ । केयूका एक विद्यार्थीले पनि कान्तिपुरसँग विश्वविद्यालयका पदाधिकारीले गरेको बदमासी लुकाउन झूटा विवरण राखेर विज्ञप्ति प्रकाशन गरिएको बताए ।उपकुलपति माकजूकै निर्देशनमा खनालको संयोजकत्व र प्रधानमन्त्री तथा कुलपति केपी शर्मा ओलीको निर्देशनमा झा नेतृत्वको छानबिन समिति बनेको थियो । झाले खनाल नेतृत्वको समितिकै प्रतिवेदन रायसुझावसहित शिक्षामन्त्री तथा सहकुलपति गिरिराजमणि पोखरेलाई बुझाएकी थिइन् । कान्तिपुरले छानबिन प्रतिवेदन र समितिका सदस्यहरूसँग कुराकानी गरेर समाचार प्रकाशित गरेको थियो । छानबिन समितिले प्रतिवेदन नै नबुझाएको भन्ने केयूको दाबी झूटो रहेको विश्वविद्यालय सभाका सदस्यहरू बताउँछन् । केयूले गत माघमा दुईवटा सभासमेत नभएको दाबी गरेको थियो । प्राध्यापक संघले आर्थिक अनियमितताको विषयमा विवाद हुँदा गत माघ १३ गतेको सभा स्थगित भएको र माघ २१ गते पुनः विशेष सभा डाकिएको प्रस्ट्याएको छ ।आर्थिक अनियमितताको आरोप लगाउँदै २०७६ साउन २३ देखि केयूका प्राध्यापक, कर्मचारी ४० दिनसम्म आन्दोलित बनेका थिए । विश्वविद्यालयका पदाधिकारीले आर्थिक अनियमितताको छानबिन गर्ने प्रतिबद्धतासहित चारबुँदे सहमति गरेपछि आन्दोलन रोकिएको थियो । सोही सहमतिअनुसार खनाल संयोजकको समिति बन्यो । खनाल संयोजकको प्रतिवेदन अध्ययन गर्न माघ २१ गतेको सभाले झालाई निर्देशन दिएको थियो । छानबिन समितिले लेखापरीक्षणले औंल्याएका कैफियतलाई आधार बनाउँदै प्रतिवेदन तयार पारेको थियो । माकजूले बिल, भर्पाईबिनै विश्वविद्यालयको रकम धुलिखेल अस्पतालमा मनोमानी खर्च गर्ने गरेको प्रतिवेदनमा उल्लेख छ । उनलाई कारबाही माग गरिएको छ ।संघीय संसद्को शिक्षा तथा स्वास्थ्य समितिले केयूका निजी मेडिकल कलेजले विद्यार्थीबाट बढी शुल्क उठाउँदा संरक्षण गरेको भन्दै उपकुलपति माकजू, रजिस्ट्रार शर्मा र स्कुल अफ मेडिकलका डिन राजेन्द्र कोजुलगायत संलग्न पदाधिकारीलाई कारबाही गर्न सरकारलाई सिफारिस गरेको थियो ।"
ओलीदेउवा एक्लाएक्लै छलफल,"(काठमाडौं)  प्रधानमन्त्री केपी शर्मा ओली र प्रमुख प्रतिपक्षी दलका नेता शेरबहादुर देउवाबीच बिहीबार करिब डेढ घण्टा छलफल भएको छ । एक्लाएक्लै भएको छलफलको मुख्य एजेन्डा संवैधानिक आयोगका नियुक्तिकै विषयसँग थियो । त्यसपछि नेकपाभित्रको शक्तिसंघर्ष, कोभिड१९ संक्रमण र बाढीपहिरोलगायतका विषयमा कुराकानी भएको स्रोतले बतायो । नेकपाभित्रको शक्तिसंघर्ष उत्कर्षमा पुगेका बेला गत असार १७ गते पनि ओली र देउवाबीच यस्तै छलफल भएको थियो ।भेटपछि कांग्रेस केन्द्रीय कार्यालयले जारी गरेको विज्ञप्तिमा देउवाले कोरोना संक्रमण र बाढीपहिरोसँग सम्बन्धित विषयमा मात्रै प्रधानमन्त्री ओलीसँग कुराकानी गरेको उल्लेख छ । सरकारका कामकारबाहीको विषयमा ध्यानाकर्षण गराउने र दृष्टिकोण अघि सार्ने सन्दर्भमा प्रधानमन्त्रीलाई भेट्न जानुअघि पार्टीको पदाधिकारी बैठकमा छलफल गर्ने प्रचलन छ । तर देउवा पार्टीका कुनै पनि नेतालाई जानकारी नदिई प्रधानमन्त्रीलाई भेट्न एक्लै बालुवाटार पुगेका थिए । वरिष्ठ नेता रामचन्द्र पौडेल र पूर्वमहामन्त्री कृष्णप्रसाद सिटौलाले पार्टी सभापति देउवाले प्रधानमन्त्रीलाई भेटेको बारेमा आफूहरूलाई पूर्वजानकारी नभएको बताए । उनले आफ्नै समूहका पदाधिकारीलाई समेत जानकारी दिएका थिएनन् । के कुरा गर्न जानुभएको हो मलाई जानकारी भएन, पार्टीमा छलफल पनि भएको छैन, कोभिड१९ संक्रमण रोकथामका लागि विशेष रणनीति निर्माणका लागि भनेर बाहिर भनिएको छ, पौडेलले कान्तिपुरसँग भने, पार्टीमै छलफल नभई केको रणनीति बन्छ ?सिटौलाले पनि प्रधानमन्त्रीसँग भेटेको बारे बाहिर समाचारमा आएपछि मात्रै थाहा पाएको बताए । देउवानिकट एक नेताका अनुसार प्रधानमन्त्रीलाई भेट्न जानेबारे नेताहरूलाई जानकारी नभए पनि संवैधानिक आयोगका नियुक्तिहरूका सवालमा प्रधानमन्त्री ओलीले छलफल गर्न बोलाइरहेको विषय साउन ५ गते आफ्नो समूहको बैठकमा सभापतिले केही नेताहरूलाई सेयर गरेका थिए । प्रधानमन्त्री ओली आयोगका नियुक्तिहरू चाँडो गर्न हतारिएको प्रसंग पनि देउवाले त्यतिबेला उठाएका थिए । पार्टीभित्रको विवादले सरकार छाड्ने अवस्था सिर्जना भए पनि आयोगहरूको नियुक्ति आफ्नै पालामा होस् भन्ने चाहना उनमा देखिएको भन्दै देउवाले संवैधानिक परिषद्को बैठकमा सहभागी हुने वा नहुने भन्नेबारे सुझावसमेत लिएका थिए ।प्रधानमन्त्रीको नेतृत्वमा हुने संवैधानिक परिषद्मा सभामुख, राष्ट्रिय सभाका अध्यक्ष, प्रधानन्यायाधीश, विपक्षी दलका नेता र उपसभामुख सदस्य रहने व्यवस्था छ । उपसभामुखको निर्वाचन भइनसकेका कारण परिषद्मा अहिले पाँच सदस्य मात्रै छन् । विपक्षी दलको नेता उपस्थित नभएको खण्डमा बैठक बस्नका लागि आवश्यक गणपूरक संख्या नपुग्ने अवस्था छ । परिषद्को बैठकसम्बन्धी कार्यविधिअनुसार अध्यक्ष र चार सदस्यको उपस्थितिलाई गणपूरक संख्या मानिएको छ । उपसभामुखको निर्वाचन नहुँदा कुनै एक सदस्य अनुपस्थित भए बैठक नहुने अवस्था छ । ओलीले यही अप्ठ्यारो फुकाउन गत वैशाखमा परिषद्को कार्यविधि संशोधन गर्दै अध्यादेश ल्याएका थिए । चौतर्फी विरोध भएपछि अध्यादेश फिर्ता भएको थियो । अहिले उनी देउवालाई फकाएर संवैधानिक आयोगका पदाधिकारीहरूको नियुक्ति अघि बढाउन खोजिरहेका छन् । देउवाको मुख्य चासो अख्तियारमा छ । प्रधानमन्त्री ओली अख्तियारमा रिक्त दुईमध्ये एक सदस्य कांग्रेसलाई दिन तयार भएका छन् । देउवाले त्यसमा पूर्वअतिरिक्त महानिरीक्षक जयबहादुर चन्दलाई लैजान चाहेको विषयसमेत उनले केही दिनअघि आफूनिकटका सानो समूहलाई जानकारी गराएका थिए । अख्तियार, निर्वाचन आयोगलगायत सबै संवैधानिक आयोगमा ६१ पदमध्ये आधाभन्दा बढी रिक्त अवस्थामा छन् ।यसअघि भागबन्डा नमिलेकै कारण देउवाले पटकपटक संवैधानिक परिषद्को बैठक बहिष्कार गर्दै आएका थिए । पार्टीभित्र उनको भूमिकाको आलोचना हुँदै आएको थियो । प्रधानमन्त्रीले छलफल गर्नु छ भनेपछि जानुस्, संवैधानिक परिषद्कै बैठक बोलाए पनि बहिष्कार गर्न हुन्न भन्ने सुझाव हामीले दिएका हौं, देउवानिकट ती नेताले भने, आफ्नै पार्टीभित्र प्रचण्डसँग कुरा मिलेन भने सभामुख नै बैठकमा अनुपस्थित हुने सम्भावना हुन्छ । हामीले बहिष्कार गर्न हुन्न भनेका थियौं । आजै (बिहीबार) जाने कुरा भने थाहा थिएन ।गत असार १७ गते यसरी नै गोप्य छलफल गर्दा पार्टीमा प्रश्न उठाइएको थियो । त्यतिबेला पनि देउवाले संवैधानिक आयोगहरूको नियुक्तिकै विषयमा छलफल भएको जानकारी गराएका थिए । यसपटक उनले चलाखीपूर्वक कोभिड१९ संक्रमण र बाढीपहिरोसँग सम्बन्धित विषयमा छलफल गरेको भनेर विज्ञप्ति निकाल्न लगाए । उनले त्यसो भने पनि प्रधानमन्त्रीको स्वकीय सचिवालयले भने संवैधानिक आयोगको नियुक्तिलगायत समसामयिक सबै विषयमा छलफल भएको जनाएको छ । विपक्षी दलको नेतालाई भेटिरहने प्रचलन नै हुन्छ, बेलाबखत भेट्ने र छलफल हुने विषय कुनै नयाँ होइन, प्रधानमन्त्रीका प्रेस सल्लाहकार सूर्य थापाले भने, संवैधानिक आयोगहरूमा पदाधिकारी खाली छन् । तिनमा छलफल हुन सक्छ । अरू समसामयिक विषयमा पनि छलफल हुन सक्छ ।प्रधानमन्त्रीसँगको भेटबारे कांग्रेसले जारी गरेको विज्ञप्तिमा भने लकडाउन खुलेपछिको चुनौती सामना गर्न नयाँ र विशेष रणनीति निर्माणका लागि प्रधानमन्त्रीसँग आग्रह गरिएको, पीसीआर प्रविधिबाट मात्रै परीक्षण गर्नुपर्ने उल्लेख गर्दै क्वारेनटाइनहरू अझै पनि मापदण्डयुक्त नबनाइएकामा आपत्ति जनाइएको विज्ञप्तिमा उल्लेख छ ।"
कक्षा ११ को परीक्षा विद्यालयबाटै,"निजीमा अनलाइन कक्षा सुचारुनिजी विद्यालय सञ्चालकहरूले स्थगित गरेका अनलाइन र दूर शिक्षाका कक्षा बिहीबारबाट सुचारु भएका छन् । सरकारले आफ्ना मागलाई बेवास्ता गरेको भन्दै प्याब्सन र नेसनल प्याब्सनले साउन १ गतेदेखि कक्षा बन्द गरेका थिए । विद्यार्थी, अभिभावक र सरोकारवालाको आग्रहपछि कक्षा सुचारु गर्ने निर्णय गरिएको प्याब्सन, एनप्याब्सनले जनाएका छन् । विद्यालय पुनः सञ्चालनका विषयमा शिक्षा मन्त्रालयले बुधबार सरोकारवालाहरूसँग छलफल गरेको थियो । छलफलपछि वैकल्पिक कक्षा सुरु गर्ने प्रतिबद्धता आएको हो ।"
नेपाल सानो छैन,"(काठमाडौं)  उनको योजना थियो, घर फिर्नुअघि मुस्ताङ पुग्ने, पसिना निकालेर मज्जाले डाँडाहरू उक्लिने अनि सौन्दर्य निहार्ने । सब कुरा ठिकठाक हुँदो हो त भेरोनिका कोडीको यो इच्छा यतिबेला पूरा भइसक्थ्यो । उनी मुस्ताङको सौन्दर्यमा रत भएर युरोप फिर्ने तयारीमा जुटिरहेकी हुन्थिन् । तर उनको यो घुमघामको धोको कोरोना महामारीले पूरा हुन दिएन । सबै कुरा सोचेजस्तो हुँदो रहेनछ, तीनवर्षे कार्यकाल पूरा गरेर शुक्रबार फर्किने तरखरमा जुटेकी नेपालका लागि युरोपेली युनियन (ईयू) की राजदूत भेरोनिकाले विस्मय व्यक्त गरिन्, पहिल्यै मुस्ताङ घुम्न नगएकामा मलाई पछुतो छ । घुमघामको यो पछुतोलाई हटाउन उनी मौका मिलाएर फेरि नेपाल आउनेछिन् । त्यतिबेला मलाई बढी स्वतन्त्रता हुनेछ किनभने म शुद्ध पर्यटकका रूपमा आउनेछु, नेपाल सरकारका मन्त्रीहरूसँग राजदूतका रूपमा अन्तिम भेटघाट र बिदाइ गरेपछि झोलीतुम्बा कस्दै गर्दा बुधबार कान्तिपुरसित भेरोनिकाले भनेकी थिइन्, अहिले लिन नपाएको नेपालको सुन्दरताको मज्जा त्यतिबेला लिउँला भनेर चित्त बुझाएकी छु । घुम्न नपाएको पछुतोबाहेक भेरोनिकाले तीन वर्षको नेपाल बसाइका क्रममा बटुलेका थुप्रै सुखद, रमाइला र केही उपलब्धिमूलक भाव पनि लैजाँदै छिन्, जो उनकै शब्दमा कहिल्यै नबिर्सने गरी हृदयमा बसेका छन् । म यस्तो बेला नेपाल आएकी थिएँ जति बेला यो देश आफ्नो महत्त्वपूर्ण इतिहास बनाउने क्षणबाट गुज्रँदै थियो, उनले भनिन्, संघीयता कार्यान्वयनमा हुन लागेको तीन तहको चुनाव मैले प्रत्यक्ष हेर्न पाएँ, त्यो चुनावले सत्तारूढ दललाई दिएको सफलता पनि देखेँ । नेपाल एउटा लामो अस्थिरताबाट स्थिर राजनीतिमा प्रवेश गरेको यो समयमा मैले यहाँ गज्जबका कुरा अनुभव गर्न पाएँ । पहिलो पटक नेपाल आए पनि भेरोनिकाले छिट्टै आफूलाई नेपाल र नेपालीसँग घुलमिल भएको पाइन् । मैले नेपाल सुनेकी थिएँ, देखेकी थिइनँ, उनले भनिन्, नेपाल भन्नेबित्तिकै युरोपमा हिमालय पर्वत, आध्यात्मिक सहर, मन्दिर र फरासिला मानिसको सम्झना हुन्छ जुन साह्रै सकारात्मक भावका साथ जोडिएर आउँछ । नेपाल आउँदा उनको मनमा पनि यस्तै आम युरोपेली चित्र थियो कल्पनाको । यहाँ आएपछि त्यस चित्रका केही भाग जोडिए, केही भागमा रङ फेरिए तर समग्रमा चित्र फेर्नुपर्ने अवस्था भने आएन । काठमाडौंका सडकमा खाल्डाखुल्डी र फुटपाथमा उप्किएका इँटा देखेकी उनले त्यसैका छेउछाउ उभिएका रेस्टुरेन्ट भने आधुनिक र भव्य पाइन् । मेरा लागि यो प्राचीनता र आधुनिक जीवनको एक अपत्यारिलो संगम हो, विस्फारित नेत्रका साथ उनी बोलिन्, यस्तो त मैले कहीँ पनि देखेकी छैन । असाध्यै गरिबीमा मुस्कुराउन सक्ने मानिस, यहाँका हिमाल र तराईको शान्त परिवेश अनि मरमसला हालेका खानेकुरा भेरोनिकाका लागि नयाँ कुरा थिए । त्योभन्दा पनि रमाइलो उनलाई यहाँ पाहुनालाई तातोपानी दिने संस्कार लागेको छ । युरोपमा कि कफी दिइन्छ कि चिया, खालि तातो पानी दिने चलन मलाई यहीँ आएपछि थाहा भयो, उनी मुस्कुराइन्, यो राम्रो चलन हो, घर फिरेपछि म पनि पाहुनालाई यसै गर्नेछु । मःम र त्यसका साथमा आउने अचार उनको जिब्रोका लागि नयाँ खुराक बन्यो । यहाँ आएपछि उनले योग सिक्ने मेसो पाइन् । यी र यस्ता अनेक सम्झनाले ईयूको मुख्यालयमा काम गरिरहेका बेला उनलाई मौका बेमौका सताउनेछन् । ईयू र नेपालबीच हरेक दुई वर्षमा एकपटक ब्रसेल्स र अर्कोपटक काठमाडौंमा हुँदै आएको द्विपक्षीय छलफललाई वर्षैपिच्छे गराउने, संघीयता, लोकतन्त्र र मानवअधिकारका मुद्दालाई स्थापित गराउने अनि युरोप र नेपालबीचको ४६ वर्ष पुरानो मैत्रीसम्बन्धलाई थप बलियो पार्न सकिने उपायबारे छलफल तथा विचारविमर्श गराउने कामले उनका अधिकांश समय खाइदिन्थे । र पनि, उनी सुटुक्क समय निकालेर कहिले नगरकोटको उकालो चढ्न पुग्थिन् भने कहिले पोखरामा फुक्काफाल भएर टहलिन्थिन् । पोखरा मेरा लागि ज्यादै रमाइलो ठाउँ रह्यो, उनले भनिन्, त्यहाँ जाने अनेक बहाना म बनाइरहेकी हुन्थेँ । तीन वर्षको दैरान उनले वसन्तपुरतिर टहलिन निस्केका बेला पर्यटक ठानेर सामान भिडाउन खोज्ने व्यापारीदेखि बादी समुदायका महिलासम्मको जीवनलाई चाखपूर्वक चियाइन् । सातै प्रदेश पुगेकी उनले ग्रामीण महिला र बालबालिकालाई धेरैपटक तिनका घरमै पुगेर भेटिन् । मुक्त कमैया र बादी समुदायका महिलालाई गरेको सहयोग कत्तिको फलदायी भइहेको छ भनेर हेर्न जाँदा पाएको मायाले उनी भावुक भइन् । नेपाल समृद्धिको बाटोमा छ, स्थायी सरकारलाई दिगो विकासको योजना ल्याउने मौका छ, उनीले भनिन्, महिला, बालबालिका र ग्रामीण समाजका मानिसको जीवन उकास्न गर्नुपर्ने धेरै कुरा छन् । सुखी नेपाली समृद्ध नेपालको नारा उनलाई चाखलाग्दो लागेको छ । नेपालका लागि युरोपले हतियारबाहेक सबै कुरा कुनै अतिरिक्त शुल्क र महसुलबिना आफ्नो बजारमा प्रवेश गर्न दिएको सुविधाको उपभोग नेपालले सकेको गरोस् भन्ने उनको सुझाव छ ता कि नेपाल छिटो सुखी होस् । नेपालको प्रमुख दातृ निकाय ईयूले सघाइरहेको जलवायु परिवर्तनदेखि मानवअधिकारसम्मको क्षेत्रलाई जारी राख्ने संकेत भेरोनिकाले दिएकी छन् । धेरै मानिस नेपाललाई सानो भन्छन्, दुई ठूला छिमेकीका माझ भएकाले नेपालीले पनि आफूलाई सानै ठान्दा रहेछन्, उनले भनिन्, तर नेपाल सानो होइन । ३ करोड जनसंख्या भएको देश युरोपमा पनि धेरै छैनन्, मेरै देश आयरल्यान्डमा ५० लाख मात्रै मानिस छन् । आफू सानो छु भन्ने भावबाट माथि उठेर नेपाल क्षेत्रीय र विश्व राजनीतिमा अघिल्तिर आएको हेर्ने इच्छा ईयूलाई भएको उनले सुनाइन् ।"
बिजुली गाडीमा प्रतिगामी निर्णय सच्याऊ,"नेकपा गठन हुनुअघिको वाम गठबन्धन अर्थात् तत्कालीन एमाले र माओवादीकेन्द्रले आफ्नो संयुक्त चुनावी घोषणापत्रमा भनेका थिए, पहिलो वर्षदेखि सुरु गरेर दोस्रो वर्षमा सम्पन्न हुने गरी काठमाडौं पेट्रोलियम वाहनहरूलाई विद्युतीय वाहनबाट प्रतिस्थापन गरिनेछ । स्वच्छ, सुन्दर र आधुनिक राजधानी बनाउने एउटा उपायका रूपमा घोषणापत्रले विद्युतीय गाडीलाई स्विकारेको थियो । यति मात्र होइन, घोषणापत्रले विद्युत् तथा ऊर्जा वृद्धि ः राष्ट्रको आर्थिक समृद्धि शीर्षकअन्तर्गत आगामी तीन वर्षमा काठमाडौं उपत्यकाभित्र विद्युतीय सवारीसाधन मात्र उपयोग गर्ने कार्ययोजना लागू गरिने प्रतिबद्धता पनि जनाएको थियो ।सरकारमा पुगिसकेपछि भने नेकपाले जनतामाझ बिछ्याएका यस्ता सपनाहरू भुलिदियो । उपत्यकामा तीन वर्षभित्र त्यस्तो कार्ययोजना लागू गर्नु त परको कुरा, आफ्नो तेस्रो बजेट भाषणमार्फत उल्टो बिजुली गाडीलाई निरुत्साहित गर्ने नीति लियो । यसअघि १० प्रतिशत मात्र भन्सार महसुल लाग्नेमा अर्थमन्त्रीले बजेट मन्तव्यमार्फत भन्सार महसुल ८० प्रतिशत र अन्तःशुल्क पनि विद्युतीय सवारीसाधनको क्षमताअनुसार ३० देखि ८० प्रतिशत पुर्याइदिए । भन्सार महसुलमा ५० प्रतिशतसम्म छुटको सुविधा भए पनि समग्र वृद्धिको दुष्परिणाम यस्ता गाडीको आयातै ठप्प बन्यो ।एक त, दलको चुनावी घोषणापत्र आफैंमा झूटको पुलिन्दा होइन, सरकार अघि बढ्नका लागि मार्गदर्शक हो । यसको पालना रत्तिभर नहुनु यी वाचा गरिएका जनताप्रतिको अनादर हो । दोस्रो, घोषणापत्रको पाटो बिर्सिदिने हो भने पनि यतिबेला हाम्रो राष्ट्रिय आवश्यकताअनुसार बिजुली गाडीलाई प्रवर्द्धन गर्नुपर्ने अवस्था छ । तर, सरकारले आयातै ठप्प हुने गरी भन्सार महसुल बढाउँदा यसलाई प्रतिवन्ध लगाएसरहकै स्थिति पैदा भएको छ । सरकारी निरुत्साहनका कारण व्यवसायीले जेठ १५ पछि विद्युतीय सवारी ल्याउन सकेका छैनन् । बजेट सार्वजनिक भएयता एउटा मात्रै विद्युतीय सवारी आयात भएको छ । यस अवधिमा पेट्रोलियम गाडी भने ३ सय ३३ वटा भित्रिएका छन् । पछिल्लो समय व्यापारीले विद्युतीय सवारीसाधन मगाउनै छाडेका छन् । जबकि, गत आर्थिक वर्षमा ५ सय ७५ वटा विद्युतीय सवारी आयात भएका थिए । अर्थात् प्रतिमहिना औसत ५० विद्युतीय गाडी आयात हुने गरेका थिए । सरकारले बुझेजस्तो विद्युतीय सवारी देशको आयात व्यापारको एउटा हिस्सा मात्रै होइन । यो सरकारले कर असुल गर्ने कुनै वस्तु मात्रै पनि होइन । यसको सम्बन्ध वायु प्रदूषण, वातावरण र मानव स्वास्थ्यसित जोडिएको छ, भोलिका पुस्ताको भविष्यसित गाँसिएको छ । मुलुकमा जलविद्युत् उत्पादन बढिरहेको सन्दर्भमा स्वदेशभित्रै त्यसको खपतसित पनि यस्ता सवारीको साइनो छ । भारतसँगको हाम्रो व्यापार घाटा अकासिइरहेका बेला विद्युतीय चुलोदेखि गाडीसम्मका प्रयोगमार्फत पेट्रोलियम पदार्थको आयात प्रतिस्थापन गर्नुपर्नेमा सरकारले यसतर्फ सोचेको देखिँदैन । पर्यावरण, मानव स्वास्थ्य, विद्युत् खपत र आयात प्रतिस्थापनजस्ता पक्ष भुलेर सरकारले राजस्व मात्र सम्झनु विडम्बनापूर्ण छ । देश चलाउन राजस्व आवश्यक भए पनि सरकारले व्यापारीले झैं तत्कालको आम्दानी हेर्नु हुँदैन । अर्कोतर्फ, आयातै ठप्प भएको सन्दर्भमा सरकारको राजस्व संकलन गर्ने लक्ष्य नै प्रभावित भएर धन र धर्म दुवैतिर नास भनेझैं भएको देखिन्छ । सरकारी दाबीजस्तै आजका मितिमा विद्युतीय सवारी विलासी साधन मात्रै होला, तर नीतिगत व्यवस्थामार्फत यसलाई आम पहुँचयोग्य बनाउने, सार्वजनिक विद्युतीय सवारीहरू चलाउने दायित्व सरकारकै हो । कति मुलुकमा विद्युतीय सवारीसाधन बनाउनेदेखि खरिद गर्ने कम्पनीलाई सरकारले अनुदान दिन्छ । विश्वका केही सहरले निश्चित वर्षपछि विद्युतीय सवारी मात्रै चलाउन पाउने घोषणा गरिसकेका छन् । कति गाडी उत्पादन कम्पनीले डिजेलपेट्रोलमा आधारित गाडीको उत्पादन घटाएर आफूलाई विद्युतीय गाडीमा केन्द्रित गरिरहेका छन् । यस्तोमा हाम्रो देशको सरकार भने उल्टो दिशामा हिँड्न थालेको प्रतीत हुन्छ ।यसबीचमा विद्युतीय सवारीसाधनका चार्जिङ स्टेसन र सर्भिसिङ का लागि पूर्वाधार बनिरहेका थिए । मानिसको सोच बिस्तारै त्यसतर्फ उन्मुख हुँदै थियो । सरकारी नीतिको वक्रदृष्टिकै कारण यो क्रम अब रोकिएको छ । यो त सरकारी नीतिमा अलमलभन्दा पनि प्रतिगमन हो । आम जनता, व्यवसायी र उद्योगीलाई विद्युतीय सवारीमा आकर्षित गर्नुपर्ने सरकार उल्टो बाटो हिँड्नु हुँदैन, यससम्बन्धी भन्सार महसुल र अन्तःशुल्कमा पुनर्समीक्षा गर्नुपर्छ । बजेटमा व्यवस्था गरे पनि सरकारले कतिपय अवस्थामा मन्त्रिपरिषद्बाट पटके निर्णय गराई भन्सार छुट दिने गरेको छ । अहिले बजेट पारित भइसके पनि विद्युतीय सवारीसाधनका हकमा यस्तै निर्णय गरेर सरकारले आफ्नो प्रतिगमनकारी कदमलाई सच्याउनुपर्छ ।"
आमाको बाध्यता,"यमुना पराजुली अधिकारीको बालबालिकालाई आमाको साथ लेखले बालबालिका र आमाको सम्बन्धका सवालमा उठाएको सन्दर्भ जायज छ । तर अबोध सन्तानलाई कसैको जिम्मामा छोडेर आयआर्जनका लागि बिदेसिनु आमाको रहर नभई बाध्यता हो । अपवादबाहेक आमाले छोराछोरीलाई दिने निःस्वार्थ माया यस धर्तीमा कसैले दिन सक्दैन । प्रकृतिले नै स्त्रीजातिलाई सन्तान उत्पादनको क्षमता दिई मातृवात्सल्य प्रेमको अधिकार दियो । महिलाहरू पुरुषबिना आमा बन्न सक्दैनन् । महिलाले लिएको यही सहयोगको फाइदा उठाएर बच्चा जन्माउने, हुर्काउने, घरधन्दा तथा परिवारको हेरचाह आदिको सम्पूर्ण जिम्मा महिलालाई नै लगाइयो । गर्भधारण, अतिशय प्रसव वेदना र सन्तान हुर्काउने हरेक क्षणमा पुरुष सहयात्री बन्नुपर्ने हो तर त्यसो हुन सकेन । सन्तानमाथि आमाको मात्रै एकाधिकार हुन्छ भन्ने मान्यता स्थापित गरियो । यसैकारण पुरुष बाबुको कर्तव्यबाट विमुख भई केवल आय आर्जन गर्ने व्यक्तिका रूपमा मात्र देखियो । यसले महिलाका प्रतिभा, अवसर, विचार र चाहना कुण्ठित बन्न पुगे । महिला केवल घरभित्रको काममा सीमित भए । उक्त लेखमा पढ्न तथा कमाइका लागि समय मिलाएर बिदेसिन हरेक आमालाई सुझाइएको छ । बच्चा बुझ्ने भएपछि मात्र आमालाई व्यक्तित्व विकास तथा आय आर्जनमा लाग्नुपर्छ भन्ने आशय लेखको छ । तर महिलालाई उमेरले ३० काटेपछि बूढीकन्याको नजरले हेरी सहजै विवाह गर्न अप्ठ्यारो मान्ने, विवाह गरेको ४५ वर्षसम्म बच्चा नजन्माउने महिलालाई बाँझी भन्ने र ४० वर्ष काटेपछि देशका महत्त्वपूर्ण सेवा क्षेत्रमा बन्देज लगाउने समाज यही हैन र ? अनि कहिले र कसरी मिलाउने एक कर्तव्यनिष्ठ आमाले समय ? एक प्रतिभावान् महिलाका रूपमा समाजमा स्थापित हुन हरेक आमाले असह्य पीडा सहेर सन्तानलाई छोडी हिँड्नु, बाध्यता हो । सीतादेवी भट्टराई, घिरिङ१, तनहुँ"
शैक्षिक क्षेत्र अन्योलमा,"लकडाउनकै क्रममा अन्य क्षेत्र बिस्तारै लयमा फर्कन थाले पनि भविष्यका कर्णधार उत्पादन गर्ने शैक्षिक क्षेत्रमा भने अन्योल कायमै छ । सरकारले बुधबारदेखि लकडाउनको अन्त्य गरे पनि शैक्षिक क्षेत्र कहिलेदेखि खुलाउने भन्ने निर्णय गरेको छैन । यद्यपि आगामी भदौ १ देखि भर्ना गर्न र परीक्षा लिन भने अनुमति दिएको छ । सम्पूर्ण क्षेत्र पूर्ववत् अवस्थामा आइसकेपछि विद्यालयलाई मात्रै बन्द गरिराख्ने सरकारको निर्णयले विद्यार्थीको भविष्य अझै अँध्यारोतिर गइरहेको महसुस हुन्छ । सरकारले कोरोनाबाट बँच्न जे जस्तो विधि अपनाउन आग्रह गरे पनि त्यो भन्ने कुरा मात्रै भएको छ । भौतिक दूरी कतै देखिँदैन । मास्क पनि सबैले लगाएको पाइँदैन । यस्ता नीतिनियम बनाउने सरकारी निकायमै आफैंले बनाएको मापदण्डको प्रयोग भएको पाइँदैन । अहिले पनि पूर्ण रूपमा होटल र विद्यालयहरू सञ्चालनमा आउन सकेका छैनन् । असार १ बाट इन्टरनेटको पहुँचमा रहेका विद्यार्थीका लागि अनलाइन कक्षा सञ्चालन भए पनि पाठ्यक्रमअनुसारको पठनपाठन हुन सकेको छैन । सबै विद्यार्थी इन्टरनेटको पहुँचमा पनि छैनन्, कतिपय विद्यालय नै इन्टरनेटको पहुँचभन्दा बाहिर छन् । इन्टरनेट भए पनि केही शिक्षकशिक्षिका इन्टरनेटको उपयोग गर्न दक्ष छैनन् । लामो समयसम्म विद्यालयबाट टाढै रहनुपर्दा विद्यार्थीको स्मरण क्षमता नै कमजोर भइसकेको छ । उनीहरूको मानसिक अवस्थामा ह्रास आएको पनि देखिन्छ । सामान्यत वैशाखको पहिलो सातादेखि सञ्चालन हुने शैक्षिक सत्र सरकारको पछिल्लो निर्णयले दसैंअगाडिसम्म पनि सञ्चालन हुने लक्षण देखिँदैन । यतिबेलासम्म विद्यालयमा पहिलो त्रैमासिक परीक्षा सञ्चालन भइसक्थ्यो । यसपालि विद्यालय नै सुचारु हुन सकेको छैन । धेरैजसो विद्यालयलाई क्वारेन्टिन बनाइएको छ । त्यस्ता विद्यालयलाई निर्मलीकरण नगरी पठनपाठनको कार्य सुरु गर्ने कुरै भएन । सरकारले अन्य क्षेत्रमा जसरी निश्चित मापदण्ड बनाएर सुचारु गर्न अनुमति दिएको छ अब विद्यालयलाई पनि त्यसैगरी सञ्चालन गर्ने बाटो खोलिदिनु उपयुक्त हुन्छ । अन्यथा शैक्षिक सत्र नै बदलिन पुग्ने अवस्था आउन सक्नेछ । साउनको दास्रो सातादेखि विद्यालय सञ्चालनमा आए भने पनि अतिरिक्त क्रियाकलापलाई यो साल स्थगित गरेर नियमित कक्षा सञ्चालन मात्रै गर्ने हो भने विद्यार्थीको पाठ्य सामग्री सक्न त्यति गाह्रो पर्ने देखिँदैन । त्यसो त कतिपय विद्यालयमा सामाजिक दूरी कायम गरेर नै पठनपाठन सञ्चालन गर्न सक्ने अवस्था पनि छ । असारदेखि सञ्चालन हुँदै आएका अनलाइन कक्षा पनि प्याब्सन र एनप्याब्सनले साउन १ देखि बन्द गराएका छन् । सरकारले अब एउटा विधि अपनाएर विद्यालय खोल्न अनुमति दिनु नै उचित देखिन्छ । सुजन देवकोटा, पालुङटार४, गोरखा"
बढ्दो चहलपहलले जोखिम,"चैत ११ देखि लकडाउन सुरु हुँदा निकै कडाइका साथ लागू गरिएको थियो । एकदुई जना मात्रै कोरोना संक्रमित थिए । अहिले १८ हजार बढी संक्रमित छन् । ४२ जनाको मृत्यु भइसकेको छ । धेरै ठाउँमा समुदायमा संक्रमण फैलिसकेको आकलन विज्ञहरूले गरेका छन् । अन्य मुलुकमा एकपटक लकडाउन हटाइसकेपछि पुनः लागू गरिएका दृष्टान्त धेरै छन् । यस्तोमा लकडाउनले मनोवैज्ञानिक त्रास दिएको बहाना गरी एकै पटक लकडाउन अन्त्य गर्ने सरकारी निर्णय परिपक्व देखिन्न । आउने दुई तीन हप्ताको संक्रमित संख्याले समुदायमा फैलिरहेको संक्रमणको एउटा तस्बिरको अपेक्षा सबैमा थियो । लकडाउन अन्त्यको घोषणापछि सहरमा चहलपहल बढेको छ । धेरैले मास्कसमेत प्रयोग गरेका छैनन् । तसर्थ कोरोना महामारीको भयाभह स्थिति नआओस् भन्नेमा प्रत्येक नागरिक सचेत बन्नुको विकल्प छैन । यसका लागि सबैले मास्क, साबुनपानीले हात धुने र भौतिक दूरी कायम गर्नुलाई महामन्त्र बनाउनु अति आवश्यक छ । एक व्यक्तिको लापरबाहीलाई अर्कोले औंल्याइदिनु पनि त्यत्तिकै जरुरी छ । यस वर्षका धार्मिक चाडपर्व आफ्नो परिवार मात्रै बसेर मनाउनुपर्छ । महेशप्रसाद ढुंगाना, नयाँ बानेश्वर, काठमाडौंलकडाउनको अन्त्यसँगै जनता नयाँ जोसका साथ दैनिकीमा फर्किन तयार छन् । कोरोना नियन्त्रणमा आशातीत प्रतिफल लकडाउनले दिएन । सरकारले पनि यो अवधिलाई कोरोना व्यवस्थापनको क्षेत्रमा उपलब्धिमूलक बनाउन सकेन । सत्तारूढ नेकपाको अन्तरिक किचलोले लकडाउनको औचित्यमाथि प्रश्न उठ्दै आएको थियो । त्यसैले लकडाउनको पूर्णविराम अहिलेको उपयुक्त विकल्प हो । यद्यपि सरकारले लकडाउन अन्त्यको निर्णय गर्दा जनतालाई जुन प्रकारले आश्वस्त पार्नुपर्ने थियो त्यसो भएन । एकातिर सरकार कोरोना भाइरस समुदायमा फैलिएको छैन भनेर ठोकुवा गरिरहेको छ भने अर्कोतिर कुनै यात्रा इतिहास नभएकाहरू पनि संक्रमित भइरहेका छन् । नागरिकले सुरक्षाका उपाय अपनाएनन् भने सरकारको सहाराले मात्रै जीवन जोगिँदैन । सुजनबाबु बस्नेत, सिद्धिचरण१, ओखलढुंगा"
सत्तारूढ नेकपाको प्राथमिकता,"विवादित लिम्पियाधुरा, लिपुलेक र कालापानी क्षेत्रको विषयमा नेपाल सरकारबाट बारम्बार कूटनीतिक पहलद्वारा निकास निकाल्न गरेको प्रयास भारतीय पक्षले बेवास्ता गरेपछि सृजित समस्याले नेपाल र भारतको सम्बन्ध झन् चिसो बन्दै छ । ओली सरकार र सबै विपक्षी दलको सहमतिमा नेपाली नक्सामा उक्त भूभाग समेटिएपछि भारत झन् क्रुद्ध बन्न पुगेको छ । यसैबेला विपक्षी दलहरू र बाहिरी हस्तक्षेपसँग जुधिरहेका प्रधानमन्त्री ओली आफ्नै दलका विभिन्न गुट र उपगुटसँग लडिरहेका छन् । ओलीकै सहयात्री नेपाल र दाहाल दुवै पद छोड्न दबाब दिइरहेका छन् । ओलीकै समर्थन र सहयोगमा दाहाल र उनको माओवादी पार्टी एमालेमा मिलेको थियो । कोरोनाको कहर र प्राकृतिक संकटको व्यवस्थापन र जनताको जीउधनको रक्षाभन्दा कुर्सी र द्रव्यमोहमा फसेका सत्तारूढ पार्टीका नेताहरू आन्तरिक कलहमा रुमल्लिरहेका छन् । यस्तो विषम परिस्थितिमा आफ्नै पार्टीका अध्यक्ष र सरकार प्रमुखलाई सहयोग र साथ दिनुको सट्टा राजीनामा माग्नु भनेको देशलाई झन् अस्थिरतातिर धकेल्नु हो । कामकुरो एकातिर, कुम्लो बोकी ठिमीतिर आहान चरितार्थ गर्दै छन् नेकपा नेताहरू । रोशन भट्टराई, इनरुवा३, सुनसरी"
"मूल्य अन्तरले इन्धनमा घाटा होइन, नाफा","पीबी श्रेष्ठको मूल्य अन्तरले इन्धनमा बढ्दो घाटा लेखले पेट्रोलियम पदार्थ नेपालमा आयात गरी विभिन्न माध्यमबाट भारततिरै बिक्री हुँदा देशलाई घाटा लागिरहेको तर्क गरेको छ । यो तर्क त्यति बेलासम्म सही हुन्छ जब त्यस्तो वस्तुमा अनुदान दिएर लागत मूल्यभन्दा कममा बिक्री गरिन्छ । तर हाल पेट्रोल तथा डिजेलमा सरकारी अनुदान छैन । देश भित्रिने प्रत्येक लिटर तेलमा सरकारले मूल्य अभिवृद्धि कर, पूर्वाधार करजस्ता लाभ प्राप्त गर्छ भने, नेपाल आयल निगमले खरिद मूल्यमा नाफासमेत जोडेर बिक्री गरिरहेको छ । यसरी कर तथा नाफासमेत आर्जन गरी बेच्दासमेत छिमेकमा भन्दा सस्तो हुन गई छिमेकमा बिक्री हुन गएको छ भने त्यसमा देशलाई घाटा होइन नाफा हुन्छ । यसै सन्दर्भलाई प्रस्ट्याउन नेपालबाट सर्वाधिक निर्यात भइरहेको पाम तेललाई उदाहरणका रूपमा लिन सकिन्छ । यो तेल नेपालमा उत्पादन हुँदैन, कच्चा रूपमा आयात हुन्छ र प्रशोधन भई बिक्री हुन्छ । यसको व्यापारको दिगोपन र यसको उत्पादन किन हाम्रोमा हुँदैन भन्ने छुट्टै बहसको विषय होला, तर अहिले देशले सबैभन्दा बढी निर्यात गर्ने वस्तुको सूचीमा यो १ नम्बरमा छ । पेट्रोलियम पदार्थ अवैध बिक्री हुनु गलत हो र त्यसलाई नियमन गरिनुपर्छ । तर, नेपाल आई फर्कने मालवाहक सवारीले यहाँ तेल भर्नु र त्यसो गर्दा कर तथा नाफा आर्जन हुनु देशका लागि राम्रै हो । कर र नाफासमेत आर्जन भइरहेर नेपालका व्यवसायी र उपभोक्ताले सस्तो भाडादरको सुविधा पाउनु, भारतको तुलनामा सस्तो भाडादरले दिएको तुलनात्मक लाभले बजार प्रतिस्पर्धी हुनु र उद्योगहरूलाई अवसर सिर्जना हुनु पनि देशका लागि सकारात्मक आयाम हुन् । यी विषयको मनन नगरी राज्यले अनुदान दिएको जस्तो ठानी लेखिएकाले यो लेखको मूल सिद्धान्तै गलत छ । तुलनात्मक लाभका विषयमा गहिरो अध्ययन नगरी चोरीनिकासीको सतही विश्लेषणमा आधारित निर्णयको सिकार भएको अर्को बृहत् क्षेत्र हो ढुंगागिट्टी । बर्सेनि लाखौं टन नवीकरणीय ढुंगा, गिट्टी र बालुवा यसै पनि बगेर सीमापार जाने गरेको छ । थुप्रै अनुत्पादक पहाडहरूलाई सम्याएर बर्सेनि केही खर्बको ढुंगागिट्टी निर्यात गर्ने प्रचुर सम्भावना हामीसँग छ । दुर्भाग्यवश, नीतिनिर्माता, जिम्मेवार पदाधिकारी, विज्ञ तथा मिडियासमेत सतही विश्लेषणमा सीमित हुनाले हाल ढुंगागिट्टी निर्यात गैरकानुनी छ । हामी जेमा धनी छौं, त्यो बेच्नुपर्ने सामान्य अर्थशास्त्रीय सिद्धान्त अंगीकार गर्न देश चुक्नाले खर्बौं कमाउने यस्ता क्षेत्र परिचालित हुन सकेका छैनन् । अनुदान दिनुपर्दैन र देशले कर तथा नाफा आर्जन गर्छ भने निर्यात भयो भनेर डराउने होइन, त्यस्तो निर्यातमा अवसर देख्नु राम्रो हुन्छ । विष्णुप्रसाद गौतम, सदस्य, प्रदेश योजना आयोग, बुटवल"
नेकपाको अधिनायकवादी मनोविज्ञान,"यस्तो प्रतीत हुन्छ, काठमाडौंको बालुवाटारमा अवस्थित प्रधानमन्त्री निवास व्यवहारतः नेपाल कम्युनिस्ट पार्टी (नेकपा) को केन्द्रीय कार्यालयमा परिणत भएको छ, बिनाकुनै घोषणा । फेरि भन्दै छु, व्यवहारतः । पार्टीका तारन्तार बैठक त्यहीँ बस्छन् र त्यहीँ केपी शर्मा ओलीसँग प्रधानमन्त्री र पार्टी अध्यक्ष पदबाट राजीनामा पनि मागिन्छ । थाहा त पक्कै छ सबैलाई त्यो प्रधानमन्त्रीको सरकारी निवास हो, नेकपा अध्यक्षको घर होइन । अध्यक्ष ओलीको उपत्यकाघर भक्तपुरको बालकोटमा छ । उनको निर्वाचन क्षेत्रघर झापा र जन्मघर तेह्रथुम । ओलीका कुनै पनि निजी घरमा बैठक गरे यो प्रश्न उपस्थित हुने थिएन । यद्यपि पार्टी कार्यालय भईभई बैठक घरमा हुनु पनि शोभनीयचाहिँ होइन । बैठक हुनु त पार्टी कार्यालयमै पर्छ तैपनि आफ्नै घरमा गर्नै चाहन्छ कसैले भने कसको के लाग्छ, गरे हुन्छ । तर पार्टीका औपचारिक बैठक सरकारी निवासमा गर्नु अशोभनीय मात्र होइन, राज्यस्रोतको दुरुपयोग र राजकीय संस्थाको अवमूल्यन पनि हो । नेकपाको कार्यालय काठमाडौंकै धुम्बाराहीमा छ तर त्यो कार्यालय कार्यप्रयोजनका लागि नभएर साइनबोर्ड झुन्ड्याउने प्रयोजनले राखेको प्रतीत हुन्छ । अर्थात्, धुम्बाराही कार्यालय संसदीय प्रथाका राष्ट्रपतिजस्तै आलंकारिक भएको छ । प्रधानमन्त्री निवासचाहिं व्यवहारमा पार्टीको कार्यकारी कार्यालय हुन पुगेको छ । नेकपा नामै, व्यवहारै, स्वभावैले कम्युनिस्ट भएको हुँदा यसका नेताहरूलाई राज्यको सम्पत्ति पार्टीकै हो भन्ने लाग्नु अस्वाभाविक होइन । मेरा कतिपय मित्रहरू नेकपा कम्युनिस्ट नै होइन भन्ने गर्छन्Ù तिनमा नेकपासँग आबद्ध पनि छन् कतिपय । तर म नेकपा कम्युनिस्ट होइन भन्ने मान्दिनँ र मान्ने छुट पनि छैन । छैन किनभने नामै सग्लै कम्युनिस्ट छ, कसरी होइन भन्नु ! त्यसैले कम्युनिस्ट पार्टी सत्तामा भएकाले शासन व्यवस्था नै कम्युनिस्ट हो भनेर प्रधानमन्त्री निवासलाई समेत पार्टीले कब्जा गर्न खोजेको हो भने सरकारमाथि अधिनायकवादी भनेर लागिरहेको आरोपलाई सत्य मान्नुपर्ने हुन्छ । निश्चय नै, नेकपा नेताहरूलाई सम्पूर्ण राज्यधन पार्टीकै हो भन्ने लागेको हुन सक्छ तर नेतालाई लाग्दैमा राज्यधन पार्टीविशेषको हुने होइन र हुँदैन । किनभने शासनमा कम्युनिस्ट पार्टी पुगेको भए पनि यो शासकीय व्यवस्था कम्युनिस्ट होइन, संसदीय हो । यसमा कम्युनिस्ट पार्टीको रजगज चल्ने भन्ने हुँदैन । यथार्थमा यस प्रथामा एउटा निश्चित संस्थालाई दिइएको स्रोत र राज्यधन आफूखुसी प्रयोग गर्ने कसैलाई, जो जेसुकै भए पनि, अधिकारै छैन । अन्यथा नलिनुहोला, यस कृत्यलाई यसर्थ प्रधानमन्त्रीले जानेर अथवा नजानेर आफ्नो राजकीय अख्तियारीको दुरुपयोग गरेको भनेर मान्नु, भन्नु र ठान्नुपर्छ । वास्तवमा नेकपामा अलिकति पनि लोकतन्त्रको मर्म बुझ्ने मान्छे हुन्थे भने पार्टी बैठकहरू प्रधानमन्त्री निवासमा हुनबाट रोक्ने थिए । रोक्न नसके पनि कोसिस त कम से कम गर्ने नै थिए । उनीहरूले प्रधानमन्त्रीलाई राज्यले दिएको आवासको प्रयोग पार्टीविशेषको प्रयोजनका लागि होइन र यस्तो कार्य हुन नदिने पहिलो जिम्मेवारी स्वयं प्रधानमन्त्रीकै हो भनेर बुझाउँथे र त्यसमा प्रधानमन्त्रीले अड्डी लिए अरू नेताले अस्वीकार गर्ने थिए । प्रधानमन्त्री निवासमा पार्टीका बैठक बस्न इन्कार गर्ने थिए । नेकपाका अन्य नेताले यदि पार्टी कार्यमा राज्यस्रोत र साधनको दुरुपयोग हुनु हुँदैन भन्ने वाणी मुखरित गरिदिएका भए उनीहरूले नै लेखेको संविधानमाथि ठूलो गुन लाग्ने थियो र जे काम जहाँ हुनुपर्ने हो त्यहीँ हुने सुसंस्कृत चलन प्रारम्भ हुन्थ्यो । तर त्यति मात्र कहाँ हो र, अझ ठूलो दुर्भाग्य त के भने, यता आएर राष्ट्रपतिको उपस्थितिमा राष्ट्रपति भवनमै नेकपाका नेताका मेलमिलाप बैठक हुने गरेका छन् । फलस्वरूप पक्षीय राजनीतिक विवादमा तानिनै नहुने राष्ट्रपतीय संस्थाकै अवमूल्यन भएको छ । देशकी राष्ट्रपति पो हुन् त श्रीमती विद्यादेवी भण्डारी, नेकपा सचिवलयकी सदस्य होइनन् । यो नेकपामा प्रधानमन्त्री नै भइसकेका बडेबडे दिग्गज छन्Ù माधवकुमार नेपाल, पुष्पकमल दाहाल, झलनाथ खनाल । उनीहरू आफैं पनि आफ्ना पालामा यो मात्रामा नगरे पनि यस्तै कार्यकृत्य गर्न पछि परेका थिएनन् । त्यसैले प्रतिवाद गर्दैनन् । मान्यता तोड्न सहायक बन्छन् । यसले पार्टी नेताका रूपमा उनीहरू ठूलै भए पनि उनीहरूको संस्कारिक धरातल देखाउँछ । अन्यथा नलिनुहोला, यसले उनीहरूका विश्वदृष्टिको साँघुरोपन र कृपण चित्तवृत्तिको प्रदर्शन गर्छ । कस्तो समझ भएका मानिस हुन् यी भनेर चिनाउँछ । यत्तिका ज्ञानी, जान्ने बुझ्ने, पढ्ने भनेर नाम चलेका ओली आफैंले पनि बुझ्नुपर्ने, उनी जन्मिँदैका प्रधानमन्त्री होइनन् । संसद्ले बनाएका प्रधानमन्त्री हुन् । नेकपाको उम्मेदवारका रूपमा चुनावमा प्रत्याशी भएर जितेका जन प्रतिनिधि हुन् । जनप्रतिनिधि भइसकेपछि व्यक्ति पार्टीविशेषको अधीनमा सीमित रहँदैन, सार्वजनिक हुन्छ । ऊ आफूलाई नमान्ने र मत नदिनेको पनि प्रतिनिधि हुन्छ । प्रधानमन्त्री निवास पार्टीविशेषको आवास होइन । प्रधानमन्त्री हुने सामर्थ्य भएको मानिसमा यति पनि ज्ञान छैन, हुँदैन भनेर पत्याउनै सकिँदैन । यसको अर्थ हुन्छ, ज्ञान भईभई, बुझीबुझी पद र संस्थाकै अवमूल्यन भइरहेको छ । संस्थाभन्दा व्यक्ति ठूलो हो, मभन्दा ठूलो को भन्ने अधिनायकवादी मनोविज्ञानले ग्रस्त छ, दुर्भाग्यवश यो राजनीति । राजनीति भनेको सबै नीतिको नेता हो । राजनीति जब यस्तो हुन्छ, समाजका अरू अंगहरूमा पनि यही रोग सल्किन्छ र सल्किएको छ । यही राजनीतिक मनोविज्ञानकै विस्तार भएको छ प्रधानमन्त्री निवासको चलनदेखि गाउँपालिका, नगरपालिकाका वडावडासम्मै । यस्तो मनोविज्ञानले आक्रान्त पात्रहरूले आफ्नो कार्यक्षेत्रमा भएका साधनस्रोत लोकहितमा प्रयोग नगरेर पजनी अर्थात् आफूखुसी वितरण गर्नु स्वतः प्राप्त प्राधिकार ठान्छन् र भइरहेको त्यही छ । यस मामिलामा आफ्ना पालामा नेपाली कांग्रेस पनि चोखो थियो भन्नु अन्यथा र त्रुटिपूर्ण हुन्छ । लोकतान्त्रिक संस्कार बसाउन पालन गर्नैपर्ने धेरै आचरणको परिपालन नगरेको कांग्रेसले नै हो । त्यसैले आज यस मामिलामा प्रतिपक्षका रूपमा कांग्रेसको बोली प्रस्ट सुनिँदैन । सुनिँदैन किनभने आफैंलाई नेपालमा लोकतन्त्रको मियो भने पनि वास्तवमा आफ्ना मातहत सत्ता हुँदा नाघ्नै नहुने कतिपय मर्यादा उसले पनि नाघेको, प्रधानमन्त्री निवासलाई पार्टी कार्यालयकै शैलीमा कतिपय अवस्थामा प्रयोग गर्ने गरेको थियो । अन्यथा नलिनुहोला, सत्तामा हुँदा यदाकदा कांग्रेसमै पनि कम्युनिस्टहरूको झल्को आउँथ्यो । सत्ताको केन्द्रीकरण, राज्य सञ्चालनमा दलविशेषको हैकमी सर्वोच्चता कम्युनिस्ट पार्टीकै कार्यप्रणालीभित्र पर्छन् । आजै पनि कांग्रेसको आन्तरिक जीवनमा लोकतान्त्रिक मूल्यपद्धतिको परिपालन भइरहेको छैन । त्यहाँ अझै पनि नेताकै मनोइच्छाको अनुशीलन भइरहेको छ । यसो भइरहनु भनेको प्रकारान्तरमा कम्युनिस्ट पार्टीकै जस्तो कार्यव्यवहार हो । पटकपटक संसदीय प्रथामाथि प्रश्न उठ्न र यो दिगो हुन नसक्नामा यथार्थतः प्रमुख रूपमा पद्धतिको अवमूल्यन गर्ने प्रवृत्ति कारक रहेको छ । नेतृत्व गर्नेहरूले नै यसको धर्म तोडेका र मर्ममाथि प्रहार गर्ने गरेका छन् । पद्धतिका मर्मको ख्यालै नगरी आफूलाई जसरी र जस्तो गर्दा अनुकूल हुन्छ, त्यसरी नै प्रयोग गर्ने गरेका छन् । कुनै पनि पद्धतिका निश्चित नियम र तदनुरूप मर्यादा हुन्छन् । जब ती नियम र मर्यादाको पालना गरिँदैन पद्धतिको आत्मा मर्माहत हुन्छ । आज भइरहेको त्यही हो ।एकपछि अर्को नियम तोडेकै, मर्यादा भंग गरेकै परिणाम हो कहाँ के गर्ने भन्ने कुराको होस नहुने अवस्था आउनु । जस्तै ः केही महिनादेखि प्रधानमन्त्रीको राजीनामाको माग भइरहेको भन्ने चर्चा निरन्तर छ तर त्यो माग जहाँ हुनुपर्ने त्यहाँ भइरहेको छैन । भइरहेको छ, नेकपाको सचिवालय र स्थायी समिति बैठकमा । के नेकपाको सचिवालय अथवा स्थायी समितिले ओलीलाई प्रधानमन्त्री बनाएको हो ? होइन, यो त प्रस्टै छ, उनलाई प्रधानमन्त्री बनाउने नेकपाको संसदीय दल हो । त्यसैले राजीनामाको विषय उठाउने उपयुक्त र वैधानिक ठाउँ संसदीय दल हो । प्रधानमन्त्री बनाउने र हटाउने ठाउँ पार्टीको संसदीय दल होÙ स्थायी समिति त के, केन्द्रीय समिति पनि होइन ।निश्चय नै, कम्युनिस्ट शासन व्यवस्थामा पार्टीकै हातमा राज्यको सर्वोच्च र अकुण्ठित कमान्ड हुन्छ । तर यो संसदीय प्रथा हो । यसमा त्यस्तो हुँदैन । नेपालले अवलम्बन गरेको संसदीय प्रथामा संवैधानिक सर्वोच्चता छ । संविधानलाई प्रधानमन्त्री बनाउने र हटाउने विषयमा सचिवालयको भूमिका के हो भन्ने कुरा संविधानलाई थाहा छैन । संविधानले स्थायी समिति चिन्दैन । चिन्छ, संसदीय दललाई र संसदीय दलले हटाएमा ओली प्रधानमन्त्री पदबाट तत्क्षण हट्नुपर्छ । तर निर्णय गरे पनि कार्यान्वयन गर्ने प्राधिकार नै नभएको ठाउँमा यस्तो माग किन गरियो त ? समय बरबाद किन गरियो ? हुँदै नहुने तरंग किन सिर्जना गरियो ? किन गरियो भने नेकपाका नेताहरूलाई कहाँ के गर्ने र कहाँ केचाहिँ नगर्ने भन्ने कुराको होसै छैन । होसै छैन भन्ने कुरा त परिबन्दमा परेर राष्ट्रपति भवनमा पुगेका नेकपाकै अर्का अध्यक्ष पुष्पकमल दाहालको पछिल्लो अभिव्यक्ति नै आफैं प्रमाणका रूपमा प्रत्यक्ष प्रकट भएको छ ।"
नागरिकताका तीन सवाल,"संसद्को राज्य व्यवस्था समितिबाट नागरिकता ऐन, २०६३ लाई संशोधन गर्ने विधेयक पास भएपछि नागरिकता विषयले एकपटक फेरि राष्ट्रिय चर्चा पाएको छ । नेपाली नागरिकसँग विवाह गरेर आएकी विदेशी महिलालाई नेपालमा निरन्तर सात वर्षसम्म स्थायी बसोबास गरेका आधारमा मात्र अंगीकृत नागरिकता प्रदान गरिने नयाँ प्रावधान विधेयकमा आएसँगै यसको पक्ष र विपक्षमा बहस सुरु भएको हो ।अंगीकृत नागरिकताको विषय सबै जातजाति, धर्म, वर्ग, समुदायसँग सम्बन्धित रहे पनि मुख्यतः मधेसकेन्द्रित राजनीतिक दल, मधेसका अगुवा तथा अधिकारकर्मीले यसको विरोध गरेका छन् । विधेयकको प्रावधानअनुसार नागरिकता ऐन लागू भए भारतीय महिला नेपाली पुरुषसँग विवाह गर्न राजी नहुने र यसबाट मधेसको भारतसँगको वर्षौंदेखिको वैवाहिक परम्परा खलबलिने उनीहरूको तर्क छ । त्यस अर्थमा यो विधेयक मधेसविरोधी छ । त्यसैले उनीहरू संविधान तथा नागरिकता ऐन, २०६३ मा भएको प्रावधानअनुसार नै वैवाहिक सम्बन्धका आधारमा विदेशी महिलालाई नागरिकता दिनुपर्ने अडानमा छन् । नागरिकता ऐन, २०६३ को दफा ५(१) मा नेपाली पुरुषसँग वैवाहिक सम्बन्ध भएकी विदेशी महिलाले नेपालको नागरिकता प्राप्त गर्न चाहेमा वैवाहिक सम्बन्धको र आफूले विदेशी नागरिकता त्याग्ने कारबाही चलाएको प्रमाण पेस गरी नागरिकता लिन सक्ने प्रावधान छ । संविधानको धारा ११(६) मा वैवाहिक सम्बन्धका आधारमा विदेशी महिलाले चाहेमा संघीय कानुनबमोजिम अंगीकृत नागरिकता लिन सक्ने व्यवस्था छ । विधेयकको विपक्षमा रहेकाहरूले, विवाहपछि सात वर्षसम्म नागरिकता नपाउँदाकै अवस्थामा त्यस्ता महिलाको पतिको मृत्यु भयो अथवा सम्बन्धविच्छेद भयो भने उनले कानुनबमोजिम अंशमा दाबी गर्न नपाउने, आमाको नागरिकता नभएका कारण त्यतिन्जेल जन्मेका सन्तानको जन्मदर्ता नहुने, जागिर खान नपाउने, उद्योगव्यवसाय गर्न नपाउने, राहदानी बनाएर विदेश जान नसक्ने जस्ता विषयलाई प्राथमिकतासाथ उठाएका छन् । उनीहरूको तर्कमा, विवाहपछि तत्कालै नागरिकता नदिए ती महिला राज्यविहीनताको अवस्थामा रहन्छिन्, जुन यो राज्यबाट गरिएको विभेद हो र यस्तो गर्न मिल्दैन । प्रस्तावित विधेयकमा नेपालीसँग वैवाहिक सम्बन्ध कायम गरेकी विदेशी महिलाले अंगीकृत नागरिकता नपाउन्जेल आर्थिक, सामाजिक तथा सांस्कृतिक अधिकार उपभोग गर्न पाउने गरी स्थायी आवासीय अनुमतिपत्र प्रदान गरिने व्यवस्था छ । यस्तो अधिकार उपभोग गर्न ती महिलाले नागरिकता प्रमाणपत्रको सट्टा स्थायी आवासीय अनुमतिपत्र प्रयोग गर्न सक्नेछिन् । आर्थिक, सामाजिक तथा सांस्कृतिक अधिकारअन्तर्गत चलअचल सम्पत्ति आर्जन गर्ने, भोग गर्ने, बेचबिखन गर्ने, व्यावसायिक लाभ प्राप्त गर्ने तथा सम्पत्तिका अन्य कारोबार गर्ने, पेसा गर्ने, उद्योग, व्यापार तथा व्यवसायको स्थापना र सञ्चालन गर्ने, जन्म, मृत्यु, विवाह, सम्बन्धविच्छेद, बसाइँसराइजस्ता व्यक्तिगत घटना दर्ता गर्ने, सेवाग्राहीका रूपमा कानुन बमोजिमका निकायबाट प्राप्त गर्ने सुविधा तथा छुट उपयोग गर्ने, शैक्षिक संस्थामा अध्ययन गर्ने, प्रमाणपत्र प्राप्त गर्ने, राष्ट्रिय परिचयपत्र प्राप्त गर्ने लगायतका अधिकार सुनिश्चित गरिएका छन् । अंगीकृत नागरिकता पाउनुअगावै सम्बन्धविच्छेद भएमा वा पतिको मृत्यु भएमा सात वर्षपछि स्वतः अंगीकृत नागरिकता पाउने प्रावधान छ । यसरी राजनीतिकबाहेक अन्य सम्पूर्ण अधिकार दिइएपछि पनि विधेयकलाई विभेदकारी देख्नु तर्कसंगत देखिँदैन । किनभने कुनै पनि देशको वास्तविक नागरिक र पछि बन्न आइपुगेका नागरिकबीच कहिल्यै समानता हुँदैन र यो विभेद होइन । यस सम्बन्धमा अन्य देशका नागरिकतासम्बन्धी प्रावधानसँग हामी परिचित नै छौं । अमेरिका, बेलायत, अस्ट्रेलिया लगायतमा पनि नेपाली नागरिकले ती देशले निर्धारण गरेका सर्त पूरा गरेपछि मात्र नागरिकता पाउन सक्छन् । कतिपय अवस्थामा आमाबाबुले नागरिकता नपाउँदै सन्तानले भने ती देशमा जन्मेका आधारमा नागरिकको हैसियत पाइसकेका हुन्छन् । यसरी हेर्दा गैरनागरिकलाई नागरिक बनाउने सन्दर्भमा प्रत्येक देशले आफ्नो क्षमता र बाध्यताभित्र रही सर्त निर्धारण गर्न सक्छ । दोस्रो विषय छ, प्रस्तावित विधेयकले नेपाली महिलामाथि गरेको लैंगिक विभेदको । यसअन्तर्गत नेपाली आमाका सन्तान बाबु विदेशी भएकै आधारमा अंगीकृत नागरिक हुने प्रावधान पर्छ । नेपाली आमाबाट जन्मिएका सन्तानले वंशजका आधारमा लिएको नागरिकता पनि बाबु विदेशी ठहरिएको अवस्थामा अंगीकृतमा परिणत हुने व्यवस्था विभेदकारी छ । यसले संविधानको धारा ३८(१) ले प्रत्येक नेपाली महिलाका लागि सुनिश्चित गरेको लैंगिक भेदभावबिनाको समानवंशीय हकको खिल्ली उडाएको छ । यो प्रावधानले महिलालाई अझै पनि दोस्रो दर्जाको नागरिक बनाएको छ । नेपाली महिलासँग विवाह गरेको विदेशी पुरुषले चाहेमा अंगीकृत नागरिकता लिन सक्ने प्रावधानका सम्बन्धमा पनि विधेयक मौन छ । बुहारीलाई घरको सदस्य मान्ने तथा छोरीलाई पराईको धन र ज्वाइँलाई कुटुम्ब मान्ने विगतदेखि चलिआएको विभेदकारी पितृसत्तात्मक सोच अझै नबदलिएको झल्को दिन्छ यसले । संविधानको धारा १८(२) ले सुनिश्चित गरेको लैंगिक लगायत अन्य कुनै आधारमा भेदभाव गरिनेछैन भन्ने समानताको हक कागजमा मात्र सीमित भएको पनि यसले देखाएको छ । त्यसो त मौलिक हकअन्तर्गत समानताको हक, सम्मानपूर्वक बाँच्न पाउने हक र लैंगिक भेदभावबिनाको वंशजको हक सुनिश्चित गरेको संविधानले विदेशी पुरुषले वैवाहिक सम्बन्धका आधारमा अंगीकृत नागरिकता लिन सक्ने व्यवस्था गरेको छैन भने, विदेशी पुरुषसँगको वैवाहिक सम्बन्धबाट जन्मिएका सन्तान अंगीकृत नागरिक हुने व्यवस्था गरी नागरिकताको सवालमा महिलामाथि लैंगिक विभेद गरेको छ । प्रस्तावित विधेयक त्यसैको निरन्तरता हो । यद्यपि वैवाहिक सम्बन्धका आधारमा विदेशी महिलालाई प्रदान गरिने अंगीकृत नागरिकताको विषयले राष्ट्रिय स्तरमा चर्चा पाइरहँदा नागरिकताको सवालमा नेपाली महिलामाथि भएको विभेदको सम्बन्धमा भने खासै चर्चा सुनिएन । महिला अधिकारकर्मी तथा विभिन्न राजनीतिक दलका महिला नेत्रीहरू यस विषयमा मौन नै छन् । अझ कतिपय महिला नेत्रीबाट पितृसत्तात्मक सोचलाई नै सहयोग पुर्याउने गरी हाम्रो सामाजिक संरचना र परम्पराका आधारमा अंगीकृत नागरिकतासम्बन्धी प्रावधान राखिएको भन्ने भनाइ सञ्चार माध्याममार्फत बाहिर आएको छ । त्यसबाट अहिलेसम्मका विभिन्न आन्दोलन, महिला सहभागिता र त्यसबाट आएको भनिएको परिवर्तनमाथि नै प्रश्नचिह्न लागेको छ र त्यसले आम महिलालाई दुःखी बनाएको छ । तेस्रो महत्त्वपूर्ण तर छलफलै नभएको विषयचाहिँ अलग लैंगिक पहिचान भएका व्यक्ति अर्थात् तेस्रोलिंगीका लागि विधेयकले ल्याएको नागरिकतासम्बन्धी विभेदकारी प्रावधान हो । यसअनुसार चिकित्सकको सिफारिसका आधारमा तेस्रोलिंगीको लैंगिक पहिचान खुलाउनुपर्ने व्यवस्था छ । नागरिकता व्यक्तिको जन्मसिद्ध अधिकार हो । संविधानको धारा १०(१) ले यसलाई स्विकारेको छ । नागरिकताजस्तो नागरिक मात्रका लागि राज्यले दिने आधारभूत परिचयपत्र लिन सर्त थोपर्नु संविधानविपरीत हुन जान्छ भने, यो लैंगिक विभेद समग्रमा मानवाधिकारको हनन हो । हाम्रो जस्तो पिछडिएको समाजमा फरक लैंगिक पहिचान भएका व्यक्तिहरूले नागरिकका रूपमा सम्मानपूर्वक जीवनयापन गर्न सकेका छैनन् । उनीहरूको आत्मसम्मानमा ठेस पुग्ने गरी राज्य तहबाट ल्याइएको यस किसिमको विभेदकारी प्रावधान लोकतन्त्रमा स्वीकार्य हुन सक्दैन । अन्त्यमा, विगतदेखि नै देशको स्वार्थभन्दा आफ्नो स्वार्थमा शासकहरूले अंगीकृत नागरिकतालाई प्रयोग गर्नाले यो विषय ज्यादै जटिल बन्न पुगेको छ । अंगीकृत नागरिकताको विषयलाई व्यवस्थित बनाउनु र नागरिकताले नागरिकबीच बनाएको विभेदको खाडल पुर्नु आवश्यक छ । धिताल अधिवक्ता हुन् ।"
जीवनाशक विषादी : साझा चुनौती र व्यवस्थापन,"विषादीका अवशेष जीवनाशक विषादीहरू आवश्यकताभन्दा बढी मात्रामा प्रयोग भए तिनको केही अंश तरकारी, फलफूल र खाद्यान्नमा रहिरहन्छ । लगातार विषादी प्रयोग गरिनु र प्रयोगपछि निश्चित पर्खनुपर्ने वास्तविकता ख्यालै नराखी तरकारी, फलफूल र खाद्य पदार्थ टिप्नाले यस्ता विषादीहरूको अवशेष खान तयार भएका खाद्य पदार्थमा हामीले सहनशक्तिको सीमाभन्दा बढी मात्रामा हुन सक्छ । यसले मानव स्वास्थ्यमा असर पुर्याउने गर्छ, पर्यावरणीय सन्तुलनमा बाधक बन्छ । विषादीको अवशेषले मानिसमा तुरुन्तै असर नपार्ने भए पनि शरीरभित्र निरन्तर थोरैथोरै प्रवेश गरेमा लामो समयको अन्तरालपछि विषको सामूहिक असर देखा पर्ने गर्छ । विषादी व्यवस्थापन कृषि क्षेत्रको व्यवसायीकरणका लागि बाली संरक्षणको अहम् भूमिका छ । बाली संरक्षणका लागि प्रयोग हुने जीवनाशक विषादीहरूको सुरक्षित प्रयोग गरी तिनको प्रभाव न्यून गराउन उचित व्यवस्थापन, समुचित प्रयोग महत्त्वपूर्ण हुन्छ । विषादी व्यवस्थापनमा विषादीको आयात, निर्यात, संश्लेषण, बिक्री र व्यावसायिक प्रयोग, विषादीको सुरक्षित भण्डारण, म्याद नाघेको विषादीको व्यवस्थापन र तिनको वातावरणअनुकूल विसर्जन लगायत पर्छन् । यस्य देशस्य यो जन्तुस्तज्जं तस्यौषधं हितम् अर्थात् कुनै पनि प्राणी जुन देशमा जन्मिएको छ, त्यसका लागि सोही देशमा पाइने औषधि नै बढी हितकर हुन्छ । कृत्रिम रासायनिक जीवनाशक विषादी बालीनाली जोगाउने एक मात्र उपाय हुन सक्दैन । हाम्रा वरपर पाइने विभिन्न प्रकारका बोटबिरुवाका हाँगाबिँगा, जरा, डाँठपात एवं फललाई समेत बालीनालीका हानिकारक रोगकीराको नियन्त्रणमा प्रयोग गर्न सकिन्छ । बकाइनो, चुत्रो, निमको फल, पात वा बोक्रा, पुदिनाबाबरीको डाँठ तथा सम्पूर्ण बिरुवा, कपूरको काठ र बीउ, सिल टिम्मुरटिम्मुरको पात, फल र बीउ, लसुनको गानो, बोझोको जरा जस्ता हाम्रा सयौं स्थानीय वनस्पतिमा बालीनालीका हानिकारक कीरा नियन्त्रण गर्न सक्ने गुण हुन्छ । यस्ता वनस्पतिको प्रयोगबाट कीराहरूको नियन्त्रण हाम्रो ज्यादै प्राचीन परम्परा हो । तर, उन्नत कृषि प्रविधिको अवलम्बनसँगै विभिन्न विषादीको प्रयोगमा आएको बढोत्तरीका कारण यो व्यावहारिक प्रणाली पछाडि पर्दै गइरहेको छ । वास्तविक उपचार नजान्दा यस्ता अमूल्य जडीबुटी हाम्रो देशबाट बिदेसिँदै छन् । प्राकृतिक विधि खोजकर्ता धन्वन्तरिको सन्देशले हामीलाई पूर्ण रसायनयुक्त सिसीको उपयोग गर्दै नगर्नु त भन्दैन, तर त्यो उपयोग गर्नुपर्ने अवस्थाको सिर्जना नगराउन आफ्नै पर्यावरणको उपभोग बढी गर्नका लागि आह्वान भने पक्कै गर्छ । धन्वन्तरिको भनाइलाई सन्देशका रूपमा लिन सकेनौं भने हाम्रा आँखाअगाडि अमूल्य जडीबुटी बिदेसिइरहनेछन् र कृत्रिम रसायन भरिएका सिसीहरू भित्रिइरहनेछन्, जसले सधैंभरि हामीलाई यिनकै अम्मली बनाइराख्नेछन् । नेपाल सरकारका पूर्वसहसचिव (प्राविधिक) पालिखे विषादीविज्ञ हुन् ।"
चिनियाँ खोप यसै वर्ष आउने दाबी,"बेइजिङ (एजेन्सी) कोरोना भाइरस (कोभिड१९) विरुद्ध चीनले निर्माण गरिरहेको एउटा खोप यसै वर्षको अन्त्यसम्ममा मानिसमा प्रयोगका लागि उपलब्ध हुने दाबी गरिएको छ । चाइना नेसनल फर्मास्युटिक ग्रुपले उक्त खोपका अन्तिम चरणको परीक्षण आगामी तीन महिनाभित्र सम्पन्न हुने आशा व्यक्त गरेको छ । उक्त परीक्षण सफल भएको खण्डमा कोभिड१९ विरुद्धको खोप अपेक्षित समयभन्दा अघि नै तयार हुने चिनियाँ सरकारी सञ्चारमाध्यमले जनाएको छ । कोभिड१९ को महामारी फैलिएसँगै चीन खोप निर्माणमा निकै क्रियाशील भएको थियो । तर भाइरसको संक्रमण निकै कम भएका कारण चीलने खोप तयार भइसक्न केही विलम्ब हुने गतमहिना जनाएको थियो । सिनोफार्मले कोरोनाविरुद्धको खोपको देशभित्र गत अप्रिलमा गरेको पहिलो र दोस्रो चरणको परीक्षण सफल भएको छ । यसको तेस्रो चरणको परीक्षण हाल विदेशमा भइरहेको छ, सिनोफार्मका अध्यक्ष लिउ जिग्जेनलाई उद्धृत गर्दै ग्लोबल टाइम्सले जनाएको छ । विश्वमा हाल तेस्रो चरणको परीक्षणमा रहेका कोभिड१९ विरुद्धका तीन खोपमध्ये यो एक हो । चिनियाँ सञ्चारमाध्यमका अनुसार हाल कम्पनीले पनि उस्तै विधि अपनाएर ब्राजिलमा अर्को एक परीक्षण गरिरहेको छ । उक्त खोपको नाम सिनोभ्याक दिइएको छ । सिनोभ्याक बायोटेक कम्पनीले निर्माण गरेका खोप आगामी तीन महिनाभित्र ब्राजिलका करिब ९ हजार स्वास्थ्यकर्मीलाई दुई चरणमा दिइने जनाइएको छ । हामी विल्कुल फरक र ऐतिहासिक समयमा छौं । त्यसैले म यो परीक्षणको एक अंश बन्न चाहेकी हुँ, ब्राजिलको साओ पाउलोस्थित एक २७ वर्षीया चिकित्सकले भनिन् । साओ पाउलोका गभर्नर जोआयो डोरियाले उक्त खोपको अन्तिम नतिजा ३ महिनाभित्र आइसक्ने बताए । उक्त खोप सुरक्षित र प्रभावकारी रहेको प्रमाणित भएको खण्डमा कम्पनीलाई १२ करोड डोज खोप निर्माणका लागि अनुमति दिइसकिएको अधिकारीले जनाएका छन् । विश्व स्वास्थ्य संगठन (डब्लूएचओ) ले खोप विकासका कुरालाई सावधानीपूर्वक निरीक्षण गर्दै आएको जनाएको छ । विश्वका विभिन्न देशका अनुसन्धाताहरू कोभिड१९ विरुद्धको खोप निर्माणका लागि क्रियाशील भइरहेका भए पनि सन् २०२० को अत्यसम्म खोप विकसित हुनेमा शंका व्यक्त गरेको थियो । संगठनका एक अधिकारीले बुधबार खोप विकासको दिशामा अर्को वर्षको आरम्भतिर उपलब्धि हासिल हुन सक्ने आशा व्यक्त गरेका थिए । बेलायतको अक्सफोर्ड विश्वविद्यालयले यसै साता खोप विकासमा ठूलो सफलता हासिल गरेको समाचार सार्वजनिक भएको थियो । विश्वविद्यालयले विकसित गरेको एउटा खोपले सुरक्षित र रोग प्रतिरोधात्मक क्षमता सक्रिय तुल्याउन सफल भएको अधिकारीहरूले दाबी गरेका थिए । उक्त खोपको परीक्षणका क्रममा १ हजार ७७ जना सहभागी भएका थिए । अनुसन्धानकर्ताहरूको दाबीअनुसार उक्त खोप लगाएकाहरूको शरीरले कोभिड१९ विरुद्ध लड्न सक्ने एन्टिबडी र टीसेल निर्माण गर्न सफल भएको थियो । विश्वव्यापी महामारीका रूपमा फैलिएको कोभिड१९ का कारण विश्वभर हालसम्म १ करोड ५३ लाख प्रभावित भइसकेका छन् । जोन्स हप्किन्स विश्वविद्यालयका अनुसार भाइरसको संक्रमणका कारण बिहीबार साँझसम्म ६ लाख २४ हजार ३ सयभन्दा बढीको ज्यान गइसकेको छ । भाइरसका कारण सबैभन्दा बढी प्रभावित अमेरिकामा संक्रमितको संख्या ३९ लाख ७३ हजार नाघिसकेको छ । १ लाख ४३ हजार २ सयभन्दा बढीले ज्यान गुमाइसकेका छन् । दोस्रो प्रभावित ब्राजिलमा संक्रमितको संख्या २२ लाख २७ हजार ५ सय छ । ब्राजिलमा भाइरसको संक्रमणका कारण मृत्यु हुने ८२ हजार ७ सय ८१ छ । कोभिड१९ का कारण प्रभावित राष्ट्रहरूको सूचीमा भारत तस्रो स्थानमा छ । भारतको स्वास्थ्य तथा परिवार कल्याण मन्त्रालयका अनुसार बिहीबार साँझसम्म १२ लाख ३८ हजारर ७ सय ९८ जना भारतीयमा संक्रमण पुष्टि भइसकेको छ । भाइरसका कारण भारतमा ज्यान गुमाउनेको संख्या २९ हजार ८ सय ६१ पुगेको छ ।"
बेलायतका नेपालीमा उत्साह,"कोरोना भाइरस (कोभिड१९) को संक्रमणका कारण डार्टफोर्ड नेपाली समाज बेलायतका अध्यक्ष गजेन कटुवाल अप्रिल पहिलो साता नराम्ररी थलिए । दिनमा तीनपटक औषधि खाने मधुमेहका रोगी उनी ज्वरो र अत्यधिक खोकी लागेपछि झन्डै कोल्याप्स हुने अवस्थामा एम्बुलेन्स बोलाएर नजिकै डारेन भ्याली अस्पताल भर्ना हुनुपर्यो । अक्सिजन लेभल कम भएर श्वासप्रश्वासमा अप्ठेरो पर्यो । फोक्सोमा पनि संक्रमण भएछ, आफ्नो विगतबारे उनी भन्छन् । आफूसँगैको बिरामी कोरोनाका कारण मृत्यु भएको देखेपछि उनले पनि बाँचिएला भन्ने आशा मारिसकेका थिए । अहिले बोनसको दोस्रो जीवन बिताइरहेका बेला फेरि बेलायतमा खोप विकासमा प्रगतिले खुसी बनाएको छ, उनले सुनाए । कोभिड१९ ले थला परेका आफ्नी श्रीमती र छोरासमेत अहिले सामान्य जीवनमा फर्किसकेका उनले बताए । यो नयाँ भाइरस भएको र औषधि आइनसकेकाले आत्मविश्वास र सतर्कताबाट नै जोगिने उपाय रहेको उनी बताउँछन् । विश्वभर लाखौंको ज्यान लिइरहेको कोरोनालाई एक सातामा जित्न सफल भएपछि त्यसलाई जीवनकै उपलब्धि मान्छन् लन्डनका एक जना सफल व्यवसायी राजन कँडेल । ज्वरो र घाँटी दुखेपछि परीक्षण गर्दा उनमा पोजिटिभ देखिएको थियो । आयुर्वेदिक औषधि, भिटामिन सेवन र परिवारसँग टाढै बसेर सेल्फ आइसोलेसन बसेपछि एक सातामा कोभिडलाई परास्त गरे उनले । कैयौं मरिरहेका बेला दुईतीन दिन त झन् बर्बाद भएर मरिने पो हो कि जस्तो पनि लाग्यो, उनी स्मरण गर्छन्, सुरुमा त हामी आतंकित नै भयौं । तर आत्मबल र सतर्क भएर बिस्तारै कोरोना जितेपछि अहिले अरूलाई सचेतना दिने काम गरिरहेको छु । निको भएलगत्तै कँडेलले साउथ इस्टमा बसोबास गर्दै आइरहेका नेपाली वृद्धाहरूलाई राहतसमेत बाँडे ।विशेष गरी साउथ इस्ट लन्डनका ७० वर्ष नाघेका नेपाली वृद्धा तथा अवकाश प्राप्त गोर्खाहरूलाई आफ्ना तीन वटा फार्मेसीमार्फत घरघरमा गएर निःशुल्क औषधि, फेस मास्क, ग्लोभ्स र ह्यान्ड सेनिटाइजर निःशुल्क वितरण गरिएको कँडेलले बताए । अहिले खोपमा भइरहेको प्रगतिले उनी आफू पनि उत्साहित छन् ।बेलायतमा झन्डै २ लाख नेपाली बसोबास गरिरहेको ठानिन्छ । भाइरसका कारण अहिलेसम्म ६७ नेपालीले ज्यान गुमाएको दूतावासले जनाएको छ । यस परिस्थितिबीच विश्व प्रसिद्ध अक्सफोर्ड विश्वविद्यालयले कोभिड१९ विरुद्धको खोप विकासमा ठूलो सफलता हासिल गरेको जनाएपछि नेपाली पनि आशावादी छन् । अक्सफोर्डले अहिले विकास गरिरहेको खोप सुरक्षित र त्यसले प्रतिरक्षा प्रणालीलाई थप बलियो पार्ने संकेत पाइएको खोपको विकासमा संलग्न वैज्ञानिकहरूले जनाएका छन् । ब्रिटिस सरकारले अहिले विकास भइरहेको कोरोना भाइरस खोपका ९ करोड डोज किन्न अर्डर गरिसकेको छ । यसबाहेक सरकारले अक्सफोर्ड विश्वविद्यालयले एस्ट्राजेनेका भन्ने कम्पनीसँग मिलेर विकास गरिरहेको १० करोड डोज खोप किन्ने सम्झौता पनि गरिसकेको छ ।बेलायत कोभिड१९ बाट प्रभावित युरोपेली मुलुकमध्ये पहिलो हो । यहाँ कोरोना भाइरसबाट करिब ४६ हजार मानिसको ज्यान गइसकेको छ । यसको सम्भाव्य कारकमा मोटोपनाको उच्च दर मानिएको छ जसले टाइप टु डाइबेटिज र उच्च रक्तचाप निम्त्याउने चिकित्सक बताउँछन् ।बेलायतको राष्ट्रिय स्वास्थ्य सेवा (एनएचएस) सँग आबद्ध नरफोक एन्ड नरविच युनिभर्सिटी हस्पिटलमा कार्यरत डायबेटिज एन्ड इन्डोक्राइन कन्सल्टेन्ट डा संकल्प न्यौपाने मोटोपनाले डायबेटिज, मुटुसम्बन्धी रोग (कार्डियोभास्कुलर), दम, श्वासप्रश्वास समस्या, हाड जोर्नी दुख्ने, क्यान्सर, हाई ब्लडप्रेसर आदि निम्त्याउने बताउँछन् ।क्याम्ब्रिज विश्वविद्यालयबाट डायबेटिज विषयमै पीएचडी गरेका न्यौपानेको भनाइमा मानिसहरूको जीवनशैली परिवर्तन, कसरत कम, खेल्ने ठाउँ अभाव, फास्टफुड खाना, (हाई कार्बोहाइड्रेट, फ्याट बढी), बजारमा सजिलै खाना उपलब्ध, मेसिनको काम बढी, हिँडाइ कम आदिले गर्दा मोटोपना बढिरहेको छ ।"
घट्न थाल्यो ब्याजदर,"अहिले केही बैंकले समग्र ब्याजदर नघटाई एकल अंकको ब्याजदरमा विशेष कर्जाको प्रोडक्ट ल्याइरहेका छन् । ती प्रोडक्टमा छोटो समयका ब्याजदर परिवर्तन नहुने (फ्ल्याट) स्किम पनि ल्याएका छन् । तर यो सुविधा छोटो अवधिका लागि मात्र हो । यसकारण अहिले ब्याज घट्यो भनेर उत्साहित भइहाल्ने बेला नभएको बैंकरहरूको भनाइ छ । अहिले बैंकहरूले पुराना ग्राहक टिकाउन र एकदुईवटा भए पनि नयाँ ग्राहक तान्न खोजेका हुन, कृषि विकास बैंकका प्रमुख कार्यकारी अधिकृत अनिलकुमार उपाध्यायले भने, अहिले घटेको ब्याज दिगो हुँदैन । बैंकमा अधिक तरलता थुप्रिएपछि बैंकहरूले विभिन्न योजनामार्फत खर्च समायोजन (कस्ट एडजस्टमेन्ट) मात्र गर्न लागेको उनले बताए । आउँदा दुईतीन महिनामा तरलता अवस्था र कोभिड१९ को जोखिम हेरेर आगामी ब्याजदरको प्रवृत्ति विश्लेषण गर्न सकिने उनले जानकारी दिए । त्यसो त तरलता धेरै भएको समयमा कम ब्याजदरमा ग्राहक तान्ने र केही महिनापछि नै संकट देखाएर ब्याजदर दोब्बरसम्म पुर्याउने चलन बैंकहरूका लागि नयाँ होइन । करिब ७ प्रतिशत हाराहारीमा लिएको कर्जाको ब्याजदर केही महिनापछि करिब १४ प्रतिशत पुगेको थियो, दुई साताअघि कान्तिपुर राउन्ड टेबलमा गभर्नर महाप्रसाद अधिकारीले अनुभव सुनाएका थिए । अहिले पनि सोही अवस्था आउन सक्नेतर्फ सचेत हुन बैंकहरूले सर्वसाधारणलाई आग्रह गरेका छन् । अहिले घट्दो क्रममा देखिएको ब्याजदर अस्थायी हो, प्रभु बैंकका प्रमुख कार्यकारी अधिकृत अशोक शेरचनले भने, यो ब्याजदरको स्थायित्व नहुने भएकाले ग्राहक त्यस कुरामा सचेत हुनुपर्छ । बैंकहरूले संस्थामा रहेको अधिक तरलता व्यवस्थापन तथा आधार दरमा आएको परिवर्तनलाई सम्बोधन मात्र गर्न खोजेकाले यो लामो समयसम्म नटिक्ने उनको भनाइ छ । अर्थतन्त्रको अवस्था सहज भएर एकैपटक धेरै कर्जाको माग हुन लाग्यो भने अहिलेको तरलताले पुग्दैन, उनले भने, त्यति बेला फेरि ब्याजदर बढाउनुपर्छ । यसकारण ग्राहकले सबै अवस्था (समय, तरलता, ब्याजदरको उतारचढाव आदि) विचार गरेर मात्र कर्जा लिनुपर्ने उनको सुझाव छ । अस्थायी प्रकृतिको कर्जाका लागि उपयुक्त भए पनि लामो समयावधिको कर्जाका लागि धोका हुन सक्छ, उनले भने । कर्जा लिँदा घटेको ब्याजदर कति समयसम्म परिवर्तन हुँदैन, बढेर कतिसम्म पुग्लालगायत पक्ष र आफ्नो आम्दानीको स्रोत आकलन गरेर मात्र निर्णय गर्नुपर्ने उनको भनाइ छ । ०७२ को भूकम्प र नाकाबन्दीको अवस्थापछि पनि कर्जा माग नभएपछि अधिक तरलताको अवस्था थियो । त्यति बेला पनि बैंकहरूले निकै सस्तो दरमा कर्जा अफर गरेका थिए । त्यसको केही महिनामै ब्याजदर धेरै माथि पुर्याएका थिए । अहिले पनि सोही प्रवृत्ति दोहोरिने सम्भावना रहेको जानकारहरू बताउँछन् । मंगलबारसम्म वित्तीय प्रणालीमा १ खर्ब ९३ अर्ब रुपैयाँ अधिक तरलता छ । यो रकम अनिवार्य नगद मौज्दात (सीआरआर) बाहेकको हो । उल्लिखित सबै रकम बैंक तथा वित्तीय संस्थाले कर्जाका रूपमा लगानी गर्न सक्छन् । कोभिडको जोखिम कायमै रहेको, लकडाउन खुकुलो भए पनि आर्थिक गतिविधि पूर्ण रूपमा सञ्चालन भइनसकेको, आर्थिक वर्ष भर्खर सकिएकोलगायत कारण बैंकमा कर्जाको माग कम भएकाले प्रणालीमा तरलता थुप्रिएको राष्ट्र बैंकले जनाएको छ ।तरलता धेरै भएकै कारण केही सातायता अन्तरबैंक ब्याजदर ०२५ प्रतिशत छ भने कारोबार पनि न्यून छ । अधिक तरलताकै कारण केही सातायता अन्तरबैंक ब्याजदर ०२५ प्रतिशतकै हाराहारीमा छ । यही कारण बिहीबार राष्ट्र बैंकले रिभर्स रिपोमार्फत २० अर्ब रुपैयाँ तानेको छ । रिभर्स रिपोका लागि बैंक तथा वित्तीय संस्थाबाट ६८ अर्ब २० करोड रुपैयाँ बराबरको प्रस्ताव आएको थियो । यसको ब्याजदर ००५ प्रतिशत रहेको राष्ट्र बैंकले जनाएको छ ।"
नेचर हर्ब्सलाई मात्र स्पष्टीकरण,"वस्तुको प्रत्यक्ष बिक्रीका नाममा यसअघि नै ठगीको आरोपमा पक्राउ परेका गिरोहले इजाजत लिए पनि सरकारले एउटा कम्पनीलाई मात्रै स्पष्टीकरण सोधेको छ । कम्पनीहरूले इजाजत लिनुअघि नै पिरामिड शैलीको कार्य, विज्ञापन र प्रशिक्षण गरे पनि वाणिज्य आपूर्ति तथा उपभोक्ता हित संरक्षण विभागले नेचर हर्ब्स इन्टरनेसनल प्रालिलाई मात्रै स्पष्टीकरण सोधेको हो । विभाग स्रोतका अनुसार नेचर हर्ब्सका सञ्चालकले बिहीबार पत्र बुझेका छन् । कम्पनीको वेबसाइटमा हेर्यौं । कुनकुन कानुनमा टेकेर विज्ञापन, प्रशिक्षणलगायतको काम गरेको हो भनेर स्पष्टीकरण सोधेका छौं, विभागका एक अधिकारीले भने, तीन दिनभित्र जवाफ मागेका छौं । कम्पनीले चित्तबुझ्दो जवाफ नदिए कसुरअनुसार विभागीय निर्णय गरिने ती अधिकारीले जानकारी दिए । विगतमा हर्बो इन्टरनेसनलका नाममा सञ्चालित नेटवर्किङ कम्पनीका केही व्यक्तिले नेचर हर्ब्स इन्टरनेसनलको अनुमति पाएका छन् । नेचरले असार १७ मा अनुमति पाएको हो । यो कम्पनीमा गीतेन्द्रबहादुर राई (जीबी राई), नेत्रपाणि बाँस्तोला, कुमार रम्तेल, माधव खनाललगायत छन् । उनीहरूले विगतमा हर्बोमा काम गरिसकेका थिए । केहीलाई मुद्दासमेत परेको थियो । नेचर हर्ब्स जस्तै इजाजत पाएका आइबोस ग्लोबल लाइफ इन्टरनेसनल प्रालि, न्यु विवेक इन्टरप्राइजेज प्रालि, हेल्दी लिभिङ नेपाल प्रालि, केयर मार्टस इन्टरनेसनल प्रालि, युटर्न इन्टरनेसनल प्रालि र ग्लोबल ओरियन्ट नेपाल प्रालिका सञ्चालक पनि पुरानै गिरोहसँग जोडिएका छन् । आइबोसले पनि इजाजत लिनुअघि नै प्रशिक्षण विज्ञापन गरेको पाइएको छ । तर उसलाई स्पष्टीकरण सोधिएको छैन । नेचर हर्ब्सलाई पनि औपचारिकताका लागि मात्रै स्पष्टीकरण सोधिएको स्रोतको दाबी छ । आलोचना भएपछि देखाउनलाई स्पष्टीकरण सोधिएको छ, स्रोतले भन्यो, एउटा कम्पनीलाई सोधेर हुँदैन । सबैको छानबिन हुन जरुरी छ । विभागका अनुसार इजाजतका लागि बुधबार थप १ सहित ६ कम्पनीले प्रस्ताव गरेका छन् । इजाजतका लागि प्रस्ताव दर्ता गराएका प्रायः व्यक्ति यसअघि नेटवर्किङ व्यवसायबाट ठगीको आरोप एवं मुद्दा लागेका व्यक्ति छन् । तर विभागले वस्तुको प्रत्यक्ष बिक्री (व्यवस्थापन तथा नियमन गर्ने) ऐन ०७४ र नियमावली ०७६ कार्यान्वयन गरिरहेको दाबी गर्छ ।विभागले कानुन कार्यान्वयन मात्रै गर्ने हो । कार्यान्वयन नगर्दा विभागमाथि नै प्रश्न उठ्छ, विभागका ती अधिकारीले भने । ती अधिकारीका अनुसार ऐन र नियमावलीका विषयमा बिहीबार वाणिज्य तथा आपूर्ति सचिव वैकुण्ठ अर्यालको संयोजकत्वमा पुनः छलफल भएको थियो । त्यस क्रममा अन्तर्राष्ट्रिय प्रचलन, कानुनमा भएको व्यवधानअनुसार विभागले कार्यान्वयन गर्ने समझदारी भएको ती अधिकारीले बताए ।इजाजत पाएका र पाउने क्रममा रहेका सबै व्यवसायीसँग शुक्रबार छलफल गर्ने कार्यक्रम रहेको ती अधिकारीले जानकारी दिए ।"
त्रुटिपूर्ण डिजाइनले पुल निर्माण अल्झिरहन्छ,"राज्यलाई व्ययभार बढाउँछ हचुवाको भरमा पुलको डिजाइन गर्दा समस्या आउने गरेको भौतिक मन्त्रालयका पूर्वसचिव तुलसी सिटौला बताउँछन् । यस्तो समस्या कम गराउन डिजाइन स्वीकृति र टेन्डरको प्रक्रिया मिलाउनुपर्ने उनको भनाइ छ । कन्सल्टेन्टले कपी पेस्ट गरेर डिजाइन गर्दा पनि त्रुटि हुने गरेको उनको भनाइ छ । डिजाइनलाई गम्भीर रूपमा नहेर्दा समस्या भएको छ । पहिलापहिला हरेक पुलको डिजाइनलाई सबैको उपस्थितिमा प्रस्तुत गर्न लगाइन्थ्यो । जानकार व्यक्तिलाई देखाइन्थ्यो । प्रश्नोत्तर हुन्थ्यो, त्यसपछि पर्फेक्ट डिजाइन निस्कन्थ्यो । अहिले डिजाइनमा जाँच छैन, उनले भने । पुलको डिजाइन त्रुटिपूर्ण हुनुमा कन्सल्टटेन्ट र जाँच गर्ने निकायको बढी दोष रहेको उनले बताए । त्रुटिपूर्ण डिजाइन भएपछि समयमै काम सकिँदैन । यसले लागत पनि बढाउँछ, उनले भने । गल्ती गर्ने कन्सल्टटेन्टका लागि कारबाही गर्ने कुनै ऐन नभएको उनले बताए । अरूअरू ऐनमा टेकेर कारबाही गर्नुपर्छ, उनले भने, डिजाइनलाई संख्यात्मक रूपमा नभई गुणात्मक रूपमा बढाउनुपर्छ, राम्रोसँग जाँच गर्नुपर्छ ।छिटोछिटो डिजाइन मागेर ठेक्का गर्ने प्रवृत्ति पनि अन्त्य हुनुपर्ने उनको भनाइ छ । सित्तैमा भए पनि त्रुटिपूर्ण डिजाइन गर्न पाइँदैन, यो गम्भीर विषय हो, उनले भने, यस्तो कार्यले राज्यले धेरै घाटा बेहोरेको छ, यसमा कडाइ गर्न जरुरी छ ।"
फेरि स्थगन भयो महासंघको निर्वाचन,"सरकारले पनि जवाफ नपठाएको र कार्यसमितिलाई समेत बाइपास गरेको हुँदा नोट अफ डिसेन्ट लेखेका हौं, ढकालले थले । पूर्वअध्यक्षहरू प्रदीपकुमार श्रेष्ठ, सुरज वैद्य, चण्डीराज ढकाललगायतले समेत चुनाव स्थगन गर्न नहुने धारणा राखेको उनले बताए । चुनावी सरगर्मी र माहोलअनुसार सम्भावित परिणाम देखेर प्रतिस्पर्धी साथीहरू अत्तालिनुभएको जस्तो छ, उनले भने, जसले गर्दा चुनाव सार्ने जबर्जस्त निर्णय भयो ।"
"केही मलले दिए भाडा छुट, केहीमा सहमति जुटेन","उपत्यकाका केही सपिङ मलले व्यवसायीलाई घर भाडामा छुट दिएका छन् भने केहीले अझै निर्णय गर्न सकेका छैनन् । सुन्धारास्थित सिभिल मल, न्युरोडस्थित रञ्जना ट्रेड सेन्टर, त्रिपुरेश्वरस्थित ब्लुबर्ड मल, बानेश्वरस्थित आइप्लेक्स मल र चितवनस्थित सीजी बिजनेस ग्रुपअन्तर्गतको सीजी ल्यान्डमार्कले आफ्ना व्यवसायीलाई लकडाउन अवधिभरको घर भाडामा आआफ्नै किसिमले छुट दिएका छन् । यी सपिङ मलले लकडाउन (चैतसाउन) अवधिभरको घर भाडामा छुट दिएका हुन् ।सिभिल मलले चार महिना (चैतअसार) को भाडामा ५० प्रतिशत र तीन महिना (साउन असोज) को भाडामा ४० प्रतिशत, रञ्जनाले तीन महिना (चैतजेठ) को ५० प्रतिशत, ब्लुबर्डले एक महिनाको पूरा, आइप्लेक्सले चार महिना (चैतअसार) को ६० प्रतिशत, साउन र भदौको ५० प्रतिशत र सीजी ल्यान्डमार्कले चार महिना (चैतअसार) को घर भाडा छुट दिएका हुन् । सिभिल मल व्यापार संघका अध्यक्ष रत्न घिमिरेले बिहीबार पत्रकार सम्मेलन गर्दै मल सञ्चालक र व्यापारीबीच भएको सहमतिबारे जानकारी दिए । व्यापारी र सञ्चालकबीच भाडा छुटको विषय नमिलेपछि सिभिलका व्यापारीले असार २६ गते सञ्चालकहरूलाई सटरको चाबी बुझाएका थिए । कात्तिकपछि भाडामा पसलअनुसार ६१० प्रतिशतसम्म छुट दिने निर्णय भएको छ, घिमिरेले भने, हामीबीच लगातार सहमतिको प्रयासपछि अहिले टुंगोमा आएका छौं । करिब १८ दिनदेखि बन्द रहेको मल शुक्रबारदेखि सञ्चालनमा आउने उनले जानकारी दिए । मल सञ्चालनमा आएसँगै ग्राहकको सुविधालाई ध्यानमा राख्दै सामान खरिदमा ६० प्रतिशतसम्म छुट दिइने उनले जानकारी दिए । सहमतिसँगै मलमा व्यापारको वातावरण बन्नेमा आफू आशावादी रहेको मलका जनरल म्यानेजर विश्वप्रकाश मास्केले बताए । व्यापारीहरूको मागलाई घरधनीले गरेको सम्बोधनले केही हदसम्म राहत मिलेको रञ्जना व्यापार संघका उपाध्यक्ष विनय अग्रवालले बताए । हामीले असोजसम्म अझ व्यापारको स्थिति नसुध्रिउन्जेल छुट गरिदिन अनुरोध गरेका छौं, उनले भने, यसका लागि घरधनी र व्यापारीबीच थप छलफल गरेर निर्णय गर्ने भएका छौं । मलका व्यापारीहरूलाई असार मसान्तभित्र घर भाडा बुझाउनेलाई एक महिनाको भाडा छुट गरिएको ब्लुबर्ड मलका प्रबन्ध निर्देशक एवं मल एसोसिएसनका उपाध्यक्ष विनोद तुलाधरले जानकारी दिए । केही मल सञ्चालक र त्यहाँका व्यवसायीबीच भाडामा अझै सहमति जुटेको छैन । न्युरोडस्थित पिपल्स प्लाजा, विशाल बजार कम्पनी लिमिटेड र ताम्राकार कम्प्लेक्समा सहमति भएको छैन । मलका व्यापार संघहरूले सञ्चालकसँग लकडाउन अवधिभरको घरभाडा पूर्ण छुट माग गरेका छन् । सञ्चालकले भने यससम्बन्धी ठोस निर्णय गर्न नसकेकाले विवाद नटुंगिएको हो । उपत्यकाभित्र करिब एक सय सपिङ मल छन् । यी मल असार १ देखि सञ्चालनमा आएसँगै भाडाको विषयलाई लिएर सञ्चालक र व्यापारीबीच विवाद सिर्जना भएको हो । त्यस्तै लकडाउन अवधिभरको पूरा छुट र बाँकी ५० प्रतिशत छुट मागिएको पिपुल्स प्लाजा व्यापार संघका अध्यक्ष युवराज चापागाईंले बताए । उनले भने, वार्ता चलिरहेकै छ । सकेसम्म चाँडो सहमतिमा जाने प्रयास छ । विशाल बजार व्यापार संघका उपाध्यक्ष नरेन्द्रकुमार गुप्ताले कम्पनीका प्रमुख कार्यकारी अधिकृतको समय सकिएकाले नयाँ कार्यसमिति नबन्दासम्म कुनै निर्णय हुन नसकेको जानकारी दिए । ताम्राकार व्यापार संघका अध्यक्ष जगत साउदले पनि मल र व्यवसायीबीच छिट्टै सहमति हुने बताए ।"
यो वर्ष आर्थिक वृद्धि २१ प्रतिशत मात्रै : विश्व बैंक,"सरकारले चालु आर्थिक वर्षमा ७ प्रतिशत आर्थिक वृद्धिदर हासिल गर्ने महत्त्वाकांक्षी लक्ष्य तय गरे पनि विश्व बैंकले भने २१ प्रतिशतमा सीमित हुने प्रक्षेपण गरेको छ । विश्व बैंकले बिहीबार सार्वजनिक गरेको नेपाल डेभलपमेन्ट अपडेटमा गत आर्थिक वर्षमा नेपालको आर्थिक वृद्धिदर १८ प्रतिशत मात्रै रहने औंल्याइएको छ । विश्व बैंकले औंल्याएको आर्थिक वृद्धिदर सरकारले अनुमान गरेको भन्दा पनि कम हो । अहिलेको अवस्थालाई आधार मानेर प्रक्षेपण गरिएको प्रतिवेदनमा जनाइएको छ । केन्द्रीय तथ्यांक विभागले भने २३ प्रतिशत आर्थिक वृद्धिदर हासिल हुने अनुमान गरेको थियो ।उपभोक्ता मूल्यअनुसार सन् २०२० को मुद्रास्फीति दर ६६ प्रतिशत रहेको विश्व बैंकको प्रक्षेपण छ । यो सन् २०१९ को भन्दा २ प्रतिशत बिन्दुले बढी रहेको बैंकको भनाइ छ । यस्तै सन् २०२१ म मुद्रास्फीति ६९ प्रतिशत पुग्ने विश्व बैंकको प्रक्षेपण छ । कोभिड१९ महामारीका बीच नेपालको चालु खाता सन्तुलन अर्थतन्त्रको तुलनामा सन् २०२० मा ६७ प्रतिशत नकारात्मक र सन् २०२१ म ६९ प्रतिशत नकारात्मक बिन्दुमा रहने विश्व बैंकको प्रक्षेपण छ ।कोभिड१९ महामारीका कारण सरकारको आय घटेको र खर्च बढेकाले कुल गार्हस्थ्य उत्पादनको तुलनामा सन् २०२० मा ऋण ३७९ र सन् २०२० मा ४३५ प्रतिशत पुग्ने विश्व बैंकको आकलन छ । लकडाउनका कारण मार्च र मे २०२० मा सरकारको आम्दानी अघिल्लो वर्षको सोही अवधिको तुलनामा ५१ प्रतिशतले कमी आएको विश्व बैंकले जनाएको छ । बन्द भएका आर्थिक गतिविधि र सामान आयातमा भएको कमीले यस्तो अवस्था आएको विश्व बैंकको विश्लेषण छ । आयातमा भएको कमीले सन् २०२० मा केन्द्रीय सरकारको आम्दानी चार वर्षयताकै न्यून भएको प्रतिवेदनमा जनाइएको छ ।महामारीका कारण वैदेशिक रोजगारीमा जाने क्रम रोकिएको र भारतबाट पनि धेरै श्रमिक फर्किएकाले सन् २०२० को मार्चमा रेमिट्यान्समा ४३४ प्रतिशतले कमी आएको प्रतिवेदनमा उल्लेख छ । मार्च र मेमा वस्तु आयात अघिल्लो वर्षको सोही अवधिको तुलनामा ५९६ प्रतिशत घटेको विश्व बैंकको प्रतिवेदनमा बताइएको छ । सेवा आयात ४२४ प्रतिशतले घटेको छ । आयात घट्दा निर्यात पनि ६२ प्रतिशत घटेको बैंकको भनाइ छ । हवाई, पर्यटन, होटल, ऊर्जा उत्पादक, खुद्रा व्यापारी, निर्माण व्यवसायी, सरकारी निकाय जस्ता सरोकारवालासँग परामर्श गरी प्रतिवेदन तयार पारिएको विश्व बैंकले जनाएको छ । प्रतिवेदनले कोभिड१९ महामारीका कारण नेपालको आयात, निर्यात, रेमिट्यान्स भित्रिने दरसमेत प्रभावित भएको जनाएको छ ।भिडियो कन्फरेन्समार्फत प्रतिवेदन सार्वजनिक गर्दै अर्थमन्त्री युवराज खतिवडाले काभिड१९ को प्रभाव गतिशील भएकाले यस्ता अपडेट निरन्तर आवश्यक पर्ने धारणा राखे । कोभिड१९ ले अर्थतन्त्रलाई प्रभाव पारिरहँदा बाढी, पहिरो र सलहले समेत धेरै क्षति पुर्याएको उनको धारणा छ । कोभिड१९ को प्रभाव गतिशील भएका कारण केही महिनाअघि गरेको प्रक्षेपण नै अहिले मिल्ने अवस्था छैन, प्रतिवेदन सार्वजनिक गरेपछि आफ्नो धारणा राख्दै अर्थमन्त्री खतिवडाले भने, यस्तो अपडेट निरन्तर गर्नुपर्छ । विश्व बैंकले पहिलो पटक आफ्नो प्रतिवेदनमा मौद्रिक नीतिको दायरा विस्तार गर्नुपर्ने सुझाव दिएको भन्दै मन्त्री खतिवडाले खुसी व्यक्त गरे । कोभिड१९ ले अर्थतन्त्रमा पारेको प्रभाव कम गर्न सरकारले बजेटमार्फत पुनरुत्थान र राहतका कार्यक्रम सार्वजनिक गरेको दाबी गर्दै उनले प्रभावितलाई राहत दिनमा न्याय गरेको टिप्पणी गरे । सरकारको अनुमानअनुसार पनि यो आर्थिक वर्षमा मुद्रास्फीति ६ प्रतिशत हाराहारीमा हुने अनुमान उनले प्रस्तुत गरे । चालु आवको अन्त्यसम्ममा अर्थतन्त्र सामान्य अवस्थामा फर्कने उनको दाबी छ ।"
मोबाइल भुक्तानी सेवालाई अनुमति,काठमाडौं (कास) नेपाल टेलिकम र राष्ट्रिय वाणिज्य बैंक मिलेर सुरु गर्न लागेको मोबाइलको ब्यालेन्सबाटै भुक्तानी गर्न सकिने सुविधा सुरु गर्न नेपाल राष्ट्र बैंककले सैद्धान्तिक सहमति दिएको छ । टेलिकम र वाणिज्य बैंकले संयुक्त रूपमा सेवा सञ्चालनका लागि राष्ट्र बैंकमा आवेदन दिएका थिए । अघिल्लो बिहीबार राष्ट्र बैंकले सैद्धान्तिक सहमति दिएको हो । दुई सरकारी निकाय मिलेर सञ्चालन गर्ने भुक्तानी प्रणालीलाई सहमति दिएपछि मौद्रिक नीतिमार्फत राष्ट्र बैंकले भुक्तानी सेवा प्रदायकको लाइसेन्स रोक्का गर्ने निर्णय सार्वजनिक गरेको थियो । राष्ट्र बैंकबाट लाइसेन्सको सैद्धान्तिक सहमति पाइसकेपछि कम्पनी दर्ताको प्रक्रिया अघि बढ्ने नेपाल टेलिमकका प्रबन्ध निर्देशक डिल्ली अधिकारीले जानकारी दिए ।
टिच फर नेपाललाई सानिमाको १० लाख,काठमाडौं (कास) सानिमा बैंकले टिच फर नेपाललाई १० लाख रुपैयाँ सहयोग गरेको छ । शैक्षिक क्षेत्रमा योगदान पुर्याउने उद्देश्यले बैंकले आफ्नो सामाजिक उत्तरदायित्वअन्तर्गत आर्थिक सहयोग गरेको जनाएको छ । बैंकको प्रधान कार्यालय नक्सालमा आयोजित एक कार्यक्रममा बैंकका प्रमुख निक्षेप अधिकृत सरोज गुरागाईं र टिच फर नेपालका प्रमुख कार्यकारी अधिकृत स्वस्तिका श्रेष्ठले सम्झौतापत्रमा हस्ताक्षर गरे । बैंकको यो सहयोगले नेपालका सरकारी विद्यालयका १ सय ३८ जना शिक्षक र १० हजारभन्दा बढी विद्यार्थी लाभान्वित हुनेछन् ।
सगुनको सल्लाहकारमा पौडेल,"काठमाडौं (कास) सामाजिक ईकमर्स स्टार्टअप कम्पनी सगुनले बोर्ड सल्लाहकार समितिको अध्यक्षमा केशव पौडेललाई नियुक्त गरेको छ । समितिमा अध्यक्ष पौडेल (न्यु मेक्सिको) सहित सदस्यमा विमल बाँस्तोला (न्युयोर्क), कपिल अधिकारी (टेक्सास) र डा शशि सिग्देल (न्युयोर्क) छन् । पौडेल २०१५ देखि २०१९ सम्म गैरआवासीय नेपाली संघ (एनआरएनए) यूएसएका अध्यक्षसमेत थिए ।"
जोन्तानेपाल प्रहरी सहकार्य,काठमाडौं (कास) जोन्ता क्लब अफ काठमाडौं र नेपाल प्रहरीबीच बिहीबार सहकार्य भएको छ । जोन्ताले घरेलु हिंसाविरुद्ध सहयोग गर्न नेपाल प्रहरीसँग सहकार्य गरेको हो । यो पहलअन्तर्गत जोन्ताले १४ जना कानुनी अभिवक्ता र नेपाल प्रहरीसँग समन्वय गरेर घरेलु हिंसापीडितलाई कानुनी परामर्श वा उपचार प्रदान गर्ने भएको छ ।
सेल पेमहालक्ष्मी सम्झौता,काठमाडौं (कास) भुक्तानी सेवाप्रदायक सेलकम प्रालिको सेल पे सेवा र महालक्ष्मी लाइफ इन्सुरेन्सबीच डिजिटल भुक्तानीसम्बन्धी सम्झौता भएको छ । सम्झौताअनुसार महालक्ष्मीका ग्राहकले बिमा प्रिमियम सेल पेमार्फत भुक्तानी गर्न सक्छन् । सेलकमका प्रबन्ध निर्देशक पवन प्रधान र महालक्ष्मीका उपप्रमुख कार्यकारी अधिकृत कमल पन्थीले सम्झौतापत्रमा हस्ताक्षर गरे ।
जतिबेला एनफिल्डको आकाश रंगियो,"योर्गन क्लोपको छेउमै लिभरपुलका खेलाडीले इंग्लिस प्रिमियर लिगको उपाधि उचालेका पनि थिएनन्, आकाश आतिशबाजीले भरिसकेको थियो । यो लिभरपुलका लागि खुसी मनाउने रात थियो तर त्यसमा समर्थक थिएनन् । लिभरपुलले चेल्सीमाथि ५३ को जित निकालेको थियो र यो कुनै नाटकीय खेलभन्दा कम थिएन । एनफिल्डमा लिभरपुलको अपराजित यात्राले तेस्रो वर्ष छोएको छ । यही मैदानमाथिको आकाश रातो न रातो भएको थियो ।कप्तान जोर्डन हेन्डरसनले ट्रफी उचाले, छेउमै व्यवस्थापक योर्गन क्लोप पनि थिए अनि उनका सहयोगी सबै । त्यही विशेष दिनका लागि भनेर आकर्षक मञ्च पनि बनाइएको थियो । र, हेन्डरसनले ट्रफी उचालेसँगै लिग उपाधिका लागि लिभरपुलको ३० वर्ष लामो प्रतीक्षा पनि सकिएको छ, औपचारिक रूपमै । मीठो संयोग कस्तो भने त्यो ट्रफी प्रतीकात्मक रूपमा हन्तान्तरण गर्ने थिए, सर केनी डेल्गिस । भलै कोरोना भाइरस संक्रमणको डरले समर्थक थिएनन् तर त्यो क्षण कम महत्त्वको थिएन ।बुधबारको रात प्राप्त चेल्सीमाथिको जित किन पनि विशेष रह्यो भने यो त्यस्तो टिममाथिको सफलता थियो, जसले अझै पनि युरोपेली च्याम्पियन्स लिगमा छनोट हुन प्रयास गरिरहेको थियो । तर रात आफैंमा धेरै कारणले विशेष थियो । लकडाउन सुरु हुनुअगाडिसम्म लगभग तय जस्तै देखिएको थियो, लिभरपुलले लिग आफ्नै मस्त खुसीसहित दर्शकसामु उचाल्ने थियो । तर भाग्यको खेल त्यस्तो भएन । लिभरपुलले बन्द रंगशालामा उपाधि जितेको खुसियाली मनाउन चाहेको पनि थिएन ।यही क्षणमा पनि फेरि भन्नुपर्छ, गर्व र खुसी दुवै हुनेछ । दुःख केमा पनि छ भने लिभरपुलका समर्थक एनफिल्डको छेउछाउ खुसी मनाउन सडकमा उत्रिहाले, भलै क्लोपदेखि डेल्गिस सबैले त्यसो नगर्न अनुरोध गरेका थिए । मैदानभित्रको खुसियाली भने लिभरपुलले सन् १९७० र १९८० तिर हात पारेको भन्दा कम पक्कै थिएन । त्यो जमानाकै खेलाडी पछि व्यवस्थापक पनि रहेका डेल्गिसले नै खेलाडीलाई पदक वितरण गरे ।मञ्चमा ट्रेन्ट एलेक्जान्डर आर्नोल्ड थिए, उनले फेरि गज्जब खेले । तय छ, उनले अबको केही लामै समय लिभरपुलका लागि खेल्नेछन् । मञ्चमा एडम लालाना पनि थिए, उनी अन्तिमपल्ट एनफिल्डको पक्षमा खेलिरहेका थिए । उनले पनि खुबै जोसले विजेता पदक थापे । एक प्रकारले भन्दा त्यो मञ्चमा लिभरपुलको वर्तमान, भविष्य र भूत सबै थियो । हेन्डरसनले ट्रफी डेल्गिसको हातबाट लिए । उनी त्यही मान्छे हुन् जसले यी कप्तानलाई सन्डरल्यान्डबाट सन् २०११ मा भित्र्याएका थिए ।जतिबेला ट्रफी उचालियो, पूरा एनफिल्ड रातो प्रकाशबाट घेरिएको थियो । सँगै कर्णप्रिय धुन थियो अनि आतिशबाजी । क्लोप सधैंझैं पृष्ठभूमिमा थिए, बेसबल क्यापमै । उनको अनुहारमा उही चिरपरिचित हाँसो पनि थियो । खेलाडी बिस्तारै मञ्चतिर अगाडि बढ्दा उनी पनि उत्तिकै जोसिएका थिए । सन् २०१५ मा उनी लिभरपुलमा आए र टिम बनाउन थाले । उनलाई पनि केही समय लागेको थियो, गत सिजन युरोपेली च्याम्पियन्स लिगको उपाधि दिलाउन । त्यसअगाडि लिभरपुल च्याम्पियन्स लिगकै फाइनलमा पराजित रहेको थियो । त्यो पनि रियल म्याड्रिडको हातबाट । अझ त्यसभन्दा अघि युरोपा लिगको फाइनलमा पराजित थियो अनि गत सिजन लिग पनि निकै झिनो अन्तरले गुमाउनुपरेको थियो । तर यस्तै असफलताले सफलताको आधार तयार पार्ने गर्छ । अहिलेको टिम हेर्दा अनि कोर्टियस जोन्स र नेको विलियम्स जस्ता केही युवा खेलाडीको अनुहार नियाल्दा लाग्छ, यो पुस्ताको टिम अझै केही समय टिक्नेछ ।कसैले पनि लिभरपुलले सन् १९९० मा डेल्गिसको नेतृत्वमा लिग जित्दा सोचेका पनि थिएनन् । फेरि अर्को लिग उपाधिका लागि ३० वर्ष कुर्नुपर्छ भनेर । जतिबेला एनफिल्डमा धूवाँ उडेर आकाशमा सफलता ढाकिसकेको थियो । फेरि एकपल्ट बज्न थाल्यो त्यही गीत, यू विल नेभर वक एलोन । फुटबलमा अब के हुन्छ, त्यसबाट पटक्कै भविष्यवाणी गर्न सकिन्न । खाली कल्पना मात्र गर्न सकिन्छ । अबको कल्पना हो, क्लोपको नेतृत्वमा लिभरपुलले अर्को लिग उपाधिको सफलताका लागि धेरै कुर्नुपर्ने छैन ।बीबीसी"
रोमाञ्चक आठ गोल,इटालीमिलान इन्टर मिलानले इटालियन सिरी ए को शीर्षस्थानमा रहेको युभेन्ट्ससँग दूरी छोट्याउने अर्को मौका बुधबार गुमाएको छ । इन्टर भने फियोरेन्टिनाको हातबाट निराशाजक गोलरहित बराबरीमा रोकिएको छ । इन्टरसँग ७४ अंक छ भने युभेन्ट्सको ८० अंक छ । पाँचौं स्थानको रोमा भने स्पालमाथि ६१ को फराकिलो जित निकाल्न सफल रह्यो । त्यसमा ब्रुनो पेरेसले दुई गोल गरे । पार्माले नेपोलीलाई २१ ले हरायो ।
इंग्ल्यान्डलाई आर्चरको द्विविधा,"म्यानचेस्टर (एएफपी) इंग्ल्यान्डले तेस्रो तथा निर्णायक टेस्टमा शुक्रबार वेस्ट इन्डिजको सामना गर्दा आफ्ना तीव्र गतिका बलर जोफ्रा आर्चरलाई खेलाउने हो वा होइन भनेर निर्णय गर्नुपर्नेछ । आर्चरले सामाजिक सञ्जाल मार्फत आफूलाई रंगभेदी व्यवहार भएको आरोप लगाएका छन् । कोरोना भाइरसको संक्रमण महामारीको आचारसंहिता उल्लंघन गरेको आरोपमा उनले दोस्रो टेस्ट खेल्न पाएका थिएनन् । तर उनी तेस्रो टेस्टलाई भने उपलब्ध छन् ।डेली मेलका लागि लेख्दै २५ वर्षीय बलरले आफूले ठूलो भूल गरेको तर यो अपराध भने नभएको दाबी गरेका छन् । उनले आफूविरुद्ध आलोचना गर्नेहरू रंगभेदी व्यवहारमा उत्रेको आरोप पनि लगाए । उनले यसबारे इंग्ल्यान्ड तथा वेल्स क्रिकेट बोर्डमा यससम्बन्धी उजुरी परेको बताए । उनले आफ्नो शतप्रतिशत मानसिक स्थिति ठीक रहेको पनि बताउँदै मैदानमा फर्कन पूर्णतः तयार भएको दाबी गरे । तर आफूविरुद्धको आलोचनालाई लिएर उनी स्तब्ध छन् ।अनुभवी इंग्लिस बलर जेम्स एन्डरसनले भने आर्चरको स्थिति बुझेर मात्र खेलाउनुपर्ने बताएका छन् । उनले इंग्लिस टिमका कप्तान जो रुट र प्रशिक्षक क्रिस उडले यसबारे निर्णय गर्ने र यसक्रममा आर्चरको स्थिति बुझ्नुपर्ने भनेका छन् । सबै एउटा के तथ्यमा निश्चिन्त छन् भने बार्बाडोसमा जन्मेका यी खेलाडीको प्रतिभामा कुनै शंका छैन । डेब्युयताका ८ टेस्टमा उनले ३३ विकेट लिएका छन् र औसत २८१२ रहेको छ । उनले यसक्रममा तीनपल्ट पाँच विकेटको प्रदर्शन गरिसकेका छन् । तर वेस्ट इन्डिजविरुद्ध दोस्रो टेस्टमा प्राप्त १ सय १३ रनको जितमा इंग्ल्यान्डसामु पर्याप्त तीव्र बलिङ विकल्प देखिएको छ । त्यसमा स्टुवार्ट ब्रोडले ६ विकेट लिएका छन् । अन्तर्राष्ट्रिय क्रिकेटमा पुनरागमन गरेयता उनले यस्तो प्रदर्शन गरेका हुन् । इंग्ल्यान्डले आफ्ना तीव्र बलरलाई परिवर्तन गर्दै खेलाइरहेको छ । छोटो समयमा इंग्ल्यान्डले ६ टेस्ट खेल्नुपरेको हुनाले यस्तो नीति लिइएको हो । इंग्ल्यान्डले अब पाकिस्तानविरुद्ध तीन टेस्टको सिरिज खेल्दैछ ।सम्भवतः एन्डरसनले आफ्नो लंकासायर खेल मैदानमा हुने टेस्टमा फर्कने छन् । उनलाई दोस्रो टेस्टमा आराम दिइएको थियो । यस्तै मार्क उडबारे पनि निर्णय हुन सक्नेछ । तर पूरा इंग्लिस टिमको ध्यान भने बेन स्टोक्सप्रति छ र उनकै प्रदर्शनमा टिमको खेल निर्भर हुनेछ । दोस्रो टेस्ट जितेयता उनी अलराउन्डरको वरीयताको शीर्षस्थानमा छन् । विजयी टेस्टमा उनले १ सय ७६ र ७८ नटआउटको प्रदर्शन गरेका थिए । यस्तै उनले ३ विकेट पनि लिए । डरहम स्टारबारे एन्डरसनले भनेका छन्, स्टोक जत्तिको खेलाडी टिममा हुनुको फाइदा धेरै छ । उनले जसरी खेलेका छन्, त्यो गज्जब छ । वेस्ट इन्डिज आफैं भने सन् १९८८ यता इंग्लिस भूमिमा पहिलो टेस्ट शृंखला जितको क्रममा छ । वेस्ट इन्डिज विज्डन ट्रफीको पछिल्लो विजेता हो । वेस्ट इन्डिजका सहायक प्रशिक्षक रोडी एस्टविकले भनेका छन्, हामी टेस्ट सिरिज जित्न सक्ने स्थितिमा छौं र यसलाई लिएर गम्भीर छौं । हामी यसैअनुसार खेल्ने पनि छौं ।"

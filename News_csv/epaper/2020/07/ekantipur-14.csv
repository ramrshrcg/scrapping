शीर्षक,विवरण
जसले पहिरोकै ढुंगामा अडिएर बिताए रात,"बाँच्ने आशा र मर्ने भयले उनीहरू चिच्याइरहे । आइतबार बिहान करिब ४ बजेतिर गाउँलेहरूले टर्चलाइट बालेर हल्लाखल्ला गरेपछि हामी ज्युँदै छौं भन्ने चिच्याहटले सुन्ने कान पायो । गोवासिंहका अनुसार, त्यसै बेला उनीहरूको उद्धार हुन पुग्यो । उनका दुवै हातमा चोट लागेको छ, टाउकामा ढुंगाले गहिरो गरी काटेको छ । गोवासिंहलाई ज्यान बाँचेकाले चोटसँग उति गुनासो छैन । बाँच्छु जस्तो लागेकै थिएन, उनले भने, हामी त खसिरहेको पहिरोमा भगवान्को नाम जप्दै बसिरह्यौं । चारैतिर पहिरो गइरहेको अवस्थामा अँध्यारामा बसेर छटपटिनुबाहेक केही गर्न नसकेको उनले बताए । परिवार सबै मरिने भइयो भनेर रुँदै बस्यौं, उनले भने, तीन घण्टा हिलोमा भिजेर बिताइएछ ।बेसिन्दा बगरमा अलैंचीबारी गएका उत्तरकुमार राई पनि गड्याङगुडुङ गर्दै पहिरो झरेपछि गोठबाट भागे । लगत्तै पहिरो खसेर उनको गोठ र अलैंची बगान बगायो । अँध्यारोमा म भीर पहरा छाम्दै भागें, उनले भने, पछि त्यहाँ पहिरो खस्यो ।खोलामा माटो गन्हाएको पानी बगेपछि बेंसीको गोठबाट भागेको उनले बताए । पहिरो गएको राति भीमबहादुर राई पनि घरमा एक्लै थिए । निद्रामै रहेका उनी घर हल्लिएपछि ब्युँझिएका थिए । ब्युँझँदा घर बगिसकेको थियो । त्यसपछि उनी आत्तिए । बाहिर निस्केर हेर्दा घर केही मिटर तल झरिसकेको थियो ।एउटा ल्यापटप र मोबाइल थियो, त्यो खोजें तर भेटिएन, उनले भने, घरको छानोमा के बज्रिएको जस्तो लाग्यो, म घरसँगै निक्कै तल झरिसकेको रहेछु ।उनले जीउ छामे, चिच्याए र एक फेर वरपर हेरे । सबैथोक ठिकै लाग्यो, केही भएको रहेनछ भन्ने भएपछि गुहारगुहार भन्दै कराएँ, उनले भने । चिच्याउँदै म सकुशल छु, छिटो उद्धार गर भनेर धेरै पटक कराउँदा पनि कसैले नसुनेको उनले बताए । रातको अँध्यारोमा आवाज कताबाट आएको हो र को हो भन्ने छिमेकीले चिनेनन्, उनी भन्छन्, तर म एकोहोरो कराइरहें, म जिउँदै छु, मलाई उद्धार गर भनिरहें, उनले भने ।पहिरोको खबर प्रहरीलाई दिने र उद्धारमा सक्रिय मदन राईको हृदयाघातका कारण आइतबार ९ बजे ज्यान गयो । सामान्य दमका बिरामी मदनले पहिरो गएको खबर सबैभन्दा पहिले प्रहरीलाई गरेका थिए । अहिले बेसिन्दाका ७९ परिवार सबैले गाउँ छाडिसकेका छन् । पहिरोले ११ जना बेपत्ता पारेपछि घरपालुवा जनावरलाई छाडेर सुरक्षाकर्मीले उनीहरूलाई बेसिन्दाभन्दा २ घण्टामाथिको शेर्पा बस्ती रहेको चित्रे गाउँमा राखेका छन् । बेपत्ताहरू अझै फेला परेका छैनन् । पहिरोबाट जोगिएका बेसिन्दाका ३ सय ४९ जना भने चित्रेमा बसिरहेका छन् । तीमध्ये केहीले सोमबार बिहान घरपालुवा जनावर आफूसँगै लगेका छन् ।चित्रे गाउँमा धान फल्दैन, यहाँ ९ परिवार शेर्पाहरू बस्छन्, वडाध्यक्ष अलक्षकुमार राईले भने, यहाँ आलु र मकै मात्र पाइन्छ । चित्रे पुगेका बेसिन्दाका पहिरोपीडितले अन्नपात केही साथमा लैजान पाएका थिएनन् । उनीहरूलाई आलु उसिनेर र मकै भुटेर आइतबार र सोमबार बिहान खुवाइएको राईले बताए । घरमा नअटेकाहरू खुला आकाशमुनि बसिरहेका छन् । उनका अनुसार अहिलेसम्म राहतका नाममा केही लैजान सकिएको छैन । पहिरो खस्ने ठाउँ नभएको बेसिन्दा गाउँको नसोचेको ठाउँमा पहिरो खसेको वडाध्यक्षले बताए । पहिरो गएको स्थान अरू भूभागभन्दा धेरै दह्रो थियो, उनले भने, पहिरोको अनुमानसम्म गरेका थिएनौं, तर यत्रो पहिरो गयो । स्थानीय, प्रदेश र केन्द्रीय सरकारले पीडितलाई पुनर्वासको व्यवस्था गरिदिनुपर्ने उनको माग छ । अब बेसिन्दा गएर कोही पनि बस्न मान्दैनन्, उनले भने, बाँकी रहेका ७९ घर पनि पानी यसरी नै बगिरहे बग्ने खतरामा छ ।चित्रेमा रहेको अमरसिंह आधारभूत विद्यालय पनि पहिरोको उच्च जोखिममा रहेको प्रधानाध्यापक जीवनकिरण राईले बताए । त्यही भएर बेसिन्दाका पहिरोपीडितलाई विद्यालयमा राख्न नसकिएको उनले बताए । शेर्पाहरूको ९ घर र बौद्ध गुम्बा परिसरमा कोचाकोच गरेर पीडितलाई राखिएको छ । पहिरोमा परी बेपत्ता हुनेहरू सोमबार साँझसम्म भेटिएका छैनन् । प्रहरी, सशस्त्र, सेना र स्थानीय बासिन्दा बेपत्ताको खोजीमा छन् । यहाँ अझै लगातार पानी परिरहेको छ । खोजी कार्य भने सोमबार बिहानैबाट गरिएको प्रहरी नायब उपरीक्षक नवराज मल्लले बताए ।विकट र भिरालो जमिन भएकाले बेपत्ताहरूको खोजीमा समस्या छ । अहिले पनि पहिरो खस्ने क्रम रोकिएको छैन । पहिरोमा ६५ वर्षीया गोरीमाया र २२ वर्षीया छोरी प्रकृति, राममान, उनकी श्रीमती हस्तकुमारी, छोरीहरू एन्जिला, नम्रता राई हराइरहेका छन् ।बेपत्ता जुद्धबहादुर राई, श्रीमती उत्तरकुमारी, नजमाया, हर्कराज, आइतमाया राईको पनि पत्तो लागेको छैन । पहिरोले राममान राई, जुद्धबहादुर माने, जुद्धबहादुर गैरी, नजमाया, सन्दीप, भीमबहादुर, शिवधन, गोवासिंह र हर्कधन राईको घर बगाएको प्रहरीलेजनाएको छ ।"
भारतले विवादित अयोध्या खडा गर्यो,"काठमाडौं (कास) प्रधानमन्त्री केपी शर्मा ओलीले नेपाल सांस्कृतिक हिसाबले थिचिएको र तथ्यहरूमा अतिक्रमण भएको बताएका छन् । भगवान् रामको राज्य अयोध्या नेपालको वीरगन्जदेखि पश्चिममा पर्ने भए पनि भारतले विवादित अयोध्या खडा गरेको ओलीले बताए । भानु जयन्तीका अवसरमा प्रधानमन्त्री निवास बालुवाटारमा आयोजित कार्यक्रममा ओलीले राम भारतीय नभएको र अयोध्या पनि भारतको नभएको बताएका हुन् । हामी अहिले पनि ठानिरहेका छौं, हामीले सीता भारतका राजकुमार रामलाई दियौं, भारतका होइन अयोध्याकालाई दिएका हौं हामीले । अयोध्या भनेको वीरगन्जभन्दा अलि पश्चिमपट्टिको गाउँ हो, ओलीले भने, अहिले खडा गरिएको अयोध्या होइन । अयोध्यामा भीषण विवाद छ त्यहाँ । हाम्रोमा विवाद नै गर्नु पर्दैन । अयोध्या वीरगन्जको पश्चिमपट्टि ठोरीमा, वाल्मीकि आश्रम यहीं (नेपालमा) र दशरथबाट सन्तान नभएपछि पुत्रेष्टि यज्ञ लगाउने पण्डितजी रिडीका । त्यसकारण सन्तान (राम) पनि भारतीय होइनन् । ठाउँ (अयोध्या) पनि भारतीयको होइन । प्रधानमन्त्री ओलीले ज्ञान, विज्ञान र अनेक कुराको सुरुवात र विकास नेपालमा भए पनि त्यो शृंखलाले निरन्तरता पाउन नसकेको बताए ।"
भारतीय हस्तक्षेप रोक्न नसक्दा डुबान,"काठमाडौं (कास) गृहमन्त्री रामबहादुर थापाले भारतले दुई मुलुकबीचको सन्धिसम्झौता उल्लंघन गर्दा सीमा क्षेत्रका नेपाली भूमि डुबानमा परेको बताएका छन् । सीमामा समानान्तर संरचना बनाई नेपालबाट जाने नदीलाई छेकेर निकास रोकेको भन्दै उनले भारतले आन्तरिक मामिलामा हस्तक्षेप गरेको बताए । राज्य व्यवस्था तथा सुशासन समितिको सोमबार सिंहदरबारमा भएको बैठकमा थापाले भारतका प्रधानमन्त्री नरेन्द्र मोदीको पछिल्लो नेपाल भ्रमणका क्रममा तराईमा भएको डुबानको सन्दर्भमा कुराकानी भए पनि कार्यान्वयन नभएको बताए । सांसदहरूले भारतले सीमामा एकतर्फी रूपमा बनाएको संरचनाले नेपाली भूभाग डुबानमा पर्ने गरेको भन्दै गृहमन्त्रीको ध्यानाकर्षण गराएका थिए । सांसदहरूले भारतसँग कूटनीतिक वार्ता नगर्ने हो भने भविष्यमा डुबान समस्या झन् विकराल बन्ने बताएका थिए । यसको जवाफ दिने क्रममा गृहमन्त्री थापाले भारतले सन्धिसम्झौता नमान्ने गरेको बताएका हुन् । कोसी बाँध मर्मतको जिम्मेवारी भारतीय पक्षको भए पनि कार्यान्वयन नभएको उनको भनाइ थियो । यसैबीच, समितिले भारतले एकलौटी रूपमा सीमा क्षेत्रमा बनाएका बाँध, तटबन्ध र सडक हटाएर डुबान कम गर्ने उपाय खोज्न सरकारलाई निर्देशन दिएको छ । समितिकी सभापति शशि श्रेष्ठले बाढीपहिरो पीडितको राहत, उद्धार र पुनःस्थापनामा ध्यान दिन सरकारलाई निर्देशन दिइन् ।"
नेकपा विवाद अन्त्य कि स्थगित ?,"(काठमाडौं)  गत बुधबार साँझ नेकपाका अध्यक्षद्वय केपी शर्मा ओली र पुष्पकमल दाहालबीच प्रधानमन्त्री निवास बालुवाटारमा पुरानै अडानमा पेलापेल पर्यो । दाहालपक्षीय नेताहरूले माग गरेबमोजिम प्रधानमन्त्री वा पार्टी अध्यक्ष कुनै पनि पदबाट राजीनामा दिन्न भन्ने ओलीको अडान र कम्तीमा एक पद छोड्नैपर्छ भन्ने दाहालको जिकिरले सहमति भएन । अध्यक्ष दाहालले उनी निकटस्थ नेताहरूलाई बताएअनुसार संवाद सहमतिउन्मुख नभएपछि ओली बैठक कक्षबाट उठेर अर्को कोठामा गए, दाहाल फर्किए । त्यसयता गत शुक्रबार बिहान अध्यक्षद्वयबीच जारी स्थायी कमिटी बैठक एक साता स्थगित गर्ने सन्दर्भमा करिब ५ मिनेट फोन संवाद भएबाहेक थप कुराकानी भएको छैन । उहाँहरूबीच बिहीबार साँझ साढे ५ बजे भेटघाट हुने तय भएको थियो, तर अन्तिम समयमा आएर स्थगित भयो, शुक्रबार अर्का अध्यक्ष चितवन गइहाल्नुभयो, ओलीनिकट एक नेताले कान्तिपुरसँग भने, सहमतिका लागि एक हप्ता बैठक सारिएको हो, छलफल होला नि । नेकपाले बाढीपहिरोको कारण देखाउँदै बैठक रोक्ने निर्णय गरेपछि राजनीतिक वृत्तमा ओली र दाहालबीच केही न केही गोप्य सहमति भएको आकलन गरियो । तर उनीहरूबीचको वार्ताको तिक्ततापूर्ण अन्त्य र त्यसपछिको संवाद शून्यतालाई हेर्दा त्यस्तो कुनै लेनदेन भएजस्तो देखिन्न । कान्तिपुरसँग संवाद गरेका अध्यक्षद्वय निकटस्थ नेताहरूका अनुसार समेत संवाद गरेर सहमति जुटाउनुपर्छ भन्नेबाहेक थप प्रगति भएको छैन । हामीले बिहीबारको भेटमा अध्यक्ष प्रचण्डलाई पार्टी एकता जोगाउन दुई अध्यक्षका बीचमा घनिभूत छलफल हुनुपर्छ भनेका थियौं, त्यसका लागि अलि लामो समय बैठक रोकौं भन्ने प्रस्ताव गरेका थियौं, स्थायी कमिटी सदस्य सुवास नेम्वाङले कान्तिपुरसँग भने, अहिलेसम्म सहमतिको कुनै त्यस्तो बिन्दु फेला परेको छैन, बरु सहमति गर्न पर्याप्त समय लिनुपर्छ भनेरै एक हप्ता बैठक सारिएको हो ।ओली के चाहन्छन् ? गत वैशाख ८ गते सरकारले दल विभाजनलाई सहज हुने गरी राजनीतिक दलसम्बन्धी अध्यादेश ल्याएपछि नेकपा विवादको पारो स्वाट्टै बढ्यो । आक्रोशित २० नेताहरूले स्थायी कमिटीको बैठक माग गर्दै १० गते दुवै अध्यक्षलाई पत्र पठाए । राष्ट्रपति विद्यादेवी भण्डारीबाहेक आफ्नै विश्वासपात्रहरूले समेत साथ नदिएपछि ओलीले १२ गते अध्यादेश फिर्ता लिने निर्णय त गरे, तर त्यसबाट नेकपाभित्रको चर्काचर्की भने मत्थर भएन । बरु वैशाख १७ गतेको सचिवालयमा अर्का अध्यक्ष दाहालसहितका सदस्यहरूले उनको राजीनामा मागे । यससँगै नेकपामा ओलीले दुवै पदबाट राजीनामा गर्नुपर्छ भन्ने विषयले विधिवत् प्रवेश पायो । भलै २० गते अध्यक्षद्वयबीच करिब २० मिनेट भएको संवादले ओली सत्ताको संकट सर्यो, सँगसँगै २५ गतेका लागि तय भएको नेकपा स्थायी कमिटी बैठक पनि आक्रोशित नेताहरूले अध्यक्षद्वयलाई पत्र पठाएको ठ्याक्कै दुई महिनापछि असार १० गतेदेखि सुरु भयो । बैठकका सात एजेन्डामध्ये सरकारको कामको समीक्षालाई पनि एउटा एजेन्डाका रूपमा राखिएको थियो तर त्यो विषयमा छलफल गर्ने चरणमा नेकपा पुगिसकेको थिएन । यकिन छैन, समीक्षा गर्दा नेताहरूले ओली सरकारको फेरबदलको माग राख्थे या राख्दैनथे । असार १४ गते प्रधानमन्त्री ओलीले जब भारतले आफ्नो सरकार ढाल्न खोजेको र पार्टीभित्रैका नेताहरू पनि त्यसमा प्रयोग भइरहेको अभिव्यक्ति दिए, त्यसपछि नेकपा फेरि उसैगरी तरंगित भयो, जसरी प्रधानमन्त्रीले दल विभाजनसम्बन्धी अध्यादेश ल्याउँदा भएको थियो । असार १६ को स्थायी कमिटी बैठकमा अध्यक्ष दाहालले ओलीले प्रधानमन्त्री र अध्यक्ष दुवै पदबाट राजीनामा दिनुपर्ने एजेन्डा प्रवेश गराए । त्यो दिन सचिवालयका पाँचसहित १८ जना स्थायी कमिटी सदस्यहरूले ओलीको राजीनामा मागे, बिस्तारै यो संख्या बढ्यो र ३० जनामा पुगेर रोकियो । आफ्नै सरकारी निवास बालुवाटारमा बसेको बैठकमा आफूमातहतका नेताहरूले एकाएक राजीनामा माग्दा ओली एकैपटक रक्षात्मक र सशंकित भए । सम्भवतः त्यही कारण १७ गते उनले संसद् अधिवेशन अन्त्यको निर्णय गरे । त्यसले नेकपामा अन्तरसंघर्ष बढ्यो, संकट झन् उक्लियो । तर ओली दाहालपक्षीय नेताहरूले माग्दैमा राजीनामा दिन नहुने लाइनमा कटिबद्ध भए । आजपर्यन्त उनको यो अडान यथावत् छ । प्रधानमन्त्री ओली आफूले राजीनामा नदिनुका चारवटा कारण प्रस्तुत गरिरहेका छन् । यसमध्ये पहिलो, उनी एमालेको नवौं महाधिवेशनबाट निर्वाचित अध्यक्ष हुन्, दोस्रो, संसद्बाट निर्वाचित प्रधानमन्त्री हुन्, तेस्रो, गत मंसिर ४ गतेको नेकपा सचिवालय बैठकले उनलाई पाँचै वर्षका लागि सत्ता सुम्पिने निर्णय गरिसकेको छ र चौथो, आगामी महाधिवेशनसम्म ओलीदाहालले सहमतिमा पार्टी सञ्चालन गर्ने विधानमै उल्लेख छ । अहिले ओलीपक्षीय नेताहरू मंसिर ४ मा अध्यक्ष पुष्पकमल दाहाललाई कार्यकारी भूमिका दिने निर्णय थप व्याख्या गर्दै अघि बढ्दा पार्टी एकता बच्ने तर्क गर्छन् । हो, ओलीजीमा केही समस्या छ, हामी मान्छौं, व्यक्तिगत बानी त सुधार्न सकिन्न, तर सच्याउन सकिन्छ, उहाँले आफूलाई सच्याउनु हुन्छ, अरूले पनि बहुमतको दम्भ देखाउन भएन, ओलीपक्षीय एक नेताले भने, अहिले पार्टीमा राजीनामाको विषय उचालेर रडाको मच्चाउने बेला हो र ?ओली स्वयंले पनि स्थायी कमिटी बैठक सुरु भएयता दाहालसँग भएका चारवटा भेटमा बारम्बार उही कुरा भनेका छन्, अहिले म दुवै पदबाट राजीनामा दिन्न, जे निर्णय गर्ने हो गर्नुस् । उनले स्थायी कमिटीको बहुमतबाट आफूलाई हटाउन अर्का अध्यक्ष दाहाललाई चुनौतीसमेत दिएका छन् । ओलीको मनस्थिति बुझेका नेताहरूका अनुसार उनी बरु आफूलाई कारबाही गरे गरुन्, तर झुकेर राजीनामा दिने पक्षमा छैनन् । तर ओलीपक्षीय स्थायी कमिटी सदस्य भने बीचको बाटो खोजिरहेका छन् । गत माघको केन्द्रीय कमिटी बैठकमा ओलीको कित्ता स्पष्टै अल्पमतमा छ भन्ने आभास पाएपछि ओलीपक्षीय नेताहरूले कहिले दाहाल, कहिले नेपाल र कहिले पार्टी उपाध्यक्ष वामदेव गौतमसँग मिलेर अघि बढ्ने प्रस्ताव गरिरहेका थिए । तर एउटै प्रस्ताव तीनतिर लिएर जाँदा ओलीनिकट नेताहरूको विश्वास धरमराएको जिकिर दाहालनेपाल समूहको छ । स्रोतहरूका अनुसार ओलीलाई काँध थाप्ने तीनवटा समूह नेकपामा सक्रिय छ र तीनवटै समूहको छुट्टाछुट्टै सल्लाह छ । उनलाई स्थायी कमिटी सदस्यहरू प्रदीप ज्ञवाली, शंकर पोखरेल, पृथ्वीसुब्बा गुरुङलगायत नेताहरूले अब सरकार छाडेर पार्टीको नेतृत्व गर्न सुझाव दिएका छन् । सकेसम्म त प्रचण्डजीको कार्यकारी भूमिकालाई नै थप परिभाषित गरेर अघि बढ्दा उचित हुन्छ भन्ने हाम्रो सुझाव हो, तर प्रचण्डजी सहमत हुनुहुन्न भने अब सरकार छोडेर पार्टीको जिम्मेवारी पूरा गरौं न त भनेका पनि हौं, यो समूहका एक नेताले कान्तिपुरसँग भने, तर उहाँले स्विकार्नु भएकै छैन । यदि ओलीले यो सुझावलाई मनन गरे भने नेकपामा ओली र दाहाल गठबन्धन फेरि बलियो बन्न सक्छ भन्ने अड्कल उनीहरूको छ । किनभने पूृर्वएमाले र पूर्वमाओवादीको ६०४० को भागबन्डामा ओलीसँग ३० प्रतिशत नेताहरू छन् भने दाहालसँग ४० । तर तत्कालका लागि ओलीलाई यो प्रस्ताव त्यति ठीक नलागेको उनका निकटस्थहरूको भनाइ छ । स्थायी कमिटी बैठक एक सातापछि सार्न अर्का अध्यक्ष दाहाललाई सहमत गराएर कार्यक्षेत्र बुटवल गएका नेता पोखरेलले पनि फेसबुकमार्फत भनेका छन्, पार्टी एकताको चुँडिन लागेको डोरी अध्यक्षद्वयले जोड्ने र त्यसमा अन्य सबै कमरेडहरूको सकारात्मक साथ सहयोग रहनेछ । यसको अर्थ अध्यक्षद्वयले नै संवाद गरेर एकतालाई मजबुत गराउन भन्ने हो । ओलीलाई सफल बनाउनुपर्छ भन्ने अर्को समूह स्थायी कमिटी सदस्य सुवासचन्द्र नेम्वाङको नेतृत्वमा छ । यो समूह तत्काल ओलीले दुवै पदबाट राजीनामा दिन नहुने तर उनका केही व्यवहारगत शैली बदलिनुपर्ने तर्क गर्छन् । नेम्वाङ स्वयंले पनि प्रधानमन्त्री ओलीलाई दुई तिहाइको सरकार र उक्त सरकार सञ्चालन गरिरहेको पार्टी छ भन्ने आभास जनतासम्म पुग्ने गरी काम गर्नुपर्ने सुझाव बारम्बार प्रधानमन्त्री ओलीलाई दिइरहेको बताउँछन् । अहिलेको प्राथमिकता र एजेन्डा के हो भन्नेमा पार्टी र सरकार दुवै स्पष्ट हुनुपर्छ, नेता नेम्वाङको भनाइ छ । यद्यपि अध्यक्षद्वयले नै पार्टी एकता गरेकाले विवाद समाधानको जिम्मा उनीहरूले नै लिनुपर्ने धारणा नेम्वाङ राख्छन् । गत बिहीबार अध्यक्ष दाहालसँगको भेटमा पनि उनले यही कुरा भनेका थिए । मैले प्रधानमन्त्रीलाई पनि त्यही सुझाव दिएको छु, अहिले तपाईंलाई पनि यही भन्छु, तपाईंहरूले गरेको पार्टी एकता हो, तपाईंहरूले नै जोगाउनुपर्छ, दाहालसँगको कुराकानी उद्धृत गर्दै नेम्वाङले भने, बैठक कम्तीमा एक हप्ता रोकौं, तपाईंहरूले छलफल गरेर निकास निकाल्नुस् । अध्यक्षद्वयका बीचमा हुने जस्तोसुकै सहमति पनि आफूहरूलाई मान्य हुने नेता नेम्वाङको भनाइ छ । ओलीलाई हरतरहले साथ दिने अर्को तेस्रो समूह सचिवालय सदस्य एवं रक्षामन्त्री ईश्वर पोखरेलको नेतृत्वमा छ । राष्ट्रपति भण्डारीसँग समेत नजिक रहेको यो समूहमा प्रधानमन्त्रीका मुख्य सल्लाहकार विष्णु रिमालसमेत छन् । उनीहरूका निकटस्थका अनुसार यो समूहको निष्कर्ष दाहालनेपाल समूहले सरकारलाई काम गर्न दिएन भन्ने छ । जनताको बहुदलीय जनवादलाई पार्टीको मुख्य कार्यक्रम मान्नुपर्ने तर्क राख्दै आएका पोखरेल समूहको तर्क ठ्याक्कै प्रधानमन्त्री ओलीको बोलीसँग मिल्छ । तर तत्कालीन एमालेमा पोखरेलहरू निकै पछि मात्रै ओली गुटमा समाहित भएकाले ओली स्वयंले भने शंकर पोखरेल या सुवास नेम्वाङलाई जस्तो विश्वास ईश्वर पोखरेललाई भने गर्दैनन् । पोखेरल र रिमालले ओलीलाई सल्लाह त दिन्नन् तर उनको मनस्थितिअनुसार अभिव्यक्ति भने दिन्छन्, ओली समूहका एक नेताले भने, वास्तवमा सानो समूहमा पनि धेरै थरीका सुझाव र विचार आउँदा केपीजी द्विविधामा पर्नु हुन्छ । तर उनीसँग राजनीतिक संगत गरेकी स्थायी कमिटी सदस्य अष्टलक्ष्मी शाक्यका अनुसार ओली आलोचना त के, सुझाव पनि सुन्न चाहन्नन् । उसो भए के चाहन्छन् त ? यी पृष्ठभूमि र ओली निकटस्थ नेताहरूका कुरा सुनेपछि उनले तत्कालका लागि चाहेको दुई कुरा छ । पहिलो, साउन २ गते स्थायी कमिटी बैठक बसेर समसामयिक विषयमा प्रस्ताव पारित गर्दै सकियोस् र दोस्रो, बैठक चली नै रह्यो भने पनि पछि घुसेको उनको राजीनामाका विषयमा थप छलफल नहोस् र नियमित एजेन्डामा विषय प्रवेश होस् । दाहालका दुःख गत असार २१ गते नेकपा अध्यक्षद्वयबीच वन अन वन वार्ताको पहिलो दिन थियो । तात्तिएर छलफल थालेका दुई अध्यक्ष छुट्ने बेलामा बिस्तारै सेलाएका थिए । त्यही दिन ओलीले दाहालको समूहमा रहेका अरू नेताहरूबारे कटाक्ष गरेका थिए । यहाँ सहमति गरौंला, एउटा निष्कर्ष निकालौंला, ओलीको भनाइ उद्धृत गर्दै स्रोतले भन्यो, म त निर्णय गर्न र त्यो अप्लाई गर्न स्वतन्त्र छु, तपाईंले झलनाथजीको कुरा सुन्नुपर्ला, माधवजीको कुरा सुन्नुपर्ला । खोइ के पो होला र ? भोलिपल्टको छलफलमा पनि ओलीले नेपाल र आफूमध्ये एउटा रोज्न दाहाललाई आग्रह गरे । ओलीको यो अभिव्यक्तिको पृष्ठभूमि केलाउँदा दाहालका दुःख पनि भेटिन्छन् । सानो पार्टी र ठूलो पार्टीबीच एकीकरण हुँदा नेकपामा दाहाल एक्लैको वर्चस्व हुने कुरै भएन । त्यसैले उनले पार्टीमा आफ्नो उपस्थिति बलियो बनाइरहन ओली या नेपाललाई विश्वासमा लिनैपर्ने शक्ति समीकरण नेकपाभित्र छ । सुरुमा त दाहाल ओलीसँग मिलेका पनि हुन् । दाहाल र ओलीको नेतृत्वमा भएका कैयौं बैठकहरूले अर्का नेता नेपाललाई किनारा लगाउँदै बहुमतका बलमा निर्णय गरेका छन् । ओली दाहालको चेपुवामा पर्दा नेता नेपालले कैयौंपटक मौखिक असहमति जनाएका छन् भने २०७५ असोज ५, ०७६ भदौ ३ र कात्तिक १८ मा भएका निर्णयहरूप्रति नोट अफ डिसेन्ट नै लेखेका छन् । अहिले पनि दाहाललाई ओलीसँग मिलेर नेपाललाई एक्ल्याउने सुविधा छ र सम्भावना पनि छ । दाहाल नजिकको स्रोतले भनेअनुसार, ओलीनिकट नेताहरूले कार्यकारी अध्यक्षको अधिकारबारे थप व्याख्या गर्नर्,े चाँडै महाधिवेशन गरेर एकल अध्यक्ष र आउँदो चुनावपछि प्रधानमन्त्री बनाउने आश्वासन दाहाललाई दिएका छन् । तर उनी भने यसपालि मंसिर ४ मा जस्तो हतारमा निर्णय गर्ने पक्षमा छैनन् । ओलीले भनेझैं दाहाललाई दुःख छ किनभने उनले आफ्नै हितका लागि पनि कि त ओलीसँग मिल्नुपर्यो, नत्र नेपाल, खनाल र गौतमको मन बरोबरी जित्नैपर्ने हुन्छ । सम्भवतः त्यही कारण गत असार १० देखि २५ गतेको बीचमा दाहालले प्रधानमन्त्री ओलीसँग बालुवाटारमा चारपटक भेट, नेता नेपालसँग पाँचपटक कोटेश्वर र पाँचपटक खुमलटारमा भेटे, वामदेव गौतमलाई भेट्न एकपटक उनकै निवास भैंसेपाटीमा गए भने दुईपटक दरबारमार्ग र केहीपटक खुमलटारमै भेट भयो । खनाल पनि अध्यक्ष दाहाललाई भेट्न बारम्बार खुमलटार पुगे । यसबीचमा गुटको भेला ओलीले भन्दा दाहालले धेरैपटक गरे । किनभने यसपटक पनि माधव नेपाल समूह चित्त दुखाएर समूहबाट उछिट्टियो भने सबभन्दा ठूलो नोक्सानी आफूलाई हुने दाहाल पक्षले बुझेको छ । त्यसमाथि नेपाल, गौतम र खनालले अब प्रधानमन्त्री दाहाललाई बनाउनुपर्छ भन्ने सहमति गरिसकेको स्रोतहरूको भनाइ छ । बहुमत सदस्यहरूको साथ पाएका दाहाल मंसिर ४ को सहमतिले भएन, अब पार्टी एकीकरण हुँदा सहमतिका आधारमा आलोपालो सरकार चलाउने पुरानै सहमतिमा फर्किनुपर्छ भन्ने अडानमा हालसम्म यथावत् छन् । शुक्रबार चितवन पुगेका दाहालले एकता भाँड्न आफू र ओली दुवैलाई उचाल्नेहरू सक्रिय रहेको अभिव्यक्ति दिएपछि अध्यक्षद्वयका बीचमा कुनै गोप्य सहमति भएको हो कि भनेर आशंका गर्नेहरू झस्किए । झस्किनेमा धेरै त नेपालपक्षीय नेताहरू नै थिए । किनभने जारी स्थायी कमिटीमा सबैभन्दा चर्को आवाजमा ओलीको राजीनामा उनीहरूले नै मागेका थिए । आफ्नै समूहका नेताहरूले ओली र दाहालबीच कुनै गोप्य लेनदेन भएको हो भनेर बारम्बार सोधेपछि वरिष्ठ नेता नेपालले चितवनमै रहेका दाहालसँग संवाद गरेको उनीनिकट नेताहरूको भनाइ छ । हामीले माधव कमरेडसँग कुराकानी गर्यौं, फेरि दाहालले धोका दिएका त होइनन् भनेर सोध्यौं, उहाँले फोन गरेर बुझ्नुभएछ, नेपालनिकट एक नेताले भने, उहाँले अहिलेसम्म दाहालसँगको विश्वास टुटेको छैन, तपाईंहरू ढुक्क हुनुस् भन्नुभएको छ । दाहालनिकट नेताहरू पनि नेपालको साथ नभएको भए ओलीले उनलाई अहिलेसम्म धूलोपीठो पारिसक्ने विश्लेषण गर्छन् । त्यसैले ओलीसँगको संवादमा दाहाल पनि टसको मस भएका छैनन् । उनले ओलीलाई सकेसम्म आफैं राजीनामा दिएर बाटो खोल्न सुझाएका छन् । यदि त्यसो भएन भने २०७५ जेठ २ मा भएको सहमतिमा फर्किउँ, तपाईंलाई पनि सजिलो, मलाई पनि सजिलो, दाहालले ओलीलाई गरेको प्रस्ताव उद्धृत गर्दै स्रोतले भन्यो । तर प्रधानमन्त्री ओलीले भने मंसिरमै महाधिवेशन गरेर दाहाललाई पार्टीको एकल नेतृत्व लिन प्रस्ताव गरेका छन् । गत माघमा सकिएको नेकपा केन्द्रीय कमिटीको बैठकअनुसार यही वर्षको चैत अन्तिममा नेकपाको महाधिवेशन हुनुपर्ने हो तर अहिलेसम्म सांगठनिक सदस्यतासमेत बाँड्न नसकेको र एकीकरणको बग्रेल्ती काम तामेलीमै राखेको नेकपामा त्यो हुने सम्भावना असम्भवप्रायः छ । यो सबै कुराको जोडघटाउ गरेका दाहाल ओलीले प्रस्ताव गरेझैं मंसिरमा महाधिवेशन हुनेमा कति पनि विश्वास गर्दैनन् । त्यसैले प्रधानमन्त्री र पार्टी अध्यक्षबाट राजीनामा नदिने ओलीको अडानझैं दाहालको अडान पनि ओलीले सके दुवै, नभए पनि प्रधानमन्त्री पदबाट राजीनामा दिनुपर्छ भन्नेमै छ । अध्यक्षद्वयको यो माथापच्चिसीका बीचमा नेकपाको पहिरो तत्कालका लागि थामिएजस्तो मात्रै देखिएको हो । अझै अलमलमैप्रवक्ता श्रेष्ठले स्थायी कमिटी बैठकमा सोधे, ओलीलाई बाँचुन्जेल पार्टी अध्यक्ष र प्रधानमन्त्री बनाउने जेजे गर्न मन छ, गर्नुस्, हामी तपाईंको दास, रैती हुन पाऔं हजुर भनेर पार्टी एकता जोगाउने कि यो पार्टीलाई सकारात्मक दिशातिर लैजाने हस्तक्षेप गरेर एकता जोगाउने ? नेता नेपालले पनि व्यक्तिवादी सर्वसत्तावादविरुद्ध यही बैठकले निर्णय गर्नुपर्ने तर्क राख्छन् । पार्टी अध्यक्षद्वय मिल्दा राम्ररी चल्ने, नमिल्दा डामाडोल हुने स्थिति आएको भन्दै त्यसलाई चिर्नुपर्ने पक्षमा स्थायी कमिटीका अधिकांश सदस्यहरू एकमत छन् । तर पार्टी एकता पनि गर्ने र व्यक्तिवादी सर्वसत्तावाद पनि अन्त्य गर्ने कुरालाई कसरी लैजाने हो भन्ने समस्या छ, प्रवक्ता श्रेष्ठले भने, हामी जसरी भए पनि दोस्रो लाइनमा जान्छौं । त्यसो भए उपाय के त ? ओलीले स्वेच्छामै दुईमध्ये एउटा पद छाड्नैपर्छ तर उहाँले त यो कुर्सीमा बस्न को आउँछ, म भाँचिदिन्छु भन्नुभएको छ, यो त लोकतान्त्रिक तरिका भएन नि, दाहालनिकट नेताले भने, यसअघि उहाँले राजीनामा माग्दा माधव र झलनाथले कहिल्यै पार्टी छाड्छु भन्नुभएन । ती नेताका अनुसार सम्भव भयो भने आलोपालो सरकार चलाउने सहमतिमै जानुपर्नेमा यो पक्षको जोड रहन्छ । बरु ओलीलाई स्वेच्छाले निर्णय गर्न हामी केही समय दिन्छौं, ती नेताले भने, अहिलेसम्म प्रचण्डजी यही लाइनमा लागिराख्नुभएको छ । ओलीले अघि सारेको दोस्रो निकास दाहालको कार्यकारी भूमिका प्रभावकारी बनाउने भन्ने नै हो । यसका लागि केके लिखित गर्नुपर्छ, आफूहरू तयार रहेको र महाधिवेशनपछि दाहाललाई नै एकल अध्यक्ष र प्रधानमन्त्रीसमेत मान्ने ओलीनिकट नेताहरूको भनाइ छ । तर यो सर्त मान्न दाहाल तयार नभएपछि मंसिरमै महाधिवेशन गरेर दाहाल एकल अध्यक्ष बन्ने भन्ने प्रस्ताव ओलीले ल्याएका छन् । यसो हुँदा एक व्यक्ति एक जिम्मेवारी भन्ने माधव नेपाल समूहलाई पनि सम्बोधन हुने उनीहरूको तर्क छ । तर ८ लाख कार्यकर्ता भएको दाबी गर्ने नेकपाले मंसिरमै महाधिवेशन गर्ला त ? यसमा स्वयं ओलीपक्षीय नेताहरू पनि विश्वस्त छैनन् । त्यसैले नेकपाको अबको बाटो के होला, स्वयं ओलीदाहालले पनि भेउ पाइसकेका छैनन् ।"
कहिले पाइएला सुरक्षित बास ?,"(सिन्धुपाल्चोक)  पानी पर्न रोकिएको छैन । वर्षासँगै माथिबाट भासिने र तल भोटेकोसीले कटान भइरहेको छ । भूकम्पको धक्काले कमजोर बनेका वरिपरिका कुनै डाँडा सग्ला छैनन् । सबैतिर पहिरोले क्षतविक्षत छ । भोटेकोसी गाउँपालिका३ लार्चा फुमाचेकी ३२ वर्षीया डोल्मा तामाङ पहिरोमा भासिएको आफ्नो गाउँ हेरेर बेलाबेला आँसु खसाल्छिन् । बिहीबार एक रातमै घरबार गुमाएयता ननिदाएकी उनको आँखा अझै ओभाएको छैन । गाउँ नै यसरी बग्ला भनेर सपनामा पनि चिताएको थिइनँ, जन्मेको ठाउँ छोडेर भाग्नुपर्दा रुनु न हाँस्नु भएको छ, उनले भनिन् । गाउँबस्ती र खेतबारी सर्वस्व गुमेपछि उनीसहित ५८ परिवार तल्लो भेगको लार्चास्थित तातोपानी सुक्खा बन्दरगाहमा आश्रय लिएर बसेका छन् । घरसम्पत्ति बगेर विस्थापित भएकाहरू आश्रयको खोजीमा छन् । बाँच्न त बाचियो तर अहिले न बस्ने घर छ न त खेत । प्यारो गाउँ पनि रहेन । अब कहा जाने के गर्ने ?, उनले भनिन् ।लार्चा ठाडो खोला मिसिएर उर्लिएको भोटेकोसीको कटान र माथिल्लो गाउँ पहिरोले बगाएपछि राति भागदौड हुँदा तीन जना बेपत्ता भएका थिए । मेरो काल आएको रहेनछ । यसरी खेदिएर बाँच्न लेखेको रैछ, लार्चा खोलाले बगाएर २४ घण्टापछि सकुशल भेटिएका नाक्चे मगरले भने, आँखैअगाडि गाउँ सखाप भएको देखेँ । बाढीमै जोगिएर झन् पीडा भएको छ । लार्चाका बेपत्ता तीन जना शुक्रबार सकुशल भेटिएका थिए । उनीहरू तातोपानी भन्सार सुक्खा बन्दरगाहको कोठामा आश्रय लिइरहेका छन् । बन्दरगाहको बसाइ कहिलेसम्म हो थाहा छैन, सधैं यहीं बसेर पनि भएन । गाउँ जाऊँ यस्तो हालत छ गर्ने के ? मगरले भने । तलबाट भोटेकोसीले कटान गर्दै ल्याएपछि त्रसित भोटेकोसी पारी गाउँका बादुरे शेर्पा हरेक बर्खामा कहाँ जाने पिरलो हुने गरेको बताउँछन् । अघिल्लो बर्खामा त केही भएको थिएन, यसपटक सर्वस्व लुट्यो । दैवले पनि गरिबलाई नै दपेट्दा रहेछन्, उनले भने । बुधबारदेखिको अविरल वर्षाका कारण पहिरो र बाढीले अलपत्र र विस्थापितको संख्या दिनहुँ बढिरहेको छ । बाढीपहिरोले जिल्लाभर झन्डै चार सय परिवार विस्थापित भएका छन् । भोटेकोसी गाउँपालिकाका मात्रै ५ सय जना घरबारविहीन भएको अध्यक्ष राजकुमार पौडेलले बताए । २० जना अझै बेपत्ता छन् । बाह्रबिसे नगर र जुगल गाउँपालिकाले विस्थापितलाई अहिले खानबस्नको व्यवस्था गरिरहेको जनाएका छन् । अन्य व्यवस्थापनका लागि छलफल भइरहेको बाह्रबिसे नगरकी उपप्रमुख सुशीला पाख्रिनले बताइन् ।एकै स्थानमा बस्नुपर्ने बाध्यताले विस्थापितमा कोरोना संक्रमणको जोखिम बढाएको छ । कसैले माक्स लगाएका छैनन्, दूरी कायम पनि यस्तो बेला कसरी गर्ने ?, हिन्दीका स्थानीय सुमन श्रेष्ठले भने । अहिलेलाई बासगाँसको व्यवस्था पालिकाबाट भए पनि कोरोनाबाट जोगिन कुनै सावधानी नअपनाएको स्थानीय बताउँछन् । बन्दरगाहमा लार्चाका विस्थापित एउटै हलमा बस्छन् । खाग्दलका ८० जना रुम्टा र २ सय १० जना आफन्तको घरमा र थोत्रो पालमा बसिरहेका छन् । तातोपानी, घट्टेखोला, तामाङगाउँ र यार्मासिंहका ८० विस्थापित परिवारलाई तातोपानी बजारस्थित स्मल हेभन होटलमा राखिएको छ ।"
तिलाठीका ९० घर डुबे,"डोरीको सहारामा हिँडडुललगातारको वर्षापछि महोत्तरीका मुख्य तथा सहायक गरी एक दर्जन सडक अवरुद्ध छन् । नदीमा पानीको बहाव उच्च भएपछि महोत्तरीको तटीय क्षेत्रका बस्ती जलमग्न छन् । मटिहानीजलेश्वर सडकखण्ड दुई दिनदेखि अवरुद्ध हुँदा अत्यावश्यक काममा निस्कने पैदलयात्री डोरी समाएर जोखिमपूर्ण यात्रा गर्न बाध्य छन् । उक्त सडकखण्डको बाहुअर्वा चोकमा तीन फिटसम्म पानी बग्न थालेपछि यातायातका साधन चल्न सकेका छैनन् । डोरीको सहारामा हिँड्नुपरेको स्थानीय ऐबुल रायनले बताए ।अवरुद्ध सडकमा पैदल यात्रुलाई सहज होस् भनेर सशस्त्र प्रहरीको जलसागर गणको सहयोगमा बोरामा गिट्टी भरेर राख्ने काम गरिएको मटिहानी नगरपालिका प्रमुख हरिप्रसाद मण्डलले बताए । त्यस्तै, जलेश्वरबर्दिबास सडकखण्डमा रातु खोलाको पानीले १५ फिट बाटो बगाएको छ । वर्षाको पानीले बलवा नगरपालिका१ बन्चौरीस्थित जनकपुरबलवा सडकमा पनि १२ फिटभन्दा बढी कटान गरेको छ ।"
तातिँदै महाधिवेशनको माहोल,"(काठमाडौं)  केन्द्रीय कार्यालय सानेपामा २०७५ वैशाख ११ मा निर्वाचनमा हारको विषयलाई लिएर नेताहरूबीच आरोपप्रत्यारोप जारी रहेका बेला कांग्रेसका सात सदस्यले निर्वाचन समीक्षासहितको ५१ पृष्ठको कार्यदिशामूलक प्रस्ताव प्रस्तुत गरे । ती नेता थिए चन्द्र भण्डारी, धनराज गुरुङ, गगनकुमार थापा, गुरुराज घिमिरे, प्रदीप पौडेल, जीवन परियार र रामकृष्ण यादव । उमेरले डाँडा कटेका, विचारले भुत्ते भएका, सोचमा तदर्थवाद भएकाले नेतृत्व गर्दा समाजका चुनौती सामना गर्न नसक्ने उनीहरूको निष्कर्ष थियो । ०४८ सालमा जसरी विचार र संगठनमा ढोका बन्द भए । त्यसरी नै नेतृत्वमा रहेका पुराना मान्छेको स्वाभाविक बहिर्गमन र नयाँ मान्छेको आगमन नहुनाले एजेन्डा, विचार र क्षमताको दृष्टिले पार्टी जमेको पोखरी जस्तो भएको छ, दस्तावेजमा भनिएको थियो, त्यसैले अहिलेकै नेतृत्वलाई खोज्नु जनादेश र मतादेशलाई नबुझ्नु हो । त्यसमा प्रश्न गरिएको थियो, पार्टीको चुस्त संगठन चलाउन प्रस्ट सैद्धान्तिक खाका त कोर्यौं तर नेतृत्व शिथिल र यथास्थितिवादी छ भने संगठनमा गतिशीलता कसरी आउँछ ? उनीहरूले शीघ्र महाधिवेशनको माग गर्दै नेतृत्व चयन गर्ने अन्तिम अधिकार कार्यकर्तामा निहित रहेको र त्यसको निर्क्योल महाधिवेशनले गर्ने बताएका थिए तर यसबीचमा शीघ्र होइन, नियमित महाधिवेशनसमेत भएन । शेरबहादुर देउवा नेतृत्वको केन्द्रीय कार्यसमितिको कार्यकाल गत फागुन मध्यमै सकिएको हो । युवाको दबाब र सामाजिक सञ्जालमा भएको आलोचनाले देउवालाई छोएन । बरु, बहुमतबाट आफ्नो विरोधी खेमालाई लतार्दै अघि बढ्न सफल देखिए । आफ्नो कार्यकाल थप्दा होस् वा पहिलो पटक महाधिवेशन तालिका ल्याउँदा, देउवाले बहुमतबाटै निर्णय गराए । यसबीचमा पार्टीका थुप्रै युवा नेताको जोस, जाँगरमा शिथिलता छायो । न उनीहरूले अघि सारेको एजेन्डालाई बोक्न नेतृत्व तयार भयो न त नेतृत्वका लागि जबर्जस्त हस्तक्षेप गर्न सक्ने मोडमा उनीहरू पुगे । आगामी फागुन ७१० गते हुने भनिएको महाधिवेशनबाट चयन हुने नेतृत्वको विषयमा यतिबेला ती युवाको होइन, अहिले नेतृत्वमा रहेकै शीर्ष नेताहरूको चर्चा छ । आम कार्यकर्ताले भरोसा राखे पनि युवा नेताहरूले नेतृत्वको महत्त्वाकांक्षा राखेर अघि बढ्ने हिम्मत देखाएका छैनन् । पाका नेताहरूकै फेर समातेर नेतृत्वको भर्याङ चढ्ने दाउमा उनीहरू छन् ।केन्द्रीय सदस्य प्रदीप पौडेल केन्द्रीय कार्यसमितिमा रहेका एक दर्जन युवा नेताले अझै पनि आँट र साहस गरेर संगठित हुने हो भने पहिलो पुस्तालाई चौधौं महाधिवेशनबाटै विस्थापित गराउन सकिने बताउँछन् तर युवा नेताहरू विभाजित छन् । अर्का केन्द्रीय सदस्य एनपी साउद युवा नेताहरू स्वार्थमा विभाजित हुँदासम्म यस्तो हस्तक्षेपकारी भूमिका सम्भव नहुने बताउँछन् । मुद्दा र मूल्यमा आधारित भएको भए संगठित हुन सकिन्थ्यो तर त्यस्तो छैन । स्वार्थमा आधारित समूह छ, त्यसले युवालाई एकै ठाउँमा ल्याउन सकेको छैन, उनले भने, तैपनि नेतृत्व तहमा युवा आउने निश्चित छ । कुन तह र चरणमा भन्ने कुरा मात्रै हो ।विभाजित बनाएर नेतृत्वमा टिकिरहने पहिलो पुस्ताको चलाखीबाट युवा नेताहरू जोगिन नसकेको तर्क पौडेलको छ । अहिलेको नेतृत्वको बलियो सिन्डिकेट पार्टीमा छ । एक्लो प्रयासले त्यसलाई तोड्न सम्भव थिएन । आम निर्वाचनलगत्तै युवा संगठित हुन खोजिरहेका थियौं तर स्वार्थ देखाएर विभाजित गर्ने काम नेतृत्वबाट हुन थाल्यो, उनले भने, अहिलेको नेतृत्व परीक्षण भइसकेकाले आमजनमानसलाई अपिल गर्न सक्ने आकर्षण छैन । हाम्रो पुस्ता संगठित रूपमा जाने संकल्प गर्ने हो भने यसैपटक नेतृत्व परिवर्तन सम्भव छ । तर, एउटा घटनामा जुट्ने, अर्कोमा पुगेर फुट्ने प्रवृत्ति युवा नेतामा देखिएको छ । विश्लेषक गेजा शर्मा वाग्ले युवा नेताहरूले आफ्नो एजेन्डामा पुराना पुस्ताका नेतृत्वलाई डोर्याउन थालेकाले नेतृत्व तहमा हस्तक्षेप हुन सक्ने आशा राख्छन् । सरकारले जारी गरेको नयाँ राजनीतिक र प्रशासनिक नक्सालाई संवैधानिक मान्यता दिन ल्याइएको संविधान संशोधनको विधेयक र कोभिड१९ संक्रमणका दिशामा युवा नेताहरूको एजेन्डामा नेतृत्व आइपुगेको उनको दाबी छ । कांग्रेसमा पहिला सभापतिको एकल निर्णय चल्थ्यो । त्यसबाट रूपान्तरण हुँदै किचन क्याबिनेट मा सर्यो । अहिले पदाधिकारी हुँदै केन्द्रीय कार्यसमितिले निर्णय गर्नुपर्ने अवस्था बनेको छ । केन्द्रीय कार्यसमितिमा पुगेपछि युवा नेताहरूको एजेन्डाले निर्णय प्रक्रियालाई प्रभावित बनाउन सुरु भएको शर्माको भनाइ छ । राष्ट्रियताको मुद्दाप्रति अहिलेको नेतृत्वको चासो र प्राथमिकता त्यति थिएन । सरकारले ल्याएको विधेयक पनि भित्रैबाट रुचाइएको थिएन । यसमा मीनेन्द्र रिजाल, चन्द्र भण्डारी, गगन थापा, विश्वप्रकाश शर्मा, प्रदीप पौडेलसहित युवा पंक्तिले पोजिसन लिइदिए, त्यसैलाई निर्णय गराउन नेतृत्वलाई कन्भिन्स गराए, उनले भने, यो घटनाक्रमले पनि युवा नेता नेतृत्व तहमा आउने क्रम अब सुरु हुन्छ । यसै पटक पहिलो तहमा युवा आउनेमा भने उनी विश्वस्त छैनन् । देउवा, पौडेललाई अहिले नै चुनौती दिने अवस्थामा युवा नेता पुगिसकेका छैनन् तर यस पटक दोस्रो पोजिसन लिएर अर्को महाधिवेशनमा नेतृत्वमै आइपुग्ने निश्चित छ, उनले भने । पार्टीका केन्द्रीय सदस्य नवीन्द्रराज जोशी सामूहिक प्रयत्न भए यसै पटक पनि युवाले नेतृत्व लिनसक्ने परिस्थिति बन्ने बताउँछन् । उनका अनुसार कांग्रेसमा मात्रै नभई लोकतान्त्रिक विचार र समूहमा आबद्ध नागरिकले युवा पुस्ताप्रति भरोसा राखेर अभिमत दिइरहेका छन्, लबिइङ गरिरहेका छन् । हामीले पनि आफूलाई अब्बल प्रमाणित गर्नुपर्छ । सामूहिक एकतासाथ अघि बढ्नुपर्छ, उनले भने, त्यस्तो हुन सके १४ औं महाधिवेशनमै पनि कुनै फरक कर्नरबाट युवालाई नेतृत्वका लागि अघि सार्ने सम्भावना हुन्छ ।पहिलो र दोस्रो पुस्तालाई छाड्ने हो भने अहिले चर्चामा रहेका युवा नेताहरू गगन थापा र विश्वप्रकाश शर्मा पनि महामन्त्रीभन्दा माथि प्रतिस्पर्धा गर्ने अवस्थामा देखिँदैनन् । थापा संस्थापन इतर र शर्मा संस्थापन पक्षबाट महामन्त्रीका स्वाभाविक दाबेदार छन् । थापाले पार्टीभित्रको सिन्डिकेट तोडेर नेतृत्व तहमा आउन कति कठिन छ भन्ने १३ औं महाधिवेशनमै भोगिसकेका छन् । त्यतिबेलै महामन्त्री बन्न उनले कृष्णप्रसाद सिटौलाले नेतृत्व गरेको तेस्रो धार समातेका थिए तर जित्न सकेनन् । यस पटक त्यही गल्ती दोर्याउने पक्षमा उनी छैनन् । नेता रिजाल पनि पहिलो पुस्ताबाट अब पार्टी चल्न नसक्ने निष्कर्षमा छन् तर नेतृत्व फुत्काउन त्यति सजिलो नभएको उनको बुझाइ छ । रिजालको पनि आफू महामन्त्री बन्नेतिरै ध्यान छ ।प्रतिस्पर्धाले विवाद बढाउँदैकोभिड१९ संक्रमणले सिर्जित परिस्थितिले कांग्रेसको आन्तरिक विवाद केही समय मत्थर भएको थियो । असार २२ को केन्द्रीय कार्यसमितिले आगामी फागुन पहिलो सातामै महाधिवेशन गर्ने निर्णय लिएसँगै महाधिवेशन केन्द्रित विवाद बल्झन थालेको छ । पार्टीभित्र र बाहिरका सबै खाले मुद्दालाई यति बेला महाधिवेशनको चस्माबाट हेर्ने गरिएको छ । नेकपाभित्र चर्कंदै गएको द्वन्द्वमा कांग्रेसले बनाउने विचार र लिने बाटो पनि महाधिवेशनको मुद्दाले निर्धारण गर्ने देखिन्छ । नेकपा विभाजन भइहाले कांग्रेसले आफूलाई कसरी अगाडि बढाउला भनेर पाटीभित्र अहिल्यैदेखि विभिन्न कोणबाट बहस भइराखेको छ । नेकपाभित्रको शक्ति संघर्ष र पार्टीको आसन्न महाधिवेशनले हामी पनि नजानिँदो ढंगले विवादमा फस्दै छौं, एक नेताले भने, सभापतिले चाहेको अर्को पक्ष (पौडेल) ले नमान्ने, अर्को पक्षले खोजे जस्तो बाटोमा सभापति नहिँड्ने परिस्थिति खडा हुँदै छ ।रणनीति र अंकगणितमा सिपालु देउवापार्टीभित्रको शक्ति संघर्षका मुख्य स्ट्राइकर सभापति देउवा र वरिष्ठ नेता पौडेल हुन् । उमेरले पौडेल ७६ र देउवा ७५ वर्ष लागे । पहिलो पटक प्रधानमन्त्री बन्दा देउवा ४९ वर्षका थिए । त्यसयता उनी चार पटक प्रधानमन्त्री बने । उनले ०७२ फागुनबाट सभापति सम्हालेका हुन् । पार्टी नेतृत्व लिन उनले कोइराला परिवारसँग २० वर्ष संघर्ष गर्नुपरेको थियो । सुशील कोइरालाको देहावसानपछि १३ औं महाधिवेशनले उनलाई सभापति बनाएको हो । त्यसअघि पार्टी विभाजन गेरर उनी नेपाली कांग्रेस (प्रजातान्त्रिक) का सभापति भएका थिए । देउवा आफ्नो समूहलाई मजबुत बनाएर १४ औं महाधिवेशनबाट पनि पार्टी नेतृत्वमा आफूलाई निरन्तरता दिने कसरतमा लागेका छन् । सार्वजनिक रूपमा अपिल गरेर पार्टीका मतदातालाई आकर्षित गर्ने मुद्दा देउवासँग छैन । शासन सत्तामा रहँदाका थुप्रै विवादास्पद निर्णयले उनको छवि बिग्रेको छ । उनी सभापति भएका बेला स्थानीय, प्रदेश र संघीय निर्वाचनमा पार्टीले नराम्रो पराजय भोग्यो । पार्टी सञ्चालनमा पनि सन्तोष गर्ने ठाउँ छैन । उनले समयमै महाधिवेशन पनि गर्न सकेनन् । सबैजसो भ्रातृसंस्था महाधिवशन गर्न नसकेर तदर्थ छन् । यति हुँदाहुँदै पनि महाधिवेशनलाई आकर्षित गर्न रणनीति र अंगगणितमा उनी सिपालु छन् ।नेकपाको आन्तरिक द्वन्द्वले विस्फोटको बाटो लिए आफूलाई सबैभन्दा बढी लाभ हुने देउवाले ठानेका छन् । त्यसबाट बन्न सक्ने समीकरणबाट असन्तुष्ट नेताकार्यकर्तालाई व्यवस्थापन गर्न सकिने र त्यसले महाधिवेशनलाई आफूअनुकूल बनाउने उनको सोचाइ देखिन्छ । त्यसैले उनी एकैसाथ प्रधानमन्त्री ओली र नेकपाका अर्का अध्यक्ष पुष्पकमल दाहालसँगको समानान्तर सम्पर्कमा छन् । देउवाका एक विश्वासपात्रका अनुसार सामाजिक सञ्जाल र मिडियाले बारम्बार गरिरहने आलोचनाबाट उनी तर्सिएका छैनन् । बरु, घरेलु र बाह्य शक्ति केन्द्रले पार्न सक्ने प्रभावबाट चिन्तित छन् । खासगरी दक्षिण भारतले पार्न सक्ने प्रभावप्रति बढी सचेत छन् । पार्टीभित्रको वैदेशिक मामिलासँग जानकार केही नेताहरूका अनुसार देउवाको पछिल्लो समय भारतसँग सम्बन्ध त्यति राम्रो छैन । संविधान जारी गर्नेक्रमदेखि चिसिएको सम्बन्ध अहिलेसम्म सुधार नभएको हो । संसद्बाट एमसीसी सम्झौता अनुमोदन गर्नका लागि देउवाले गरिरहेको लबिइङलाई पनि भारत रिझाउने उपक्रमका रूपमा जोडेर हेर्ने गरिएको छ । अमेरिकासँग राम्रो सम्बन्ध रहेको भनिएका देउवाले एमसीसी सम्झौता अनुमोदन गराउन सके पार्टीको महाधिवेशनका बेला अमेरिकामार्फत भारतलाई न्युट्रल राख्न सकिने सोच बनाएको उनी निकट नेताहरूको दाबी छ ।पछिल्लो पटक देउवा क्याम्प पुगेका केन्द्रीय सदस्य श्याम घिमिरेका अनुसार देउवा आफ्नो टिममा एक्ला उम्मेदवार हुन् । कुनै घटनाक्रम र स्वार्थबाट उम्मेदवार बनाइयो भने फरक कुरा, नत्र संस्थापन समूहमा देउवा शतप्रतिशत उम्मेदवार हुन्, उनले भने । देउवा आफैं उम्मेदवार हुन नचाहे पनि उनको समूहको स्वार्थले देउवालाई खुट्टा टेकाउने स्थितिमा ल्याउने छ । देउवाको स्वभाव शक्ति र पदबाहिर बस्ने छैन । देउवाकै छहारीमा आफ्नो राजनीतिक भविष्य सुरक्षित देख्नेहरूको जमात ठूलो छ । उपसभापति विमलेन्द्र निधिले भने देउवालाई अघिल्लो महाधिवेशनमा गरेको प्रतिबद्धता सम्झाएर आफू अघि बढ्ने कसरत भित्रभित्रै गरिरहेका छन् । १३ औं महाधिवेशनमा आफूलाई सभापतिका लागि सहयोग गर्ने वचन देउवाबाट पाएको भनी निधिले अनौपचारिक तहमा निकटहरूसँग सुनाउने गरेका छन् । संस्थापन पक्षमा देउवापछिको नेतामा उनी पर्छन् । बेलाबखत देउवा र निधिबीच परिरहने ठाकठुकलाई समेत भावी नेतृत्वको विषयसँग जोड्ने गरिएको छ । नागरिकता विधेयक, आफ्नै पार्टीका ८ सांसदले गैरसरकारी विधेयकका रूपमा दर्ता गराएको संविधान संशोधन विधेयकलगायत मुद्दामा सभापति देउवासँग उनका फरक अडान छन् । तर उनी देउवालाई चुनौती दिएर उम्मेदवार बन्ने स्थितिमा पुगिसकेका छैनन् । सकभर देउवालाई ब्याक गरेर आफू त्यो समूहबाट उम्मेदवार बन्न पाए हुन्थ्यो भने चाहना उनमा छ, एक केन्द्रीय सदस्यले भने, देउवा आफैं उम्मेदवार हुने अवस्थामा परिस्थिति नियालेर निर्णय लिने सोचमा हुनुहुन्छ ।चुनौतीको चौघेरामा पौडेलउम्मेदवार बन्न वरिष्ठ नेता पौडेलका लागि भने चुनौती छ । वरिष्ठ र पाका नेताहरूको समूह देउवाइतर समूहमा बढी रहेकाले पनि पौडेललाई आफू सर्वसम्मत उम्मेदवार बन्न चुनौती छ । उनले आफ्नो समूहलाई एकढिक्का बनाइराख्न सकेका छैनन् । संस्थापनइतर पक्षमा उपगुट बढी छन् । महामन्त्री शशांक कोइराला, पूर्वमहामन्त्री प्रकाशमान सिंहको आफ्नै समूह छ । केन्द्रीय गुटमा हावी नभएका शेखर कोइरालाले पनि सभापतिको आकांक्षा राखेर जिल्लाहरूमा समूह बनाउन थालेका छन् । सभामुख र पटकपटक मन्त्रीमा परीक्षण भइसके पनि नेतृत्वमा परीक्षण नभएको पौडेलको मुख्य आधार छ । आफ्नो निष्कलंक छविलाई पनि उनले अघि सारेका छन् । धेरै पटक मन्त्री र सभामुख हुँदा भ्रष्टाचार र अनियमिततालाई जोडेर प्रश्न गर्ने ठाउँ आफूले नदिएको उनले बताउँदै आएका छन् । पौडेलका मुद्दा थुप्रै भए पनि निचोडमा एक पटक आफूलाई नेतृत्वमा परीक्षण गर्नुपर्ने तर्क छ । तर आफ्नै समूह मिलाउन उनलाई हम्मे छ । कोइराला परिवार, त्यसपछि सिंह, पूर्वमहामन्त्री सिटौला, रामशरण महत, अर्जुननरसिंह केसी, बलबहादुर केसी, रिजालजस्ता नेताको व्यवस्थापन कसरी हुन्छ, त्यसैमा उनको परीक्षण हुने देखिन्छ ।शशांक भर्सेस शेखरसंस्थापनइतर खेमामा कोइराला परिवारबाट शशांक र शेखरमध्ये को अघि सर्ने भन्ने निर्क्योल भइसकेको छैन । बीपीका जेठा पुत्र प्रकाश कोइरालाले दुई दाजुभाइलाई मिलाउन सहजीकरण गरिरहेका छन् । दुवैले आफूलाई छाडिदिए हुन्थ्यो भन्ने चाहना राखेका छन् । शेखरमा क्रियाशीलता र कार्यकर्तासँग भिज्न सक्ने गुण छ । शशांकको आधार र सबल पक्ष नै बीपीको छोरा हुनु हो । कोइराला परिवारको पछाडि कार्यकर्ताको ठूलो जमात छ । उनीहरूको चाहना कोइराला परिवार मिलेरै अघि बढोस् भन्ने छ । शेखर अहिले ७० वर्षका छन् । उनले १५ औं महाधिवेशनबाट नेतृत्व तहमा चुनाव नलड्ने उद्घोष गरेका छन् । उमेरको दबाबलाई समेत ख्याल गर्न चार वर्ष कान्छा शशांकलाई उनले आग्रह गर्दै आएका छन् । सिटौला के गर्लान् ?पूर्वमहामन्त्री सिटौला संस्थापन इतर पक्षमा रहे पनि पौडेल पक्षसँग जोडिइसकेका छैनन् । मुद्दाका हिसाबले उनी पौडेलसँग निकट छन् । तर पौडेल र सिटौलालाई जोड्ने रसायन अहिलेसम्म फेला परेको छैन । गगन थापा र प्रदीप पौडेलले दुई नेतालाई मिलाउने प्रयास गरे पनि सकेका छैनन् । १३ औं महाधिवेशनमा आफूलाई हराउन र देउवालाई जिताउन उम्मेदवार बनेको आरोप पौडेलको छ । उनले अहिले पनि सिटौलाप्रति विश्वास गर्न सकेका छैनन् । सिटौलामा पनि मौका पाएका बेला आफूलाई किनारामा धकेल्ने चिन्ता छ । आपसी अविश्वासका कारण सिटौला अहिले आफ्नै समूहलाई छुट्टै हिँडाएका छन् । आगामी महाधिवेशनमा कसैलाई सहयोग गर्ने या आफैं अघि बढ्ने भन्नेमा उनी मौन छन् । १३ औं महाधिवेशनमा जस्तै तेस्रो धारबाट चुनाव लड्दा गगन, प्रदीपले साथ दिनेमा उनलाई आशंका छ । सिटौलाको मुख्य बल नै गगन, प्रदीप, उमाकान्त चौधरी र भीमसेनदास प्रधान हुन् । आफैं उम्मेदवार नभए आफ्नो समूहका युवा नेतालाई अघि बढाउन उनको भूमिका रहन सक्छ । महाधिवेशनमा आशंकाकेन्द्रीय कार्यसमितिले असार २२ मा महाधिवेशन फागुन ७१० मै गर्ने अघिल्लो निर्णयलाई सदर गर्यो । तर अधिकांश केन्द्रीय सदस्य तोकिएको मितिमा महाधिवेशन हुनेमा विश्वस्त छैनन् । कोभिड१९ को महामारी नभित्रिँदै गत पुसमै पार्टीले केन्द्र, प्रदेश र स्थानीय तहका अधिवेशनको तालिका ल्याएको थियो । तीन महिनापछि तल्ला तहका अधिवेशनको तालिका संशोधन गरिए पनि महाधिवेशनको मिति यथावत राखियो तर गत मंसिरमै सक्ने भनिएको पार्टी संरचनालाई नयाँ राज्य व्यवस्थाअनुसार रूपान्तरण गर्ने काम अझै सकिएको छैन । महाधिवेशनको मुखमा मात्रै कांग्रेसले समायोजन गर्न थालेको थियो । अझै २६ जिल्लामा समायोजन सक्न बाँकी छ । त्यसका लागि साउन १० सम्म समय दिइएको छ ।गतिशील नेतृत्व नभएको र परम्परागत ढर्राबाटै पार्टी सञ्चालन गर्ने परिपाटी रहेकाले पनि कांग्रेस महाधिवेशन फागुनमै हुनेमा नेताहरू ढुक्क छैनन् । पौडेल पक्षीय केन्द्रीय सदस्य एवं पूर्वमहामन्त्री सिटौलाले यस्तो आशंका बैठकमै व्यक्त गरेका थिए । सिटौलाले फागुनमै अधिवेशन गराउन सके नेतृत्वलाई अभिनन्दन गर्नुपर्ने भन्दै व्यंग्यसमेत गरेका थिए । केन्द्रीय सदस्य अर्जुननरसिंह केसीले पछि मिति सार्नुभन्दा अहिल्यै सार्न सकिने बताएका थिए तर वरिष्ठ नेता पौडेल मिति सार्ने पक्षमा सहमत थिएनन् । महाधिवेशन ढिला गरेको अपजस नलिन देउवाले पनि तोकिएकै मितिमा महाधिवेशन गर्न चाहेको केन्द्रीय सदस्य घिमिरेले बताए । देउवाले चारवर्षे कार्यकाल एक वर्ष बढाएर फागुनमा महाधिवेशन गर्ने निर्णय केन्द्रीय समितिबाट गराएका हुन् । पार्टी विधानमा एक वर्षभन्दा बढी कार्यकाल बढाउन नपाइने व्यवस्था छ । तर, संविधानको राजनीतिक दलसम्बन्धी व्यवस्थामा ५ वर्षभित्र महाधिवेशन गर्न नसक्ने विशेष परिस्थिति उत्पन्न भए ६ महिना थप्न सकिने प्रावधान छ । क्रियाशील सदस्यतामा लफडाक्रियाशील सदस्यताको वितरण र नवीकरणमा हुन सक्ने मुख्य लफडाले महाधिवेशन तालिकालाई तलमाथि पार्न सक्ने घिमिरेको दाबी छ । १३ औं महाधिवेशनमा क्रियाशील सदस्यता वितरण, नवीकरणदेखि विवाद मिलाउनेसम्मका काम सक्न करिब एक वर्ष लागेको थियो । अहिले यो काम सुरु भएकै छैन । समायोजन सकिएका ४० जिल्लामा सदस्यताको फारम पुगेका छन् । तर, कोरोना संक्रमणका कारण ती फारम जिल्ला कार्यालयमै थन्किएका छन् । कांग्रेसको क्रियाशील सदस्यता वितरण यसकारण पनि जटिल छ कि यसकै प्रभावमा केन्द्रीय नेतृत्व चयनमा तलमाथि हुन सक्छ । केन्द्रीय महाधिवेशनका लागि क्रियाशील सदस्यता सुरुका मतदाता हुन् । तिनैबाट आउने क्षेत्रीय प्रतिनिधिहरूले केन्द्रीय महाधिवेशनका मतदाता अर्थात् महाधिवेशन प्रतिनिधि छान्छन् । तिनै प्रतिनिधिले केन्द्रमा सभापतिसहित पदाधिकारी र केन्द्रीय सदस्य चुन्छन् । केन्द्रदेखि स्थानीय तहका नेताहरूसमेतको आँखा क्रियाशील सदस्यतामै हुन्छ । आफ्नो शक्तिले भ्याएसम्म आफू अनुकूललाई सदस्यता दिने र प्रतिकूलका लागि नवीकरण नगराउने द्वन्द्व खडा हुन्छ । तलदेखि केन्द्रसम्मै सदस्यताको विवाद आइपुग्छ । यो विवाद परम्परागत नै छ । कांग्रेसमा क्रियाशील सदस्यको संख्या ४ लाख ७० हजार ६ सय ५५ छ । यसपटक ५० प्रतिशत बढाउने निर्णय गरिएको छ । अघिल्लो महाधिवेशनमा पनि २ लाख २१ हजार क्रियाशील सदस्य थपिएका थिए । यही सदस्यता टुंग्याउन कांग्रेसमा महाभारत छ, घिमिरेले भने । १३ औं महाधिवेशनमा सदस्यता छानबिन समितिका तत्कालीन संयोजक नरहरि आचार्यलाई विवाद टुंग्याउन ६ महिना लागेको थियो । अहिले १५ दिन छुट्याइएको छ । वरिष्ठ नेता पौडेलले महाधिवेशन फागुनपछि लैजान नहुने कारणमा आसन्न स्थानीय तहको निर्वाचनलाई देखाउने गरेका छन् । महाधिवेशनका बेला नेतृत्व चयनमा हुने आन्तरिक द्वन्द्वको असर स्थानीय तहको निर्वाचनमा पर्नसक्ने उनको तर्क छ । स्थानीय तहको निर्वाचन नजिकै आएकाले लामो समय सार्न हुन्न, केन्द्रीय सदस्य केसीले भने, निर्णय गरेर नहुनुभन्दा अहिले नै एक महिनाजति सारेर भए पनि महाधिवेशन सुनिश्चित गर्नुपर्छ ।"
मौद्रिक नीतिले लिनुपर्ने नीति,"लकडाउनले निम्त्याएको आर्थिक संकटसँग जुध्न हालसम्मको सरकारी पहल अपर्याप्त भएकाले हुन सक्छ, यति बेला धेरैको ध्यान राष्ट्र बैंकले ल्याउने मौद्रिक नीतितर्फ केन्द्रित छ । कोभिड१९ सिर्जित आर्थिक क्षेत्रका समस्या सम्बोधन गर्न बजेटले घोषणा गरेका राहत तथा सुविधाका धेरैजसो जिम्मेवारी राष्ट्र बैंकलाई तोकिदिएकाले धेरैको आशा मौद्रिक नीतितर्फ सोझिनु स्वाभाविक हो । राष्ट्र बैंकले ल्याउने नीति र व्यवहारले नै बैंक तथा वित्तीय बजारलाई कता लैजाने भन्ने निर्धारण गर्छ । तसर्थ, मौद्रिक नीतिले आर्थिक पुनरुत्थानलाई नयाँ दिशामा केन्द्रित गर्न र पुँजी अभावको मानसिक दबाबमा परेको क्षेत्रलाई सम्बोधन गर्न सक्नुपर्छ ।अब आउने मौद्रिक नीतिको पहिलो दायित्व विद्यमान ऋणको पुनःसंरचना हो । लकडाउनलगत्तै व्यापारव्यवसाय ठप्पप्रायः छन् । कतिले रोजगारी गुमाएका छन् । आंशिक लकडाउनको निरन्तरता र संक्रमणको जोखिमले बजारमा चहलपहल कम भई व्यापारव्यवसाय पुनः सञ्चालनका प्रयास विफल भइरहेका छन् । कैयौं व्यवसायी विस्थापित भएका छन् । रोजगारी गुमाएका, व्यवसाय बन्द गरिसकेका या सञ्चालन गरिरहेका कतिपयसँग पहिल्यै लिएको ऋण तिर्ने क्षमता छैन । बैंकको दबाब सहन नसकेर उद्योगीव्यवसायीले आन्दोलन सुरु गरेका छन् । यसकारण, मौद्रिक नीतिले कर्जाको पुनःसंरचना गरिदिनुपर्छ । दोस्रो दायित्व, यो संकटमा पनि नयाँपुरानो उद्योग व्यवसाय गर्न चाहनेलाई पुँजी अभाव हुन नदिन सस्तो दरमा सजिलै ऋण उपलब्ध गराउने वातावरण बनाइदिनु हो । अघिल्लो वर्षको वैशाखसम्ममा १७१ प्रतिशतले बढेको ऋण परिचालन यसपटक १११ प्रतिशत मात्रै वृद्धि भएको छ । बैंकहरूले अनिवार्य लगानी गर्नुपर्ने भनी सीमा तोकिएका क्षेत्रमा सामान्य अवस्थामा समेत धेरै ऋण प्रवाह हुन सकेको छैन । पहिले हुन नसकेका र बजेटले गरिदिएका नयाँ व्यवस्था कार्यान्वयनको जिम्मा मौद्रिक नीतिकै हो । तेस्रो, कर्जा परिचालनको विषय पुनर्कर्जा कोषसम्बन्धी व्यवस्थासँग पनि सम्बन्धित छ । यस्तो कोषबाट विगतमा एउटै व्यक्तिले ५० करोडसम्म कर्जा पाउने व्यवस्थाले गर्दा थोरैले मात्र ठूलो कर्जा लिए । अहिले एक व्यक्तिलाई १० करोड रुपैयाँभन्दा धेरै कर्जा नदिने, हरेक शाखाले तोकिएको संख्यामा पुनर्कर्जा प्रवाह गर्नैपर्ने व्यवस्थासहितको कार्यविधि राष्ट्र बैंकले पारित गरिसकेको छ । यसको प्रभावकारी कार्यान्वयन भएमा स्थानीय तहहरूमा समेत साना ऋणीले पनि सुविधा पाउन सक्नेछन् । तसर्थ, भर्खरै पारित पुनर्कर्जासम्बन्धी कार्यविधिको प्रभावकारी कार्यान्वयन मौद्रिक नीतिले सुनिश्चित गर्नैपर्छ । चौथो, मौद्रिक नीतिले तरलता (बैंकहरूमा लगानीयोग्य रकमको मौज्दात) व्यवस्थापनको स्थायी समाधान खोज्नुपर्छ । हाल बैंकहरूमा १ खर्ब ५० अर्ब रुपैयाँ अधिक तरलता छ । कुनै महिना अधिक तरलता हुन्छ, कुनै महिना अभाव । यसका लागि राष्ट्र बैंकले ल्याएको ब्याजदर करिडोर प्रभावकारी रूपमा लागू गर्नुपर्छ । दीर्घकालीन तरलता व्यवस्थापनका लागि मौद्रिक नीतिमार्फत लामो अवधिको रिपो, निक्षेप संकलनलगायत औजारका लागि नीतिगत व्यवस्था गर्नुपर्छ ।पाँचौं, तरलताजस्तै ब्याजदर पनि अस्थिर छ । बजारमा माग र आपूर्तिले ब्याजदर निर्धारण गर्दैन । नेपाल बैंकर्स संघले बचत र ऋण दुवैको ब्याजदर तोकिदिन्छ । हाल आधार दरको परिवर्तनअनुसार हरेक त्रैमासिकमा कर्जाको ब्याजदर पनि परिमार्जन गर्नुपर्ने राष्ट्र बैंकको निर्देशन छ । आधार दर बढेका बेला पुरानो कर्जाको ब्याज पनि बढाउने गरिएको छ । यस्तो समस्याको दीर्घकालीन समाधानका लागि हरेक महिनाका लागि आवश्यक हुने गरी तरलताको अवस्था ठीक बनाउनुपर्छ । बजार संयन्त्रका आधारमा ब्याजदर निर्धारण हुने वातावरण राष्ट्र बैंकले बनाइदिनुपर्छ । ब्याजदरमा बैंकहरूको कार्टेलको अन्त्य र ब्याजदर स्थायित्वका अन्य नीतिगत व्यवस्था मौद्रिक नीतिले गर्नुपर्छ । यीबाहेक, डिजिटल बैंकिङ प्रणालीलाई प्रवर्द्धन र यसमा देखिएका समस्या समाधान गर्ने, आम नागरिकको वित्तीय पहुँच वृद्धिमा ध्यान दिने र मूल्यवृद्धि नियन्त्रणलाई सहयोगी भूमिका खेल्ने व्यवस्था मौद्रिक नीतिले अघि सार्नुपर्छ । मौद्रिक नीतिले यी सबै अपेक्षा पूरा गराउने भनेको बैंक तथा वित्तीय संस्थाहरूबाटै हो । नाफा कमाउने उद्देश्य राखेका बैंकहरूलाई अहिलेको संकटबाट जोगाइराख्नुपर्ने चुनौती पनि छ । चैतमा असुली हुनुपर्ने ऋण असारसम्म उठेको छैन । नसक्ने ऋणीले तत्काल नतिरे हुने नीति राष्ट्र बैंकले घोषणा गरिसकेको छ । अर्कोतर्फ, राष्ट्र बैंकले चैतदेखि अहिलेसम्म नउठेको ब्याजलाई पनि आयमा गणना गर्न मिल्ने व्यवस्था गरिदिएको छ । यो संकट कतिसम्म लम्बिन्छ भन्ने अनिश्चितताका कारण कालान्तरमा एकैपटक ठूलो परिमाणमा खराब कर्जा देखिने जोखिम पनि उत्तिकै छ । यसलाई कम गर्न राष्ट्र बैंकले सम्पत्ति व्यवस्थापन कम्पनी (एएमसी) स्थापनाका लागि नीतिगत व्यवस्था गर्दा उपयुक्त हुने विज्ञहरूको सुझाव छ । मौद्रिक नीतिले त्यतातर्फ पनि सोच्नुपर्छ । मौद्रिक नीति सरकारका सम्पूर्ण वित्तीय नीतिको सहायक हो । लकडाउनपछि विभागीय मन्त्रालय, मन्त्रिपरिषद्, अर्थ मन्त्रालयदेखि संसद्बाट पारित भएका बजेटसम्बन्धी विधेयकहरूले तय गरेका वित्तीय लक्ष्य प्राप्तिमा मौद्रिक नीतिको ठूलो भूमिका रहन्छ । त्यसमाथि अहिलेको बजेटमा घोषणा भएका व्यवयासीका लागि ५० अर्बको कोष, पुनर्कर्जा, स्टार्टअप व्यवसायका निम्ति ५० करोडको कोषलगायत गरी करिब २० वटा कार्यक्रम राष्ट्र बैंकमार्फत सञ्चालन गर्नुपर्नेछ । ती कार्यक्रमको प्रभावकारी कार्यान्वयनमा पनि जोड दिँदै कोभिड१९ ले थला पारेको अर्थतन्त्रको मनोबल उकास्ने कोसेढुंगा बन्नु नै मौद्रिक नीतिको मुख्य दायित्व हो ।"
नेकपा विवाद,"देशलाई एकातिर कोरोना महामारी र अर्कातिर बाढीपहिरोले घेरेको छ । अझ यो विपत्तिलाई राजनीतिले पछि पारेको छ । विपत्का बेला सरकारको सम्पूर्ण ध्यान नागरिकको सुरक्षा र उद्धारमा हुनुपर्ने हो । तर जसलाई पर्यो उसैले मात्र विपत्को सामना गर्नुपरिरहेको छ । संघले प्रदेशलाई पर्याप्त अधिकार नदिँदा यस्तो जटिल अवस्थामा जनताले सरकार भएको महसुस गर्न सकेका छैनन् । देशमा यस्तो गम्भीर संकट आइपरेका बेला सरकार कसरी हुन्छ आफ्नो कुर्सी जोगाउनतिर मात्रै लागिपरेको छ । सत्तारूढ दलका नेताहरू नै सरकार लडाउन न्वारनदेखिको बल निकालेर लागेका छन् । कुनै दुई दलको विवादले होइन, एउटै दलका दुई अध्यक्षले पदका लागि सिँगौरी खेल्दा राष्ट्रिय राजनीति संकटमा परेको हो । अहिले सबैको ध्यान नेकपातिर छ । पार्टी अध्यक्ष एवं प्रधानमन्त्री केपी शर्मा ओलीको कार्यशैली र भारतले आफ्नो सरकार ढलाउन लागेको भन्ने उनको भनाइप्रति असन्तुष्टि जनाउँदै पार्टीका अर्का अध्यक्ष पुष्पकमल दाहाल र वरिष्ठ नेता माधव नेपाल मिलेर उनले दुवै पदबाट राजीनामा दिनुपर्ने माग स्थायी कमिटीमा राखे । त्यसपछि विवाद समाधानका लागि प्रधानमन्त्री ओली र दाहाल छलफलमा छन्, नेपाल नेपथ्यमा । यसकै कारण नेपाल समूह दाहालसँग बिच्किएको छ । सुरुमा नेपालको बलले प्रधानमन्त्री ओलीको विरोधमा उभिएका दाहाल अहिले एक्लै ओलीसँग भागबन्डा मिलाउन सक्रिय भएपछि नेपाल समूह टाढिएको हो । दाहाललाई मात्रै फकाउन पाए आफ्नो पद सुरक्षित रहने बुझेका ओली त्यही रणनीतिमा छन् । तर दुई अध्यक्षको संवादले निरन्तरता नपाउँदा जारी स्थायी कमिटीको बैठक पटकपटक स्थगित हुँदै आएको छ । पछिल्लो समय बाढीपहिरोलाई देखाउँदै स्थायी कमिटी बैठक स्थगित गरेको भनिए पनि दुई अध्यक्षबीच कुरा नमिलेरै बैठक नबसेको हो । साउन २ गते बस्ने भनिएको बैठक पनि तोकिएको समयमा बस्ने सम्भावना देखिएको छैन । दाहाल आफ्नो निर्वाचन क्षेत्र चितवन पुगेर डुबानको निरीक्षणमा अलमलिएका छन् । प्रधानमन्त्री ओलीले पनि वार्तालाई प्राथमिकतामा राखेका छैनन् । नेकपाको विवाद अझै लम्बिने सम्भावना निश्चित छ । सुजन देवकोटा, पालुङटार४, गोरखा"
भारतलाई कडा जवाफ,"भारतीय सञ्चारमाध्यमले पत्रकारिताको अन्तर्राष्ट्रिय मान्यता र संहिताको उल्लंघन गर्दै हालै नेपालका कार्यकारी प्रमुख र चिनियाँ राजदूतबीच प्रेम सम्बन्ध रहेको तथ्यहीन समाचार प्रसारित गरे । नेपाली जनताको मान, सम्मान र स्वाभिमानमा यसले अत्यन्तै गहिरो चोट पुर्यायो । केही समययता भारतीय मिडियाले अनर्गल र तथ्यहीन सामग्री सम्प्रेषण गरिरहेका छन् । त्यस्ता हर्कतविरुद्ध सामाजिक सञ्जालमा कडा प्रतिकार र विरोध भइरहेको छ । भारतीय समाचार च्यानलहरूको प्रसारणमा नेपालले रोक लगायो । यो कदम भारतीय सञ्चारमाध्यमहरूका लागि गतिलो झापड हो । नेपाली दूतावासले भारतीय सञ्चारमाध्यममा प्रसारित सामग्रीको विरोध गर्दै कूटनीतिक नोट पठाएको छ । सीमासम्बन्धी विवाद समाधानका लागि नेपालले बारम्बार अनुरोध गर्दा पनि भारतले बेवास्ता गर्यो । भारतले नेपाललाई कमजोर छ भन्दै हेप्न खोजेको उदाहरण प्रशस्तै छन् । जस्तोसुकै प्रहार गरे पनि नेपालले सहेर बस्छ भन्ने सोच भारतीय नेताहरूको छ । तर यसपालि यो हेपाहा प्रवृत्तिको जवाफ नेपालले कसेर दियो । सरकार मात्र होइन प्रमुख प्रतिपक्ष र अन्य दलले समेत यो विषयमा कडा रूपमा प्रस्तुत भए । देश एकजुट छ भन्ने कुराको प्रमाण हो यो । यस्तो संवेदनशील विषयमा कुनै नेताले व्यक्तिगत रूपमा टिप्पणी गर्दै हिँड्नु हुन्न । पार्टी र सरकारले समेत संस्थागत रूपमै यसलाई उठाउनुपर्छ । कूटनीतिक या अन्य विधिबाट भारत सरकार र सम्बन्धित मिडियालाई ध्यानाकर्षण गराइसकेपछि उनीहरूले कस्तो प्रतिक्रिया दिन्छन्, हेर्न बाँकी छ । प्रायः भारतीय मिडियाले कमजोरी हत्तपत्त स्विकार्दैन । स्वतन्त्र छिमेकी राष्ट्रविरुद्ध आफ्नो देशका सञ्चारमाध्यममा तुच्छ शैलीमा सामग्रीहरू आइरहँदा पनि भारत सरकार मौन रहेबाट हामीप्रतिको उसको दृष्टि स्पष्ट हुन्छ । सञ्चारमाध्यमलाई प्रयोग गरेर भारत सरकारले आफ्नो धारणा त बताइरहेको छैन भन्ने शंका पनि उत्पन्न भएको छ । जगन निरौला, शिकागो, अमेरिकाझूटले भरिएका समाचार प्रसारणले दुई देशको सम्बन्धलाई झन् चिसो बनाउनेछ । एकाधबाहेक सबैजसो भारतीय मिडियाका निर्लज्ज र गलत सामग्रीसहितका स्क्यान्डलहरूबारे दुनियाँ जानकार छ । पत्रकारिताजस्तो स्वतन्त्र, तटस्थ र निर्भीक पेसा सम्हाल्ने भारतीय पत्रकारहरूको ज्ञान र क्षमता निकै कमजोर छ । आफूलाई शक्तिशाली विद्वान् ठान्छन् तर प्रस्तुति घीनलाग्दो हुन्छ जसको वर्णन गर्ने कुनै शब्दै छैनन् । दोस्रो देशको प्रधानमन्त्री र तेस्रो देशका राष्ट्रिय प्रतिनिधिबीच प्रेम सम्बन्ध छ भन्नु राष्ट्रकै बेइज्जत गर्नु हो । यस्ता घटिया समाचार बनाउने च्यानलहरूलाई कारबाहीको दायरामा ल्याउनुको सट्टा भारतीय सरकारका जिम्मेवार प्रतिनिधिहरू तमासा हेरेर मज्जा लिइरहेका छन् । मनमुटाव कम गरेर कसरी जनस्तरको सम्बन्धलाई चिसो हुन नदिने भन्नेबारे मिडिया गम्भीर हुनुपर्थ्यो । भारतीय मिडियामा नेपालसम्बन्धी पछिल्ला समयका समाचार हेरिसाध्य छैन । मानौं भ्रम र झूट उनीहरूको निष्ठा हो, कपोलकल्पित तर्क तिनका सम्पत्ति हुन् । भारतीय मिडियाले पत्रकारितालाई नै बदनाम गरिरहेका छन् । पत्रकारितामार्फत राजनीति र कूटनीति पनि चलाइरहेका छन् । तिनले प्रयोग गर्ने भाषा सहनै नसकिने खालका छन् । अरूलाई सम्मान गर्न भारतीय मिडियाले नेपाली मिडियाबाट सिक्नुपर्ने देखियो । श्यामसुन्दर कुइँकेल, हाँडीगाउँ, काठमाडौं"
छिटो उपकुलपति देऊ सरकार,"२०७६ भदौ ६ देखि नेपालका धेरै विश्वविद्यालय पदाधिकारीविहीन भएका छन् । त्रिविलगायतका केही विश्वविद्यालयले उपकुलपति (भीसी) पाए पनि नेपाल संस्कृत, पोखरा तथा कृषि विश्वविद्यालयले आजसम्म भीसी पाएका छैनन् । सबै किसिमका विकासका मार्गचित्र बनाउने तथा राष्ट्रलाई बौद्धिक नेतृत्व दिने विश्वविद्यालयहरू अहिले आशामुखी भएर सरकारको मुख ताकिबसेका छन्, तर सरकारले खासै वास्ता गरेको छैन । हुन्छ प्रसाद नभेटेर हो वा सेटलमेन्ट गर्नुपर्ने कार्यकर्ताहरूको भीडबाट व्यक्ति पर्गेल्न नसकेर हो, उपकुलपति छान्न सकिएको छैन । तीव्र राजनीतिक ध्रुवीकरणले हो वा विश्वविद्यालको अस्तित्वलाई नजरअन्दाज गरेर हो भन्नेबारे प्रस्ट छैन । हुन त पार्टीमा गरेको लगानीको पुरस्कारस्वरूप विश्वविद्यालयमा पदाधिकारी हुन पाऊ भनेर पार्टी कार्यालयमा निवेदन दिई नियुक्ति पाएका यायावर भीसीहरू हुँदा र अहिले नहुँदाको अवस्थामा केही तात्त्विक भिन्नता छैन । र, यही क्रम दोहोरिए भोलि पनि यसरी नै रोइलो गाइरहनु नपर्ला भन्न सकिन्न । तर विद्वान् शिक्षामन्त्रीले दसौं महिनाको गर्भाधानपछि जन्माउने शिशु अवश्य कर्मठ हुनेछ भनेर आशा गर्ने ठाउँ पनि नभएको चाहिँ होइन । जति नै राम्रो सोचे पनि धेरै ढिला भइसक्यो, त्यसैले जति बियाँलो गरिन्छ उति नै प्रज्ञा, मर्यादा र विश्वविद्यालयीय ऊर्जा शिथिल हुँदै जान्छ भन्ने कुरा ख्याल गरी चाँडो भीसी देऊ सरकार । भवानीशंकर भट्टराई, धरान"
आईजीपीलाई फुली कसले लगाइदिने ?,"यसरी खोसिएको थियो आईजीपीको फुली लगाउने अधिकार समाचारले ध्यान खिच्यो । नवनियुक्त प्रहरी महानिरीक्षक शैलेश थापा क्षत्रीलाई गृहसचिव महेश्वर न्यौपानेबाट फुली लगाइदिएको विषयमा पूर्वअतिरिक्त महानिरीक्षक अनन्तराम भट्टराईबाट असन्तुष्टि पोखिनुलाई जायज मान्न सकिन्छ । प्रहरी संगठनको सर्वोच्च पदमा पुगेको व्यक्तिलाई फुली लगाउने कार्य प्रहरी संगठनकै निवर्तमान प्रमुखबाटै हुँदा प्रहरी संगठनभित्रको इतिहास, भाइचारा र फौजी अधिकार कायम रहन्छ । गृहमन्त्री हुँदै गृहसचिवमा पुगेको यो फुली लगाइदिने परम्परा आफैंमा शोभनीय छैन । प्रहरीका लागि अति नै गर्वको विषय भएको फुली लगाउने कार्य प्रहरी संगठन प्रमुखबाटै हुनुपर्ने हो । तर, समय र परिस्थितिअनुसार आउने आईजीपीलाई जाने आईजीपीले फुली लगाइदिने अनुकूल अवस्था नपरेर परम्परा तोडिन गए जस्तो पनि देखिएको छ । त्यस्तो प्रतिकूल अवस्थामै पनि निजामती सेवाका कर्मचारीले प्रहरी संगठनको प्रमुखलाई फुली लगाइदिनुभन्दा मानार्थ पदवी पाएका पूर्वआईजीपीबाटै त्यस्तो कार्य सम्पन्न गराइनु उपयुक्त देखिन्छ । राम्रो छवि बनाएर जाने प्रहरी महानिरीक्षकलाई मानार्थ आजीवन प्रहरी महानिरीक्षकको पदवी दिने व्यवस्थातर्फ सोच बनाउने हो भने हरअवस्थामा नवनियुक्त प्रहरी महानिरीक्षकको फौजी अधिकारको संरक्षण भइरहला । महेशप्रसाद ढुंगाना, नयाँ बानेश्वर, काठमाडौं नेपाल प्रहरी र सशस्त्र प्रहरी नागरिक समाजसँग घुल्नेमिल्ने संस्था हुन् । यी बर्दीधारी संस्था आन्तरिक वा बाह्य युद्धका बेला लडाकु हुन्छन् । सेना राज्यको हुन्छ । सरकार राजनीतिक दलको हुन्छ । तसर्थ राज्यप्रमुखले प्रधानसेनापतिलाई दर्ज्यानी चिह्न लगाइदिने संस्कार छ । दुवै प्रहरी संगठनको संस्थागत मनोबल उच्च बनाउन यी संस्था प्रमुखको दर्ज्यानी चिह्न पनि प्रधानमन्त्रीले लगाइदिनुपर्छ । प्रहरीको आधारभूत तालिम सकेका इन्स्पेक्टरको दर्ज्यानी चिह्न दिने समारोहमा चाहिँ प्रधानमन्त्रीले अभिभावकत्व लिने तर प्रहरी महानिरीक्षकलाई फुली भने गृहसचिवले लगाइदिने चलन पटक्कै सुहाएन । यसलाई सुधारेर नयाँ संस्कारको थालनी गर्नुपर्छ । प्रेमसिंह बस्न्यात, बाँसबारी, काठमाडौंप्रहरी मेरो साथी शब्दावली जति मीठो छ, प्रहरीले कमजोर र असहाय नागरिकप्रति गर्ने बोलीव्यवहार प्रायः त्यति नै छुद्र किसिमको हुने गरेको छ । सवारीसाधनमा जोरबिजोर लागू गरेयता प्रहरी झन् अर्कै ग्रहको प्राणीजस्तो भएको छ । तीन महिना घरभित्रै थुनिएका जनता लकडाउन खुलेसँगै व्यापार, व्यवसायलाई बिउँझाउने झिनो प्रयत्न गर्दै छन् । ऋणले थलिएको यो दुःखद समयमा काममा हिँडेका सामान्य नागरिकलाई जोरबिजोरको नियम देखाएर बाटो छेकी प्रहरीले दुर्व्यवहार गर्नुलाई न्यायसंगत मान्न सकिन्न । काममा बिहान नौ बजे निक्लेका मानिसलाई बाटोमा गाडी छेकेर साँझ सात बजेसम्म अलपत्र पार्नु कुनै हिसाबले व्यावहारिक छैन । कोही बिरामी लिन, मरिमराउ र विशेष काममा जानुपर्ने हुन्छ, तर जति बिन्तीभाउ गर्दा पनि प्रहरीको व्यवहार अपराधीलाई गर्ने जस्तो हुन्छ । प्रहरीले मानवीय संवेदना बुझ्नुपर्दैन र ? बच्चा च्यापेर मोटरसाइकलमा हिँडेका नागरिकलाई प्रहरीले जोरबिजोर नियम देखाएर सडकमा अलपत्र पारिदिनुलाई कुनै हालतमा राम्रो मान्न सकिन्न । कोरोना त्रासले सडकमा सवारी चाप छैन । जीवनको मोह सबैलाई हुन्छ । यस्तो महामारीमा कुनै आवश्यक कामबिना किन आमनागरिक बाहिर निक्लिन्छन् र ? सामान्य नागरिकलाई अकारण बेलाबखत दिइने प्रताडनाले प्रहरीप्रति आमजनमा घृणा र रोष बढाउने काम मात्र गर्छ । प्रहरी प्रमुखको फेरबदलसँगै प्रहरी साँच्चैको साथी बन्न सकोस् । रोशन भट्टराई, इनरुवा३, सुनसरी"
भयभीत नेकपाको सम्भावित परिदृश्य,"नेकपा विभाजन हुन्छ ?आज नेकपाका तमाम नेता, कार्यकर्ता र मतदाताका बीचमा हरेक सूर्योदयसँगै उब्जिने प्रश्न हो के नेकपा विभाजनको संघारमा उभिएको हो ? यसको जवाफ सहज छैन । तर केही वस्तुगत अवस्था अकाट्य छन् जसले नेकपा विभाजन हुन असम्भवप्रायः देखिन्छ । एक, राजनीतिक र वैचारिक मतभिन्नता नभएकाले विभाजित भएर जाने समूहसँग बिकाउ माल केही पनि हुने छैन, जसले केही वर्ष उसको अस्तित्व रक्षा गर्न सकोस् । दुई, विगतको विभाजनको अभ्यासलाई हेर्दा केन्द्रदेखि गाउँसम्म पार्टी विभाजनपूर्व नै नेताकार्यकर्ता विभाजित हुन्थे, त्यो परिदृश्य अहिले छैन । तीन, दोस्रो तहका दुवै खेमाका प्रभावशाली नेताहरू विभाजनको दस्तावेजमा हस्ताक्षर गर्न तयार देखिँदैनन् र एकताका लागि हस्तक्षेपकारी भूमिकामा छन् । चार, सम्भावित विभाजनले संघदेखि स्थानीय तहसम्म निर्वाचित हजारौं कार्यकर्ता र जनप्रतिनिधिको पद जोखिममा पर्ने हुनाले त्यसलाई बेहोर्न तिनीहरू तयार देखिँदैन । पाँच, जुनसुकै पार्टी विभाजन जहिले पनि अल्पमत पक्षले गर्ने हो, नेकपाको अल्पमत भनिएको पक्ष अहिले सत्तारूढ भएकाले त्यो सम्भावना अत्यन्तै न्यून छ । छैटौं, अहिलेको आन्तरिक र बाह्य वस्तुगत परिस्थिति (महामारी र भारतीय हेपाहा प्रवृत्ति) विभाजनका लागि अनुकूल छैन । र, सातौं भन्नैपर्छ, उत्तरतर्फको सद्भाव हरहालतमा नेकपा विभाजन नहोस् भन्ने देखिन्छ । यी, आन्तरिक र बाह्य कारणहरू यति बलशाली छन् कि तिनले विभाजनलाई एक इन्च पनि सहयोग गर्दैनन् । तर एकै रहे पनि यही रूपमा कमजोर भइरहने हो भने नेकपाको भविष्य निकै चुनौतीपूर्ण देखिन्छ । तसर्थ सतहमा देखिएका विवादको मूल कारण पहिचान र तिनको सम्बोधनले मात्र नेकपाले जनादेश पूरा गर्न सक्छ भन्ने तथ्यलाई नेतृत्वले आत्मासात् गर्नु जरुरी छ ।"
इन्साफको चिहानमा विकास,"औपनिवेशिक सम्बन्धको माखेसाङ्लोनेपालभित्र पनि शासकहरूले आफूले जितेका क्षेत्रलाई राज्यको वैधानिक एकाइका रूपमा अँगाल्नुको सट्टा राजधानीसँगै सरेका गोरखाली कुलीन र भारदारलाई आर्थिक र अन्य लाभ पुर्याउने उपनिवेशका रूपमा लिएको आर्थिक इतिहासकार महेशचन्द्र रेग्मीको विश्लेषण छ । उनीहरूले विजित क्षेत्रलाई आफ्नो बिर्ता र जागिरका रूपमा हडपेको, त्यहाँका बासिन्दालाई कर, झारा र बेठबेगारीका उपयोगी प्रजाका रूपमा व्यवहार गरेको यथार्थमा अहिले पनि फेरबदल भएको छैन । पुराना कुलीन र भारदारका सन्तान नै आज विकास र समृद्धिको भाष्य बोकेर तेस्रो चरणको नेपाल एकीकरणमा लागिपरेका छन् । यसरी एकीकृत देशमा खोनामि र बुङ्गमि को अधिकार हो बचेखुचेको जमिन सरकारलाई दान दिनु । उनीहरूको कर्तव्य हो भूमाफियालाई अनुदान दिनु ।नयाँ संविधान र शासकहरूबाट प्रचारित समृद्धिको भाष्य र विकासे व्यवहार स्वयम्मा आन्तरिक उपनिवेशवादी छ । यसका प्रतिपादक र अभ्यासकर्ता शासकहरूले स्वदेशलाई स्वउपनिवेश ठान्छन्, यहाँका भूमि र स्रोतसाधनलाई निजी मालिकत्व वा सरकारी स्वामित्वका वस्तु मान्छन्, जनतालाई मत र कर बुझाउने रैती ! विकास र समृद्धिका लागि मत, कर र भूमि बुझाउने रैती सँग कुनै संवाद र सहकार्य गर्नु नपर्ने, उनीहरूको कुनै अग्रिम सहमति र पूर्वस्वीकृति लिनु नपर्ने, उनीहरूलाई शासकप्रशासकदण्डाधिकारीका आदेशपालक मात्रै बनाउने राज्यका आचरणले समृद्धिको भाष्य र विकासे व्यवहारमाथि नै जब्बर सवाल उठाएका छन् । यति र ओम्नीजस्ता आसेपासेको समृद्धिका खातिर विकासको मूल फुटाउन थालेका सरकार, प्रशासन, प्रहरीसशस्त्र प्रहरी, सेना र कथित दातृ निकायलाई खोना र बुङ्गका खेतखेतबाट सवाल उठेका छन् के हो विकास ? कस्तो विकास ? कसको विकास ? खोना र बुङ्गको विनाश कसकसका लागि विकास हुँदै छ ?खसआर्य प्रभुत्वको राज्यले ठानेको भौतिक संरचनाको विकास खोनामि र बुङ्गमि का लागि, नेवार समुदायका लागि, आदिवासी जनजातिका निम्ति जातीय र सांस्कृतिक विनाश साबित हुँदै छ । उनीहरूको भूमि हडपेर, भूमिसँग जोडिएका जीविका र जीवनशैली मासेर, उनीहरूका सदियौं पुराना बस्ती, सभ्यता र संस्कृतिको संहार (कल्चरल जेनोसाइड) गरेर कस्तो विकास गरिँदै छ ? ती सबैको विनाशको सर्तमा कस्तो र कसको राष्ट्रिय गौरवको विकास थालिँदै छ ? खोना र बुङ्गको सभ्यता र संस्कृति खसआर्य शासकको नस्लवादी नजरमा अराष्ट्रिय, अविकसित, असभ्य भएकै कारण विस्थापन र संहारको गुरुयोजना त लागू गरिँदै छैन ? बुङ्गबाट सुरु हुने बुङ्ग द्यः (रातो मच्छिन्द्रनाथ) को भव्य जात्रा विश्वसम्पदामा सूचीकृत भएकै कारण, अमूल्य अमूर्त सांस्कृतिक सम्पदा भएकै कारण सीमान्तीकरण गर्न सभ्यतासंस्कृतिद्वेषी परियोजना क्रियान्वयन गर्न खोजिएको त होइन ? सातवटा होइन, सात हजारवटा राष्ट्रिय गौरवका आयोजना बनाउन सकिन्छ, तर सभ्यता र संस्कृतिको धनी खोना र बुङ्ग अर्को बनाउन सकिँदैन झन्ने हेक्का हाम्रा शासकहरूलाई छ कि छैन ?ट्वीटर :"
समृद्धि र रोजगारीका लागि कृषि,"सम्बद्ध अधिकारीहरू नेपाललाई वार्षिक ५६ लाखदेखि ६१ लाख मेट्रिक टनसम्म खाद्यान्नले पुग्ने र अहिले मुलुकभित्र १ करोड ६८ लाख मेट्रिक टन उत्पादन भएको विवरण दिन्छन् । त्यसो भए आधा अन्न निर्यात हुनुपर्ने वा खेर जानुपर्ने हो, तर कृषि तथा पशुपन्छी विकासमन्त्रीको भनाइमा नेपाल बर्सेनि पौने ८ लाख मेट्रिक टन चामल, ५६ लाख मेट्रिक टन मकै आयात गर्छ । दानामा पराधीन भएकाले माछामासुमा पनि आत्मनिर्भर छैन । ४८ जिल्लामा खाद्य संकट छ ।हाम्रो तथ्यांक व्यवस्था कमजोर छ, कृषिक्षेत्रमा अझ विशेष । कृषिमन्त्री भन्छन् नेपालमा सन् १९८६ मा लिइएको खेतीयोग्य जमिनको तथ्यांकमा आधारित भएर हरेक वर्ष अनुमान गरिँदो रहेछ, देशमा ३५ वर्षदेखि कृषि गणना भएको छैन । पहिलो कुरा त, अर्को पेसा नभएका सबै नेपाली किसान मानिन्छन् । अन्यथा दर्ता नभएका सबै निजी जमिन खेतबारी र औपचारिक गैरकृषि रोजगारी नभएका सबै जना कृषिमा आश्रित ! अर्धकृषक र अर्धकृषि पनि छन् । नेपालको छैटौं कृषि गणना (२०६८) ले हिमाल र पहाडमा कम्तीमा चार आना वा तराईमा आठ धुर भएको वा जुनसुकै उमेरको कम्तीमा एक गाई वा भैंसीपालन गरेको वा कम्तीमा पाँच भेडाबाख्रा, सुँगुरजस्ता चौपाया पालेको वा चल्ला र माउ गरी कम्तीमा २० कुखुरापालन गरेको व्यक्तिलाई किसानको परिभाषामा समेटेको छ ।फरक अध्येताका परिभाषा र तथ्यांक गणना पद्धतिअनुसार प्राप्त अंकका आधारमा नेपालमा किसानको संख्या, कृषिमा निर्भर जनसंख्या, कृषियोग्य जमिनको क्षेत्रफल फरक छन् । जम्मा कृषियोग्य जमिन ४१ लाख २१ हजार हेक्टरमध्ये एकचौथाइ (१० लाख ३० हजार हेक्टर) बाँझो रहेको, जम्मा १४ लाख ७३ हजार हेक्टर जमिनमा सामान्य सिँचाइ सुविधा भएको तर सोको एकतिहाइ जमिनमा मात्र बाह्रै महिना सिँचाइ सुविधा पुगेको बताइन्छ । पछिल्लो जनगणना (२०६८) ले कृषिमा आश्रित जनसंख्या ६५६ प्रतिशत रहेको देखाएकामा चौधौं योजनाको मूल दस्तावेजमा यो ६३ प्रतिशत, पन्ध्रौं योजनाको आधारपत्रमा अझ घटेर ६० प्रतिशत पुगेको देखाइएको छ । विश्व बैंकको अध्ययनपत्रमा यो अनुपात ६९ प्रतिशत रहेको उल्लेख छ । कृषि गणनाले भने ७१ प्रतिशत नेपालीलाई कृषिमा आश्रित देखाएको छ । अर्कातिर, हालै सार्वजनिक श्रमशक्ति सर्भेले कृषिमा आश्रितको संख्या २१५ प्रतिशत मात्रै भएको देखाएको छ । जे होस्, अहिले कृषिले दुईतिहाइ नेपालीलाई रोजगारी दिई कुल गार्हस्थ्यमा २७ प्रतिशत योगदान गरेको मान्न सकिन्छ । कोरोना संकटले निम्त्याएका समेत गरेर कति नेपाली बेरोजगार हुने हुन्, यसै भन्न सकिन्न । २०७४७५ को श्रमशक्ति सर्भेअनुसार, नेपालमा १५ वर्षभन्दा बढी उमेरका ९ लाख बेरोजगार छन्, जसमध्ये ६ लाख सहरी र ३ लाख ग्रामीण क्षेत्रका छन् । प्रधानमन्त्री रोजगार कार्यक्रम अन्तर्गत २०७६ सालमा दर्ता भएको बेरोजगार श्रमशक्ति १३ लाख छ । कोरोना संकटले गर्दा देशमा रहेका कम्तीमा ५ लाख जना बेरोजगार हुने र, पूर्वप्रधानमन्त्री बाबुराम भट्टराईको भनाइमा, खाडी क्षेत्रसहित विदेशमा रहेको ५०६० लाख श्रमशक्तिमध्ये १५ लाखसम्म नेपाल फर्किन सक्ने बताइन्छ । यसरी हेर्दा नेपालले ३०३५ लाख नयाँ रोजगारी सिर्जना गर्नुपर्छ ।यो ३०३५ लाख श्रमशक्तिलाई १० लाख हेक्टर बाँझो जग्गामा खेतीपाती, पशुपालन र कृषिजन्य उद्योगमा लगाउन सके बेरोजगारी समस्या हल भई उत्पादकत्व वृद्धि र कृषिजन्य उपजको आयात प्रतिस्थापन पनि हुन्छ । प्रकारान्तरले हुने सामाजिक अमनचैन, राजस्व वृद्धि र देशभित्रको क्षेत्रीय सन्तुलन त छँदै छ । यो जनशक्ति कृषिकर्मप्रति अविश्वस्त भएर जग्गा बाँझो राखी मजदुरी गर्न सहर वा मुग्लान पसेको हो । आफ्नो भविष्यको निश्चितता नदेखी ऊ गाउँ फर्केर कृषिकर्ममा लाग्नेछैन । त्यसका लागि सरकारले राष्ट्रिय सहमतिमार्फत १० वर्षेदेखि १०० वर्षे दीर्घकालीन कृषिग्रामीण विकासनीति अवलम्बन गर्नुपर्छ, सरकार वा व्यवस्था परिवर्तनले सो नीतिमा परिवर्तन ल्याउँदैन भनी सुनिश्चित गर्नुपर्छ ।जग्गा नभएकालाई स्थानीय सरकारले बेच्न नमिल्ने गरी नयाँ जग्गा उपलब्ध गराउने वा जग्गाधनीसँग लामो अवधिका लागि लिई किसानलाई उपलब्ध गराउनुपर्छ । उत्पादन भइसकेपछि प्रोत्साहन अनुदानका रूपमा सरकारले त्यस्तो जग्गाको भाडा किसानलाई उपलब्ध गराउन सक्छ । सैद्धान्तिक रूपमा २०७७७८ को बजेटले भूमि बैंक को अवधारणामार्फत बाँझो जमिन धेरै भएका स्थानीय तहबाट भूमि बैंकको सुरुआत गरी क्रमशः सबै स्थानीय तहमा विस्तार गर्दै लान अपनाएको नीतिले यो समस्या हल गर्न मार्गप्रशस्त गरेको छ । यद्यपि त्यसमा सेयर लगानी गर्न विनियोजन गरिएको ५० करोड रुपैयाँ अत्यन्त न्यून भएकाले अहिलेको समस्या समाधानमा तात्त्विक भूमिका खेल्न नसक्ने देखिन्छ । गाउँलाई सबै आधुनिक पूर्वाधार विकासबाट सुसज्जित गर्नुपर्छ । सरकारद्वारा गरिनुपर्ने यस्ता पूर्वाधार प्राथमिकताका आधारमा खानेपानी, बिजुली, आधारभूत विद्यालय, नहरकुलोपोखरी, स्वास्थ्यचौकी, सडक, सुरक्षित अन्न भण्डारणचिस्यान केन्द्र, कृषि सेवापरामर्शप्रशिक्षण केन्द्र, बीउबिजनबेर्ना विकाससंरक्षणउत्पादनबिक्री केन्द्र, दुग्धजन्य पदार्थअन्नसब्जीफलफूल खरिद केन्द्र छन् । शिक्षा, स्वास्थ्य र सुरक्षा पूर्ण रूपले निःशुल्क हुनुपर्छ । यसका लागि कम्तीमा दस वर्षसम्म कृषि क्षेत्रले कुल गार्हस्थ्य उत्पादनमा गरेको योगदानको अनुपातमा सरकारको राष्ट्रिय विकास खर्च बजेट (आर्थिक वर्ष २०७७७८ को हकमा पुँजीगतविकास बजेटको २७ प्रतिशत, याने ९४८९ खर्बको २७ प्रतिशतले हुन आउने २ खर्ब ५६ अर्ब रुपैयाँ) ग्रामीण क्षेत्रमा लगाउनुपर्छ । यसबाट हरेक गाउँलाई प्राप्त हुने रकम सो गाउँले तोकेको विकास योजनामा लगानी गर्ने प्रावधान मिलाउनुपर्छ । त्यस्तो कृषि मुख्यतः स्थानीय आवश्यकता पूरा गर्ने खालको हुनुपर्छ । अनुदानलाई झन्झटमुक्त बनाउनुपर्छ ।आयकर छुट वा त्यस्तै अन्य सुविधा दिएर निजी सहकारी वा वैदेशिक लगानी पनि आकर्षण गर्न सकिन्छ । कृषि तथा वनउपजमा आधारित घरेलु उद्योग, पर्यटन, तालिम केन्द्र, बजार व्यवस्थापन, वित्तीय संस्था, बिमा आदिलाई खुला प्रतिस्पर्धात्मक पद्धतिद्वारा व्यवस्थित ढंगले सञ्चालन गर्न सकिन्छ ।जग्गा खण्डीकरण, विदेशी उपभोग्य वस्तुको प्रयोग, विदेशी कामदारलाई रोजगारी, वातावरणमा प्रतिकूल असर गर्ने प्लास्टिक, जंकफुड आदिको प्रयोगलाई निरुत्साहित गर्नुपर्छ । उत्पादनका साधन उपलब्ध भएका सांग व्यक्ति पेसागतकृषि बिमासमेत उपलब्ध भएको अवस्थामा स्वावलम्बी हुने भएकाले सरकारी वर्गीकरणमा विपन्न, गरिबजस्ता शब्दको सान्दर्भिकता रहनेछैन । गाउँघरमै रोजगारी पाएपछि युवा घरै बस्छन्, पारिवारिक विखण्डनमा कमी आउँछ, वृद्धवृद्धा स्याहार्ने समस्या राज्यसम्म आइपुग्दैन । रेग्मी अर्थशास्त्रमा विद्यावारिधि हुन् ।"
ब्याजदरको भद्र सहमति खारेज,"अब वाणिज्य बैंकले स्वतन्त्र रूपमा निक्षेपको ब्याजदर निर्धारण गर्न पाउने भएका छन् । ब्याजदरमा एकरूपता कायम गर्न यसअघि बैंकर्स संघले गरेको भद्र सहमति खारेज भएपछि बैंकहरूलाई उक्त बाटो खुलेको हो । वित्तीय प्रणालीमा पर्याप्त तरलता रहेको भन्दै संघले बुधबार सहमति खारेज गरेको हो । दुई वर्षअघि बैंकहरूले निक्षेपको ब्याजदर मनोमानी बढाउन नपाउने भन्दै सहमति गरेका थिए । त्यति बेला वित्तीय प्रणालीमा तरलता अभाव थियो । सोही कारण मुद्दती निक्षेपको ब्याज १३ प्रतिशतसम्म पुगेको थियो । सोही समयमा ब्याजदरको बेथिति रोक्न भन्दै बैंकर्स संघले भद्र सहमति मार्फत ब्याजको उच्च वृद्धि नियन्त्रण गरिएको थियो । त्यसयता एकदुई पटक भद्र सहमति तोडिएको पनि थियो । तर, अर्थ मन्त्रालय र राष्ट्र बैंकको आग्रहमा पुनः सहमति हुने गरेको थियो । नयाँ आर्थिक वर्षदेखि ब्याजदर निर्धारणमा बैंकहरूलाई स्वतन्त्र छाड्ने निर्णय भएको बैंकर्स संघका कार्यकारी निर्देशक अनिल शर्माले बताए । बजारमा पर्याप्त तरलता छ, कर्जाको वृद्धिदर कम छ, अब ब्याजदरमा नियन्त्रणको अर्थ रहेन, उनले भने, तरलताको अवस्था सहज भएपछि सहमति खारेज भएको हो । बैंकहरूले निक्षेपको ब्याजदर स्वतन्त्र रूपमा निर्धारण गर्न पाए पनि मूल्यवृद्धि (मुद्रास्फीति) दरभन्दा कम गर्न नपाउने उनको भनाइ छ । बैंकहरूलाई स्पष्ट रूपमा भनेका छौं, मुद्दती निक्षेपको ब्याजदर मुलुकको मूल्य वृद्धिको दरभन्दा कम तोक्न पाउने छैनन्, उनले भने, निक्षेपमा ऋणात्मक ब्याजदरको अवस्था नहोस् भन्ने हाम्रो उद्देश्य हो । संघले पछिल्लो पटक गत चैतमा एक प्रतिशतका दरले ब्याजदर घटाएर सहमति कायम गरेको थियो । गत वैशाख १ देखि लागू हुने गरी बैंकहरूले संस्थागत मुद्दती निक्षेपमा ७ प्रतिशत, संस्थागत निक्षेप नवीकरण गर्दा ७१ प्रतिशत र व्यक्तिगत मुद्दती निक्षेपमा ८२५ प्रतिशत ब्याज प्रदान गर्दै आएका छन् । यो ब्याजदरमा बैंकहरूले संस्थालाई १ र व्यक्तिलाई ०५ प्रतिशत ब्याज बढाएर दिन पाउँछन् । वैशाखदेखि साधारण निक्षेपमा व्यक्तिले न्यूनतम ५५ प्रतिशत ब्याज प्रदान गर्दै आएका थिए । राष्ट्र बैंकले बैंक रेट घटाएपछि संघले सोसँग समायोजन हुने गरी साधारण निक्षेपको ब्याजदर तय गरेको थियो । गत वैशाखसम्म औसत मूल्य वृद्धिदर ६४५ प्रतिशत छ । चालु आवको १० महिनामा २ महिनाबाहेक सबै महिनामा ६ प्रतिशतभन्दा बढी छ । यसको अर्थ बैंकर्स संघको निर्णय मान्ने हो भने आगामी वर्ष बैंकहरूले मुद्दती निक्षेपको ब्याजदर साढे ६ प्रतिशतभन्दा कम गराउन पाउने छैनन् । चालु आर्थिक वर्षमा मूल्य वृद्धिदर ६ प्रतिशतभित्रै राख्ने राष्ट्र बैंकको लक्ष्य छ । यस्तै आगामी आर्थिक वर्षमा मूल्य वृद्धिदर ७ प्रतिशतभित्र कायम गर्ने गरी मुद्रा व्यवस्थापन गर्न अर्थ मन्त्रालयले राष्ट्र बैंकलाई निर्देशन दिएको छ । करिब तीन वर्ष अघिसम्म निक्षेपको ब्याज ५ प्रतिशतभन्दा कम थियो । मूल्य वृद्धिदर दोहोरो अंकमा थियो । त्यसअघि करिब १२ वर्षसम्म निक्षेपकर्ताले ऋणात्मक ब्याजदर (मूल्य वृद्धिदरभन्दा निक्षेपको ब्याज कम हुने अवस्था) को मार भोगिरहेका थिए । पछिल्ला तीन वर्षमा तरलता अभाव भएकाले ब्याजदर केही माथि गयो । छिमेकी मुलुक भारत र चीनमा सामानको मूल्य कम भएकाले नेपालको मूल्य वृद्धिदर पनि कम भयो । कारण निक्षेपको ब्याज सकारात्मक भएको देखियो । अब तरलता पर्याप्त भएसँगै निक्षेपको ब्याज पुनः पुरानै अवस्थामा (ऋणात्मक) फर्किन लागेको विज्ञहरूको अनुमान छ । निक्षेपको ब्याजदर कम हुँदा बचत निरुत्साहित हुन्छ । बचत कम भएपछि पुँजी निर्माणमा असर पर्छ । वित्तीय प्रणालीमा पैसा आउन छाड्छ । सर्वसाधारणसँग नगदमा धेरै पैसा भएपछि अनावश्यक क्षेत्रमा खर्चको सम्भावना अधिक हुन्छ । यो अवस्था आउन नदिन राष्ट्र बैंकले आगामी मौद्रिक नीतिमा विशेष नीतिगत व्यवस्था गर्नुपर्ने जानकारहरूको सुझाव छ । गत वैशाखसम्म वाणिज्य बैंकहरूको निक्षेपको औसत ब्याजदर ६४४ प्रतिशत छ । सोही अवधिमा कर्जाको औसत ब्याजदर १०९९ प्रतिशत छ । गत शुक्रबारसम्म वाणिज्य बैंकहरूको कुल निक्षेप ३३ खर्ब ८८ अर्ब र कर्जा २८ खर्ब ४२ अर्ब रुपैयाँ छ । गत वैशाखसम्म बैंक तथा वित्तीय संस्थाको निक्षेप ११ प्रतिशत बढेको छ । अघिल्लो वर्षको सोही अवधिमा यस्तो निक्षेप ११७ प्रतिशत बढेको थियो । वार्षिक आधारमा गत वैशाखसम्म निक्षेप १७३ प्रतिशत बढेको छ ।गत वैशाखसम्म कर्जा १११ प्रतिशत बढेको छ । अघिल्लो वर्षको सोही अवधिमा यस्तो कर्जा १७१ प्रतिशत बढेको थियो । वार्षिक आधारमा गत वैशाखसम्म कर्जा १३२ प्रतिशत बढेको राष्ट्र बैंकले जनाएको छ ।"
किस्ताको दबाबले व्यवसायी आन्दोलित,"न्यु रत्न इन्जिनियरिङ वर्कसपका सञ्चालक यामराज गहतराजलाई करिब दुई साताअघि उनले ऋण लिएको बैंकबाट फोन आयो । शाखा प्रबन्धकले भने, थप ऋण चाहिएको हो भने लैजानुहोला । उनले पहिल्यै ८४ लाख रुपैयाँ ऋण लगेका थिए । लकडाउनमा सानोतिनो खर्च चलाउन भन्दै साढे ४ लाख रुपैयाँ थप्ने योजना बनाए । सबै प्रक्रिया पूरा भयो । ऋण पनि स्वीकृत भयो । तर नगद हातमा परेन । उनका अनुसार बैंकले ब्याज मिलाउनुपर्छ भनेर थपिएको ऋण होल्ड गरिदियो । विश्वास गरेर लामो समयदेखि कारोबार गरेको बैंकले यसरी झुक्याउला भन्ने सोचेकै थिइनँ, उनले भने, लकडाउनले व्यवसाय ठप्प भएका बेला बैंकले झन् तनाव थप्दा दुःख लागेको छ ।सरकारले व्यवसायीलाई लकडाउन अवधिको ब्याज तत्काल नतिर्न र बैंकहरूलाई पनि ब्याज ताकेता नगर्न भने पनि बैंकहरूले विभिन्न उपाय अपनाएर ब्याज असुलिरहेका छन् । बैंकहरूका शाखाहरूले ब्याज असुल्नकै लागि थप ऋण प्रवाह गरेर रकम नदिई होल्ड गरेको उनीहरूको भनाइ छ । यसले गर्दा सुर्खेतका व्यवसायी सम्पूर्ण आर्थिक कारोबार ठप्प गर्दै सडकमा उत्रिएका छन् ।विशाल इन्जिनियरिङका विशाल ढकालले एउटा बैंकबाट ९५ लाख रुपैयाँ ऋण लिएका थिए । यामराजलाई झैं उनलाई पनि बैंकले एक साताअघि थप ऋणका लागि बोलाएको थियो । १० प्रतिशतसम्म थप्न मिल्ने भनेपछि साढे ९ लाख रुपैयाँको कागजी प्रक्रिया पूरा भयो । उनको हातमा पनि पैसा परेन । चैतयताको ६ लाख रुपैयाँ ब्याज काट्यो । बाँकी रहेको साढे ३ लाख पनि होल्ड गरिदियो । एकातिर सरकारले लकडाउन अवधिको ब्याज तिर्नुपर्दैन भनिरहेको छ, अर्कोतिर बैंकले ब्याज असुलेर थप रकम पनि होल्ड गरिरहेका छन्, उनले भने, व्यवसायीलाई मारमा पार्ने यो दोहोरो चरित्र कहिले अन्त्य हुने हो ? पछिको ब्याज असुल्न अग्रिम रूपमा रकम होल्ड गर्ने नीति लिइएको हुन सक्ने उनले बताए । सुर्खेत उद्योग वाणिज्य संघले बैंकहरूको यही शैलीको विरोधमा सोमबारदेखि आन्दोलन थालेको छ । संघले लकडाउन अवधिको ब्याज मिनाहा गर्न, किस्ता तिर्ने अवधि थप्न र बैंकहरूले किस्ता तिर्न दिने गरेको ताकेता रोक्न माग गर्दै सोमबार सम्पूर्ण पसल, यातायात बन्दको आह्वान गर्यो । बैंकहरूमा पनि आर्थिक कारोबार नगर्न आह्वान गर्यो । संघले नेपाल राष्ट्र बैंकका कर्णाली प्रदेश कार्यालय प्रमुख शालिकराम पोखरेल र कर्णाली प्रदेशका मुख्यमन्त्री महेन्द्रबहादुर शाहीलाई २७ बुँदे मागपत्र पनि बुझाए । सरकारले लकडाउन अवधिको ब्याज र किस्ता तिर्न पर्दैन भनिरहेको छ, बैंकहरू भने बिहानैदेखि व्यवसायीलाई फोन गरेर मानसिक तनाव दिइरहन्छन्, संघका अध्यक्ष धनबहादुर रावतले भने, आर्थिक अभाव र मानसिक यातनाको मनस्थिति बोकेर व्यापारव्यवसाय गर्न नसकिने भएकाले संघर्षमा उत्रिन बाध्य भएका हौं । लकडाउनले पारेको प्रभावलाई दृष्टिगत गरी बजेटमार्फत राहत र सहुलियतको घोषणा गर्ने अपेक्षा गरे पनि सरकारले निराश बनाएको उनले बताए ।संघका अनुसार लकडाउन अवधिमा कर्णाली प्रदेशमा करिब १० अर्बको व्यापार घाटा भएको छ । घाटाको आधा हिस्सा सुर्खेतले बेहोर्नुपरेको संघका महासचिव लक्ष्मण कँडेलले बताए । उनका अनुसार बैंकमा ऋण नभएका व्यापारीव्यवसायी छैनन् । हाम्रो व्यापारको स्रोत भनेकै बैंकहरू हुन्, बैंकहरूले नै धोका दिन थालेपछि कसरी काम गर्ने, उनले भने, सरकारले स्पष्ट नीति ल्याएर हाम्रो माग सम्बोधन गरोस् ।राष्ट्र बैंकका अनुसार चालु आर्थिक वर्षको ६ महिना (पुस मसान्तसम्म) कर्णाली प्रदेशमा ३५ अर्ब ३२ करोड ३ लाख रुपैयाँ कर्जा प्रवाह भएको छ । त्यसमध्ये ५ अर्ब ३८ करोड ७७ लाख औद्योगिक, २ अर्ब ४९ करोड ९५ लाख कृषि र बाँकी सेवा क्षेत्रतर्फको कर्जा छ ।"
विवादित इन्टरनेट परियोजना यथास्थितिमा राख : सर्वोच्च,"सर्वोच्च अदालतले ग्रामीण क्षेत्रमा इन्टरनेट सेवा पुर्याउन नेपाल दूरसञ्चार प्राधिकरणले दिन लागेका दुईवटा परियोजनाको ठेक्कालाई यथास्थितिमा राख्न आदेश दिएको छ । अर्को एउटा परियोजनाका सम्बन्धमा कारण देखाऊ आदेश जारी गरेको छ ।प्राधिकरणले चितवन, नवलपुर, नवलपरासी, रूपन्देही र कपिलवस्तका दुर्गम क्षेत्रमा इन्टरनेट जडान गर्न सुबिसु केबल नेट प्रालिलाई ठेक्का दिने निर्णय गरेको थियो । यस्तै अर्घाखाँची, गुल्मी, पाल्पा र प्यूठानमा इन्टरनेट जडान गर्न टेकमाइन्ड प्रालिलाई ठेक्का दिने भन्दै प्राधिकरणले सूचना जारी गरेको छ ।तीनै परियोजना विवादास्पद ढंगबाट मूल्यांकन भएको र सीमित कम्पनीबाहेक अन्यलाई अयोग्य बनाउन प्राधिकरणले ठेक्काको प्रावधान नै पटकपटक परिवर्तन गरेको भन्दै वर्ल्डलिंक कम्युनिकेसन प्रालिले सर्वोच्च अदालतमा निवेदन दिएको थियो । त्यसको सुनुवाइपछि न्यायाधीश मनोजकुमार शर्माको इजलासले यथास्थितिमा राख्न आदेश दिएको हो । दुवै परियोजनाको ठेक्का यसअघि दुई पटक रद्द भइसकेको थियो । प्राधिकरणका कर्मचारीको मिलेमतोमा सीमित कम्पनीलाई मात्रै ठेक्कामा भाग लिन योग्य बनाउन पटकपटक ठेक्का रद्द गरिएको थियो । दाङ, बाँके, बर्दिया, कैलाली र कञ्चनपुरको ग्रामीण क्षेत्रमा इन्टरनेट जडानको जिम्मा प्राधिकरणले विवादित ढंगबाट टेकमाइन्ड प्रालिलाई दिएको थियो । परियोजना सम्बन्धमा पनि सर्वोच्चले आइतबार प्राधिकरणका नाममा कारण देखाऊ आदेश जारी गरेको हो ।प्राधिकरणले सबै जिल्लाका दुर्गम स्थानका सार्वजनिक स्थानमा इन्टरनेट जडान गर्न १८ वटा परियोजनाको प्याकेज बनाएर इन्टरनेट र दूरसञ्चार सेवा प्रदायकबीच प्रतिस्पर्धा गराएर जडानको जिम्मा दिँदै आएको छ । ग्रामीण दूरसञ्चार कोषमा रहेको रकम परिचालन गरी प्राधिकरणले इन्टरनेट परियोजना सञ्चालन गरेको हो । ग्रामीण दूरसञ्चार कोषमा इन्टरनेट र दूरसञ्चार सेवा प्रदायकले आफ्नो वार्षिक आयको २ प्रतिशत कोषमा जम्मा गर्नुपर्ने प्रावधान छ । कोषको रकम प्रयोग गरी सुरु गरिने परियोजना कोषमा रकम जम्मा गर्नेबीच नै प्रतिस्पर्धा गराएर पूर्वाधार निर्माणको जिम्मा दिनुपर्ने प्रावधान छ ।तर इन्टरनेट परियोजनामा सीमित कम्पनीबीच मात्रै प्रतिस्पर्धा गराउन प्राधिकरणले अन्य कम्पनीलाई ठेक्कामा भाग लिन अयोग्य बनाउन खोजेको आरोप छ । त्यस क्रममा प्रस्ट नभएको बक्यौता तिर्नुपर्ने र प्रावधान संशोधन गर्ने काम गर्दै आएको छ । ०७६ माघ १७ गते चितवन, नवलपुर, नवलपरासी, रूपन्देही र कपिलवस्तुका लागि आह्वान गरेको टेन्डरमा बिनाकारण रद्द गरिएको थियो । प्राधिकरणले करिब ९३ करोड लागत अनुमान तयार पारेर प्रकाशन गरेको टेन्डरमा भायनेटले ४५ करोडमा काम गर्ने भन्दै सबैभन्दा कम रकम कबोल गरेको थियो । तर प्राधिकरणले बिनाकारण ठेक्का टेन्डर प्रक्रिया रद्द गर्यो ।प्राधिकरणले फागुन १ मा प्रकाशन गरेको अर्को टेन्डर पनि बिनाकारण रद्द गरिएको छ । प्राधिकरणले अर्घाखाँची, गुल्मी, पाल्पा र प्यूठानमा इन्टरनेट जडानका लागि ५० करोड रुपैयाँबराबरको टेन्डर आह्वान गरेको थियो । टेन्डरमा वर्ल्डलिंक कम्युनिकेसनले सबैभन्दा कम २३ करोड रकम कबोल गरेको भए पनि उक्त प्रक्रिया रद्द गरिएको थियो ।फागुन २ गते प्राधिकरणले दाङ, बाँके, बर्दिया, कैलाली र कञ्चनपुरका लागि करिब एक अर्ब लागत अनुमानसहित टेन्डर आह्वान गरेको थियो । यो ठेक्कामा क्लासिक टेक प्रालिले सबैभन्दा कम करिब ३० करोड रुपैयाँ मात्र कबोल गरेको भए पनि यो ठेक्का बिनाकारण रद्द गरिएको छ ।यो ठेक्का पुनः आह्वान गर्दा वर्ल्डलिंक कम्युनिकेसनले ८९ करोडमा कबोल गरेको भए पनि पुनः ठेक्का रद्द गरिएको छ । तेस्रो पटक आह्वान गरिएको ठेक्का पनि रद्द गर्दै प्राधिकरणले दोस्रो पटकको ठेक्कामा ९२ करोडमा कबुल गरेको टेकमाइन्ड प्रालिसँग ठेक्का सम्झौता गरेको छ । ठेक्का रद्द गरी पुनः ठेक्का प्रकाशन गरिएको भए पनि सार्वजनिक खरिद अनुगमन कार्यालयले दोस्रो पटक आह्वान गरिएको ठेक्का तत्काल रोक्न निर्देशन दिएपछि प्राधिकरणले प्रतिस्पर्धी कम्पनीलाई जानकारी नै नदिई जेठ २२ गते टेकमाइन्ड प्रालिसँग ठेक्का सम्झौता गरेको थियो ।"
फेरि देखियो सलह,"म्याग्दी र जुम्लामा पनि पुग्योसलहका फरकफरक झुन्ड म्याग्दी र जुम्लाका विभिन्न गाउँमा देखिन थालेका छन् । म्याग्दीको तल्लो क्षेत्रको तुलनामा माथिल्लो क्षेत्रका बस्तीमा सलहका बथान देखिएका छन् । धौलागिरिको मुदी, मराङको खाम्ला क्षेत्र, रघुगंगा गाउँपालिकाको चिमखोलाको माथिल्लो क्षेत्र, अन्नपूर्ण गाउँपालिकाको दाना, घार क्षेत्र र पर्वतको उत्तरी क्षेत्रको जलजला गाउँपालिकाको मल्लाजमा सलहले बालीमा क्षति गर्न थालेको छ । चिमखोलाको माथिल्लो क्षेत्रका खेतबाली र घाँसमा लाखौंको संख्यामा सलह देखिएका छन्, रघुगंगा७ चिमखोलाका गम पुनले भने, खेती बाली, रूख, झारपात, भुइँभरि छपक्कै सलहले छोपेको छ । धपाउन खोज्दा मान्छेलाई पनि टोक्ने गरेका छन् ।असार दोस्रो साता सलहको एउटा झुन्ड म्याग्दी नदी किनारैकिनार धौलागिरि बेस क्याम्पतर्फ र अर्को थोरै संख्याका सलह मुस्ताङ छिरेको थियो । हिमाली जिल्ला जुम्लाका पातारासी र गुठीचौर गाउँपालिकाका विभिन्न क्षेत्रमा सलह देखिएपछि किसान चिन्तित छन् । छिमेकी जिल्ला जाजरकोट हुँदै सलह जुम्ला छिरेको कृषि प्राविधिकको अनुमान छ । पातारासी गाउँपालिका१ र २ मा सलह धेरै देखिएको स्थानीय बताउँछन् । सलहले मकै र आलु बारीमा क्षति पुर्याउन थालेको किसान हर्ष रावतले जानकारी दिए । सलहलाई जालोमा पारेर ल्याउनेलाई पातारासी गाउँपालिकाले प्रतिकिलो २ सय रुपैयाँ दिने घोषणा गरेको छ । किसानले सलह कृषि शाखामा बुझाएपछि उक्त रकम प्राप्त गर्नेछन् । चन्दननाथ नगरपालिकाको तलिचौरमा पनि सलह देखिएको कृषि विकास कार्यालयले जनाएको छ । सलह देखिएसँगै क्षतिको विवरण संकलन गर्न थालिएको कृषि विकास प्रमुख बालकराम देवकोटाले बताए ।"
प्रदेश १ मा ७०५ रोपाइँ,"मोरङ (कास) यस वर्ष समयमै वर्षा सुरु भएका कारण प्रदेश १ मा रोपाइँ अन्तिम चरणमा पुगेको छ । प्रदेशमा ६९ दशमलव ८३ प्रतिशत रोपाइँ सकिएको छ । प्रदेशस्थित खेतीयोग्य ३ लाख ४० हजार ८ सय २९ हेक्टरमध्ये २ लाख ३८ हजार ७ दशमलव ४१ हेक्टरमा रोपाइँ भएको भूमि व्यवस्था, कृषि तथा सहकारी मन्त्रालयले जनाएको छ । तराईमा २ लाख २५ हजार ८ सय हेक्टरमध्ये ७३ दशमलव १६ प्रतिशत, पहाडको ९० हजार ९ सय १६ हेक्टरमध्ये ६४ दशमलव ७१ प्रतिशत र हिमाली जिल्लाको २४ हजार १ सय १३ हेक्टरमध्ये ५८ दशमलव शून्य ४ प्रतिशत जमिनमा रोपाइँ सकिएको छ ।"
खिम्तीको स्वामित्व प्राधिकरणमा ल्याउने म्याद गुज्रियो,"६० मेगाावटको खिम्ती जलविद्युत् आयोजनाको आधा स्वामित्व नेपाल विद्युत् प्राधिकरणमा ल्याउने म्याद गुज्रिएपछि ऊर्जा, जलस्रोत तथा सिँचाइ मन्त्रालयले तत्कालका लागि अन्तरिम पीपीएको तयारी थालेको छ ।खिम्तीको आयोजना विकास सम्झौतामा व्यावसायिक उत्पादन सुरु भएको २० वर्षमा आयोजनाको आधा स्वामित्व प्राधिकरणलाई निःशुल्क दिने र नयाँ विद्युत् खरिद सम्झौता गर्ने व्यवस्था छ । खिम्ती आयोजनाले सन् २००० जुलाई ११ देखि व्यावसायिक उत्पादन थालेको थियो । आयोजना विकास सम्झौताअनुसार सन् २०२० जुलाई ११ मा आयोजनाको आधा स्वामित्व प्राधिकरणलाई हस्तान्तरण गर्नुपर्ने हो । तर यसको म्याद गुज्रिएको हो ।आयोजनाको प्रवर्द्धक हिमाल पावर कम्पनी र प्राधिकरणबीच नयाँ पीपीए दरमा सहमति हुन नसक्दा स्वामित्व हस्तान्तरणको म्याद गुज्रिएको हो । कोभिड१९ महामारीका कारण प्रवर्द्धक कम्पनीका प्रवर्द्धकहरू उपस्थित हुन नसक्दा पनि नेगोसिएसन प्रक्रिया लम्बिएको जानकारहरूको दाबी छ । स्वामित्व हस्तान्तरणको म्याद गुज्रिएपछि ऊर्जा, जलस्रोत तथा सिँचाइ मन्त्रालयले तत्कालका लागि अन्तरिम पीपीए गर्न आग्रह गर्दै प्रवर्द्धक कम्पनीलाई सम्झौताको मस्यौदा पठाएको छ । आयोजनालाई सञ्चालन खर्च दिन थोरै मूल्यमा अहिले पीपीए गर्ने र पछि व्यावसायिक पीपीएमा सहमति भएपछि जुलाई ११ कै मितिदेखि सोही दर लागू हुने गरी प्रस्ताव पठाइएको मन्त्रालयका सचिव दिनेश घिमिरेले जानकारी दिए । मन्त्रालयले व्यावसायिक पीपीए नहुन्जेल दुई रुपैयाँभन्दा कम प्रतियुनिट तिर्ने गरी सहमति गर्न प्रस्ताव पठाएको मन्त्रालय स्रोतको भनाइ छ । स्वामित्व हस्तान्तरणका लागि नेगोसिएसन गर्न ऊर्जा मन्त्रालयले सहसचिव प्रवीणराज अर्यालको संयोजकत्वमा समिति गठन गरी वार्ता अघि बढाएको थियो । मन्त्रालय र प्रवर्द्धक कम्पनीका प्रतिनिधिबीच पटकपटक छलफल पनि भइसकेको छ । तर पीपीए दरमा भने कुरा नमिलेको नेगोसिएसन प्रक्रियामा सहभागी स्रोतले जानकारी दिएको छ । अन्तरिम पीपीएको मस्यौदामा भने प्रवर्द्धक कम्पनीले सहमति जनाउने सम्भावना छ, स्रोतले भन्यो, तर व्यावसायिक पीपीएमा सहमति जुट्न अझै केही महिना लाग्न सक्छ । पीपीए दरमा सहमति भएपछि मात्रै नयाँ संयुक्त कम्पनी (जेभी) गठन, सञ्चालक समितिको चयन, कर्मचारी समायोजनजस्ता काम हुनेछ ।खिम्तीको विद्युत् खरिद गर्दा डलरमा भुक्तानी गर्ने गरी प्राधिकरणले सम्झौता गरेको थियो, जसकारण प्राधिकरणलाई खिम्तीको विद्युत् महँगो पर्दै आएको छ । खिम्तीबाट उत्पादित विद्युत् किन्दा प्राधिकरणले प्रतियुनिट औसतमा २१ रुपैयाँसम्म तिर्दै आएको छ । खिम्तीको विद्युत् किन्दा प्राधिकरणले वार्षिक २ अर्ब घाटा बेहोरिरहेको छ । प्राधिकरणलाई आधा स्वामित्व हस्तान्तरण भएपछि नेपाली रुपैयाँमै भुक्तानी गर्ने गरी नयाँ विद्युत् खरिद बिक्री सम्झौता (पीपीए) हुनेछ ।आयोजनाको खर्च, आम्दानी र प्रतिफल कति लिने भनेर दुई पक्षबीच नेगोसिएसन भइरहँदा कोभिड१९ को महामारी सुरु भएपछि नेगोसिएसन प्रक्रिया रोकिएको छलफलमा सहभागी स्रोतले जानकारी दियो आयोजनाको स्वामित्व हस्तान्तरण प्रक्रियाका लागि प्राधिकरणले पनि चारवटा समिति गठन गरेको छ । आयोजनाको सम्पत्ति मूल्यांकन, वित्तीय अवस्थाको विश्लेषणको काम फरकफरक समितिले गरिरहेका छन् । सरकारलाई तिर्नुपर्ने इनर्जी र क्यापासिटी रोयल्टीसमेत खिम्तीका तर्फबाट प्राधिकरणले बेहोरिरहेको छ । खिम्तीबाट उत्पादित ९७ प्रतिशत ऊर्जाको मूल्य अमेरिकी कन्जुमर प्राइस इन्डेक्सअनुसार वृद्धि हुने प्रावधानसहित पीपीए भएको थियो । बाँकी ३ प्रतिशत ऊर्जाको मूल्य नेपाल राष्ट्र बैंकको तथ्यांकअनुसार बढ्छ । पीपीए दरमा हुने वृद्धि र अमेरिकी डलरको भाउ बढ्दा खिम्तीको विद्युत्मा प्राधिकरणलाई दुईतर्फी मार परिरहेको छ । गत वर्ष प्राधिकरणले खिम्तीबाट विद्युत् खरिद र रोयल्टीबापत ५४ अर्ब रुपैयाँ खर्च गरेको थियो । नेपाली रुपैयाँमै पीपीए भएपछि र आधा स्वामित्व पाएपछि प्राधिकरणले बेहोर्दै आएको घाटा कम हुनेछ ।"
बूढीगण्डकी डुबानपीडितलाई ३१ अर्ब मुआब्जा,"गोरखा (कास) बूढीगण्डकी जलविद्युत् आयोजनाको डुबान क्षेत्रअन्तर्गत गोरखा र धादिङका डुबानपीडितलाई अहिलेसम्म ३१ अर्ब ९३ करोड मुआब्जा वितरण गरिएको छ । आर्थिक वर्ष ०७३०७४ बाट मुआब्जा वितरण सुरु गरिएको हो । गोरखा र धादिङका १५ हजार ५ सय ९० जग्गाधनीलाई मुआब्जा वितरणपछि ४७३२५७४ रोपनी जग्गा आयोजनाको स्वामित्वमा आएको छ । गोरखातर्फ २३ हजार ५ सय ७५ रोपनी र धादिङतर्फ २३ हजार ७ सय ५० रोपनी क्षेत्रफलको मुआब्जा वितरण भइसकेको बूढीगण्डकी जलविद्युत् आयोजनाको वातावरण, मुआब्जा वितरण, पुनर्वास तथा पुनःस्थापना इकाई प्रमुख कृष्ण कार्कीले बताए । चालु आर्थिक वर्षमा मात्र ५ अर्ब ४३ करोड मुआब्जा वितरण भएको छ । २ जिल्लाका २ हजार ४ सय ७९ घरको ३२०५५७ रोपनी क्षेत्रफलको मुआब्जा वितरण भएको हो । चालु आवमा गोरखातर्फ १२९५७० रोपनीको २ अर्ब ६५ करोड ४२ लाख र धादिङतर्फ १९०९८७ रोपनी क्षेत्रफलको २ अर्ब ७७ करोड ९७ लाख मुआब्जा वितरण गरिएको छ । जग्गाको मुआब्जा वितरण लगभग अन्तिम चरणमा पुगेको कार्कीको भनाइ छ । अब बोटबिरुवा र निजी संरचनाको मुआब्जा वितरण गर्न बाँकी छ ।"
प्रभुसगुन सहकार्य,"काठमाडौं (कास) प्रभु म्यानेजमेन्ट र सोसल मिडिया एप सगुनबीच सहकार्य भएको छ । सम्झौताअनुसार कम्पनीले सामाजिक सञ्जाल प्रयोगकर्तालाई मनोरञ्जन, ज्ञान र आम्दानी दिनुका साथै दैनिक कार्यलाई सजिलो बनाउनेछ । सगुनमार्फत एनसेल, स्मार्ट सेल र नेपाल टेलिकमको रिचार्ज कार्ड निःशुल्क प्रयोग गर्न सकिने प्रभु म्यानेजमेन्टले जानकारी दिएको छ ।"
केन्टको २० प्रतिशत छुट,"काठमाडौं (कास) केन्टको आधिकारिक वितरक सीजी इलेक्ट्रोनिक्सअन्तर्गतको संस्थाले केन्ट काउन्टर टप भेजिटेबल कीटाणुनाशक उपकरणमा २० प्रतिशत छुट दिने भएको छ । यो उपकरणले सागसब्जी, फलफूल र मासुबाट कीटनाशकहरू हटाउने कम्पनीले दाबी गरेको छ ।"
प्रदेश १ लाई ग्लोबलको १० लाख,काठमाडौं (कास) ग्लोबल आईएमई बैंकले प्रदेश १ लाई कोरोना भाइरस रोकथाम तथा नियन्त्रणका १० लाख रुपैयाँ सहयोग गरेको छ । बैंकको प्रदेश १ प्रादेशिक कार्यालय प्रमुख सुभास सापकोटाले मुख्यमन्त्री शेरधन राईलाई उक्त रकमको चेक हस्तान्तरण गरे ।
नबिलको डीजी बैंक,"काठमाडौं (कास) नबिल बैंकले आइतबार डिजिटल अवधारणाअन्तर्गत नबिल डीजी बैंक स्थापना गरेको घोषणा गरेको छ । ३६औं वार्षिकोत्सवका अवसरमा घोषणा गरेको कार्यक्रमअन्तर्गत ग्राहक आफूले चाहेको समय, ठाउँ र सुविधाअनुसार बैंकिङ सेवा उपभोग गर्न पाउने प्रविधि ल्याइएको बैंकले बताएको छ ।"
सीजीले ल्यायो एन्ड्रोइड टीभी,काठमाडौं (कास) इलेक्ट्रोनिक्स ब्रान्ड सीजीले हालै नेपाली बजारमा एन्ड्रोइड टीभी ल्याएको छ । नेपालमै पहिलो पटक गुगलबाट मान्यताप्राप्त गर्न सफल एन्ड्रोइड टीभी ल्याइएको कम्पनीको दाबी छ । गुगल एन्ड्रोइड टीभी स्मार्ट टेलिभिजनका लागि गुगलद्वारा बनाइएको विशेष संस्करणको एन्ड्रोइड अपरेटिङ सिस्टममा चल्ने स्मार्ट टेलिभिजन हो । यसका सफ्टवेयर र प्रोग्राम अपडेटदेखि समस्या समाधानसम्म गुगलले गर्दछ । एन्ड्रोइड पाई प्रयोग भएको यो टीभी बेजल लेसयुक्त ३२ इन्चदेखि ७५ इन्चसम्ममा उपलब्ध रहेको कम्पनीले जनाएको छ ।
कुमारी र देवःको एकीकृत कारोबार सुरु,काठमाडौं (कास) कुमारी बैंक र देवः विकास बैंकले आइतबारदेखि एकीकृत कारोबार सुरु गरेका छन् । कुमारीले साविकको देवः विकास बैंकलाई प्राप्ति गरी आधिकारिक रूपमा एकीकृत कारोबार सुरु गरेको जनाएको छ । टंगालस्थित कुमारीको प्रधान कार्यालयमा आयोजित एक कार्यक्रमबीच बैंकका अध्यक्ष अमीर प्रताप जबरा राणा र साविकको देवः बैंकका अध्यक्ष उपरथी बज्र गुरुङले एकीकृत कारोबारको संयुक्त उद्घाटन गरे ।
भाइबरको युजर इन्टरफेस सुरु,काठमाडौं (कास) राकुटेन भाइबरले नेपालमा युजर इन्टरफेस सुरु गरेको छ । भाइबरको या एपमार्फत नेभिगेट गर्न र आफूलाई मनपर्ने व्यक्तिसँग सहज रूपमा कुराकानी गर्न अनुमति मिल्छ ।
सनराइजका एकसाथ चार शाखा,"काठमाडौं (कास) सनराइज बैंकले आइतबार एकसाथ चार शाखा र एउटा विस्तारित काउन्टर उद्घाटन गरेको छ । बैंकले कपन, कान्तिपथ, भंगाल, कुमारीगालमा शाखा र हरिसिद्धिमा विस्तारित काउन्टर सुरु गरेको हो । बैंकका प्रमुख कार्यकारी अधिकृत जनक शर्मा पौड्यालले डिजिटल उद्घाटन समारोहमार्फत शाखा र विस्तारित काउन्टर उद्घाटन गरे ।"
राजेश हमाल महानायक नै हुन् ?,"गोली सिसाको ए मेरो माया किन रिसाकोगाउँले फिल्मको गीत हो यो । त्यसताका नेपाली फिल्म क्षेत्रमा राजेश हमालको रजगज थियो । उनकै लागि फिल्म बन्थे, एकै दिन ३४ वटासम्म फिल्मको सुटिङमा समय दिन्थे । यस गीतमा उनीसँग नाच्ने दीपाश्री निरौलाचाहिँ संघर्षरत थिइन्, फिल्म पाउनै मुस्किल पर्थ्यो ।दुई दशक बित्यो । समयसँगै राजेश र दीपाश्रीको व्यस्तता र सफलताको रफ्तार बदलियो । राजेश तीन वर्षयता फिल्म अभिनयबाट पूर्णरूपमा टाढा छन्, त्यसअगाडि पनि उनी अभिनीत फिल्मले सफलता हासिल गरेका थिएनन् । दीपा भने कलाकारबाट निर्देशक बनिन् । उनले निर्देशन गरेको छक्कापन्जा सिरिजका तीन फिल्म ब्लकबस्टर भए । यी फिल्मको निर्माण समूहमा पनि उनी संलग्न थिइन् ।हिजो जसरी पोस्टरमा राजेशको फोटो राख्दा फिल्म चल्छ भनिन्थ्यो, आज उसैगरी दीपा र दीपकराज गिरीको फिल्ममा दर्शकको भीड लाग्छ ।यतिबेला राजेश र दीपा चर्चा (विवाद ?) को घेरामा छन् । त्यसको कारण हो, दीपाले राजेशलाई भन्ने गरिएको महानायक उपाधिमाथि प्रश्न उठाउनु । प्राइम टेलिभिजनसँगको कुराकानीमा उनले भनेकी छन्, राजेश दाइ मात्र महानायक हुनुभयो, निर्देशक र निर्माता महानायक भएनन् । फिल्म बन्न थालेको ५०५२ वर्ष भइसक्दा पनि नेपाली फिल्म क्षेत्र लिन्ठिङलिन्ठिङ छ । फिल्म पायो भने खेलिहाल्ने ? राजेशले एउटै गीत वा दृश्यमा मात्र पनि खेलिदिने भएकाले महानायकको साख नजोगिएको, फिल्म क्षेत्रलाई हाँक्न कुनै भूमिका नखेलेको, बलिउडमा अमिताभ बच्चनले झैं काम नगरेको उनको आरोप थियो । कुराकानीका क्रममा दीपा यतिमै रोकिन्नन्, बरु हाँस्दै प्रश्न गर्छिन्, महानायक अहिले पनि हुनुहुन्छ र ?दीपाको भनाइको सारमा खास समस्या देखिन्न तर प्रस्तुति र हाउभाउले भने राजेशलाई होच्याउन वा हल्का रूपमा लिन चाहेको छनक मिल्छ । अनि त, राजेशका शुभचिन्तक र फ्यानलाई के चाहियो ? सामाजिक सञ्जालमा दीपामाथि चौतर्फी आलोचना र टीकाटिप्पणी सुरु भइहाल्यो । अरू त अरू, फिल्म क्षेत्रभित्रै कित्ताकाट भयो । कतिले दीपालाई साथ दिए, कतिले राजेशको गुणगान गाउँदै दीपामाथि गाली बर्साए, ट्रोल बनाए । निर्माता टंक लम्सालले राजेशले अर्जुन फिल्म खेलिदिएकै कारण आफूले काठमाडौंमा घर बनाउन सकेको भन्दै फेसबुकमा घरकै फोटो सार्वजनिक गरे । भलै केही वर्षयता उनी अमेरिकामा बस्दै आएका छन् ।झन्डै डेढ दशकअघि कान्तिपुर टेलिभिजनबाट प्रसारण हुने फिल्मसम्बन्धी कार्यक्रम रजतपट ले पहिलो पटक राजेशलाई महानायक उपाधि दिएको थियो । लगत्तै चलचित्र प्राविधिक संघले औपचारिक समारोहमै उक्त उपाधिलाई अनुमोदन गरिदियो । राजेश र उनका शुभेच्छुक दंग थिए तर त्यहींबाटै महानायक उपाधिको आधारमाथि प्रश्न उठ्न थाल्यो । त्यसयता राजेशलाई विवादमा फसाउने मुख्य कारण यही बन्दै आएको छ । तर महानायक उपाधिलाई लिएर यसपटकझैं आममान्छेको ध्यान कहिल्यै तानिएको थिएन । फिल्म क्षेत्रभित्रै पनि उनको समर्थनमा बाहुल्य देखियो । यही कारण हुनुपर्छ, प्रायः मौन बस्ने राजेशले यसपटक कडा प्रतिक्रिया दिए । केन्द्रबिन्दु अनलाइनसँगको कुराकानीमा उनले दीपाको नाम त लिएनन् तर आक्रोश मिसिएको भावमा भनेका छन्, म सुपरस्टार हो, फलानोसँग खेल्छु, फलानोसँग खेल्दिनँ भनेको भए जो व्यक्ति (दीपाश्री) ले अभिव्यक्ति दिनुभएको छ, सायद त्यो गोली सिसाको गर्दा पर्नुहुन्थेन होला । उहाँ त २४२५ वर्ष मेरै वरिपरि हुनुहन्थ्यो । राजेशले यसरी काउन्टर एट्याक गर्नुअगावै दीपाले माफी मागिसकेकी थिइन् ।यसअघिका विवादमा भन्दा यसपटक राजेशले ज्यादा सहानुभूति पाउनुमा तीन तत्त्वले काम गरेको देखिन्छ । पहिलो, दीपादीपकले फ्यान मात्र होइन, दुस्मन पनि कमाएका छन् । फिल्म हिट भएपछि दम्भ बढेको आरोप छ उनीहरूमाथि, यसमा सत्यता पनि छ । दीपाको अभिव्यक्ति सार्वजनिक हुनासाथ दीपकले फेसबुकमा इन्टरभ्युदेखि होसियार भनेर लेखे । यसले आगोमा घिउ थप्ने काम गर्यो । कहिल्यै राजेशको फिल्म नहेरेको वा अभिनय नरुचाउनेले पनि उनी नै महानायक हो भन्ने आशयको प्रतिक्रिया दिए । यसमा राजेशप्रतिको प्रेमभन्दा दीपकदीपाप्रतिको रिसले भूमिका खेलेको हुन सक्छ । दोस्रो, एउटा तप्काले राजेश होइन, अभिनय कुशलता र फिल्मको सफलताका आधारमा भुवन केसी महानायक हो भन्दै आएको छ । तर यही बेला अभिनेत्री साम्राज्ञी राज्यलक्ष्मी शाहले फिल्म ड्रिम्स मा जोडिँदा भुवनले आफूलाई दुर्व्यवहार गरेको घुमाउरो शैलीमा दाबी गरिन् । सोही कारण महानायकको विवादप्रति भुवनका शुभेच्छुक मौन बस्न बाध्य भए । अप्रत्यक्ष फाइदा राजेशलाई भयो ।तेस्रो, सौगात मल्ल, दयाहाङ राईलगायतका नायकप्रतिको वितृष्णा । फरक धारका भनिएका यी अभिनेताहरू पनि हिट हुनासाथ राजेश हमालजस्तै पाएजति फिल्म खेल्न थाले, कथा र चरित्रप्रति ध्यान दिन छोडे । प्रवृत्ति नियाल्दा उनीहरू राजेशकै पुनरावृत्तिझैं लाग्न थालेका छन् । त्यसैले हिजो राजेशको आलोचना गर्नेहरूमा पनि सबै उस्तै रहेछन्, बरु राजेश नै ठीक थिए, कम्तीमा अढाई दशक त फिल्म खेलिरहे भन्ने भावनाको विकास भएको छ ।राजेश हमाल साँच्चै महानायक उपाधिका लायक छन् त ? यसबारे चर्चा गर्नुअगाडि उनी आफैं के भन्छन्, त्यसलाई नियालौं ।अढाई वर्षअघि कान्तिपुर पब्लिकेसन्सकै नेपाल साप्ताहिकका लागि अन्तर्वार्ता लिने क्रममा उनलाई सोधिएको थियो, तपाईंलाई महानायक उपाधिका लागि आफू उपयुक्त पात्र हुँ भन्ने लाग्छ ? उनका लागि यो प्रतीक्षित प्रश्न थियो । त्यसैले संयमित हुँदै उनले जवाफ फर्काएका थिए, यसका लागि असाध्यै मिहीन रूपमा नेपाली चलचित्रको इतिहास बुझ्नु जरुरी छ । थाहा छैन, कतिले प्रयास गरेका छन् । यदि नेपाली चलचित्रको इतिहासबाट राजेश हमाललाई निकालिदिनुभयो, त्यसको गति, व्यावसायिकता, नेपाली जनसमुदायले नेपाली भाषाको चलचित्र ग्रहण गर्ने मनोविज्ञान के हुन्थ्यो ? आफैं सोच्नुस् ।यति भनेर उनी एकछिन रोकिए, सायद यो उत्तर उनले अपूरो ठाने । त्यसैले अलि फराकिलो आयाममा उत्तर दिन खोजे, आइन्सटाइन, गान्धी, नेल्सन मण्डेलादेखि मार्टिन लुथर किङजस्ता महान् व्यक्तिले अनन्तकालसम्म भयंकर परिवर्तन गर्ने होइन । हरेक व्यक्तिले आफ्नो सोचअनुसार आफ्नो अवधिमा सोच र प्रभाव छोड्ने हो, त्यसले अगाडि बढ्ने आधार र बाटो पाउँछ । तर कसैले आफ्नो जीवनकालमै अनन्तकालसम्मका लागि तार्किक निष्कर्ष दिन सक्दैन । उनको आग्रह थियो, कुन परिस्थितिमा उनले फिल्म खेल्न सुरुवात गरे, कस्ता अन्योलता चिर्दै आए, कसरी आफ्नो बाटो आफैं खन्दै आए, त्यसलाई बुझिदिनुपर्यो ।कान्तिपुरसँगको अन्तर्वार्तामा मात्र होइन, हरेक सार्वजनिक मञ्चमा राजेशले आफूलाई महानायक को एक्लो हकदारका रूपमा प्रस्तुत गर्दै आएका छन् । आफ्नो उदय र सक्रियताको समयलाई नेपाली फिल्मको क्लासिक फेज भन्ने गर्छन् । गत वर्ष फागुनमा नेपाल अन्तर्राष्ट्रिय फिल्म फेस्टिभलमा त उनले आफ्नो अभिनय यात्रा अद्भुत रहेको र आफ्नो प्रवेशपछि नेपाली चलचित्रमा मिनी रेभोलुसन भएको दाबी गरे । समयसँगै उनको आत्मप्रशंसाको ग्राफ पनि बढ्दै छ । उसो भए, महानायक को मापदण्ड के हो ? राजेश त्यसमा फिट छन् त ?सत्य के हो भने उनको आगमनपछि नेपाली फिल्मको संख्यात्मक वृद्धि भएकै हो । उनकै लागि नयाँ निर्माताहरू भित्रिएकै हुन् । परिणामलाई छोडिदिऊँ, उनले ग्रुपिज्म नगरेको पनि यथार्थ हो । खासगरी ग्रामीण भेग र विदेशी फिल्मसम्म पहुँच नभएकाले उनी र उनका फिल्म मन पराइएकै हो । दुई दशक एकछत्र राज गर्नु पनि चानचुने कुरा होइन । मनोरञ्जन उद्योगबाट सबैभन्दा परिचित अनुहार पनि राजेशकै हो । अन्याय र विभेद भोगिरहेका कतिपय पात्रलाई पर्दामा उतार्न उनी प्रतिनिधि बने । यी तथ्यहरूमा सायदै कसैको विमति छ । तुलसी घिमिरे, युवराज लामाजस्ता पुराना फिल्मकर्मी मात्र होइन, एक समय प्रतिद्वन्द्वी रहेका अभिनेता रमेश उप्रेती पनि राजेश नै महानायक भएको बताउँछन् ।तर धेरै फिल्म खेल्नु मात्र सबथोक हो ? उनको व्यक्तिगत करिअरजस्तै नेपाली फिल्मले किन उपलब्धि हासिल गरेन ? उनका फिल्मको कलात्मक गुणस्तर के छ ? उनले आफ्नो चरित्र जीवन्त बनाउन के गरे ? नेपाली फिल्मको अन्तर्राष्ट्रियकरणमा उनको भूमिका के रह्यो ? उनको स्टारडम समाजको बृहत्तर विकासका लागि प्रयोग भयो ? यस्ता सवालका जवाफ खोज्ने हो भने राजेशलाई महानायक मान्न मुस्किल पर्छ । नवीन सुब्बा, मनोज पण्डितलगायत मौलिक फिल्मको पैरवी गर्ने फिल्मकर्मी राजेश हमाल प्रवृत्तिको सदावहार आलोचक हुन् । दुई वर्षअघि अभिनेत्री रेखा थापाले मेरो फिल्म नामक अनलाइनमा राजेश होइन, बरु भुवन केसी महानायक हुन् भन्ने अभिव्यक्ति दिएकी थिइन् । कतिपय फिल्मकर्मीले अहिले माहोल उचित नभएको भन्दै बोल्न चाहेनन् ।राजेशका फिल्म कहिल्यै नहेरेकाहरू पनि उनको बौद्धिकताको प्रशंसक छन् । उनी पढेलेखेका छन्, समाज र राजनीतिक घटनाक्रमबारे जानकार रहन्छन्, यो सकारात्मक पक्ष हो तर उनको बौद्धिकता नेपाली फिल्मको स्तरोन्नतिमा सहायक बन्यो त ? अहँ, बनेन । एक समय उनीसँग फिल्मको लय नै बदल्ने सामर्थ्य थियो तर उनले धेरै फिल्म खेल्ने चक्करमा त्यतातिर कहिल्यै ध्यान दिएनन् । कतिसम्म भने उनको ज्ञान उनकै चरित्र निर्माणमा समेत उपयोगी बनेको देखिन्न । महानायक को उपाधि धारण गरेपछि उनले खेलेका फिल्मको गुणवत्ता केलाउने हो भने उनको साख र गरिमा जोगिन्न । वाग्मती, रक्षा, शकुन्तला, ज्यान हाजिर छ, नाइट क्विन आदि उदाहरण हुन् । उनले तीन सयभन्दा बढी चलचित्रमा अभिनय गरे, अपवादबाहेक ती सबै फिल्मका चरित्रमा तात्त्विक भिन्नता छैन । भलै त्यसलाई उनको ट्रेडमार्क भनेर ढाकछोप गरिएको किन नहोस् ।अनि, राजेश महानायक कसरी ?"
भानुभक्त सर्किट को प्रस्ताव,"आदिकवि भानुभक्त आचार्य २ सय ६ वर्षअघि तनहुँको चुँदी रम्घामा जन्मे । उनको मावली गाउँ हो, लमजुङको भोर्लेटार । सानु छँदै जयलाल पौडेल र मणिराम पौडेलका भान्जा भानुभक्तले मावली गाउँमा सप्ताह लाएर सबैलाई चकित पारेका थिए । उतिबेला भोर्लेटारमा भानुभक्तले सप्ताह लाएको चौका अझै सुरक्षित छ । िभानुभक्तको ससुराली तनहुँकै मानुङ (सरदार यदुनाथ खनालको गाउँ) हो । खनाल खलकका यी ज्वाइँ त्यसै आदिकवि बनेनन् । भानुभक्त साहित्यकार हुनुमा पारिवारिक हिसाबबाट खनाल चेलीको पनि उत्तिकै योगदान रहेको भन्दै मानुङका खनालहरूले हालै गाउँमा भानुभक्त दम्पतीकै सालिक बनाएका छन् । श्रीमतीसहितको भानुको सालिक अन्त छैन । िबाजे श्रीकृष्णसँग लेखपढ सिकेको भनिए तापनि भानुभक्तले बागलुङ मूलपानीस्थित ढिकीचौरमा पढेका हुन् । पण्डित बद्रीदत्त पन्तको गुरुकुल आश्रममा पढेका भानुभक्तले गुरु दक्षिणास्वरूप कास्की सिसाघाट, खाल्टेबेंसीस्थित तारघीय पानीमा रहेको १६ मुरी खेत सुम्पेका थिए । यो खेत र गुरुदक्षिणाबारेको दस्तावेज बागलुङकै साहित्यकार प्रेम छोटाले सुरक्षित राखेका छन् । यिनै तथ्यसहित संस्कृतिविद् एवं नेपाल प्रज्ञा प्रतिष्ठानका उपकुलपति डा जगमान गुरुङले सोमबार प्रधानमन्त्री केपी शर्मा ओलीसमक्ष भानुभक्त सर्किट को अवधारणा पेस गरे । भानु जयन्तीका अवसरमा मदन भण्डारी कला साहित्य प्रतिष्ठानले प्रधानमन्त्री निवास बालुवाटारमा गरेको कार्यक्रममा उपकुलपति गुरुङले यस्तो प्रस्ताव राखेका हुन् । भारतले रामायण सर्किट भन्दै पर्यटक तानिरहेको छ, उनले भने, हामी पनि भानुभक्त सर्किट बनाउन सक्छौं । सर्किटमा मावली, ससुराली, शिक्षादीक्षा लिएको थलो मात्रै नभई काठमाडौंको बालाजु, कुमारी चोक, भोसिकाटोललगायतका ऐतिहासिक थलो जोड्न सक्छौं । लोकबोलीमा रामायण अनुवाद गरेको हिसाबले जानकी मन्दिर रहेको जनकपुरलाई पनि यो सर्किटमा राख्न सक्छौं ।उपकुलपतिको प्रस्तावलाई जोड दिँदै कुलपति गंगाप्रसाद उप्रेतीले साहित्य र संस्कृतिलाई पर्यटनसँग जोड्न भानु सर्किटको अवधारणा उपयुक्त हुने बताए । प्रस्तावप्रति प्रधानमन्त्री ओली सकारात्मक देखिएका थिए । उनले आफ्नै पहलमा महाकवि लक्ष्मीप्रसाद देवकोटाको जन्मघर संग्रहालयमा बदल्दै गरेको बताउँदै भानुभक्त सर्किटका लागि पनि सरकारले आवश्यक सहयोग गर्ने जनाए । यो निकै सिर्जनात्मक प्रस्ताव लाग्यो, उनले भने । प्रधानमन्त्री ओलीले कोरोनाको त्रास कम भएपछि हिमवतखण्ड सांस्कृतिक सम्मिलन गर्न लागेको बताए । साहित्य, कला, दर्शन, नाट्यजस्ता अनेक विधाको उद्गम मानिएको यो हिमवतखण्डमा भानुभक्तले भाषाका माध्यमबाट अनेकै समुदाय र मनहरूलाई जोड्ने काम गरेका हुन्, उनले भने, त्यसकारण नयाँ पुस्तासँग जोड्न पनि भानु सर्किटले काम गर्न सक्छ । प्रज्ञा प्रतिष्ठानले सोमबार बिहान गरेको कार्यक्रममा पनि उपकुलपति गुरुङले भानु सर्किटको सन्दर्भ उप्काएका थिए । कार्यक्रममा प्रमुख अतिथि रहेका संस्कृति, पर्यटन तथा नागरिक उड्डयनमन्त्री योगेश भट्टराईले सरकारले आउँदो वर्षको बजेटमा भानु सर्किटलाई प्राथमिकतामा राख्ने बताएका थिए ।"
१३ स्रष्टा पुरस्कृत,"मोरङ (कास) आदिकवि भानुभक्त आचार्यको २०७ औं जन्मजयन्ती अवसरमा प्रदेश १ सरकारले भाषा, साहित्य, कला र संस्कृति क्षेत्रमा विशिष्ट योगदान पुर्याउने १३ जना स्रष्टालाई सोमबार पुरस्कृत गरेको छ । इलामका स्रष्टा डा नवलकिशोर राईलाई एक लाख राशिको बालकृष्ण पोखरेल भाषा, साहित्य, कला सम्मान प्रदान गरिएको छ । ललित कलातर्फ मोरङका अनुराधा थापा, साहित्यतर्फ धनकुटाका उमानाथ घिमिरे, मोरङका कविराज पोखरेल, झापाका मुनाराज शेर्मा, खोटाङका पञ्चकुमारी परियार, पाँचथरका प्रेम ओझा र सुनसरीका शिवनारायण पण्डित पुरस्कृत भए । साहित्य र कलातर्फ सोलुखुम्बुका डीबी किराँती, रंगकलातर्फ झापाकी कविता नेपाल, चलचित्रकर्मीतर्फ मोरङका केशव रायमाझी, नृत्यकलातर्फ मोरङकी माया पौडेल, गीतसंगीततर्फ मोरङका वीरध्वज शिवालाई पुरस्कृत गरिएको छ । उनीहरूलाई जनही ५०५० हजार नगद र कदर पत्र मुख्यमन्त्री शेरधन राईले हस्तान्तरण गरे ।"
"एकै दिन १,७०५ जना निको भए","काठमाडौं (कास) सोमबार १ हजार ७ सय ५ जना कोरोना संक्रमित निको भई अस्पतालबाट डिस्चार्ज भएका छन् । स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार निको भएकाको कुल संख्या १० हजार २ सय ९४ पुगेको छ । हाल विभिन्न क्वारेन्टाइनमा २३ हजार ४ सय ७० जना छन् । सबैभन्दा बढी सुदूरपश्चिम प्रदेशमा ५ हजार ५ सय १७ जना छन् । प्रदेश १ मा २ हजार ५ सय ३७, प्रदेश २ मा ३ हजार २५, वाग्मतीमा १ हजार ९ सय ४१ जना क्वारेन्टाइनमा छन् । यस्तै, गण्डकीमा ३ हजार ७ सय ६९, प्रदेश ५ मा ४ हजार ९ सय २३ र कर्णाली प्रदेशमा १ हजार ७ सय ५८ जना क्वारेन्टाइनमा छन् । देशभरका विभिन्न आइसोलेसनमा ६ हजार ६ सय १३ जना संक्रमित रहेका छन् । सुदूरपश्चिममा सबैभन्दा बढी २ हजार ५ सय १२ जना छन् । हालसम्म जम्मा २ लाख ८९ हजार ३१७ नमुनाको पीसीआर परीक्षण भएको छ ।"
एमसीसीबारे धारणा बनाएका छैनौं : जसपा,"काठमाडौं (कास) जनता समाजवादीले मिलेनियम च्यालेन्ज कर्पोरेसन (एमसीसी) सँगको अनुदान सम्झौताका बारेमा पार्टीले औपचारिक धारणा नबनाएको प्रस्ट्याएको छ । एमसीसी सम्झौता अनुमोदनका लागि संसद्मा आएपछि धारणा बनाउने बताउँदै आएको जसपाले सोमबार विज्ञप्तिमार्फत विरोध या समर्थनको निर्णय नभएको जनाएको हो । एमसीसीको विरोधमा धारणा बनाएको भन्दै विभिन्न मिडिया र सामाजिक सञ्जालमा आएका समाचारप्रति अध्यक्षद्वय महन्थ ठाकुर र उपेन्द्र यादवले विज्ञप्तिमार्फत आपत्तिसमेत जनाएका छन् । पार्टीभित्र एमसीसीका सम्बन्धमा आफ्नो नीति तथा धारणा निर्माणका लागि आन्तरिक गृहकार्य र छलफल जारी छ, विज्ञप्तिमा उल्लेख छ ।"
सिटीले पायो सफाइ,"लुजान (एएफपी) प्रिमियर लिग क्लब म्यानचेस्टर सिटीले आगामी सिजनको युरोपियन च्याम्पियन्स लिग फुटबल खेल्न पाउने भएको छ । वित्तीय अनुशासनको गम्भीर उल्लंघन गरेको आरोपमा युरोपेली फुटबल महासंघ (यूईएफए) ले गत फेब्रुअरीमा लगाएको दुई सिजनको प्रतिबन्धलाई कोर्ट अफ आर्बिटेसन फर स्पोर्ट्स (कास) ले सोमबार उल्टाइदिएको हो ।सिटीको अपिलअनुसार ३० मिलियन युरोको जरिवाना घटाएर १० मिलियन युरोमा झारिएको छ । सन् २०१२ देखि २०१६ को बीचमा आबुधाबी युनाइटेड ग्रुप र मालिक शेख मन्सुरले प्रायोजकबाट आएको आम्दानी कम देखाएर वित्तीय अनुशासन उल्लंघन गरेको गम्भीर आरोप सिटीलाई लागेको थियो ।सन् २०१८ मा जर्मन पत्रिका डेर स्पिगेलले त्यससँग सम्बन्धित इमेलको शृंखला सार्वजनिक गरेपछि युरोपेली फुटबलको नियामक निकाय यूईएफएले सिटीमाथि कारबाहीको प्रक्रिया थालेको थियो । तर यूईएफए क्लब वित्तीय नियन्त्रण निकायको न्यायिक समितिले दाबी गरेको अधिकांश आरोपको पर्याप्त प्रमाण नभेटिएको र निश्चित समय उल्लेख नगरिएको भन्दै कासले निर्णय उल्टाइदिएको हो ।सिटीले यो निर्णयको स्वागत गरेको छ । अन्यथा उसलाई ठूलो आर्थिक क्षति पर्ने थियो । यो निर्णयले प्रशिक्षक पेप ग्वार्डिओलालगायत केभिन डी ब्रुयन, रहिम स्टर्लिङजस्ता स्टार खेलाडीको भविष्य सुरक्षित गरेको छ । म्यानचेस्टर सिटी र उसका कानुनी सल्लाहकारले कासको निर्णयको पूर्णपाठ अध्ययन गर्न बाँकी नै छ । आजको फैसलाका लागि क्लबबाट प्रस्तुत प्रमाण र हाम्रो सत्यताको जुन जित भएको छ यसको स्वागत गर्दछौं, सिटीले जारी गरेको विज्ञप्तिमा भनिएको छ, क्लब प्यानलका सदस्यहरूको मिहिनेत र उनीहरूले अपनाएको प्रक्रियाप्रति धन्यवाद दिन चाहन्छ । शेख मन्जुरले १२ वर्षअघि क्लब किनेका थिए । त्यसयता क्लबको भाग्य फेरिएको हो । अधिकांश समय म्यानचेस्टर युनाइटेडको छायामा बिताएको सिटीले नयाँ लगानी आएयता आठ वर्षमा चारपल्ट इंग्लिस प्रिमियर लिग जितिसकेको छ । यस्तै सिटीले लिगसहित ११ प्रमुख उपाधि पनि जितिसकेको छ । यति सफल रहे पनि क्लबले सबैभन्दा ठूलो उपाधि भने जित्न सकेको छैन । त्यो युरोपेली च्याम्पियन्स लिग नै हो ।शनिबार ब्राइटनलाई ५० ले पराजित गरेपछि म्यानचेस्टर सिटी लगातार दसौं सिजन च्याम्पियन्स लिगका लागि छनोट भएको थियो । प्रिमियर लिगमा उसले दोस्रो स्थान सुरक्षित गरेको हो । लिग भने लिभरपुलले यसअघि नै जितिसकेको छ । सिजनको अन्तसम्ममा सिटीले केही उपाधिहरू जित्न सक्ने अवसर पनि छ । आउने शनिबार एफए कपको सेमिफाइनलमा सिटीले आर्सनलसँग खेल्नेछ । टोलीलाई यसै सिजन च्याम्पियन्स लिग जित्ने अवसर पनि छ । कोरोना महामारीका कारण स्थगित लिग अगस्टदेखि सुरु हुँदै छ र अहिले अन्तिम १६ को पहिलो लेगमा उसले रियल म्याड्रिडमाथि २१ को जित पाएको थियो ।"
बस्नेतको नेतृत्वमा खेलकुद विभाग,"काठमाडौं (कास) मोहनबहादुर बस्नेतलाई प्रमुखमा चुन्दै नेपाली कांग्रेसले खेलकुद विभाग गठन गरेको छ । विभागका उपप्रमुखमा मोहनकुमार राई (काठमाडौं) र सचिवमा मीनकृष्ण महर्जन (ललितपुर) छन् ।मणिभूषण यादव (बारा), उपेन्द्र यादव (सिरहा), दीपराज गुरुङ (काठमाडौं), बिजेन्द्र हमाल (बाँके), शोभितराज प्रसाईं (मोरङ), किरण राई (सुनसरी), लनम चौधरी (धनुषा), जितबहादुर केसी (दाङ), पंकज नेम्वाङ (झापा), कृष्ण बर्मा (बर्दिया), प्रतिमा शाही (डोटी), पूर्णसिंह बोहरा (डोटी), उद्धव खड्का (काठमाडौं), उमेश खड्का (भक्तपुर), राजु कँडेल (नुवाकोट), देवकुमार मानन्धर (स्याङ्जा), भानु चन्द (कञ्चनपुर), कुवेरप्रकाश सिंह (कैलाली), सिंहबहादुर तामाङ (दोलखा), टपेन्द्र दर्नाल (सिन्धुपाल्चोक), बखतबहादुर शाही (हुम्ला), डम्बर खड्का (इलाम), शिव आचार्य (रुकुम) गरी २३ जना सदस्यमा चुनिएका छन् ।"
उत्तरी लन्डनमा टोटेनहमको वर्चस्व,"लन्डन (एएफपी) बहुप्रतीक्षित उत्तर लन्डन डर्बीमा टोटेनहमले आइतबार आर्सनललाई २१ ले हराएको छ । प्रतिष्ठाको लडाइँ साबित खेल जितेपछि टोटेनहमका व्यवस्थापक जोसे मोउरिन्होलाई ठूलो राहत दिएको छ । यो खेल जितेर टोटेनहम आर्सनललाई उछिनेर ५२ अंकमा आठौं स्थानमा रह्यो भने आर्सनल ठीक पछाडि ५० अंकमा छ । खेलको निर्णायक गोल टोबी एल्डरवाइल्डले ८१ औं मिनेटमा गरेका छन् ।यसअघि आर्सनलले एलेक्जान्डर लाकाजेटको गोलमा अग्रता लिएयता सन ह्युङमिनले बराबरी गोल गरे । जितलाई लिएर प्रतिक्रिया दिँदै टोटेनहममा व्यवस्थापक जोसे मोउरिन्होले खुसी व्यक्त गरे, अहिले लगातार खेलिरहनुपरेको छ, त्यसैले सबैलाई गाह्रो छ । हामी यो जितमा किन खुसी छौं किनभने यसले हाम्रा समर्थकलाई खुसी बनाएको छ ।आर्सनल व्यवस्थापक मिखेल आर्टेटाले पनि टिमको प्रदर्शनमा सन्तोष व्यक्त गरे । आइतबार नै बर्नमाउथले लेस्टर सिटीलाई ४१ ले हराएर रेलिगेसनबाट बच्ने सम्भावना कायम राख्यो । जितका बावजुद बर्नमाउथ पुछारबाट तेस्रो स्थानमा छ । यस्तै पुछारबाट दोस्रोमा रहेको एस्टन भिल्लाले पनि क्रिस्टल प्यालेसलाई २० ले हराएको थियो ।"

शीर्षक,विवरण
निगमका ५ चिनियाँ जहाज ग्राउन्डेड हुँदै,"जहाज खरिद प्रक्रिया थाल्न निर्देशनपर्यटनमन्त्री भट्टराईले निगमका कार्यकारी अध्यक्ष सुशील घिमिरेलाई नयाँ जहाज खरिदका लागि प्रक्रिया थाल्न निर्देशन दिएका छन् । आन्तरिक उडान प्रभावित नहुने गरी नयाँ जहाज थप्न निगमका कार्यकारी अध्यक्षलाई भनेको छु, उनले भने । निगमका कार्यकारी अध्यक्ष घिमिरेले तत्काल दुर्गम उडानका लागि दुइटा टुइनअटर विमान र सुगम क्षेत्रका लागि दुइटा एटीआर वा क्यानेडियन जहाज ड्यास८ जहाज ल्याउन प्राविधिकहरूले अध्ययन गरिरहेको बताए । बजेटअघि नै चिनियाँ जहाजको विकल्पमा अर्थमन्त्री र अर्थ सचिवसँग चारवटा जहाज थप्न कुरा भएको थियो, उनले भने, सायद कोरोनाको महामारीका कारण यो विषय बजेटमा आउन सकेन । उनले सरकारसँग ४५ अर्ब ऋण सहायताको अपेक्षा राखेको जनाउँदै निगमले बैंक तथा वित्तीय संस्थातिर पनि स्रोतका लागि खोजी गरिरहेको जनाए । निगमले ०७२ सालदेखि चिनियाँ जहाज सञ्चालन गर्न नसकिने जनाउँदै आएको थियो । पर्यटन सचिव प्रेम राई निगमको सञ्चालक समितिको अध्यक्ष भएयता दर्जनौं पटक मन्त्रालयलाई पत्राचार गर्दै आएका थियौं, निगमको सञ्चालक समितिका एक सदस्यले भने, यसपटक त कोरोनाकै कारणले विश्वभरका सयौं एयरलायन्स टाट पल्टिरहेका बेला हामी चिनियाँ जहाज राख्न नसक्ने भएका छौं । राईपछि पर्यटन मन्त्रालयमा ५ जना सचिव फेरिइसकेका छन् । निगमसँग चिनियाँ जहाज उडाउने तथा मर्मतसम्भार गर्ने ६३ जनाको टिम छ । जसमा ५ जना करारमा लिइएका पाइलटलाई बिदा गर्ने निर्णय सञ्चालक समितिले गरिसकेको छ । यी जहाज उडाउनकै लागि २० जना पाइलट राखिएका थिए । जसमा १५ जना निगमकै स्थायी पाइलट हुन् । स्थायी पाइलटलाई अन्य जहाजमा सार्न सञ्चालक समितिले निगमको अपरेसन विभागलाई निर्देशन दिइसकेको छ । २०६८ मा सरकारले दुर्गमका जनतालाई सस्तो र सुलभ हवाई यातायात सुविधा दिन चिनियाँ जहाज खरिद गर्ने निर्णय गरेको थियो । चिनियाँ होल्डिङ कम्पनी एभिकसँग निगमले ०६९ असोजमा दुइटा एमए ६० र चारवटा वाई१२ ई जहाज अनुदान र ऋणमा खरिद गर्ने सम्झौता गरेको थियो । निगमको श्वेतपत्रअनुसार सरकारले यी जहाजका लागि ४ अर्ब ३२ करोड रुपैयाँ लगानी गरेको छ । यो खरिदमा एक्जिम बैंकले अर्थ मन्त्रालयको स्वीकृतिमा चीनमै रहेको जहाज बिक्रेता एभिकलाई रकम उपलब्ध गराउँछ । यो ऋणको वार्षिक ब्याजदर १५ प्रतिशत छ । एक्जिमलाई नेपाल सरकारले २० वर्षको अवधिभित्र सबै ऋण भुक्तानी गर्नॅपर्नेछ । खरिद सम्झौताअनुसार ७ वर्षसम्म (२०२० सम्म) साँवा तथा ब्याज भुक्तानी गर्नॅपर्दैन । सन् २०२१ मा मात्रै भुक्तानीको प्रक्रिया सुरु हुन्छ । निगमको घाटा र सरकारको लगानीलाई जोड्दा यी विमानमा कम्तीमा ६ अर्ब ६२ करोड रुपैयाँ नेपालले घाटा बेहोरेको देखिन्छ । निगमसँग आन्तरिक उडानमा ६ वटा चिनियाँ जहाजबाहेक दुइटा क्यानेडियन टुइनअटर विमान छन् । त्यस्तै अन्तर्राष्ट्रियतर्फ दुइटा न्यारो र दुइटा वाइडबडी गरी चारवटा जेट विमान छन् ।"
संक्रमित सम्पर्कविहीन,"दुई सातायता काठमाडौं उपत्यकामा विभिन्न ल्याबमा कोरोना परीक्षण गर्न स्वाब दिँदा गलत ठेगाना र मोबाइल नम्बर लेख्ने तथा मोबाइल नम्बर नै नलेख्नेहरू भेटिएका छन् । यही कारण कोरोना पोजिटिभ देखिए पनि सरकारी संयन्त्रले उनीहरूलाई पत्ता लगाउन सकेको छैन् । यसरी गलत विवरण टिपाउनेमा पैसा तिरेर कोरोना परीक्षण गराउने बढी छन्, ईडीसीडीका निर्देशक डा वासुदेव पाण्डेले भने । यस्तो समस्या असार २९ गते पनि भयो । पाटन अस्पतालमा स्वाब दिएका ललितपुर आस्राङका एक जनालाई कोरोना पोजिटिभ देखियो । तर, ईडीसीडीले उनीसँग सम्पर्क गर्न सकेको छैन । स्वाब दिँदा फारममा लेखेको नम्बर गलत रहेछ, सम्पर्क हुन सकेन ईडीसीडी स्रोतले भन्यो । उनी कुन अवस्थामा छन् भन्ने कसैलाई जानकारी छैन । गलत फोन नम्बर लेख्ने संक्रमित असार ३० मा पनि पाइयो । त्यस दिन काठमाडौं उपत्यकामै स्वाब दिएका कैलाली स्थायी ठेगानाका एक जनामा कोरोना पोजिटिभ पुष्टि भयो तर उनलाई ईडीसीडी संयन्त्रले सम्पर्क गर्न सकेन किनभने नमुना दिँदा गलत नम्बर टिपाइएको रहेछ । गलत फोन नम्बरकै कारण असार ३१ मा पनि एक संक्रमित सम्पर्कविहीन बने । यस्तै, साउन १ गते पनि एक जनाको यस्तै समस्या भएपछि प्रहरी लगाएर खोजी गर्नुपरेको ईडीसीडीमा कन्ट्याक्ट ट्रेसिङमा संलग्न एक कर्मचारीले बताए । हाम्रा चिकित्सक साथीले चिनेको व्यक्ति रहेछ । ऊमार्फत प्रहरी लगाएर संक्रमितलाई अस्पतालको आइसोलेसनमा पठाएका छौं, उनले भने । ईडीसीडीका निर्देशक डा पाण्डेले सम्पर्कबाहिर रहेका संक्रमित थोरै रहेको बताए । अधिकांश संक्रमित केही दिनपछि कुनै न कुनै माध्यमबाट सम्पर्कमा आउने उनले बताए । काठमाडौं उपत्यकामा सम्पर्क नभएका संक्रमितहरूलाई आफूमा संक्रमण छ भन्ने थाहा हुन्छ । अस्पताल वा आइसोलेसन बसाइ छल्न मात्र सम्पर्कमा नआइदिएका हुन्, उनले भने, उनीहरू संक्रमणप्रति सचेत छन् । प्रायः सम्पर्कमा नआउनेहरूले निजी रूपमा परीक्षण गराएको देखिन्छ ।ईडीसीडी स्रोतअनुसार विभिन्न कारणले परीक्षण गराउने र रिपोर्ट पोजिटिभ देखिएपछि डरले वा विभिन्न सरकारी संयन्त्रबाट गरिने सम्पर्कका कारण फोन नै अफ गरिदिनेहरू पनि हुन् । २५ गते संक्रमण पुष्टि भएका काठमाडौं उपत्यकाका दुई जनाको मोबाइल फोन अझै स्विच अफ छ । राष्ट्रिय जनस्वास्थ्य प्रयोगशाला वा शुक्रराज अस्पताल लगायतका स्थानमा निःशुल्क गरिने परीक्षणमा देखिएका संक्रमितमा यो खाले समस्या छैन, उनले भने, तर पाटन अस्पताल, त्रिवि शिक्षण अस्पताल वा वीर अस्पतालमा पैसा तिरेर परीक्षण गराएकाले लग बुकमा फोन नम्बर गलत टिपाउने तर परीक्षण रिपोर्ट के आयो भनेर बुझ्ने गरेको देखिन्छ । यस्ता व्यक्ति रिपोर्ट पोजिटिभ देखिनेबित्तिकै सम्पर्कविहीन बन्छन् । हामी सम्पर्क गर्छौं, काठमाडौंको जनस्वास्थ्य कार्यालयले पनि गर्छ, त्यसपछि स्थानीय तहहरूले पनि गर्छन्, उनले भने, त्यसमाथि घरछिमेकले पनि नानाथरी कुरा भनिदिन्छन् । यी सबै कारणले उनीहरू फोन अफ गरेर बसिदिन्छन् ।निर्देशक डा पाण्डेका अनुसार महाशाखाले पोजिटिभ देखिएका सबै संक्रमितलाई सम्पर्क गरेर उनीहरूको अवस्था बुझ्ने गरेको छ । आवश्यकताअनुसार उनीहरूलाई अस्पताल, आइसोलेसन केन्द्र वा घरमै बस्न सहायता प्रदान गर्ने गरेको छ । पहिला घरमा बस्न दिने नियम नहुँदा हामीले जसरी पनि खोजेर अस्पताल नै पुर्याउने गरेका थियौं । त्यसका लागि प्रहरीको पनि सहयोग लिन्थ्यौं, उनले भने, तर अहिले सबैलाई सम्पर्क गरेर उहाँहरूको आवश्यकता हेरेर सहयोग गर्छौं । घरमै आइसोलेटेड भएर बस्न चाहनेहरूको सूची ईडीसीडीले सम्बन्धित स्थानीय तह र वडा कार्यालयलाई दिन्छ र त्यसपछि फलोअप वडाबाटै हुन्छ । बीचबीचमा हामी पनि फोन गरेर के भइरहेको छ भनेर सोधखोज गर्छौं, डा पाण्डेले भने, उहाँहरू सुरक्षित भएर बसिदिनुहुन्छ भन्ने विश्वास हो । वडाले पनि निगरानी गर्ने भएकाले त्यसमा समस्या हुँदैन । तर संक्रमित आफैं बढी सचेत भइदिनु राम्रो हुन्छ । संक्रमित व्यक्तिको पहिचान हुन नसक्दा जोखिम बढी हुन सक्ने विज्ञहरू बताउँछन् । सबैभन्दा जोखिम खुल्न नचाहने व्यक्तिहरूबाट हो । उनीहरू स्वास्थ्यकर्मीको सम्पर्कमा हुँदैनन्, शुक्रराज ट्रपिकल तथा सरुवा रोग अस्पतालका निर्देशक सागर राजभण्डरीले भने, उनीहरूले अरूलाई पनि संक्रमण सार्ने सम्भावना हुन्छ । उनले टेकुमा पनि केही व्यक्ति स्वाब दिएर पोजिटिभ देखिएपछि भाग्ने गरेको पाइएको बताए । यो समस्या हटाउन स्वाब लिँदा कम्तीमा दुईवटा नम्बर, स्थायी र अस्थायी ठेगाना अनिवार्य लिनुपर्छ, उनले भने । ईडीसीडीका वरिष्ठ जनस्वास्थ्य अधिकृत कोइरालाका अनुसार नमुना संकलन गर्दा व्यक्तिको सकेसम्म ठीक सम्पर्क ठेगाना र फोन नम्बर लिनु त सबैभन्दा सजिलो उपाय हो । तर, सबैले ठीक सम्पर्क ठेगाना उपलब्ध गराइरहेका छन् भनेर यकिन गर्न सक्ने संयन्त्र छैन । नमुना दिन आउने सबैलाई नागरिकता बोकेर आउनुहोस् भन्न पनि मिलेन । फेरि ती सबै रुजु गर्न अर्को मान्छे चाहिन्छ । उनले यस्तो विषम परिस्थितिमा मानिस आफैं सचेत भएर जिम्मेवार नागरिकका रूपमा व्यवहार गर्नु नै उचित हुने बताए । आफूले लापरबाही गर्दा सबैभन्दा पहिलो हानि आफ्नै परिवारलाई हुन्छ भनेर सोच्नुपर्छ, उनले भने, लुकेर समाजमा रोग फैलाउनु भनेको त अपराध नै हो ।"
घुम्तीमा ट्र्याक्टर खस्दा ७ को मृत्यु,"(प्यूठान)  घरबाट सडक निर्माणमा मजदुरीका लागि फर्कंदै गरेका युवा चढेको ट्र्याक्टर शनिबार राति घुम्तीमा चालकले सडक ठम्याउन नसक्दा खसेर ७ जनाको मृत्यु भएको छ । प्यूठानको भिंगृस्वर्गद्वारी खण्डको रुमाले नजिक राति ११ बजे लु२त ४२३४ नम्बरको ट्र्याक्टर सडकदेखि करिब ३ सय मिटर तल खसेको हो । घटनामा रोल्पाको एउटै गाउँका ६ जना युवा परेका छन् । रोल्पाको त्रिवेणी२ नुवागाउँका चालक कमल कुँवर र रुन्टीगढी५ को बाइजा गाउँका ६ जनाको घटनास्थलमै मृत्यु भएको प्रहरीले जनाएको छ । मृत्यु हुनेमा २१ वर्षका सागर बस्नेत, २४ वर्षका रिमबहादुर बस्नेत, २५ वर्षका कविराम बस्नेत, १९१९ वर्षका वीरेन्द्र बाठामगर, थमन बाठामगर र गोवर्द्धन बुढामगर छन् । उनीहरू सबै स्वर्गद्वारी नगरपालिका२ को भिंगृस्वर्गद्वारी सडक खण्ड निर्माणका काममा कार्यरत मजदुर हुन् । उक्त सडक कालोपत्र गर्ने ठेक्का भीम सुवेदीको ओसिस कन्स्ट्रक्सन कम्पनीले लिएको छ । घुम्ती बाटोमा कुहिरो लागेको अवस्थामा चालकले सडक पहिल्याउन नसक्दा दुर्घटना भएको हुन सक्ने प्रहरीको अनुमान छ ।ट्र्याक्टर खसेको थाहा पाएर राति नै प्रहरी र स्थानीय घटनास्थल पुगेका थिए । हामी पुगेर राति नै घाइतेको उद्धारमा लाग्यौं, स्वर्गद्वारी२ का वडा सदस्य विष्णु खनालले भने, अप्ठ्यारो ठाउँ भएकाले मृतकको शव निकाल्न सक्ने अवस्था थिएन । स्थानीय र प्रहरीले राति सबै शव माथि सडकमा ल्याउन नसकेपछि आइतबार बिहान प्रहरी र सेनाको थप टोली घटनास्थल पुगेको थियो । सबै मिलेर शव निकालिएको खनालले बताए । उक्त ट्र्याक्टरमा सवार रोल्पा बाइजाकै २० वर्षीय विशाल थापा भने हाम फालेर जोगिन सफल भएका छन् । सामान्य चोटपटक लागेका उनको भिंगृमा उपचार भएको छ । सबै शव घटनास्थलबाट निकालेर प्राथमिक स्वास्थ्य केन्द्र भिंगृमा पोस्टमार्टम गरी आइतबार नै आफन्तले बुझेको जिल्ला प्रहरी कार्यालय प्यूठानका इन्स्पेक्टर विष्णुप्रसाद पौडेलले बताए । पीडितलाई सान्त्वना दिन छिमेकीलाई मुस्किल भएको छ । काम गर्न गएका यति धेरै जना युवकहरूको एउटै घटनामा ज्यान गयो । नराम्रो घटना भयो, रुन्टीगढी गाउँपालिका५ बाइजाका वडाध्यक्ष यामबहादुर दशौंदीले भने, हामी स्तब्ध छौं, पूरा गाउँ शोकमा छ । घटनास्थल पुगेर शव व्यवस्थापनमा सघाएका दशौंदीले मृतकका परिवारको आर्थिक अवस्था निकै कमजोर भएको बताए । इँटा बोक्ने, सडक बनाउने, भारी बोक्नेलगायत काम खोज्न गइरहन्थे, उनले भने, यसपालि भिंगृदेखि स्वर्गद्वारीसम्मको सडक कालोपत्र गर्ने काममा लागेका बेला सबैको ज्यान गयो । साउने संक्रान्ति मान्न केही दिन घर आएर युवकहरू पुनः काम गर्न जाँदै गरेका बेला घटना भएको हो । मृतकका परिवारलाई राहत उपलब्ध गराउने विषयमा स्थानीय तहमा छलफल गरिने उनले बताए । मारिने सबै विपन्न परिवारका छन् । रोल्पाका प्रमुख जिल्ला अधिकारी नरेन्द्रकुमार रानाले भने पीडितलाई राहत दिनुपर्ने हुन्छ । पहल हुन जरुरी छ । बाइजा गाउँका सर्वसाधारण बर्सेनि मजदुरी गर्न गाउँबाट टाढा जाने गरेका छन् ।"
भारतीय सुरक्षाकर्मीले खेती गर्न दिएनन्,"(मर्चवार, रूपन्देही)  लगातारको कटान रोक्न सीमा क्षेत्रको एक गाउँमा स्थानीयले सामान्य तटबन्धसहितको चौतारो बनाउने योजना बुने । रूपन्देहीको दक्षिणी मर्चवारी गाउँपालिका७ बगौलीस्थित स्टाक टोलमा यो काम गर्न पालिकाले बजेट पनि निकासा गर्यो । अघिल्लो महिना काम पनि सुरु गरियो । तर भारतीय पक्षको अवरोधपछि एक महिनादेखि त्यहाँ काम ठप्प छ । भारतीय पक्षको ज्यादती बढेको छ, भारतीय सुरक्षाकर्मीको अवरोधले बन्दाबन्दैको चौतारी निर्माण रोक्न परेकामा आक्रोशित मर्चवारी गाउँपालिका अध्यक्ष केशवनन्द बानियाँले भने, अहिलेको युगमा पनि ठूलो माछाले सानो माछालाई खाने मत्स्य न्याय सिद्धान्त भारतीय पक्षले अपनाएको आभास भएको छ ।यस क्षेत्रमा डन्डा नदीले नेपालभारत सीमाको काम गरेको छ । नदीपारि भारततर्फको भूभागलाई चण्डीस्थान भनिन्छ । त्यहाँ भारतको सीमा सुरक्षा बल (एसएसबी) ले केही वर्षअगाडि बोर्डर अब्जरभेसन पोस्ट (बीओपी) निर्माण गरी सञ्चालनमा ल्याएको छ । वारि नेपालतर्फ नदी किनारमा स्थानीयले शव जलाउँछन् । नजिकै रहेको पीपलको बोटमा पूजाआजा गर्छन् । बानियाँका अनुसार केही वर्षदेखि वर्षात्मा माटो कटान हुन थालेपछि पीपलको बोट जोगाउन किनारमा तटबन्ध लगाई चौतारी निर्माण गर्न थालिएको हो । नदी किनारदेखि ८ फिट उचाइ र २८ फिट लम्बाइको तटबन्ध बनाउन लागिएको थियो । चौतारी निर्माणसहितको उक्त योजना ४ लाख रुपैयाँ लागतको थियो ।निर्माण सुरु गरेको चौथो दिन गत जेठ ३० मा भारतीय सुरक्षाकर्मीले काममा अवरोध गरेको मर्चवारी७ का वडाध्यक्ष मातिवर कुहारले बताए । एसएसबीले निर्माण कार्य रोक्न भनेपछि तत्कालै रूपन्देहीका प्रमुख जिल्ला अधिकारीसहित सुरक्षा प्रमुखसमेतले स्थलगत निरीक्षण गरेका थिए । नेपालका तर्फबाट थालिएको उक्त निर्माण कार्य दुवै पक्षबाट दशगजा क्षेत्रको नापी गरेपछि मात्रै टुंगोमा पुग्ने सहमति भएपछि तत्कालका लागि स्थगित गरिएको उनले जनाए । हामीले सिमाना मिच्न खोजेको होइन । दशगजा र भारततर्फ कुनै असर नपर्ने गरी हाम्रै जमिनमा सामान्य निर्माण कार्य पनि गर्न पाइएन, वडाध्यक्ष कुहारले भने, भारतीय पक्षले भने सीमा क्षेत्रमै टँसाएर यस्ता खालका संरचना मर्चवारी क्षेत्रमै थुप्रै बनाएको छ ।रूपन्देहीका प्रजिअ महादेव पन्थले लकडाउनका कारण तत्कालै संयुक्त सर्भे गर्न नसकिएको बताए । संयुक्त रूपमा सर्भे गरेर सिमाना छुट्याएपछि मात्रै बल्ल अगाडि बढ्ने कुरा उताको एसएसबी र नेपालको सशस्त्र प्रहरी बलसँग भएको छ, उनले भने ।भारी वर्षा र बाढी आएमा मर्चवार क्षेत्रमा भारत सरकारले ०५८ मा निर्माण सुरु गरेको बहुउपयोगी संरचना रसियावाल खुर्दलोटन बाँधका कारण यहाँका दर्जनौं गाउँ र हजारौं बिघा जमिन डुबानमा पर्छन् । तटबन्ध, सडक र पानी संकलनलगायत प्रयोजनका लागि बनाइँदै गरेको उक्त बाँध जमिनको सतहबाट ८ देखि १५ फिट अग्लो र ८ किलोमिटरभन्दा लामो छ । उक्त संरचनाले वर्षात्मा साबिकका बोगडी, आमा, सिपवा, भगवानपुर, बेतकुइया, राोहिणीहवा, फरेना, थुमुवा पिपरहवा, करौता, सेमरालगाायत गाउँको १० वर्ग किमिभन्दा धेरै क्षेत्रफल डुबानमा पार्ने गरेको छ । जहाँ ७८ सय परिवार आश्रित छन् । उक्त संरचना निर्माण थालिएसँगै सीमावर्ती नेपालीहरूले विरोध गरेका थिए । नेपाली पक्षको चर्को विरोधपछि भारतीय पक्षले संरचना निर्माण कार्य स्थगित गरेको जनाएको थियो ।८ बिघा खेत वर्षौंदेखि बाँझैस्टाक टोलदेखि केही दक्षिणतर्फको मर्चवारी७ मञ्जरिया गाउँका करिब डेढ दर्जन स्थानीयले भारतीय सुरक्षाकर्मीको अवरोधपछि खनजोत गर्न पाएका छैनन् । जसका कारण डन्डा नदीपारिको करिब ८ बिघा जमिन वर्षौंदेखि बाँझै छ । उक्त जमिनको लालपुर्जा सुरक्षित राख्दै स्थानीयले मालपोत करसमेत बुझाउँदै आएका छन् । भारतीय सुरक्षाकर्मीको अवरोधका कारण स्थानीयले खेती गर्न नपाएको बारेमा नेपाली प्रशासन भने अनभिज्ञ छ । स्थानीय साम मोहम्मदले नदीपारि रहेको आफ्नो जमिनमा खेती नलगाएको वर्षौं भएको सुनाए । उनीमात्रै होइन बैरुल्ला फकिर, नेवास अली, अलाउद्धिन इस्लामलगायत डेढ दर्जन किसानले पनि उस्तै समस्या भोगिरहेका छन् । मञ्जरिया गाउँदेखि पूर्वतर्फ डन्डा नदी घुमेर बगेको छ र सिमानाको काम गरेको छ । नदीपारि रहेको नेपालीको जमिन नजिकै एसएसबीको बैरियाबजार बीओपी छ । डेढ दशकअघि त्यहाँ पोस्ट स्थापना गरिएको हो । त्यसअघि नेपाली किसानले खेती गर्थे । उक्त पोस्ट सञ्चालनमा ल्याएपछि खेती गर्न छाडेको इस्लामले बताए । पहिला त्यहाँ खेती गर्न जान र आउनका लागि बाँसबाट बनाइएको अस्थायी पुल थियो, इस्लामले भने, हामीले बनाउने गरेको अस्थायी पुल एसएसबीको क्याम्प बसेपछि भत्काइदिन थाले र खेती गर्न नआउन भनेपछि खेती गर्न छाडेका हौं ।सशस्त्र प्रहरी बल बोगडी पूर्णिकोट बीओपीका सशस्त्र प्रहरी निरीक्षक नवराज खत्री भने किसानले भनेजस्तो भारतीय अवरोध नरहेको तर्क गर्छन् । उनले नेपाली किसानको उक्त जमिनमा भारतीय पक्षले हाल दाबी गर्न छाडेको र किसानहरू नै खेती गर्न नगएको दाबी गरे ।०७२ मा नेपाल र भारत दुवै पक्षबाट संयुक्त सर्भे गरिएको थियो । सीमा स्तम्भ ५३१ (२८ जी) देखि संयुक्त सर्भे गर्दा उक्त जमिन नेपालकै भएको प्रमाणित भएको थियो । भारतीय सुरक्षाकर्मीसँग बेलाबेलामा कुराकानी हुँदा पनि उनीहरूले उक्त जमिन नेपालकै भएको बताउँछन्, प्रहरी निरीक्षक खत्रीले भने, तर नेपाली किसान खेती गर्न गएका छैनन् । खेती गर्न जानका लागि हामीसँग सुरक्षा व्यवस्थाको माग पनि गरेका छैनन् । माग गरेमा सुरक्षा दिइने उनको भनाइ छ । स्थानीय किसान भने त्यहाँ खेती गर्न जान सशस्त्र प्रहरी निरीक्षक खत्रीले भनेजस्तो सहज नरहेको बताउँछन् । अहिले पनि भारतीय सुरक्षाकर्मीले त्यसतर्फ आउजाउ गर्नै अवरोध गर्ने र आफ्नो खेतका रूख काटेर घर ल्याउन पनि नदिने गरेको स्थानीय अहिर पठानले बताए । खेतमा रहेको सुकेको आँपको रूख काट्न खोज्दा मलाई एसएसबीका सुरक्षाकर्मीले दुई घण्टासम्म नियन्त्रणमा लिए, पठानले भने, जग्गाको लालपुर्जा हामीसँग छ, मालपोत र तिरो तिरेका छौं । तर त्यहाँ गएर खेती गर्ने आँट गर्न सकेका छैनौं ।प्रजिअ पन्थले नदीपारि रहेको आफ्नो जमिनमा नेपाली किसानले खेती गर्न नपाएको विषयमा आफूलाई जानकारी नभएको बताए ।मर्चवारीको सीमा क्षेत्रमा भारतीय पक्षबाट विभिन्न खालका अवरोध र हस्तक्षेप हुनुको पछाडि त्यहाँका ८० प्रतिशतभन्दा धेरै जनता सीमावर्ती भारतीय बजारमा निर्भर रहनुपर्ने बाध्यता रहेको मर्चवारी गाउँपालिका अध्यक्ष बानियाँ बताउँछन् । नुनतेलदेखि मलबीउ खरिदसम्म मर्चवारका जनता भारतीय बजार नपुगीकन सुख छैन, उनले भने, हाम्रो परनिर्भरताको कारणले गर्दा पनि हामी हेपिनु परेको र उनीहरूको मनोमानी बढेको हो ।"
विदेशबाट आउनेलाई पीसीआर अनिवार्य,"(काठमाडौं)  सरकारले विदेशबाट आउनेलाई पीसीआर परीक्षण गरेपछि मात्र घर जान दिने भएको छ । यसका लागि हवाई मार्गबाट आउनेहरू ५ दिन होल्डिङ सेन्टरमा बस्नैपर्ने भएको छ । विदेशवाट हवाई मार्ग भएर आउनेहरू पहुँचका आधारमा एयरपोर्टबाट सोझै घर जाने तथा होल्डिङ सेन्टरमा लापरबाही गर्ने गरेको गुनासो आएपछि पीसीआर परीक्षणमा कडाइ गरिएको हो । स्वास्थ्य मन्त्रालयको आइतबारको उच्चस्तरीय बैठकले गरेको निर्णयअनुसार विदेशवाट हवाई मार्गमार्फत आउने सबैलाई होल्डिङ सेन्टरमा ५ दिन राखेर पीसीआर परीक्षण गरेपछि मात्र सम्बन्धित स्थानीय तहमा पठाइनेछ । विदेशबाट स्थलमार्गबाट आउनेहरूसमेत पीसीआर परीक्षण गरेर मात्र सम्बन्धित ठाउँमा जान पाउने छन् । स्वास्थ्य मन्त्रालयका प्रमुख विशेषज्ञ डा रोशन पोखरेलले कोभिड संक्रमितको सम्पर्कमा आएका, स्वास्थ्यकर्मी, अत्यावश्यक सेवाकर्मीको समेत परीक्षण गर्ने निर्णय गरिएको जानकारी दिए । चिकित्सकको सल्लाहअनुसार अरूको पनि परीक्षण गर्ने निर्णय भएको छ, उनले भने । विज्ञहरूले विदेशबाट आउने सबैको पीसीआर गरेपछि मात्र घर पठाउनुपर्ने आवश्यकता बारम्बार औंल्याउँदै आए पनि सरकारले खासै वास्ता गरेको थिएन । स्वास्थ्य मन्त्रालयले विदेशबाट आउने सबैको पीसीआर गर्ने निर्णय गर्नमा धेरै ढिलो गर्यो, जनस्वास्थ्यविद् डा राजेन्द्र बीसीले भने, कोरोनाको हटस्पट अमेरिका र बेलायतबाट आएकालाई समेत सोझै घर जान दिइएको थियो ।अमेरिकाबाट आएका ४ सय २३ जनामध्ये ५ प्रतिशत (२१ जना) होटल क्वारेन्टाइनमा र अन्य होम क्वारेन्टाइनमा बसेका थिए । अमेरिकाबाट आएका ८३ प्रतिशत व्यक्ति काठमाडौंमै रहेको डा बीसी बताउँछन् । यस्तै बेलायतबाट आएका २ सय २९ जनामध्ये ६७ जना प्रदेश गए भने बाँकी काठमाडौंमै बसे । डा बीसीका अनुसार शनिबारसम्म २५ देशबाट ३० हजार ९ सय ४० जना नेपाली १ सय ९९ उडानबाट मुलुक भित्रिएका छन् । यसमध्ये २५ प्रतिशत काठमाडौंमै बसे भने ७५ प्रतिशत उपत्यका बाहिर गए । विदेशबाट आउनेहरूमा ३६ प्रतिशत मात्र होटल क्वारेन्टाइनमा गएका थिए भने बाँकी होम क्वारेन्टाइनलगायतका ठाउँमा बसेका थिए । डा बीसीले कोरोनाको हटस्पट मुलुकबाट आइसकेकाहरूमा कोरोनाको स्थिति निगरानी गर्नुपर्ने बताए ।"
मृतकका परिवारै संक्रमित,सप्तरी (कास) कोरोना पुष्टिपछि मृत्यु भएका राजविराज६ का ७२ वर्षीय वृद्धको परिवारका सबै पाँच जनामा संक्रमण पाइएको छ । मुटुमा समस्या भएपछि असार ३० मा धरानको बीपी कोइराला स्वास्थ्य विज्ञान प्रतिष्ठानमा भर्ना भएका ती वृद्धमा गत बिहीबार साँझ कोरोना पोजिटिभ देखिएको थियो । त्यही राति उनको मृत्यु भएको थियो ।मृत्युपछि परिवारका सदस्य र उनको व्यवसायका कामदार गरी २३ जनाको स्वाब संकलन गरिएको थियो । जसमध्ये उनको परिवारका दुई पुरुष र तीन महिलामा संक्रमण पुष्टि भएको जिल्ला स्वास्थ्य कार्यालयका प्रमुख दुनियालाल यादवले बताए । उनको पसल व्यवसायमा काम गर्ने अन्य १६ जनाको रिपोर्ट आउन बाँकी छ । गत चैतमा उपचारका लागि भारतको दिल्ली गएका ती वृद्ध लडकाउन अवधिमा बिहारको दरभंगामा आएर बसेका थिए । १३ दिनअघि मात्रै नेपाल आएका उनी होम क्वारेन्टाइनमा थिए । स्वास्थ्य प्रमुख यादवका अनुसार आइतबार सप्तरीमा ११ जना संक्रमित थपिएका छन् । अहिलेसम्म जिल्लामा एक जना संक्रमितको मृत्यु भएको छ । संक्रमण पुष्टि भएका ३ सय ७७ जनामध्ये दुई सय जना निको भएर घर फर्किसकेका छन् ।
ग्रामीण सडकमा जताततै पहिरो,"(कालीकोटगण्डकी)  स्थानीय तहले निर्माण गरेका अधिकांश सडक पहिरोले अवरुद्ध भएका छन् । वातावरणीय प्रभाव मूल्यांकनबिना डोजर लगाएर जथाभावी खनिएका सडकका कारण जताततै पहिरो खसेको हो ।कर्णाली राजमार्गअन्तर्गतको सुर्खेतजुम्ला सडक र कर्णाली करिडोर खुलालुलैफु सडकबाट विभिन्न गाउँ जोड्न केही वर्षयता स्थानीय तहबीच प्रतिस्पर्धा छ । वर्षा सुरु भएदेखि नै सबै ग्रामीण सडक बन्द भएको जिप चालक टेकबहादुर खत्रीले बताए । सबैजसो सडकमा पहिरो छ, उनले भने, पहिरो नखसेका ठाउँमा पनि हिलोले गाडी चलाउन मुस्किल हुन्छ । गाउँ जोड्न खनिएका शाखा सडकबाट बगेको ढुंगामाटोले सुर्खेतजुम्ला सडक पनि हिलाम्य बनेको उनको भनाइ छ ।स्थानीय शाखा सडकबाट बगेको ढुंगामाटो र पहिरोले कर्णाली राजमार्ग जोखिमपूर्ण बनेको जिल्ला ट्राफिक प्रहरी इञ्चार्ज दानसिंह भण्डारीले बताए । उनका अनुसार कारोना महामारीका कारण कर्णाली राजमार्गमा पनि फाट्टफुट्ट मात्र गाडी चलिरहेका छन् । ग्रामीण सडकका कारण कर्णाली राजमार्गको दैलेख, कालीकोट र जुम्ला खण्डको अधिकांश ठाउँमा पिच उप्किएको छ । हिउँदयाममा सञ्चालनमा आएर जिल्लाभरिका एक दर्जन बढी ग्रामीण सडक बन्द भएका छन् । पानी परेको बेला कर्णाली राजमार्गमा पनि गाडी चल्न गाह्रो हुने यातायात व्यवसायी हस्त बमले बताए । उनका अनुसार सान्नीगाडमेहेलमुडी, रेगिंलसेरिज्युला, लालीघाटकुमालगाउँ, आरसीपीफुकोट, भुराबगरभिटानानीकोट, पलाताबाख्रेबजारधौलागोहराडुनेटा, सेरीभर्ता, खाडाचक्रको पिलीपाखालगायत ग्रामीण सडक बन्द भएको २ साता नाघेको छ । नयाँ खनिएको सडक भएकाले पहिरो र हिलोका कारण गाडी चल्न समस्या भएको नरहरिनाथ गाउँपालिका अध्यक्ष धीरबहादुर विष्टले बताए । उनका अनुसार केही सडकमा स्तरोन्नति थालिएको छ । जिल्लाका ९ वटै स्थानीय तहले पूर्वाधारको बढी रकम ग्रामीण सडकमा खर्च गरेका छन् । एउटै ग्रामीण सडकमा ३ देखि ६ करोडसम्म खर्च भएको कोष तथा लेखा नियन्त्रण कार्यालयले जनाएको छ । एक कोलेनिका कर्मचारीका अनुसार सडकको नाममा कालीकोटमा बेथिति बढिरहेको छ । उनले डोर हाजिरीमा कामदारले काम गरेको देखाए पनि अधिकांश काम डोजरमार्फत भएको दाबी गरे । कालीकोटका स्थानीय तहले गत वर्ष मात्र सडक निर्माणमा ५० करोड रुपैयाँ खर्च गरेको महालेखापरीक्षकको प्रतिवेदनमा उल्लेख छ । यस वर्ष पनि त्यही हाराहारीको रकम विनियोजन भएको छ ।कर्णाली राजमार्गमा ठाउँठाउँ पहिरो वर्षा सुरु भएसँगै कर्णाली राजमार्गअन्तर्गत सुर्खेतजुम्ला सडकको ठाउँठाउँमा पहिरो खसेको छ । पहिरोले दैलेख र कालीकोटको सिमाना दही खोला, गगने खोला, मान्मको सुनार खोला र कालीकोटको टाकुल्ला खोला बढेर गाडी चल्न समस्या भएको यातायात व्यवसायीको गुनासो छ । कालीकोटको तिलागुफा८ मा पर्ने टाकुल्ला खोलामा ८ वर्षअघि पक्की पुलका लागि ठेक्का भए पनि अहिलेसम्म पुल नबन्दा यात्रुले वर्षौंदेखि सास्ती भोगिरहेका छन् । वर्षामा गाडी तर्न नसकेर त्यहीं लाम लाग्ने गरेको तिलागुफा नगरप्रमुख रतनबहादुर शाहीले बताए । त्यस्तै, पुल नबन्दा दैलेखको घट्टे खोला र रती खोलामा पनि यात्रुले सास्ती पाइरहेका छन् । यस वर्ष कोरोना कहरमा पनि स्थानीय तहका जनप्रतिनिधिले बजेटको ५० प्रतिशत रकम सडक खन्नमै खर्चिए पनि गतिलो काम नभएको कांग्रेस नेता नन्दबहादुर शाहीले बताए । विकास बजेट मनपरी रूपमा खर्च हुँदा आफन्तलाई काम दिने र डोजरबाट कमिसन खाने काम भइरहेको उनले दाबी गरे । सबै तहले खर्च गरेको बजेटको निष्पक्ष छानबिन हुनुपर्छ, उनले भने, कतिपय स्थानीय तहले कामभन्दा पनि कागज मिलाएर बजेटको दुरुपयोग गरिरहेका छन् । जथाभावी सडकले पहिरोस्याङ्जाको कालीगण्डकी गाउँपालिका४ खहरेमा गत मंगलबार ६ जना पहिरोमा परे । दुई जनाको उद्धार भयो, तीन जनाको शव भेटियो । एक अझै बेपत्ता छन् । पहिरोसँगै २० मिटर तलसम्म बगेर घाइते बनेका स्थानीय ६८ वर्षीय होमनाथ पाण्डे उपचाररत छन् । कालीगण्डकीको बिर्घा हुँदै रिडी जोड्ने उक्त सडकका कारण गएको पहिरोले चार परिवार विस्थापित भएका छन् । सडकले नै ठूलाठूला पहिरो निम्त्याएको छ । कुनै पनि वर्ष सुखले बिताउन नपाइने भयो । यस पटकको पहिरोले त ज्यानै लियो, पहिरोमा घाइते भएका पाण्डेले भने, हामीले नै निम्त्याएको विपत् हो । सुविधा लिन जहाँतहीं सडक खन्यौं । वन र डाँडापाखामा उधिनियो अहिले त्यसको सिकार हामी नै भयौं ।असार २६ मा पोखरा महानगर१८ सराङकोटमा पहिरोमा परी पाँच जनाले ज्यान गुमाए । पहिरोले पुरेको घर मोटरबाटोभन्दा झन्डै डेढ सय मिटर तल पर्छ । १५ किलोमिटर सडकमध्ये आधा कालोपत्रे भएको छ । गत आवमा पहिरो गएकै स्थान पँधेलीसम्म कालोपत्रे गरिसक्नुपर्ने सम्झौता भए पनि ठेकेदारले लकडाउनको बहाना बनाउँदै बाटो अधकल्चो छाडेका छन् । महानगरबाट उल्टै म्याद थप भएको छ । सडकको पहिरो हटाउन कसैले वास्ता नगरेको स्थानीय शेरबहादुर थापाले बताए ।गण्डकी प्रदेश सांसद विन्दुकुमार थापाले असारे विकास र बिनाइन्जिनियर जथाभावी खनिएका सडकले ज्यानै जाने क्रम बढेको बताए । प्रदेशसभाको हालैको बैठकमा उनले भने, असारे विकासले नै क्षति पुर्याएको छ । विकासको बहानामा असारमा पैसा सक्नुपर्ने हुँदा गुणस्तरीय सडक बन्न सक्दैनन् । सराङकोटको घटना पनि असारे विकास प्रमुख कारण हो । इन्जिनियरिङ, सर्वेक्षण र डिजाइनबिनै सडक खन्दा जोखिम बढेको प्रदेशको भौतिक पूर्वाधार विकास मन्त्रालयका सचिव ईश्वरचन्द मरहट्टाले बताए । बिनामापदण्ड, आवश्यकताभन्दा बढी सडक खन्ने, सडकले प्रत्येक घर छुनुपर्ने, सडकलाई दिगो बनाउन संरचना निर्माण गर्नुभन्दा फराकिलो बनाउनु अर्को समस्या हो, उनले भने ।छरिएर रहेका बस्तीमा जताततै बाटो खन्दा तिनै कैयौं बस्ती पहिरोको उच्च जोखिममा रहेको मरहट्टाले बताए । उनका अनुसार बिनाअनुमति, वातावरणीय मूल्यांकनबिना सडक खन्ने प्रतिस्पर्धा बढी देखिन्छ । एक्स्काभेटर प्रयोग गरी वातावरणीय प्रभावलाई ध्यान नदिई सडक खन्दै आएका छन् । हिउँदमा खनिएका सडक बर्खामा चल्दैनन्, स्याङ्जाको पुतलीबजार नगरपालिका१ का यामबहादुर गुरुङले भने, नेतालाई सडकको ट्र्याक खोल्नु ठूलो लाग्छ तर सडक मर्मत गर्न, जोखिममा परेका घरपरिवारको उद्धार गर्नतर्फ ध्यान पुग्दैन । सडक मर्मतसमेत नहुँदा त्यही सडक मृत्युको कारण बनको छ ।"
"सर्भे एकातिर, बाटो अर्कैतिर","उजुरी दिने तयारीप्रेमराज नातिनातिनाको काजकिरिया सकिएपछि पाँचै जनाविरुद्ध उजुरी दिने तयारीमा छन् । सुनुवाइ होला नहोला, मेरो सर्वस्व खोस्नेहरू विरुद्ध म कानुनी लडाइँ लड्छु, उनले भने, न्याय पाए ठीकै छ, नत्र उनीहरूकै खुसी गरुन् ।नेता बाँस्तोलाले आफ्नो घरतिरबाट उक्त बाटो लैजान कुनै आवश्यकता नरहेको दाबी गरे । मैले यताबाट लैजानुपर्छ भनेर दबाब दिएको थिइनँ, उनले भने, सबैको मञ्जुरीमै खनिएको हो । वडाध्यक्ष कृष्ण दवाडीले बाटो खन्दा थुप्रिएको माटो खसेरै घर पुरिएको स्वीकारे । बाटो खनेपछि गाउँपालिकास्तरको अनुगमन टोलीमा वडा सदस्यलाई पठाएको उनले बताए । अनुगमनमा जाँदा ठूलो क्षति हुने जस्तो थिएन, उनले भने, त्यहाँबाट कुनै गुनासो पनि आएन । सबै काम समितिले नै गरेको हो । उपभोक्ता समिति अध्यक्ष गुरुङसँग भने फोन सम्पर्क हुन सकेन ।"
सातापछि खुल्यो सिद्धार्थ राजमार्ग,"बेनीजोमसोम सडक छियाछियासर्वाधिक गहिरो गल्छीबाट बग्ने कालीगण्डकी नदीको किनारैकिनार निर्मित बेनीजोमसोमकोरला सडकको बेनीलेते ३८ किलोमिटर खण्ड पहिरोले छियाछिया भएको छ ।यो खण्डमा एक दर्जन बढी पहिरो झरेका छन् । रघुगंगा गाउँपालिका३ पिप्लेको गलेश्वरस्थित राहुघाट खोलाले बेलिब्रिज बगाएपछि बेनीबाट मुस्ताङ प्रवेशद्वारमै आवागमन अवरुद्ध छ । गलेश्वरको बेलिब्रिज बाढीले भत्काउनुमा छेउको पक्की मोटरेबल पुल निर्माण गर्न थालेको ठेकेदार दोषी रहेको र सडक आयोजनाले पनि उत्तिकै जिम्मेवारी लिनुपर्ने जिल्ला समन्वय समिति म्याग्दीका प्रमुख देवेन्द्रबहादुर केसीले बताए । उनले भने, गलेश्वरमा कोरोनाको कारण देखाएर आयोजना र ठेकेदार उम्किन मिल्दैन । पटकपटक सबै पक्षलाई सर्वपक्षीय बैठक बोलाएर सचेत गराएका हौं । संसद्को लेखा समितिले लिखित नै सचेत गराएको हो ।शर्मायुनाइटेड विल्डर्स जेभी काठमाडौंले एकापट्टि आधा र अर्कोपट्टि केही फाउन्डेसन राखेर एक वर्षदेखि अलपत्र छाडेको भागबाट गत असार २७ मा राहुघाट खोलाको बाढीले बेलिब्रिजको फाउन्डेसन ढालेको थियो । त्यसयता मुस्ताङ र जिल्लाको उत्तरी भेगका २ गाउँपालिका यातायातबाट विच्छेद भएका हुन् ।"
राष्ट्रपतिको अस्वाभाविक चासो,"देश विश्वव्यापी महाव्याधिको अभूतपूर्व संकटबाट गुज्रिरहँदा सरकारको ध्याउन्न आफ्नै मेचभन्दा पर्तिर देखिएको छैन । सत्तारूढ नेकपा पार्टी एकता गरिएयताकै गम्भीर गृहकलहमा रुमल्लिएको छ । र, नेकपा नेताहरूले आपसी छिनाझपटीमा मुलुकलाई मात्रै बन्धक बनाइरहेका छैनन्, राष्ट्रपति संस्थालाई पनि जबर्जस्ती जोडेका छन् । सम्पूर्ण मुलुककै अभिभावकको भूमिका निर्वाह गर्नुपर्ने राष्ट्रपति विद्यादेवी भण्डारी आफैंले पनि दलविशेषको राजनीतिमा देखाइरहेको अतिरिक्त चासो अस्वाभाविक र अशोभनीय छ । संविधानतः राष्ट्रिय एकताको प्रवर्द्धन तथा संविधानको पालना र संरक्षण गर्नुपर्ने दायित्व बोकेको राष्ट्रपतिजस्तो व्यक्तित्व औचित्य स्थापित नहुने राजनीतिक भेटघाटमा सक्रिय हुनु हुर्कन बाँकी नै रहेको गणतन्त्रका लागि सुखद संकेत होइन । करिब एक महिनायता नेकपा नेताहरूसित राष्ट्रपतिको राजनीतिक भेटघाट बाक्लै भइरहेका छन् । शनिबार पनि नेकपा सचिवालय बैठक सकिएलगत्तै प्रधानमन्त्री एवं नेकपा अध्यक्ष केपी शर्मा ओली र अर्का अध्यक्ष पुष्पकमल दाहाल शीतलनिवास पुगेका थिए । राष्ट्रपतिको यस किसिमको भूमिकालाई लिएर विभिन्न आरोपप्रत्यारोप र दाबीखण्डन चलिरहेका छन् । प्रधानमन्त्रीले सरकार प्रमुखका रूपमा राष्ट्रपतिलाई भेट्नु राजकाजभित्रै पर्ने कुरा भयो, तर उनले र पार्टीका अरू नेताहरूले पनि दलगत विषयमा बारम्बार शीतलनिवासको मध्यस्थ, आशीर्वाद या साक्षी खोज्नु सरासर गलत छ । शीतलनिवास नेकपाको मुख्यालय होइन, राष्ट्रप्रमुखको कार्यथलो हो । यसलाई पार्टीविशेषको गृहकलहमा तान्दा व्यक्तिगत रूपमा राष्ट्रपति भण्डारी मात्र विवादमा आउने होइन, त्यसले राष्ट्रपति संस्था, गणतान्त्रिक व्यवस्था र समग्रमा मुलुककै समेत कल्याण गर्दैन ।गणतन्त्रको प्रतीकका रूपमा रहेको यो संस्थाको गरिमा बचाइराख्न राष्ट्रपति भण्डारीले आफ्नो पूर्वपार्टी नेकपाको आन्तरिक द्वन्द्वबाट आफूलाई बेसरोकार राख्न सक्नैपर्छ । अन्तर्मनमा कोही व्यक्ति वा कुनै दलप्रति सद्भाव रहनु बेग्लै कुरा हो, तर विभिन्न गतिविधि र भेटघाटमार्फत त्यो अभिव्यक्त हुनु हुँदैन । नागरिकस्तरबाट कसको राष्ट्रपति, नेकपा कि देशको भन्ने प्रश्न उठ्न थालिसकेको छ, निश्चय पनि यो विडम्बनापूर्ण छ । राष्ट्रपतिबाट भइरहेका एकपछि अर्का यस्ता क्रियाकलापले यो संस्थाकै अवमूल्यन गरिरहेको छ । शैशवकालमै रहेको गणतान्त्रिक व्यवस्थामा राष्ट्रपति संस्था जनमनमा बस्दै जानुपर्नेछ । त्यसविपरीत राष्ट्रपति कार्यालयले आफ्नो ओज र संवैधानिक भूमिका दुवै भुलेको प्रतीत हुन्छ ।यसबीचमा नेकपा अध्यक्ष एवम् प्रधानमन्त्री ओलीले आफ्नो सजिलोका लागि समेत राष्ट्रपतिलाई नै महाभियोग लगाउने षड्यन्त्र भएको दाबी गरेर जानीजानी पार्टी कलहमा शीतलनिवासको ध्यान खिचेका छन् । अहिले नेकपाका अर्का अध्यक्ष दाहालले पनि राष्ट्रपतिको मध्यस्थ प्रयास स्विकारेजस्तो देखिन्छ । संस्थाको गरिमाअनुसार विवादमा नतानिन राष्ट्रपति, उनको सचिवालय र कार्यालयले आवश्यक सतर्कता अपनाउनैपर्छ । अब त जसरी बाह्य कूटनीतिज्ञसँगको भेटमा परराष्ट्रका प्रतिनिधिको अनिवार्यता खोजिन्छ, त्यसैगरी राष्ट्रपतिले दलविशेषका नेता भेट्दा सचिवालयबाहेक राष्ट्रपति कार्यालयका सरकारी अधिकारी पनि राख्नुपर्ने देखिन्छ । यस्तो प्रबन्ध पनि राष्ट्रपति संस्थाको तटस्थता र स्वच्छता वृद्धि गर्ने एउटा उपाय हुन सक्छ । राष्ट्रपति संस्थालाई विवादमा नतानौं भन्ने असल मनसाय आम तहमा भएर मात्र पुग्दैन, खास भूमिकामा भएकाहरू नै यसबारे बढी सचेत बन्नुपर्छ । पछिल्लो समय, राष्ट्रपतिको अरू केही भूमिकालाई लिएर पनि बहस भएको छ । संसद् अधिवेशनको हठात् अन्त्यदेखि गत वैशाखमा दुई विवादास्पद अध्यादेश ल्याइँदा पनि उनको भूमिकामाथि प्रश्न उठेको थियो । संविधानका अक्षरहरू आफैंमा निर्जीव भए पनि तिनले जीवन्त विवेक प्रयोगको अपेक्षा राख्छन् । संविधानको अक्षरशः पालना गर्नुको अर्थ त्यसको मर्मलाई भुलेर अक्षरहरूको यान्त्रिक प्रयोग गर्नु होइन । राष्ट्रिय महत्त्वका अनेक विधेयक पारित गर्नुपर्ने आवश्यकता हुँदाहुँदै जनप्रतिनिधिलाई छल्न संसद् विघटन गरिएको बुझ्न मुस्किल छैन । यस्तो अवस्थामा राष्ट्रपति संस्थाले आफैंलाई समेत आतुरी भएजस्तो व्यवहार देखाएर प्रधानमन्त्रीको विवादास्पद सिफारिस तत्कालै कार्यान्वयन गरेकाले विवाद उठेको हो । खासमा राष्ट्रपतिले नेकपाका घटनाक्रममा अवाञ्छित चासो देखाउने गरेकाले पनि यस्ता विषय बढी विवादमा तानिन थालेका हुन् । यस क्रमलाई अब यहीं रोक्नुपर्छ । राष्ट्रपति निश्चित रूपमा पदासीन हुनुअघि राजनीतिक व्यक्ति हुन सक्छ । तर पदमा पुगिसकेपछि आफ्नो पूर्वआबद्धता तथा सम्बन्धबाट माथि उठ्न सक्नैपर्छ । मानिलिऔं यतिबेला नेकपाबाहेकको अर्को कुनै पार्टी सत्तामा हुन्थ्यो वा नेकपामै पनि अन्य गुटका नेता प्रधानमन्त्री हुन्थे भने त्यस्तो बेला के राष्ट्रपतिको संलग्नता हालकै जस्तो रहन्थ्यो ? र, प्रतिपक्षी कांग्रेसमा पनि यही किसिमको घरझगडा हुन्थ्यो भने उनीहरू पनि मध्यस्थका लागि राष्ट्रपतिकहाँ पुग्थे होला ? यदि यी प्रश्नहरूको उत्तर नकारात्मक आउँछ भने, सम्बन्धित सबै सचेत हुनैपर्छठूलो गल्ती तथा गडबडीले प्रश्रय पाइरहेको छ । राष्ट्रपति संस्था राष्ट्रको साझा हुन सकिरहेको छैन, यो दलनिकटगुटनिकट देखिँदै छ । राष्ट्रपति संस्था राष्ट्रको सर्वोच्च निकायकै रूपमा रहनुपर्छ, कुनै पार्टीको सल्लाहकार वा सरकारको सचिवालयसरह बन्नु हुन्न ।अहिलेको घटनाक्रम भविष्यका लागि पनि एउटा पाठ हो । जसले पूर्वआबद्ध पार्टीसँग जोडिएका आफ्ना सम्पूर्ण तन्तुहरू पदासीन भएकै मितिबाट चुँडाल्न सक्दैन, त्यस्तो व्यक्ति राष्ट्रपति बन्नेतिरै लाग्नु हुँदैन । संवैधानिक भूमिकाको यो पदको महत्त्वलाई कसैले निजी स्वार्थवश बिटुलो बनाउन पाउँदैन । संविधानले दिएको राजकाजसम्बन्धी भूमिकाबाहेक राजनीति र दलविशेषका अन्य क्रियाकलापमा राष्ट्रपतिले अतिरिक्त चासो नराख्नु नै बेस हुन्छ । पदनिवृत्त हुँदा पनि राष्ट्रपति भइसकेको व्यक्ति राजनीतिबाट निरपेक्ष र तटस्थ बस्नैपर्छ, अनि मात्रै यो संवैधानिक संस्थाको ओज रहन्छ र गणतन्त्र संस्थागत हुन मद्दत मिल्छ ।"
विकासको तगारो,"आर्थिक अनुशासनहीनताको विद्रूप तस्बिर सम्पादकीय पढेपछि मुलुकभर छरिएका अधिकांश सरकारी निकायमा आर्थिक अनियमितताले सीमा नाघेको महसुस भयो । मुलुकको कुल बेरुजु झन्डै ७ खर्ब रुपैयाँ पुग्नुलाई आर्थिक बेथितिसँग गाँसिएको दुर्दशा नभनिरहन सकिँदैन । महालेखापरीक्षकले वर्षैपिच्छे सार्वजनिक गर्ने प्रतिवेदन जति चुस्त दुरुस्त भए पनि यसले बेरुजु घट्ने आकलन र खाका तयार पार्न सकेन । संघीय सरकारको ७० अर्ब ६९ करोड, प्रदेशको ८ अर्ब १९ करोड र स्थानीय तहमा ३८ अर्ब १२ करोड बेरुजु देखिनुले संघीय एकाइमा आर्थिक अनुशासनहीनता भयावह बनेको संकेत गर्छ । प्रत्येक कार्यालयको लेखा शाखा, जिल्लास्थित कोष तथा लेखा नियन्त्रक कार्यालय, संघीय लेखा नियन्त्रक कार्यालय, महालेखा नियन्त्रक, परीक्षकको कार्यालय, अख्तियार दुरुपयोग अनुसन्धान आयोगजस्ता निकाय के विकासका सहयात्री होइनन् ? गन्जागोलजस्तो देखिने देशका लेखा संयन्त्रका कार्मचारीहरू पैसाको सामु महादेवको तीन नेत्र भन्ने उखान चर्तितार्थ गर्दै आफ्नो मात्रै फाइदा हेर्छन् । एउटै पाठ्यक्रम पढेर हिसाबकिताबको जिम्मा लिनेमध्ये तलका कामै नलाग्ने अनि माथिल्लो निकायका पदाधिकारी सर्वज्ञाता बनेर औंलो ठड्याइरहनु कहाँसम्म ठीक हो ? बेरुजु न्यून हुने गरी लेखा प्रणाली छरितो बनाउन सकिँदैन ? लेखा प्रशासनमा व्यापक सुधार गर्ने हो भने जिल्लास्थित प्रत्येक सरकारी संस्थामा अधिकृतस्तरको लेखा प्रमुख हुनु जरुरी छ । कार्यक्रम सञ्चालकदेखि लेखापरीक्षकसम्मले स्थलगत अनुगमन गरी नतिजामुखी कामको लेखाजोखा गर्ने, मिलेमतोबाट हुन सक्ने अनियमितता नियन्त्रण गर्न परीक्षकको टिममा स्वतन्त्र व्यक्तिलाई पनि सामेल गराउनेलगायतका गतिविधिबाट आर्थिक अनुशासनहीनतामा उल्लेख्य सुधार गर्न सकिन्छ । भुवनेश्वर शर्मा, चन्द्रागिरि२, काठमाडौंप्रधानमन्त्रीबाट सिक्नुपर्ने पाठराजनीतिमा सफल हुन साम, दाम, दण्ड र भेदको कला जान्नुपर्छ भन्ने मान्यता अब अपुरो भएजस्तो लाग्छ । यसको नयाँ संस्करणमा छल, कपट, झूट, षड्यन्त्रलाई पनि ठाउँ दिनुपर्छ । आकर्षक ढंगले झूटोलाई साँचो र साँचोलाई झूटो बनाएर भ्रम छर्न सक्ने कला भएकाहरू नै सत्तामा टिकेका छन् । प्रधानमन्त्री केपी शर्मा ओलीले भारतीय नाकाबन्दीका कारण आधा सिलिन्डर ग्यास नपाएर सर्वसाधारण प्याकप्याक्ती परेको बेलासमेत एकदम सजिलै घरघरमा ग्यासपाइप पुर्याइनेछ भनेर झुक्याए । उनले रेल पानीजहाजको गफ अहिले पनि बेलामौकामा दिइरहेका हुन्छन् । भ्रष्टाचार सहँदै नसहने र भ्रष्टाचारीको मुखै नहेर्ने जस्ता उनका भनाइ निकै चर्चित बने । प्रधानमन्त्री रोजगार कार्यक्रमअन्तरगत कस्ताकस्ता काम गरियो भन्ने पनि दुनियाँलाई थाहै छ । गरिबी, बेरोजगारी, भोकमरी र रोगका दिन गए भनेर प्रधानमन्त्री ओलीका कुरा सुन्दा पनि अर्कै संसारमा पुगेको आभास भएको थियो । उनले के गर्छन्भन्दा पनि के बोल्छन् भन्ने सदैव चासोको विषय रह्यो । उनकै पालामा भारतद्वारा अतिक्रमित भूमिलाई समेटेर नयाँ नक्सा जारी गर्ने ऐतिहासिक काम पनि सम्पन्न भयो । जे होस्, बोलेर गरिने हरेक काममा उनी अति नै जनपक्षीय र राष्ट्रवादी देखिए । भारतीय चासो, चलखेल र हस्तक्षेपकारी नीतिविरुद्ध साहसी देखिए । पछिल्लो समय, सरकार ढाल्न भारत लागिपरेको छ भनेर पनि उनी निकै चर्चामा आए । आफूलाई लागेको कुरा बोल्न केही बाँकी राखेनन् । बोल्दाबोल्दै रामको जन्म नेपालमै भएको हो भनी पहिल्यै अरूले गरेका तर्क र अनुसन्धानमा पनि उनकै दाबी रह्यो । तीनतीन जना घगडान पूर्वप्रधानमन्त्री मिलेर र्याखर्याख्ती पार्दै पदबाट हटाउन लागिपरेका छन् । तैपनि उनी साहसका साथ प्रतिकार गर्दै बोल्न छोडेका छैनन् । प्रधानमन्त्रीबाट आत्मबल नगुमाऔं, अध्ययनशील बनौं र परिस्थिति बुझेर लागेको कुरो बोल्न कहिल्यै नछाडौं भन्ने पाठ सबैले सिक्न जरुरी छ । इन्द्रकुमार श्रेष्ठ, ओखलढुंगा"
अर्थतन्त्र फेरि पुरानै प्रस्थानविन्दुमा,"यातायातका विडम्बना यातायातका योजनाहरूमा भएका कमजोरीबारे मुलुकका सबै विज्ञ सबै अवगत छन् । साधारण पाठकको फाइदाका लागि एउटा प्रमुख उदाहरण दिन चाहन्छु । अहिले मुलुकमा सबैभन्दा धेरै गाडी चल्ने भनेको वीरगन्जबाट चितवन हुँदै काठमाडौं आउने सडकमा हो । मुलुकको प्रमुख आयातनिर्यात यहीँबाट हुन्छ । यस सडक खण्डमा गाडी धेरै भएका, सडक राम्रो नभएका र कहीँकहीँ त पुल एक लेनका मात्र भएका भन्ने रिपोर्टहरू छन् । तर सरकारले सडक चौडा बनाउन सर्वप्रथम नारायणघाटबुटवल सडक खण्ड छान्योÙ त्यसपछि मुग्लिङपोखरा, त्यसपछि हालै ढल्केबरकमला र मुग्लिङनौबिसे छानेको छ । रेल त्यस्तै गरी सिमरादेखि बर्दिबासको छानेको छ । अर्थात्, स्रोत विद्यमान आवश्यकताभन्दा लहडमा छुट्याइएको छ । मुलुकले यत्रो खर्च गरेका आयोजनाले समग्र उत्पादन कसरी बढाउँछन्, कसरी उत्पादकत्व बढाउँछन्, कसरी उत्पादनमा भ्यालु एड गर्छन् भन्नेमा धेरै सोचिएको छनक देखिँदैन ।यी प्राथमिकीकरणका लागि वर्तमान सरकार मात्र दोषी छैन । यी आयोजनाका फिजिबिलिटी रिपोर्टहरू धेरै पहिले बनेका हुन् । कहिले के, कहिले के बहानामा प्रमुख सडक खण्डलाई मतलब नगरी अरूतिर बनाउने योजना बने, जसले मुलुकको आर्थिक प्रगति गर्छन् कि गर्दैनन् भन्नेतिर शासकहरू लागेनन् । त्यही परम्परालाई पछ्याउँदै वर्तमान प्रधानमन्त्रीले पनि सनकको भरमा रेल र पानीजहाजका योजना घोषणा गरिदिनुभयो, जुन एक अर्थमा लहडको भरमा विकासका कोसेढुंगा निर्धारण गर्ने पुरानै इतिहासको निरन्तरता थिए र जुन बन्नेनबन्ने अझ कसैलाई थाहा छैन । दुःखको कुरा, यी असफलताले पोल्ने पनि प्रधानमन्त्रीलाई नै हो, किनकि दुई वर्षपछि चुनावमा उहाँले जनताकोमा लैजाने प्रमुख आयोजना के हुनेछ भन्ने स्पष्ट छैन । यातायातका क्षेत्रमा केही सडक कालोपत्रे भएका होलान्, तर तात्त्विक फरक हुने काम गएका दुई वर्षमा भएका छैनन् । प्रधानमन्त्रीले यो कुरा बुझ्न निकै जरुरी छ, किनकि आफ्नो शासनकालको सुरुमा दिएको वक्तव्यबाट उहाँ कनेक्टिभिटीको समर्थक हुनुहुन्थ्यो कि भन्ने झल्किन्थ्यो । चालु खर्च घटाएर द्रुतमार्गहरू निर्माण गर्ने कुरालाई बजेट बनाउने बेला जोड दिनुभएको भए अहिलेसम्म यातायात क्षेत्रमा उहाँको योगदान अर्कै देखिन्थ्यो । उहाँकै क्षेत्रको काँकडभिट्टादेखि इटहरीसम्म अहिले सडक विस्तार तथा द्रुतीकरणका लागि सबैभन्दा जरुरी भाग भएको छ, तर त्यहाँ पनि प्रधानमन्त्रीले ध्यान पुर्याउन सकेको देखिँदैन । मौद्रिक नीति र विकास यस पालिको मौद्रिक नीतिको महत्त्वपूर्ण पक्ष यसले बजारमा तरलता ल्याउन गर्ने सहयोग हो । मौद्रिक नीति आउनुअघिदेखि नै राष्ट्र बैंकले बजारको तरलता प्रशोचनका लागि हतार नदेखाएर बजारमा सकारात्मक भूमिका खेलेको छ । तर तरलतालाई विकाससँग जोड्न के गर्न सकिन्छ भन्नेमा त्यति स्पष्टता छैन । यसको एउटा उदाहरण हेरौं । अर्थमन्त्रीले विभिन्न ठाउँमा के भन्नुभएको छ भने, ब्याजदर मुद्रास्फीतिभन्दा कम भयो भने पनि त्यति राम्रो हुँदैन, किनकि त्यसबाट मानिसले निक्षेप कम गर्ने र मुद्रा बैंकमा नआउने हुन सक्छ । सतहमा हेर्दा यो तर्क गलत छैन । धेरै अर्थमन्त्री मुद्रास्फीतिभन्दा ब्याजदर कम भए मानिसहरूले पैसा अन्य देशमा लान्छन् कि भनेर झस्कन्छन् । तर अर्थमन्त्रीहरूले मुद्रा बैंकबाट बाहिर कहाँ गइरहेको छ भन्ने पनि हेर्नुपर्छ । बैंकमा ब्याजदर कम भएर मानिसहरूले उद्योग खोलेका छन्, व्यवसाय गरेका छन् भने त्यो मुलुकका लागि राम्रो भयो । त्यस्तो अवस्थामा ब्याजदर कम राखिराख्न मुलुकमा के गर्न सकिन्छ भनेर हेर्नुपर्छ । अमेरिकाको उदाहरण हेरौं । अमेरिकामा ब्याजदर कम हुनुको एउटा प्रमुख कारण त्यहाँ आइराख्ने विदेशी लगानी हो र अन्य विपन्न मुलुकका तुलनामा अमेरिकामा लगानी गर्नेहरूले त्यो पैसा आफ्नो देशमा फर्काउन खासै हतार गर्दैनन् । हाम्रो देशमा पनि उदार नियमन गरेर मानिसले पैसा यहाँ ल्याउन र हाम्रा स्थानीय व्यवसायीहरूलाई यहाँ व्यवसाय गर्न कम लागतमा पुँजी उपलब्ध होस् भन्ने अर्थमन्त्रीहरूको लक्ष्य हुनुपर्छ, न कि ब्याजदरलाई मुद्रास्फीतिभन्दा माथि राखिराख्न । यदि ब्याजदर मुद्रास्फीतिभन्दा कम भए पैसा विदेशमा जान्छ जस्तो लाग्छ भने त्यो रोक्न हामीले औद्योगिक नीति तथा प्रशासनिक अभ्यासहरूको मूल्यांकन गर्नुपर्छ ।नेपालमा ब्याजदर र उद्योगधन्धा स्थापनाबीचको सम्बन्ध भन्न सकिने स्थितिमा छैन । प्रधानमन्त्री गिरिजाप्रसाद कोइरालाको प्रथम कार्यकालमा ब्याजदर घट्दा त्यसबाट केही औद्योगिक वृद्धि भएको देखिए पनि त्यसपछि त्यो सम्बन्ध स्पष्ट देखिएको छैन । ब्याजदर कम हुँदाको पहिलो प्रभाव जग्गा वा सेयरको मूल्य र कारोबारमा देखिन्छ । त्यस्तो अवस्थामा मानिसहरूले सेयर वा जग्गामा कमाएको पैसा विदेश नलगून्, बरु पुनः यहीँ लगानी गरून् भन्नेमा अर्को सजगता अपनाउनुपर्छ । मानिसहरूले दुःख गरेर कमाएको पैसा वा आफ्ना बाआमाले जोडेको जग्गा बेचेर उद्योगमा लगानी गर्ने सम्भावना कम हुन्छ, तर सेयर बजार वा अन्य क्षेत्रमा चाँडो कमाएको पैसा बरु जोखिम लिन सक्ने क्षमता बढी हुन्छ । त्यसैले सेयर बजार बढ्दै गर्दा सरकारले औद्योगिक नीतिहरू उदार बनाउने र भारतलगायतसँग वार्ता गरेर मुलुकको उत्पादनको दिगो बजार खोज्ने काम गर्नुपर्छ । नत्र यी वृद्धिबाट पनि राज्यले फाइदा लिन सक्दैन । अन्तमा, सरकारको कमजोरीका बावजुद मुलुकको अर्थतन्त्र हेर्नेहरूलाई नेकपाको अहिले भैरहेको स्थायी समितिको झगडा आदिले कुनै रोमाञ्च दिँदैनन् । सरकारको विरोध गर्नेहरूले अर्थतन्त्रको वैकल्पिक भिजन दिन सकेका छैनन् । गएका दुई वर्षको सरकारको खर्च गर्न सक्ने क्षमतामा कमी, विकासको प्राथमिकीकरणमा भएका गल्तीहरू, जथाभावी बढ्दै गएका चालु खर्चहरू, वैदेशिक लगानी र प्रविधि भित्र्याउन सक्ने क्षमतामा कमी, मुलुकभित्रको श्रम उत्पादकत्वमा भएको समस्या आदिका बारेमा छलफल गरेर नेकपाको सरकारको आगामी दिशा दिन बल गर्नुको सट्टा दिशाहीन, अमूर्त र मुख्य गरी राजनीतिक छलफलमा यो बैठक बितेको छ । सरकारसँग फेरि एकपटक वैदेशिक मुद्राको सञ्चिति धेरै भएको छ, मुलुकमा पैसा थुप्रिएको छ र दुई वर्षअघिको जस्तो मौका छ । सरकारको यो कार्यकालमा महत्त्वपूर्ण कार्य सम्पन्न हुन नसके पनि आउने सरकारलाई यो सरकारले उत्तराधिकारमा महत्त्वपूर्ण आयोजना र चलायमान अर्थतन्त्र छोड्न कोसिस गर्नुपर्छ र चुनाव हारे पनि जिते पनि सरकारले आफ्नो शिर उचो गरेर यो कार्यकाल सक्ने बाटो हेर्नुपर्छ भन्ने कुरा स्थायी समितिले सरकारमा जाने मित्रहरूलाई सम्झाउन कोसिस गर्नुपर्छ ।"
जनता नदुख्ने राजनीति,"महिनादिनभन्दा बढीदेखि लगातारजसो दर्किरहेको झरी थामिने कुनै गुन्जायस छैन, यता पहाडमा । रोपाइँको याममा पनि झरी नदर्किए किसानहरूले न्वागी खानसमेत बेसाहाको बोरा घिसार्नुपर्नेछ । राजनीतिदेखि खाद्यान्नसम्म परनिर्भरता उसै पनि राष्ट्रिय पहिचान बनेकै छ । आर्थिक परनिर्भरताको घुम ओढेर राष्ट्रवादको बाउसे भने खुबै आत्मनिर्भरताको साथ मच्चिइरहन्छ । आफूलाई अब्बल राष्ट्रवादी देखाउन अरूलाई विदेशी दलाल, राष्ट्रघाती भन्दै हिलो छ्यापाछ्यापका कारण सक्कली अनुहार नै छ्यापिएको, पोतिएको हिलाले चिन्नै नसक्ने गरी लतपतिएको हुन्छ । लतपतिएको अनुहार बोकेर उपस्थित भएकाहरूमध्ये जानिन्न, को सक्कली राष्ट्रवादी हो र को नक्कली । नक्कली र सक्कली नै नचिनिने भएपछि जसले डकारे पनि भयो, राष्ट्रवादको पाल्सी श्लोक । सत्तामा अडेस लागेर नागरिकलाई, समाजलाई, अर्थतन्त्रलाई, उत्पादनलाई, देशलाई, राष्ट्रिय आत्मबललाई कमजोर र हीनतर बनाउन सकेको तागत खैंचनेहरू केही थान जगेडा ठट्यौलो भाषण वितरण गरेको भरमा सबैभन्दा चर्को राष्ट्रवादी बन्छन् । कम से कम चार दशकदेखि राजनीतिबाहेक अर्को कुनै आर्थिक उपार्जनको उद्यममा नलागेको राजनीतिक पेसेवर राजनीतिकै भरमा यताका दिनहरूमा सहरको सबैभन्दा सम्पन्न व्यापारीको जस्तो जीवनशैली बाँचिरहेको हुन्छ । जीवनको आरम्भदेखि सिंगै जिन्दगी दुःख पखाल्न पसिना निचोरिरहेका किसान, मजदुर भने झन्झन् निमुखा बनिरहेका छन् । देश झन्झन् दरिद्र बनिरहेको छ । वैदेशिक ऋणको भारले देश भीखमंगा हालतमा लडखडाएको छ । औषधिदेखि सडकसम्म, बिजुलीदेखि अदालतसम्म, संसद्देखि स्थानीय तहसम्म सबै विदेशी दान, अनुदान, ऋणमा निर्भर छन् । नागरिकलाई निमुखा, देशलाई दरिद्र, अर्थतन्त्रलाई भीखमंगा बनाएर आफू मोटाउने राजनीति गर्नेहरू नजाने कुन आत्मबलले राष्ट्रवादको पाल्सी र कर्कश सारेगम उग्राइबस्छन्, बिनालज्जा । पुस्तौंदेखि देशको सम्पत्ति बपौतीमा निजी भोग गरेर सन्तानहरू विदेशमा व्यवस्थापन गरिआएको वाक्पटु टेलिभिजनमा खै कुन आत्मबलले हो, मयलपोसमा ठाँटिएर सीमायुद्धको ऐलान गर्दै देशमा बुँदबुँद पसिना सिञ्चन गरिरहेका भुइँमानिसहरूलाई राष्ट्रवादको गर्मी वितरण गरिरहेको हुन्छ, घनघोर राष्ट्रवादी बन्दै । उसै पनि बुद्ध, सीता, जनक, हिमाल, पहाड, फूल, जनावर, मिथकहरूमाथिका निबन्ध रटेर राष्ट्रियता मजबुत बनाउने महेन्द्रीय चेतनाको पाइनले तिखारिएको देश हो यो । त्यतिले नपुगे बेलायतीहरूसँग एकतिहाइ भूमि गुमाउने गरी देखाएको बहादुरीको वर्णनरूपी मजबुत राष्ट्रवादी आरनमा पुतपुताइरहेको गोल छँदै छ, राष्ट्रवादको चेतना अर्जाप्न । देशभित्रै गरिबी पखाल्ने, जिन्दगी अड्याउने मेसो नभेटेर भारतका गल्लीहरूमा, अरबको मरुभूमिमा रगत र पसिना निचोरिरहेका या त्यति पनि गर्ने ल्याकत नराख्ने हरितन्नमहरू राष्ट्रवादको महेन्द्रमाला मा कहीँ गोचर हुँदैनन् । देशका रूपमा ढुंगा, माटो, सीमा स्तम्भरूपी भौगोलिक एकाइको मात्रै वर्णन गर्छ महेन्द्रमाला ले । नागरिक, तिनको दुःख, नागरिक र देशको आर्थिक, सामाजिक, सांस्कृतिक यथार्थभन्दा महाभारत, वेद, उपनिषद्जस्ता मिथक, शास्त्रहरूमा व्याख्यातीत शासकीय मर्यादाको व्याख्या वितरण गरेर नागरिक चेतना डाम्छ महेन्द्रमाला ले, राष्ट्रवाद धारिलो बनाउन । वर्तमान अवस्थाको यथार्थ तस्बिर होइन, पौराणिक कथाहरूको श्यामश्वेत तस्बिर वितरण गर्छ । यसर्थ कि, मानिसहरू विगतको महिमामण्डनमा भुलून् र वर्तमानलाई राम्ररी खुट्याउन नसकून् । सेता हिमाल र राता गुराँसका कविता, निबन्ध, गीतहरूको लोलोपोतोले, शासकहरूको पाल्सी राष्ट्रभक्तिको वर्णनले, वीरता र बहादुरीको झुटो इतिहासको ढोङले डाम्दाडाम्दा देशको असली अनुहार नै अस्तित्व संकटको मोडमा उभिएको छ । एक थान नक्सा जारी गरेर देशको अनुहार टालटुल पार्नुपर्ने नियतिबाट देश गुज्रिएको छ । पार्टी फुटाएरै भए पनि महाकाली सन्धि गरेर स्याटेलाइटमार्फत बिजुली बेचीवरी आएको १ खर्ब २० अर्ब रकमले देश झलझल बलेर नपुगेपछि अमेरिकीहरूको रणनीतिक दाउपेचको मायावी सतरंजा मा लुटपुटिएर एमसीसीको ५० अर्ब रकम ल्याउनका लागि पनि पार्टी नै फुटाउन कस्सिएका छन् महान् राष्ट्रवादीहरू । आजसम्म विदेशी ऋण कति आयो, आएमध्ये कति साँच्चै विकासमा लगानी भयो, कति विकासको शीर्षकमा परामर्श, विज्ञ, नेता आदिको नाममा भाग लाग्यो, खोइ हिसाब ? विदेशी दान, अनुदान, ऋण ओइरिइरहने तर देश झन्झन् हीनतर बन्दै जाने किन भइरहेको हो, खोइ मीमांसा ?ििियो लेख लेखिरहँदा म अडिएको माटो गोरखाको मध्यउत्तरी भेगमा अवस्थित बारपाक सुलिकोट गाउँपालिकामा पर्छ । बितेका पन्ध्र दिन यहाँका माटोकिरेहरूले हाड पग्लिने गरी पसिना चुहाए । भारी वर्षात्ले रुझाए पनि किसानहरू दंग छन् । यसर्थ कि, बेलैमा धानको गाभा टाँस्न पाए । पाए मात्रै के भन्नु, लगभग भ्याइसके । मकै खेतको कुरा बेग्लै हो । सहर पसेका तन्नेरीहरू कोरोना महामारीको छेक पारेर गाउँ नफर्किएका भए, जति टाँसिएको छ यता धानको गाभो, आधाभन्दा बढी बाँझै रहन्थे (बौरिने बाटामा अभिसरित गाउँको वर्णन अर्को छुट्टै लेखमा गरिएला नै) । रोपाइँको मैझारो गरेर हिलाम्मे भएको ज्यान पखाल्ने तरखरमा रहेका किसानको मन भने मैलिँदै जान थालेको छ । बलै बीउको जुगाड गरेर रोपाइँ टारे पनि खेतबारीमा हाल्ने मलको हाहाकार छ । बाढीपहिरोको त्रास बढेको छ । देशभर बाढीपहिरोको मारमा छन् नागरिक । बाढीमा परेर थातथलो र ज्यान गुमाउनेहरूको बाढी छ । कोरोना महामारीले निम्त्याएको संकट थेग्न नसकेर देशको अर्थतन्त्रमा नकारात्मक बाढी आएको छ । त्यसको मार पनि अदनाहरूकै टाउकामा बज्रिनेछ । यो संकटको बाढीले जनसाधारणको जिन्दगीमा ल्याएको अप्ठेरोको के हिसाब ! बाढी त सत्ताधारी दलभित्र पनि उर्लिएको छ । कसले कसको लाभको पद खोस्ने या कसरी जोगाउने भन्ने । कसले कसलाई निषेध गर्ने र को माथि पर्ने । देश महामारी, संकट, महँगी, अभाव, अत्यासले थिचिएका बेला सत्ताधारी पार्टीभित्र उर्लिएको छिनाझपटीको अन्तर्यमा जनता कहीँ छैनन् । जनताले बेहोरेको सास्ती, देशको बिग्रँदो अर्थव्यवस्था, जनजीवनलाई सम्बोधन गर्न असफल राज्यव्यवस्था सत्ताधारी पार्टीको उपल्लो तहको बैठकमा छलफलमै अटेको छैन । कसले कतिवटा पद लिने र नलिने खाइधन्दामा निमग्न छन् । उसो त, निजी लाभको जोडघटाउ गरेर घाँटी जोडेकाहरूबीचको बहसमा आफूले कति लाभ पाउने या उसले खायो मैले खान पाइनँ भन्ने छाडेर जनताको पीरमर्का उठ्ने कुरा अपेक्षा गर्नु नै अनुचित छ । उनीहरूलाई जनता दुख्दैनन् । देश दुख्दैन । अभाव, संकट, बेरोजगारी, बेथितिबाट प्रताडित जनजीवन दुख्दैन । बाढीले बगाएको बस्ती दुख्दैन । पहिरोले जीवन हरेको भिरालो पाखाका झुत्रेझाम्रेहरू दुख्दैनन् । बाढीले निलेका मैदानी भेगका झुपडीहरू दुख्दैनन् । लकडाउनका कारण खान नपाएर सडकपेटीमा जीवन निखारेको भरिया दुख्दैन । क्वारेन्टिनको अव्यवस्थापनले लुटिएको नागरिकको जीवन दुख्दैन । काखे नानी च्यापेर सयौं किलोमिटर भोकै रगताम्मे पैताला घिसारिरहेकी मजदुर दुख्दिन । मल, बीउ नपाएर तड्पिएको किसान दुख्दैन । सत्ताको लाभ दुख्छ । पद दुख्छ । खाइराखेको गुमाइएला कि भनेर । उसले मात्रै खायो, आफूले नपाइएला कि भनेर । खानु नै राजनीति भएको छ । गरिबको नाममा । महामारीको नाममा । बेरोजगार र रोजगारका नाममा । उपचारको नाममा । मृतकको नाममा । औषधिको नाममा । कफिनको नाममा । यतीको नाममा । ओम्नीको नाममा । खाने दाउपेच मिलाउनका लागि राज्यसत्ताको तलदेखि माथिसम्म सेटिङ छ । न सार्वजनिक लोकाचारको सुर्ता । न महामारीले मरणासन्न बनाएको नागरिक आत्मबलको सुर्ता । सत्तामा हुनेले त खाएको छ नै, उसलाई रिझाएर खान सत्ताले तेर्स्याएको जुवाको सोइलामा इमानको गर्धन छिराउन तँछाडमछाड गर्ने चेतनाका दुस्मनहरूको ताँती छ । देशको भविष्यसँग सरोकार राखेर सत्ता कृत्यमाथि प्रश्न उठाइरहेका चेतनशीलहरूको हुर्मत काढेर सत्तावितरीत हन्डी खान लम्पसार परेका अरिंगालहरूको ताँती छ । खाइरहेकाहरूबाट खोसेर आफू खान मुख मिठ्याइरहेकाहरूको अर्को ताँती छ । यो ताँतीलाई जनता, समाज र देशको भविष्य, विकास, उन्नति केहीको सुर्ता छैन । बिनालगानी नाफा सोहोर्ने सबैभन्दा सहज राष्ट्रिय उद्यमशीलता भएको छ राजनीति । आफू बन्ने । आफ्नो सात पुस्ताको भविष्य उजिल्याउने । जनताको, देशको पुस्तौंपुस्ता अन्धकारमा डुबाउने । बरबाद पार्ने । देशको बरबादीमा आफ्नो कायाकल्प गर्ने । जनताको बरबादीमा आफ्नो पुस्तादरपुस्ताको भविष्य सुधार्ने । करोडौं कमिसन मागिरहेको आफ्नो वफादार जोगाउने । आफ्नो यत्ति दुनो सोझ्याउन सत्तामा पुग्ने । िििनत्र त, कोरोना महामारीको सामना गर्न लकडाउनको कर्फ्युमा देशलाई थुन्नेबाहेक सरकारले गर्यो नै के र ? जनताले थुनिने, अपहेलित हुने र बेवास्ता भने सरकारबाट भरमग्दुर पाए । यती, ओम्नी हुँदै स्वास्थ्य सामग्री खरिदमा सत्ता सञ्चालकहरूको लाभग्रन्थि मोटाएको मोलमा गरिखाने निम्छरा हरितन्नमहरूले सयौं किलोमिटर सडक पैतालाको छाला उप्काउँदै नापे । राजकीय ओहोदामा विराजमानहरूले पाइखानादेखि जिमखानासम्ममा लाखौंकरोडौं उडाइरहँदा एउटा निम्छरो भरिया भोकको रापले दाम्रिएर निख्लाम सडकपेटीमा निदायो, चिरनिद्रामा, नाम्लो च्यापेर । अव्यवस्थित र उपेक्षित तवरले देश भित्रिएका पसिनाका बुँदहरू सत्ता अव्यवस्थाका कारण बिलखबन्दमा छन् । महिनौं समय पाउँदासमेत र अर्बौं रकम राज्यकोषबाट चाँदीकटाइ गरिँदासमेत क्वारेन्टिन व्यवस्थित गर्न नसकेकै कारण विदेशबाट फर्किएकाहरूमार्फत संक्रमण स्थानीय तवरसम्म विस्तारित भएको छ । देश कृषिप्रधान भनिएको छ (खासमा यो भ्रष्टाचारप्रधान देश हो) । खेतीको चटारोमा रहेका किसानले न समयमा बीउ पाए, न समयमै मल पाउने सम्भावना छ । केन्द्रदेखि स्थानीय तहसम्मका सत्ता सञ्चालकहरूलाई शासक हुने होड छ । जनताको दुःख दुख्ने र त्यसको समाधान खोज्ने प्रतिनिधि बन्ने होइन, शासकीय कुर्सीमा बस्ने र रवाफ, हैकम जमाउने चेतना माथिदेखि तलसम्मै सरोबरी छ । िििखाने राजनीतिले देश चल्दैन । खाने हरूलाई जिताउने र शासक थाप्ने व्यवस्थाले झन्झन् हीनतर बनिरहेका जनताको जीवन उज्यालिन्न । स्वाभाविक प्रश्न उठ्छ, विकल्प के त ? कसैले किस्तीमा दिएको विकल्पले चलेन । पुराना राजामहाराजाबाट नचलेको देश नयाँ राजामहाराजाहरूबाट पनि चुसियो मात्रै । आफ्ना लागि विकल्प सोच्ने र खोज्ने काम गरिखाने पसिनाका बुँदहरूकै हो । गरिखानेहरूले सोच्न ढिला नगरून् । आफ्नो भविष्य सुरक्षित गर्ने परिपाटी खोज्न र आवश्यक परे खोस्न ढिला नगरून् । ट्वीटर :"
बच्चाको श्रवणशक्ति,"हाम्रो शरीरका पाँच इन्द्रियमध्ये कान पनि महत्त्वपूर्ण इन्द्रिय हो । मानवले सिक्ने र बुझ्ने प्रक्रिया आमाको गर्भावस्थामै सुनेर सुरु गर्छ, जसलाई ज्ञानको पहिलो चरणका रूपमा पनि लिने गरिन्छ । अनि त्यसमा श्रवणशक्तिकै मुख्य भूमिका हुने गर्छ । तर, सबैमा यो क्षमता एक समान हुँदैन ।विश्व स्वास्थ्य संगठनका अनुसार, विश्वमा करिब ४६ प्रतिशत जनमानसमा सुस्तश्रवणको समस्या छ । नेपालमा भने लगभग १६६ प्रतिशत जनसंख्यामा यो समस्या छ । विशेषतः बालबालिकामा बहिरोपनका कारण बोली र भाषाको विकासमा प्रत्यक्ष असर पर्छ, दैनिक क्रियाकलाप र ज्ञानको विकासक्रमसमेत प्रभावित हुन्छ ।कानलाई साधारणतया बाहिरी कान, मध्य कान, भित्री कान गरी तीन भागमा विभाजन गरिन्छ । यीमध्ये कुनै एकमा समस्या आए सुन्ने क्षमतामा असर पर्छ । बाहिरी र मध्य कानमा समस्या भए आवाज भित्री कानसम्म पुग्न सक्दैन, जसलाई कन्डक्टिभ हियरिङ लस भनिन्छ । भित्री कानको या श्रवण नसामा हुने समस्यालाई सेन्सर न्युरल हियरिङ लस भनिन्छ ।बालबालिकामा कमजोर श्रवणशक्ति मुख्यतः दुई किसिमले हुन्छ जन्मैदेखि वा जन्मपछि । जन्मिँदै हुने कम श्रवणको समस्याको मुख्य कारणमध्ये आनुवंशिक र गैरआनुवांशिक हुन्छ । गैरआनुवांशिक समस्या उब्जिनुका कारक हुन् गर्भावस्थामा आमालाई संक्रमण हुनु, जन्मँदा बच्चालाई अक्सिजनको मात्रा कम हुनु, कम तौलको वा परिपक्व नभई जन्मनु, गर्भवती आमाले बच्चालाई हानि हुने औषधि सेवन गर्नु, आमा दीर्घरोगी (मधुमेह, थाइराइड लगायत) हुनु आदि ।नवजात शिशुलाई ४८ घण्टाभन्दा बढी एनआईसीयुमा राखे, उच्च चापको कमलपित्त भए, गलफुलो वा दादुरा वा मेनिन्जाइटिस भए, कानलाई हानि हुने औषधिको प्रयोग गरे, बच्चाको विकासक्रमसँगै तीव्र ज्वरो आएचाहिँ जन्मेपश्चात् कम सुन्ने समस्या हुन्छ । बच्चा बढ्दै जाँदा केही समयपछि बाहिरी कानमा धेरै कानेगुजी जम्मा भए, कानमा बाहिरी वस्तुहरू अड्किए, चर्को ध्वनि सुन्ने गरे, टाउको या कानमा चोट लागे, बाहिरी वा मध्य कानमा मासु पलाए, कानको संक्रमण भई जालीमा प्वाल परे वा मध्य कानको हड्डीमा संक्रमण भए पनि श्रवणशक्ति कम हुन्छ ।माथि उल्लिखित कारणहरूका अलावा जन्मँदा कानको बनावट असामान्य रहे वा बच्चाका अन्य अंगमा समस्या देखिए, शारीरिक र मानसिक विकासमा सुस्तता देखिए पनि श्रवणशक्तिमा अवरोध उत्पन्न हुन सर्क्छ । यसर्थ, हरेक अभिभावकले आफ्ना बालबालिकाले आवाज सुनेका छन् कि छैनन् भनेर ख्याल राख्नु अत्यावश्यक हुन्छ ।भनिन्छ, रोग लागेर उपचार गर्नुभन्दा रोग लाग्न नदिनु नै उत्तम उपाय हो । बच्चाको श्रवणशक्तिमा समस्या नआओस् भनी गर्भावस्थामै आमाले आफ्नो स्वास्थ्यको ख्याल राख्नुपर्छ । चिकित्सकको सल्लाहबेगर जथाभावी औषाधि सेवन गर्नु हुन्न । जन्मेपश्चात् बच्चाको श्रवणशक्तिमा विशेष ध्यान दिनुपर्छ । विकसित देशहरूमा बच्चाको श्रवणशक्ति अनिवार्य परीक्षण (हियरिङ स्क्रिनिङ) गर्ने व्यवस्था हुन्छ । केही वर्षयता नेपालका केही अस्पतालमा पनि यो सेवा उपलब्ध हुँदै आएको छ । अभिभावकहरूले आफ्ना बालबालिकाको श्रवणशक्तिमा समस्या आउन नपाओस् भनी समयमा खोप लगाउने, कानमा तेल नहाल्ने, सुताएर स्तनपान नगराउने, जथाभावी कान नकोट्याउने, कान पाकेको अवस्थामा चिकित्सकको सल्लाह लिने, उच्च ध्वनिबाट टाढै राख्ने, पौष्टिक खाना र सरसफाइमा ध्यान दिने गर्नुपर्छ । बाहिरी र मध्य कानसम्बन्धी कतिपय समस्या औषधिको प्रयोगबाट हटाउन सकिन्छ । मध्य कानको जाली वा हड्डीको समस्या भए साधारण शल्यक्रियाबाट निराकरण गर्न सकिन्छ । भित्री कानमा वा श्रवण नसाकै समस्या भए श्रवणयन्त्रको प्रयोग गर्न सकिन्छ । श्रवणयन्त्रको मद्दतले समेत फाइदा हुन नसके कक्लियर इम्प्लान्ट शल्यक्रिया गर्नुपर्छ । यो शल्यक्रिया बच्चा दुई वर्षको हुँदासम्म गर्न सके उसमा मातृभाषा बोल्ने क्षमताको विकास पूर्ण रूपमा हुन्छ र ज्ञानको विकासमा मद्दत पुग्छ । यो सुविधा काठमाडौंका सीमित अस्पतालमा मात्र छ । सुस्तश्रवण भएकाहरूको लक्षणको पहिचानमा अभिभावकको मुख्य भूमिका हुन्छ । बच्चामा बोलीको विकास ढिलो हुनुको मुख्य कारण श्रवणशक्ति पनि हो । यस्तो लक्षण देखिए नाक कान घाँटी विशेषज्ञको परामर्श लिइहाल्नुपर्छ ।नाक, कान, घाँटी विशेषज्ञ रायमाझी महाराजगन्ज मेडिकल क्याम्पसकी सहप्राध्यापक हुन् ।"
कोरोना झन् संक्रामक !,"लन्डन (एजेन्सी) हाल विश्वव्यापी महामारीका रूपमा रहेको कोरोना भाइरस (कोभिड१९) पहिलो पटक चीनमा देखापरेको अवस्थामा भन्दा केही फरक भइसकेको छ । पछिल्लो समय यसको संक्रमण निकै तीव्र रूपमा फैलिइरहेको विभिन्न देशका तथ्यांकहरूले पुष्टि गरेका छन् । कोभिड१९ रोग लाग्ने सार्सकोभटु भाइरस फैलिँदै गर्दा यसको स्वरूपमा समेत परिवर्तन आएको छ । वैज्ञानिकहरूका अनुसार करिब ८ महिनाको अवधिमा उक्त भाइरसको जिनमा हजारौं प्रकारका परिवर्तन आएका छन् । तर पछिल्लो पटक देखिएको परिवर्तनले भने यसको व्यवहारसमेत बदलिएको ठानिएको छ ।तर महत्त्वपूर्ण पक्ष भने भाइरसमा भइरहेको स्वरूप परिवर्तनले यो मानिसहरूका लागि थप संक्रामक वा घातक भएको छ वा छैन भन्ने नै हो । त्यसका साथै आममानिसहरूमा यस्तो परिवर्तनले खोप निर्माणमा प्रभाव पर्छ वा पर्दैन भन्ने हो । वैज्ञानिकहरूका अनुसार अन्य मौसमी फ्लुहरूको तुलनामा कोभिड१९ को भाइरसले निकै ढिला स्वरूप परिवर्तन गरिरहेको छ । यो भाइरसप्रति मानिसमा न्यूनस्तरको प्राकृतिक प्रतिरोधात्मक क्षमता, खोप निर्माण नभइसकेको अवस्था र प्रभावकारी उपचार नभएका कारण पनि यसलाई छिटोछिटो स्वरूप परिवर्तन गर्नुपर्ने दबाब नभएको हो । पछिल्लो समय पत्ता लागेको यसको स्वरूप परिवर्तन डी ६१४ जी ले भाइरसको बाहिरी तिखो भाग (स्पाइक) मा रहेको प्रोटिनमा परिवर्तन गरेको देखिएको छ । यो भाइरसले मानिसको कोषभित्र पस्नका लागि उक्त तिखो भागको प्रयोग गर्छ । विश्वभरको नमुनाहरूको अध्ययनमा देखिएअनुसार हाल ९७ प्रतिशत स्वरूप परिवर्तित भाइरस क्रियाशील छ । तर परिवर्तित स्वरूपले भाइरसलाई कुनै फाइदा पुर्याएको छ वा छैन भन्नेचाहिँ प्रस्ट भइसकेको छैन । भाइरसहरूले खासै ठूला योजना नबनाउने भए पनि निरन्तर स्वरूप भने परिवर्तन गरिरहन्छन् । त्यस्ता परिवर्तित स्वरूपमध्ये कुनैले तिनलाई आफ्नो संख्या बढाउन मद्दत पुग्छ भने कुनैले पुग्दैन । केही परिवर्तन भने तटस्थ हुन्छन् । पछिल्लो समय देखिएको संक्रमणको व्यापकता परिवर्तित भाइरस हाबी हुनुको कारण भएको युनिभर्सिटी कलेज लन्डनकी डा लुसी भान डर्पको भनाइ छ । तर यो परिवर्तनमार्फत भाइरसलाई उसको विकासक्रममा फाइदा पुगेकाले हाबी भएको कतिपय विज्ञहरूको भनाइ छ । युनिभर्सिटी अफ सेफिल्डका डा थुसन डी सिल्भाका अनुसार स्वरूप परिवर्तनपछि यो तटस्थ नरहेको पुष्टि भएको छ । तर थप संक्रामक भएको पर्याप्त प्रमाण भने हालसम्म नभेटिएको उनले बताए । प्रयोगशालामा गरिएका केही परीक्षणका आधारमा परिवर्तित भाइरस मानव शरीरको कोषमा पस्न बढी सक्षम भएको देखिएको छ । अमेरिकाको फ्लोरिडास्थित स्क्रिप्स युनिभर्सिटीका प्राध्यापकद्वय हेर्युन चो तथा माइकल फार्जानका अनुसार स्पाइकको प्रोटिनमा भएको परिवर्तनका कारण यो मानव कोषमा झन् सजिलै टासिन र झन् प्रभावकारी रूपमा काम गर्न सक्ने देखिएको छ । फार्जानका अनुसार परिवर्तित भाइरस थप संक्रामक रहेको भने आफ्नो अध्ययनमा पुष्टि नभएको बताउँछन् । न्युयोर्क युनिभर्सिटीको जिनोम सेन्टरका डा नेभिल सन्जनाको टोलीले गरेको अध्ययनमा भने स्वरूप परिवर्तनपछि भाइरस थप संक्रामक भएको देखिएको छ । डा भान डर्पले बिरामीहरूमा यो भाइरस कसरी संक्रमित हुन्छ भन्नेबारे प्रस्ट नभएको बताउँछिन् । तर प्राध्यापक फार्जान भने उक्त कुरा अस्वीकार गर्छन् । प्रयोगशाला बाहिर परिवर्तित भाइरस थप संक्रामक रहेको केही अप्रत्यक्ष प्रमाण मिलेका छन् । दुईवटा अध्ययनअनुसार संक्रमित बिरामीहरूको स्वाब नमुनामा परिवर्तित भाइरसको परिमाण बढी देखिएको जनाइएको छ । यसको अर्थ त्यस्ता व्यक्तिले अरूलाई संक्रमित पार्ने सम्भावना पनि बढी देखियो । तर संक्रमितहरू सिकिस्त भएका वा लामो समय अस्पतालमा उपचार गराउनुपरेको प्रमाण भने भेटिएको छैन । धेरै संक्रामक हुनुको अर्थ धेरै घातक हुनु भने होइन । त्यसैले परिवर्तित भाइरसका कारण मानिसहरू सिकिस्त बिरामी हुने गरेको प्रमाण भने भेटिएको छैन । भाइरसहरूमा परिवर्तन हुनु सामान्य भए पनि छोटो समयमा भइरहने परिवर्तनले खोप निर्माणमा समेत प्रभाव पार्न सक्ने कतिपय वैज्ञानिकहरूको दाबी छ ।"
एकै दिन अढाई लाख संक्रमित,"जेनेभावासिङ्टन (एजेन्सीहरू) कोरोना भाइरस (कोभिड१९) को महामारी सुरु भएयता एकै दिन संक्रमित हुनेको संख्या अढाई लाख नाघेको छ । विश्व स्वास्थ्य संगठन (डब्लूएचओ) का अनुसार आइतबार विश्वभर २ लाख ६० हजार जनामा कोभिड१९ को संक्रमण पुष्टि भएको हो । त्यसमध्ये सबैभन्दा धेरै संक्रमितहरू अमेरिका, ब्राजिल, भारत र दक्षिण अफ्रिकामा पाइएका डब्लूएचओले जनाएको छ ।त्यसैगरी, भाइरसका कारण एकै दिनमा संसारभर ७ हजार ३ सय ६० जनाले ज्यान गुमाएका छन् । मे १० यता एकै दिन मृत्यु हुनेको यो उच्च संख्या हो । योसँगै विश्वभर कोभिड१९ का कारण ज्यान गुमाउनेहरूको संख्या ६ लाख नाघेको छ । मृतकमध्ये एक चौथाइ अमेरिकाका छन् । कोभिड१९ बारे तथ्यांक अद्यावधिक गर्दै आएको जोन्स हप्किन्स विश्वविद्यालयका अनुसार आइतबार साँझसम्म संक्रमित हुनेहरूको संख्या १ करोड ४३ लाख नाघेको छ । पहिलो स्थानमा रहेको अमेरिकामा संक्रमितको संख्या ३७ लाख १२ हजारभन्दा बढी छ । भाइरसका कारण अमेरिकामा १ लाख ६० हजारभन्दा बढीले ज्यान गुमाइसकेका छन् । विश्वविद्यालयको तथ्यांकअनुसार अमेरिकाका कैयन् राज्यहरूमा संक्रमण झ्न तीव्र बन्दै गएको छ ।संक्रमित संख्याका आधारमा ब्राजिल दोस्रो स्थानमा छ । ब्राजिलमा २० लाख ७५ हजार संक्रमित छन् । ब्राजिलमा ज्यान गुमाउनेको संख्या ७८ हजार ७ सयभन्दा बढी छ । भारतमा आइतबार साँझसम्म संक्रमितको संख्या १० लाख ७७ हजार नाघिसकेको छ । भारतको स्वास्थ्य तथा परिवार कल्याण मन्त्रालयका अनुसार गएको २४ घण्टामा मात्रै ३८ हजार ९ सय २ जनामा संक्रमण पुष्टि भएको हो ।"
मौद्रिक नीतिका व्यवस्थाले बढ्यो सेयर बजार,"चौथो, राष्ट्र बैंकले बैंक तथा वित्तीय संस्थालाई नगद लाभांश वितरणमा कडाइ गरेको छ । जसमा यो आर्थिक वर्ष बैंकले वितरणयोग्य रकमको बढीमा ३० प्रतिशत मात्र वितरण गर्न पाउँछन् । नगद वितरण गर्न नपाइपछि बैंकले सेयरधनीलाई बोनस सेयर वितरण गर्नुपर्छ । बोनस सेयर आउने आसले पनि लगानीकर्ता बजारमा धेरै आकर्षित हुनेछन्, जुन बजार वृद्धिको अर्को कारण हो । पाँचौं, यो वर्ष पनि राष्ट्र बैंकले मर्जर तथा एक्विजिसनमा जाने वित्तीय संस्थालाई थप सुविधा दिएको छ । सुविधाकै कारण मर्जरमा वित्तीय संस्थाको वित्तीय अवस्था राम्रो हुने अनुमान गरिएको छ । वित्तीय अवस्था राम्रो भएपछि आकर्षक लाभांश तथा प्रतिफलको आसमा लगानीकर्ता उत्साहित भएका हुन् । मौद्रिक नीतिअघि नै राष्ट्र बैंकले सेयर कारोबारमा लाग्दै आएको १० लाखको सीमा हटाएको छ । हाल कनेक्ट आईपीएसमार्फत सेयर कारोबारको भुक्तानी गर्दा जति रकमको पनि सेयर किनबेच गर्न सकिन्छ । यसले पनि बजारमा सकारात्मक प्रभाव परेको बताइएको छ । आइतबार सकारात्मक सर्किट ब्रेकर लागेर बन्द भएको छ । कारोबार सुरु भएको पहिलो सवा १ घण्टामा नेप्से ६ प्रतिशत बढेपछि सकारात्मक सर्किट ब्रेकरमार्फत सो दिनको कारोबार बन्द गरिएको हो । आइतबार बजार खुलेदेखि नै उच्च दरले नेप्से बढ्न थालेको थियो । यही कारण १२ः८ बजे ८४२६ अंक बढ्यो । योसँगै समग्र नेप्से १ हजार ४ सय ७९०३ अंकमा उक्लेको छ । अघिल्लो दिनको तुलनामा ६०४ प्रतिशतले बढी हो । सो दिन बजार ४ मिनेटले बढ्दा २० मिनेट, त्यसपछि ५ मिनेटले बढ्दा ४० मिनेट र पछि ६ प्रतिशतले बढ्दा दिनभरकै लागि सर्किट ब्रेकरमार्फत कारोबार बन्द गरिएको हो । जम्मा १ घण्टा ८ मिनेट बजार खुलेपछि करिब ८ मिनेट मात्र कारोबार भएको हो । सो अवधिमा नेप्सेमा ६ सय ६३ वटा कारोबारमा १ सय ११ कम्पनीका १ लाख ८० हजार ६ सय कित्ता सेयर किनबेच भए । ती किनबेचमा ६ करोड २५ लाख ६६ हजार रुपैयाँबराबरको सेयर कारोबार भएको छ । सो दिन कारोबारमा आएकामध्ये प्रायः सबै समूहको उपसूचक बढेका छन् । नेप्सेको वर्गीकरणमा क वर्गका कम्पनीका सेयर कारोबार मापक सेन्सेटिभ परिसूचक ५८९ प्रतिशत र व्यापारमा रहेका सबै कम्पनीको सेयर कारोबार मापक फ्लोट परिसूचक ६२२ प्रतिशतले बढे । सो दिनको कारोबारमा सेयर बजारको आकार (कुल बजार पुँजीकरण) १९ खर्ब ४६ अर्ब रुपैयाँ कायम भएको छ ।"
साना कम्पनीका सेयर कारोबार गर्न छुट्टै प्लेटफर्म,"हाल कारोबार भएको तीन दिन (टी प्लस थ्री) भित्र राफसाफ तथा फर्छ्योट हुने व्यवस्था परिमार्जन गरी टी प्लस टु मा झार्ने तयारी पनि सेबोनले गरेको छ । नेप्सेको कारोबार प्रणालीलाई धितोपत्रका लगानीकर्ताको बैंक खाता तथा डिम्याट खातासँग आबद्ध गर्ने, धितोपत्र कारोबार राफसाफ तथा फर्छ्योट प्रणाली टी प्लस टुमा हुने तथा नेप्सेको कारोबार प्रणाली (टीएमएस) लाई प्रभावकारी बनाउने, नीति तथा कार्यक्रममा उल्लेख छ । सेयर कारोबारलाई अन्तर्राष्ट्रियस्तरको बनाउन विभिन्न संघसंस्थासँग सहकार्य गर्ने, पुँजी बजारसम्बन्धी आवधिक रणनीतिक योजना तयार गरी लागू गर्ने, वस्तु विनिमय बजार सञ्चालन गर्ने कम्पनी स्थापना गर्न अनुमति दिने र वस्तु कारोबार व्यवसायीलाई अनुमतिपत्र दिने नीति पनि बोर्डले अघि सारेको छ । वस्तु विनिमय बजार सञ्चालन गर्ने र त्यसका लागि वस्तु विनिमय बजार सञ्चालन गर्ने कम्पनी र वस्तु कारोबार व्यवसायीलाई अनुमति दिने विषय पुरानै हो । वस्तु विनिमय बजार सञ्चालनका लागि सरकारले सेबोनलाई जिम्मा दिएको धेरै वर्ष भइसक्दा पनि न त कुनै कम्पनीले अनुमति पाएका छन् न त पुराना कम्पनीको कारोबार रोकिएको नै छ । धितोपत्र केन्द्रीय निक्षेप सेवालाई स्तरीय बनाउने, सूचीकृत सरकारी ऋणपत्रको पूर्ण रूपमा अभौतिकीकरण गरी सरकारी ऋणपत्र तथा संस्थागत ऋणपत्रको दोस्रो बजार कारोबार हुने व्यवस्था मिलाउने, धितोपत्र व्यापारी (स्टक डिलर) लाई अनुमति दिने, विशिष्टीकृत लगानी कोष सञ्चालन अनुमति दिने कार्यक्रम पनि सेबोनको नीति तथा कार्यक्रममा परेका छन् ।धितोपत्र ब्रोकरले लगानीकर्ताको घरघरमा गएर पनि सेवा दिन पाउने व्यवस्था गर्न लागिएको छ । यसका लागि सम्बन्धित क्षेत्रमा ब्रोकरले आफ्नो आधिकारिक प्रतिनिधि (एजेन्ट) राख्न पाउने छन् । ती प्रतिनिधिमार्फत लगानीकर्तालाई ब्रोकरेज सेवा दिन सकिनेछ । केन्द्रीय तथ्यांक भण्डारणसम्बन्धी सफ्टवेयर विकास गरी तथ्यांकको नियमित प्रशोधन तथा अभिलेख राख्ने व्यवस्था गर्ने र बोर्डको आन्तरिक कार्य प्रणालीलाई प्रविधिमैत्री बनाउन आवश्यक सफ्टवेयर खरिद तथा विकास गर्नेलगायत काम पनि सेबोनले अघि सारेको छ ।"
सवारी चलाउनेविषयमा मतान्तर,"सरकारले गत असार २६ देखि सार्वजनिक सवारी पुनः सञ्चालन गर्ने निर्णय गरे पनि यातायात व्यवसायी लामो समयसम्म सार्वजनिक सवारी चलाउन तयार देखिएनन् । मौद्रिक नीति आएपछि गाडी चलाउने भनेर उनीहरूले सर्त राखे । मौद्रिक नीति आयो पनि । तर अझैसम्म पनि केही व्यवसायी सवारी सञ्चालनमा तयार देखिएका छैनन् । व्यवसायीका दुईवटा संस्था छन् सार्वजनिक यातायात केन्द्रीय महासंघ र नेपाल यातायात व्यवसायी राष्ट्रिय महासंघ । यीमध्ये सार्वजनिक यातायात केन्द्रीय महासंघले सोमबारबाट गाडी चलाउने निर्णय गरेको छ । तर लामो समयदेखि सार्वजनिक यातायात सञ्चालनको गाँठो फुकाउन कस्सिएको नेपाल यातायात व्यवसायी राष्ट्रिय महासंघ छलफलमै व्यस्त छ । यातायात व्यवसायी राष्ट्रिय महासंघ र यातायात व्यवस्था विभागबीच सोमबार छलफल भएपछि मात्र निर्णय हुने जनाइएको छ । मौद्रिक नीतिसम्म पर्खिएर बसेका थियौं, सार्वजनिक यातायात केन्द्रीय महासंघका वरिष्ठ उपाध्यक्ष किरणकुमार रिजालले भने, मौद्रिक नीतिमा हामीले माग गरे जति नभए पनि आंशिक रूपमा माग सम्बोधन भएको छ । सार्वजनिक यातायात सर्वसाधारणले बढी चढ्ने भएकाले उनीहरूलाई सेवा दिने गरी गाडी चलाउने निर्णय गरिएको उनको भनाइ छ । हाम्रो व्यवसाय सेवासँग जोडिएको छ, उनले भने, त्यसैले स्वास्थ्य सावधानी अपनाउँदै कति सकिन्छ, सरकारले भनेअनुसार गाडी चलाउँदै जान्छौं । सोमबारबाट उपत्यकामा आवश्यकताअनुसार गाडी चल्ने छन् । करिब ८ सय गाडी चल्ने उनले दाबी गरे । देशभर हामीसँग लामाछोटा दूरीमा चल्ने करिब ४ लाख बढी गाडी छन्, उनले दाबी गर्दै भने, त्यसैले स्वस्फूर्त रूपमा हामीले यो बेला राज्य र नागरिकलाई सहयोग गर्नुपर्छ भनेर गाडी चलाउने निर्णय गरेका हौं । अन्य मागका बारेमा सरकार पक्षसँग थप छलफल गर्दै जाने उनले बताए । उठाएका मागमध्ये दुई तिहाइ पूरा भएका छन्, अन्य मागका बारेमा छलफल गर्दै अघि बढ्ने छौं, उनले भने, हामीले नचलाएपछि कसले चलाउन सक्छ भन्ने केही यातायात व्यवसायीको सोच थियो, सोच तोड्न र जनतालाई सहयोग गर्न यस्तो निर्णय गरेका हौं । यता नेपाल यातायात व्यवसायी राष्ट्रिय महासंघका महासचिव सरोज सिटौलाले भने गाडी चलाउनेबारे आफूहरू छलफलमै रहेको प्रस्ट्याए । विभागले कार्यविधि बनाएको छ, त्यो परिपक्व छैन, उनले भने, त्यसमा चालक एवं मजदुरको कोरोना बिमाको कुरा मुख्य रूपमा उठाएका हौं । अन्य विषय पनि प्रस्टसँग आएका छैनन् । विभागसँग छलफल गरेर सवारी चलाउने विषयमा छिट्टै निर्णय हुने उनको भनाइ छ । यता महानगरीय ट्राफिक प्रहरी महाशाखा प्रमुख एसएसपी भीमप्रसाद ढकाल बिस्तारै सार्वजनिक सवारीसाधन सञ्चालनमा आउन लागेको बताउँछन् । आइतबार मात्र करिब २० प्रतिशत सार्वजनिक सवारी सञ्चालनमा आएको उनको भनाइ छ । यात्रु बिस्तारै बढ्दै गएका छन्, उनले भने, सामाजिक दूरी उल्लंघन गर्ने १ हजार २ सय गाडीलाई सम्झाइबुझाइ गरेर पठाएका छौं, सम्झाउँदा पनि नमान्ने ८ वटा गाडीलाई कारबाही प्रक्रिया अघि बढाएका छौं । विभागका महानिर्देशक गोगनबहादुर हमाल पनि बिस्तारै सार्वजनिक गाडी सञ्चालनमा आउने बताउँछन् । गाडी चलाउनेबारे पहिल्यै सरकारले निर्णय गरिसकेको हो, फेरिफेरि निर्णय गर्ने त होइन नि ? उनले भने ।"
१८ विद्युत् आयोजना पूर्ण क्षमतामा चलेनन्,"ठेक्का गर्नुअघि पूर्वतयारी, निर्माणस्थलको व्यवस्था, राइट अफ वेमा पर्ने वन क्षेत्रको रूख कटान, मुआब्जा वितरण नभई काम सुरु गर्दा प्रसारण आयोजनामा स्थानीयबाट अवरोध हुने गरेकाले पनि काम ढिलाइ भएको महालेखाको निष्कर्ष छ । प्रसारण लाइन समयमा सम्पन्न नहुँदा निर्माण लागत बढ्ने, उत्पादित विद्युत् राष्ट्रिय ग्रिडमा जोडिन नसकी विद्युत् खेर जाने र ठेक्का तोडिने समस्या भइरहेको महालेखाको विश्लेषण छ ।नेपाल र भारतबीच विद्युत् प्रसारण तथा व्यापारका लागि महत्त्वपूर्ण मानिएको हेटौंडाढल्केबरइनरुवा ४ सय केभी प्रसारण लाइन समस्याग्रस्त बनेको छ । सुरु सम्झौताअनुसार यो आयोजना ०७२ असोजमा सकिनुपर्ने भए पनि हालसम्म पनि सम्पन्न भएको छैन । आयोजनाका कुल ७ सय ९२ टावरमध्ये ६ सय ९ को मात्रै फाउन्डेसनको काम सकिएको छ । ३२ महिनामा सम्पन्न गर्ने लक्ष्य राखिएको आयोजना ५१ महिना हुँदा पनि निर्माण नसकिएको महालेखाले जनाएको छ । ०७० मा सम्पन्न हुनुपर्ने खिम्तीढल्केबर २२० केभी (दोस्रो सर्किट) पनि हालसम्म सम्पन्न हुन नसकेको तथ्य प्रतिवेदनमा औंल्याइएको छ । ०६८ मा सम्पन्न हुनुपर्ने सिँगटीलामोसाँघु १३२ केभी प्रसारण लाइन पनि हालसम्म सकिएको छैन ।प्रसारण लाइन समयमै सम्पन्न गर्न ऊर्जा मन्त्रालयसहित विद्युत् प्राधिकणले सम्बन्धित निकायसँग समन्वय गरी प्रसारण लाइन निर्माणमा देखिएका रूख कटानको स्वीकृति, जग्गाको क्षतिपूर्ति जस्ता विवाद समाधान गर्नुपर्ने महालेखाको निष्कर्ष छ ।"
कोभिडले शिथिल अर्थतन्त्रमा मौद्रिक नीतिले राहत,"नीति स्वागतयोग्यनेपाल समुद्रपार निकासीपैठारी संघ र नेपाल राष्ट्रिय व्यवसायी महासंघले राष्ट्र बैंकले ल्याएको आव ०७७७८ को मौद्रिक नीतिले उद्योगी व्यवसायीलाई राहत मिल्ने बताएको छ । निकासी संघ र महासंघले आइतबार जारी गरेको विज्ञप्तिमा निजी क्षेत्रले प्रस्तुत गरेका प्रायः सुझाव सम्बोधन गरिएकाले स्वागतयोग्य भएको बताइएको छ । नीतिमा भएको बैंक कर्जा तिर्ने समयावधि दुई वर्षसम्म थप हुने, ब्याजदर घटाउने र पुनर्कर्जा सुविधाले उद्योगी व्यवसायीलाई राहत मिल्ने विज्ञप्तिमा उल्लेख छ ।"
एकै दिन १ अर्ब ३५ करोड खर्च,"गण्डकी (कास) गण्डकी प्रदेश सरकारले एकै दिनमा १ अर्ब ३५ करोड रुपैयाँ खर्चिएको छ । आर्थिक वर्ष ०७६७७ को अन्तिम दिन असार ३१ मा ४ प्रतिशत बजेट खर्च भएको प्रदेश लेखा नियन्त्रक कार्यालयका लेखा अधिकृत सुदीप गौतमले जानकारी दिए । आवको अन्तिम दिन भएकाले एकै दिन बढी बजेट भुक्तानी गरिएको उनले बताए । ३१ गतेको मध्यरातसम्म बजेट भुक्तानी गरिएको थियो । यसैगरी असारमा मात्रै २६ प्रतिशत अर्थात् ८ अर्ब ३९ करोड २३ लाख रुपैयाँ खर्च भएको छ । प्रदेश सरकारको गत वर्षको बजेट खर्च ६३७१ प्रतिशत छ । कुल बजेट ३२ अर्ब १३ करोड ४७ लाख ९२ हजारमध्ये २० अर्ब ४७ करोड २७ लाख ८२ हजार ४ सय ६८ खर्च भएको हो । चालुतर्फको १२ अर्ब २८ करोड ५७ लाख ७२ हजारमध्ये ६ अर्ब ४८ करोड ६३ लाख ५० हजार ५ सय १२ अर्थात् ५२८० प्रतिशत खर्च भएको छ, पुँजीगततर्फ १९ अर्ब ८४ करोड ९० लाख २० हजार बजेटमध्ये १३ अर्ब ९८ करोड ६४ लाख ३१ हजार ९ सय ५६ अर्थात् ७०४६ प्रतिशत खर्च भएको गौतमको भनाइ छ । लकडाउनका कारण योजनाअनुरूप बजेट खर्च गर्न नसकिएको आर्थिक मामिला तथा योजनामन्त्री किरण गुरुङले बताए । लकडाउन खुकुलो भएसँगै आवको अन्तिम महिना असारमा पुँजीगत खर्च ह्वात्तै बढेको उनको भनाइ छ । लकडाउनले बजेट खर्चमा खासै असर नपुर्याएको उनले बताए । भौतिक पूर्वाधारका काम नियमित भइरहेका थिए । भौतिक मन्त्रालयले ठेक्का लगाउने काम गरिरह्यो । जसले गर्दा बजेट भुक्तानी गर्नैपर्छ । लकडाउनले पूर्वाधारमा खासै असर पारेको देखिएन, उनले भने । जिल्लागततर्फ सबैभन्दा बढी पर्वतले ८१ र सबैभन्दा कम खर्च कास्कीले ३९१२ प्रतिशत खर्च गरेका छन् । लकडाउनले बजेट खर्चमा पनि असर पुगेको आर्थिक मामिला तथा योजना मन्त्रालयका बजेट महाशाखा प्रमुख ध्रुव पाण्डेले बताए । यतिका बजेट खर्च हुनु धेरै राम्रो हो । लकडाउनका बावजुद पनि बजेट खर्च गर्न सफल भएका छौं । लकडाउन नभएको भए सरकारले लिएको लक्ष्यअनुरूप खर्च हुने रहेछ, उनले भने ।"
साओमीको मी राउटर ४ सी,"काठमाडौं (कास) साओमी, ग्लोबल टेक्नोलोजी लिडरले आइतबार नेपालमा मी राउटर ४ सी सार्वजनिक गरेको छ । कम्पनीले यो राउटर स्मार्टफोनमा भएको स्मार्ट मी वाईफाई एपबाट प्रयोग गर्न सकिने जनाएको छ । यसमा डुअल कोर सीपीयू र ६४ एमबी र्यामले ३२ वटा डिभाइससम्म कनेक्सन पुर्याउँछ । नेपाली बजारमा यसको मूल्य २ हजार ३ सय ९९ रुपैयाँ रहेको कम्पनीले जनाएको छ ।"
कामनाको दृष्टिविहीन खाता,काठमाडौं (कास) कामना सेवा विकास बैंकले दृष्टिविहीन व्यक्तिहरूका लागि स्वाभिमान बचत खाता सञ्चालनमा ल्याएको छ । दृष्टिविहीन व्यक्तिहरूले खाता खोल्दा भर्ने निवेदन फारम ब्रेललिपिमा व्यवस्था गरिएको बैंकले जनाएको छ । दृष्टिविहीनलाई लक्ष्य गरी बैंकले आइतबारदेखि खाता सञ्चालनमा ल्याइएको बताएको छ ।
टिच फर नेपाललाई हिमालयनको ५ लाख,काठमाडौं (कास) हिमालयन बैंकले आइतबार टिच फर नेपाललाई ५ लाख रुपैयाँ सहयोग गरेको छ । सामाजिक उत्तरदायित्वअन्तर्गत ग्रामीण क्षेत्रका समुदायिकसरकारी विद्यालयमा अध्ययनरत विद्यार्थीलाई विभिन्न विषयको गुणस्तरीय शिक्षा प्रदान गर्न स्वयंसेवक शिक्षकको व्यवस्था गर्न बैंकले उक्त आर्थिक सहयोग गरेको जनाएको छ । बैंकका प्रमुख कार्यकारी अधिकृत अशोकशमशेर राणाले टिच फर नेपालका प्रमुख कार्यकारी अधिकृत स्वस्तिका श्रेष्ठलाई सो रकम हस्तान्तरण गरे ।
खल्तीनेपाल बैंक सहकार्य,"काठमाडौं (कास) खल्ती डिजिटल वालेट र नेपाल बैंकबीच शुक्रबार डिजिटल कारोबारसम्बन्धी सम्झौता भएको छ । सम्झौताअनुसार खल्तीका ग्राहकले बैंकको मोबाइल तथा इन्टरनेट बैंकिङ सेवा प्रयोग गरी वालेटमा नगद लोड गर्न र वस्तु तथा सेवाको भुक्तानी गर्न सक्छन् । बैंकको केन्द्रीय कार्यालयमा आयोजित कार्यक्रममा खल्तीका निर्देशक अमित अग्रवाल, प्रमुख व्यवसाय विकास अधिकृत सदित घिमिरे र नेपाल बैंकका प्रमुख कार्यकारी अधिकृत कृष्णबहादुर अधिकारी र सहायक प्रमुख कार्यकारी अधिकृत लक्ष्मण पौडेलले सम्झौतामा हस्ताक्षर गरे ।"
शिक्षण अस्पताललाई सोनमको पीपीई,काठमाडौं (कास) नेपालको रिटेल तथा म्यानुफ्याक्चरिङ ब्रान्ड सोनम गियर्सले आइतबार त्रिभुवन विश्वविद्यालयअन्तर्गत शिक्षण अस्पतालस्थित मनमोहन कार्डियोथोरासिक भास्कुलर एन्ड ट्रान्सप्लान्ट सेन्टरलाई एक सय थान व्यक्तिगत सुरक्षा उपकरण (पीपीई) सहयोग गरेको छ । कम्पनीका संस्थापक तथा सीईओ टासी चोम्बे नेपालीले मनमोहन कार्डियोथोरासिक भास्कुलर एन्ड ट्रान्सप्लान्ट सेन्टरका निर्देशक उत्तमकृष्ण श्रेष्ठलाई उक्त पीपीई हस्तान्तरण गरे ।
त्रिविका परीक्षा भदौबाट,"भाषा परीक्षाको बाटो खुल्यो लकडाउनका कारण रोकिएको आईएलटीएस, टोफिललगायत भाषा परीक्षा सञ्चालन हुने भएका छन् । परीक्षा सञ्चालनका लागि शिक्षा तथा विज्ञान प्रविधि मन्त्रालयले कार्यविधि जारी गरेको छ । हलमा २० जनासम्म परीक्षार्थी २ मिटरको दूरीमा राखेर परीक्षा सञ्चालन गर्नुपर्नेछ । परीक्षा सञ्चालन गर्नुअघि कोठा, शौचालय, ढोकाको ह्यान्डल, बिजुलीको स्विचलाई सेनिटाइज गर्नुपर्नेछ ।"
वाग्मतीको प्रदेश प्रहरी ऐन पारित,"मकवानपुर (कास) संघीय सरकारले नेपाल प्रहरीलाई प्रदेश मातहतमा समायोजनका लागि तयार पारेको संगठन तथा व्यवस्थापन (ओएन्डएम) सर्वेक्षण खाकाप्रति असहमति जनाइरहेको वाग्मती प्रदेश सरकारले प्रदेश प्रहरी ऐन बनाएको छ । आइतबारको प्रदेशसभा बैठकले प्रदेश प्रहरी सेवासम्बन्धी विधेयक सर्वसम्मत पारित गरेको हो । अब प्रदेश प्रहरी गठनको बाटो खुलेको छ । विधेयकमा संघीय सरकारले खटाएको प्रहरी नायब महानिरीक्षक (डीआईजी) प्रदेश प्रहरी प्रमुख रहने व्यवस्था गरिएको छ । प्रदेश प्रहरीको सञ्चालन संघीय प्रहरी ऐनले निर्धारण गरेको मापदण्डबमोजिम प्रदेश सरकारले गर्ने, प्रदेश प्रहरी सेवामा जनपद र प्राविधिक प्रहरी समूह रहने विधेयकमा उल्लेख छ । प्रदेशका आन्तरिक मामिला तथा कानुनमन्त्री शालिकराम जम्मकट्टेलले यो ऐन लागू भएसँगै जिल्ला प्रहरी कार्यालय, इलाका प्रहरी कार्यालय र प्रहरी चौकीहरू स्वतः प्रदेश सरकार मातहतमा आउने बताए । संघीय सरकारको केही प्रहरी इकाईहरू जिल्ला तहमा रहन सक्छन् । तर, अहिले जस्तो हुँदैन । संघबाट समायोजन भएर आउने प्रहरीको संख्याका आधारमा प्रदेश मातहतबाट प्रहरी परिचालन हुनेछ, उनले भने ।"
सिद्धार्थ बैंकका पूर्वसञ्चालक पक्राउ,"काठमाडौं (कास) बैंकिङ कसुरको अभियोगमा फरार रहेका सिद्धार्थ विकास बैंकका तत्कालीन सञ्चालक मधुसूदन सिलवाल पक्राउ परेका छन् । प्रहरीको केन्द्रीय अनुसन्धान ब्युरो (सीआईबी) ले भक्तपुर बालकोटका सिलवाललाई आइतबार पक्राउ गरेको हो । तत्कालीन किस्ट बैंक र सिद्धार्थ विकास बैंकका सञ्चालकको मिलेमतोमा जम्को प्रकाशनमा गरिएको सन्दिग्ध लगानीमा सिलवाल तानिएका थिए ।२०७० असारमा पक्राउ परेर धरौटीमा छुटेका सिलवाललाई उच्च अदालत, पाटनले दोषी ठहर्याउँदै ३ वर्ष कैद र १ करोड रुपैयाँ जरिवानाको फैसला सुनाएको थियो । अदालतको फैसलापछि सिलवाल फरार थिए । सीआईबीका डीआईजी सहकुल थापाले उनलाई फैसला कार्यान्वयनका क्रममा पक्राउ गरिएको बताए ।"
अभियानमा द चेन स्मोकर्स्,"काठमाडौं (कास) डेनिस बियर ब्रान्ड टुबोर्गले यस वर्षका लागि आफ्नो टुबोर्ग ओपन अभियानमा ग्रामी अवार्ड विजयी कलाकार जोडी द चेन स्मोकर्स् सँग सहकार्य गरेको छ । यो जोडी युवा दर्शकश्रोतामाझ परिचित र निकै मन पराइनेमध्ये पर्छ । नेपालको अभियानमा नेपाली कलाकारले उक्त ब्यान्डको सिक ब्वाइ एल्बमको होप ट्र्याकको धुन प्रयोग गरी नयाँ संगीत सिर्जना गर्ने मौका पाउनेछन् । यो गीतले हालसम्म १ अर्बभन्दा बढी स्ट्रिम प्राप्त गरेको छ ।एलेक्स पाल र ड्रिउ टग्गार्ट जोडीको द चेन स्मोकर्स्ले २०१६ मा दया सँगको डोन्ट लेट मी डाउन र हेलसे सागको क्लोजर जस्ता नम्बरहरूबाट विश्वव्यापी ख्याति प्राप्त गरेका हुन् । २०१७ को अप्रिलमा उक्त पहिलो एल्बम मेमोरिजडु नट् ओपन रिलिज गरेका थिए । अभियानमा अरूले आफ्ना गीतमा फरक तवरले संगीत पुनर्कल्पना गरेको हेर्न पाउने मौकाका बारेमा ड्रिउ टग्गार्टले भने, हामी हाम्रो संगीत अरूले कसरी लिन्छन् भनी हेर्न उत्सुक छौं । यो अभियान धेरै विविध सांस्कृतिक पृष्ठभूमिका कलाकारहरूसँग जोडिँदै छन् । हेर्न साँच्चै निकै रोमाञ्चक हुनेछ । एलेक्स पालले विश्वभरका कलाकारहरूले आफ्नो संस्कृति, अनुभव, शैली आफ्नो संगीतमा भरेको हेर्न उत्सुक रहेको बताएका छन् । अभियानको भागका रूपमा विश्वभरका संगीतप्रेमीहरूले सामाजिक सञ्जालमा नयाँ एआर फिल्टर प्रयोग गरी ह्यासट्याग ज्वाइन्टबिट मा सामेल हुन सक्ने जनाएको छ । द चेन स्मोकर्स् को ट्र्याकको मजा लिइरहेको भिडियो अपलोड गर्न सक्नेछन् ।"
प्रदेशले पनि घटाए खेलकुदमा बजेट,"बजेटका केही उल्लेखनीय पक्षयो आर्थिक वर्षको खेलकुद बजेटमा दृष्टिविहीनका लागि प्रदेशस्तरीय प्रतियोगिताका लागि ५ लाख, विभिन्न खेलकुद प्रतियोगितामा स्वर्ण विजेता प्रदेशका खेलाडीको जीवन बिमाका लागि ७५ हजार, राष्ट्रिय र अन्तर्राष्ट्रिय पदक प्राप्त गर्ने प्रदेशका खेलाडीको सम्मानका लागि २५ लाख बजेट व्यवस्था गरिएको छ । तर यसरी प्रदेश सरकारले सम्मान गर्दा सम्बन्धित खेलका प्रशिक्षकलाई समावेश नगरिएकामा सुदूरपश्चिमका प्रशिक्षकले गुनासो व्यक्त गरेका छन् । १३ औं सागमा पदक विजेतालाई नगद पुरस्कार प्रदान गरिए पनि प्रशिक्षकले भने पुरस्कारबाट वञ्चित रहेकोप्रति गुनासो व्यक्त गरेका छन् ।"

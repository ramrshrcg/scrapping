शीर्षक,विवरण
टिंकर जोड्ने बाटो निर्माणमा भारतको अवरोध,"(घाटीबगर, दार्चुला)  भारतले नेपाली भूमि लिपुलेक जोड्ने सडक विस्फोटक पदार्थले चट्टान फुटाउँदै विस्तार गर्न थालेपछि व्यास गाउँपालिका१ जोड्ने घोडेटो निर्माणमा अवरोध पुगेको छ । नेपाली सेनाले जेठ दोस्रो सातादेखि सदरमुकामबाट छाङरु र टिंकर जोड्ने घोडेटो बनाइरहेको छ । भारतले आफ्नोतिर ठूला चट्टान फुटालेर महाकालीमा खसाल्दा नदीको बहाव नेपालतर्फ फर्केपछि बन्दै गरेको घोडेटो कटानमा परिरहेको छ । भारतले महाकाली किनारैकिनारबाट धार्चुलालिपुलेक सडकको ट्र्याक खोलेर गत वैशाख २६ मा उद्घाटन गरेको थियो । नेपाली सेनाले बाटो निर्माण थालेदेखि नै भारतले सडक चौडा पार्न थालेको स्थानीयले बताए । सेनाले घोडेटोको ट्र्याक खोलिरहेको ठीक पारिपट्टि भारतले पनि निर्माणलाई तीव्रता दिएको हो । भारतले नियमित रूपमा विस्फोट गराएर चट्टान तोडिरहेको छ, व्यासका रवीन्द्र जोहारीले भने, ठूला मेसिन प्रयोग गरेर ठूल्ठूला ढुंगा महाकालीमा फाल्दा पानीको सतह माथि उठेको छ । ठूला ढुंगा खसाल्दा नदी साँघुरिएर बहावको तीव्रता बढेको छ । जसका कारण घाटीबगरमा सेनाले खोलेको ट्र्याकमध्ये ४५ मिटर बगाएको छ । भारतले सडक विस्तार गर्न दिनमा ४५ पटक विस्फोट गराएर चट्टान खसालिरहेको छ । विस्फोट हुँदा साना ढुंगा र चोइटा उछिट्टिएर आउने हुनाले ज्यान जोगाउनसमेत मुस्किल भएको घाटीबगरमा काम गर्नेहरू बताउँछन् । बाटो निर्माणका लागि सेनाले घाटीबगरमा क्याम्प राखेको ठाउँ होचो छ । त्यसैले भारतले विस्फोट गराउँदा सेना र अन्य कामदार बसेको ठाउँसम्मै ढुंगा खस्ने गरेको छ । सैनिक र कामदार बस्न टाँगिएका पालमा विस्फोटले उछिट्टिएर आएका ढुंगाले प्वालसमेत बनाएका छन् ।बाटो बनिसकेको १५ मिटर क्षेत्रमा पहिरो खसेपछि त्यहीं फेरि काम गर्न धेरै समस्या खेप्नुपरेको सेनाले जनाएको छ । अहिले करिब दुई सय मिटर घोडेटो निर्माण भएको छ । महाकालीले कटान गरेको ४५ मिटर बाटो फेरि बनाउनुपरेकाले निर्धारित समयमा काम नसकिने सेनाको भनाइ छ । सेनाले घाटीबगरबाट मौरीभीरसम्मको ४ सय ५० मिटर घोडेटो असार मसान्तभित्र बनाइसक्ने लक्ष्यका साथ काम थालेको थियो । भारतले विस्फोट गराउँदै चट्टान नदीमा खसालिरहे नदीको सतह अझै माथि आउने सम्भावना रहेको कामदारहरूले बताएका छन् । उनीहरूका अनुसार अहिले सेनाले निर्माण गरिरहेको बाटोभन्दा ४५ मिटर मात्रै मुनि महाकाली बगिरहेको छ । तलबाट नदीले कटान गरिरहेको छ । माथिबाट पहिरो खस्ने खतरा भएकाले जोखिम मोलेर काम गर्नुपरेको छ, सेनासँगै निर्माणमा खटिएका व्यास५ का वीरेन्द्रसिंह धामीले भने । धामीसहित स्थानीय आठ जनाले उक्त बाटो निर्माणमा दैनिक ज्यालादारीमा काम गरिरहेका छन् । धामी उक्त बाटोमा ड्रिलिङको काम गर्छन् । स्थानीय जेहेन्द्र भण्डारीका अनुसार भारतीयले एक पटक सिटी फुक्ने र लगत्तै विस्फोट गराउने भएकाले हतारहतार लुक्नुपर्ने अवस्था रहेको बताए । हामीले यस्तो दिनहुँ भोग्दै आएका छौं । यहाँ बस्ने सैनिक नै असुरक्षित छन्, हामी त हुने नै भयौं, उनले भने । घाटीबगरको खोंचमा सेनाको क्याम्प र हेलिप्याड बनाइएको ठाउँको तलतिर पनि महाकालीले कटान गरिरहेको छ । पारिपट्टि नदी किनारमा ठूला ढुंगा र माटो थपिँदै जाँदा महाकाली वारितर्फ सरिरहेको छ ।घाटीबगर र मौरीभीरमा पर्ने बाटो छिटो सञ्चालन गर्ने जिल्ला सुरक्षा समितिको निर्णयअनुसार निर्माणका लागि नेपाली सेनाको प्राविधिक जनशक्तिसहितको टोली त्यस क्षेत्रमा खटिएको हो । बाँकी पृष्ठ ११"
भोलिदेखि भारी वर्षा,"काठमाडौं (कास) जल तथा मौसम पूर्वानुमान महाशाखाले बिहीबारदेखि मुलुकका धेरै भागमा भारी वर्षा हुने प्रक्षेपण गर्दै सम्भावित बाढीबाट जोगिनका लागि सतर्कता अपनाउन आग्रह गरेको छ । जल तथा मौसम विज्ञान विभागको बाढी पूर्वानुमान महाशाखाले बुधबारदेखि नै कोसी, नारायणी, कर्णाली, महाकाली र यसका सहायक नदीमा पानीको बहाब बढ्दै जाने अनुमान गरेको छ । कन्काई, तिनाउ, पश्चिम राप्ती, बबई, मोहना, कान्द्रालगायत नदीका केही ससाना सहायक नदीमा भने आकस्मिक बहाब हुन सक्ने महाशाखाले जनाएको छ । भारी वर्षाका कारण बिहीबारदेखि देशभरका नदीको बहाब बढ्ने आकलन गरिएको छ । २६ देखि २९ गतेसम्म कन्काई, कोसी, कमला, वाग्मती, नारायणी र तिनका सहायक नदीमा पानीको बहाब बढ्ने महाशाखाको अनुमान छ । ती नदीमा पानीको सतह सतर्कता तहसम्म पुग्ने भएकाले सचेत हुन विशेषज्ञहरूले सजग गराएका छन् । यस्तै, कर्णाली, पश्चिम राप्ती, बबई र महाकाली नदीमा पनि पानीको सतह सामान्य बढ्ने अनुमान छ । महाशाखाका अनुसार बुधबारदेखि नै प्रदेश १, प्रदेश २, प्रदेश ५ र सुदूरपश्चिम प्रदेशको चुरेतराईबाट बहने प्रायः सबै नदीमा पानीको बहाब सतर्कता तह आसपास पुग्ने सम्भावना छ ।"
विशेष अधिवेशन माग गर्ने !,"(काठमाडौं)  विपक्षी दल कांग्रेस र जनता समाजवादीका शीर्ष नेताहरू संसद्को विशेष अधिवेशन बोलाउन सरकारलाई दबाब दिने मनस्थितिमा पुगेका छन् । कांग्रेस सभापति शेरबहादुर देउवाको बूढानीलकण्ठस्थित निवासमा मंगलबार बैठक गर्दै कोरोना संक्रमण जोखिम कम गर्न बेवास्ता र संसद् अधिवेशन हठात् अन्त्य गरेर सरकार गैरजिम्मेवार बनेको भन्दै सरकारलाई दबाब दिने विषयमा छलफल गरेका हुन् । कोरोनाको संक्रमणबाट नियन्त्रण गर्दै नागरिकलाई बचाउन थप गम्भीर बन्नुपर्नेमा प्रधानमन्त्री र सत्तारूढ दलका शीर्ष नेताहरू नै सत्ता संघर्षको आपसी किचलोमा छन् । नागरिकका स्वास्थ्य समस्या र संसद्मा बेवारिसे बनाइएका एजेन्डालाई लिएर कसरी र कहाँ विरोध गर्न सडकमा जान संक्रमणको स्थितिले दिँदैन । जनताको आवाज उठाउने संसद् पनि हठात् अन्त्य गरिँदा विकल्प खोज्नेबारे नेताहरूले बहस गरेका हुन् ।बैठकमा जनता समाजवादीको जोड संसद् अधिवेशन बोलाउनुपर्नेतिर थियो । उसको प्रस्तावमा कांग्रेस पनि नकारात्मक थिएन । असार १७ गते प्रधानमन्त्री ओलीसँग भएको देउवाको गोप्य भेटघाटका क्रममा एमसीसीको विषय पनि थियो । यसै अधिवेशनबाट एमसीसी पारित गराउने आश्वासन ओलीबाट देउवाले पाएका थिए । जुन कुरा उनले सोमबारको केन्द्रीय कार्यसमिति बैठकमा उठाउँदै ओलीबाट आफू ठगिएको प्रतिक्रिया दिएका थिए । जनता समाजवादीका नेताहरूसँग भएको छलफलमा पनि देउवाले एमसीसीको विषयलाई उठाउने गरी संसद् अधिवेशन बोलाउँदा के हुन्छ भन्ने चासो व्यक्त गरेका थिए । जनता समाजवादीका लागि एमसीसीभन्दा नागरिकता बढ्दा प्राथमिकता थियो । नागरिकताको विषयमा कांग्रेसको धारणा पनि समान छ । तर, सभापति देउवाको चासो एमसीसीतिरै बढी केन्द्रित थियो । देउवाको चासोमा जनता समाजवादीका अध्यक्ष उपेन्द्र यादवले एमसीसी, नागरिकतालगायत विधेयकमा छलफल गर्न सकिन्छ भन्ने भनाइ राखेका थिए ।तर, संसद् अधिवेशन बोलाउनेनबोलाउने अहिले कुनै टुंगोमा पुगेन, कांग्रेसका एक नेताले भने, सरकारको अर्कमण्यता र संसद्मा बेवारिसे भनेका एजेन्डामा लामो छलफल भयो । समान धारणा पनि बने । तर, निर्णयमा हामी पुग्न सकेका छैनौं, फेरि बस्ने भनेर उठेका छौं ।सभामुख र संसद्मा रहेका राजनीतिक दलहरूको परामर्शविपरीत प्रधानमन्त्री ओलीले मन्त्रिपरिषद्बाट निर्णय गराई हठात् संसद् अधिवेशन अन्त्य गर्ने कदम उठाएकोमा कांग्रेस जनता समाजवादीजतिकै आक्रोशित छ । खास गरी, पार्टी सभापति देउवा एमसीसीलाई संसद्मा प्रवेश नै नगराई अधिवेशन अन्त्य गराएकोमा बढी क्रूद्ध छन् । कांग्रेसले औपचारिक निर्णयमार्फत नै सरकारको उक्त कदमको भर्त्सना गरेको छ । तर, त्यसको आक्रोशमा संसद् अधिवेशन बोलाउने कदम उठाउँदा सत्तारूढ नेकपाभित्र चर्किरहेको द्वन्द्वमा हस्तक्षेप गरेको सन्देश जाने भएकाले कांग्रेस नेताहरू हतारमा निर्णय लिइहाल्ने पक्षमा छैनन् । संसद अधिवेशन बोलाउँदा राजनीतिक रूपमा त्यसले पार्न सक्ने विभिन्न आयमका बारेमा समेत छलफल भएको थियो ।ंबैठकमा सहभागी कांग्रेस उपसभापति विमलेन्द्र निधि त संसद् अधिवेशन बोलाउनेबारे छलफल र समझदारी केही नभएको दाबी गर्छन् । संसद्को विषयमा छलफल पनि भएन, समझदारी पनि भएको छैन । संसद्मा अड्किएका विधेयक, प्रस्तावहरू र कोभिड१९ संक्रमणको भयावह स्थितिबारे छलफल गर्यौं । सरकारका कारण अन्तर्राष्ट्रिय सम्बन्ध र विश्वासमा समेत संकट आएकोबारे समान धारणा बनायौं, उनले भने । बैठकमा चिनियाँ राजदूतको बढ्दो सक्रियताप्रति समेत चासो राख्दै छलफल गरिएको थियो । जनता समाजवादीका वरिष्ठ नेता राजेन्द्र महतोले संसद् अधिवेशनका विषयमा सामान्य छलफल चले पनि निष्कर्षमा नपुगेको बताए । मुलक जटिल अवस्थामा छ । महामारीले भयावह स्थिति लिँदै छ । नागरिकता, निजामतीलगायत महत्त्वपूर्ण विधेयक र प्रस्तावहरू संसद्मा बेवारिसे बनाइएको छ । सडकमा जाउँ कोरोनाको कहर छ । त्यहीँ एउटा संसद् थियो, त्यसलाई पनि भोटेताल्चा लगाइदिने काम प्रधानमन्त्रीले गरे, महतोले भने, महत्त्वपूर्ण विधेयक र जनताको सरोकारको विषयलाई कसरी उठाउने भन्नेबारेमा हामीले छलफल गरेका हौं । तर, निष्कर्ष निस्केको छैन ।निष्कर्ष ननिस्केको भन्नुका पछि संसद् अधिवेशन बोलाउनेबारे कांग्रेस सहमतिमा नआइसकेको उनको भनाइ थियो । कांग्रेस र समाजवादी मिलेर संसद् अधिवेशन बोलाउन लागेको भन्दै प्रधानमन्त्री ओलीका विश्वासपात्र नेकपा संसदीय दलका उपनेता सुवास नेम्वाङले आइतबार कांग्रेस सभापति देउवालाई भेटेका थिए । पार्टीभित्रको आन्तरिक शक्ति संघर्ष टुंगोमा नपुग्दासम्म संसद् अधिवेशन बोलाउने प्रक्रिया अघि नबढाउन उनको आग्रहसमेत थियो ।आफ्नै पार्टीभित्रको स्थायी कमिटीले प्रधानमन्त्री र पार्टी अध्यक्षबाट समेत राजीनामा मागेलगत्तै प्रधानमन्त्री ओलीले संसद् अधिवेशन अन्त्य गराएका थिए । ओलीले पार्टीबाटै आफूविरुद्ध आउन सक्ने कदमको प्रतिवाद गर्ने रणनीतिअन्तर्गत संसद् अधिवेशन अन्त्य गराएको पार्टीकै नेताहरूले बताउने गरेका छन् ।संविधानविद् भीमार्जुन आचार्य पनि संसदीय प्रणालीलाई जोगाउन तत्काल एक चौथाइ सांसदहरूले अधिवेशन बोलाउन लिखित अनुरोध गर्नुपर्ने धारणा राख्छन् । असार १८ गते हठात् संसद् अधिवेशन अन्त्य गरेर प्रधामन्त्रीले संसदीय मर्यादा र प्रणालीकै खिल्ली उठाएको तर्क उनको छ । अधिवेशन बोलाउँदा महत्त्वपूर्ण विषय उल्लेख गरी एक चौथाइ सांसदले लिखित अनुरोध गर्नुपर्ने र त्यस्तो गर्दा कुनै एक विषयमा मात्रै छलफल केन्द्रित गर्नुपर्ने किटानी व्यवस्था नभएको बताए ।संविधानको धारा ९३ (३) मा राष्ट्रपतिले प्रतिनिधिसभाको अधिवेशन चालु नरहेको वा बैठक स्थगित भएको अवस्थामा अधिवेशन वा बैठक बोलाउन वाञ्छनीय छ भनी प्रतिनिधिसभाको सम्पूर्ण सदस्य संख्याको एक चौथाई सदस्यहरूले लिखित अनुरोध गरेमा त्यस्तो अधिवेशन वा बैठक बस्ने मिति र समय तोक्ने छ भन्ने उल्लेख छ । संविधानविद् आचार्यले संसद्मा पारित गर्ने लाइनमा रहेका ५३ वटा विधेयक, महत्त्वपूर्ण प्रस्तावहरूको विषयमा छलफल गर्न लिखित अनुरोध गरेर संसद् अधिवेशन बोलाउन सकिने बताए ।प्रधानमन्त्री संसद्बाट जन्मने हो । त्यसैले उसको उत्तरदायित्व संसद्प्रति निःसर्त रूपमा हुन्छ । संसद्लाई खेलाउने, चलाउने र मर्यादाविपरीत बाटोमा जाने अधिकार प्रधानमन्त्रीलाई हुँदैन, उनले भने, सभामुख र संसद्का राजनीतिक दलको परामर्शबिना बैठक अन्त्य गर्नु प्रणालीविरुद्धकै कदम हो । सांसदहरूमा अलिकति पनि मर्यादाको हेक्का छ भने तुरुन्त अधिवेशन बोलाउन सक्नुपर्छ । ०५२ सालमा तत्कालीन प्रधानमन्त्री मनमोहन अधिकारीले संसद्मा दर्ता भइसकेको अविश्वासको प्रस्ताव छल्न संसद् विघटनको सिफारिस गरेको विषयमा सर्वोच्च अदालतले संसद्को भूमिकाको विषयमा प्रस्ट बोलेको भन्दै संसद्लाई जीवित राख्नका लागि अधिवेशन बोलाउनुपर्ने तर्क उनको छ ।सरकारले भने कुनै बिजनेस नभएकाले संसद् अधिवेशन अन्त्य गर्नुपरेको कारण जनाउँदै आएको छ । अधिवेशन अन्त्य गर्दा पनि सरकारले निश्चित मर्यादा र प्रक्रिया पूरा नगरेको आरोप संविधानविद् तथा राजनीतिक दलका नेताहरूको छ । स्वयं सत्तारूढ दलभित्रै संसद् अधिवेशन अन्त्यको विषयले विवाद निम्त्याइरहेको छ । अर्को तर्फ, संसद्मा विचाराधीन रहेका ५३ वटा विधेयक र १९ वटा प्रस्तावले पनि सरकारको भनाइलाई खण्डन गर्छ । नागरिकता र निजामति विधेयकजस्ता महत्त्वपूर्ण विधेयक यसै अधिवेशनबाट पारित गर्ने योजना थियो । संसद्को राज्य व्यवस्था तथा सुशासन समितिको बहुमतबाट यी विधेयक अघि बढिसकेका समेत थिए । यसै अधिवेशनमा मात्रै १९ वटा विधेयक दर्ता भएका थिए । संसद्मा छलफलका लागि १३ वटा प्रस्ताव दर्ता भएका थिए । जुन प्रस्ताव सत्तापक्ष र विपक्षबाट दर्ता भएका थिए । वैशाख २६ गतेदेखि सुरु भएको अधिवेशनमा सार्वजनिक महत्त्वका २, ध्यानाकर्षण गराउने प्रस्ताव २ र ९ वटा संकल्प प्रस्ताव थिए । नेपालभारतबीचको सीमान विवादसम्वन्धी समस्या, जातीय भेदभाव र छुवाछूत, कोभिड१९ को संक्रमणलगायतका थिए ।अर्को महाशक्ति राष्ट्र अमेरिकाको समेत चासो रहेको एमसीसीको विषय थियो । एमसीसीसमेत यसै अधिवेशनबाट पारित गर्ने धारणा प्रधानमन्त्रीले समेत व्यक्त गर्दै आएका थिए । अमेरिकाले समेत चाँडै निर्णयमा पुग्न दबाब दिँदै आएको थियो । यी सबै विषय उठाउन संसद्को आवश्यकता कांग्रेस र हाम्रो पार्टीले समान रूपमा गरौँ तर निष्कर्ष भने निकाल्न सकेका छैनौं, जनता समाजवादीका वरिष्ठ नेता महतोले भने, व्यक्तिको स्वार्थका लागि राष्ट्र नै सती जाने अवस्था बन्न दिन हुँदैन । अहिले प्रधानमन्त्री र सत्तारूढ नेकपाले राष्ट्रलाई आफ्नो स्वार्थका लागि होम्ने काम गरिरहेका छन् ।"
पौडेललाई धरौटीमा छाड्नू : सर्वोच्च,"काठमाडौं (कास) सर्वोच्च अदालतले ललिता निवास जग्गा प्रकरणमा मुछिएका एक आरोपितलाई थुनामा राख्ने विशेष अदालतको आदेश उल्ट्याएर २ लाख रुपैयाँ धरौटीमा रिहा गर्न आदेश दिएको छ । अधिकृत कृष्णप्रसाद पौडेललाई थुनामा राख्नुपर्ने भन्ने विशेषको आदेश बेरीतको रहेको निष्कर्ष निकाल्दै सर्वोच्चले सोमबार धरौटीमा छाड्न आदेश गरेको हो । न्यायाधीशद्वय ईश्वरप्रसाद खतिवडा र टंकबहादुर मोक्तानको इजलासले तत्काल प्राप्त प्रमाण हेर्दा पुर्पक्ष थुनामा राख्न न्यायसम्मत नदेखिने ठहर गरेको हो । विवादको प्रकृति, जग्गा दर्ता गर्ने क्रममा पौडेलको संलग्नताको स्तर, उनी र उनका परिवारले लाभ लिएको दाबी नभएको इजलासको निष्कर्ष छ । यही विवादमा विशेष अदालतले पौडेललाई गत चैत ३ गते थुनामा पठाएको थियो । अध्यक्ष शिवराज अधिकारी र सदस्य चन्द्रबहादुर सारुको इजलासले विभिन्न कैफियतहरू देखिएको जनाउँदै थुनामा राख्न आदेश गरेको थियो । प्रतिवादीलाई आरोपित कसुरका कसुरदार होइनन् भन्न मिलेन, आदेशमा भनिएको थियो, उनलाई पछि प्रमाण बुझ्दै जाँदा ठहरेबमोजिम हुने गरी हाललाई भने थुनामा पठाउनू ।मालपोत कार्यालय डिल्लीबजारका तत्कालीन अधिकृत पौडेलमाथि ललिता निवासको जग्गा मोही र अन्य व्यक्तिका नाममा दर्ता गर्ने क्रममा संलग्न भएको अख्तियारको आरोप थियो । अख्तियारले उनीमाथि ३२ करोड १९ लाख रुपैयाँ बिगो मागदाबी गरेको थियो । विशेष अदालतमा बयानका क्रममा पौडेलले निर्णयमा आफूले हस्ताक्षर गरे तापनि आफू सम्बन्धित फाँटमा नरहेको बताएका थिए । ललिता निवास जग्गा प्रकरणका आरोपितहरूले मन्त्रिपरिषद्को निर्णयका आधारमा आएको निर्देशनका आधारमा निर्णय गरेको भन्दै त्यसमा आफूहरूले भ्रष्टाचार नगरेको दाबी गर्दै आएका छन् । यो प्रकरणमा मुछिएका मध्ये अदालतमा उपस्थित हुने पौडेल पहिलो व्यक्ति हुन् । मुद्दा दायर भएको झन्डै पाँच महिनाको अवधिमा उनीबाहेक अरू प्रतिवादी अदालतमा उपस्थित भएका छैनन् ।"
ओलीदाहाल छलफल निष्कर्षविहीन,काठमाडौं (कास) सत्तारूढ नेकपाभित्र चुलिएको आन्तरिक विवादको गाँठो फुकाउने विषयमा प्रधानमन्त्री केपी शर्मा ओली र अध्यक्ष पुष्पकमल दाहालबीच अझै कुरा मिलेको छैन । दुई दिनयता एक्लाएक्लै छलफलमा बसिरहेका ओली र दाहाल मंगलबारसम्म कुनै निष्कर्षमा पुग्न नसकेका हुन् । सहयोगी नेताहरूसमेत राखेर छलफल थालेका उनीहरूले सोमबार आफूहरूले नै विवाद मिलाउने ढंगले छलफल अघि बढाएका थिए । तर मंगलबारको छलफलमा पनि उनीहरू एकअर्काका मुख्य मागप्रति लचक नभएको नेताहरूले बताएका छन् । बालुवाटारनिकट स्रोतका अनुसार प्रधानमन्त्री ओलीले अझै पनि दाहालसँग राजीनामाबाहेकका एजेन्डामा मात्र छलफल गर्न भनिरहेका छन् । तर अध्यक्ष दाहालले ओलीले राजीनामा दिनुपर्ने अडान छाडेका छैनन् । प्रधानमन्त्री ओलीले आफूविरुद्ध घेराबन्दी गरेर राजीनामाको विषय उठाएकाले यो विषयमा छलफल नै नगर्न भनेका छन् । सहमति खोज्नका लागि पार्टीको स्थायी कमिटी बैठक सुचारु गरी त्यहीं छलफल गर्न दाहालले ओलीसँग आग्रह गरेका छन् ।सरकारको विषयमा पार्टी कमिटीभित्रै कुरा उठेकाले त्यसलाई त्यहींबाट टुंगाउनु र निचोडमा पुग्नु उपयुक्त हुने दाहालको अडान छ । राजीनामाकै विषय पनि त्यहाँ उठेकाले कमिटीमै बसेर सहमति खोज्न सकिने प्रस्ताव दाहालले ओलीलाई राखेका छन् । त्यसैले ओली बुधबारका लागि तय भएको स्थायी कमिटी बैठक सुचारु गर्न भने तयार भएको स्रोतले जनाएको छ । बुधबार नेकपा स्थायी कमिटीको बैठक बोलाइएको छ । बैठकमा पार्टीले यसअघि नै तय गरेका कोरोना नियन्त्रणलगायतका एजेन्डामा केन्द्रित हुनुपर्ने र अन्य विषयमा नेताहरू बसेर एउटा समझदारी बनाएर जानुपर्ने पक्षमा ओली छन् ।प्रधानमन्त्री ओलीसँग ठोस कुरा नमिलेपछि दाहालले मंगलबार वरिष्ठ नेता माधवकुमार नेपाललाई भेटेर बुधबारको बैठकलगायतका विषयमा कुरा गरेका छन् । दाहालले विगतमा जस्तै ओलीसँग मिलेर नेपाल पक्षलाई धोका दिने हुन् कि भन्ने आंशका बढेपछि त्यसलाई हटाउन उनले नियमित रूपमा नेपालसँग भेटिरहेका छन् । दाहाल र नेपाल पक्ष सकेसम्म ओलीलाई प्रधानमन्त्री पदबाटै राजीनामा गराउने भन्नेमा अहिलेसम्म एकमत छन् । दुइटै पदबाट राजीनामा दिनुपर्ने भन्ने माग यसअघि राखिए पनि अब एउटा पदबाट हटाउँदाचाहिँ प्रधानमन्त्री पद रोज्नुपर्ने उनीहरूको निष्कर्ष छ । त्यही निष्कर्षका आधारमा दाहालले दुई दिनअघिको बैठकमा ओलीलाई प्रधानमन्त्रीबाट हट्न प्रस्ताव गरेका थिए । त्यही प्रस्ताव उनले मंगलबार पनि दोहोर्याए । अहिले ओलीलाई सत्तामा रहिरहन दिँदा पार्टी पनि बदनाम हुने र आफूहरूमाथिको पेलान पनि जारी रहने बुझाइ दाहाल र नेपालको छ ।
'उपत्यका समुदाय संक्रमणको संघारमा,"उपत्यकामा समुदायस्तरमा नै कोरोना संक्रमण फैलिएको हो ?दुईतीन दिनयता संक्रमितको संख्या ह्वात्तै बढ्यो । भेटिएका संक्रमितबारे धेरै अध्ययन भएको छैन । संक्रमणको स्रोत पत्ता लागेको छैन । संक्रमण बढेको हिसाबमा समुदायमै संक्रमण फैलिएको हो कि भनेर अनुमान मात्रै गर्न सकिन्छ । विश्व स्वास्थ्य संगठनले नेपालको समुदायमा अहिलेसम्म संक्रमण फैलिसकेको छैन भने पनि संक्रमणले दोस्रो चरण पार गरिसकेजस्तो देखिन्छ ।समुदायमा संक्रमण छ भन्न सक्ने आधार केके हुन् ?पहिलो आधार संक्रमितको संख्या बढ्नु नै हो । संक्रमण बढेर जटिलता पैदा हुनु हो । संक्रमितको नजिक नगएका या संक्रमण भेटिएको ठाउँमा नपुगेका व्यक्तिमा पनि संक्रमण देखियो भने त्यसलाई अर्को आधार मान्न सकिन्छ । यस्तो अवस्थामा बिरामीको संख्या बढेर अस्पतालका बेड भरिन्छन् । गम्भीर भएर अक्सिजन दिनुपर्ने या आईसीयूको भेन्टिलेटरमा राख्नुपर्ने बिरामीको संख्या बढ्छ । संक्रमितको लोड बढेर कोभिड अस्पतालले थेग्न नसक्ने र गैरकोभिड अस्पतालमा लैजानुपर्नेसम्म हुन सक्छ । उपत्यकाको हकमा यसको झिल्को मात्रै देखिएको छ ।त्यसो भए उपत्यका सुरक्षित छ ?सामुदायिक संक्रमण छैन भन्दैमा ढुक्क भएर बस्ने अवस्था छैन । संकेत देखिनु भनेकै जोखिम बढ्नु हो । हामीसँग यथेस्ट तथ्यांक र जानकारी छैन । संक्रमणको स्रोत थाहा छैन, त्यसैले उपत्यका सामुदायिक संक्रमणको संघारमा पुगिसक्यो । नियन्त्रण गर्न नसके भोलि म्यासिभ आउटब्रेक हुन सक्छ । ज्वरो, खोकी या कोरोनाका कुनै लक्षण छैन भन्दैमा संक्रमण छैन भनेर बस्न मिल्दैन । कन्ट्याक ट्रेसिङ गरेर परीक्षणको दायरा बढाउनुपर्छ । विश्व स्वास्थ्य संगठनले लक्षण नभएका व्यक्तिबाट संक्रमण सर्दैन भने पनि नेपालको हकमा यो लागू हुँदैन । हामीले परीक्षण गर्नैपर्छ, यसमा सरकार चुकेको छ । नेपालमा निकै कम संक्रमितमा मात्रै लक्षण देखिएको छ अथवा लक्षण भए पनि सामान्य खालको छ । यो भन्दैमा हामी सुरक्षित छौं भन्न मिल्दैन ।नेपालका संक्रमितमा किन लक्षण नदेखिएको होला ?जीवनयापन र हावापानी फरक भएका आधारमा संक्रमण र संक्रमितको अवस्था अन्य मुलुकको भन्दा फरक भयो भन्ने कुनै वैज्ञानिक आधार छैन । लक्षण नदेखिनुको एउटै मात्रै कारण छ अहिलेसम्म नेपालमा भेटिएका संक्रमित विदेशबाट आएका र उनीहरूको सम्पर्कमा रहेका व्यक्तिमात्रै हुन् । ती सबै क्वारेन्टाइनमा बसे । जो २० देखि ४० उमेर समूहका छन् । यो समूहका व्यक्तिमा मुटु, मिर्गौला या अन्य कडा रोग निकै कम हुन्छ । रोगसँग लड्ने क्षमता पर्याप्त हुन्छ, त्यसैले उनीहरू गम्भीर भएनन्, मृत्युदर कम देखियो । भोलि संक्रमण समुदायमा फैलियो भने त बालबालिका, गर्भवती र वृद्धवृद्धा मारमा पर्छन् । रोगसँग लड्ने क्षमता कम भएका यो उमेर समूहमा लक्षण देखिन्छ, मृत्युदर पनि बढ्छ । अन्य मुलुकको अवस्था हेर्दा यस्तै देखिएको थियो । अमेरिकामा २३ सय केस हुँदा मृत्युदर निकै कम थियो । पछि त्यहाँ महामारीले तीव्र रूप लियो । उपत्यकाको संक्रमण व्यवस्थापन कस्तो छ ?जुन गतिमा संक्रमण बढिरहेको छ, अहिले नै नियन्त्रण गर्न नसके भोलि महामारीको रूप लिन्छ । जोखिम समूहको मृत्युदर १५ प्रतिशतसम्म पुग्न सक्छ । अहिले जुन मृत्युदर देखिएको छ, त्यसले भ्रममात्रै सिर्जना गरेको छ । वास्तविक मृत्युदर त समुदायमा संक्रमण फैलिएको दुई सातापछि मात्रै देखिन्छ । यो संक्रमणका कारण ५ प्रतिशत व्यक्तिलाई भेन्टिलेटर नै चाहिने हुन सक्छ । उपत्यकाका अस्पतालमा पर्याप्त बेड छैनन्, आईसीयू र भेन्टिलेटर पनि पुग्दैन । पाँच सयभन्दा बढी भेन्टिलेटर भएका बेड छैनन् । एक दिनमा एक सय संक्रमितमात्रै थपिए भने पनि तीन दिनमै आईसीयू भरिन्छ, अक्सिजन सकिन थाल्छ । सामान्य अक्सिजन दिएर बचाउन सकिने बिरामीले उपचार नपाउने स्थिति आउँछ । यसरी कोभिडका कारण अन्य मुलुकमा भन्दा नेपालमा मृत्युदर बढ्न सक्छ । रोगको नियन्त्रण हातबाट फुत्कियो भने हामीले केही गर्न सक्दैनौं । बेलैमा तयारी गर्न आवश्यक छ, जुन अहिले निकै कमजोर अवस्थामा छ ।संक्रमण नियन्त्रणका लागि गर्नुपर्ने मुख्य के हो ?संक्रमण फैलिन नदिन गर्नुपर्ने मुख्य काम भनेकै रोकथाम हो । परीक्षण र आइसोलेसनमा मात्रै बढी काम भएको छ, यतिले मात्रै पुग्दैन । एक त परीक्षणको दायरा बढाउनुपर्नेमा खुम्च्याइएको छ । अहिले संक्रमित पहिल्याउने दर ७ प्रतिशत छ, जसअनुसार ३३ प्रतिशत बढी परीक्षण गर्नुपर्ने हो । यसो गर्दा लुकेका केस भेटिन्छन् । वृद्धिदर ३ प्रतिशतभन्दा तल नझरेसम्म परीक्षण बढाइरहनुपर्छ, जुन भएको छैन । क्वारेन्टाइनमा भएका व्यक्तिको मात्रै नभएर कन्ट्याक ट्रेसिङ गरी धेरैभन्दा धेरैको परीक्षण गर्नुपर्छ । लक्षण भएकाको मात्रै होइन नभएको पनि पीसीआर गर्नुपर्छ । अन्तर्राष्ट्रिय निर्देशिका यस्तो भन्दैमा नेपालमा यो लागू हुँदैन । नेपालभित्रै परीक्षण निर्देशिका फरक चाहिन सक्छ । ज्वरो आएको लक्षणमात्रै खोजेर परीक्षण गर्न थालियो भने त संक्रमितले धेरैलाई रोग सारिहाल्छ । सबैको पीसीआर गर्न सकिँदैन, त्यसैले समुदायमा संक्रमणको अवस्था के छ भनेर जान्न ईएलआईएसए गरौं । यो विधिबाट थोरै समयमा धेरै परीक्षण गर्न सकिन्छ । यो सबै अस्पतालको प्रयोगशालामा उपलब्ध पनि छ, भरपर्दो पनि छ । किट मात्रै खरिद गर्ने हो भने यो विधि सजिलो छ । अन्य मुलुकमा लकडाउन खोल्नुअघि समुदायमा संक्रमण छ या छैन भनेर पनि ईएलआईएसए गरिन्छ । आरडीटी परीक्षणको कुनै काम छैन । कस्तो कन्ट्याक ट्रेसिङ प्रभावकारी हुन्छ ?परीक्षण गरी बिरामी आइसोलेसनमा राखेर मात्रै रोग नियन्त्रण हुँदैन । यो सिस्टम फेल भइसक्यो । अहिलेसम्मको अध्ययनअनुसार संक्रमण सर्दा ४० प्रतिशत लक्षण भएका व्यक्तिबाट सरेको छ । लक्षण देखिनुअघि नै संक्रमितले धेरैलाई रोग सारिसकेको हुन्छ । त्यसैले प्रभावकारी कन्ट्याक ट्रेसिङ गरी सम्भावित संक्रमितलाई क्वारेन्टाइनमा राख्नुपर्छ, परीक्षण गर्नुपर्छ । संक्रमितले तीनचार दिनअघि कसलाई भेटेको छ, कहाँकहाँ पुगेको छ पत्ता लगाउनुपर्छ । लक्षण देखिनुअघि नै उनीहरूलाई क्वारेन्टाइनमा राखिहाल्नुपर्छ । संक्रमितलाई सोधपुछ गरेको आधारमा मात्रै ट्रेसिङ नगरी यसमा प्रविधिको प्रयोग गर्नुपर्छ । यसमा कामै भएको छैन । ताइवान, सिंगापुरलगायत अन्य मुलुकमा कन्ट्याक ट्रेसिङ प्रभावकारी गरेकै कारण रोग नियन्त्रणमा आएको हो । ट्रेसिङका लागि हामीसँग धेरै एप प्रयोगमा छन् तर सूचना केन्द्रीकरण गरिएको छैन । स्वास्थ्य मन्त्रालयसँग भएको एपमात्रै पर्याप्त छैन । सीसीएमसी, काठमाडौं महानगरपालिकासँग भएका एप पनि प्रयोग गरेर धेरैभन्दा धेरै ट्रेसिङ गर्न सकिन्छ । विदेशबाट आएका व्यक्तिको फोन ट्रेस गरेर को व्यक्ति कहाँ गए, पत्ता लगाउन सकिन्छ । त्यो पनि गर्न सकिएको छैन । अरू धेरै सजिला विधि छन्, जसमा सरकारले ध्यान दिएको छैन । उपत्यकामा कस्तो लकडाउन मोडालिटी आवश्यक छ ?अहिलेका लागि बाहिरबाट उपत्यकामा भइरहेको आवतजावत रोक्नुपर्छ । यहाँको जनघनत्व घटाउनुपर्छ । संक्रमित बढिरहेकाले लकडाउन कडा बनाउनुपर्छ । संक्रमण नियन्त्रण नभएसम्म आवतजावत गर्नु हुँदैन । गर्नैपरे संक्रमण जोखिमको क्षेत्र वर्गीकरण गर्नुपर्छ । बढी संक्रमण भएको ठाउँबाट संक्रमण नभएको ठाउँमा आवतजावत हुनुभएन । प्रविधिको प्रयोग गरी सम्भव भएसम्म कार्यालयका काम घरबाटै गर्ने अभ्यास निरन्तर गर्नुपर्छ । कार्यालय जानुपरे थोरै मान्छे जम्मा भएर सिफ्ट मिलाएर काम गर्नुपर्छ । शैक्षिक संस्था र सार्वजनिक यातायात त अहिले खोल्नैभएन ।भोलि महामारी आइहाले जुध्नका लागि के गर्नुपर्छ ?रोकथामका रणनीति बनाएर सकेसम्म महामारी आउन नदिनु बुद्धिमानी हो । भोलि विपद् आइहाल्न सक्ने भएकाले अक्सिजन पर्याप्त उत्पादन गर्नतिर लाग्नुपर्छ । नेपालमा अक्सिजन उत्पादन सीमित छ भन्ने सुनेको छु । उपत्यकामा ४० प्रतिशत मात्रै उत्पादन छ । अहिले नै अक्सिजन उत्पादन २ सय प्रतिशत बढाएर भण्डारण गरिहाल्नुपर्छ, महामारी फैलिने जोखिम भएको ठाउँसम्म अक्सिजन पुर्याइहाल्नुपर्छ । नेपाल औषधिमा आत्मनिर्भर छैन । अहिलेदेखि नै औषधिको जोहो गर्नतिर लाग्नुपर्छ । नत्र, नाकाबन्दी जस्तो बिरामीले औषधि नपाएर दुःख पाउने या ज्यान गुमाउने स्थिति आउन सक्छ । महामारी नियन्त्रणका लागि सरकारले जस्तो खालको अग्रसरता लिनुपर्ने हो, त्यो भएको छैन । सरकारी निकायबीच नै समन्वय अभाव छ । सरकारी टिममा हाल भएका विज्ञले मात्रै पुग्दैन । प्रयोगशालाकर्मी, प्रविधि, सुरक्षा, चिकित्सक र संक्रामक रोग विज्ञसहितको ठूलो टिम आवश्यक छ । यति गर्न नसकिए भोलि महामारीले डरलाग्दो रूप लिने निश्चित छ ।"
४६ प्रतिशत निको भए,"चालक दलका १४ जना संक्रमितविदेशमा अलपत्र परेका नेपाली नागरिकको उद्धार उडानमा संलग्न नेपाल वायुसेवा निगम र हिमालय एयरलायन्सका १४ जना कोरोनाबाट संक्रमित भएका छन् । निगम प्रवक्ता अर्चना खड्काका अनुसार मंगलबारसम्म निगमका ३ पाइलट र ६ जना क्याबिन क्रू (एयरहोस्टेस र फ्लाइट एटेन्डेन्ट) गरी ९ जनामा संक्रमण पुष्टि भएको छ । कोरोना पुष्टि भएका उनीहरूलाई मंगलबार दिउँसो बलम्बुस्थित सशस्त्र प्रहरी अस्पताल लगिएको छ । निगमले उद्धार उडानमा जाने चालक दल तथा प्राविधिकका लागि सोल्टी क्राउन प्लाजामा क्वारेन्टाइन बनाएको छ ।त्यसैगरी, उद्धार उडानमै रहेको हिमालय एयरलायन्सका ५ जनामा पनि संक्रमण पुष्टि भएको छ । मंगलबार एक पाइलट र दुई क्याबिन क्रूमा कोरोना पुष्टि भएको प्रशासन उपाध्यक्ष विजय श्रेष्ठले बताए । यसअघि हिमालयका एक विदेशी पाइलट र नेपाली फ्लाइट एटेन्डेन्टमा संक्रमण पुष्टि भइसकेको छ ।निगमका ४ वटा विमान उद्धार उडानमा छन् । जसमा विदेशीसहित ५४ पाइलट र सयभन्दा बढी क्याबिन क्रू छन् । उद्धार उडानमा ४ विमान रहेको हिमालयमा ४३ पाइलट र ८० हाराहारी क्याबिन क्रू संलग्न छन् ।"
घना बस्तीमा अकासिँदो संक्रमण,"मुलुकका अन्य स्थानमा जस्तै काठमाडौं उपत्यकामा पनि कोभिड१९ संक्रमितको संख्या अकासिँदै गएको छ । सुरुका पाँच महिनासम्म यहाँ फाट्टफुट्ट मात्रै संक्रमण पुष्टि भए पनि पछिल्लो ६ दिनमै संक्रमितको संख्या ९२ बाट तीन गुणा बढेर २ सय ७६ पुगेको छ । यात्रा इतिहास नै नभएका र रोगको लक्षण पनि नदेखिएकामा संक्रमण पाइनु चिन्ताको विषय हो । यसले घना बस्ती भएको काठमाडौंमा कतै समुदायमै संक्रमण त फैलिसकेको छैन भन्ने भय बढाएको छ । तसर्थ, सरकारले संक्रमित पहिचानका लागि कन्ट्याक्ट ट्रेसिङ र परीक्षण बढाउनुपर्छ भने, नागरिकले खुकुलिएको लकडाउनमा होसियारीपूर्वक स्वास्थ्य सावधानी अपनाउनुपर्छ । केही व्यक्तिको थोरै असावधानीले पनि स्थिति नियन्त्रणबाहिर जान सक्छ भन्ने बोध सबैले गर्नुपर्छ । जिल्ला र विदेशबाट आउने क्रम सुरु भएसँगै काठमाडौंमा संक्रमितको संख्या बढेको हो । ढलमा पनि कोरोना भाइरस भेटिएकाले संक्रमण समुदायमै फैलिसक्यो कि भन्ने आशंका बढेको हो । यही कारण, सरकारले बस्तीबस्तीमा नमुना स्वाब संकलन गर्न थालेको छ, जसलाई तीव्रता दिइनुपर्छ । अन्य कतिपय जिल्लाको तुलनामा काठमाडौंमा संक्रमितको संख्या कम भए पनि यहाँको जोखिम बढी छ । देशका १५ प्रतिशतभन्दा बढी अर्थात् हरेक ६ मध्ये एक नागरिक यही उपत्यकामा बसोबास गर्छन् । जनघनत्व बाक्लो भएको यो उपत्यका कदाचित हटस्पट बन्न पुग्यो भने संक्रमण नियन्त्रणमा ल्याउन मुस्किल पर्छ । त्यसैले बेलैमा सरकार र नागरिक दुवै तहबाट सावधानीपूर्वक पाइला चाल्नुको विकल्प छैन । संक्रमण बढी रहेका जिल्ला तथा स्थानबाट काठमाडौं आउने क्रम जारी रहँदा पनि तिनीहरू निगरानीस्वनिगरानीमा बसेनबसेको कसैले ख्याल गरेको छैन । अधिकांश संक्रमित सामान्य नै देखिएको अवस्थामा लक्षण नभएकालाई टेस्ट नगर्नू भन्ने वर्तमान निर्देशिका मात्रै पछ्याइए स्थिति भयावह बन्न सक्छ । तसर्थ, यात्रा विवरण भएकाहरूलाई कि निश्चित समयसम्म निगरानीमा बस्ने व्यवस्था मिलाइनुपर्छ, कि परीक्षण गरिनुपर्छ । नत्र, उनीहरू संक्रमित रहेछन् र ढुक्कसँग सामाजिक सम्पर्कमा गए भने संक्रमण धेरैमा फैलिने निश्चित छ । साथै, कति स्थानमा यात्रा इतिहास नै नभएकालाई पनि संक्रमण देखिएकाले सरकारले धेरैभन्दा धेरैको नमुना परीक्षण गर्नुपर्छ । संक्रमण थप फैलिन नदिन संक्रमितको सम्पर्कमा आएकाहरूको कन्ट्याक्ट ट्रेसिङ र परीक्षणलाई तीव्र बनाइनुपर्छ । र, परीक्षणको नतिजा नआउन्जेल उनीहरूको निगरानी गर्नुपर्छ । संक्रमण फैलन नदिनु सरकार मात्र होइन, संक्रमित व्यक्ति र हरेक नागरिकको दायित्व हो । अहिले कतिपय संक्रमितहरू इपिडिमियोलोजी तथा रोग नियन्त्रण महाशाखाको कन्ट्याक्ट ट्रेसिङ कन्ट्रोल रुम ले प्रयास गर्दा पनि सम्पर्कमा नआएको खबर छ । एकपटक सम्पर्कमा आएकाले पनि पछि फोन अफ गरेको दुखेसो महाशाखाको छ । आफूलाई आइसोलेसन मा राख्नु र आफ्नो यात्रा विवरण तथा सम्पर्कमा आएका व्यक्तिबारे सरकारलाई जानकारी दिनु संक्रमितहरूको मानवीय र नैतिक दायित्व हो । कसैले प्रकोप नियन्त्रण प्रयासलाई जानीजानी नसघाएर आफूलाई अलग्गै पनि राखेको छैन भने त्यो उसको अपराध हो, कानुनअनुसार यस्तो कार्य दण्डनीय हुन्छ । काठमाडौंवासीहरू महामारीप्रति धेरै सचेत नदेखिनु उत्तिकै उदेकलाग्दो पक्ष छ । अनावश्यक भीडभाड गर्नेदेखि मास्क नलगाई यात्रा गरेका दृश्य कैयौं देखिन्छन् । समाजका सचेत भनिएकै तहतप्काबाट यस्ता गतिविधि भइरहेका छन् । राजनीतिक सरगर्मीबीच समूहगत बैठकभेला त भइरहेका छन् नै, यसबीचमा प्रधानमन्त्रीको बचाउको नाममा भीडभाडपूर्ण जुलुस नै निस्कियो, जहाँ भौतिक दूरीको ख्याल गरिएकै थिएन । नेपाल विद्यार्थी संघले गरेको एक कार्यक्रममा त कांग्रेस सभापति शेरबहादुर देउवाले सोसल डिस्ट्यान्सिङ नगरीकन टाँसिएर बसेको भन्दै रोष नै प्रकट गरे । त्रिभुवन विश्वविद्यायलय सभामा पनि न भौतिक दूरी कायम गरिएको थियो न सबैले मास्क लगाएका थिए । सञ्चारमाध्यम तथा सामाजिक सञ्जालमा देखिने यस्ता दृश्यबाट आम नागरिकले के सिक्लान्, कसैले पनि सोचेको पाइएन । भाइरसले कुनै वर्ग, पेसा र पहुँच केही हेर्दैन, त्यसैले सबै जना जिम्मेवार बन्नैपर्छ । यो पहिलेजस्तो सामान्य अवस्था होइन । लकडाउन खुकुलो भएको हो, कोरोनाकाल सकिएको होइन, यो समस्या त झन्झन् गहिरिँदो छ । त्यसैले यसलाई एउटा निश्चित विन्दुबाट अघि बढ्न नदिन हामी सबै सजग बन्नैपर्छ । कोरोनाकाललाई कति अघिसम्म बढ्न दिने भन्ने सरकारले कसरी काम गर्छ र हामी नागरिक कति सतर्क रहन्छौं भन्नेमै भर पर्छ । सरकारले सोमबार मास्क नलगाई बाहिर ननिस्किन सार्वजनिक आग्रह गरेको छ । यसको सबैले पालना गर्नुपर्छ, मास्क लगाउँदा पनि झारा टार्न मात्र होइन, स्वास्थ्य सुरक्षाका लागि प्रभावकारी तरिकाले लगाउनुपर्छ । सरकारी होस् या निजी, सबै कार्यालयले आफ्ना कामकाजमा व्यक्तिगत दूरी कायम राख्नुपर्छ । भोलिका दिनमा सार्वजनिक यातायात सञ्चालन गर्दा पनि यो पक्षलाई ध्यान दिइनुपर्छ । भित्री सहरहरूमा फुटपाथ पसलका कारण पनि भीडभाड बढेको देखिन्छ, यसतर्फ सचेत बन्नुपर्छ । करिब आधा करोड मानिस बस्ने उपत्यकामा स्थिति नियन्त्रणबाहिर नजाओस् भनेर सबैको सचेत प्रयत्न जरुरी छ । यहाँको स्वास्थ्य पूर्वाधार र जनशक्तिको क्षमताले थेग्न नसक्ने स्थिति ननिम्त्याउनुमै हामी सबैको कल्याण छ ।"
अविनको चोटिलो व्यङ्ग्य,"अविनको कार्टुनले नेकपाका नेताहरूलाई चोटिलो व्यङ्ग्य गरेको छ । कार्टुनमा मास्क अनिवार्य गरेको समाचार पढेर एक नेता भन्छन्, बल्ल ठीक भो ! मुख देखार हिँड्न नि लाजै लाग्ने भैसक्या थ्यो ! यो भनाइ निकै सान्दर्भिक छ । पार्टीको आन्तरिक कलह बढ्दै गएर अन्ततः विभाजनको दिशातर्फ बढेपछि नेताहरूलाई वास्तवमै मुखै देखाउन गाह्रो परिरहेको छ । कोरोना संक्रमण बढ्दै गइरहेको बेला मास्क अनिवार्य गर्नु संक्रमण रोक्नका लागि हो । तर यसको फाइदा नेकपाका नेताहरूलाई धेरै हुने भयो । कित्ता छानेर उभिने, गुटको छाता ओढ्ने र गुटलाई मलजल गर्ने नेताहरूले कार्टुन हेरे भने के भन्ठान्लान् ? यस्तो व्यङ्ग्यलाई नेताहरूले सजिलै पचाइदिन्छन् होला । तर पार्टीको अग्रमोर्चामा खटिएका नेकपाका लाखौंलाख कार्यकर्तालाई कार्टुनले चिमोट्छ । टोलछिमेकमा नेकपाको अन्तरविरोधबारे धेरै कुराकानी हुन्छन् । प्रधानमन्त्री केपी शर्मा ओली सत्ता छोड्न नमान्ने अनि पुष्पकमल दाहाल र माधवकुमार नेपाल सत्ता नलिई नछाड्ने मुडमा छन् । शीर्ष नेताहरूको दोहोरीले देशका अन्य समस्या छायामा पारेको छ । पार्टी टुक्रिने अवस्थामा पुगिसकेको अनुमान गरिन्छ । त्यसमाथि पाँच वर्षका लागि विपक्षमा बस्न जनादेश पाएको कांग्रेससँग प्रधानमन्त्री ओलीले सहारा खोजिरहेको खबर सार्वजनिक भएपछि झन् मास्क चाहिने भएको छ । यस्ता गतिविधिले राजनीति नबुझ्नेहरूलाई पनि मनोरञ्जन दिइरहेको छ । कुर्सी छाड्दिन भनेर प्रधानमन्त्री ओलीले भूल गरिरहेछन् कि राजीनामा मागेर दाहालले गल्ती, हेर्न बाँकी छ । शीर्ष नेताहरूलाई आफूले गल्ती गरिरहेको महसुस हुँदैन । नेताहरूका गल्तीको सजाय भोग्ने जनताले हो । कोरोनाले सताइरहेका भुइँमान्छेलाई यस्ता कार्यले झन् बेसी पिरोल्छ । आफ्ना नातागोता इष्टमित्रहरूलाई ठूला पदमा बसाएर राज्यसंयन्त्रको दोहन गरी पैसा कुम्ल्याउने ध्याउन्नमा नेताहरू छन् । कुर्सी मोहले उनीहरूलाई जनताबाट टाढा पुर्याइदिएको छ । मन्त्रीहरूलाई महामारी पैसा कमाउने अवसर बनिरहेको छ । यसले जनतालाई दुःखी बनाएको छ । श्यामसुन्दर कुइँकेल, हाँडीगाउँ, काठमाडौं"
नागरिकता कागजको खोस्टा होइन !,"विजया श्रेष्ठ केसीको नागरिकतामा लैंगिक विभेद लेखको तर्कप्रति सहमत हुन सकिएन । लेखमा २०७५ साउनमा दर्ता गराएको नागरिकता विधेयकले पुरुषलाई पहिलो र महिलालाई दोस्रो दर्जाको नागरिक बनाएको आरोप लगाइएको छ । नागरिकता प्रमाणपत्र केवल कागजको खोस्टा होइन । गिरिजाप्रसाद कोइरालाको सरकारका पालामा तराईमा कोटाका आधारमा ६४ हजारभन्दा बढी नागरिकता प्रमाणपत्र बाँडिँदाको प्रतिकूल असरका बारे लेखकलाई जानकारी होला नै । १२० भन्दा बढी मुलुकले आमा वा बाबुमध्ये एकले आफ्ना सन्तानलाई वंशजको नाताले नागरिकता दिन सक्ने तर नेपालको संविधान वा कानुनले किन नसक्ने भन्ने प्रश्न लेखमा गरिएको छ । संविधानले नागरिकता प्राप्त गर्न योग्य कसैलाई विभेद गरेको छ र ? बिहे गर्नासाथ विदेशी बुहारी र ज्वाइँलाई नागरिकताको व्यवस्था संविधानले गरेको छैन र गर्न पनि हुँदैन । विश्वभर आआफ्नै खालका संविधान र कानुन छन् । अन्य मुलुक र नेपालको संवैधानिक व्यवस्था एउटै हुनुपर्छ भन्ने छैन । वंशज र अंगीकृत नागरिकतामा विदेशी बुहारीका लागि ७ र ज्वाइँका लागि १५ वर्ष कुर्नुपर्ने प्रावधान हुँदैमा विभेद भएको भन्न मिल्दैन । बिहे गर्नासाथ बुहारी र ज्वाइँलाई कुनै सर्तको पालना गराउँदैमा विभेदकारी कानुन कसरी हुन्छ ? त्यसकारण पुरुष र महिलालाई समानता गर्ने भन्दैमा नागरिकता प्रमाणपत्रलाई महत्त्व नदिई केवल सरकारी कागजको खोस्टो नसोचियोस् ! गंगाराज अर्याल, पाणिनि८, अर्घाखाँची"
शुल्क तिर्न सकिन्न,"विद्यार्थीहरूलाई अनलाइन कक्षाको बहनामा शुल्क उठाउन खोज्नु सरासर गलत हो । प्याब्सनएनप्याब्सनले यतिबेला विद्यालयहरूलाई आर्थिक सहयोग दिनुपर्थ्यो । परीक्षा, नवीकरण, सदस्यता, आपत्विपत्को बेला संरक्षण आदि विभिन्न शीर्षकमा उठाएको शुल्कका बारे प्याब्सनएनप्याब्सन किन मौन ? विद्यालयहरूले नियमअनुसार पैसा बुझाइरहेका थिए र यत्रो वर्षदेखि बुझाएको रकम खै कता गयो ? प्याब्सनएनप्याब्सनले आफू मात्रै अप्ठ्यारोमा परेको ठानिरहेछन् । अभिभावकहरूलाई केही समस्या छैन, उनीहरूको पैसा आकाशबाट फल्छजस्ता कुरा सुन्दा अचम्म लाग्छ । यस घडीमा सबैले एकअर्कालाई साथ दिनुपर्ने हो । तर विद्यालयका सञ्चालकहरूलाई सकेसम्म अभिभावकहरूको पैसा लुट्न पाए हुन्थ्यो भन्ने छ । शिक्षकको तलब प्याब्सन, एनप्याब्सन र विद्यालयले मिलेर बेहोर्ने हो । यस्तो बेला आधा तलब दिएर भए पनि शिक्षकलाई खुसी राख्नुपर्छ । यही बहानामा अभिभावकहरूलाई निचोर्न खोज्नु सरासर गलत हो । सरकारले प्याब्सनएनप्याब्सनको मात्र होइन अभिभावकहरूको पनि पक्षमा निर्णय गर्नु जरुरी छ । मध्यम र निम्न वर्गका अभिभावकहरूको यतिबेला जागिर छैन । हातमुख जोड्न नै धौधौ परिरहेको बेला विद्यालय शुल्क कहाँबाट तिर्नु ? मेरो गोरुको बाह्रै टक्का नभनी सबैको हित हुने उपाय निकाल्नु जरुरी छ । सन्दीप बस्नेत, ललितपुर"
युवालाई अघि बढाऔं,"कांग्रेस महाधिवेशन तोकिएको पूर्वतालिकाअनुसार हुनु सुखद समाचार हो । आउँदो महाधिवेशनमा सक्षम नेताहरूलाई नेतृत्वमा ल्याउन सके यो खुसी दिगो हुन्छ । सक्षम र इमानदार युवा नेताहरू नेतृत्व लिन अगाडि सर्नुपर्छ । शेरबहादुर देउवा र रामचन्द्र पौडेलजस्ता ७० वर्ष कटेकाहरू रिसाउलान् कि भनेर अब पनि युवापुस्ता अघि नसर्ने हो भने कांग्रेस रहने छैन । र, युवाहरूप्रतिको आकर्षण पनि हराएर जानेछ । यसपालि महाधिवेशन प्रतिनिधिहरूले ७० वर्ष कटेका नेताहरूलाई भोट नदिई कर्मठ युवाहरूलाई मात्र भोट दिन्छौं भनेर अभियान चलाए डेट एक्स्पायर नेताहरू पाखा लाग्छन् । कांग्रेसी नेता तथा कार्यकर्ताहरूको ध्यान आउँदो महाधिवेशनमा कसरी निर्वाचित भै जिल्ला र केन्द्रको नेतृत्वमा पुग्नेतिर मोडिएको छ । ज्योतिषको भविष्यवाणी पूरा गर्न देउवाले अझै सभापतिमा चाहना राख्नु र आफूलाई आजको मितिसम्म एउटा पनि भ्रष्टाचार र अनियमितताको आरोप नलागेकाले सभापतिमा उठ्छु भनी पौडेलले योजना बनाउनुको अब कुनै तुक छैन । यदि अहिले पनि युवापंक्तिले आँट नदेखाउने हो भने उनीहरूले आफ्नो भविष्य त खत्तम पार्छन् नै नेपालको भविष्य पनि अन्धकार पार्नेछन् । उसो त देउवाको कार्यकाल देश र पार्टीका लागि लाभकारी भएन । प्रधानमन्त्री हुँदा देउवाले गरेको अनावश्यक निर्णयले कांग्रेसलाई दुलोभित्र अट्ने मुसो बनाइदियो । कांग्रेसले वाइडबडी खरिद प्रकरण, बालुवाटार जग्गा प्रकरण, स्वास्थ्य सामग्रीमा भएको भ्रष्टाचार, गोकुल बाँस्कोटाको ७४ करोड भ्रष्टाचार काण्डलगायतका मुद्दामा जोडदार रूपमा कुरा उठाउन सकेको भए आउँदो चुनावमा कांग्रेसको भोट बढ्ने थियो । तर कांग्रेस चुकिरहेको छ । हिजोका दिनमा कांग्रेस र देउवाले निकै गल्ती गरेका छन् । भारतीय नाकाबन्दीलाई नाकाबन्दी हो भनेर माइन्युटमा लेख्न नदिने, इमानदार प्रधानन्यायाधीश सुशीला कार्कीमाथि महाअभियोग लगाउने, भष्ट प्रधानन्यायाधीश गोपाल पराजुलीलाई संरक्षण गर्ने, वरिष्ठको ठाउँमा कनिष्ठ प्रहरी अधिकृतलाई आईजीपी बनाउन खोज्नेजस्ता अनगिन्ती गल्ती कांग्रेसले गरेको छ । यो सबै गल्तीमा देउवाको हात छ । त्यसैले अबको महाधिवेशनमा देउवाले पार्टी सभापतिमा लड्नु हुँदैन । यदि उनी सभापतिमा भिड्न खोज्छन् भने युवापुस्ताले उनकै विरुद्ध लड्न पनि पछि पर्नु हुन्न । अन्यथा कांग्रेस पार्टी कहिल्यै माथि जान सक्ने छैन अनि कांग्रेसका युवा नेताहरूप्रति पनि जनमानसको विश्वास हराएर जानेछ । गोपाल देवकोटा, जोरपाटी, काठमाडौं"
खोकनाबुङ्मतीको पहिचान मेटिँदै,"खोकनाबुङ्मतीका स्थानीयवासीहरू आन्दोलनमा छन् । यस क्षेत्रको जमिन खोसेर सरकारले काठमाडौंनिजगढ द्रुतमार्गको प्रस्थानविन्दु बनाउन लागेको छ । कुनै पनि समुदाय विकासविरोधी हुनै सक्दैनन् । सरकारले विकासको नाममा जनताको संस्कृति, सम्पदा र अस्तित्व नै संकटमा पार्ने गरी बल प्रयोग गरेपछि समुदायले विद्रोह गर्छ । खोकनाबुङ्मतीवासी फेरि सरकारको दमनविरुद्ध उभिएका छन् । लोकतान्त्रिक व्यवस्थामा विकासका आयोजनाहरू निर्माण गर्दा बटम अप एप्रोच को सिद्धान्त लागू गर्नुपर्छ । नीति निमार्ताहरूलाई पनि थाहा छ स्थानीय समुदायको आवाज र सरोकारलाई सम्बोधन नगरी आयोजना अघि बढाउन मिल्दैन । योजनाकारहरूले लेख्दा र बोल्दा समुदायलाई साथमा लिएर काम गर्छौं भन्छन् तर कार्यान्वयनमा यसको ठीक विपरीत बलपूर्वक टप डाउन एप्रोच लाद्छन् । राज्यका उपल्लो तहमा बसेकाहरूले कागजमा बनाएको योजनाको खाका जस्ताको तस्तै लागू गर्न खोज्दा समस्या उत्पन्न भएको हो । स्थानीयवासीहरूलाई त्यस क्षेत्रमा बन्न लागेको आयोजनाको ढाँचाबारे प्रारम्भमा नै संलग्न नगराइनु लोकतान्त्रिक मूल्यविपरीत छ ।स्थानीयहरूको जीविकोपार्जनमा जमिन, सम्पदा, संस्कृति र धार्मिक स्थलले प्रत्यक्ष सरोकार राख्छ, यीबिना दैनिकी चल्न सक्दैन । जमिन नै नभएपछि जीवन पानीबिनाको माछासरह हुन्छ । यस्तो अवस्थामा खोकनाबुङ्मतीवासीहरू प्रतिरोधमा उत्रनु रहर नभई बाध्यता हो । यहाँको संस्कृति र सम्पदा देशकै पहिचान हो । नेवार संस्कृति र त्योसँग जोडिएको जीवन पद्धतिले देशलाई समृद्ध बनाइरहेछ । यसको जगेर्ना गर्नु सरकारको पनि दायित्व हो । सरकारले दमनको नीतिलाई अन्त्य गरी जायज गुनासाहरूलाई सम्बोधन गर्नु आवश्यक छ । स्थानीयलाई विश्वासमा नलिई गरिएको विकास कुनै हालतमा दिगो हुन सक्दैन । हामीले भन्दै, भोग्दै र देख्दै आएको कुरा हो यो । कुनै समुदायलाई दबाएर विकास लाद्नु मानवीय समवेदनालाई अस्वीकार गर्नु पनि हो । अहिले देखिएको गतिरोधलाई सरकारस्थानीय पक्ष मिलेर वार्ताको माध्यमबाट निकास खोज्नुपर्छ । एक पक्षबाट मात्रै हल खोज्नु समस्यालाई बल्झाउनु मात्र हो । कन्हैया प्रधान, काठमाडौं"
भूराजनीतिक सक्रियता र नेपाल,"सबै राष्ट्रले आआफ्ना परराष्ट्रनीति अवलम्बन गर्न तात्कालिक र दूरगामी नीति तय गरेका हुन्छन् । शक्तिराष्ट्रहरूले आकांक्षा र स्वार्थ सिद्ध गर्ने दृष्टिले यी नीति लिएका हुन्छन् । यी नीतिलाई बल पुर्याउन सैनिक बल, आर्थिक क्षमता, राजनीतिक स्थायित्व, नरम शक्ति (सफ्ट पावर क्षमता), आणविक क्षमता, क्षेत्रीय आकार, विश्व पहुँच आदिले काम गरेका हुन्छन् । यिनीहरूको तुलनामा साना राष्ट्रको राष्ट्रिय सुरक्षा र विकासका लागि नीति अवलम्बन गरिन्छ किनभने साना राष्ट्रको प्रमुख स्वार्थको रक्षा विश्वासिलो परराष्ट्र नीतिमा अडेको हुन्छ न कि सैन्य बलमा । यसैले कूटनीतिलाई ठीक तरिकाले चलाउन त्यहीअनुसारको रणनीति चाहिन्छ । यसको साटो तदर्थवादमा चल्ने नीति र शैलीले मुलुकको असुरक्षा बढाउँछ, जसरी आज बढिरहेको छ । साना मुलुकको भौगोलिक अवस्थाले परराष्ट्रनीतिमा केही थप जटिलता थपेको हुन्छ । नेपालको भौगोलिक अवस्थितिले खेल्न सक्ने सम्भावना (म्यानुभेरेबिलिटी) सीमित छ । त्यसमा पनि दुई विशाल छिमेकी र तिनको विश्वशक्ति बन्ने महत्त्वाकांक्षाका कारण शक्तिसन्तुलन राख्न र विश्वास जगाउन सधैं प्रयत्नशील बन्नुपर्छ । नेपाल कम्युनिस्ट पार्टीको वर्तमान सरकार एकातिर उदार लोकतन्त्रप्रति प्रतिबद्ध भई स्वतन्त्र निर्वाचनबाट सत्तामा पुगेको छ भने, अर्कातिर यसका नेताको चीनको सी चिनफिङ विचारको रुझान र कार्यशैलीले गैरसाम्यवादी विश्वलाई सशंकित पारेको छ । चीनसित नेपालको दौत्य सम्बन्ध कायम भएयता, सन् १९५५ देखि, उसको सम्बन्ध राज्यराज्यबीच सीमित थियो र यहाँ जसको सरकार बन्थ्यो, उसैसित मात्र कारोबार चल्थ्यो । तर आज त्यस्तो अवस्था छैन । अब चीन नेपालसित हरेक प्रकारले जोडिन पुग्ने गरेकाले यसका प्रतिस्पर्धी देशहरूले पनि सशंकित भई त्यहीअनुसारको रणनीति तय गर्न लागेका छन् । यस्ता सक्रिय गतिविधिको व्यवस्थापन रणनीति नहुनाले पराष्ट्रनीति राष्ट्रवाद, लोकप्रियतावाद र व्यक्तिगत लहडमा चलेको छ । भारतनेपाल सम्बन्धको तुलना अरू कुनै देशसित गर्न सकिँदैन । किनभने यस्तो व्यापक, गहिरो र बहुआयामिक सम्बन्ध अरू मुलुकबीच पाइँदैन । नेपालको भौगोलिक स्थितिका कारण दुवै देशको सम्बन्ध यस्तो प्रकृतिको बनेको हो । त्यसैले यो संवेदनशील पनि छ, जसलाई नबुझी सम्बन्धलाई बढी राजनीतीकरण गर्न लाग्दा समस्या उठ्ने गरेका हुन् । अहिले नेपाल र भारतबीच सीमा विवाद बढेको छ । यति लामो इतिहास, खुला सीमा र घनिष्ठता भएका देशबीच यस्ता समस्या आइरहन्छन् तर तिनको समाधान या व्यवस्थापन गर्ने संयन्त्र र नेतृत्वबीच अठोट भए ती समाधान नहुने होइनन् । कालापानी क्षेत्रको सीमा विवाद आजको होइन । यसमा भारतले साधारण रूपमा मानेको (टेकन फर ग्रान्टेड) र नेपालले पनि जान्दाजान्दै यसलाई दृढताका साथ नउठाएकाले यतिका समयसम्म यो समस्या रहन गयो । एकाएक भारतले कश्मीर क्षेत्रका सन्दर्भमा नक्सा सार्वजनिक गर्दा नेपाली भूमि पनि भारततिर पारेपछि नेपालले पनि आफ्नो नक्सालाई लिम्पियाधुरासम्म पारी बाहिर ल्यायो । आज यस क्षेत्रलाई लिएर दुवै देशको सम्बन्ध चिसिएको छ । अब दुवैले यो समस्या हल गर्ने नयाँ बाटो निकाल्नैपर्छ । भारतले यस समस्यालाई नेपालको चीनसितको हालको सरकारको घनिष्ठ सम्बन्धलाई जोड्न मिल्दैन । सुशील कोइराला सरकारकै पालामा लिपुलेकसम्बन्धी चीन र भारतबीचको सहमतिलाई नेपालले विरोध जनाएको र कालापानी क्षेत्र विवादित मानी भारत र नेपालले संयुक्त कार्यदल बनाई यसको समाधानको बाटो खोज्ने भन्दै उच्च तहको निर्णय गरेकाले चीनले उक्साएर नेपाल तातेको भन्न सकिँदैन । तर अब चीन नेपालको राजनीतिमा सक्रिय हुन थालेको र हाल भारतचीन सम्बन्ध सिमानामा हुने तनावले चिसिएकाले भारतीय विद्युतीय सञ्चार माध्यम (कतिपय टीभी च्यानल) ले अतिरञ्जित रूपमा उछाल्दा यस्तो सूचना प्रवाह भएको हो । यसको अर्थ नेपालमा चीनको प्रभाव नभएको भन्ने होइन । ओली सरकारको कार्यशैली, चीनको आन्तरिक राजनीतिको चासो र नेकपाको अभिमुखीकरणले चीनपरस्त सक्रियता देखाइरहेका छन् । भारतसितको सम्बन्धमा राष्ट्रवादको हतियार घरीघरी प्रयोग हुने गरेको छ । यसमा भारतको पुरानै अवधारणा र रणनीतिले काम गर्न खोज्दा र बदलिएको छिमेकीको आकांक्षा र स्वार्थसित बाझिँंदा समस्या उठ्ने गरेको हो । नेपालप्रति भारतीय नीति र सोचमा ब्रिटिसकालीन अवधारणा कायम रहेकाले अब यसमा पुनर्मूल्यांकन गरी द्विपक्षीय सम्बन्धलाई नयाँ कसीमा उतार्दा मात्र सम्बन्ध कम विवादित बन्न सक्छ । भारतमा जुनसुकै दलको सरकार भए पनि नेपालनीतिमा किञ्चित् परिवर्तन आएको छैन । हिन्दु राष्ट्रवादको पृष्ठभूमिमा हालको नरेन्द्र मोदी सरकार आउँदा नेपालका हिन्दु राष्ट्रवादी उत्साहित भए पनि यस सरकारले परम्पराबाट चल्दै आएको नीतिभन्दा अझ पर गई छिमेकीसितको सम्बन्ध राम्रो हुन सकेको छैन । आज सी चिनफिङ नेतृत्वको चीन बढी सक्रिय (आक्रामक ?) भएको अवधारणा बनिरहेकाले यससित प्रतिस्पर्धी देश अरू बढी सचेत र शंकालु हुन थालेका छन् । परिणामस्वरूप नेपालजस्ता देशका सरकारहरूको नीतिनिर्माण र कार्यान्वयनको हाँक थपिएको छ । चीनको सक्रियताका विभिन्न पहलु छन् जसभित्र आर्थिक, राजनीतिक, सामरिक पक्ष बढी प्रदर्शित हुन थालेका छन् । बेल्ट एन्ड रोड इनिसिएटिभ (बीआरआई) अवधारणा र कार्यान्वयन यसका यी रणनीतिभित्र पर्छन् । कुनै पनि महत्त्वाकांक्षी देशका लागि यस्ता रणनीति स्वाभाविक हुन्छन्, जुन शीतयुद्धताकाको विश्वराजनीतिमा हामीले अनुभव गर्दै आएका हौं । अमेरिकाको मिलेनियम च्यालेन्ज कर्पोरेसन (एमसीसी) पनि चीनको बीआरआईजस्तै हो । शक्तिराष्ट्रहरूले दिने अनुदानमा यो राम्रो र नराम्रो भनेर भेद गर्न गाह्रो पर्छ । यस्ता सहयोग लिँदैमा ती मुलुक कुनै शक्तिराष्ट्रको सुरक्षा छाताभित्र परिहाल्ने होइन । त्यसो हो भने चीनको सहयोगप्रति पनि शंका गर्नुपर्ने हुन्छ । त्यसैले नेपालजस्तो देशको कसैको नीति र रणनीतिमा आबद्ध हुनेनहुने निर्णय आफ्नो तटस्थ परराष्ट्रनीतिमा भर पर्छ । अमेरिकाले दोस्रो विश्वयुद्धपछि अवलम्बन गरेको आर्थिक सहयोगको नीतिको मुख्य ध्येय साम्यवादको बिगबिगी रोक्नु थियो । तर सबै देशले यस्ता सहयोग लिन कुनै शंका गरेनन् । नेपाल पनि यसको अपवाद भएन । यदि यस्तै शंका गर्नेर् ेहो भने नेपाल र भारतको सम्बन्ध सन् १९५० सन्धिले सामरिक, आर्थिक र जनस्तरीय दृष्टिमा विशिष्ट (स्पेसल) बनाएको छ, तर यसले चीनसित सम्बन्ध कायम गर्न बाधा गरेन । नेपालले भारतभन्दा अघि गई इजरायल र पाकिस्तानसित पनि सम्बन्ध कायम गरेर सही अर्थमा असंलग्न परराष्ट्र नीति लिएको तथ्य स्वीकार गर्नैपर्छ । तर सधैं एकैनासे रणनीति काम लाग्दैन । समय र परिस्थितिले धेरै कुरा निर्धारण गर्छ । त्यसमा पनि रणनीति समयअनुसार परिवर्तन भैरहन्छन् र यदि सधैं एकैखाले रणनीतिमा हिँड्न खोज्यौं भने यसले दुर्घटना ल्याउने सम्भावना बढ्न सक्छ । भारत र चीनसितको सम्बन्धलाई समदूरीको तराजुमा राखी विश्लेषण गर्दा अप्राकृतिक निष्कर्ष निस्किन्छ । धेरैले यसलाई अति सतही रूपमा व्याख्या गरी समदूरीको वकालत गर्छन् । नेपालको भारतनीति र चीननीति सिद्धान्तमा एकै भए पनि कार्यान्वयनमा देशसापेक्ष हुनैपर्छ । आजको बदलिँदो विश्व र क्षेत्रीय भूराजनीतिको भुमरीमा नेपालजस्तो भौगोलिक अवस्थिति रहेको देशले कस्तो नीति र रणनीति अवलम्बन गर्छ, यसमा सम्बन्धका आयाम खुल्दै जालान् । चीन र भारतको सम्बन्ध खालि द्विपक्षीय मात्र छैन । यसमा एसिया प्यासिफिक क्षेत्र जोडिन थालेको छ र भारतको अबको रणनीति अरू राष्ट्रको सहयोगमा चीनको उदय र सक्रियतातिर लक्षित देखिन्छ । भारत चीनसितको सम्बन्धलाई नयाँ सीमा झगडाका सन्दर्भमा पुनर्विचार गर्न अग्रसर भएको पाइन्छ । अब ऊ लद्दाखदेखि बंगालको खाडीमा पर्ने अण्डमान र निकोबर आइल्यान्डमा बढी सैन्य क्षमता बढाउने रणनीतिमा लागेको छ । यस रणनीतिमा हिन्द महासागर क्षेत्रमा चीनको सक्रियता कम गर्ने उद्देश्य देखिन्छ । चीनको व्यापार र अन्य सम्पर्कको मार्ग हिन्द महासागर भएकाले अरू प्रतिस्पर्धी राष्ट्रले यस क्षेत्रमा चिनियाँ वर्चस्व बढ्न नदिन समूह बनाएका छन्, जसमा भारत, अमेरिका, जापान र अस्ट्रेलिया पर्छन् । यसका साथै कतिपय पश्चिमा राष्ट्र चीनप्रति यी चारको समूहसित समान अवधारणा राख्ने अवस्थामा पुग्न थालेका छन् । अब हिमालय क्षेत्रमा मात्र द्वन्द्वको सम्भावना नरही हिन्द महासागर र पश्चिम प्रशान्त क्षेत्रमा पनि विश्वराजनीतिक गतिविधि बढ्ने सम्भावना बढेको छ । यसरी चीनप्रति धेरै राष्ट्रको धारणा बदलिएकाले अब दक्षिण एसिया पनि विश्वराजनीतिको क्रीडास्थल बन्ने सम्भावना बढेको छ । नेपालको वर्तमान सरकारका नीति र रणनीति दुवै अस्पष्ट छन् र अब चीन अनि भारत र अमेरिकासितको सम्बन्धलाई कसरी सन्तुलित र विश्वासिलो बनाउने भन्ने हाँक थपिएको छ ।"
नेपालको विकासमा वैदेशिक सहयोग,"वैदेशिक सहयोगको उपयोगपहिलो बजेटमा करिब ५ करोड २५ लाख २९ हजार रुपैयाँको अनुमान गरिएको थियो, जसमध्ये भारत सरकारले दोस्रो विश्वयुद्धपछि सालबसाली दिने सहयोग १० लाख रुपैयाँ थियो । त्यसै गरी नेपालभारत विकास सहयोगअन्तर्गत पहिलो खेप २००९ सालमा गौचरन विमानस्थल सुधारका लागि आएको थियो । २०१३ देखि २०१८ सालसम्मको नेपालको पहिलो पञ्चवर्षीय योजनामा सम्पूर्ण विकासनिर्माण वैदेशिक सहयोगबाटै गरिएका थिए । २०३६ सालसम्म हाम्रो विकास बजेटमा वैदेशिक ऋणभन्दा वैदेशिक अनुदान बढी थियो । त्यसपछि अनुदान घट्न थाल्यो र वैदेशिक ऋण बढ्न थाल्यो ।पूर्वाधार निर्माणमा नेपालले वैदेशिक सहयोग लिन थालेको लामो कालखण्ड बितिसकेको छ । तराई र काठमाडौं जोड्ने पहिलो सडकको निर्माण २००९ सालतिर भारतीय सहयोगमा सुरु भएको थियो । २००९ सालतिर नेपाल कोलोम्बो प्लानमा सदस्य भएपछि नेपालले मानव स्रोत विकासमा केही फड्को मारेको थियो । २०१५ सालतिर नेपाल, भारत र अमेरिकाको संयुक्त पहलमा ग्रामीण यातायात कार्यालय खोली नेपालका सहर र भारतीय सीमाका सहर जोड्ने उत्तरदक्षिण सडकहरू २० वर्षे योजनाबद्ध किसिमले निर्माण गर्ने जमर्को गरिएको थियो । राजाले संसदीय व्यवस्था खारेज गरेपछि उत्तरदक्षिण राजमार्गको अभियान बन्द भयो । नेपालले भारत, चीन, रुस, बेलायत, अमेरिका, स्विट्जरल्यान्ड, जापान जस्ता देश र बहुराष्ट्रिय संस्थाहरूमार्फत ऋण तथा वैदेशिक सहयोग लिई विभिन्न सडक बनाउने अभियानलाई भने निरन्तरता दिइरह्यो । हेटौंडादेखि काठमाडौंको टेकुसम्मको रोपवे (केबलकार) २०२० सालतिर ६४ लाख अमेरिकी डलरमा अमेरिकाले बनाइदिएको थियो । नेपालका त्रिभुवन राजपथ, सिद्धार्थ राजमार्ग, पृथ्वी राजमार्ग, अरनिको राजमार्ग र पूर्वपश्चिम राजमार्गका पनि धेरै खण्ड वैदेशिक ऋण या अनुदानमा बनेका हुन् । नेपालका धेरै झोलुंगे पुल, नवीकरणीय ऊर्जा, जलविद्युत् र प्रसारण लाइनहरू, खानेपानी, सिँचाइ लगायतका असंख्य पूर्वाधारको विकास विदेशी अनुदान र ऋणबाट गरिएको छ । भक्तपुरका धेरै सम्पदाको पुनर्निर्माणमा जर्मनीको सहयोग अविस्मरणीय छ । भूकम्पपछिको पुनर्निर्माणमा पनि ठूलो रकम दिनेमा भारत, चीन, अमेरिका, बेलायत, जर्मनी लगायत र बहुराष्ट्रिय संस्थाहरू छन् । अहिले पनि वैदेशिक सहयोगमा अनेक पूर्वाधार बन्ने क्रम जारी छ । पूर्वाधार विकासमा, विशेष गरी जलविद्युत्मा बाहेक अन्यत्र स्वदेशी वा विदेशी निजी क्षेत्रको लगानी नगण्य छ ।२०१७ देखि २०६२ सालसम्म नेपालले आफ्नो बजेटको औसत ११ प्रतिशत वैदेशिक अनुदान र १६ प्रतिशत वैदेशिक ऋणबाट स्रोत जुटाएको देखिन्छ । रोचक त के छ भने, आर्थिक वर्ष २०१३१४ देखि २०७५७६ सम्म नेपालले, यदि ७ प्रतिशतको ब्याजको हिसाब गर्ने हो भने, वर्तमान मूल्यमा ५१ खर्ब बराबरको वैदेशिक अनुदान प्राप्त गरेको रहेछ । २०७६ फागुनसम्म नेपालले कुल तिर्न बाँकी सार्वजनिक ऋण ११ खर्ब ३९ अर्ब ८० करोड रुपैयाँ पुगेको छ, जसमध्ये आन्तरिक ऋण ४ खर्ब ४० अर्ब ५ करोड र बाह्य ऋण ६ खर्ब ९९ अर्ब ७५ करोड छ । आयोजना कार्यान्वयनका समस्यानेपालमा बहस नभएको महत्त्वपूर्ण विषय हो लिएको ऋण र अनुदानबाट विकास गर्ने भनिएका आयोजनाहरू सम्पन्न हुने समयावधि । नेपालमा विदेशी ऋण र अनुदान लिएर निर्माण गरिने र हामी आफैंले पनि लगानी गरेका राष्ट्रिय महत्त्व राख्ने पूर्वाधार निर्माणका उदाहरणहरू उत्साहजनक छैनन् । राष्ट्रिय योजना आयोगले स्वर्णिम वाग्ले सदस्य हुँदा उनकै संयोजकत्वमा गरेको अध्ययनले राष्ट्रिय गौरवका आयोजनाहरू समयमै सम्पन्न नहुनुका कारणहरूको लामो सूची तयार गरेको थियो । लगानी र वित्तीय प्रोत्साहनहरूबारे बहुवर्षीय सुनिश्चितता, समयमै जग्गाप्राप्ति, ठेक्का तथा करारसम्बन्धी समस्या, प्राकृतिक स्रोतजन्य निर्माण सामग्रीको अनुपलब्धता, कर्मचारी एवं मानव संसाधन व्यवस्थापनजस्ता विषय तिनमा प्रमुख थिए । साथै धेरै ठूला आयोजना अघि नबढ्नुमा कार्यान्वयन गर्ने पद्धति (मोडालिटी) नै स्पष्ट रूपमा तोक्न नसक्नुलाई कारण मानिएको थियो । ३२ वर्षअगाडि सुरु भएको बबई सिँचाइ आयोजना पाँच गुणाभन्दा बढी खर्च गरिसक्दा पनि सम्पन्न भएको छैन । त्यस्तै करिब १४ वर्षदेखि सिक्टा, ३४ वर्षदेखि लुम्बिनी विकास, १३ वर्षदेखि हुलाकी सडक लगायतका आयोजना समयसीमामा पूरा नहुँदा प्रारम्भिक लागतको तुलनामा दुई गुणाभन्दा बढी महँगो भएका छन् । विश्व बैंक र युएनडीपीको सहयोगमा २०४७ सालतिर अध्ययन गरिएको मेलम्ची खानेपानी आयोजना २०५७ सालतिर एडीबी लगायतको सहयोगमा सुरु गर्दाको अनुमानित लागतमा दोब्बरभन्दा बढी पुगेको छ । चमेलिया जलविद्युत् आयोजना प्रतिमेगावाट ५० करोड रुपैयाँभन्दा बढीमा सम्पन्न भयो, जबकि औसत लागत १७ देखि २० करोड रुपैयाँ प्रतिमेगावाट हुन्छ । सन् १९७४ देखि निर्माण गर्ने पहल गरिएको काठमाडौंतराई जोड्ने द्रुतमार्ग सरकारीनिजी साझेदारीमा करिब ११० अर्ब रुपैयाँमा बन्ने सन् २०१४ मा आकलन गरिएको थियो, जसमा निर्माण हुने बेलासम्म २५० अर्ब रुपैयाँभन्दा कम नलाग्ने छाँटकाँट देखिन्छ । यसरी विगतमा आयोजनाहरू विवादमा पारिदिँदा र समयमै मोडालिटी स्पष्ट रूपमा तोक्न नसक्दा ढिला भई देशले निकै घाटा बेहोरेको छ । अक्सफोर्डका प्राध्यापक बेन्ट फ्लाइबर्गले भनेका छन् संसारमा १० वटा ठूला आयोजनामध्ये एउटा मात्र समयमा सकिन्छ, किनकि आयोजना सुरु गर्न सजिलो छ तर समयमै सम्पन्न गर्ने पद्धतिको विकास नगर्दा त्यस्ता आयोजनालाई निरन्तरता दिन पनि कठिन हुन्छ र रोक्नु त झन् निकै महँगो पर्न जान्छ । कठिनाइसाथ जुटाएको स्रोत बालुवामा पानी खन्याएसरह खर्च हुँदा, आयोजना सम्पन भएपश्चात् प्राप्त गर्नुपर्ने अर्थसामाजिक विकास, रोजगारी सृजना लगायतका प्रतिफल आशाअनुरूप नपाउँदा देशले कति घाटा बेहोर्नुपरेको छ भन्ने कुरा नेपाली जनतालाई पनि जानकारी गराउनुपर्छ । सबै आयोजना समयसीमाभित्र सम्पन्न हुन सके मात्र देशले फाइदा पाउनेछ ।आयोजनामा स्थानीय स्तरमा असम्भव माग राखेर र राष्ट्रिय स्तरमा अतिरञ्जित तर्क गरेर ढिलो गराउनेहरूले राष्ट्रिय मर्मलाई पनि बुझ्नुपर्छ । ऋणमा बन्ने आयोजना समयमै कार्यान्वयन नहुँदा दातालाई त कुनै नोक्सानी हुन्न, तर देशमाथि ऋण थपिँदै जान्छ र जनताले प्राप्त गर्ने आयोजनाको प्रतिफलको मूल्य नै महँगो हुँदै जान्छ । भविष्यमा ऋण र अनुदान नेपालले सन् २०३० सम्म दिगो विकासका लक्ष्यहरू हासिल गर्ने भनेको छ, जसका लागि सन् २०१५ को मूल्यमा वार्षिक औसत करिब २,०२५ अर्ब नेपाली रुपैयाँ आवश्यक पर्छ, जसमध्ये करिब १,१११ अर्ब सरकारी पक्षले राजस्व र वैदेशिक सहयोगबाट अनि निजी क्षेत्रले करिब ७३९ अर्ब खर्च गर्नुपर्ने राष्ट्रिय योजना आयोगको अनुमान छ । उपलब्ध स्रोत र साधन प्रयोग गर्दा पनि औसत करिब ५८५ अर्ब रुपैयाँ वार्षिक अपुग हुने भनिएको छ । यी तथ्यांक नेपालको राजस्व संकलन कुल गार्हस्थ्य उत्पादनको २७ प्रतिशत हुने आधारमा तयार गरिएका हुन्, जुन गएका दुईतीन वर्षमा त्योभन्दा कम थियो । पूर्वाधार (खानेपानी, सरसफाइ, ऊर्जा, यातायात, पर्यटन, उद्योग र सहरी विकास) मा मात्रै औसत करिब १,२३५ अर्ब रुपैयाँ लगानी आवश्यक पर्छ, प्रत्येक वर्ष । नेपालका विभिन्न बैंक र सहकारीमार्फत अहिले सबै प्रकारका कर्जामा गएको रकम भनेको ४० खर्ब हाराहारी मात्र हो । अहिले त्यसको १० प्रतिशतभन्दा धेरै कम मात्र पूर्वाधारमा, विशेष गरी पर्यटकीय र ऊर्जा क्षेत्रमा लगानी भएको छ । वार्षिक रूपमा नेपाली कर्जा बजारमा परिचालन हुने रकम कुल कर्जाको करिबकरिब १५ प्रतिशत मात्र हो । त्यसैले दिगो विकासका लक्ष्यहरू हासिल गर्न नेपाललाई चाहिने सबै प्रकारका पूर्वाधारका लागि सहुलियत वैदेशिक ऋण या अनुदान नभई हुँदैन । यस्तो परिदृश्य अहिलेको बजेटले नै देखाइसकेको छ । हाल अल्पविकसित देश भएकाले नेपालले मित्रराष्ट्रहरू र बहुराष्ट्रिय बैंक तथा संस्थाहरूबाट अझै केही वर्षका लागि सुरुआतका ६१० वर्षसम्म तिर्नु नपर्ने सहुलियत ऋण पाउन सक्छ । त्यस्तो ऋण झन्डै ४० वर्षमा तिर्ने गरी पाइन्छ । आफ्नो स्वाभिमानलाई बचाएर र ऋणको जोखिम हेरेर देशका उत्पादनशील र रणनीतिक पूर्वाधारहरू समयमै बनाउने गरी उदार भई आवश्यक स्रोत परिचालन गर्नुपर्छ, जसले गर्दा सस्तोमा समयमै प्रतिफल प्राप्त गर्न सकिनेछ । अहिले आफ्ना आयोजनाहरू समयमै सम्पन्न गर्ने पद्धतिको विकास र क्षमता वृद्धि गरेर प्राप्त स्रोतको धेरैभन्दा धेरै उपयोग गर्नुपर्ने बेला आएको छ । नेपालले अहिले पनि आफू अल्पविकसित भएकाले व्यापक रूपमा अनुदानको परिचालन गर्न पनि प्रयासहरू निरन्तर चाल्नुपर्ने हुन्छ ।हामी अल्पविकसित देशबाट थोरै पनि माथि जानेबित्तिकै, जुन हाम्रो निकट भविष्यमा लक्ष्य पनि छ, अहिलेको भन्दा महँगो ब्याजमा ऋण लिनुपर्ने हुन्छ । अन्तर्राष्ट्रिय मापदण्डबमोजिम समयमै पाउन सक्ने सहुलियत ऋण र अनुदान लिन सकेनौं भने समय घर्किंदै जाँदा हामीले द्विपक्षीय र बहुराष्ट्रिय संस्थाहरूबाट त्यस्तो सहयोग पाउने सम्भावना टरिसकेको हुन्छ र हाम्रो विकासका लागि महँगो ऋण परिचालन गर्नुपर्ने हुन सक्छ । कोभिड१९ पछि नेपालले पाउने अनुदानको रकम आशा गरेअनुरूप पक्कै हुनेछैन । नेपालको नीति अझै लगानीमैत्री नभएको र अन्य विविध कारणले गर्दा पूर्वाधारमा देशले आशा गरेअनुसार स्वदेशी र वैदेशिक लगानी नआइरहेका बेला वैदेशिक सहयोगबिना हाम्रो दिगो विकासको प्रयास कता जाला ? यो पनि अर्को गहन प्रश्न हो ।व्यापक बहस भएको एमसीसीको ५० करोड डलरले पाँच वर्षको समयावधि तोकेर आयोजनाहरू सम्पन्न गर्न खोज्नु हाम्रै हितमा छ । तर यसबारे अहिले नाना थरी व्याख्या भइराखेका छन् । अर्थतन्त्र कोभिड१९ ले थलिएका बेला पाइने यो अनुदान परिचालन नगर्ने हो भने नेपालको अनुदान ग्रहण गर्ने क्षमता र आगामी दिनमा हामीप्रतिको विश्वसनीयतामा पक्कै प्रश्न उठ्न सक्छ, जसले गर्दा भविष्यमा प्राप्त गर्ने अनुदान र सहुलियत ऋणमा पनि शिथिलता नआउला भन्न सकिन्न । यो यथार्थसमेत नेपाली जनताले जान्न पाउनुपर्छ र बुझाउने कर्तव्य सरकारमा बस्नेहरूको पनि हो ।वैदेशिक सहयोगमा बहसकाठमाडौंका बुद्धिजीवीहरूले वैदेशिक अनुदान, ऋण र यसको उपयोगका साथसाथै प्राप्त प्रतिफलबारे बहस पहिले पनि गर्ने गरेका थिए, तथापि अहिले आएर आम नागरिकमा पहिलोपटक वैदेशिक अनुदान र ऋणलाई लिएर राजधानीदेखि गाउँबस्तीसम्म निकै चर्चा र बहस भैराखेको छ । आम सञ्चारका माध्यम र सामाजिक सञ्जालमा एमसीसी सम्झौताका बुँदाबुँदामा बहस भइराखेको छ, जुन तत्कालीन एमाले सरकारको पालामा तुहाइएको अरुण ३ का बेला पनि भएको थिएन । नेपालमा अझै केही व्यक्ति त वैदेशिक सहयोगले विकास हुँदैन भन्ने कुराको पैरवी गरिरहेका छन् । समस्या वैदेशिक सहयोग होइन, यसलाई परिचालन गर्ने पद्धतिको विकास र सुशासनको अभाव हो ।भर्खरै अर्थमन्त्रीले सदनमा बजेट पेस गर्दा चालु आर्थिक वर्षका लागि करिब ३२ अर्ब वैदेशिक अनुदान र १२१ अर्बजति वैदेशिक ऋण लिने उद्घोष गर्नुभएको थियो तर त्यो ऋण र अनुदान केके बुँदामा सहमति गरेर ल्याइयो भनी सोध्ने आँट कसैले गरेको देखिएन । त्यो वैदेशिक सहयोगको रकम लिँदा केके सम्झौता गरियो र रकम कहाँकहाँ खर्च गरिन्छ भन्ने कुरा न संसद्मा कुनै सांसदले प्रश्न गर्नुभयो न सरकारले नै भन्यो न त मिडियामै चर्चा भयो । त्यो रकमको पारदर्शिताबारे न त सर्वसाधारणबीच बहस नै भयो । अहिले पनि नेपाल सरकारको भरमग्दुर प्रयासका बावजुद करिब एकतिहाइ सहयोगको रकम बजेटबाहिरबाटै खर्च हुने गरेको छ । त्यसबाहेक बजेटको रातो किताबमा देखिएको सहयोगको रकम पनि एकतिहाइभन्दा बढी राज्यको ढुकुटीमा नआई बाहिरैबाट खर्च भैराखेको छ । यसबारे राजनीतिज्ञ, मिडिया र आम मानिसमा बहस चलाइएको छैन, जसरी एमसीसीमा चलाइएको छ ।निश्चयै, पारदर्शिताका लागि हाम्रासामु प्रश्न उब्जिन्छन् अनि अब नेपालले विकसित देश र बहुराष्ट्रिय संस्थाहरूबाट अनुदान या ऋण लिँदा विगतमा गरेका सम्झौता पनि अनुभवका लागि केलाएर हेर्नुपर्ने हुन्छ । हाम्रा सम्झौताका केकस्ता सर्त थिए, त्यो सहयोगमा लक्षित कामहरू समयमा र पारदर्शी रूपमा सम्पन्न भए कि भएनन् भन्नेसँगै ल्याउने ऋण र पाउने अनुदानबारे पनि जनमानसमा छलफल गरे मात्रै हाम्रा विकास प्रयासका कमीकमजोरी उजागर हुन्छन् र सरकारसमेत अन्तर्राष्ट्रिय मान्यताअनुरूप समयमै सम्झौताका सर्तहरू पारदर्शी रूपमा जानकारी गराउने चलन बसाउन बाध्य हुन्छ । अन्यथा अहिले एमसीसीलाई अलमल्याएर राखे जस्तै अन्य सम्झौतालाई घुमाइराख्यौं भने भोलि झन् कडा सर्तहरू भएका सहयोग र ऋण लिनुपर्ने अवस्था आउन नसक्ला भन्न सकिँदैन, अहिले देशको आर्थिक अवस्था र कूटनीति हेर्दा ।एमसीसीसम्बन्धी अहिलेका बहस र तर्कहरूले भने नेपाली नागरिक पहिलेजस्ता छैनन् र आफ्नो भविष्यसँग जोडिएको विकासबारे अन्तरक्रिया गर्न अग्रसर छन् भन्ने देखाएका छन् । पहिले बहस नहुनुको मुख्य कारण सरकारले आजसम्म सहयोग परिचालन गर्दा केकस्ता सर्त पालना गरेर रकम स्विकारेको थियो भनी जनतालाई थाहा नहुनु र नदिइनु पनि थियो ।एमसीसीबाट नेपालको ऊर्जा प्रसारणलाई सहजीकरण र सडक सञ्जालको गुणस्तर कायम गर्ने गरी प्राप्त हुन लागेको अनुदान लिने सम्झौता संसद्मा अनुमोदनको प्रक्रिया अपनाइएपछि बहस छेडिए पनि यससँग जोडिएको पाँचवर्षे प्रावधानबारे कम बहस भएको छ, जुन हाम्रा आयोजनाहरूका लागि अति आवश्यक छ । यो कोणबाट हेर्दा पनि एमसीसीको सहयोग सम्बन्धी चर्चाले फाइदा नै पुर्याएको छ, किनभने सर्वसाधारणले पनि सरकारले गर्ने सम्झौता र त्यसबापत प्राप्त गर्ने सहयोगले कुनकुन विकासका काम हुन्छन् भन्ने थाहा पाउने परिपाटीको सुरुआत भएको छ । यस्तै, सरकारले ऋण लिएर बनाउन लागेका कहिल्यै नसकिने आयोजनाहरूले हाम्रो समृद्धिको लक्ष्य पूरा गर्न सक्दैनन् । हामी पनि आयोजना निर्माणको समयका लागि अनुशासित हुनुपर्ने आवश्यकता छ । हाम्रो विकास प्रयासमा भएका विसंगति र एमसीसी सहयोगसित जोडिएका पाँच वर्षमा सम्पन्न हुनुपर्ने सर्तहरूले हामीलाई आयोजनाहरू समयमै सम्पन्न गर्ने पद्धतिको विकास गर्न मद्दत गर्नेछन् । यीसँगै विश्लेषण गर्यौं भने मात्र हामी यो नयाँ प्रयासबारे प्रस्ट हुने गरी बुझ्न सक्छौं र अन्य सम्झौतामा पनि यस्ता प्रावधान राख्न अग्रसर हुन्छौं ।अन्त्यमा, एमसीसी सम्झौता संसद्बाट अनुमोदन हुनुपर्छ भन्ने सर्तले पूर्वाधार विकासमा आउने सहयोगबाहेक अर्को महत्त्वपूर्ण पाटो पनि उजागर गर्छ । त्यो हो सबै विकास सहयोगमा पारदर्शिता हुनुपर्छ र आफ्ना जनप्रतिनिधिमार्फत जनताले त्यस्तो सहयोगमा हुने सर्तहरूबारे जान्न पाउनुपर्छ । एमसीसीलाई नै नजिर मानी निश्चित सहयोग रकमभन्दा माथिको ऋण लिँदा सरकारले सबै प्रस्ताव संसद्मा छलफल गर्नुपर्ने प्रावधान राख्न सके जनता र देश दुवैलाई फाइदा हुन्छ भन्नेमा दुईमत नहोला ।"
अस्ट्रेलियामा बढ्यो संक्रमण,"अस्ट्रेलियामा कोरोना भाइरस (कोभिड१९) को संक्रमणमा वृद्धि हुँदै गएको छ । पछिल्लो समय संक्रमण विस्तार हुने क्रम नरोकिएपछि भिक्टोरिया राज्यको मेलबर्नमा लकडाउन घोषणा गरिएको छ । भिक्टोरियाका प्रिमियर ड्यानिल एन्ड्रुजले बुधबारदेखि ६ साताका लागि लकडाउन गरिएको जनाएका हुन् । यसअघि भिक्टोरियामा देखिएको भाइरसको संक्रमण नियन्त्रणमा आएको भन्दै करिब दुई महिनादेखि लगाइएको लकडाउन खुकुलो पार्दै लगिएको थियो । तर विगत केही सातादेखि ठूलो मात्रामा नयाँ संक्रमित थपिएका छन् । मंगलबार मात्र १ सय ९१ जनामा संक्रमण पाइएपछि प्रिमियर एन्ड्रुजले मेलबर्न सहरका साथै आसपासका अन्य क्षेत्रका लागि लकडाउन घोषणा गरेका हुन् । करिब एक साताअघि भिक्टोरिया राज्यका ३६ गाउँलाई लकडाउन गरेर ठूलो मात्रामा सुरक्षाकर्मी तथा स्वास्थ्यकर्मी पठाइएको थियो । तर संक्रमण दर कम हुनुको साटो बढ्दै गएपछि नियन्त्रणको उपाय स्वरूप पुनः लकडाउन गरिएको अधिकारीहरूको भनाइ छ । प्रिमियर एन्ड्रुजले प्रेस विज्ञप्ति जारी गर्दै भिक्टोरिया भाइरसको दोस्रो वेबनजिक भएको उल्लेख गरेका छन् । उनले भिक्टोरियामा स्टेज३ अन्तर्गतको नियम लागू गरिएको जनाउँदै अत्यावश्यक सेवाबाहेकका मानिस घरभित्रै बस्नुपर्ने जनाए । चारवटा कारणबाहेक घरबाहिर निस्कन नपाइने उनको भनाइ छ । भिक्टोरियामा संक्रमण बढेपछि अधिकांश राज्यले आफ्नो सीमा बन्द गरेका छन् । अहिलेसम्म खुला रहेको न्यु साउथ वेल्स र भिक्टोरियाबीचको सीमासमेत मंगलबार रातिदेखि बन्द गर्ने निर्णय गरिएको छ । यसका साथै दक्षिण अस्ट्रेलिया, क्विन्सल्यान्डले समेत भिक्टोरियासँगको सीमा सिल गरेका छन् । मुख्य स्वास्थ्य अधिकारी प्रोफेसर ब्रेट सटनले सरकारले पुनः घोषणा गरेको लकडाउन नराम्रो भए पनि आवश्यक भएको जनाएका छन् । यो अत्यन्तै दुःखद ६ साता हुनेछ । तर हामी पहिले पनि यसबाट सफलताका साथ गुज्रिसकेकाले खराब नतिजाबाट पार पाउन आवश्यक हो, उनले भने । सटनले भिक्टोरियामा हाल ७ सय ७२ जनामा भाइरसको सक्रिय रहेको जनाए । सरकारले लगाएको लकडाउनपछि आंशिक रूपमा खुलिसकेका रेस्टुरेन्ट तथा क्याफे टेकअवे मा सीमित हुने भएका छन् । त्यसैगरी, सिनेमा, जिमखाना, ब्युटिपार्लरलगायत व्यवसाय पूर्णरूपमा बन्द हुनेछन् । घरमा परिवारबाहेकका मानिस जम्मा हुन पाउने छैनन् भने कक्षा ११ र १२ का विद्यार्थी मात्र विद्यालय जानेछन् । प्रिमियर एन्ड्रुजले कक्षा १० सम्मका विद्यार्थीलाई एक साताका लागि विद्यालय छुट्टी थप गरिएको जनाएका छन् ।"
तालिवान विद्रोहीलाई रिहा नगरिने,काबुल (एजेन्सी) अफगानिस्तान सरकारले देशका विभिन्न जेलमा रहेका तालिवान विद्रोहीलाई अब रिहा नगरिने जनाएको छ ।अफगान राष्ट्रपति असरफ घानीले केही महिनाअघि जेलमा रहेका तालिवानी विद्रोहीलाई रिहा गर्ने जनाएका थिए । त्यसयता करिब ४ हजार तालिवान विद्रोहीहरू रिहा भइसकेका छन् । घानीले देशका विभिन्न जेलमा रहेका कम्तीमा ५ हजार तालिवान लडाकु रिहा गर्ने प्रतिबद्धता जनाएका थिए । पछिल्लो चरण रिहा गर्न लागिएका करिब ६ सय विद्रोही निकै गम्भीर अपराधमा संलग्न रहेकाले उनीहरूलाई तत्काल रिहा गर्न नसकिने घानीको भनाइ छ । अफगानिस्तानमा हिंसा मच्चाइरहेका तालिवान समूहसँग सरकारले वार्ता गर्ने तयारी गरिरहेको छ । त्यसैले वार्ताका लागि पूर्वसर्तका रूपमा अफगानिस्तानको जेलमा राखिएका सबै सदस्यलाई रिहा गर्नुपर्ने माग तालिवानको छ । यसैअनुरूप करिब ४ हजार विद्रोही रिहा गरिसकिएको जनाउँदै राष्ट्रपति घानीले अन्यलाई तत्काल रिहा नगरिने जनाएका हुन् । तालिवान समूहलाई ती विद्रोही रिहाका लागि माग नराख्नसमेत आग्रह गरेका टोलो न्युजले जनाएको छ । अमेरिकाले अफगानिस्तानका तालिवानहरूसँग शान्तिवार्ता गर्ने पहल गरेको छ । केही महिनाअघि अमेरिकाले तालिवान र अफगानिस्तनको सरकारका प्रतिनिधिसँग पनि वार्ता गरेको थियो । कतारको दोहामा भएको वार्ताका क्रममा तालिवानहरूले आफूहरू शान्ति स्थापनाका लागि तयार रहेको बताएका थिए । शान्तिवार्ताको सर्तबमोजिम नै अमेरिकाले अफगानिस्तानबाट अमेरिकी सैनिक फिर्ता गर्ने प्रक्रिया सुरु गरिसकेको छ ।
अमेरिकामा अनलाइन मात्रै कक्षा भएका विद्यार्थीको भिसा रद्द गरिने,"वासिङ्टन (एजेन्सी) अमेरिकाले आफ्नो देशमा अध्ययनरत विदेशी विद्यार्थीहरूको कक्षा पूर्णरूपमा अनलाइनमार्फत हुने भए उनीहरूको भिसा आगामी सेप्टेम्बरदेखि रद्द गरिने जनाएको छ । अमेरिकी अध्यागमन तथा भन्सार निकाय (आईसीई) ले एक विज्ञप्ति जारी गर्दै त्यस्ता विद्यार्थीलाई तत्काल वैकल्पिक निर्णय लिन वा आफ्नो देश फर्कन सुझाव दिएको छ । नयाँ नियम भने आगामी शैक्षिक सत्र अर्थात् सेप्टेम्बरदेखि अनलाइन कक्षा मात्रै लिने विद्यार्थीका हकमा लागू हुने जनाइएको छ । उक्त नियम नमान्ने विद्यार्थीलाई देशनिकाला पनि गर्न सकिने आईसीईले जनाएको छ । आईसीईको पछिल्लो नियमका कारण कति विद्यार्थी प्रत्यक्ष रूपमा प्रभावित हुनेछन् भन्नेबारे भने स्पष्ट छैन । आईसीईको स्ट्युडन्ट एन्ड एक्स्चेन्ज भिजिटर प्रोग्रामले यो वर्ष सेप्टेम्बरसम्म सबै कक्षा अनलाइन भए पनि विदेशी विद्यार्थीहरूको आवासीय अनुमति कायम नै रहने जनाएको छ । यो नियमले एफ१ र एम१ भिसावाहक विद्यार्थीलाई असर पुग्ने आईसीईले जनाएको छ । कोरोना भाइरस (कोभिड१९) को महामारीका कारण थुप्रै अमेरिकी विश्वविद्यालयहरूले आफ्ना नियमित कक्षाहरू अनलाइनमार्फत सञ्चालन गर्न थालिसकेका छन् । विश्व प्रतिष्ठित हार्वाड विश्वविद्यालयले आफ्ना नयाँ शैक्षिक सत्रका सम्पूर्ण कार्यक्रमहरू अनलाइनमार्फत सञ्चालन गर्ने जनाइसकेको छ । क्रोनिकल अफ हाइयर एजुनकेसनका अनुसार अमेरिकाका ९ प्रतिशत विश्वविद्यालयका सम्पूर्ण कक्षाहरू अनलाइनमार्फत लिने योजनाअनुसार अघि बढिसकेका छन् ।आईसीईको पछिल्लो निर्णयको अमेरिकी राजनीतिज्ञ तथा शिक्षाविद्हरूले आलोचना गरेका छन् । हार्वाड विश्वविद्यालयका अध्यक्ष ल्यारी बकाओले विज्ञप्तिमार्फत आईसीईको निर्णयप्रति गम्भीर ध्यानाकर्षण भएको जनाएका छन् । उनले हार्वाडलगायत विश्वविद्यालयहरूले वर्तमान अवस्था अनुसार कक्षा सञ्चालन गर्न गरिरहेको तयारीलाई अवमूल्यन गरेको जनाए । डेमोक्र्याटिक दलकी सिनेटर एलिजाबेथ वारेनले आईसीईको निर्णय बेहोसी, निर्दयी र विदेशीप्रति शत्रुतापूर्ण रहेको बताइन् । कोभिड१९ को महामारीका कारण अनलाइन कक्षा सञ्चालन भएकै कारण विदेशी विद्यार्थीलाई लखेट्ने कार्यले उनीहरूलाई निकै चोट पुग्ने वारेनको भनाइ छ ।"
उत्पादक र उपभोक्ताबीच ६ तह बिचौलिया,"वस्तु सेवाको तह र मूल्य निर्धारण गरिनेबजारमा अस्वाभाविक रूपमा तह देखिएपछि विभागले वस्तु वा सेवा बजारको तह र मूल्य निर्धारण गर्ने भएको छ । यसका लागि मापदण्डको मस्यौदा तयार गरिएको महानिर्देशक सुवेदीले बताए । यसलाई हामीले वार्षिक कार्यक्रमका रूपमा मात्रै लिएका छैनौं, मंगलबार काठमाडौंमा आयोजित अन्तरक्रियामा उनले भने, भन्सार, आन्तरिक राजस्व विभागलगायत सरोकारवाला पक्षसँग समन्वय गरेर मापदण्ड लागू गर्छौं । नाफा कमाउन कृत्रिम तहसमेत बनाइएको छ । त्यसलाई रोक्न खोजिएको विभागको दाबी छ ।तीन तहका व्यापारी राख्न प्रस्तावविभागले तयार पारेको वस्तु वा सेवाको बजारको तह र मूल्य निर्धारणसम्बन्धी मापदण्ड ०७७ को प्रारम्भिक मस्यौदामा तीन तह राख्न प्रस्ताव गरिएको छ । मस्यौदामा उत्पादक, वितरक र विक्रेता गरी तीन तहको मात्र बजार हुनुपर्ने र अन्तिम उपभोक्तासम्म वस्तु तथा सेवा पुग्ने गरी बजार प्रणाली विकास गर्नुपर्ने सुझाव दिइएको छ । परामर्शदाताका रूपमा छानिएर प्रारम्भिक मस्यौदा तयार पारेका विभागका पूर्वमहानिर्देशक योगेन्द्र गौचनले उत्पादक, वितरक वा विक्रेता र उपभोक्ता गरी तीन तहको व्यापार प्रणाली मात्र कायम गर्न पनि मस्यौदामार्फत सुझाए । बजारको तह जति कम हुन्छ, उपभोक्ताले पनि कम मूल्यमा वस्तु पाउँछन् । यही विषयलाई दृष्टिगत गरी उत्पादनकर्ता र पैठारीकर्ताले वस्तु एवं सेवाको प्रकृति, प्रतिस्पर्धाको अवस्था, उपभोक्ताको चाहना तथा भौगोलिक अवस्थितिलगायत आधारमा बजारको तह तीनभन्दा बढी नहुने गरी निर्धारण गर्नुपर्छ, उनले भने ।बजार तह कम गरेर मुनाफासमेत निर्धारण गरिदिनुपर्ने मस्यौदामा उल्लेख छ । मस्यौदाले उत्पादकलाई बढीमा २०, आयातकर्तालाई लागतको बढीमा १५ र थोक विक्रेतालाई लागतको बढीमा १० प्रतिशत नाफा राख्न पाउने व्यवस्थाका लागि सुझाएको छ । एक तहको मात्र थोक विक्रेता वा डिलर भए लागतको बढीमा २० प्रतिशत मुनाफा राखेर मूल्य निर्धारण गर्न पाउने व्यवस्था गर्नुपर्ने प्रस्ताव गरिएको छ ।"
इन्टरनेट परियोजनामा हचुवामा लागत अनुमान,"नेपाल दूरसञ्चार प्राधिकरणले सञ्चालन गरेको ग्रामीण दूरसञ्चार परियोजनाको लागत अनुमान हचुवाका भरमा तयार पारिएको भन्दै महालेखा परीक्षकको कार्यालयले प्रश्न उठाएको छ । परियोजनाको लागत अनुमानमा तयार पार्दा प्राधिकरणले पर्याप्त अध्ययन नगरेको भन्दै महालेखाले प्रश्न उठाएको हो । प्राधिकरणले तयार पारेको लागत अनुमान र सेवा प्रदायकले कबोल गरेको अंकको तुलना गर्दा १५ देखि ६८ प्रतिशतसम्मले फरक परेको भन्दै महालेखाले प्रतिवेदनमा प्राधिकरणले अनुमान लागत तयार पार्दा पर्याप्त सूचकांक प्रयोग नगरेको उल्लेख गरेको छ । लागत अनुमान तयार गर्दा प्रचलित दरभाउ, सोही प्रकृतिको अन्य काम गर्दा लागेको वास्तविक लागत, मूल्य समायोजन, उपकरण, उद्योग वाणिज्य संघले जारी गरेको दररेटसहित विभिन्न सूचकांक प्रयोग गर्नुपर्ने भए पनि पर्याप्त अध्ययन नगरी लागत अनुमान तयार पारेको महालेखाको प्रतिवेदनमा जनाइएको छ । स्थानीय बजारका तीनवटा सेवा प्रदायकको बीजकलाई आधार लिई औसत दर लिएको उल्लेख गरे पनि दररेट माग नगरेको, प्रतिवेदनमा भनिएको छ । प्राधिकरणले लागत अनुमान तयार पार्दा पर्याप्त अध्ययन नगर्ने र सूचकांकको प्रयोग नगर्ने गर्दा वास्तविकभन्दा बढी लागत अनुमान निकालिएको महालेखाको निष्कर्ष छ ।सार्वजनिक हुन बाँकी महालेखाको प्रतिवेदन सम्परीक्षणका लागि सम्बन्धित कार्यालयहरूमा पठाइएको छ । महालेखाले प्रश्न उठाएका विषयमा सम्बन्धित कार्यालयको जवाफ आएपछि महालेखाले प्रतिवेदन सार्वजनिक गर्नेछ । प्रतिवेदनमा प्राधिकरणअन्तर्गत सञ्चालित तीन फरक परियोजनाको उदाहरण प्रस्तुत गर्दै लागत अनुमान हचुवाको भरमा तयार पारिएको प्रमाण प्रस्तुत गरिएको छ । प्राधिकरणले पाँचथर, भोजपुर, तेह्रथुम र धनकुटा जिल्लाका दुर्गम स्थानका सार्वजनिक निकायमा इन्टरनेट जडान गर्न ३५ करोड लागत अनुमान तयार गरेको थियो । तर प्रतिस्पर्धामा भाग लिएको टेकमाइन्ड्स नेटवर्क प्रालिले करिब १९ करोडमै उक्त काम गर्न कबोल गरेको थियो । यो रकम प्राधिकरणले तयार पारेको लागत अनुमानभन्दा ४६ प्रतिशत कम हो । लमजुङ, तनहुँ, पर्वत, कास्की र स्याङ्जाका दुर्गम स्थानका सार्वजनिक कार्यालयमा इन्टरनेट जडान गर्न प्राधिकरणले ४६ करोड ६० लाख लागत अनुमान तयार पारेको थियो । तर प्रतिस्पर्धामार्फत ठेक्का पाएको वर्ल्डलिंक कम्युनिकेसन प्रालिले १४ करोड ८८ लाखमै काम गर्ने कबोल गरेको थियो । यो रकम प्राधिकरणले तयार पारेको लागत अनुमानभन्दा ६८ प्रतिशत कम हो ।बागलुङ, मनाङ, मुस्ताङ र म्याग्दीमा इन्टरनेट जडान गर्न प्राधिकरणले तयार पारेको लागत अनुमान पनि अत्यधिक रहेको महालेखाले प्रतिवेदनमा औंल्याएको छ । यो क्षेत्रमा इन्टरनेट जडान गर्न प्राधिकरणले २२ करोड रुपैयाँ लाग्ने अनुमान गरे पनि टेकमाइन्ड्स नेटवर्क प्रालिले साढे ९ करोडमा काम गर्न कबोल गरेको थियो । कबोल रकम प्राधिकरणको लागत अनुमानभन्दा ५७ प्रतिशत कम हो ।६ जिल्लाका ७० विद्यालयमा सूचना प्रविधि प्रयोगशाला निर्माण गर्ने कामका लागि प्राधिकरणले २६ करोड १९ लाख लाग्ने लागत अनुमान तयार पारेको थियो । यो कामको ठेक्का पाएको सूर्य रोशनी इन्डस्ट्रियल प्रालि र स्टार अफिस इन्टरनेसनलको संयुक्त जेभीले करिब १७ करोडमै काम गर्न कबोल गरेका थिए । यो प्राधिकरणले तयार पारेको लागत अनुमानभन्दा ३५ प्रतिशत कम रकम हो ।दूरसञ्चार कोषमा जम्मा भएको रकम प्रयोग गरी प्राधिकरणले ग्रामीण क्षेत्रमा इन्टरनेट पुर्याउने परियोजना सञ्चालन गरिरहेको छ । सबै जिल्लालाई १८ वटा प्याकेजमा राखेर प्राधिकरणले कोषमा रकम जम्मा गर्ने सेवा प्रदायकबीच प्रतिस्पर्धा गराई परियोजनाको जिम्मा दिँदै आएको छ । दूरसञ्चार विनियमावलीमा प्राधिकरणबाट अनुमति प्राप्त दूरसञ्चार सेवा प्रदायकले आफ्नो वार्षिक आयको २ प्रतिशत रकम कोषमा जम्मा गर्नुपर्ने प्रावधान छ । प्राधिकरणले सार्वजनिक गरेको तथ्यांकका अनुसार १८ मध्ये सातवटा प्याकेजको काम सकिएको छ । सातवटा प्याकेजअन्तर्गत ४१ वटा जिल्लाका वडा कार्यालय, स्थानीय तह, स्वास्थ्य चौकी, सामुदायिक माध्यमिक विद्यालयमा इन्टरनेट जडान भएको छ । बाँकी ११ वटा प्याकेजमध्ये ९ वटाको ठेक्का लागिसकेको छ भने दुईवटाको ठेक्का प्रक्रियामा छ ।"
बस व्यवसायीले बुझाए साँचो,"किस्ता बुझाउने समय ६ महिना थप्नुपर्ने माग पूरा नभएपछि पोखराका यातायात व्यवसायीले बसको साँचो बैंकलाई बुझाएका छन् । पृथ्वी राजमार्ग बस सञ्चालक कम्पनीमा आबद्ध व्यवसायीले ९० वटा बसको साँचो सोमबार विभिन्न बैंकलाई बुझाएका हुन् ।उनीहरूले एनएमबी बैंकमा ३०, गरिमा विकास बैंकमा १७, प्राइम बैंकमा १८ र मुक्तिनाथ विकास बैंकमा २५ वटा बसको साँचो बुझाए । कम्तीमा ६ महिना कर्जा सार्न गरेको आग्रह बैंकले नसुनेको कम्पनीले जनाएको छ । बैंकहरूका प्रदेश कार्यालयमा साँचो बुझाएको कम्पनीका अध्यक्ष योगेन्द्रबहादुर केसीले बताए । बैंक तथा वित्तीय संस्थाले कर्जा तिर्न बाध्य बनाउने खालका मानसिक तनाव दिए, उनले भने, अब धितो फिर्ता गर्नुको विकल्प देखेनौं । पृथ्वी राजमार्ग बस सञ्चालक कम्पनीअन्तर्गतका १४ सय सवारी चल्न पाएका छैनन् । तीमध्ये ६० प्रतिशत सवारी स्वरोजगार व्यवसायीबाट सञ्चालित रहेको केसीले जानकारी दिए । यातायात व्यवसायमा वित्तीय संस्थाको लगानी ७० प्रतिशत छ । व्यवसायीले ३० प्रतिशत लगानी गरेका छन् । कम्पनीको मात्रै ५ अर्ब ६० करोड रुपैयाँ लगानी रहेकाले लगानी फिर्ता गर्दा बैंक पनि डुब्ने खतरा रहेको उनले औंल्याए । एक दिन साँचो संकलन गर्ने र अर्को दिन बुझाउने कम्पनीले जनाएको छ । बुधबारसम्म दुई सय बसको साँचो बैंकलाई बुझाउने अध्यक्ष केसीले उल्लेख गरे । व्यवसायीको माग जायज भएको गरिमा विकास बैंकका प्रमुख कार्यकारी अधिकृत गोविन्द ढकालले बताए । आम्दानी नभएरै कर्जा सार्न माग गर्नु जायज हो, उनले भने, हामीले गर्न सक्ने छुट गरिसक्यौं । यस सम्बन्धमा राष्ट्र बैंकबाटै स्पष्ट नीति आउनुपर्छ । ऋणीलाई एक महिनाको ब्याज छुट दिने घोषणा बैंकले गरिसकेको छ ।सेवा सञ्चालन गर्ने निर्णय भए पनि तत्काल सवारीसाधन चलाउन मिल्ने अवस्था नरहेको व्यवसायीको भनाइ छ । गाडीका ब्याट्री, टायर तथा पार्टपुर्जा फेर्नेलगायत न्यूनतम मर्मतका लागि तत्काल प्रतिसवारी २ लाख रुपैयाँ लगानी गर्नुपर्ने अवस्था रहेको यातायात व्यवसायी महासंघका केन्द्रीय उपाध्यक्ष ऐनकुमार साईले बताए । अहिले यो रकमसमेत जोहो गर्न सक्ने अवस्था छैन, उनले भने, महासंघले पटकपटक पहल गर्दा पनि माग सम्बोधन हुन सकेन ।"
किसानले पाएनन् मल,"प्रयोग गर्न नजान्दा अभावयो समयमा किसानलाई सबैभन्दा बढी युरिया मल आवश्यक पर्ने कृषि सामग्री कम्पनी लिमिटेड कर्णाली प्रदेशका प्रमुख टोपाराम गौतम बताउँछन् । धेरैजसो रोपाइँ सकिएको छ, उनले भने, डीएपी मल रोप्ने बेला प्रयोग गरिसके, अब किसानलाई युरिया मल चाहिन्छ । लकडाउनअघि मल खरिदका लागि टेन्डर गरे पनि अन्तर्राष्ट्रिय बजारबाट मल खरिद गर्न समस्या हुँदा अभाव भएको उनको भनाइ छ । अब कि चीनबाट, कि साउदीबाट मल ल्याउनुपर्छ, उनले भने, यसका लागि कम्तीमा एक महिना लाग्ने देखियो । रोपाइँ गर्दा र त्यसको केही दिनपछि युरिया प्रयोग गर्दा मल अभाव हुने गरेको उनले बताए । रोपेको २२ दिनपछि युरिया मल प्रयोग गर्नुपर्छ, उनले भने, तर किसानले सुरुमा डीएपी र युरिया दुवै प्रयोग गर्दा बढी मलको माग भएको हो । डीएपी मलमै पनि १८ प्रतिशत युरिया हुने भएकाले सुरुमा युरिया प्रयोग गर्नु नपर्ने उनको सुझाव छ । आइतबारसम्म सुर्खेतमा ४५, दैलेखमा ६५, मुगुमा ७०, सल्यानमा ८५ र दैलेखमा ५५ प्रतिशत रोपाइँ सकिएको छ । कालीकोट र जाजरकोटमा ६५६५ तथा रुकुम पश्चिममा ६० प्रतिशत रोपाइँ भइसकेको छ । हिमाली जिल्ला डोल्पा र जुम्लामा रोपाइँ सकिएको मन्त्रालयले जनाएको छ । कर्णालीमा ४९ हजार ४ सय २५ हेक्टर जमिनमा धान खेती भइरहेको कृषि विकास निर्देशनालयले जनाएको छ । यो वर्ष वर्षाले साथ दिएका कारण गत वर्षभन्दा बढी रोपाइँ भएको पण्डितले बताए ।"
बैंकलाई सेयर ब्रोकर लाइसेन्स दिन संसदीय समितिको सुझाव,"दोस्रो बजारमा सेयर कारोबार गर्न वाणिज्य बैंकका सहायक कम्पनीलाई ब्रोकर लाइसेन्स वितरण गर्न सकिने संसदीय उपसमितिले सिफारिस गरेको छ ।संसद्को अर्थ समितिले पुँजी बजार र मुद्रा बजारबारे अध्ययन गर्न रामकुमारी झाँक्रीको संयोजकत्वमा गठन गरेको उपसमितिले मंगलबार बैंकका सहायक कम्पनीलाई ब्रोकर लाइसेन्स दिन सकिनेलगायत बजार विकास तथा विस्तारका लागि विभिन्न सुझाव दिएको छ । गत साउनमा गठित उपसमितिलाई दुई महिनाभित्र प्रतिवेदन बुझाउन कार्यनिर्देश थियो । उपसमितिले ११ महिनापछि मात्र प्रतिवेदन बुझाएको छ ।यसअघि लाइसेन्स वितरण सुरु भए पनि अर्थ समितिको निर्देशनले रोकिएको थियो । सुलभ शुल्कमा गुणस्तरीय सेवा र भित्री कारोबार नहुने सुनिश्चिततालगायत विभिन्न ११ वटा सर्त पालना भए बैंकको सहायक कम्पनीलाई सेयर ब्रोकरको लाइसेन्स दिन सकिने उपसमितिको सुझावमा उल्लेख छ । उपसमितिले अर्थ समितिमा अध्ययन प्रतिवेदन बुझाएको छ । प्रतिवेदन अध्ययनका लागि सदस्यहरूलाई उपलब्ध गराइएको छ, झाँक्रीले भनिन्, सम्भवतः शुक्रबार अन्तिम निर्णय हुन्छ । अर्थ समितिले निर्णय गरेपछि कार्यान्वयनका लागि सम्बन्धित निकायमा जान्छ । उपसमितिको सिफारिसअनुसार नै अर्थ समितिले निर्णय गरे तोकिएका सर्त पूरा गरेपछि बैंकलाई ब्रोकर लाइसेन्स वितरण गर्न बाटो खुल्नेछ ।वाणिज्य बैंकका सहायक कम्पनीलाई धितोपत्र दलाल व्यवसाय सेवा गर्न अनुमति दिँदा एकातर्फ यी कम्पनीमार्फत सबै प्रदेश र स्थानीय तहमा पुँजी बजारको पहुँच पुगी लगानी प्रवर्द्धन हुने, पुँजी बजारसम्बन्धी साक्षरताको विकास हुने, माग सिर्जना भई सकारात्मक प्रभाव पर्ने, प्रतिवेदनमा भनिएको छ, अर्कोतर्फ यसले भित्री सूचनाका आधारमा हुने कारोबार अर्थात् भित्री कारोबारलाई बढाउँछ भन्ने पनि छ । यसकारण यी विषयमा उठेका प्रश्न सम्बोधन भएपछि मात्र बैंकलाई ब्रोकर लाइसेन्स दिन सकिने अध्ययनको निष्कर्ष छ । लगानीकर्ताको लगानी सुरक्षित हुने, पुँजी बजारको अवस्थामा वृद्धि र विस्तार हुने वातावरण सिर्जना भएपछि तालुक मन्त्रालय र सम्बन्धित नियामक निकायले आवश्यक तयारी गरी वाणिज्य बैंकका सहायक कम्पनीलाई धितोपत्र दलाल व्यवसायी अनुमतिपत्र दिने निर्णय गर्न उचित देखिन्छ, प्रतिवेदनमा उल्लेख छ । उपसमितिले हाल काम गरिरहेका ब्रोकरको क्षमता अभिवृद्धि, ब्रोकरको चुक्ता पुँजी वृद्धि, नेप्से, धितोपत्र बोर्डको संस्थागत क्षमता अभिवृद्धिका साथै संरचनात्मक सुधार गर्नुपर्ने सुझाव पनि दिएको छ । धितोपत्र बोर्ड, नेप्से, सीडीएससीलगायत निकायका कर्मचारी र सञ्चालकले प्राथमिक सेयर (आईपीओ) मा समेत लगानी गर्न नपाउने सुझाव छ, झाँक्रीले भनिन्, यसअघि लगानी गरेको भए त्यो सबै देखाउनुपर्नेछ ।बैंकको सहायक कम्पनीलाई सेयर ब्रोकरको लाइसेन्स विवाद नयाँ होइन । बैंक तथा वित्तीय संस्थासम्बन्धी ऐन (बाफिया) मा बैंक तथा वित्तीय संस्थाले धितोपत्र कारोबारीको लाइसेन्स नपाउने उल्लेख थियो । बैंक तथा वित्तीय संस्थामा अध्यक्ष र सञ्चालक रहेका तत्कालीन सांसदको दबाबमा बाफियामा बैंकको सहायक कम्पनीले ब्रोकर लाइसेन्स लिन पाउने व्यवस्था राखियो । त्यसपछि बैंकले सहायक कम्पनीमार्फत धितोपत्र व्यवसायीका रूपमा कारोबारी लाइसेन्सको कानुनी बाटो खुल्यो । सोही व्यवस्थामा टेकेर नियामक निकाय धितोपत्र बोर्ड र नेप्सेले पनि नीतिगत अप्ठ्यारा फुकाए । त्यसपछि बैंकले कम्पनीको प्रबन्धपत्र नियमावलीमा सेयर कारोबार पनि गर्ने व्यवस्था थप गरी स्वीकृतिका लागि राष्ट्र बैंक पठाए । करिब ८० प्रतिशत बैंकको प्रबन्धपत्र राष्ट्र बैंकबाट स्वीकृत भइसकेको छ । नयाँ काम गर्न पाउने भएपछि बैंकहरू धमाधम सहायक कम्पनी स्थापनामा लागे । नेप्सेले गत साउनमा वाणिज्य बैंकका सहायक कम्पनीलाई धितोपत्र सदस्य दलाल व्यवसायी अनुमतिपत्रका लागि कार्यविधि ०७६ जारी गरी लाइसेन्सका लागि आवेदन आह्वान गर्यो । इच्छुक वाणिज्य बैंकका सहायक कम्पनीले कार्यविधिमा उल्लिखित मापदण्डको अधीनमा रही सिफारिसका लागि जुनसुकै बखत नेप्सेमा निवेदन दिन सक्ने सुविधा सूचनामा थियो । पहिलो पटकका लागि भने १५ दिनभित्र आवेदन दिन भनिएको थियो । सोहीअनुसार एक दर्जन बैंकले ब्रोकर लाइसेन्स माग गर्दै आवेदन दिए । आवेदन संकलनका लागि तोकिएको १५ दिनको म्याद सकिनै लाग्दा उक्त प्रक्रियामा एकाएक नीति निर्माण तहमा बसेका सांसदको रुचि बढ्यो । त्यसपछि संघीय संसद्को अर्थ समितिबाट नेप्सेलाई ब्रोकर लाइसेन्स वितरण प्रक्रिया स्थगित गर्नू भन्ने निर्देशन आयो । त्यसपछि प्रक्रिया रोकियो । संसद्को अर्थ समितिले अध्ययन गर्न उपसमिति गठन गरेपछि लाइसेन्स वितरण प्रक्रिया रोकिएको थियो । हाल १२ वटा वाणिज्य बैंकका सहायक कम्पनीले ब्रोकर लाइसेन्सका लागि नेप्सेमा आवेदन दिएका छन् ।"
गौतम बुद्ध विमानस्थलको म्याद थपेको थप्यै,"कोरोना संक्रमणले पारेको विश्वव्यापी असरले निर्माण सम्पन्न हुने चरणमा पुगेको गौतम बुद्ध क्षेत्रीय अन्तर्राष्ट्रिय विमानस्थल प्रभावित बनेको छ । पछिल्लोपटक म्याद थप गरी ३१ मार्च ०२० सम्म निर्माण सक्ने गरी तीन महिनाभित्र अन्तर्राष्ट्रिय विमानस्थलका रूपमा सञ्चालन गर्ने तयारी गरिएको आयोजना निर्माण म्याद पुनः थप्ने तयारी गरिएको छ । केही उपकरण ढुवानी र उपकरण जडानका लागि तेस्रो मुलुकबाट प्र्राविधिक आउन नसक्दा आयोजना निर्माण अवधि बढाउनुपर्ने बाध्यता आइलागेको राष्ट्रिय गौरव आयोजनाका निर्देशक प्रदीप अधिकारीले जानकारी दिए । कोरोना संक्रमणले पारेको विश्वव्यापी असरले उपकरण र जडान गर्ने प्राविधिक ल्याउन नसकिएपछि निर्माण म्याद थप्नुको विकल्प रहेन, उनले भने, अब डिसेम्बरसम्मका लागि म्याद थप्ने तयारी छ । यसका लागि आयोजनाको मुख्य दातृ निकाय एसियाली विकास विकास बैंकसँग सहमति भएको र म्याद थपको प्रक्रियाले चाँडै आधिकारिकता पाउने उनले जनाए । विमानस्थलको भौतिक निर्माणतर्फ ठेक्का (आईसीपी वान) चिनियाँ ठेकेदार कम्पनी नर्थवेस्ट सिभिल एभिएसन एयरपोर्ट कन्स्ट्रक्सन ग्रुपले लिएको हो । आयोजनाको एयर ट्राफिक, सञ्चार र मौसम व्यवस्थापनको उपकरणसम्बन्धी ठेक्का (आईसीपी टू) थाइल्यान्डको एरो थाई कम्पनीले लिएको हो । यसपटक थपिएपछि चिनियाँ ठेकेदार कम्पनीलाई म्याद थप गरिएको पाँचौं पटक हुनेछ । भूकम्प, मधेस आन्दोलन, नाकाबन्दी, ठेकेदार र सहठेकेदारबीचको विवादलगायत कारणले आईसीपी वानतर्फको ठेक्काको म्याद यसअघि थपिँदै आएको थियो । आईसीपी वान र टूतर्फको निर्माण एकअर्कासँग जोडिएकाले दुवै आयोजनाको म्याद एकै पटक एउटै समायावधिका लागि थपिने निर्देशक अधिकारीले जनाए । आईसीपी टूतर्फको उपकरण करिब ९० प्रतिशत आयोजनास्थलमा आइसकेका छन् । बाँकी उपकरण भारतको कोलकाता बन्दरगाह हुँदै समुद्री मार्गबाट ल्याउन सकिने सम्भावना रहे पनि प्राविधिक आउन भने समस्या छ । अन्तर्राष्ट्रिय हवाई उडान सञ्चालन नहुँदासम्म प्राविधिक आउन कठिनाइ देखियो, उनले भने, आयोजनास्थलमा भौतिक निर्माणतर्फका काम करिब सकिएकाले उपकरण जडानसम्बन्धी काम मात्र बाँकी छन् । ६ महिना अघिसम्म द्रुत गतिमा निर्माण कार्य अघि बढेको यो आयोजना चीनको वुहानमा सुरु भएको कोरोना संक्रमण विस्तारसँगै प्रभावित बनेको हो । नयाँ वर्ष मनाउन आयोजना स्थलबाट घर गएका चिनियाँ कामदार त्यहाँ कोरोना संक्रमण फैलिएर सबै कलकारखाना, यातायात, विमानस्थल बन्द भएपछि फर्किन पाएनन् । चिनियाँ ठेकेदार कम्पनीका तर्फबाट आयोजनाका लागि उपकरण पनि ल्याउन सकिएन । चिनियाँ ठेकेदार कम्पनीले टर्मिनल भवनमा जडान हुने ब्यागेज ह्यान्डलिङ सिस्टम (कन्भियर बेल्ट) र धावनमार्गका लाइट ल्याउन नसकेको हो । टर्मिनल भवनभित्र जडान गर्नुपर्ने एयरकन्डिसन, एक्सरे, विमान उडानबारे यात्रुलाई सूचना दिने, टेलिफोन, इन्टरनेट, सीसीटीभी, वारुणयन्त्रसम्बन्धी सूचना दिने कतिपय उपकरण आयोजनास्थलमा आइसके पनि जनशक्ति अभावमा जडान हुन सकेका छैनन् । कोरोना संक्रमणको असर आयोजनालाई नपरेको भए यतिबेलासम्म विमानस्थल सञ्चालनयोग्य बनेर परीक्षण उडान भइसक्ने आयोजनाका प्रमुख प्रवेश अधिकारीको भनाइ छ । कोरोना संक्रमणको प्रतिकूल अवस्थामा पनि आयोजनाको काम एक दिन पनि रोकिएन, उनले भने, तर उपकरण र जडानका लागि प्राविधिक आउन नसक्दा लक्ष्यअनुरूपको उल्लेख्य प्रगति हुन सकेन । लकडाउनका कारण रोकिएका चिनियाँ ठेकेदार कम्पनीका तर्फबाट आयोजना स्थलमा ल्याउनुपर्ने उपकरण पनि बिस्तारै आउन थालेको उनले बताए । एक्सरे मेसिन, केबल, एयरकन्डिसनका उपकरण, एप्रोन लाइट केही मात्रामा आइसकेका छन्, उनले भने, रसुवागढी नाका खुलेपछि केही आउने क्रममा छन् । तर, प्राविधिक भने तत्काल आउन सम्भव नभएको उनको भनाइ छ । आयोजनामा भौतिक निर्माणतर्फका ठूला संरचना धावनमार्ग वरिपरिको करिब १० किमि लम्बाइको सडक निर्माण जारी छ । अन्य ठूला संरचना तयार भएर फिनिसिङका क्रममा रहेको उनले जानकारी दिए । आयोजनाको समग्र निर्माण कार्य प्रगति ९१ प्रतिशत नाघेको छ ।"
एसबीआईले बनायो पशुपतिमा द्वार,ठमाडौं (कास) नेपाल एसबीआई बैंकले मंगलबार २७ औं वार्षिकोत्सव मनाएको छ । बैंकले आफ्नो संस्थागत सामाजिक उत्तरदायित्वअन्तर्गत निर्माण गरेको पशुपतिनाथको दक्षिण द्वार पशुपति क्षेत्र विकास कोषलाई हस्तान्तरण गरेको छ । उक्त अवसरमा पर्यटन तथा नागरिक उड्डयनमन्त्री योगेश भट्टराईले उक्त द्वार र पशुपति क्षेत्रमा रहेको बैंकको एटीएम उद्घाटन गरे ।
भारत गएका फर्किंदा खेतीपातीलाई सजिलो,"बझाङ (कास) खेतीपातीको सिजन सुरु हुँदा जयपृथ्वी नगरपालिका१ माथिगाउँकी सीता खड्काको बेचैनी बढ्थ्यो । गाउँको बारी र आधा घण्टा परको पिमीज्युलो जोत्ने हली खोज्न उनले आफन्त र छिमेक चहार्नुपर्थ्यो ।घर नजिकैको पाखोबारी, धान फल्ने खेतदेखि झन्डै चार घण्टा टाढाको लवाबान्ना लेकको आलुबारी जोत्न बाउरु (काम गर्ने सहयोगी) खोज्नु उनको दैनिकी थियो । १२ र ९ वर्षका दुई छोरी र ६ वर्षका एक छोराका साथमा गाउँमा बस्ने उनका श्रीमान् नवराज तीन वर्षदेखि भारतमा थिए ।यहाँ महिलाहरूलाई हलो जोत्न मनाही छ । कोही आफ्नो बारी जोतिसकेर काम गरिदिने आश्वासन दिन्थे । प्रायः घरका पुरुष भारतमा थिए । एक जनाले तीनचार परिवारको खेती लाउनुपर्ने भएकाले भनेको बेला मान्छे नै पाइँदैनथ्यो, उनले भनिन्, आफ्नो काम सकेर मात्रै जोतिदिउँला भन्नेलाई कुर्दाकुर्दा खेती पछाइहाल्थ्यो । गोडमेल गर्ने र बाली भित्र्याउने काम आफू र छोरीहरूले गरे पनि जोत्ने पुरुष खोज्न सकस हुन्थ्यो । कोराना संक्रमण बढेसँगै गत चैत मध्यतिर भारतबाट श्रीमान् घर फर्केपछि भने सीताको तनाव हलुका भएको छ । तीन वर्षसम्म निकै दुःख पाएँ । अहिले श्रीमान् घर आएपछि ठूलै भारी बिसाए जस्तो भएकी छु, उनले भनिन् ।चैत महिना मात्रै उनको गाउँका ४० जनाभन्दा बढी पुरुष घर फर्किएपछि खेतीपातीको काममा निकै सहज भएको छ । घर छिमेकमा सहयोग नगरौं भने पनि भएन । मैले मात्रै पाँच वर्षदेखि चार परिवारको खेतबारी जोतिरहेको थिएँ, स्थानीय मोहन खड्काले भने, यो वर्ष धेरै घरका लोग्ने मान्छे गाउँ फर्किएका छन् । अब केही सजिलो होला । स्थानीय विद्यालयमा निजी शिक्षक रहेका उनी घरै बस्ने भएकाले गाउँलेको कामको बोझ पनि खेप्नुपरेको उनले बताए । कोरोना कहरले काम र अध्ययनका लागि बाहिर गएकाहरू फर्किन थालेपछि गाउँमा खेतीपातीको काम गर्न सहज भएको हो । गाउँमा काम गर्ने जनशक्ति फर्केपछि अहिले वर्षौं बाँझो रहेको जमिनमा पनि खेती गर्न थालिएको बुंगल नगरपालिकाका वीरेन्द्र लोहारले जानकारी दिए । चार वर्ष भारत बसें । गाउँमा खेती गर्ने मान्छे नभएर धेरै जमिन बाँझै रहेछ । यो पाला सबै जोत्न लागेको छु, उनले भने । श्रीमती र चार छोराछोरी छाडेर भारत पसेपछि काम गर्ने कोही नहुँदा उनको जमिन बाँझै थियो । यो वर्ष गाउँबाट भारत गएका ७५ प्रतिशतभन्दा बढी घर फर्केको र सबैजसो खेतीपातीको काममा लागेको उनले सुनाए । लकडाउनयता बझाङमा २० हजार जनाभन्दा बढी भारतबाट फर्किएका छन् ।"
"पर्खाल बनाउँदै, भत्काउँदै","काँकडभिट्टा (कास) मेचीनगर नगरपालिका७ मा पर्ने भानु टोलको चिया बगान नजिकै एउटा अचम्मको विकास निर्माण भइरहेको छ । आदिकवि भानुभक्त आचार्य पार्क नामकरण गरिएको यो ठाउँमा अहिले इँटाको पर्खाल बनाउने काम धमाधम छ । आर्थिक वर्ष सकिन लागेका कारण असार २५ भित्र पर्खाल बनाइसक्ने उद्देश्य छ ।निर्माण समितिले पार्क क्षेत्रभरि पाँचफुटे वाल निर्माण गरिसकेको थियो । तर त्यो मजबुत नहुने भन्दै नगरपालिकाकाले १० फुटे वाल लगाउन भनेपछि अहिले करिब तीन बिघा क्षेत्रमा लगाएको वाल धमाधम भत्काएर १० फुटे बनाइँदै छ । पाँचफुटे पर्खाल हावा आउँदा पनि भत्किन सक्छ, मेचीनगरका एक ओभरसियरले भने, त्यही भएर १० फुटे बनाउन सुझाएका छौं । रोचक के छ भने मेचीनगर७ मा बन्न लागेको यो पार्कको निर्माण समितिका पदाधिकारी र सदस्य सबै वडा नम्बर ६ का छन् । केही दिनअघि वडा नम्बर ७ का अध्यक्ष चन्दन मेचेले वडाको कुनै सहमतिबेगर निर्माण हुन लागेको पार्कको काम रोक्न भनेका थिए । तर उनलाई समितिले टेरेको छैन । पार्कको वाल लगाउन नगरपालिकाले पहिला ९ लाख र हालसालै १० लाख विनियोजन गरेको थियो । ९ लाखले वालका लागि सिमेन्टको ढलान गरियो, पार्क निर्माण समितिका अध्यक्ष राजकुमार पराजुलीले भने, बाँकी १० लाखले वाल उठाउँदै छौं । पार्क निर्माणका लागि अलग्गै बजेट विनियोजनको तयारीमा नगरपालिका छ । पार्क निर्माणस्थलमा योजना विवरण बोर्डसमेत छैन । धमाधम काम सकेर बजेट सक्ने योजनामा समिति छ, एक स्थानीयले भने । करिब सात बिघा जमिनमा पार्क बन्न लागेको हो । तर अहिले चार बिघा जति जमिन मात्रै घेराबार गरिँदै छ । बाँकी तीन बिघा स्थानीय राज टी इस्टेटमा पर्ने दाबी गरिएको छ । ऐलानी जमिन संरक्षण गरेर पार्क निर्माणको काम अघि बढाइएको मेचीनगरका प्रमुख विमल आचार्यले जनाए । स्थानीयले लामो समयदेखि भोगचलन गर्दै आएको केही बिघा जमिनलाई नगरले हस्तक्षेप गरेर पार्क बनाउने काम सुरु गरेको स्थानीय धनकुमार श्रेष्ठले जनाए । हामीले ०४५ सालदेखि यो जमिन खनजोत गर्दै आएका थियौं, अहिले नगरले खोसेर पार्क बनाउन थाल्यो, उनले भने ।"
ग्लोबलको २० लाख सहयोग,काठमाडौं (कास) ग्लोबल आईएमई बैंकले कोभिड१९ रोकथाम तथा नियन्त्रणका लागि २० लाख रुपैयाँ सहयोग गरेको छ । बैंकले मंगलबार सुदूरपश्चिम प्रदेश सरकारलाई उक्त सहयोग गरेको जनाएको छ । बैंकको सुदूरपश्चिम प्रादेशिक कार्यालय प्रमुख मुकुन्दप्रसाद भट्टले मुख्यमन्त्री त्रिलोचन भट्टलाई उक्त रकमको चेक हस्तान्तरण गरे ।
एक्जिम कोड नवीकरण म्याद थप्न माग,काठमाडौं (कास) नाडा अटोमोबाइल्स एसोसिएसन अफ नेपालले एक्जिम कोड नवीकरण म्याद थप गर्न माग गरेको छ । एसोसिएसनका अध्यक्ष कृष्णप्रसाद दुलालले मंगलबार भन्सार विभागका महानिर्देशक सुमन दाहाललाई भेटी उक्त माग राखेका हुन् । एक्जिम कोड नवीकरण म्याद असार मसान्तसम्म मात्र रहेकाले आगामी असोज मसान्तसम्म थप्न नाडाको अनुरोध छ ।
भाइबरले ल्यायो जीआईएफ,काठमाडौं (कास) भाइबरले आफ्नै जीआईएफ सिर्जना गर्ने फिचर ल्याएको छ । यसमा अब भाइबर एपका १ अर्ब प्रयोगकर्ताले बुमर्याङ र रिभर्स मोडलगायत विशेषतासहित आफ्नै जीआईएफ रच्न सक्छन् । यो फिचर बुधबारदेखि सुरु हुने भाइबरले जनाएको छ ।
एनएमबीको ग्रिन फिक्स्ड डिपोजिट,"काठमाडौं (कास) एनएमबी बैंकले ग्रिन फिक्स्ड डिपोजिट सुरु गरेको छ । यो डिपोजिटमा उच्च ब्याजदर, लचिलो समयावधि र फिक्स्ड डिपोजिट रकमको सय प्रतिशत कर्जा प्रदान गरिने बैंकले जनाएको छ ।"
एनसेलको ननस्टप युट्युब,"काठमाडौं (कास) एनसेलले आफ्ना फोरजी ग्राहकका लागि मंगलबारबाट ननस्टप युट्युब अफर ल्याएको छ । यसअन्तर्गत एक सय रुपैयाँमा एक साता युट्युब प्रयोग गर्न सकिनेछ । नयाँ प्लस थिमअन्तर्गत डाटा बन्डलिङसहित युट्युब अफर, थप ४ जीबी अल टाइम अल नेटवर्क डाटा र फेसबुक, टिकटकका लागि थप डाटा लिन सक्ने कम्पनीले जनाएको छ ।"
जसले दुर्व्यवहारबारे बोले,"विषय उठाएर मात्र हुन्छ त ? पटकपटक अभिनेत्रीहरूले दुर्व्यवहारका विरुद्धमा बोल्दा त्यो विषय त्यतिमै सीमित भएको देखिन्छ । बेनिशा र लक्ष्मीले उठाएको विषय पनि त्यतिकैमा सीमित भयो । यस्तो अवस्था नआओस् भनेर नै आफूले साम्राज्ञीको साथ दिइरहेको केकीको भनाइ छ । हामी कुरा सुरु गर्छौं । तर, त्यसको नतिजा नआईकन नै सकाइन्छ । फिनिस लाइनमा नपुगीकन अरूले नै त्यो गलत हो कि सत्य भनेर निर्णय लिइदिन्छ । कुनै संघले त्यसमा भूमिका खेलिरहेको हुन्छ, केकीले भनिन्, अहिले साम्राज्ञीले जुन कुरा उठाएको छ, त्यसमा हामीले साथ दिइरहेका छौं । कुनै व्यक्तिको होइन कि सही र गलत के हो भन्ने कुरामा हाम्रो साथ छ । तर सुरुआतमा एउटा पीडितले आवाज उठाउँदा साथ चाहिन्छ । पहिलाको जस्तो स्थिति नआओस् भनेर पीडितलाई साथ दिइरहेका छौं । फिल्म क्षेत्रमा पटकपटक सुनिने यस किसिमका समस्यालाई छलफल गरेर निकास ल्याउनुपर्ने धारणा राख्छिन् अभिनेत्री रीमा विश्वकर्मा । यस्तोमा पीडितको इच्छा बुझेर मुद्दा अगाडि बढ्नुपर्ने केकीको मत छ । आरोपितलाई सजाय दिनु छ या छैन ? पीडितको मानसिक अवस्था हेरेर उसको माग पूरा गरिदिन सक्नुपर्छ, उनले भनिन् । यो मुद्दाले समाजको वर्तमान स्थिति देखाउने केकीको बुझाइ छ । अर्को त हामी कलाको विधामा छौं । यहाँ त हामी स्वतन्त्र भएर आफ्नो कुरा अभिव्यक्त गर्न पाउँछौं नि, उनले थपिन्, तर यही क्षेत्रमा भएको व्यक्तिले यस्ता चीजहरू भोग्नुपरेको छ भने त समाज नै सही दिशामा छैन भन्ने कुराको संकेत हो नि यो ।"
फेरि आउँदै कमेडी च्याम्पियन,"काठमाडौं (कास) कान्तिपुर टेलिभिजनले रियालिटी शो कमेडी च्याम्पियनको टिमसँग सहकार्य गर्ने भएको छ । उक्त रियालिटी शोका निर्देशक विशाल भण्डारी, निर्मात्रीद्वय केकी अधिकारी तथा रीमा विश्वकर्मा र कान्तिपुर टेलिभिजनका स्टेसन म्यानेजर दिनेश डीसीले मंगलबार सम्झौतापत्रमा हस्ताक्षर गरेका हुन् । थ्री प्रोडक्सन र कान्तिपुरको यो सहकार्य कमेडी च्याम्पियनको छैटौं सिजन प्रसारणसम्मका लागि भएको स्टेसन म्यानेजर डीसीले बताए । उनले बजार हेरेर कार्यक्रमलाई सक्दो चाँडो प्रसारणमा ल्याउने बताए । यसअघि कमेडी च्याम्पियनले कान्तिपुरको समय किनेर कार्यक्रम प्रसारण गर्दै आएको थियो । पहिलो सिजन हामीले धेरै आरोहअवरोहका बीच सक्कायौं । त्यतिबेला आउट सोर्सिङ कार्यक्रम थियो, अब त हामीले हात मिलाएका छौं । दुई कम्पनी मिलेर अझै बृहत् कार्यक्रम बनाउने तयारी छ, निर्देशक भण्डारीले भने । शोकी होस्टसमेत रहेकी निर्मात्री विश्वकर्मा र अर्की निर्मात्री अधिकारीले कोरोनाले दर्शकमा परेको मानसिक तनावलाई कार्यक्रमले केही हदसम्म कम गर्ने बताए ।"
पहिरोले सास्ती,"म्याग्दी (कास) बेनीजोमसोम सडकको बेनीघाँसा खण्डमा दिनहुँ झर्ने पहिरोले सास्ती दिएको छ । बेनीतिप्ल्याङ १२ किमि खण्डमा रघुगंगा गाउँपालिकामा पर्ने चमेरे, राउपारे, बैसरी, रिठाबोट, बेगखोला र अन्नपूर्ण गाउँपालिकामा पर्ने भुरुङतातोपानी, गुइँठे, रुप्से, काप्रे, तितर र मुस्ताङ खण्डको घाँसा र लेतेखोला क्षेत्रमा पहिरोले यातायात अवरुद्ध हुने गरेको हो ।दाना खण्डको गुइँठे, द्वारीखोला र काप्रे भीर खण्डमा पहिरोले हैरान बनाएको छ । सडक खन्न थालेयता बर्सेनि पहिरो खसेकोखस्यै छन्, अन्नपूर्ण गाउँपालिका३ दानाका इन्द्रसिंह शेरचनले भने, बेनीजोमसोमकोरला सडक कहिले पूरा होला र राम्रो इन्जिनियरिङमा पहिरो रोकथाम होला भन्ने लागेको छ । सदरमुकामबाट पश्चिम दरबाङतर्फ छुट्ने बेनीदरबाङ २४ किमि सडकको डम्बरासिंगा खण्डमा झरेको पहिरोको लेदोले यातायात अवरुद्ध छ । दरबाङबाट पश्चिम बागलुङ जोड्ने रुम सडक, ताकम र बिम सडक पनि पहिरोले अवरुद्ध छन् । बेनीपाखापानी, भकिम्ली, कुहुँ र गलेश्वरभगवती, पोखरेशिख, महभीरराम्चे ग्रामीण सडकहरू पनि पहिरो र खहरे बढेकाले यातायात अवरुद्ध छन् ।"
टेस्ट क्रिकेटलाई स्वागत,"आक्रमण चार तीव्र गतिका बलरकोइंग्ल्यान्डविरुद्ध वेस्ट इन्डिजको सबैभन्दा ठूलो अस्त्र हुनेछ, चार तीव्र गतिका बलरको आक्रमण । साउथह्याम्पटनमा वेस्ट इन्डिजले कप्तान जेसन होल्डरसँगै सेसन ग्याब्रियल, केमर रोच र अलजारी जोसेप उतार्नेछ । अनुमान छ, यो तीव्र बलिङ आक्रमण टेस्टमा निर्णायक हुन सक्नेछ । र, यसले पुराना दिन सम्झाउने गरेको छ, जतिबेला वेस्ट इन्डिज क्रिकेटको पूरा विश्वमै एकछत्र राज थियो । अनि यो धेरै हदसम्म टिकेको यस्तै चार तीव्र बलर आक्रमणमा थियो ।खासमा वेस्ट इन्डिज क्रिकेटको सबैभन्दा ठूलो विशेषता भन्नु नै एकपछि अर्को घातक तीव्र गतिका बलर जन्माउनु त हो । जस्तो इतिहासमा फर्कौ न, सन् १९८० मा वेस्ट इन्डिजसँग थियो, एन्डी रोबर्टस, माइकल होल्डिङ, जोए गार्नर र कोलिन क्रोफ्ट । उनीहरूलाई नै मानिन्छ, चार सुरुआती तीव्र बलिङ आक्रमणको अवधारण । यो सोच तयार पार्ने श्रेय भने त्यतिबेलाका कप्तान क्लाइभ लोयडलाई जान्छ । गार्नर त ६ फिट ८ इन्चका थिए, उनी योर्करमा माहिर थिए ।सन् १९८० को वर्षमा यिनै चार बलर लिएर वेस्ट इन्डिज टिम इंग्ल्यान्ड पुगेको थियो । सन् १९८४ मा इंग्ल्यान्ड पुगेको वेस्ट इन्डिज टिममा चार यस्ता तीव्र गतिका बलर थिए । ती थिए, मार्सल, गार्नर र होल्डिङ अनि त्यसमा थपिए एलडिन बाप्टिस्टे । त्यसबेला टिमका प्रमुख बलर मार्सल थिए । उनलाई वेस्ट इन्डिजले पाएको अहिलेसम्मकै सबैभन्दा उत्कृष्ट तीव्र गतिका बलर मानिन्छ । सन् १९८८ मा इंग्ल्यान्ड पुगेको टिममा पनि मार्सल कायम थिए ।त्यतिबेला उनलाई साथ दिने नयाँ दुई अनुहार थिए, कर्टली एम्ब्रोज र कर्टनी वाल्स । चौथो बलरका रूपमा कि विन्सटन बेन्जमिन या प्याट्रिक प्याटरसन प्रयोग गरियो । सन् १९९५ मा इंग्ल्यान्ड गएको टिममा प्रमुख बलरका रूपमा दुई छेउबाट एम्ब्रोज र वाल्स स्थापित भइसकेका थिए । उनीहरूको सहयोगीका रूपमा आए, केनी बेन्जमिन र इयान बिसोप । यसपल्ट होल्डर र उनका तीन साथी तीव्र बलिङमा कत्तिको सफल हुने हो, त्यो हेर्न बाँकी छ ।"
कोभिड१९ को प्रभाव र नेपाली क्रिकेट,"अब के गर्ने त?अहिले वास्तविक वस्तुस्थिति यकिन गर्न र आकलन गरी छिट्टै निष्कर्षमा पुग्न त्यति सहज छैन । कतिपय कुराहरू भविष्यको गर्भमा नै लुकेका छन् । अहिले हामी विभिन्न सोध, अध्ययन अनुसन्धानबाट देखिएका प्रारम्भिक नतिजा र सुझाव तथा विभिन्न देशका अनुभव तथा सिकाइका आधारमा यथार्थ धरातलमा टेकेर योजनाबद्ध रूपमा अहिले देखिएको क्रिकेट खेलको शिथिलतालाई क्रमशः चलायमान बनाउन आवश्यक देखिन्छ । यसका लागि विशेष रणनीतिको खाँचो छ । घरेलु र अन्तर्राष्ट्रिय क्रिकेटको पुनः प्राप्ति वा सुधारका लागि मार्ग पहिचान गरी रणनीतिक योजना तयार पार्नु आवश्यक देखिन्छ । कोरोना भाइरसबाट सिर्जित समस्याबाट खडा भएका चुनौतीलाई अवसरमा बदल्न जरुरी छ । सम्बन्धित सबै सरोकारवालाले सकारात्मक मनस्थिति बनाएर अन्योल वा जटिल परिस्थितिको सामना गर्नुपर्ने, सावधानी अपनाउनुपर्ने र समाधान उन्मुख हुनुपर्ने देखिन्छ ।खेलाडीका हकमा अहिले आफ्नो र परिवारको स्वास्थ्य पहिलो प्राथमिकतामा पर्छ नै तथापि आफ्नो खेलकौशलमा ह्रास हुन नदिन नियमित फिटनेसका लागि शारीरिक व्यायाम, खेल अभ्यास र निरन्तरता जरुरी छ । जुन सबै खेलाडीका लागि त्यति सहज देखिएको छैन । यस्तो असहज परिस्थितिमा नै संस्थागत रूपमा के कति सहजीकरणका प्रयासहरू भइरहेका छन् वा हुने अवस्थामा छन् भन्ने कुरा थाहा पाइन्छ ।केही खेलाडीले जटिल प्रकारका आफ्नो शारीरिक चोटबाट मुक्ति पाउन अहिलेको अवस्थामा राम्रैसँग विश्राम गर्ने अवसर पाएका छन्, जसबाट खेलाडीले स्वास्थ्यलाभ पनि लिइरहेका छन् । शारीरिक र मानसिक स्वास्थ्यले आत्मविश्वास वृद्धिमा महत्त्वपूर्ण भूमिका खेल्दछ । आवश्यकताअनुसार मनोसामाजिक परामर्शको व्यवस्था पनि मिलाइराख्नुपर्छ । सन्त्रास फैलाउने खालको वातावरणबाट टाढै राख्ने प्रयास गर्नुपर्छ । भएका सुविधा र सरसामानहरूलाई सावधानीपूर्वक सदुपयोग गर्ने वातावरणको निर्माण सम्बन्धित पक्षबाट हुनुपर्छ ।अर्को महत्त्वपूर्ण पक्ष भनेको आर्थिक संकट सम्बोधन गर्ने पनि हो । विभिन्न बाधा, अड्चन वा अभावमा खेलाडी र प्राविधिकको आम्दानीका स्रोतलाई यथोचित सम्बोधन गरिदिनुपर्ने देखिएको छ । यसका लागि केही आर्थिक, प्रोत्साहन र राहत प्याकेजको आवश्यकता टड्कारो रूपमा परेको छ । संकट व्यवस्थापनका लागि यस्तो परिस्थितिमा नेपाल सरकारको अग्रसरता तत्काल देखिएको छ । समस्याको दीर्घकालीन निराकरणका लागि नेपाल क्रिकेट संघले आफ्नै पहलमा आईसीसीसँग यथासक्य चाँडो समन्वय गरी आवश्यक ठोस कदम चाल्नुपर्ने देखिन्छ । अहिलेको समय त क्रिकेट योजनाकारहरूका लागि उपयुक्त पनि छ । सम्भावित जोखिम र सम्भावनाको राम्ररी पहिचान गरी लेखाजोखा गर्ने र अनिश्चितता कम गर्नका लागि ती कुराहरू सम्बोधन हुने गरी प्राथमिकता तोक्दै विभिन्न विकल्पसहित विशिष्ट दिशा प्रदान गर्ने योजनाको खाँचो छ । यसरी क्रिकेटलाई नयाँ आयाम दिन सकिने प्राप्त अवसरलाई तथ्यपरक र वस्तुपरक रूपमा स्मार्ट योजनामा परिणत गरी कार्यकुशलताको प्रदर्शन गर्नु आवश्यक देखिन्छ ।संघदेखि प्रदेश हुँदै स्थानीय तहसम्म देखिने गरेका क्रिकेट गतिविधिमा संस्थागत समन्वय, समझदारी र सहकार्यको ठूलो भूमिका हुन्छ । अहिलेको परिस्थितिमा त यसको आवश्यकता झन् बढी छ । यतिमात्र नभई अबका दिनहरूमा क्रिकेटसँग सम्बन्धित संघसंस्था र निजी क्षेत्रलाई पनि क्रिकेट पुनःस्थापनाका कार्यक्रमको तर्जुमा र प्रभावकारी कार्यान्वयनका लागि साथ सहयोग, साझेदारी तथा समन्वय गर्नुपर्ने देखिन्छ । एकअर्कामा परिरहेको अहिलेको गम्भीर अवस्था राम्ररी मनन गरौं र आआफ्नो तबरबाट सकारात्मक रूपमा प्राथमिकतामा आधारित रहेर क्रिकेटलाई पुनः जीवन्त तुल्याऔं ।(पाण्डे पूर्वराष्ट्रिय खेलाडी एवं क्रिकेट खेलाडी संघ नेपालका अध्यक्ष हुन्)"

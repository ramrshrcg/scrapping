शीर्षक,विवरण
नेकपामा धाँजा फाट्यो,केपी शर्मा ओली ईश्वर पोखरेल रामबहादुर थापा विष्णु पौडेल किरण गुरूङछविलाल विश्वकर्माटोपबहादुर रायमाझी प्रदीप ज्ञवाली पृथ्वीसुब्बा गुरूङ मणि थापा रघुवीर महासेठ लेखराज भट्टविष्णु रिमालसत्यनारायण मण्डलसुवास नेम्वाङ शंकर पोखरेल
थपिए ३११ संक्रमित,"संक्रमणको विस्तार रोक्न जनस्वास्थ्यका विभिन्न प्रक्रिया कडाइसाथ लागू नगरिए समुदायमा कोरोना फैलिन सक्ने चेतावनी राष्ट्रिय क्षयरोग नियन्त्रण केन्द्रका छाती रोग विशेषज्ञ डा नवीनप्रकाश शाहले दिए । समुदायमा कोरोना संक्रमण फैलिए जो मर्छ, मरोस्, जो बाँच्छ, बाँचोस् भनेर छाड्नु वा कडा लकडाउन, कर्फ्यु लगाउनुको विकल्प रहँदैन, उनले भने, लक्षणसहितको कोरोनाको केस बढ्दै जानु मुलुकका लागि चिन्ताको अवस्था हो । विश्व स्वास्थ्य संगठन (डब्लूएचओ) का अनुसार कोरोनाका सामान्य लक्षण ज्वरो, सुक्खा खोकी र थकान हुन् । जीउ दुख्नु, नाक बन्द हुनु, टाउको दुख्नु, आँखा दुखेर सुन्निनु, घाँटी दुख्नु, पखाला लाग्नु, स्वाद वा सुँघ्ने क्षमतामा कमी हुने, छालामा बिमिरा, औंला र खुट्टाको औंलाको रङ परिवर्तित हुनु पनि यसका लक्षण हुन् । मुलुकमा लकडाउन कायमै रहेका बेला असार ३१ देखि साउन ६ गतेसम्म ३० हजार ९६ नमुनाको पीसीआर परीक्षण गरिएकामा ९ सय ३३ जनामा कोरोना पोजिटिभ देखिएको थियो । लकडाउन हटेपछि साउन ७ देखि १३ गतेसम्म २० हजार ७२ नमुना परीक्षण गर्दा १ हजार ६९ जनामा संक्रमण देखिएको छ । हाल देशभरिमा ५ हजार १ सय २९ जना सक्रिय संक्रमित छन् भने १५ हजार ३ सय ३१ जना क्वारेन्टाइनमा छन् । काठमाडौं प्रवेश गर्ने तीन वटा नाकाबाट धमाधम नमुना संकलन गरिँदै छ । साउन १३ गते दिउँसो ४ बजेसम्म फर्पिङबाट ९ सय ५५, थानकोटबाट २ हजार ९ सय १४ र साँगाबाट ९ सय ४४ गरी ४ हजार ८ सय १३ नमुना संकलन गरिएको छ ।यसैबीच मुलुकभर मंगलबार ३ सय ११ जना कोरोना संक्रमित थपिएका छन् । स्वास्थ्य मन्त्रालयका अनुसार हालसम्म पुष्टि भएका संक्रमितको संख्या १९ हजार ६३ छ । संक्रमण पुष्टि भएर निको हुनेहरू १३ हजार ८ सय ७५ जना छन् ।"
कामदारलाई टिकट नदिए मागपत्र ५ वर्ष रोक्का,"(काठमाडौं)  कोभिड१९ को महामारीबाट रोजगार गुमाएका वा करार अवधि सकिएर स्वदेश फिर्नुपर्ने कामदारलाई हवाई टिकट र तलब नदिने रोजगारदाताको पाँच वर्ष मागपत्र रोक्का हुने भएको छ । मागपत्र रोक्का भएपछि त्यस रोजगारदाताले नेपाली कामदार लान पाउने छैन । कोभिड१९ को विश्वव्यापी संक्रमणको कारण वैदेशिक रोजगारीका क्रममा अलपत्र कामदारको उद्धार तथा फिर्ती गर्नेसम्बन्धी निर्देशिका०७७ ले यस्तो व्यवस्था गरेको हो । टिकट उपलब्ध नगराउने रोजगारदाताको सूची नेपाली दूतावासले बनाउनेछ । सूची परराष्ट्र मन्त्रालय र श्रम, रोजगार तथा सामाजिक सुरक्षा मन्त्रालयमा पठाउनुपर्नेछ । श्रम मन्त्रालयले त्यस्ता रोजगारदातालाई वैदेशिक रोजगार सूचना व्यवस्थापन प्रणालीमा कालोसूचीमा राख्नेछ । करार सम्झौतामै दुईतर्फी टिकट कम्पनीका तर्फबाट व्यहोरिने उल्लेख हुन्छ । त्यसकारण घर फिर्तीको टिकट उपलब्ध गराउने प्रमुख दायित्व रोजगारदाताकै हो, वैदेशिक रोजगार बोर्डका कार्यकारी निर्देशक राजन श्रेष्ठले कान्तिपुरलाई भने, स्थानीय श्रम कानुनले पनि त्यही व्यवस्था गरेको छ । गन्तव्य देशले रोजगारदातालाई कुन देशबाट कति कामदार ल्याउन पाउने भनेर कोटा निर्धारण गरिएको हुन्छ । नेपाली दूतावासहरूका अनुसार खाडीका देशहरूले आन्तरिक सुरक्षामा खतरा नरहेको, अन्य अफ्रिकी र एसियाली नागरिकको तुलनामा अपराधमा संलग्न नरहेको र लामो समय एउटै कम्पनीमा नबस्ने भएकाले नेपालीलाई प्राथमिकतामा राख्ने गरेका छन् । फिलिपिन्सबाहेक देशका नागरिकको तुलनामा नेपाली कामदारको न्यूनतम तलब बढी छ । नेपाली कामदार ल्याउनैपर्ने बाध्यताका कारण पनि नेपाल सरकारले तोकेको न्यूनतम तलब र कामदारको लागत खर्च तिर्न रोजगारदाताहरू तयार देखिन्छन् ।निर्देशिकाले अलपत्र परेका कामदारलाई उद्धार गरी स्वदेश फिर्तीको हवाई टिकटका लागि पहल गर्ने र रोजगारदाताबाट पाउनुपर्ने पारिश्रमिकलगायत सेवासुविधा दिलाउने दायित्व म्यानपावर कम्पनीको हुने व्यवस्था गरेको छ । म्यानपावर कम्पनीले टिकट र बाँकी तलबसहितको सेवासुविधा दिलाउन पहल गरेको लिखित प्रतिवेदन वैदेशिक रोजगार विभाग र दूतावासलाई दिनुपर्नेछ । नेपाल वैदेशिक रोजगार व्यवसायी संघका महासचिव सुचितकुमार श्रेष्ठले यो व्यवस्थाप्रति आपत्ति जनाए । यो सर्वोच्च अदालतको आदेशको मर्म र भावनाविपरीत छ । यो म्यानपावर कम्पनीमाथि अनावश्यक दायित्व थप्ने काम भयो । महामारी हामीले निम्ताएको होइन, उनले भने, यसबारे मन्त्रालयको ध्यानाकर्षण गराएका छौं । नत्र हामी अदालत जानेछौं ।रोजगारदाताले टिकट उपलब्ध नगरेको प्रमाणित भए मात्रै बोर्डले टिकट दिनेछ । बोर्डले पहिलो पटक श्रमस्वीकृति लिई गएको एक वर्ष नपुग्दै रोजगारी गुमाएका कामदारलाई मात्रै शतप्रतिशत टिकटको खर्च प्रदान गर्ने भएको छ । एक वर्षभन्दा बढी काम गरिसकेकालाई ७५ प्रतिशत र पुनः श्रमस्वीकृति लिई गएका कामदारको टिकटको आधा खर्च मात्रै व्यहोर्नेछ ।बोर्डबाट टिकट पाउन पीडित कामदारले नेपाली दूतावासमा आवेदन दिनुपर्नेछ । निवेदनमाथि दूतावासले सम्बन्धित मुलुकको सरकार, रोजगारदाता वा इजाजतपत्र प्राप्त संस्थाद्वारा कामदारलाई हवाई टिकट र खर्च उपलब्ध नहुने र सोको औचित्यपूर्ण कारण खोज्नुपर्नेछ । कामदारले सम्बन्धित देशमा प्राप्त गरेको आयआर्जनको विवरण खुल्ने रोजगार करारपत्र हुनुपर्छ । त्यस्तै काम गरेको अवधिको तलब तथा अन्य सुविधा नपाएको, रोजगारी गुमाउनुको कारण, कोभिड१९ सम्बन्धी स्वास्थ्य परीक्षण, कुनै अन्तर्राष्ट्रिय निकायबाट सहयोग नपाएको र स्वदेश फिर्ताका लागि पूर्ण वा आंशिक आर्थिक सहयोग नपाएको प्रमाणित भए मात्रै दूतावासले टिकटका लागि बोर्डलाई सिफारिस गर्नुपर्छ । दूतावासले टिकटका लागि रोजगारदातासमक्ष पहल गर्दा पनि नभए मात्रै बोर्डलाई सिफारिस गर्नुपर्छ ।"
थापा अब कांग्रेस 'सहमहामन्त्री,"(काठमाडौं)  राप्रपाबाट सुनिलबहादुर थापा नेतृत्वको समूह पार्टीमा आउन लागेकामा कांग्रेसभित्र कुनै विमति थिएन । तर विधानमै नभएको व्यवस्थाविपरीत सभापति शेरबहादुर देउवाले मनोमानी रूपमा पद बाँडेको भन्दै वरिष्ठ नेता रामचन्द्र पौडेल र उनको समूह सुरुदेखि नै असन्तुष्ट थियो । मंगलबार बिहानसम्म पार्टी प्रवेश कार्यक्रममा सहभागी हुने या नहुने भन्नेबारे पौडेल पक्ष निष्कर्षमा पुग्न सकेको थिएन । उपसभापति विमलेन्द्र निधिले सोमबारदेखि नै पौडेल र उनीपक्षीय नेताहरूसँग सहमतिका लागि संयोजन गरिरहेका थिए । निधि पार्टीद्वारा गठित अन्तरपार्टी समायोजन समितिका संयोजकसमेत हुन् । विजयकुमार गच्छदार नेतृत्वको तत्कालीन नेपाल लोकतान्त्रिक फोरम पार्टी समायोजनका लागि निधिको नेतृत्वमा समिति बनाइएको थियो र अहिले थापा नेतृत्वको समूह समायोजनको जिम्मा पनि यसै समितिले पाएको छ । पार्टी प्रवेश कार्यक्रम सुरु हुनुअघि देउवाले पनि बूढानीलकण्ठस्थित निवासमा आफ्नो समूहको बैठक राखेका थिए । त्यस बैठकमा थापाको पार्टी प्रवेश र पौडेल पक्षको असन्तुष्टिबारे छलफल भएको थियो । पौडेल पक्षीय कतिपय सदस्यले थापा नेतृत्वको राप्रपालाई कांग्रेसमा स्वागत गरेको वक्तव्य जारी गरेर कार्यक्रममा सहभागी नहुने बताएका थिए । सभापति देउवा सुरुमा थापालाई महामन्त्री र मागेजति केन्द्रीय सदस्य दिएरै भित्र्याउन तयार भएका थिए । तर वरिष्ठ नेता पौडेल समूह र संस्थापन पक्षकै महामन्त्री पूर्णबहादुर खड्कासहितका नेताहरूले असन्तुष्टि जनाए । देउवा थापा समूहलाई ९ केन्द्रीय सदस्य दिन तयार थिए । तर पछि पाँच केन्द्रीय सदस्य र दुई आमन्त्रित सदस्य दिने समझदारी बनेपछि पौडेल पक्ष पार्टी प्रवेश कार्यक्रममा सहभागी भयो । सुनिल थापा नेतृत्वको राप्रपा समूह कांग्रेस प्रवेश गरेकामा हामीले स्वागत नै गरेका छौं । सुनिलजीका बुवा सूर्यबहादुर थापा पनि उदारवादी नेता नै हुनुहुन्थ्यो । उहाँका छोराको प्रवेशले कांग्रेसलाई बलियो बनाउन सहयोग पुग्छ भन्ने हाम्रो पनि मान्यता छ, केन्द्रीय सदस्य अर्जुननरसिंह केसीले भने, तर विधानमा नै नभएको व्यवस्थाविपरीत सभापतिजीले पद बाँडफाँट गर्न खोज्नु भएको छ, त्यसमा हाम्रो गुनासो छ । विधानमा व्यवस्था नभएकाले केके पद दिने भन्नेबारे पार्टीमा छलफल गरेर मात्रै तय गर्नुपर्छ । कांग्रेस नेता मीनेन्द्र रिजालले पनि सभापति देउवाको तौरतरिका गलत भएको बताए । उदार लोकतान्त्रिक विचार राख्ने पार्टीमा आउन खोज्ने जोकोहीलाई स्वागत गर्नुपर्छ । सुनिलजी र उहाँको समूह आएकोमा हामीलाई पनि भित्रैदेखि नै सन्तोष मिलेको छ, रिजालले भने, तर जुन तौरतरिकाले पदको बाँडफाँट गर्न खोजियो, त्यो गलत छ । आसन्न महाधिवेशनमा सभापति देउवा आफैं सभापतिका आकांक्षी हुन् । थापासहितको समूहबाट केन्द्रीय कार्यसमितिमा जति धेरै सदस्य बनाउन सकियो उति नै लाभ हुने बुझाइ सभापति देउवामा थियो । त्यही बुझेर नै देउवाले बिनाहिच्चकिचाहट राप्रपा नेता थापा र उनको समूहलाई मागेजति केन्द्रीय सदस्यमा ल्याउन चाहेका हुन् । केन्द्रीय पदाधिकारी र केन्द्रीय सदस्यहरू महाधिवेशनको स्वतः मतदाता हुन्छन् । उनीहरू तल्लो तहबाट निर्वाचित भएर आउनु नपर्ने र सिधै महाधिवेशनको मतदाता हुने भएकाले वरिष्ठ नेता पौडेल र उनको समूह बढी सशंकित भएको हो । पौडेल पक्षले यो समूहको प्रवेशबाट देउवा पक्षलाई ५०६० मतको लाभ हुने आकलन गरेको छ । कांग्रेसमा प्रवेश गर्नु अघिल्लो दिन थापाले उपसभापति निधिलाई राप्रपाबाट प्रवेश गर्ने ४२ जनाको सूची बुझाएका थिए । प्रवेश कार्यक्रममा भने नेता थापा र ११ केन्द्रीय सदस्य मात्रै उपस्थित थिए । पार्टी केन्द्रीय कार्यालयका मुख्य सचिव कृष्ण पौडेलका अनुसार अन्य नेता तथा कार्यकर्तालाई जिल्लाजिल्लामा कार्यक्रम गरेर प्रवेश गराउने योजना बनेको छ । थापासहित ३१ जनाले गत शनिबार राप्रपाबाट राजीनामा दिएका थिए । थापालाई सभापति देउवाले पार्टीको सदस्यता दिएका थिए भने वरिष्ठ नेता पौडेलले माला लगाएर स्वागत गरेका थिए । देउवाले कार्यक्रममै थापालाई सहमहामन्त्री दिने घोषणा गरे । तर कति जनालाई केन्द्रीय सदस्य र आमन्त्रित सदस्य बनाउने भन्नेबारे उनले खुलाएनन् । उपसभापति निधिले पद बाँडफाँट गर्नेबारे पछि केन्द्रीय कार्यसमितिकै बैठकले निर्णय लिने बताए । पार्टी प्रवेश गराइसकेपछि देउवाले कम्युनिस्ट र राप्रपाकै कतिपय नेताहरूले संघीय गणतन्त्र स्वीकार गर्न नसकिरहेका बेला थापा संविधानका उपलब्धि कार्यान्वयनका लागि आफ्नो पुरानो पार्टी नै त्यागेर आएकोमा खुसी व्यक्त गरे । यसले गणतन्त्र, संघीयता र संविधान कार्यान्वयनप्रतिको भावनालाई कदर गर्छ, देउवाले भने । वरिष्ठ नेता पौडेलले लोकतान्त्रिक विधि, पद्धति बसाल्न पार्टी र पार्टीबाहिर समेत आफूहरूले डटेर सामना गरेको बताउँदै मूल्य, मान्यताको राजनीतिलाई अघि बढाउने दिशामा जुट्न अपिल गरे । पार्टीभित्र धेरै दुःख पाएका, त्यागी नेता र कार्यकर्ताको जमात छ । उनीहरूको भावनालाई समेत सम्मान गरेर अघि बढ्न सक्नुपर्छ, पौडेलको भनाइ थियो । उपसभापति निधिले थापा नेतृत्वको समूहको कांग्रेस प्रवेशले पार्टीलाई अझै बलियो र एजेन्डामुखी बनाउन सहयोग पुर्याउने बताए । केपी ओली नेतृत्वको सरकारले संघीय लोकतान्त्रिक गणतन्त्रलाई संकटमा पुर्याउने काम गरिरहेको छ, यसविरुद्धको अभियानमा यो प्रवेशले कांग्रेसलाई अझै ऊर्जा र शक्ति मिलेको छ निधिले भने ।थापाले गणतन्त्र, संघीयता र धर्मनिरपेक्षताका मुद्दामा सैद्धान्तिक मतान्तर भएरै आफूले राप्रपा छाडेको बताए । राप्रपाले संवैधानिक राजतन्त्रसहितको हिन्दु राज्यको मुद्दालाई अघि बढाए पछि थापाले विमति जनाउँदै आएका थिए । उनी पाँच महिनाअघि भएको दुई पार्टीबीचको एकीकरण प्रक्रियामा पनि सामेल भएका थिएनन् ।"
"बाढीपहिरोमा ९ को मृत्यु, ७ बेपत्ता","तुम्लिङटारमा सय घर डुबानमासंखुवासभा लगातारको वर्षाले संखुवासभाको तुम्लिङटार बजार डुबानमा परेको छ । पानीले निकास नपाउँदा तुम्लिङटारका एक सयभन्दा बढी घर डुबानमा परेका छन् । पानी पसेपछि विनोद बाहकोटी, कृष्ण श्रेष्ठ र शमशेर मगरको घर भत्केको डीएसपी नवराज मल्लले बताए । खाँदबारी नगर क्षेत्रका विभिन्न स्थानका चार जनाको घरमा क्षति पुगेको छ । तुम्लिङटारमा तीन फिट पानी जमेको स्थानीय रविन गौतमले बताए । मंगलबार साँझदेखि भने वर्षा रोकिएकाले पानीको सतह घटिरहेको छ । माटो र ढुंगाका कच्ची घर डुबानका कारण भत्किने स्थिति छ । मंगलबार बिहान २ बजेबाट ठूलो पानी परेपछि तुम्लिङटार डुबेको थियो । पहिरोले खाँदबारी६ का शान्तिकुमार खत्रीको घर भत्केको छ । घरभित्रका मालसामान सेनाको बराहदल गुल्म र प्रहरीले निकालेका छन् ।"
ओत खोसिँदा बिजोग,"लमजुङ (कास) पहिरोले घरखेत लगेपछि मर्स्याङ्दी गाउँपालिका३ तरापु पल्लोटारीका बासिन्दाको बिचल्ली भएको छ । उनीहरूलाई सबैभन्दा ठूलो चिन्ता बासको छ । टेक्ने भुइँ न समात्ने हाँगो भयौं, ५६ वर्षीया गंगा सार्कीले भनिन्, अब कहाँ बस्ने, के खाने थाहा छैन । उनकी दिदी चन्द्राको पनि यस्तै हालत छ । अविवाहित उनीहरू छुट्टाछुट्टै बस्दै आएका थिए । साउन ७ र ८ गतेको पहिरोले विस्थापित पल्लोटारीका ८२ परिवारलाई अहिले पालिकाले अन्यत्र व्यवस्थापन गरेको छ । पहिलो दिन पहिरो आउनेबित्तिकै वडाध्यक्षले नसारेको भए हामी ३०४० जनाको अवस्था कस्तो हुन्थ्यो होला, पूर्वशिक्षक अतिमान गोतामेले भने, कसैका एक पाइला टेक्ने खेत छैन । ओत्ने छाप्रो पहिरोले लग्यो । अब कसरी कहाँ बस्ने हो ? मध्यनेपाल नगरपालिकाका पहिरोपीडितको पीडा पनि उस्तै छ । मध्यनेपाल६ रानीपानीकी ६० वर्षीया देवी कुँवर बुहारी र नातिसँग बस्दै आएकी छन् । कान्छो छोरो लकडाउनले कतारमा रोकिएका छन् । जेठो छोरा र पतिको निधन भइसकेको छ । पहिरोले कुँवर परिवार पनि विस्थापित भएको छ । रानीपानीका ३१ परिवार इशानेश्वर क्याम्पसमा बस्दै आएका छन् । वडाध्यक्ष विष्णुभक्त पौडेलका अनुसार रानीपानीसंगै लामासोतीका २७ घर, भदौरेका ११, गुम्बाबेंसीका ९ परिवार विस्थापित भएका छन् । उनीहरूलाई खानपानको व्यवस्थापन गरिएको छ । वडा ९ रातामाटाका २१, वडा ३ सूर्यपालका ५, वडा २ पराजुलीटारका ३, वडा १ खवासगाउँ र वडा ४ चर्दीका ११ घर गरी नगरपालिकाका १ सय ९ परिवार विस्थापित छन् ।प्रमुख जिल्ला अधिकारी कृष्णप्रसाद शर्माका अनुसार मध्यनेपाल, मर्स्याङ्दी, दोर्दीलगायत गाउँपालिकाका पहिरोपीडितलाई प्रदेश सरकार, स्थानीय तह, विभिन्न गैरसरकारी संस्थाको सहयोगमा तत्कालका लागि खानेबस्ने व्यवस्थापन गरिएको छ । दीर्घकालीन समाधानका लागि संघीय र प्रदेश सरकारसँग माग गरिएको उनले बताए ।"
मेलम्चीको सुरुङमा 'गम्भीर त्रुटि',"काठमाडौं (कास) मेलम्चीमा गम्भीर प्राविधिक त्रुटिका कारण दुर्घटना भएको खानेपानी मन्त्रालयद्वारा गठित छानबिन समितिका ठहर छ । पर्याप्त प्राविधिक आधार तयार नगरी लापरबाही ढंगले डिजाइन र जडान गरेकाले मेलम्ची सुरुङको ढोका खुलेर दुर्घटना भएकोले पुनरावलोकन गर्नुपर्ने निष्कर्षसहितको प्रतिवेदन समितिले मन्त्रालयका सचिव माधव बेल्बासेलाई बुझाएको छ । सुरुङमा पानी पठाउन परीक्षण भइरहँदा गत असार ३० मा सिन्धुपाल्चोकको हेलम्बुस्थित मुहाननजिकैको फ्लसिङ अडिटको ढोका खुलेर चार कर्मचारीलाई गाडीसहित बगाएको थियो । घटनामा परेका तीन इन्जिनियरमध्ये एकको मृत्यु भएको छ भने घाइते अवस्थामा उद्धार गरिएका दुई उपचाररत छन् । एक जना कर्मचारी अझै फेला परेका छैनन् । उक्त घटना छानबिन गर्न मन्त्रालयले सहसचिव रमाकान्त दुवाडीको संयोजकत्वमा प्राविधिकसहितको समिति गठन गरेको थियो । प्रतिवेदनअनुसार सुरुमा सुरुङभित्र खुल्नेगरी बनाइएको ढोकाको डिजाइन परिवर्तन गरेको र बाहिरबाट खुल्ने बनाउँदा निर्माण कम्पनी, परामर्शदाता र आयोजनाबीच पर्याप्त छलफल नहुनुका साथै प्राविधिक जाँच नै नभएकाले ढोकाका नटबोल्टहरू खुस्किएर दुर्घटना भएको हो । ढोका पहिले भित्रबाट खुल्ने बनाएको डिजाइन परिवर्तन गरेपछि त्यसको जडानमा किन ख्याल गरिएन भन्ने प्रश्न उठेको छ । ढोकाको निर्माण, डिजाइन, र जडान भारतीय कम्पनी प्रेसिजन इन्फ्राटेक लिमिटेडले गरेको हो । मन्त्रालयका सहसचिव तथा प्रवक्ता रितेशकुमार शाक्यले प्रतिवेदनमा समेटिएको बुँदाबारे बताउँदै डिजाइनमै त्रुटि देखिएको जानकारी दिए । उनका अनुसार प्रतिवेदनमा अहिले भत्केको बाहेक हेलम्बुदेखि सुन्दरीजलसम्म २७ किमि सुरुङको ग्याल्थुम, सिन्धु र सुनदरीजलमा बनाइएका ढोकाहरूको डिजाइन पुनरावलोकन गर्नुपर्ने पनि उल्लेख छ । डिजाइन परिवर्तन गर्दा प्राविधिक लापरबाही भएको र अन्य ढोकाहरूको पनि पुनरावलोकन गर्नुपर्ने सुझाव प्रतिवेदनमा उल्लेख हुनुले निर्माणका क्रममा भएका त्रुटिको जिम्मेवारी अब कसले लिने भन्ने प्रश्न उठेको छ ।"
मेरो लडाइँ विधिका लागि : नेपाल,"नेकपा वरिष्ठ नेता माधवकुमार नेपालले आफूले अहिले कुनै पनि पदका लागि बार्गेनिङ नगरेको प्रस्ट पारेका छन् । उनले पार्टीलाई विधि र पद्धतिबाट चलाउन आफू कटिबद्ध रहेको र अहिलेको छलफल र परामर्श पनि त्यसैका लागि केन्द्रित रहेको बताए । कुनै पदका लागि मेरो लडाइँ हैन, पार्टीको विचार र पद्धतिलाई राम्रो बनाउन र पार्टीमा संस्कार र संस्कृतिको विकासका लागि म लडिरहेको छु, नेपालले कान्तिपुरसँग भने, पार्टी र सरकार दुवैले जनताको मन जित्नुपर्छ । नेता नेपालले आफू र नेकपाका अध्यक्ष पुष्पकमल दाहालबीच फाटो ल्याउन विभिन्न हल्ला चलाइएको बताएका छन् । ९ गते राति मलाई प्रधानमन्त्रीले नै फोन गरेर सुटुक्क आउनुस् भनेर बोलाउनुभएको थियो तर म उहाँले भनेझैं सुटुक्क गएको होइन, उनले भने, त्यो बैठकमा उहाँलाई मैले ०७५ जेठ २ को सहमतिअनुसार सरकार छाड्नुस्, प्रचण्डजीलाई प्रधानमन्त्री बनाऔं भनें, उहाँले सम्भव छैन भन्नुभयो । पार्टी अध्यक्षबाट छोड्नुस् भनें, त्यो पनि सम्भव छैन भन्नुभयो । मैले तपाईंले भनेझैं मंसिरमा पार्टी महाधिवेशन गर्न सम्भव छैन भनेको हुँ तर मलाई अध्यक्ष बनाउन ग्यारेन्टी गर्नुॅस् भनेको हैन । यसअघि ओली पक्षीय नेताहरूले दाहाल र नेपालबीच भएको भेटमा महाधिवेशनबाट नेपाललाई अध्यक्ष बनाउन ओलीले सघाउने र ओलीलाई पाँचै वर्ष प्रधानमन्त्रीमा नेपालले सघाउने विषयमा छलफल भएको बताएका थिए । तर नेपालका अनुसार उक्त बैठकमा पनि उनले मंसिरमा महाधिवेशन सम्भव नहुने तर्क राखेका थिए । म मेरो प्रस्तावमा बालुवाटार गएको हैन, केपी ओली आफैंले कसैलाई नभन्नु भन्दै बोलाउनुभएको थियो, मैले त्यतिखेरै षड्यन्त्रको गन्ध पाइसकेपछि प्रचण्ड कमरेडलाई मलाई बोलाउनुभएको छ, म जाँदै छु भनिदिएँ, नेपालले भने, भोलिपल्ट उहाँले प्रचण्ड नजिकको एक जनालई तपाईं माधव नेपाललाई किन विश्वास गर्नुहुन्छ ? उहाँ सुटुक्क यहाँ आउनुभएको थियो भन्नुभएछ । म बुर्का र मास्क लगाएर गएको होइन, सुटुक्कै गएको पनि होइन । ओली पक्षीय नेताहरूले ओली प्रधानमन्त्री रहँदासम्म महाधिवेशन हुन नदिने भनिरहेको उनले बताए ।"
पूर्वरथी खड्काको निधन,"काठमाडौं (कास) नेपाली सेनाका पूर्वरथी कुलबहादुर खड्काको मंगलबार ६९ वर्षको उमेरमा निधन भएको छ । पहिलो संविधानसभा चुनावपछि पुष्पकमल दाहाल नेतृत्वको सरकारले तत्कालीन प्रधानसेनापति रुक्मागद कटवाललाई हटाएर खड्कालाई ल्याउन खोजेको थियो । दाहालले कटवाललाई हटाएर आफूअनुकूल मानिएका रथी खड्कालाई प्रधानसेनापतिमा नियुक्त गर्ने निर्णय गरेपछि तत्कालीन राष्ट्रपति रामवरण यादवले उक्त निर्णय कार्यान्वयन गर्न रोकेका थिए । यादवले स्वीकृत गर्न नमानेपछि दाहालले जननिर्वाचित सरकारको अपमान भएको भन्दै पदबाट राजीनामा दिएका थिए । पेन्क्रियाजका बिरामी उनी पाँच दिनदेखि नर्भिक अस्पतालमा उपचाररत थिए । खड्काका श्रीमती, एक छोरा र एक छोरी छन् ।"
रेडक्रसको कार्यसमिति भंग,"काठमाडौं (कास) सरकारले आर्थिक अनियमितता गरेको आरोपमा नेपाल रेडक्रस सोसाइटीको कार्यसमिति भंग गरेको छ । मन्त्रिपरिषद्को सोमबार बसेको बैठकले सञ्जीव थापा सभापति रहेको कार्यसमिति भंग गरेर मोरङ सिजुवाका नेत्रप्रसाद तिम्सिनाको नेतृत्वमा तदर्थ समिति गठन गरेको हो । समाज कल्याण परिषद् र सरकारलाई जानकारी नै नदिई १६ अर्बर् रुपैयाँ विदेशी सहायता लिएको, भक्तपुरमा जग्गा खरिदमा एक करोडभन्दा बढी आनियमितता गरेको, केन्द्रीय, शाखा र उपशाखा कार्यालयहरूको चलअचल सम्पत्तिको दोहन गरी अनियमितता गरेको, समाज कल्याण र जिल्ला प्रशासनको निर्देशन पालना नगरेको, विधान तथा कानुनविपरीत काम गरेको, पदाधिकारीले आफ्नो पारिश्रमिक लिएको लगायत विषयमा सरकारले रेडक्रसलाई १० बुँदे स्पष्टीकरण सोधेको थियो ।"
मृत्यु भएको ३ दिनपछि कोरोना पुष्टि,"बझाङ मृत्यु भएको तीन दिनपछि बुंगल नगरपालिका३ बेरुकाँडाका ६५ वर्षीय पुरुषमा कोरोना पुष्टि भएको छ । साउन ९ मा मृत्यु भएका उनको स्वाब परीक्षण रिपोर्ट सोमबार आएको हो । गत असार २४ मा भारतको बैंग्लोरबाट आएका उनी १४ दिन क्वारेन्टाइनमा बसेर साउन ६ मा घर फर्किएको स्वास्थ्य कार्यालयका कोरोना फोकल पर्सन नारायण जोशीले बताए । क्वारेन्टाइनमा रहँदा स्वास्थ्य अवस्था सामान्य रहेकाले उनको कुनै परीक्षण गरिएको थिएन । ८ गतेसम्म पनि उनलाई कुनै लक्षण देखिएको थिएन, पारिवारिक स्रोतलाई उद्धृत गर्दै जोशीले भने, ९ गते एक्कासि श्वास फेर्न गाह्रो भएर मृत्यु भएको हो ।"
पीसीआरको दायरा घटाउने मनसाय छैन,"पीसीआर परीक्षणको दायरामा सार्क मुलुकमध्ये भुटानबाहेकमा हामी अगाडि छौं । लकडाउनको सुरुवातीताका काठमाडौंमा मात्रै पीसीआर परीक्षण हुन्थ्यो । अहिले सबै प्रदेश र ठूला सरकारी अस्पतालमा विस्तार गरिसकेका छौं । भारतबाट फर्केको संख्या एकै पटक धेरै हुँदा पीसीआरको रिपोर्ट दिन ढिलाइ भएको थियो । परीक्षण गर्ने क्षमता ३ हजार हुँदा स्वाब संकलन दिनमा १५ हजारसम्म हुन्थ्यो । यसले पनि रिपोर्ट आउन ढिलाइ हुन्थ्यो । अब यस्ता समस्याबाट हामी मुक्त भइसकेका छौं । हामी दिनमा १५ हजारभन्दा बढी परीक्षण गर्न सक्ने भएका छौं । रिपोर्ट पनि ४८ घण्टाभित्र दिन सक्ने भएका छौं । अझ छिटो दिन हामी लागिपरेका छौं । उच्च जोखिम क्षेत्रमा हेलिकप्टरसमेत प्रयोग गरेर स्वाब संकलन गरिरहेका छौं । सरकारले पीसीआर परीक्षणको दायरा घटायो भन्ने आरोप लाग्ने गरेको छ तर दायरा घटाउने सरकारको कुनै मनसाय छैन ।असारमा भारतबाट आउनेको संख्या बढी भएकाले संक्रमित पनि बढ्यो । एक दिनमा १ लाख ७२ हजार जनालाई समेत व्यवस्थित नभए पनि क्वारेन्टाइनमा राख्यौं । एक सय जनाका लागि बनाइएको क्वारेन्टाइनमा एक हजारभन्दा बढी आएपछि क्वारेन्टाइन अव्यवस्थित भएकै हो । अहिले क्वारेन्टाइनमा १९ हजार मात्रै छन् । कुनै समस्या छैन । साउन २५ मा उच्च संक्रमण भएका ९१ हजार र मध्य भएका ३९ हजारसम्म पुग्न सक्ने विज्ञहरूले आकलन गरेका थिए । आजसम्म हामी १९ हजारमा राख्न सफल भएका छौं । पछिल्लो समय संक्रमितभन्दा पनि निको भएर घर जाने संख्या बढी थियो । केही दिनयता संक्रमितको संख्या अलि बढेको छ । भारतबाट पेसा, व्यवसाय गर्न आउनेमा संक्रमण देखिएको हो । यसको असर वीरगन्ज, विराटनगर हुँदै काठमाडौंमा पनि देखियो । यसलाई कडाइ गर्न उपत्यका प्रवेश गर्ने नाकामा स्वाब संकलन गर्न थालेका छौं । विदेशबाट आएकालाई होटल र क्वारेन्टाइनमा राख्ने नीति बनाएका छौं । सीमापारिको हकमा होल्डिङ सेन्टरमा बस्ने व्यवस्था गरेका छौं । लुकीछिपी आउनेबाट संक्रमण बढेको हो । लकडाउनको अवस्था चैत ११ भन्दा अघिको जस्तो अवस्थामा पुगेको छैन । मास्क, सोसियल डिस्ट्यान्स, सेनिटाइजर प्रयोग गर्न चेतना फैलाइरहेका छौं । धेरै जनताले दुःख नपाऊन् भनेर लकडाउन सहज बनाएका हौं । पहिला कोरोना भनेपछि भयभीत थिए । निको हुँदै गएपछि केही होइन भनेर सावधानी अपनाउन छाडेका छन् । यसतर्फ हामीले जनचेतना फैलाउन सकेका छैनौं । (कुराकानीमा आधारित)"
उपत्यकामा बढेन परीक्षण दायरा,"(काठमाडौं)  लकडाउन हटेपछि कोभिड१९ संक्रमणको जोखिम बढे पनि उपत्यकामा परीक्षणको दायरा बढ्न सकेको छैन । हाल भइरहेको परीक्षणमा पनि कन्ट्याक्ट ट्रेसिङ नमिलेको विज्ञले बताएका छन् । दायरा बढाउने भन्दै प्रभावकारी ट्रेसिङ नगरी गरिएको परीक्षणको अर्थ नहुने जनस्वास्थ्यविद् डाशरद वन्तले बताए ।एक त आवश्यकताअनुसार परीक्षण पुगेको छैन । अर्को वैज्ञानिक तरिकाले ट्रेसिङ गरे जस्तो देखिँदैन, उनले भने, संक्रमितको परिवार र आफन्तको परीक्षण गर्नु मात्रै ट्रेसिङ होइन । संक्रमित घुमेका हरेक ठाउँका व्यक्ति समातेर परीक्षण गर्न आवश्यक छ । यसो गर्दा दायरा बढ्ने र प्रभावकारी पनि हुने उनले बताए । सरकारले बनाएको नयाँ निर्देशिका नेसनल टेस्टिङ गाइडलाइन फर कोभिड१९ मा व्यापक संक्रमण फैलिएको क्षेत्रबाट फर्किएका, संक्रमितको सम्पर्कमा आएका र लक्षण देखिएकाबाहेक अन्य कसैको परीक्षण नगर्ने भनिएको छ । तर यस्तो निर्देशिकाले परीक्षण खुम्चिने र संक्रमण फैलिने जोखिम बढ्ने वन्तले बताए ।संक्रामक रोग विशेषज्ञ डाप्रभात अधिकारीका अनुसार लकडाउन हटेपछि संक्रमणको जोखिम बढेकाले अब कन्ट्याक ट्रेसिङ चुस्त बनाउनुपर्छ । त्यसका लागि परीक्षणको दायरा अझै बढाउनुपर्छ । संक्रमितमध्ये ४० प्रतिशतलाई मात्रै ज्वरो देखिन सक्ने भएकाले ज्वरो नआएकालाई पनि परीक्षण गर्नुपर्छ, उनले भने, एउटा केस पनि समुदायमा नछिर्ने खालको नीति नबनाएसम्म नेपाल सुरक्षित छैन । संघीय संरचना लागू भएपछि केन्द्रका कर्मचारी प्रदेश र स्थानीय तहमा खटाइएकाले कन्ट्याक्ट ट्रेसिङ चाहे जस्तो चुस्त बनाउन सम्भव नभएको इपिडिमियोलोजी तथा रोग नियन्त्रण महाशाखा ईडीसीडीका सर्भिलेन्स सेक्सन प्रमुख महेन्द्रध्वज अधिकारीले बताए । निर्देशिकाअनुसार कन्ट्याक्ट ट्रेसिङको जिम्मेवारी स्थानीय तहको हो । हामीले त ती कर्मचारीलाई ट्रेसिङको तालिम दिने र समन्वयसम्म गर्न सक्छौं, उनले भने, काठमाडौं आएका बिरामीमा संक्रमण भेटिँदा हामीले बिरामीको जिल्लामै जनशक्ति पठाएर ट्रेसिङ गर्ने गरेका छौं, आवश्यक स्वास्थ्य सामग्री जुटाइदिने गरेका छौं ।उपत्यकामा समुदायमा संक्रमण फैलिएको छ कि छैन भनेर ईडीसीडीले १२ ठाउँका एक हजार २ सय जनाको नमुना परीक्षण गरेको थियो । एक साताअघि धेरै भीड लाग्ने र संक्रमण फैलिन सक्ने जोखिम भएका सरकारी कार्यालयमा पनि पाँच हजार जनाको स्वाब संकलन गरेर नमुना परीक्षण गरिएको थियो । मालपोत, नापी, बैंक र ठूला अस्पतालका कर्मचारी, सेवाग्राही र कडा रोग लागेका बिरामीको नमुना परीक्षण गर्दा एक जनामा पनि पोजिटिभ देखिएको छैन । नियमित मिर्गौला डायलसिस गरिरहेका, क्यान्सरका बिरामी, आकस्मिक कक्ष र आईसीयूमा भर्ना भएका सबै बिरामी र उनीहरूको उपचारमा खटिने स्वास्थ्यकर्मीको परीक्षण गर्दा तीन जनामा कोभिड१९ संक्रमण पुष्टि भएको अधिकारीले बताए ।"
थप १६ प्रहरीमा संक्रमण,"स्याङ्जा (कास) जिल्ला प्रहरी कार्यालय स्याङ्जामा कार्यरत थप १६ जना प्रहरीमा कोरोना संक्रमण पुष्टि भएको छ । एक प्रहरी दम्पतीसँगै उनीहरूका २८ महिने छोरामा पनि संक्रमण देखिएको छ । साउन ६ मा ३ र सोमबार मात्रै जिल्ला प्रहरी प्रमुखसहित १८ जनामा संक्रमण पुष्टि भएको थियो । स्याङ्जा प्रहरी प्रवक्ता डीएसपी राजेन्द्र अधिकारीका अनुसार प्रहरी कार्यालयमा मात्रै हालसम्म ३७ प्रहरी, एक शिशु र एक थुनुवामा संक्रमण देखिएको छ । एकैपटक धेरै प्रहरीलाई ज्वरो आउने र रुघा लाग्ने भएपछि कार्यालयका ९८ प्रहरी कर्मचारी र हिरासतमा रहेका चार जनासहित १ सय २ जनाको स्वाबको नमुना पीसीआर परीक्षणका लागि पठाइएको थियो । एकै पटक धेरै प्रहरीमा संक्रमण पुष्टि भएपछि जिल्ला प्रशासन कार्यालयले मंगलबारदेखि १० दिनलाई जिल्ला सिल गरेको छ । संक्रमण फैलिन नदिन अत्यावश्यक सेवाबाहेक आवतजावतमा पूर्ण बन्देज गरिएको जिल्ला कोभिड संकट व्यवस्थापन केन्द्रले जनाएको छ । सुरक्षामा खटिएका प्रहरीलाई नै कोरोना पुष्टि भएपछि जिल्ला बन्द गर्ने निर्णय गरेको प्रमुख जिल्ला अधिकारी गंगाबहादुर क्षेत्रीले बताए । अति आवश्यक काम भएमात्र घरबाहिर निस्कन, अनिवार्य मास्क लगाउन, सामाजिक दूरी कायम गर्न र स्वास्थ्य सुरक्षाका मापदण्ड अपनाउन प्रशासनले आग्रह गरेको छ ।"
प्राथमिकताबाहिर पुस्तकालय निर्माण,"लामो अन्योलपछि बल्ल अगाडि बढ्दै गरेको राजधानीको जमलमा राष्ट्रिय पुस्तकालय भवन बनाउने प्रक्रिया अहिले आएर फेरि रोकिनु अनुचित छ । सरकारले जुनसुकै कारण देखाए पनि पुस्तकालयको निर्माण रोक्ने वा त्यसलाई पछाडि धकेल्ने कार्य उसकै पूर्वनिर्णयविपरीत र विरोधाभासपूर्ण देखिन्छ । उसै त, राजनीतिकसामाजिक जागरणमा जति पाइला चाले पनि ज्ञान उत्पादनमा नेपाली समाज पछाडि नै छ । विश्वविद्यालयहरू लथालिङ्ग अवस्थामा छन्, नगन्य संख्याका सार्वजनिक पुस्तकालय पनि गतिला छैनन् । सांस्कृतिक सहर भनिने राजधानीकै पुस्तकालयहरू पठन संस्कृतिको केन्द्र बन्न सकेका छैनन् । निजी र विदेशी एकाधबाहेक सबैजसो पुस्तकालय न व्यवस्थित छन्, न अत्याधुनिक, न त पठनमैत्री छन् । यसैबीच एउटा उत्साहप्रद खबर थियो काठमाडौंको एक केन्द्र मानिने जमलमा दैनिक १० हजार पाठक अट्ने भव्य राष्ट्रिय पुस्तकालय निर्माणको घोषणा । तर मन्त्रिपरिषद्ले प्रस्ट कारण नखुलाई उक्त भवन निर्माणमा रोक लगाएको छ, जसले सबै पुस्तक र पुस्तकालयप्रेमीको मन कुँडाएको छ । यसअघि राष्ट्रिय पुस्तकालय रहेको पुल्चोकको हरिहर भवनलाई २०७२ वैशाखको भूकम्पले क्षति पुर्याएपछि पुस्तकालयका डेढ लाख पुस्तक अहिले महेन्द्र भवन माध्यमिक विद्यालय, सानो गौचरण र भक्तपुरस्थित गोदाममा थन्काइएका छन्, जुन बिग्रिएर जाने जोखिम छ । जमलमा भवन बनाउन सरकार आफैंले जग्गा उपलब्ध गराएपछि पुस्तकालयले काठमाडौं महानगरपालिकाबाट नक्सा पास गरिसकेको थियो । गुरुयोजना पनि स्वीकृत भइसकेको थियो । बजेट वक्तव्यमा भवनकै लागि १० करोड रुपैयाँ छुट्ट्याइएको थियो । त्यसैअनुसार अघि बढेको पुस्तकालयको भवन निर्माण प्रक्रिया मन्त्रिपरिषद्को निर्णयकै कारण अहिले रोकिनु आफैंमा दुःखद खबर हो । यसबीचमा जमलमा बनाइने भवनको नक्सा पासदेखि वातावरणीय प्रभाव मूल्यांकन गर्न लगभग दुई करोड रुपैयाँ खर्च भइसकेको छ । यस्तो अवस्थामा सरकार आफ्नै पूर्वनिर्णय फेरेर त्यहाँ पुस्तकालय नबनाउने निर्णयमा पुग्दा थप अन्योल सिर्जना भएको छ । जमलमा पुस्तकालय भवन बन्ने भएपछि त्यहाँ रहेको आठ रोपनी जग्गामा केही व्यापारीहरूको आँखा गढेको र त्यसलाई पुस्तकालयको साटो व्यावसायिक प्रयोजनमा लगाउने प्रस्तावहरू अगाडि बढाउन थालिएको खबर यसबीचमा आएका थिए । यसअघि थुप्रै सरकारी एवं सार्वजनिक जग्गाहरू विवादास्पद ढंगले निजी व्यापारिक समूहहरूलाई सुम्पने कार्य भएको पृष्ठभूमिमा पुस्तकालय बनाउन खोजिएको जमलको जग्गालाई त्यस्ता स्वार्थ समूहबाट जोगाउनुपर्ने खाँचो छ । त्यहाँ नजिकैको त्रिचन्द्र कलेज स्थानान्तरण गर्ने योजना पनि यसबीचमा राष्ट्रिय पुनर्निर्माण प्राधिकरणले अगाडि सारेको छ । सरकारलाई यस्तै कुनै राम्रै प्रयोजनका निम्ति उक्त जग्गा चाहिएको हो भने पनि पारदर्शी छलफलबाट मात्र त्यस्तो प्रक्रिया अघि बढाइनुपर्छ । त्यस्तो अवस्थामा पनि पुस्तकालयका लागि कुनै ढिलाइ नहुने गरी उचित विकल्प खोजिनुपर्छ । भूकम्प गएयता बेहाल अवस्थामा रहेको राष्ट्रिय पुस्तकालयलाई सधैं यही रूपमा राखिरहन मिल्दैन । त्यसलाई हरिहर भवनस्थित पहिलेकै स्थानमा बनाउने हो भने पनि त्यसको व्यावहारिक सुनिश्चितता जरुरी छ ।सहरी सौन्दर्यका एउटा मुख्य अंग हुन् सार्वजनिक पुस्तकालयहरू । यसबिना सहरी संस्कृति र सभ्यता अपुरा हुन्छन् । ज्ञानका हिसाबले समाज कति समृद्ध छ भन्ने जाँच्ने आधार नै यस्ता पुस्तकालय हुन् । अफसोच, समाजलाई सभ्य र भव्य बनाउन गतिला सार्वजनिक पुस्तकालय चाहिन्छ भन्ने सोच हाम्रा शासकहरूमा कहिल्यै आएन । परिणामस्वरूप, सहरमा विश्वबजारमा उपलब्ध अधिकांश गतिला र विविध पुस्तक भएको उत्कृष्ट पुस्तकालय नै भएनन् । भएकामा पनि सबै उमेर समूह र शारीरिक अवस्थाका पाठकको पहुँच छैन । फेरि, यी सातै दिन चौबीसै घण्टा पनि खुल्दैनन् । कामकाजी पाठकका लागि कार्यालय समयमा मात्रै खुल्ने पुस्तकालयहरूको कामै हुँदैन । यसैले पनि, राष्ट्रिय पुस्तकालयलाई मुलुककै नमुना पुस्तकालयका रूपमा विकास गर्ने अवसर थियोछ, यो सम्भावनालाई सरकारले निमोठ्नु हुँदैन । ज्ञानको भोक भएका पाठकहरू रातबिरात जान सक्ने गरी चौबीसै घण्टा चल्ने गरी यसलाई अविलम्ब निर्माण गर्नुपर्छ । प्रश्नहरू सिक्न र तिनका उत्तरहरू खोज्नका लागि सबै पुस्ताका पाठकलाई यस्ता धेरै पुस्तकालय खुल्नुपर्छ ।"
सहमतिको नाममा देश पासोमा,"भिन्न पृष्ठभूमिबाट आएका नेताहरू तीन वर्षदेखि नेकपाभित्र मिलेको जस्तो देखिँदै आएका थिए । अहिले नेकपाका नेताहरू वारपारको स्थितिमा छन् । राजनीतिले सहज निकास पाउनुपर्छ । प्रधानमन्त्री केपी शर्मा ओलीलाई सत्ताबाट हटाउन पुष्पकमल दाहाल र माधव नेपाल महिनौंदेखि कस्सिएर लागेका छन् । प्रधानमन्त्री र अध्यक्ष पदमध्ये कुनै एकबाट राजीनामा दिए निकास निस्कन्छ भन्ने बुझाइ दाहालनेपाल पक्षको छ । तर प्रधानमन्त्री ओली कुनै पदबाट पनि तत्काल राजीनामा दिने मुडमा छैनन् । उनले छोड्नैपरेको खण्डमा पनि तपाईंहरूले जित्नुभयो मैले हारें भनेर सहजै लुरुलुरु बालकोट फर्किहाल्दैनन् । पार्टी निर्णयलाई चुनौती दिने उनको कदमले कम्युनिस्ट आन्दोलनलाई नोक्सान हुनेछ । ओली बहिर्गमनपछि कम्युनिस्ट सडकमा आइपुग्नेछन् । दाहाल, झलनाथ खनाल र माधव नेपाललाई जनताले परीक्षण गरिसकेका छन् । यिनीसँग खासै केही नयाँ ऊर्जा छैन । भारत र अमेरिका प्रधानमन्त्री ओलीको विपक्षमा खडा भएजस्तो देखिन्छ । नेकपाको आन्तरिक जोडघटाउमा पनि उनी कमजोर छन् । यस्तोमा एउटा पदबाट ओर्लिनु बुद्धिमानी र दूरगामी निर्णय हुन्छ । श्यामसुन्दर कुइँकेल, हाँडीगाउँ, काठमाडौंकम्युनिस्ट नेताहरूको आश्वासनलाई विश्वास गरेर जनताले नेकपालाई दुईतिहाइ नजिक पुर्याइदिएकै हुन् । तर जनचाहनाअनुसार कुनै पनि काम गर्न नसकेको नेकपा सरकारले बाहिरीभन्दा पनि आन्तरिक विवादमा रुमल्लिएरै अढाई वर्ष बिताइसक्यो । कम्युनिस्टहरूको बोली एउट व्यवहार अर्को हुने रहेछ । सर्वहारा वर्गको नेतृत्व गरेको र क्रान्तिका नाममा रगतको खोलो बगाएर सत्तामा पुग्न सफल भएको यो पार्टीले आफ्नो इज्जत जोगाउन सकेन । यो सरकारले ५ वर्ष आरामले काम गर्ला भन्ने जनताको चाहना पूरा नहुने भएको छ । चुनावताका दुई ठूला कम्युनिस्ट पार्टी मिलेर देशलाई विकासको नाराले जुरुक्कै उचाले । कुनै नेताको एकल स्वेच्छाचारिताले पार्टीलाई त डुबायो नै, देशको गतिलाई पनि अवरोध गर्यो । विकास निर्माणका कार्यहरू अवरुद्ध छन् । कोरोना महामारीका कारण जनता व्यथामा छन् । राज्यको आर्थिक, भौतिक र सांस्कृतिक परिवर्तनको गति रोकिएको छ । सबैको ध्यान प्रधानमन्त्री को बन्ने भन्नेमा छ । त्यसकारण अब पूर्वएमाले र पूर्वमाओवादी एक भएर बस्नु जरुरी छैन । दुई वा सोभन्दा बढी पार्टी बनाई आआफ्नै पसल थापे हुन्छ । राष्ट्रप्रति जिम्मेवार हुन नसक्ने नाम मात्रैको ठूलो पार्टी अब जनतालाई चाहिँदैन । नेकपाको अस्तित्व समाप्त भइसकेको हुनाले अब वारपारको लडाइँ लड्नुपर्छ । देशलाई बन्धनबाट मुक्ति दिलाउन सबै नेता एक ठाउँमा उभिनुपर्छ र नयाँ बन्ने पार्टीहरू नयाँ उमंगका साथ जनतासमक्ष आऊन् । नरनाथ पाण्डे, कावासोती८, नवलपुरनेकपाको स्थायी कमिटीलाई हिजोआज आम जनताले नेकपा स्थगित समितिको नाम दिएका छन् । अनि स्थायी कमिटी सदस्यहरूलाई कुनै अस्तित्व र प्रभाव नभएको नाम मात्रको सदस्य भन्न थालेका छन् । पार्टी विधानले शक्तिशाली मानेको स्थायी कमिटी किन आज यति निम्छरो हुन पुग्यो ? किन यसका सदस्यहरूको आवाज कसैले पनि नसुन्ने अवस्था आयो ? कसले स्थायी समितिलाई यस्तो पंगू र अप्रभावकारी बनायो ? असार १० देखि सुरु भएको स्थायी कमिटी बैठक दर्जनौंपटक स्थगित भैसकेको छ । दुई अध्यक्षको कुरा नमिल्दा स्थायी कमिटी बैठक स्थगित हुँदै आएको छ जसकारण यसको अस्तित्वमै प्रश्न उठ्न थालेको छ । के पार्टी भनेको केवल दुई अध्यक्षको मात्र हो ? उनीहरूले बस् भने बस्ने उठ् भने उठ्ने काम मात्र स्थायी कमिटीको हो ? यदि हो भने किन चाहियो यस्तो अर्थहीन जथ्था । यसको पनि अर्थ र अस्तित्व छ भने बैठक बस्ने सके सहमति नभए बहुमतबाट एउटा टुंगोमा पुग्ने काम गर्नुपर्छ । कम्युनिस्ट पार्टीमा स्थायी कमिटी अति प्रभावकारी मानिन्छ । तर अहिले प्रधानमन्त्री ओली र दाहालको जुंगाको लडाइँले यसलाई पंगु बनाइँदै छ । यो पार्टीका लागि शुभसंकेत होइन । स्थायी कमिटी सदस्यहरू कामै नभएको बेरोजगारहरूको झुन्ड मात्र बन्ने हो भने त्यसले पार्टीलाई कुनै दिशा दिन सक्दैन । यसर्थ अब बैठक नबसेमा सदस्यहरूले पार्टी हेडक्वाटरमा अनशन बसेर भए पनि स्थायी कमिटीको अस्तित्वलाई बचाउनुपर्छ । दुई अध्यक्ष नमिल्दैमा पार्टीको बैठक नबस्ने, पार्टीले कुनै निर्णय पनि गर्न नसक्ने हो भने त्यो पार्टी सिस्टमकै विफलता हो । गोपाल देवकोटा, जोरपाटी, काठमाडौं"
विकासको सारथि आप्रवासी नेपाली,"मुलुकको विकास राजनीतिज्ञको जमातले सम्भव नहुने रहेछ भन्ने कुरा तीन दशकयताको गतिविधिबाट प्रस्ट भएको छ । विभिन्न दलले न समृद्धिको नयाँ मोडेल प्रतिपादन गर्न सके न त आर्थिक, सामाजिक सुधार नै । ३०३५ वर्षको अवधिमा भारत र भियतनामले कार्यान्वयनमा ल्याएको विकासको ढाँचा हाम्रा निम्ति बढी उपयोगी हुने देखिन्छ । भारतले विदेशमा रहेका भारतीय मूलका वैज्ञानिक, सामाजिक अभियन्ता, विद्वत्वर्गका निम्ति सुविधाको आकर्षक प्याकेज अघि सारेर स्वदेश फर्कन आह्वान गरेसँगै यसले सकारात्मक प्रभाव पार्यो । उता पलायन भएका नागरिक फर्काउन भियतनामले ल्याएको कार्यक्रम झनै प्रभावकारी छ । उदारीकरण र निजीकरण नीतिको सफल कार्यान्वयनबाट भियतनाम विकासको दौडमा अघि बढ्दै गयो । बिदेसिएका नागरिकले लगानी गर्दा विशेष सहुलियत पाउने, दोहोरो नागरिकता, फ्री भिसा, घरजग्गा खरिदबिक्री अधिकारलगायतका सुविधा दिएसँगै स्वदेश फर्कनेहरूको लर्को लाग्यो । फलस्वरूप भियतनाम दोहोरो अंकको आर्थिक वृद्धिदर हासिल गर्न सफल भयो । यता बिदेसिएका नेपालीले पनि पछिल्लो समय देशप्रति देखाएको श्रद्धा, माया र समृद्धिको चाहनाले समाजमा नयाँ आशा पलाउन थालेको छ । हुन त यतिबेला राजनीतिक भुमरीमा रङमगिएको गैरआवासिय नेपाली संस्थाले उल्लेख्य काम गर्न सकेको छैन । तैपनि विकसित संसारको आद्योपान्त थाहा भएका विदेशीमा बस्ने नेपालीले विकास अभियान थालनी गर्ने आशा राख्न सकिन्छ । भुवनेश्वर शर्मा, चन्द्रागिरि२, काठमाडौं"
एसिड किनबेचमा नियमन अत्यावश्यक,"२२ वर्षीया पवित्रा कार्कीलाई गत बिहीबार ४८ वर्षीय फैयाज आलमले एसिड प्रहार गरे । आलमको प्रेम प्रस्ताव अस्वीकार गरेको निहुँमा पवित्रालाई एसिड छ्यापियो । विगत सात वर्षमा २१ एसिड प्रहारका घटना प्रहरीमा दर्ता भएका छन् । दिनप्रतिदिन ससाना कुराहरूमा समेत आवेग गुमाउँदा एसिड छ्याप्नेजस्तो जघन्य अपराध बढिरहेको छ । प्रायः मन पराएको केटीले प्रेमप्रस्ताव अस्वीकार गर्दा एसिड छ्यापिन्छ । कुनै गल्ती नभई अनाहकमा महिलाहरू यस्तो भयंकर अपराधको सिकार हुनुपरेको छ । यो पीडाको वर्णन गरिसाध्य छैन । घटना बढिरहे पनि अपराधीलाई सक्दो सजाय दिन सकिएको छैन । यसको दोषी हाम्रो कानुन र न्याय प्रणाली हो । जीवनलाई नै कुरूप बनाउनेलाई आजको समयमा १ लाख जरिवाना र ८ वर्ष कैद मात्रै हुने कानुनी व्यवस्था हुनु हास्यास्पद छ । यस्तो व्यवस्थाले उपराधीलाई हौस्याएको छ । एसिड छ्याप्नेलाई सर्वस्वसहित जन्मकैद र पीडितलाई जीवनभर आर्थिक सहयोग गर्नुपर्ने कानुनी व्यवस्था बनाउनु जरुरी छ । एसिडजस्तो खतरनाक रसायन पदार्थ सहजै बिक्री वितरण भइरहेको छ । अन्य मुलुकमा एसिडको किनबेच हाम्रोमा जस्तो सहजै हुँदैन । दूध, दहीजस्तै सहजै किन एसिड बिक्री भइरहेछ भन्ने प्रश्नको उत्तर सरोकारवाला निकायले खोज्न जरुरी छ । यसो हुनुमा स्वास्थ्य मन्त्रालयको कमजोरी बेसी छ । स्वास्थ्य मन्त्रालयले एसिड उत्पादन र वितरणको अनुगमन गर्नुपर्छ । एसिड प्रयोग गर्न लाइसेन्सको व्यवस्था गरिदिए यसको बिक्री वितरणमा लापरबाही हुने थिएन । महिलाको रूपको महत्त्व हाम्रोजस्तो समाजमा निकै छ । एसिडले कुरूप बनाएपछि महिलाले जीवनको हरेक मोडमा तिरस्कार र अपमान भोग्नुपर्छ । यस्तो समस्या भोग्नेलाई मात्र थाहा छ, हेरिरहने सरकारलाई के मतलब ! आमनागरिकका पीडासँग सरकार कहिल्यै एकाकार हुन सकेन । एसिडले कति पोल्छ भन्ने अनुभव सरकारमा बस्नेहरूले गर्नु आवश्यक छ । सोच्दा त आङ सिरिङ्ग हुन्छ झन् भोग्नेलाई कस्तो हुँदो हो । यो अपराध निर्मूल पार्न एसिडको खुल्लमखुला बिक्री बन्द गरिनुपर्छ । अनि कानुनलाई परिमार्जित गरी अपराधीलाई कडाभन्दा कडा सजायको व्यवस्था गरियोस् । अन्यथा हाम्रा छोरीहरूलाई एसिड छ्याप्ने हातहरू रोक्न सकिन्न । रामकृष्ण बराल, जोरपाटी५, काठमाडौं"
प्रसूति रेफरमा समस्या,"के ही हप्ताअघि संखुवासभाबाट उद्धार गरिएकी ३२ वर्षीया महिलाको भेन्टिलेटर खोज्दाखोज्दै प्रसूतिगृहमा मृत्यु भयो । पाटन, वीर, टिचिङ लगायतका अस्पतालमा भेन्टिलेटरका लागि रेफर गर्न खोजिए पनि बिरामीहरूलाई भर्ना लिन नमानेको खबर बाहिर आइरहेको छ । प्रसूति क्षेत्रले अहिले भोगिरहेको कटु यथार्थ यही हो । राजधानीमै यस्तो हालत छ भने दूरदराजका स्वास्थ्य संस्थामा प्रसूतिसम्बन्धी रेफरल सिस्टममा के कस्तो समस्या होला, सजिलै अनुमान लगाउन सकिन्छ । स्वास्थ्य तथा जनसंख्या मन्त्रालयले सरकारी तथा निजी अस्पतालहरूलाई कोभिड क्लिनिक, लेभल १ देखि ३ सम्मको तहमा वर्गीकरण गरेको छ । तर कोभिड१९ सम्बन्धी समस्याहरूको सामना गर्न आवश्यक सामग्री तथा मानव संसाधनको व्यवस्था गरिएको छैन । स्वास्थ्यकर्मीलाई अपेक्षित भरोसा पनि दिन सकिएको छैन ।प्रसूति सम्बन्धी केसमा पेट चिरेर बच्चा जन्माउने (सिजेरियन) र पाठेघरबाहिर गर्भ रही नली फुट्ने समस्या (इक्टोपिक प्रेग्नेन्सी) का लागि गरिने ल्यापारोटोमी लाई पर्ख भन्न मिल्दैन । गर्भावस्थाका दौरान हुन सक्ने उच्च रक्तचाप, पिसाबनलीको संक्रमण र सुत्केरीपश्चात् हुने अधिक रक्तस्रावका लागि आईसीयु चाहिन्छ । यस्तो परिस्थितिमा प्रसूति रोग विशेषज्ञ मात्र नभई एनेस्थेसिया, फिजिसियन, आईसीयु विज्ञ, शल्यचिकित्सकसहितको मल्टीडिसिप्लिनरी टिमको सहयोग आवश्यक पर्छ । त्यसैले ससाना अस्पतालले सिकिस्त बिरामीलाई रेफर गर्नुको विकल्प हुँदैन । प्रसूतिसम्बन्धी अन्तर्राष्ट्रिय निकायहरूले सिजेरियन दर ३० प्रतिशत हाराहारी राख्ने निर्देशन जारी गरे पनि हाल सरकारी अस्पतालमा ३५ देखि ४० प्रतिशत र सहरी क्षेत्रका निजी अस्पतालमा ६० देखि ७० प्रतिशतसम्म सिजेरियनबाट बच्चा जन्माइन्छ । केही स्वास्थ्यकर्मीको पैसा कमाउने लोभ र शिक्षित गर्भवतीमा सुत्केरी व्यथाको पीडाको डरका कारण सिजेरियन दर बढिरहेको छ ।पुट्ठाको हड्डी (बच्चा आउने बाटो) साँगुरो भए, सुत्केरी व्यथा लाग्दै गर्दा पाठेघरको मुख पूरै नखुल्दै गर्भे शिशुको मुटुको धडकन निकै बढी वा कम भए, बच्चा जन्मिनुअघि साल पाठेघरबाट छुट्टिए, बच्चा उल्टो वा तेर्सो बसे, सुत्केरी व्यथा लामो भए सिजेरियन गरेरै बच्चा जन्माउनुपर्छ । सुत्केरी व्यथाका क्रममा माथि उल्लिखित समस्याका लागि समयमै शल्यक्रिया गरिएन भने गर्भे शिशु तथा गर्भवती महिलाको मृत्यु हुन सक्ने सम्भावना भएकाले रेफरल प्रसंगमा सिजेरियनको प्रसंग बढी उठ्छ । तर कुरा सिजेरियनको मात्र होइन, समयमै उपचार नपाए पाठेघर फुट्ने, अनिच्छित गर्भपतन, सुत्केरीपश्चात् अत्यधिक रक्तस्रावको जटिलताका कारण धेरै महिलालाई जीवनभर मानसिक एवं शारीरिक पीडा खेप्नुपर्ने वा अकालमा मृत्युवरण गर्नुपर्ने बाध्यता छ । पीसीआर गराएर मात्रै मेजर अपरेसन गर्नू भन्ने अन्तर्राष्ट्रिय स्वास्थ्य निकायहरूको निर्देशन छ । तर अहिले देशभर पीसीआर गर्न सक्ने र केही घण्टाभित्रै रिपोर्ट पाइहाल्ने सम्भावना छैन । पीसीआर रिपोर्टको अभावमा गर्भवती महिलालाई कोभिड१९ का लक्षण र ट्राभल हिस्ट्री सोधेकै भरमा शंकास्पद केस मानेर अपरेसन गर्नुपर्ने बाध्यता छ । सिजेरियन लगायतका अपरेसनहरूमा एनेस्थेसिया, सर्जन र नर्स गरी कम्तीमा तीन जना सहभागी हुनुपर्छ । सरकारले वर्गीकरण गरिदिएका सबै अस्पतालमा पीपीई लगायतका सामग्रीहरूको चरम अभाव छ र स्वास्थ्यकर्मीमै संक्रमण सर्ने जोखिम उच्च छ । आईसीयु चाहिने र निकै शंकास्पद वा पोजेटिभ केसलाई लेभल १ देखि ३ कोभिड अस्पतालमा रेफर गर्नू भन्ने निर्देशन स्वास्थ्य मन्त्रालयको छ । तर व्यवहारमा त्यसो हुन सकिरहेको छैन । यस्तो परिस्थितिमा यता र उता दौडाउँदादौडाउँदै गर्भवती महिलाको मृत्यु भइरहेको छ । अन्य बेला सहज रूपमा बचाउन सकिने सुत्केरी महिलाहरूले अहिले उपचार अभावमा अकालमा ज्यान गुमाउनुपरिरहेको छ । यसले मातृ तथा शिशु मृत्युदर बढाएको छ । अन्तिम अवस्थाका बिरामीलाई अस्पतालले भर्ना लिन नमान्नुको अर्को प्रमुख कारण बिरामी पक्षको असहिष्णुता र असहयोग पनि हो । के बिरामी अस्पताल लानेबित्तिकै निको हुन्छ भन्ने कुनै ग्यारेन्टी छ ? बिरामीको मृत्यु हुनासाथ डाक्टरको लापरबाही भनेर गालीगलौज, मारपिट, तोडफोड गर्ने अनि आर्थिक क्षतिपूर्तिको दाबी गर्ने कार्य न्यायसंगत छैन । कम्तीमा कोभिड१९ डेडिकेटेड अस्पतालहरूमा रेफर गरिएका केसहरू सजिलै लिने वातावरण बन्नुपर्छ । अस्पतालहरूलाई कोभिड र ननकोभिड भनेर छुट्याउनुपर्छ । र, संक्रमित वा निकै शंकास्पद बिरामीलाई सेवा दिने स्वास्थ्यकर्मीलाई व्यावहारिक रूपमै प्रोत्साहन गर्नुपर्छ । कोभिड१९ डेडिकेटेड अस्पतालमा पीसीआर टेस्ट सुविधासहित भेन्टिलेटर, पीपीई तथा अन्य सुरक्षा सामग्री यथेष्ट मात्रामा हुनु जरुरी छ ।"
ओज र कान्ति हराएको सत्ता,"नेकपाभित्रको शक्तिसंघर्ष अब उसको आन्तरिक विषय मात्र रहेन । मिल्योमिल्यो भनिने तर अनन्तसम्म बल्झिने यो किचलो प्रधानमन्त्री केपी ओलीको चौतर्फी शासकीय अक्षमताले निम्त्याएको भन्नेमा दुईमत रहेन, तर यो विषय त्यतिमै सीमित रहँदैन । यो आलेख मूलतः यही किचलोका विषयमा केन्द्रित रहनेछ ।संविधान जारी भइसकेपछिको पहिलो निर्वाचनमा नेकपा एमाले र एनेकपा माओवादीबीच कार्यगत एकता भयो, एउटै चुनाव चिह्न र घोषणापत्रलाई आधार मानी प्रिपोल एलायन्स गरेर तिनले निर्वाचनमा भाग लिए । भित्र जेजस्तो भए पनि बाहिर ओलीलाई प्रधानमन्त्रीका रूपमा देखाएर स्थायित्वका नाममा भोट मागियो र जनताले नाकाबन्दीताका उनले लिएको अडानलाई आधार मानेर नेकपालाई बहुमत दिए ।समयक्रममा के रहस्य खुल्यो भने, ओली र प्रचण्डबीच समान कार्यकालका लागि सत्ता साझेदारी गर्ने सहमति पनि रहेछ । स्थायित्वका नाममा जनतालाई ढाँटेर ओलीले सत्तामा जाने एउटा व्यूह रचेका रहेछन् । त्यतिन्जेल ओलीको शासकीय क्षमतामाथि धेरै प्रश्नचिह्न खडा भइसकेका थिए । प्रचण्डसँग जेजे सहमति गरेका भए पनि सुशासन र डेलिभरीको आभास दिलाउन सकेका भए ओलीका भित्री साँठगाँठलाई जनताले माफी दिने थिए ।कुरा गर्ने र कामचाहिँ नगर्ने पात्रका रूपमा ओलीले आफूलाई स्थापित गरिसकेका छन्, मानौं मदन भण्डारीको कुराले चिउरा भिज्दैन भन्ने आप्त वचन उनले कहिल्यै सुनेका छैनन् । यति मात्र होइन, तित्राको मुखै वैरी भनेजस्तो उनले कसैलाई पनि (न पार्टीभित्र, न जनतालाई, न प्रतिपक्ष, न त छिमेकी राष्ट्रहरूलाई) कुनै सरकार प्रमुखले पालन गर्नुपर्ने नैतिक मानदण्डमा रही व्यवहार गर्न सकेनन् । हुँदाहुँदा नागरिकले प्रधानमन्त्री बोल्दा प्रत्येकपटक अपमानित महसुस गर्नुपर्ने क्षण आयो । जननिर्वाचित सर्वोच्च तहमा पुगेको व्यक्ति यति धेरै गिरेको नेपाली इतिहासमा सायद पहिलोपटक हो र यही जगमा प्रचण्डले ओलीलाई विकल्पका लागि दबाब दिने कोसिस गरेको हुनुपर्छ । त्यसै पनि ओलीको निरन्तरको अक्षमतापश्चात् खेलको नियम मानेर नेकपाले ढिलो वा चाँडो एउटा विकल्प त दिनैपर्छ ।नेकपाका अहिलेका मुख्य हर्ताकर्ता, पार्टी एकताका हस्ताक्षरकर्ता ओली र प्रचण्ड हुन् । अंकगणितका हिसाबले उत्तिकै शक्तिशाली भए पनि माधव नेपालले ती दुवैलाई पछाडि पार्ने आँट देखाएका छैनन् । यो उनको व्यावहारिक ठहरावको नीति हो । यस्तो अवस्थामा ओली प्रधानमन्त्रीबाट हटेका बखत नेपालले प्रधानमन्त्री बन्ने आनाकानी गरेकाले त्यस पदको स्वतः दाबेदार प्रचण्ड हुने नै भए । तर अहिले कतै ओलीले खुट्टा कमाएर तमाम असफलतालाई स्वीकार गर्दै राजीनामा गरे भने प्रचण्डका लागि प्रधानमन्त्री हुने मार्गप्रशस्त त हुने होइन भनेर एउटा तप्कामा ठूलो बेचैनी सुरु भएको छ । अर्थात्, त्यो पक्ष बरु अक्षम ओलीकै निरन्तरता होस् तर प्रचण्डलाई सत्ता हस्तान्तरण नहोस् भन्ने चाहन्छ र यसका लागि उसको कोसिस पनि जारी छ । जब ओलीले नेकपा एमालेलाई एनेकपा माओवादीसँग एकता गराए, तबदेखि सशस्त्र युद्धबारे नेकपाको धारणा के हो भन्नेबारे आम जनतामा चासो रहिरहेको छ, तर कसैले पनि यसलाई अझसम्म प्रस्ट्याएको छैन । नेपाली कांग्रेसको वर्तमान नेतृत्व युद्ध अपराधका घटनालाई लिएर जति लचिलो होला, त्यति लचिलो पूर्व नेकपा एमालेका मानवाधिकारवादी पक्षधरहरू देखिएका छैनन् । उनीहरूको एकोहोरो जिरह छ प्रचण्ड युद्ध अपराधी हुन्, त्यसको सजाय भुक्तान नगरेसम्म उनी शासनका लागि लायक हुनेछैनन् । तर, प्रचण्ड नेपाली इतिहासमा युद्ध अपराधी मात्रै हुन् त ? प्रचण्डलाई युद्ध अपराधी का रूपमा मात्र चित्रित गर्ने हो भने सशस्त्र युद्धको मानवाधिकारको पाटो, जसलाई सत्यनिरूपण तथा मेलमिलाप आयोगले टुंग्याउने कोसिस गर्दै छ, त्यो अनन्तकालसम्म लम्बिने खतरा छ ।नेतृत्वदायी व्यक्तिहरूबीच देखिने अहंको टकरावले इतिहासको गति नै बदल्ने सामर्थ्य राख्छ । व्यक्तिबीचको मतभेदलाई त्यो अहंले निर्धारण गर्छ । माओ र निकिता ख्रुस्चेभका टकरावका विषयहरू पुस्तकाकारमा आएका छन् । चिनियाँ कम्युनिस्ट नेता माओ र सोभियत राष्ट्रपति ख्रुस्चेभबीच मतभेदहरू थिए । माओका निकटस्थहरूले इतिहासमा के रेकर्ड गराएका छन् भने, माओ ऐतिहासिक रूपमा ख्रुस्चेभसँग आफ्नो तुलनै हुन नसक्नेमा ढुक्क थिए । माओ त लेनिनले जस्तै सफल क्रान्तिको नेतृत्व गरेर आएका व्यक्ति थिए । तसर्थ वार्ताको टेबुलमा ख्रुस्चेभसँग आमनेसामने बस्दा माओलाई यो कुरा कहिल्यै पाच्य भएन । त्यस्तै, नेपालको वामपन्थी आन्दोलनको इतिहासमा ओली र प्रचण्डको स्थान के रहला, त्यसमा यिनीहरूको अहंको टकरावले मुख्य भूमिका खेल्नेछ ।झापा काण्डभन्दा प्रचण्डको नेतृत्वमा भएको सशस्त्र विद्रोह नेपाली राजनीतिलाई धक्का दिने र सदाका लागि बदल्ने ठूलो परिघटना रहेकामा सायद दुईमत नरहला । प्रचण्डको व्यक्तिगत शक्ति र सामर्थ्य अहिलेको भन्दा अझ तल्लो अवस्थामा गए पनि, उनले नेतृत्व गरेको सशस्त्र युद्धको एउटा तहभन्दा तल गएर कुनै पनि इतिहासकारले अवमूल्यन गर्न सक्नेछैन । त्यसको तुलनामा ओलीको व्यक्तित्व संसदीय राजनीतिक खेलमा जनतालाई सक्नेभन्दा बढी वाचा गर्ने वाक्पटु नेताभन्दा माथि रहनेछैन । आफ्नो नेतृत्वमा ल्याएको भनिएको यत्रो जनादेशलाई न्याय गर्न नसकेकाले भावी इतिहासकारले उनको बढाइँ गर्ने गुन्जायसै छैन ।ओलीको बुतामा मात्रै नेकपाको बहुमत आएको होइन । प्रचण्डसँग कागजमा दायाँबायाँ गरेको हस्ताक्षरको जगमा आएको हो र अब यो सत्यलाई बेवास्ता गर्न सम्भव छैन । एउटै कागजमा दायाँपट्टि हस्ताक्षर गर्नेको मूल्य सय र बायाँपट्टि हस्ताक्षर गर्नेको मूल्य शून्य कदापि हुन सक्दैन । एउटै कागजमा हस्ताक्षर गरेका प्रचण्डलाई ओलीले कृतघ्न बनिरहेर न्याय गर्न सक्लान् ? यो प्रश्न ओलीले गर्ने न्यायमा मात्र गएर रोकिनेवाला छैन, किनकि प्रचण्ड स्वयंले बलपूर्वक आफ्नो हस्ताक्षरको स्वाभाविक परल मूल्य ओलीसँग मागिरहेका छन् । उनलाई यो हिसाबकिताबमा ओलीको शासकीय अक्षमताले समेत साथ दिइरहेको छ । शीतल निवासको साक्षी भाव मात्र अब पर्याप्त हुनेवाला छैन । सशस्त्र विद्रोहको नेतृत्व गर्दाका प्रचण्ड र संसदीय लोकतान्त्रिक गणतन्त्रमा आइसकेपछिका प्रचण्डको कार्यनीतिमा केही तात्त्विक भिन्नता छन् । युद्धमा सबै कुरा जायज हुन्छ भन्ने मानेका उनले संसदीय परिपाटीमा सरकारमा जान संसद्को हूलहुज्जत गर्ने र मतपत्र च्यात्नेदेखि अनेक निन्दनीय कामसम्म गरेका छन् । यति हुँदाहुँदै पनि उनले दुईपटक सत्ता छाड्दा संसद्को गणित र संसदीय गठबन्धनको नियमलाई नैतिकताको कसी मानेका छन् । प्रचण्डले आफ्नो अक्षमतासमेत स्विकारेका छन् र आफूले मौखिक नभएर लिखित सन्धि गरेको अर्को पक्षलाई धोका दिएका छैनन् । उनले शेरबहादुर देउवालाई त्यही आधारमा इमानदारीपूर्वक सत्ता हस्तान्तरण गरेका थिए । बालुवाटारबाट हाँसीहाँसी सत्ता छाडेर निस्कने एक मात्र व्यक्ति दोस्रो कार्यकालका प्रचण्ड मात्र हुन् । पूर्वसहमतिका आधारमा प्रधानमन्त्री सुशील कोइरालाले अर्थात् नेपाली कांग्रेसले धोका दिएका ओलीलाई प्रचण्डले नै पहिलोपटक प्रधानमन्त्रीको आसनमा बसाएका थिए । तर उनले सत्तामा गएपछि प्रचण्डसँग गरेको सहमति बिर्सिए । अहिले उनको दोस्रो कार्यकालमा पनि यही भइरहेको छ । यस मानेमा ओली लिखित समझदारीको पनि पालना गर्न नसक्ने कृतघ्न पात्र हुन् ।बाह्रबुँदे समझदारीले निर्दिष्ट गरेको २०६२६३ यताको राजनीतिका मुख्य हर्ताकर्ता गिरिजाप्रसाद कोइराला र प्रचण्ड थिए । गिरिजाप्रसाद माओवादीको सशस्त्र युद्धको पक्षधर थिएनन् । त्यस मानेमा ओली पनि त्यो युद्धको विरोधी नै भए । तर दुवै पक्षले समझदारी गरेर गणतन्त्रका लागि आन्दोलन गर्दा यिनै ओली सडकमा आउनेसम्म साहस गर्दैनथे । उनलाई आन्दोलनकारीहरू सडकमा आएको दृश्य बयलगाडा चढेर अमेरिका जाने दुःस्वप्न लाग्थ्यो । ओली त्यो विशाल जनआन्दोलनको पक्षमा थिएनन् । तर इतिहास क्रूर हुन्छ । क्रान्तिका मुख्य हर्ताकर्ताहरू किनारा लाग्छन् र प्रतिक्रान्ति पक्षधर दक्षिणपन्थीहरूले प्रतिफल पाउँछन् । ओलीको सत्तायात्रा पनि त्यही निरन्तरताको कसी हो । यो एउटा दुःखान्त हो । संसदीय परिपाटीअनुसार कुनै पनि राजनीतिक दलको एउटा नेता अक्षम भए बहुमतप्राप्त दलले अर्को नेतालाई स्थान दिनुपर्छ । संसदीय परिपाटी मान्ने राजनीतिक खेलाडीहरूले बुझ्नुपर्ने एक नम्बर अनुशासनको बुँदा पनि हो यो । वर्तमान गतिरोध लम्बिँदै जानुको मूल कारण हो ओली र प्रचण्डले संसदीय दलमा गएर यो कुराको निरूपण गर्न गरेको आनाकानी । ढिलोचाँडो नेकपाको संसदीय दलले यसलाई निरूपण गर्नैपर्छ ।सत्यनिरूपण तथा मेलमिलाप आयोगको भविष्य, नेकपाको भविष्य र अहिलेको राजनीतिक गतिरोधलाई ओलीप्रचण्ड अहंको टकरावको कसीमा नहेरीकन निष्कर्षमा पुग्न गाह्रो छ । विद्यमान कर्मचारीतन्त्रबाट ओलीको सामर्थ्यले कुनै आशालाग्दो परिणाम निकाल्ने गुन्जायस छैन । प्रचण्डले दोस्रो कार्यकालमा केही सकारात्मक काम गरेका थिए । लोडसेडिङबाट मुक्ति दिलाउने जनार्दन शर्मा, स्वास्थ्य मन्त्रालयमा कायाकल्प गर्ने गगन थापा, बन्द रहेका उद्योग पुनः सञ्चालन गर्ने नवीन्द्रराज जोशीजस्ता मन्त्रीलाई प्रचण्डले निर्धक्क काम गर्ने वातावरण दिएका थिए । यस मानेमा प्रचण्डको दोस्रो कार्यकाल २०६२६३ यताकै सफल कार्यकाल हो । प्रचण्डले त्यसका आधारमा समेत एकपटक फेयर चान्स पाउनुपर्ने हो । प्रचण्डको कुनै पनि अधिनायकवादी हठलाई संसद्ले भन्दा पहिले नै नेकपाको संसदीय दलले वा स्थायी समितिले नै नियन्त्रण गर्नेछ ।माओले उमेरले सात दशक पुग्दा सांस्कृतिक क्रान्तिका लागि आह्वान गरेका थिए । अहिलेको नेपालमा सांस्कृतिक क्रान्ति गर्ने वातावरण पक्कै छैन । वर्तमान नेपाल एकदलीय तानाशाही नभएर संसदीय परिपाटी हो । यसका लागि आफ्नो अक्षमता स्वीकार गरेर अर्काका लागि मार्गप्रशस्त गर्नु नै इतिहासमा ओलीले आफ्नो सम्मानित स्थान सुरक्षित गर्नु हुनेछ । ओज र कान्ति हराएको शासकले अमूल्य स्रोतसाधन र समय बरबाद गर्नु देशको भविष्यका लागि राम्रो लक्षण होइन ।"
इजाजतमा गल्ती स्विकारे पनि विभागले गरेन कारबाही,"नेटवर्किङलाई हाइलाइट नगरिदिनुहोलामहानिर्देशक सुवेदीले नेटवर्किङलाई बढी हाइलाइट गरेर समाचार प्रकाशन नगर्न आग्रहसमेत गरे । हामीले खाजेको प्रत्यक्ष बिक्री आओस्, नेटवर्किङ निरुत्साहित होस् भन्ने नै हो, उनले भने, नेटवर्किङलाई हाइलाइट गरेर प्रत्यक्ष बिक्रीलाई कम महत्त्व दिएर समाचार नछापिदिनुहोला । सबै व्यवसायीलाई एउटै डालोमा हाले राम्रो गर्न खोज्नलाई निरुत्साहित हुने उनको भनाइ छ । गैरकानुनी एवं अपारदर्शी रूपमा कम्पनी चलेको भेटिए कारबाही हुने उनले बताए । यसका लागि फिल्डमा गएर निरीक्षण गर्न सकिने उनको भनाइ छ । विभागले प्रत्यक्ष बिक्री भनेर इजाजत दिएको छ । कम्पनीहरू कानुनी ट्र्याकमा आउँछन्, आउन सक्दैनन्, उनीहरूको विषय हो, सुवेदीले भने, व्यवसायीले सञ्चारमाध्यमसँग फेस गर्न सक्नुपर्यो । प्रहरी र विभाग सहकार्य गरेरै जानुपर्नेमा महानिर्देशक सुवेदीले जोड दिए । विभाग सानो भए पनि त्यसको अधिकार मन्त्रालयपछिको हो । थप अध्ययनअनुसन्धानका लागि कानुनले जिल्लामा अनुगमन समितिलाई अधिकार दिएको छ । विभागले पत्र पनि पठाएको छ, उनले भने, प्रहरी भनेको विभागबाटै सीधै निर्देशन दिने निकाय पनि होइन ।"
लघुवित्तलाई हकप्रद सेयरमा बन्देज,"लघुवित्त वित्तीय संस्थाले हकप्रद सयेर जारी गर्न नपाउने भएका छन् । मौद्रिक नीतिमा घोषित व्यवस्था कार्यान्वयनका लागि राष्ट्र बैंकले मंगलबार जारी गरेको निर्देशनमा यस्तो व्यवस्था छ । मर्जर तथा एक्विजिसनका लागि प्रोत्साहन गरिरहे पनि लघुवित्त वित्तीय संस्थाले हकप्रद सेयरमार्फत पुँजी वृद्धि गरेको भेटिएपछि बन्देज गरिएको राष्ट्र बैंकले बताएको छ । मर्जर तथा प्राप्तिको प्रक्रियाबाट नै चुक्ता पुँजी तथा पुँजीकोष सुदृढ भई भरपर्दो वित्तीय सेवा सुनिश्चित होस् भन्ने अभिप्रायले लघुवित्त वित्तीय संस्थालाई हकप्रद सेयर जारी गर्ने गरी प्रबन्धपत्र तथा नियमावलीको संशोधन स्वीकृति प्रदान गरिने छैन, निर्देशनमा भनिएको छ । राष्ट्र बैंकले सिधै यो सेयर जारी गर वा नगर भन्न नसक्ने भएकाले प्रबन्धपत्र नियमावलीमार्फत कडाइ गरिएको राष्ट्र बैंक स्रोतले बताएको छ । अब लघुवित्तले हकप्रद सेयर जारी गर्न पाउँदैनन्, स्रोतले भन्यो, मर्जर तथा एक्विजिसन प्रक्रियामा होइन । घुमाउरो बाटोबाट सबै हकप्रद सेयरमा नै बन्देज लगाउन खोजिएको हो ।अब सबै लघुवित्त वित्तीय संस्थाले कर्जाको ब्याजदर बढीमा १५ प्रतिशतमा झार्नुपर्नेछ । हाल लघुवित्त वित्तीय संस्थाको कर्जाको ब्याजदर औसतमा १८ प्रतिशत छ । यसअघिको व्यवस्थाअनुसार लघुवित्तले कोषको लागत (कस्ट अफ फन्ड) मा तीन प्रतिशत थप गर्न पाउँथे भने ब्याज अन्तर (स्प्रेड) ६ प्रतिशत थियो । यसको अर्थ यसअघि दुवै जोडेर ९ प्रतिशतसम्म स्प्रेडमा काम गरेका संस्थाले साउनको ब्याज गणना गर्दा कम्तीमा तीन प्रतिशत घटाउनुपर्नेछ । लघुवित्त वित्तीय संस्थाको लागत धेरै भएकाले कम्तीमा ६ प्रतिशतभन्दा कम स्प्रेडमा काम गर्न नसकिने लघुवित्त बैंकर्स संघका अध्यक्ष वसन्त लम्सालले बताए । ठूलो चुनौती छ, उनले भने, वाणिज्य बैंकहरूले ब्याज घटाए भने त टिक्न सकिएला, नत्र गाह्रो छ । हाल लघुवित्तको कोषको लागत औसत ११ प्रतिशत छ । यो घटेर ९ प्रतिशतसम्म नआए प्रायः लघुवित्त अप्ठ्यारोमा पर्ने उनले बताए । यो निर्देशन आएपछि ब्याजदर १५ प्रतिशतमा झारिहाल्नुपर्छ, उनले भने, तर यो समयमा सबै संस्थालाई ब्याज घटाउन गाह्रो होला ।विपन्न वर्गले कम ब्याजमा कर्जा पाउन भन्ने उद्देश्यले नै लघुवित्त वित्तीय संस्थाको ब्याजदरमा १५ प्रतिशतको सीमा तोएिको राष्ट्र बैंकका लघुवित्त प्रवर्द्धन तथा सुपरिवेक्षण प्रमुख प्रकाशकुमार श्रेष्ठले जानकारी दिए । साउनको ब्याज गणना हुँदा संस्थाको अधिकतम ब्याजदर १५ प्रतिशत हुनुपर्नेछ, उनले भने, सीमाभन्दा बढी ब्याज लिने संस्थालाई कानुनबमोजिम कारबाही हुन्छ । नयाँ व्यवस्थाअनुसार अब लघुवित्त वित्तीय संस्थाले कस्ट अफ फन्ड मा तीन प्रतिशत र चार प्रतिशत स्प्रेडमा काम गर्नुपर्नेछ । नयाँ व्यवस्थामा लघुवित्त वित्तीय संस्थाको सेवा शुल्कलगायतमा केही कडाइ गरिएको उनले बताए । नयाँ व्यवस्थाअनुसार लघुवित्त वित्तीय संस्थाले हकप्रद सेयर जारी गर्न पाउने छैनन् । मर्जर तथा प्राप्तिको प्रक्रियाबाट नै चुक्ता पुँजी तथा पुँजीकोष सुदृढ भई भरपर्दो वित्तीय सेवा सुनिश्चित होस् भन्ने अभिप्रायले लघुवित्त वित्तीय संस्थालाई हकप्रद सेयर जारी गर्ने गरी प्रबन्धपत्र तथा नियमावलीको संशोधन स्वीकृति प्रदान नगरिने राष्ट्र बैंकले प्रस्ट्याएको छ । अब लघुवित्तले १५ प्रतिशतभन्दा बढी सेवा शुल्क लिन नपाउने भएका छन् । यसअघि २ प्रतिशतसम्म शुल्क लिन पाउने व्यवस्था थियो । संस्थाले बचतनिक्षेप खाता सञ्चालन गरेबापत ग्राहकबाट कुनै पनि किसिमको सेवा शुल्क लिन पाइने छैन, निर्देशनमा भनिएको छ, थोक कर्जा प्रवाह गर्ने संस्थाले लघुवित्त वित्तीय संस्थालाई प्रवाह गर्ने कर्जामा ०५० प्रतिशतभन्दा बढी सेवा शुल्क लिन पाइने छैन । कर्जाको सीमा वृद्धि गर्दा थप भएको रकममा मात्र र कर्जा नवीकरण गर्दा लिने सेवा शुल्कमा पनि कडाइ गरिएको छ । वाणिज्य बैंकलाई जस्तै लघुवित्त वित्तीय संस्थालाई पनि बाध्यात्मक मर्जरको व्यवस्था ल्याउने संकेत राष्ट्र बैंकले गरेको छ । एउटै व्यक्तिसमूहद्वारा प्रवर्द्धित तथा एकाघर परिवार एवं व्यावसायिक समूहको प्रत्यक्ष वा अप्रत्यक्ष स्वामित्वनियन्त्रणमा रहेका संस्था र व्यावसायिक सम्बन्ध स्थापित भएका संस्थालाई आपसमा गाभ्नगाभिन निर्देशन दिइनेछ, परिपत्रमा भनिएको छ । तर मर्जर तथा एक्विजिसनमा जाने संस्थाले राष्ट्र बैंकबाट विभिन्न प्रकारका सुविधा भने पाउनेछन् ।अब लघुवित्त वित्तीय संस्थाले पनि पुनर्कर्जा प्रवाह गर्नुपर्ने भएको छ । यसअघि यस्तो व्यवस्था थिएन । पुनर्कर्जाको कार्यविधिअनुसार लघुवित्त वित्तीय संस्थाले राष्ट्र बैंकबाट पुनर्कर्जा कोषको १० प्रतिशत रकम सिधै पाउनेछन् । सोही रकम मापदण्ड पुगेका ऋणीलाई प्रवाह गर्नुपर्नेछ । लघुवित्त वित्तीय संस्थाको शाखा नभएका स्थानीय तहका वडामा शाखाकार्यालय खोल्न राष्ट्र बैंकको पूर्वस्वीकृति लिनु नपर्ने व्यवस्था छ । काठमाडौं उपत्यका, महानगरपालिका र उपमहानगरपालिकामा लघुवित्त वित्तीय संस्थाका शाखा नभएका स्थानीय तहका वडामा शाखा खोल्न भने राष्ट्र बैंकको पूर्वस्वीकृति लिनुपर्नेछ ।अब थोक कर्जा कारोबार गर्ने र सर्वसाधारणबाट निक्षेप संकलन गर्ने लघुवित्त वित्तीय संस्थाले ०७८ असार मसान्तको वित्तीय विवरण नेपाल वित्तीय प्रतिवेदन (एनएफआरएस) अनुसार समेत समानान्तर रूपमा तयार गर्नुपर्नेछ ।"
ऋणको सर्त खुकुलो पार,"काठमाडौं (कास) चिनियाँ अग्रसरतामा स्थापित एसियाली पूर्वाधार लगानी बैंक (एआईआईबी) को पाँचौं वार्षिक बैठक सम्पन्न भएको छ । चिनियाँ राष्ट्रपति सी चिनफिङले उद्घाटन गरेको अनलाइन बैठकले बैकको नयाँ अध्यक्षमा जिङ लिक्विनलाई चुनेको छ । नेपालका तर्फबाट बैंकको पाँचौं बैठकमा सहभागी अर्थमन्त्री युवराज खतिवडाले ऋण दिँदाको सर्त खुकुलो बनाउन बैंकलाई आग्रह गरेको अर्थ मन्त्रालयद्वारा जारी विज्ञप्तिमा उल्लेख छ । अर्थमन्त्री खतिवडाले सहुलियतपूर्ण ऋणमा पहुँच सहज पार्न पनि बैंकलाई आग्रह गरेका छन् । अर्थमन्त्रीले बैंकलाई सहुलितयपूर्ण ऋणमा पहुँच सहज पार्न आग्रह गर्नुभयो, मन्त्री खतिवडालाई उद्धृत गर्दै विज्ञप्तिमा भनिएको छ, यसो गर्दा नेपालजस्तो कम आय भएका मुलुकलाई आधारभूत पूर्वाधार परियोजना वित्तीय रूपमा सम्भाव्य हुन्छन् । पूर्वाधार क्षेत्रमा दीर्घकालीन लगानी एकत्रित गर्न अन्य अन्तर्राष्ट्रिय वित्तीय संस्थासँग सहकार्य बढाउन मन्त्री खतिवडाले एआईआईबीलाई आग्रह गरेका छन् ।"
लकडाउन अवधिको ५०५ तलब,"काठमाडौं (कास) लकडाउन अवधिमा श्रमिकलाई ५० प्रतिशत पारिश्रमिक भुक्तानीलगायत विषयमा सरकारसमक्ष सिफारिस गर्ने सहमति भएको छ । नेपाल उद्योग वाणिज्य महासंघ, नेपाल उद्योग परिसंघ, नेपाल चेम्बर अफ कमर्स, नेपाल घरेलु तथा साना उद्योग महासंघ र संयुक्त ट्रेड युनियन समन्वय केन्द्र आबद्ध ट्रेड युनियन महासंघबीच यस्तो सहमति भएको हो । कोभिड१९ को महामारीका कारण गरिएको लकडाउनले उद्योग व्यवसाय बन्द हुँदा पारिश्रमिक दिन कठिनाइ भएकाले उक्त अवधिको ५० प्रतिशत पारिश्रमिक दिने सम्बन्धमा रोजगारदाताका तर्फबाट सरकारमा सुझाव पेस गर्ने निर्णय भएको हो । उद्योग प्रतिष्ठानलाई ०७६ चैतको पारिश्रमिक भुक्तानीका हकमा लकडाउन अवधिसमेतका लागि साविकबमोजिम पूरा पारिश्रमिक भुक्तानी गर्न प्रस्ताव गर्ने सहमति भएको छ । व्यवसायको प्रकृति र अवस्थाअनुसार उद्योग प्रतिष्ठानको सहज सञ्चालन, लकडाउन अवधिको पारिश्रमिक भुक्तानी र श्रमिकलाई आलोपालो गरी काममा लगाउने सहमति गर्न सकिने पनि बताइएको छ । यसका लागि सम्बन्धित वस्तुगत संघ तथा उक्त क्षेत्रसँग सम्बन्धित उद्योग प्रतिष्ठानका रोजगारदाता र प्रतिष्ठान स्तरका ट्रेड युनियनले पनि आपसी छलफल गरी सहमति गर्न सक्नेछन् । लकडाउन अन्त्य भर्ई उद्योग व्यवसाय सञ्चालन हुन थालेकाले काममा आउने श्रमिकलाई पारिश्रमिक भुक्तानी गर्ने तर आंशिक रूपमा उद्योग व्यवसाय चलाउनुपर्ने भए केही श्रमिकलाई मात्र काममा लगाउन सकिने सहमति भएको छ । यस्तो अवस्थामा सबै श्रमिक कर्मचारीको रोजगारी सुनिश्चितताका लागि उद्योग प्रतिष्ठानले श्रमिक संख्या यकिन गरेर कार्य सिफ्ट तोकी आलोपालो काममा लगाउन सक्नेछन् ।समानुपातिक ढंगबाट काममा लगाई श्रमिकले काम गरेको अनुपातमा पारिश्रमिक भुक्तानी गरिने सहमति भएको छ । लकडाउनको अवधिमा बन्द रहेका उद्योग चलाउने क्रममा कर्मचारीको स्वास्थ्य सुरक्षाका लागि आवश्यक व्यवस्था मिलाउने पनि बताइएको छ । विभिन्न स्थानमा अझै कायम लकडाउनका कारण उद्योग प्रतिष्ठानमा काम गर्न आउन समस्यामा परेका श्रमिककर्मचारीलाई कार्यरत उद्योग प्रतिष्ठान रहेको जिल्लानगरसम्म आउने वातावरण सरकार र व्यवस्थापनले मिलाउनेछ ।गत वैशाख २ मा सम्पन्न रोजगारदाताको छाता संस्थाको उच्चस्तरीय भेलाले लकडाउन अवधिको श्रमिकको पारिश्रमिकलगायत विषयमा सुझाव पेस गर्न महासंघको रोजगारदाता परिषद्का सभापति चन्द्र ढकाललाई जिम्मेवारी दिएको थियो । पारिश्रमिकलगायत कोभिड१९ को संक्रमणबाट उत्पन्न समस्या समाधानका लागि सुझाव सिफारिस गर्न श्रम मन्त्रालयको पहलमा वैशाख २८ गते त्रिपक्षीय कार्यदलसमेत गठन भएको थियो । उक्त पृष्ठभूमिमै रहेर रोजगारदाता र ट्रेड युनियन महासंघबीचको निरन्तर गृहकार्यपछि यो सहमति भएको महासंघले जारी गरेको विज्ञप्तिमा उल्लेख छ ।"
स्थानीय तहको बेरुजु फर्छ्योट गर्न नयाँ संरचना,"स्थानीय तहमा देखिएको आर्थिक अनुशासनहीनताको विषयमा खोजी गर्ने र सम्बन्धित पदाधिकारीलाई जवाफदेही बनाउने उद्देश्यले नयाँ संरचना बनाउने तयारी गरिएको छ । स्थानीय तहको हकमा महालेखा परीक्षकले उठाएका सवाल, बेरुजुलगायत विषयमा छलफल गर्ने, निर्देशन दिने स्वतन्त्र संयन्त्र छैन । संयन्त्रको अभावमा स्थानीय तहको बेरुजु फर्छ्योटमा समस्या छ । जनप्रतिनिधिहरू जवाफदेही हुन सकेका छैनन् । आफैंले बजेट बनाउने, स्वीकृत गर्ने, खर्च गर्ने र जवाफ कतै दिनु नपर्ने अवस्थाले स्थानीय तह स्वेच्छाचारी बनेको गुनासो बढेको छ । यसको समाधानका लागि कानुनमा व्यवस्था गरेरै संघीय मामिला तथा सामान्य प्रशासन मन्त्रालय बेरुजुका विषयमा सोध्ने, छलफल गर्ने र फर्छ्योट गर्न लगाउने तहको समिति बनाउने गृहकार्यमा छ । त्यसका लागि कानुन संशोधन अध्ययन भइरहेको छ । जिल्लागत रूपमा प्रदेश सांसदको संयोजकत्वमा स्थायी प्रकारको समिति बनाउने प्रस्ताव तयारी भइरहेको छ । त्यस्तो जिल्लास्तरीय बेरुजु फर्छ्योट समितिको संयोजक प्रदेश संसद्को लेखा समितिले तोकेको प्रदेशसभा सदस्य हुने, जिल्ला समन्वय समितिका प्रमुख, महालेखा परीक्षक कार्यालयले तोकेको प्रतिनिधि उक्त समितिको सदस्य हुने मन्त्रालयको प्रारम्भिक प्रस्ताव छ । संवैधानिक निकाय महालेखाले उठाएका प्रश्न, देखाएको बेरुजुलगायत विषयमा सम्बद्ध स्थानीय तहका पदाधिकारीसँग छलफल गर्ने, बेरुजु फर्छ्योट गर्न लगाउने आवश्यक सुझाव, निर्देशन दिनेलगायतको कार्यक्षेत्र उक्त समितिको हुनेछ । महालेखा परीक्षक कार्यालयले आफ्नो वार्षिक प्रतिवेदनमा पनि त्यस्तो थलोको आवश्यकता रहेको औंल्याएको छ । संघीय मन्त्रालय र कार्यालयहरूको विभिन्न आर्थिक सवाल र अनुशासनका विषयमा प्रतिनिधिसभाको लेखा समिति तथा प्रदेशगत कार्यालयका विषयमा प्रदेशसभाको लेखा समितिमा छलफल हुँदै आएको छ । महालेखाको प्रतिवेदनले औंल्याएका विषयमा संघ र प्रदेशका संसदीय समितिमा छलफल हुने गर्छ । समितिले सम्बन्धित निकायलाई निर्देशन दिएर जिम्मेवार बनाउने कानुनी व्यवस्था छ । लेखा समितिको अध्यक्ष विपक्षी दलका सांसद हुन्छन् । तर स्थानीय तहको हकमा स्वार्थ बाझिने थलोमै महालेखाको प्रतिवेदनमाथि छलफल हुने कानुनी व्यवस्था छ । लेखापरीक्षण ऐन, ०७५ को दफा २० ले स्थानीय तहको लेखापरीक्षण प्रतिवेदन गाउँसभा वा नगरसभामा पेस गरी छलफल गर्नुपर्ने व्यवस्था छ । सभाको अध्यक्षता गाउँपालिका अध्यक्ष वा नगरपालिका प्रमुखले नै गर्ने हो । महालेखाले पदाधिकारी तथा सदस्यबाट सम्पादन भएको कार्यउपर बेरुजु उठेको अवस्थामा सभाबाट फर्छ्योट गर्दा स्वार्थ बाझिने भएकाले यसमा नीतिगत र कानुनी सुधार गरिनुपर्ने सुझाएको छ । स्थानीय तहको बेरुजु बढेको तथा बेरुजु फर्छ्योट गराउने फरक निकाय नभएकाले त्यसको व्यवस्था गरी कानुन संशोधनका लागि मन्त्रालयमा छलफल चलिरहेको मन्त्रालयका प्रवक्ता सहसचिव वसन्त अधिकारीले बताए । छलफल भएको हो, स्वरूप आइसकेको छैन, उनले भने । शक्ति पृथकीकरणको सिद्धान्त स्थानीय तहमा लागू नभइरहेकाले त्यसलाई मिलाउन पनि छुट्टै संरचनाको आवश्यकता महसुस भएको उनको भनाइ छ । महालेखाका अनुसार आव ०७५७६ मा स्थानीय तहको बेरुजु ३८ अर्ब १२ करोड छ । अघिल्लो वर्ष यस्तो बेरुजु ३६ अर्ब थियो । स्थानीय तहको बेरुजु सम्बन्धमा नीति, ऐन नियम तर्जुमा गर्ने, गराउने तथा बेरुजु नियमित फर्छ्योट गर्ने एउटै निकाय ऊ आफैं भएकाले स्वार्थ बाझिने अवस्था देखिएको छ । बेरुजु फर्छ्योटको अवस्था कमजोर छ । मन्त्रालयले महालेखा, अख्तियारसहितका संवैधानिक निकायसँगको छलफलपछि उक्त प्रस्तावलाई टुंग्याएर मन्त्रिपरिषद्मा लैजाने तयारी गरेको छ । स्थानीय तहको बेरुजु घटाउन स्थायी संयन्त्र बनाउने तथा अन्य विभिन्न सुधारका उपायमा छलफल थालिएको मन्त्री हृदयेश त्रिपाठीको भनाइ छ । निमित्त प्रशासकीय प्रमुख रहेका स्थानीय तहमा बढी बेरुजु पाइएको छ । अहिले पनि २ सय ७ वटा स्थानीय तह निमित्तका भरमा छन् । अर्थात् तोकिएको दरबन्दीका प्रशासकीय प्रमुख त्यहाँ छैनन् । अर्को नयाँ, कम अनुभवी कर्मचारीहरूले प्रशासकीय प्रमुख चलाउँदा पनि स्थानीय तहमा समस्या देखिएको छ ।"
अब प्रत्येक सिम कार्ड र रिचार्जमा २ प्रतिशत कर,"काठमाडौं (कास) अब मोबाइल प्रयोगकर्ताले प्रत्येक रिचार्ज र सिम कार्ड किन्दा २ प्रतिशत बढी कर तिर्नुपर्ने भएको छ । अर्थमन्त्री युवराज खतिवडाले जेठ १५ मा संसद्मा प्रस्तुत गरेको आर्थिक ऐनमा टेलिफोन स्वामित्व शुल्क शीर्षकमा हरेक सिम कार्ड र रिचार्ड कार्डमा २ प्रतिशत मोबाइल स्वामित्व शुल्क लिने व्यवस्था थियो । नयाँ आर्थिक वर्ष सुरु हुने दिन साउन १ देखि टेलिकम सेवा प्रदायकले यसको कार्यान्वयन सुरु गरेका हुन् । नयाँ आर्थिक वर्षदेखि कर बढेको जानकारी दिने गरी नेपाल टेलिकमले आफ्ना सबै ग्राहकलाई एसएमएस गरेपछि सामाजिक सञ्जालमा यसको विरोध भइरहेको छ । दुई वर्षअघिको बजेटमार्फत इन्टरनेटमा १३ प्रतिशत कर बढाएको भनी आलोचित अर्थमन्त्री खतिवडाले यो पटकको बजेटमा रिचार्ज र सिम कार्डमा पनि २ प्रतिशत कर बढाएका हुन् । यसअघि यो शीर्षकको कर ल्यान्डलाइन फोन र पोस्टपेट सिममा एक पटकका लागि ५ सय रुपैयाँ तय गरिएको थियो । अब भने उपभोक्ताले जुनसुकै सिम र रिचार्ज कार्ड किन्दा २ प्रतिशत अतिरिक्त महसुल तिर्नुपर्नेछ । पोस्टपेड मोबाइलमा लिँदा स्वामित्व शुल्कबापत एक पटक तिर्नुपर्ने ५ सय रुपैयाँ भने हटेको छ ।मोबाइल टेलिफोनको हकमा प्रत्येक सिम कार्ड र रिचार्ज शुल्कको दुई प्रतिशतका दरले टेलिफोन स्वामित्व शुल्क लाग्नेछ । दूरसञ्चार सेवा उपलब्ध गराउने निकायले यो शुल्क असुल गरी प्रत्येक महिनाको शुल्क अर्को महिनाको २५ गतेभित्र राजस्व खातामा दाखिला गर्नुपर्नेछ, आर्थिक विधेयकमा भनिएको छ, अवधिभित्र शुल्क दाखिला नगरे सम्बन्धित निकायबाट वार्षिक १५ प्रतिशत ब्याजसहित असुल गरिनेछ ।अर्थसहित सञ्चार तथा सूचना प्रविधि मन्त्रालय सम्हालेका खतिवडाले सरोकारवालालाई समेत थाहा नदिई यो विषय आर्थिक विधेयकमा पारेका हुन् । दुई वर्षअघि १३ प्रतिशत दूरसञ्चार सेवा शुल्क लगाएपछि नेपालको इन्टरनेट विश्वकै महँगोमध्ये परेको थियो, नेपाल दूरसञ्चार प्राधिकरणका एक अधिकारीले भने, अब भ्वाइस र डेटामा पनि पनि कर बढेको छ ।मोबाइल सेवाको पहुँच शतप्रतिशत जनसंख्यामा पुगेको छ भने इन्टरनेटको पहुँच ७२ प्रतिशत जनसंख्यामा पुगेको नेपाल दूरसञ्चार प्राधिकरणको तथ्यांक छ । त्यसमध्ये ५५ प्रतिशत पहुँच मोबाइल इन्टरनेटमार्फत पुगेको हो । यो प्रावधानअनुसार नेपाल टेलिकम, एनसेल वा स्मार्ट जुनसुकै सेवा प्रदायकको रिचार्ज कार्ड वा अनलाइनमार्फत टपअप गर्दा पनि २ प्रतिशत रकम करबापत काटिनेछ । योसँगै दूरसञ्चार सेवा उपभोग गर्ने उपभोक्ताले तिर्ने कर कम्तीमा २८ प्रतिशत पुगेको छ । यसअघि टेलिकम सेवा उपभोग गर्दा उपभोक्ताले १३ प्रतिशत दूरसञ्चार सेवा शुल्क र १३ प्रतिशत भ्याट तिर्दै आएका थिए । अब दुई प्रतिशत कर थप भएको छ ।"
सुजुकीले ल्यायो भिटारा ब्रेजा,काठमाडौं (कास) नेपालका लागि सुजुकी कारको आधिकारिक विक्रेता तथा सीजी होल्डिङ्सको अटोमोटिभ डिभिजन सीजी मोटोकर्पले बजारमा नयाँ भिटारा ब्रेजा सार्वजनिक गरेको छ । स्पोर्टी र बोल्ड लुक्स रहेको सुजुकीको नयाँ कम्प्याक्ट एसयूभीमा प्रिमियम इन्टेरियरका साथै फस्टइनक्लास फिचर छन् । १४६२ सीसीको केसिरिज बीएस ६ पेट्रोल इन्जिन जडित भिटारा ब्रेजाले ग्राहकलाई सन्तुष्ट बनाउने कम्पनीको दाबी छ ।
सिद्धार्थले ल्यायो एसएमई कर्जा,"काठमाडौं (कास) सिद्धार्थ बैंकले साना तथा मझौला व्यवसायलाई लक्ष्य गर्दै एसएमई कर्जा योजना ल्याएको छ । यो योजनाअन्तर्गत ग्राहकले ९ दशमलव ५ प्रतिशत वार्षिक ब्याजदरमै एसएमई कर्जा पाउनेछन् । कर्जा सुविधालाई सहजीकरण गर्न उद्देश्यले जस्तोसुकै परिस्थिति होस्, नरोकियोस् केही गर्ने जोस नारासहित यो योजना ल्याइएको बैंकले जनाएको छ ।"
लुम्बिनीको एकल अंक ब्याजदर,"काठमाडौं (कास) लुम्बिनी विकास बैंकले एकल अंकको ब्याजदरमा कर्जा प्रवाह गर्ने भएको छ । लुम्बिनी घर कर्जा, व्यक्तिगत कर्जा, अटो कर्जा, शैक्षिक कर्जा, साना तथा मझौला व्यवसाय कर्जा, लघुवित्त तथा आर्थिक विपन्न वर्ग सहायता कर्जालगायत सातवटा कर्जा योजनामा बैंकले ९ दशमलव ९२ प्रतिशत वार्षिक ब्याजदर निर्धारण गरेको छ । उक्त ब्याजदरमा कर्जा सुविधा प्राप्त गर्न सातै प्रदेेेशमा रहेका बैंकका ६८ वटा शाखा कार्यालयबाट आवेदन दिन सकिनेछ ।"
सुर्खेतमा ग्लोबलको एक्सटेन्सन काउन्टर,काठमाडौं (कास) ग्लोबल आईएमई बैंकले सुर्खेतको बड्डीचौरमा नयाँ एक्सटेन्सन काउन्टर सञ्चालनमा ल्याएको छ । सेवाग्राहीको बढ्दो चाप र विस्तारित बैंकिङ सेवाको आवश्यकतालाई हेरेर बराहताल गाउँपालिका५ स्थित बड्डीचौरमा बैंकिङ सेवा प्रदान गर्ने गरी एक्सटेन्सन काउन्टर सुरु गरेको हो ।
कुमारीसिद्धार्थ सहकार्य,काठमाडौं (कास) कुमारी बैंक र सिद्धार्थ बिजनेस ग्रुप अफ हस्पिटालिटीबीच विशेष सेवामा छुटको प्रावधानसम्बन्धी सम्झौता भएको छ । यससँगै डेबिटक्रेडिट कार्ड वाहकलाई कुमारी बैंकको कार्डमार्फत भुक्तानी गर्दा सिद्धार्थ बिजनेस ग्रुपअन्तर्गतका होटलरेस्टुराँमा १० प्रतिशतसम्मको छुट मिल्नेछ ।
कुमारीसिद्धार्थ सहकार्य,काठमाडौं (कास) कुमारी बैंक र सिद्धार्थ बिजनेस ग्रुप अफ हस्पिटालिटीबीच विशेष सेवामा छुटको प्रावधानसम्बन्धी सम्झौता भएको छ । यससँगै डेबिटक्रेडिट कार्ड वाहकलाई कुमारी बैंकको कार्डमार्फत भुक्तानी गर्दा सिद्धार्थ बिजनेस ग्रुपअन्तर्गतका होटलरेस्टुराँमा १० प्रतिशतसम्मको छुट मिल्नेछ ।
सांग्रिलाको सुन कर्जा योजना,काठमाडौं (कास) सांग्रिला डेभलपमेन्ट बैंकले सांग्रिला सुन कर्जा योजना ल्याएको छ । योजनाअन्तर्गत न्यून ब्याजदरमा आफूसँग भएको सुन राखेर कर्जा लिन सकिनेछ । ग्राहकले आफ्नो आवश्यकताअनुुसार कर्जा सीमा थपघट पनि गर्न सक्नेछन् ।
सानिमाको डिजिटल काउन्टर,काठमाडौं (कास) सानिमा बैंकले डिजिटल काउन्टर सञ्चालनमा ल्याएको छ । यसमार्फत ग्राहकले चेकबिनै भुक्तानी प्राप्त गर्न सक्नेछन् । यो सेवा प्रयोग गर्न सानिमा सजिलो ईबैंकिङ बाट नक्साल शाखामा रहेको डिजिटल काउन्टरमा गएर क्यूआर कोड स्क्यान गरी भुक्तानी प्राप्त गर्न सकिन्छ ।
सानिमाको डिजिटल काउन्टर,काठमाडौं (कास) सानिमा बैंकले डिजिटल काउन्टर सञ्चालनमा ल्याएको छ । यसमार्फत ग्राहकले चेकबिनै भुक्तानी प्राप्त गर्न सक्नेछन् । यो सेवा प्रयोग गर्न सानिमा सजिलो ईबैंकिङ बाट नक्साल शाखामा रहेको डिजिटल काउन्टरमा गएर क्यूआर कोड स्क्यान गरी भुक्तानी प्राप्त गर्न सकिन्छ ।
मलेसियाली पूर्वप्रधानमन्त्री भ्रष्टाचारमा दोषी,"आरोप के ?नाजिबविरुद्धको मुद्दा सन् २००९ मा उनी आफैंले स्थापना गरेको १ एमडीबी कोषसँग सम्बन्धित हो । क्वालालम्पुरलाई एउटा आर्थिक केन्द्र बनाउने तथा रणनीतिक लगानीमार्फत अर्थतन्त्र सुदृढ पार्ने योजनाअनुसार नाजिबको कार्यकालमा उक्त कोष स्थापना भएको थियो । तर सन् २०१५ को सुरुतिर विभिन्न बैंक तथा बन्डमा लगानी गरेकालाई तिर्नुपर्ने ११ अर्ब डलर नदिएपछि उक्त परियोजनाबारे मानिसमा प्रश्न उठाएका थिए । त्यति बेला नै वाल स्ट्रिट जर्नलले सो कोषबाट ७० करोड डलर रजाकका निजी बैंक खाताहरूमा सारिएको कागजपत्र आफूले फेला पारेको भनेर समाचार प्रकाशित गरेको थियो । अमेरिकी तथा मलेसियाली अधिकारीले ४ अर्ब ५० करोड डलर गैरकानुनी रूपमा चोरी गरिएको आरोप लगाएका थिए । कोषमा करोडौं डलरको हरहिसाब नभएको बताइएको छ । उक्त रकम बिलासिताका सामान, घरजग्गा, व्यक्तिगत जहाज तथा हलिउडको चलचित्रसँग सम्बन्धित भएको जनाइएको छ । तर रजाकले कुनै पनि सार्वजनिक कोषबाट आफूले पैसा नलिएको दाबी गर्दै आएका छन् ।"
तालिवानद्वारा युद्धविराम घोषणा,"काबुल (एजेन्सी) तालिवानले इद अल अधाका अवसरमा अफगानिस्तानमा शुक्रबारदेखि तीन दिनको युद्धविराम घोषणा गरेको छ । करिब दुई महिनाको अवधिमा सरकारले दोस्रोपटक वार्ताका लागि प्रस्ताव गरेसँगै विद्रोही समूह तालिवानले युद्धविराम घोषणा गरेको हो । तालिवान समूहका प्रवक्ता जाविहुल्ला मुजाहिदले एक विज्ञप्ति जारी गर्दै इद अलअधाको तीन दिन सबै किसिमका सशस्त्र कारबाही रोक्न आह्वान गरिएको जनाएका छन् । यसैबीच, अफगानिस्तानका राष्ट्रपति असरफ घानीले तालिवान समूहसँग एक साताभित्र शान्तिवार्ता सुरु हुने बताएका छन् ।"
अस्ट्रेलियाली डढेलोले ३ अर्ब जीवजन्तु मरे,"सिड्नी (एएफपी) अस्ट्रेलियाको आधुनिक इतिहासमै सबैभन्दा भीषण गत वर्षको जंगल डढेलोमा परेर करिब ३ अर्ब जीवजन्तु मारिएका वा विस्थापित भएका एक अध्ययनले देखाएको छ । अस्ट्रेलियाका धेरैवटा विश्वविद्यालयका वैज्ञानिकहरूले तयार पारेको प्रतिवेदनमा डढेलोका कारण १४ करोड ३० लाख स्तनधारी, २ अर्ब ४६ करोड सरीसृप, १८ करोड चराचुरुंगी र ५ करोड १० लाख भ्यागुता प्रभावित भएको उल्लेख छ ।डढेलोका कारण कति जीवजन्तु मरेका थिए भन्ने प्रतिवेदनमा यकिन नगरिए पनि अधिकांश यी जीवजन्तु आगो छलेर अन्यत्र जानै नसक्ने अवस्था देखिएको बताइएको छ । प्रतिवेदन लेखकमध्येका एक क्रिस डिकम्यानले आगोबाट जोगिन अन्यत्र गए पनि ती जनावरका लागि उपयुक्त आहारा, बस्ने ठाउँ र अन्य जनावरको आक्रमणबाट जोगिने अवस्था नदेखिएको बताए । सन् २०१९ को अन्त्य तथा सन् २०२० को सुरुवाती महिनामा अस्ट्रेलियाका जंगलहरूमा लामो सुक्खाका कारण भीषण आगलागी भएको थियो । आगलागीबाट करिब १ लाख १५ हजार वर्ग किलोमिटरको वनक्षेत्र ध्वस्त भएको थियो । डढेलोका कारण ३० जनाभन्दा बढी व्यक्तिको ज्यान जानुका साथै जंगल आसपासका हजारौं घर डढेका थिए । अस्ट्रेलियाको आधुनिक इतिहासमै यति लामो र व्यापक डढेलो पहिलो पटक देखिएको थियो । वैज्ञानिकहरूले जलवायु परिवर्तनको असरका कारण सुक्खा र डढेलोको समस्या देखिएको बताउँदै आएका छन् । जनवरीमा सार्वजनिक गरिएको अर्को एक अध्ययनमा सर्वाधिक प्रभाव परेका पूर्वी राज्यहरू न्यु साउथवेल्स र भिक्टोरियामा एक अर्ब हाराहारीमा जीवजन्तु मरेको उल्लेख थियो । तर मंगलबार सार्वजनिक सर्भे प्रतिवेदनमा सिंगो अस्ट्रेलिया महादेशको अवस्था विश्लेषण गरिएको सिड्नी विश्वविद्यालयका मुख्य वैज्ञानिक लिली भान एडेनले बताए । सर्भेका नतिजाहरूलाई अझै पनि विश्लेषण गर्नेक्रम जारी छ । प्रतिवेदनको अन्तिम नतिजा अर्को महिनाको अन्त्यतिर सार्वजनिक गर्ने योजना रहेको छ । तर मृत्यु भएका जीवजन्तुको संख्या फेरबदल नहुने अध्ययन टोलीले जनाएको छ ।प्रतिवेदन तयारीको जिम्मेवारी लिएको वर्ल्ड वाइड फन्डका अस्ट्रेलियाली शाखाका प्रमुख डर्मोट ओगोर्मानले प्रतिवेदनका प्रारम्भिक नतिजाहरू निकै डरलाग्दो रहेको बताए । यसलाई अस्ट्रेलियाको आधुनिक इतिहासमा सर्वाधिक खराब विपद्को रूपमा लिन सकिन्छ, उनले भने । अस्ट्रेलियामा निकै लोकप्रिय कोआलाको बीभत्स अवस्थाले अन्तर्राष्ट्रिय सञ्चारमाध्यमको समेत ध्यानाकर्षण भएको थियो । रूखका पातपतिंगर खाएर जीवन निर्वाह गर्ने हजारौं कोआला डढेलोमा परेर मरेका थिए । तर सरकारले यसै वर्षको सुरुमा सार्वजनिक गरेको प्रतिवेदनले एक सय अन्य रैथाने प्रजातिका जीवजन्तुका आधाभन्दा बढी बासस्थान समाप्त भएको औंल्याएको थियो । यस प्रतिवेदनले डढेकाका कारण भएको क्षति अरू डरलाग्दो रहेको जनाएको छ । वैज्ञानिकहरूका भनाइमा विश्वव्यापी तापक्रम वृद्धिले अस्ट्रेलियाको बर्खायाम लम्बिँदै गएको छ र यो हरेक वर्ष अझ डरलाग्दो बन्दै गएको छ । छोटो अवधिको हिउँदयाममा हुने डढेलो नियन्त्रणमा अझ बढी कठिनाइ हुन्छ । मंगलबार सार्वजनिक प्रतिवेदन सिड्नी विश्वविद्यालय, न्यु साउथ वेल्स विश्वविद्यालय, न्यु क्यासल विश्वविद्यालय, चार्ल्स स्टर्ट विश्वविद्यालय र बर्डलाइफ अस्ट्रेलियाद्वारा संयुक्त रूपमा तयार पारिएको हो ।"
खेलकुद ऐनमै सिलवाल असन्तुष्ट,"संक्रमणकाल निकै लामोअसार १७ गते नयाँ ऐन लागू हुनुभन्दा १ दिनअघि नै सिलवालले राखेपबाट बिदा लिएका थिए । त्यसयता मन्त्रालयले ऐनअनुसारको प्रक्रिया सुरु गर्दा करिब १ महिनाको समय लाग्यो । आवेदन दिएर पुनः सदस्य सचिव नियुक्त भएका सिलवालले यो १ महिना निकै लामो लागेको प्रतिक्रिया दिए । भित्र बस्दा बढी जिम्मेवारी हुन्छ । बाहिर जिम्मेवारीबाट मुक्त होइन्छ । तर मलाई यो संक्रमणकाल लामो समयसम्म जान्छ जस्तो लागेको थिएन । मैले खेलकुदमा जिम्मेवारी लिएयता नै यसमा दृढतापूर्वक काम गरिरहेको थिएँ । आर्थिक वर्षको अन्त्यतिरको समय भएकाले आर्थिक हिसाब चुक्ता गर्ने प्रक्रियामा कार्यकारी नहुँदा असजिलो भएको थियो, उनले थपे, नयाँ कानुनअनुसारको प्रक्रिया हेर्दा ठीकै हो । बाहिर बस्दा मलाईचाहिँ निकै लामो लाग्यो ।४ वर्षे कार्यकालको १ वर्ष नपुग्दै पदमुक्त भएका सिलवालले नयाँ नियुक्तिका पछाडि राजनीतिक शक्ति प्रयोग गरेको आरोपलाई भने अस्वीकार गरे । प्रधानमन्त्री केपी ओलीसँग नजिक भएकै कारणले मात्र राखेपको सदस्य सचिव भयो भन्ने आरोपहरू पनि मैले सुनेको छु । कसैले फेरि पनि किन उही ? भने पनि, सिलवालले थपे, मैले सोचिरहेको छु कि सदस्य सचिव हुन नपाउने गरी मैले के अपराध गरें त ? म टेस्टेट मान्छे पनि हो । १ वर्षमा मैले के र कति काम गरें भनेर भनिरहनु पर्दैन । चार वर्षका लागि दिइएको थियो । ऐनका कारण बाहिरिनुपर्यो । हाम्रोमा के प्रचलन छ भने चस्मा र दृष्टिकोण सधैं नकारात्मक हुन्छ । अरूको विरोध गरेर आफू माथि पुग्ने प्रवृत्ति छ हामीमा ।"
ब्रोडको ५ सय विकेट,"म्यानचेस्टर (एएफपी) इंग्ल्यान्डका स्टुवार्ट ब्रोड टेस्ट क्रिकेटमा ५ सय विकेट लिने सूचीमा समावेश भएका छन् । ३४ वर्षे तीव्र गतिका बलर ब्रोडले मंगलबार वेस्ट इन्डिजका ओपनर क्रेग ब्रेथवेटलाई ओल्ड ट्राफोर्डमा तेस्रो तथा अन्तिम टेस्टको पाँचौं तथा अन्तिम दिनको खेलमा १९ रनमा एलबीडब्लू आउट गर्दै ५ सय विकेटको कोसेढुंगामा पुगेका हुन् ।यस टेस्टमा यसअघि नै ८ विकेट लिएर ४ सय ९९ विकेट संख्या पुर्याइसकेका ब्रोड सोमबार चौथो दिनको खेल वर्षाका कारण पूरै हुन नसक्दा चिन्तित हुन पुगेका थिए । मंगलबारको खेलको सुरुआती खेलमा वेस्ट इन्डिजले स्तरीय ब्याटिङ गर्दा ब्रोड झन् आहत हुन पुगेका थिए भने त्यसपछिको १६ मिनेट वर्षाले गर्दा खेलाडी मैदान छाड्न पुगेका थिए । १ सय ४० टेस्ट खेल्दै उनले यो सफलता पाएका हुन् ।वर्षापछि पुनः खेल सुरु हुँदा ब्रोडको फुल लेन्थ बल ब्रेथवेटको प्याडमा लागेको थियो । आफू स्पष्ट एलबीडब्लू आउट भएको संकेत पाएपछि ब्रेथवेटलेअम्पायर माइक गफको निर्णयमा रिभ्यु लिने प्रयास गरेनन् । संयोग के रह्यो भने ब्रोडका लामो समयदेखि इंग्ल्यान्डका तीव्र बलर जोडी जेम्स एन्डरसनले पनि २०१७ को सेप्टेम्बरमा लर्डस्मा ब्रेथवेटलाई नै आउट गर्दै ५ सय विकेटको आँकडा छोएका थिए ।ब्रोडलाई साउथह्याम्पटनको पहिलो टेस्टमा विवादास्पद ढंगले टोली बाहिर राखिएको थियो, जुन टेस्टमा घरेलु टोलीले ४ विकेटको हार भोगेको थियो । ब्रोडले यस टेस्टमा मात्रै १० विकेट लिएका छन् । उनले पहिलो इनिङ्समा ३१ रन खर्चेर ६ विकेट लिएपछि वेस्ट इन्डिजको पहिलो इनिङ्स १ सय ९७ रनमा समेटिएको थियो । ब्रोडले २०१३ यता एकै टेस्टमा १० विकेट लिएको यो पहिलो अवसर हो ।ब्रोड यस टेस्टमा खुबै छाएका छन् । उनले १० औं नम्बरमा ब्याटिङ गर्दै ६२ रन बनाएपछि इंग्ल्यान्डले पहिलो इनिङ्समा ३ सय ६९ रन बनाएको थियो । कोरोना भाइरसपछि अन्तर्राष्ट्रिय क्रिकेटले पुनरागमन गर्दा यस शृंखलामा जैविक परीक्षण गरेर खेलाइएको छ, जसका कारण यस टेस्टमा दर्शकलाई रंगशालाभित्र जान दिइएको छैन । तर उनका बुबा एवं इंग्ल्यान्डका ओपनिङ ब्याट्सम्यान क्रिस ओल्ड ट्राफोर्ड मैदानमै थिए । म्याच रेफ्रीको भूमिकामा रहेका कारण क्रिसले आफ्ना छोरा स्टुवार्टको ५ सय विकेटको सफलता हेर्न पाएका हुन् ।टेस्ट क्रिकेटमा ६ सयभन्दा बढी विकेट लिनेमा सबै स्पिनर छन् । श्रीलंकाका मुथैया मुरलिधरनले सर्वाधिक ८ सय विकेट लिएका छन् भने अस्ट्रेलियाका शेन वार्नको नाममा ७ सय ८ र भारतका अनिल कुम्बलेको नाममा ६ सय १९ विकेट रहेको छ । ब्रोडभन्दा बढी विकेट लिने तीव्र गतिका बलरमा एन्डरसनको ५ सय ८९, अस्ट्रेलियाका ग्लेन म्याकग्राको ५ सय ६३ र वेस्ट इन्डिजका कर्टनी वाल्सको ५ सय १९ विकेट रहेको छ ।"
इंग्ल्यान्डलाई शृंखला,"म्यानचेस्टर (एएफपी) इंग्ल्यान्डले मंगलबार वेस्ट इन्डिजलाई तेस्रो तथा अन्तिम टेस्टमा २ सय ६९ रनले पराजित गरी शृंखला २१ ले जितेको छ । ओल्ड ट्राफोर्डमा ३ सय ९९ रनको लक्ष्य लिएर आएको वेस्ट इन्डिज पाँचौं तथा अन्तिम दिनको खेलमा धराशायी हुन पुगेको थियो । गत वर्ष क्यारेबियन भ्रमणमा इंग्ल्यान्डले विजडन ट्रफी गुमाएको थियो । क्रिस वोक्सले ५ र स्टुवार्ट बोर्डले ४ विकेट लिए । वोक्सले ११ ओभरमा ५० र ब्रोडले ८१ ओभरमा ३६ रन खर्चेर उत्कृष्ट बलिङ गर्दै इंग्ल्यान्डलाई शृंखला दिलाउन ठूलो भूमिका खेलेका थिए । वेस्ट इन्डिजबाट साई होपले ३१, जेर्माइन ब्ल्याकउडले २३, शामरह ब्रुक्सले २२ र क्रेग ब्रेथवेटले १९ रन बनाए ।"
श्रीलंकामा प्रिमियर लिग,"कोलम्बो (एएफपी) श्रीलंकाले माथिल्लो स्तरको नयाँ लंकन प्रिमियर लिग क्रिकेट (एलपीएल) अर्को महिना फेरि सुरु गर्ने भएको छ । श्रीलंकाली क्रिकेट बोर्डका अनुसार त्यस ट्वान्टी२० प्रतियोगितामा ७० भन्दा बढी अन्तर्राष्ट्रिय क्रिकेट खेलाडीको सहभागिता हुनेछ । बोर्डले अगस्ट २८ देखि सेप्टेम्बर २० सम्म हुने कुल २३ खेलको प्रतियोगितामा ५ टिम हुने जनाएको छ ।प्रतियोगिताका सबै खेल श्रीलंकाको अन्तर्राष्ट्रिय मान्यता प्राप्त मैदानमै हुनेछ । बोर्डले भनेको छ, अहिलेसम्म ७० को हाराहारीमा अन्तर्राष्ट्रिय खेलाडी र १० शीर्ष प्रशिक्षकले प्रतियोगितामा सहभागिताको बचन दिइसकेका छन् । यसमा श्रीलंकाका प्रमुख खेलाडी पनि पर्छन् । भारतको इन्डियन प्रिमियर लिग (आईपीएल) यूएईमा सेप्टेम्बर १९ बाट सुरु हुँदै छ ।यूएईको कोरोना भाइरस संक्रमण आचारसंहिताअनुसार त्यस देशमा जाने कोही पनि विदेशीले दुई साताको क्वारेन्टाइन बस्नुपर्ने नियम अनिवार्य रूपमा पालना गर्नुपर्ने हुन्छ । श्रीलंकाली बोर्डले एलपीएलमा सहभागी हुने विदेशी स्टार खेलाडी कोको हुन् भनेर भनेको छैन । श्रीलंकाले विदेशी खेलाडीका लागि क्वारेन्टाइन नियम लागू हुने नहुने पनि भनेको छैन । श्रीलंकाली सरकारले अगस्ट १ देखि अन्तर्राष्ट्रिय विमानस्थल खोल्ने भनिसकेको छ । श्रीलंकामा २ हजार ८ सय जना कोभिड१९ बाट संक्रमित भएकामा त्यसमध्ये ११ जनाको मृत्यु भएको थियो । भाइरस संक्रमणयता दक्षिण अफ्रिका र बंगलादेशले श्रीलंका भ्रमण रद्द गरिसकेका छन् ।"

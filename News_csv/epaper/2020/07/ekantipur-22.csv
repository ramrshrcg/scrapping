शीर्षक,विवरण
प्रदेश २ का आठै जिल्ला डुबान,पृथ्वी राजमार्गका ११ पहिरो हटाइयोधादिङ पृथ्वी राजमार्गका ११ ठाउँमा खसेका पहिरो मंगलबार साँझसम्म पन्छाइएको छ । धादिङको मलेखुदेखि बेनीघाटसम्मका २ र जोगीमारादेखि मौवा खोलासम्मका ९ वटा पहिरो हटाइएको हो । मौवा खोलाको पुल जोड्ने सडक मर्मतका लागि बहाव नघटेका कारण काम सुरु गर्न नसकिएको धादिङका प्रमुख जिल्ला अधिकारी अस्मान तामाङले बताए । राजमार्ग सुचारु गर्न पुल मर्मत अनिवार्य छ ।
बक्राहाको कटानले ६ गाउँ जोखिममा,"मोरङ (कास) बक्राहा खोलाको बाढीले तटबन्ध कटान गरिरहेकाले ६ वटा गाउँ बाढीको उच्च जोखिममा छन् । सुनवर्षी नगरपालिका६ को कैनी, वडा ७ को चैता, रतुवामाई५ को मुसहरभिट्टा, वडा ९ को जयनगर, पथरीशनिश्चरे५ मौलीबारी र उर्लाबारी८ को राजघाट जोखिममा परेका हुन् ।सुनवर्षीको चैतामा बक्राहाको बाढीले बायाँतर्फको तटबन्ध १ सय ५० मिटर कटान गरेको छ । भेल गाउँमा पस्ने जोखिम बढेपछि स्थानीय प्रशासनले चार सुकुम्बासी परिवारलाई सुरक्षित स्थानमा सारेको छ ।सतारु ऋषिदेव, विशाल ऋषिदेव, वरुण ऋषिदेव र लक्ष्मण ऋषिदेवको परिवारलाई सारिएको मोरङका प्रहरी प्रवक्ता डीएसपी लोकदर्शन थापाले बताए । कटान रोक्न स्थानीय र प्रहरीको सहयोगमा कोसी तथा बक्राहा नदी व्यवस्थापन आयोजना विराटनगरले बाँसको प्रकुपाइन जडानको काम थालेको छ । आयोजना प्रमुख भिलानन्द यादवले चैतामा पाँच फिट चौडाइको तटबन्ध भेलले धेरै ठाउँ भत्काएकाले बाढी नियन्त्रणको काम धमाधम गरिरहेको बताए । त्यो तटबन्ध पूरै भत्काए चैता गाउँ नै बगाएर लग्ने देखिन्छ, उनले भने, रतुवामाईको जयनगरमा बायाँतर्फको सय मिटर र उर्लाबारीको राजघाटमा डेढ मिटर तटबन्ध कटान गरेको छ । रोकथामका लागि प्रकुपाइन जडानको काम गराइरहेका छौं । सुनवर्षी६, कैनीमा दायाँतर्फको ३ सय मिटर, रतुवामाई५, मुसहरभिट्टाको बायाँतर्फको ३ सय मिटर र पथरीशनिश्चरे५, मौलीबारीको ३ सय ५० मिटर बायाँतर्फको कटान भइरहेकाले तटबन्ध जोगाउन बाँसको प्रकुपाइन जडानको काम गरिसकेको यादवले बताए । मंगलबार खोलामा बाढी केही घटेकाले प्रकुपाइन जडानको काममा तीव्रता दिएको उनले जानकारी दिए । यस्तै, चिसाङ खोलामा आएको बाढीले लेटाङमा बहावको दिशा नै परिवर्तन हुने देखिएको छ । आयोजना प्रमुख यादवका अनुसार लेटाङ नगरपालिकाको मसानघाट र लेटाङ पुलभन्दा दक्षिणमा गरी दुई ठाउँमा खोलाले धार परिवर्तन गर्ने जोखिम छ । कानेपोखरी गाउँपालिकाको होक्लाबारी, बेलबारी र रंगेली नगरपालिकामा चिसाङको बाढी खेत कटान गर्दै गाउँ पस्ने जोखिम बढेको जनप्रतिनिधिहरूले बताए । यस्तै लोहन्द्रा खोलामा आएको बाढीले बेलबारी, धनपालथान४ र ६ स्थित मोतिपुर, जहदा गाउँपालिका२ र ४ मा धान खेत कटान गर्दै गाउँ पस्ने अवस्था छ । लेटाङमा नदीको सतह माथि आएकाले धार परिवर्तनको जोखिम बढेको हो, यादवले भने, लोहन्द्रा, चिसाङ र डाँस खोला आयोजनाअन्तर्गत भए पनि आकस्मिक काम गर्ने बजेट छैन ।त्यसैले आवश्यकताअनुसार काम अघि बढाउन सकेका छैनौं । बक्राहाले कटान गरेका ठाउँमा बाँसको प्रकुपाइन जडान गर्न थालेपछि दलका नेता कार्यकर्ताले कटानै नभइरहेका ठाउँमा समेत काम गर्न आयोजनामा दबाब दिइरहेका छन् । नेकपाका जिल्ला नेताहरूले बाँसको कामको उपभोक्ता समितिमा आफ्ना कार्यकर्तालाई मात्रै राख्न भन्दै धम्की दिइरहेको प्राविधिकहरूले बताएका छन् ।नेकपा मोरङका सचिव गणेश उप्रेतीले कार्यकर्ताका साथमा आयोजना प्रमुख यादवलाई कार्यकक्षमै गएर भनेको नमाने ठीक नहुने भन्दै धम्क्याएको प्राविधिकहरूले गुनासो गरे । प्रदेशसभामा प्रमुख प्रतिपक्षी दल कांग्रेसले उप्रेतीले आयोजना प्रमुख यादवलाई दुर्व्यवहार गरेको भन्दै कारबाहीको माग गरेको छ ।"
भँगालोमा १४ घण्टा,"इलाम (कास) माइजोगमाई गाउँपालिका५ नाम्सालिङका ६६ वर्षीय लोकबहादुर नेम्वाङ सोमबार अनौठो घटनामा फसे । नियमितझै बेंसी आएर सोमबार बिहान याक्सा (बेसीमा गाईवस्तु बाँध्न र खाजा चिया गर्न बनाएको सानो घर) मा उनी काम गर्दै थिए ।माइखोला किनारमा रहेको याक्सालाई खोलाले घेरेको उनलाई पत्तै भएन । नियमित बग्ने स्थानबाट खोलाको एउटा भंगालाले याक्सा घेरिएपछि उनी त्यही अड्किए । बिहान ८ बजे उनी थुनिदा पानीको सतह केही कम थियो । नेम्वाङले त्यहाँबाट निस्कन निकै प्रयास गरे पनि सफल भएनन् । उनी अभर परेको देखेर ३० वर्षीय जोजो लिम्बू जसोतसो खोला तरेर नेम्वाङ भएको ठाउँमा पुगे । उनी पुग्ना साथ खोलाको झन् बहाव बढ्यो र दुवै जना अलपत्र परे । खोला घट्ने प्रतीक्षामा उनीहरू घण्टौं बसे पनि वर्षा थामिएन । त्यसपछि उनीहरूले नातेदारलाई खबर गरे । उनीहरू माईखोलामा फसेको र तत्काल उद्धारको आवश्यकता भएको खबर प्रहरीले दिउँसो ४ बजे मात्र पायो । खबर सुन्नासाथ तत्काल माइजोगमाईको नयाँबजारबाट र जिल्ला प्रहरीबाट टोली हिँड्यो, उद्धारमा खटिएका प्रहरी निरीक्षक नवीन राईले भने, केहीपछि सशस्त्र र सेनाको टोली पनि पुगेर सामूहिक रूपमा उद्धार सफल भयो ।स्थानीय र सुरक्षाकर्मीले सुरुमा नजिकैका रुख ढालेर फड्के बनाउने प्रयास गरे पनि भेल ठूलो भएकाले सफल भएनन् । सेनासमेत पुगेपछि ३ वटै निकायसँग भएका डोरीको प्रयोग गरेर राति १० बजे दुवै जनालाई सकुशल उद्धार गरिएको हो । वर्षा नरोकिएकाले कुनै पनि बेला उनीहरूलाई बगाउन सक्ने लागेर कष्टसाथ उद्धार सफल गर्यौं, राईले भने । उद्धारमा ९ प्रहरी, ७ सेना र ४ जना सशस्त्रका जवानसहित स्थानीय खटिएका थिए । लगातारको वर्षाले जिल्लाका विभिन्न स्थानमा क्षति पुगेको छ । दर्जनौं घर जोखिममा छन् । अधिकांश ग्रामीण सडकमा धेरै क्षति भएको छ । त्यस्तै मेची राजमार्गको विभिन्न स्थानमा पहिरो गएको छ ।"
सञ्चारगृहलाई राहत दिन निर्देशन,"काठमाडौं (कास) प्रतिनिधिसभाको विकास तथा प्रविधि समितिले पत्रकारको रोजगारी सुरक्षाका लागि सञ्चारगृहलाई राहत दिन सरकारलाई निर्देशन दिएको छ । समितिले सञ्चारगृहलाई सहुलियत, राहत र सुरक्षाको प्रबन्ध मिलाउन मंगलबार सञ्चार तथा सूचना प्रविधि मन्त्रालयलाई निर्देशन दिएको हो । समितिले पत्रकार महासंघका प्रतिनिधि, मिडिया सोसाइटी, न्यूनतम पारिश्रमिक निर्धारण समिति, सूचना तथा प्रसारण विभाग, प्रेस काउन्सिलका प्रतिनिधि र सञ्चार तथा सूचना प्रविधिमन्त्री युवराज खतिवडालाई बोलाएर सञ्चारगृह र पत्रकारको समस्याबारे छलफल गरेको थियो । छलफलपछि समितिले कोरोना महामारीका बेला पत्रकारलाई हटाउने, बेतलबी बिदामा राख्ने र तोकिएको पारिश्रमिक नदिने, करार सेवा नवीकरण रोक्नेजस्ता काम नहुने वातावरण बनाउन सरकारलाई निर्देशन दिएको छ । बैठकमा महासंघका महासचिव रमेश बिष्टले लकडाउनको बहानामा पत्रकार निष्कासन गर्ने, बेतलबी बिदामा राख्ने र सरुवा गर्ने गरेको उल्लेख गर्दै यस्ता कार्य रोक्ने पहल गरिदिन सरकार र संसद्लाई आग्रह गरे । अहिले सञ्चारगृह पनि समस्यामा छन् । समस्या भन्दैमा तलब दिनै बन्द गर्न, सरुवा गर्न, जागिरबाट निकाल्न त पाइएन । यस्तो अवस्थामा सरकार पनि कहिलेसम्म मूकदर्शक भइरहने ?, उनले भने, पत्रकारलाई सेवा सुविधा पाउने सर्तमा सरकारले सञ्चार माध्यमलाई राहत, सहुलियतपूर्ण ऋण उपलब्ध गराउनुपर्छ ।अर्थमन्त्री एवं सञ्चार तथा सूचना प्रविधिमन्त्री खतिवडाले समितिले दिएको निर्देशन कार्यान्वयन गर्ने बताए । सञ्चार व्यवसायीले आफ्नो धितोले थाम्नेसम्म चालु पुँजी बढाएर श्रमजीवी पत्रकारलाई तलब दिनुपर्ने उनले बताए । सञ्चार माध्यम पनि सेवा उद्योगमा समेटिइसकेकाले मौद्रिक नीतिमा उल्लेख भएको सुविधा दिइने मन्त्री खतिवडाले बताए । सरकारले पुनर्कर्जा कोषमा १ खर्ब र चालु पुँजी कोषमा ५० अर्ब राखेको जानकारी दिँदै उनले भने, सरकारले घोषणा गरेको सम्पूर्ण सुविधा साउनसम्म सञ्चालनमा आइसक्छ । रोजगारदाता सञ्चार संस्थालाई पर्ने समस्या हामी हेर्छौं । श्रमिक पत्रकारहरूलाई जति सक्नुहुन्छ अहिले त्यति दिनुस् । अहिले अप्ठ्यारो अवस्थाका कामको अवसर गुम्नु भनेको राम्रो होइन । कोरोनाले अन्य क्षेत्रमा जस्तै असर विज्ञापनमा आधारित आमसञ्चारमा पनि परेकै कारण कामदारलाई तलब खुवाउन नसकेको बारे आफू जानकार रहेको खतिवडाले बताए । सञ्चार संस्थाको आर्थिक अवस्था उकास्न सरकारले लोक कल्याणकारी विज्ञापन वितरण पनि निष्पक्ष ढंगले गर्ने गरी निर्णय हुने उनले बताए । कोरोनाले सञ्चार क्षेत्रमा पारेको असरको अध्ययन गर्न सरकारले सूचना तथा सञ्चार प्रविधि सचिवको संयोजकत्वमा समिति गठन गर्ने मन्त्री खतिवडाले जानकारी दिए । समितिमा मिडिया सोसाइटी, पत्रकार महासंघ, न्यूनतम पारिश्रमिक समिति, विभाग, प्रेस काउन्सिलका प्रतिनिधि रहनेछन् ।"
महाधिवेशनसम्म दाहाललाई साथ,"वरिष्ठ नेता माधवकुमार नेपालको समूहले पार्टीको महाधिवेशनसम्मै अध्यक्ष पुष्पकमल दाहाललाई साथ दिने निष्कर्ष निकालेको छ । वरिष्ठ नेता नेपालको निवास कोटेश्वरमा मंगलबार करिब ४ घण्टा भएको नेपालपक्षीय स्थायी कमिटी सदस्यहरूको भेलाले प्रधानमन्त्री केपी शर्मा ओलीबाट पार्टीको विधि र पद्धति स्थापित नहुने भन्दै दाहाललाई नै साथ दिने निचोड निकालेको हो । माधवजीसँग समय मागेर कोटेश्वर गएका थियौं, अब के गर्ने भनेर लामो मन्थन भयो, ती नेताले कान्तिपुरसँग भने, प्रचण्डजीले नै धोका दिनुभयो भने उहाँको कुरा भयो, अहिलेसम्मको अवस्थामा उहाँलाई सहयोग गरेर जाने निष्कर्षमा हामी पुग्यौं । त्यसका लागि महाधिवेशनअघि नै विचार र नेतृत्वको स्पष्टता हुनुपर्ने र विधिपद्धतिमा तोकिएकै मितिमा महाधिवेशन हुनुपर्ने निष्कर्ष पनि भेलाले निकालेको उनले जानकारी दिए । विधि र पद्धति स्थापना गर्न ओली सरकार र पार्टीमा असफल भइसकेको निष्कर्ष नेपालपक्षीय भेलाले निकालेको छ । उहाँ (ओली) ले नजानेर त्यसो गर्नुभएको होइन, जानीजानीकन जसरी सरकार चलाइरहनुभएको छ त्यसले राम्रो गर्दैन, भेलाको निष्कर्ष सुनाउँदै स्रोतले भन्यो, त्यसलाई ठीक ट्र्याकमा ल्याउने संघर्षमा प्रचण्डजी उभिनुहुन्छ भने साथ दिएर जाने हो, उहाँले नै साथ छोड्नुभयो भने अर्को विकल्प सोचौँला । भेलाले पार्टीको महाधिवेशन निर्धारित मितिमै हुनुपर्ने निष्कर्ष पनि निकालेको छ । जनताको बहुदलीय जनवादको कुरा निकालेर प्रधानमन्त्री ओलीले एकता भाँड्न खोजेको निचोड पनि भेलाको छ । जबज छाडेर पार्टी एकता गरेका ओलीले अहिले फेरि जबजकै बखेडा निकाल्नु राम्रो नियत होइन, भेलाको निष्कर्ष छ, त्यही विवाद झिकेर पूर्वमाओवादीलाई पार्टीबाट निकाल्ने अवस्था सिर्जना गर्न जबजको कुरा झिकिएको हो ।"
बजेटजति भत्ता र सवारी खरिदमा,"(काठमाडौं)  मुस्लिम आयोगका अध्यक्ष समिम मियाँ अन्सारीले आर्थिक वर्षको अन्तिम साढे ३ महिनाभित्र ९ जिल्लामा ११ पटक भ्रमण गरे । सोबापत १ लाख ३९ हजार ५ सय ८० रुपैयाँ भत्ता बुझे । उनले ०७५ चैत १८ र १९ गते बारा र पर्सामा हवाई अनुमगन गर्ने उद्देश्यले भ्रमण गरेका थिए । त्यसबापत ६ हजार २ सय ४० रुपैयाँ भत्ता बुझे । बाढीपहिरो र हावाहुरीबाट प्रभावित क्षेत्रमा प्रधानमन्त्रीसँगै हेलिकप्टर चढेर अनुगमन गरेको भनी भ्रमणको उपलब्धिमा उल्लेख गरेको वार्षिक प्रगति प्रतिवेदनमा छ । २०७५ चैत ७ गते अध्यक्षमा नियुक्त भएका उनको फुर्मासी खर्च यतिसम्म छ कि शुभकामना आदानप्रदान को उद्देश्यले पर्सा र मकवानपुरमा तीनपटक पुग्दा ४४ हजार ४ सय ४४ रुपैयाँ भ्रमण भत्ता लिएका छन् । अध्यक्ष अन्सारी मुस्लिम समुदायको हकहितको संरक्षण तथा सशक्तीकरणका लागि संवैधानिक हैसियत दिइएका व्यक्ति हुन् । आर्थिक वर्ष ०७५०७६ मा मुस्लिम आयोगलाई ७ करोड १ लाख बजेट विनियोजन भएकामा ४ करोड ७८ लाख ६८ हजार खर्च भएको छ । जसमध्ये पदाधिकारी शीर्षकमा ४ लाख ९७ हजार ५ सय ५ रुपैयाँ खर्च भएको छ । अन्सारी नियुक्त भएको ४ महिनामा उनले मासिक करिब १ लाख २४ हजारका दरले तलबभत्ता सुविधा बुझेको देखिन्छ । पहिलोचोटि मुस्लिम आयोगको अध्यक्ष भएकाले केही स्थानमा शुभकामना आदानप्रदान गर्ने हिसाबले खर्च भयो तर त्यसलाई फजुल खर्च भन्न मिल्दैन, अन्सारीले आफ्नो बचाउ गर्दै भने, जहाँ पनि भ्रमणमा गएको छु, आयोगकै कामले गएको हुँ । आयोगमा हालसम्म ४ सदस्य नियुक्त भएका छैनन् । तर अन्सारीले आफू अध्यक्ष नियुक्त भएकै वर्ष ५ पदाधिकारी र कर्मचारीका लागि ६ थान गाडी खरिद गरेका छन् । थारू आयोगका अध्यक्ष विष्णुप्रसाद चौधरीले नियुक्त भएको ४ महिनामा तलबभत्ताबापत ३ लाख ९० हजार ३ सय ८० रुपैयाँ बुझेका छन् । उनले मासिक साढे ९७ हजारका दरले सुविधा बुझेको देखिन्छ । सोही वर्ष उनले आफूलाई हुन्डाई कम्पनीको ३८ लाख पर्ने एक थान कार र कर्मचारीका लागि १७ लाख २ हजारमा ८ थान मोटरसाइकल तथा स्कुटर खरिद गरे । उनी मुस्लिम आयोगका अध्यक्ष अन्सारी नियुक्त भएकै दिन राष्ट्रपति विद्यादेवी भण्डारीबाट शपथ लिएका थिए । छोटो समयमा लाखौं सेवासुविधा बुझ्ने अध्यक्षले हालसम्म थारू समुदायभित्रका जातजातिहरूको वैज्ञानिक रूपमा सूचीकृत गर्ने तथा मुक्त कमलरीको अवस्था पहिचान गर्नेमा ध्यान दिएका छैनन् ।संवैधानिक निकायका पदाधिकारीहरूको पारिश्रमिक, सेवा सर्त र सुविधासम्बन्धी ऐन, ०५३ (०७४ असोज मसान्तसम्म भएका संशोधनसमेत मिलाइएको) अनुसार अध्यक्षको मासिक पारिश्रमिक ६ हजार ७ सय रुपैयाँ र सदस्यलाई मासिक ५ हजार ९ सय रुपैयाँ तोकिएको छ । सरकारले संवैधानिक निकायका पदाधिकारीको मासिक पारिश्रमिक तथा अन्य सुविधामा थप गर्न सक्ने व्यवस्था छ, तर यसका लागि नेपाल राजपत्रमा सूचना प्रकाशन गर्नुपर्छ । मासिक तलब भने आयोग अध्यक्षलाई ६८ हजार १ सय ८० रुपैयाँ र सदस्यलाई ६४ हजार ४ सय २० रुपैयाँ तोकिएको छ । यसैगरी, अध्यक्षले भत्ताबापत प्रतिदिन १ सय ६५ रुपैयाँ तथा भ्रमण भत्ताबापत प्रतिकोस २५ रुपैयाँ पाउने व्यवस्था छ । भ्रमणमा जाँदा प्रयोग गर्ने यातायातमा लाग्ने भाडा आयोगले बेहोर्छ । तर ऐन मिचेर पदाधिकारीले ठूलो रकममा सेवासुविधा लिएका छन् । अध्यक्षले मासिक एक लाखभन्दा बढी बुझ्छन्, संवैधानिक आयोगका एक कर्मचारीले भने, सदस्यले नै ९५ हजारजति पुर्याउँछन् । थारु आयोगका अध्यक्ष चौधरीले सुरुको वर्ष कार्यालय व्यवस्थापन गर्ने गरी आएको भएर कार्यक्षेत्रपट्टि खासै प्रगति गर्न नसकिएको स्विकारे । खर्चअनुसार उपलब्धिमूलक काम गर्न पनि पूर्ण रूपमा पदाधिकारी आउनुपर्यो, वातावरण बन्नुपर्यो, आयोगका सुझावलाई सरकारले नि कार्यान्वयन गर्नुपर्यो, उनले भने, अनि मात्रै काम देखिने हो नत्र खर्च मात्रै देखिने भयो ।२०७५ चैत ७ मै मधेसी आयोगको अध्यक्षमा विजयकुमार दत्त नियुक्त भए । आव ०७५७६ सकिन तीन महिना बाँकी छँदा उनी अन्तरक्रिया कार्यक्रमका लागि देशदौडाहामा थिए । यतिसम्म कि उनले एक दिनमा दुई वटा अन्तरक्रिया गरे । धनुषा र महोत्तरीमा ०७६ वैशाख २९ देखि जेठ १६ सम्म २० दिनमा १० पटक अन्तरक्रिया राख्दा ५ सय जना सहभागी भए । सिरहा र सप्तरीमा ०७६ वैशाख १६ देखि २० सम्म ५ दिनमा ६ पटक कार्यक्रम गर्दा १ हजार २ सय ५० जना सहभागी गराए । प्रदेश १, २, वाग्मती, ५ र सुदूरपश्चिमका १५ जिल्लामा ४७ दिनमा ३२ पटक कार्यक्रम गर्दा ३३ लाख ५० हजार ९ सय १ रुपैयाँ खर्च गरेका छन् ।यतिका कार्यक्रम र दौडाहामा लागिपरे पनि उनले मधेसी समुदायको परिभाषित गर्न सरकारलाई सिफारिस गर्न सकेनन् । मधेसी आयोग ऐन, ०७४ को दफा २ (घ) मा भनिएको छ, मधेसी समुदाय भन्नाले आयोगको सिफारिसमा नेपाल सरकारले परिभाषित गरेको समुदाय सम्झनुपर्छ । यसबारे असार ३० गते संसदीय महिला तथा सामाजिक समितिको बैठकमा सभापति निरुदेवी पालले ध्यानाकर्षण गराउँदा दत्तले आवश्यक बजेट अभावले काम गर्न नसकेको बताए । बरु उनले मधेसी आयोग ऐनमा उल्लेख भएको आफ्नो अधिकार र कर्तव्यलाई लत्याउँदै मधेसी समुदायमा कोको पर्दछन् भन्ने विषयमा र कुनकुन जातिलाई मधेसी मान्ने भन्ने स्पष्ट परिभाषित गर्दै एकीकृत निर्देशन गरी मार्गदर्शन हुने तरिकाले सबै निकायलाई परिपत्र सरकारले गर्नुपर्ने प्रतिवेदनमा सुझाएका छन् । सभापति पालले आगामी आर्थिक वर्ष मधेसी समुदायलाई परिभाषित गर्न सरकारलाई सिफारिस गर्न निर्देशन दिँदा अध्यक्ष दत्तले भनेका थिए, बजेट नआए यस वर्ष पनि त्यो काम गर्न सकिँदैन । अध्यक्षले बजेट सक्नकै लागि विभिन्न समुदाय, वर्ग, क्षेत्र र विज्ञहरूसित ९९ पटक बैठक गराए । सवारी सुविधाअन्तर्गत चार थान गाडी खरिद गर्दा १ करोड ५३ लाख ९२ हजार र ७ थान मोटरसाइकल र स्कुटर खरिद गर्दा १७ लाख २१ हजार खर्च भएको छ । तर वार्षिक कार्यक्रमहरू हेर्दा मधेसी समुदाय केन्द्रित नभएर स्वयं पदाधिकारीको लोकप्रियताका लागि आयोगको अधिकार क्षेत्रबाहिरका कार्यक्रममा जोड दिइएको देखिन्छ । गाडी किन्नु गलत होइन, पदाधिकारी आएपछि किन्नैपर्ने हो तर पदाधिकारी नै नआई हतारहतार किनेर खिया लगाउनुको साटो आयोगलाई जहाँ अभाव हुन्छ त्यहाँ खर्च गरेको भए उपलब्धिमूलक काम हुन्थ्यो, महिला तथा सामाजिक समिति सदस्य एवं कांग्रेस सांसद विमला नेपाली भन्छिन्, गाडी किन्नेबित्तिकै पदाधिकारी आइहाल्ने पनि होइन । पछि आउनेले पुरानो भयो भनेर नचढ्न सक्छ, यो अर्थमा सरासर राज्यकोष दोहन भयो । समावेशी आयोगलाई आव ०७५७६ मा ७ करोड २ लाख २० हजार बजेट विनियोजन भएकोमा ४ करोड ९७ लाख ५७ हजार खर्च भयो । जुन रकमले ५ थान हुन्डाई क्रेटा गाडी, एक थान एक्सयूभी (महेन्द्रा कम्पनी) गाडी, ४ थान मोटरसाइकल, २ थान स्कुटरलगायत खरिद गरिएको छ । सवारी मोहमा लिप्त आयोगले हालसम्म लक्षित वर्गको स्पष्ट पहिचान गर्न सकेको छैन । असार २६ मा महिला तथा सामाजिक समितिको बैठकमा बोल्दै आयोग सचिव हरि बखतीले पूर्णरूपमा पदाधिकारी नियुक्ति नभएकाले लक्ष्यअनुरूप काम गर्न नसकेको बताए । अध्यक्ष शान्तराज सुवेदीले ०७६ साउन ११ मा राजीनामा दिएपछि आयोगमा सदस्य विष्णुमाया ओझा मात्रै छिन् । उनैले कार्यवाहक अध्यक्षको जिम्मेवारी लिएकी छन् । २०५८ सालमा स्थापना भएको राष्ट्रिय महिला आयोग हालसम्म पदाधिकारीविहीन छ । ०७२ मा नेपालको संविधान जारी भएपछि संवैधानिक आयोगको हैसियत प्राप्त आयोग त्यसयता पदाधिकारी नियुक्त हुन सकेका छैनन् । तर यहाँ पाँचै पदाधिकारीका लागि गाडी र कार्यकक्ष पूर्ववत् तयारी अवस्थामा छन् । तर काम गर्न नीतिगत समस्या रहेको आयोग सचिव शान्ता भट्टराईले बताइन् । आयोग भनेकै पदाधिकारी रैछ, आयोगको ऐन संसद्बाट पारित भयो तर नियमावली, कार्यविधि, रणनीतिक कार्ययोजना स्वीकृत गर्ने अधिकार सचिवलाई छैन, उनले भनिन् ।खासगरी पिछडिएको समुदायको हकहितको संरक्षण, सम्वर्द्धन एवं सशक्तीकरण गरी राज्यको मूलप्रवाहीकरणमा ल्याउने उद्देश्यले यस्ता आयोग स्थापना गरिएको हो । तर संवैधानिक हैसियतबमोजिम आफ्नो कार्यक्षेत्रमा यी आयोगले स्पष्ट पहिचान बनाउन र काम गर्न नसकेको देखिन्छ । आयोगका कर्मचारीहरूमा पदाधिकारी नभएको बहाना बनाउने र सेवासुविधा लिने प्रवृत्ति छ । राज्यकोष खर्च गर्न पछि नहट्ने तर वार्षिक प्रतिवेदनसमेत तयार गर्न नसकेको सांसदहरूको आरोप छ ।पदाधिकारीविहीन राष्ट्रिय दलित आयोगले आर्थिक वर्ष ०७५७६ मा पाँच पदाधिकारी र एक सचिवका लागि ६ थान जिप, ६ थान मोटरसाइकल र एक साइकल खरिद गर्दा २ करोड ८० लाख ११ हजार खर्च गर्यो । तर ३ लाख बजेटमा जातीय भेदभाव तथा छुवाछूत अन्त्य र दलित अधिकार प्रवर्द्धन सम्बन्धीको तीनवटा कार्यक्रम गर्न सकेन । २ लाख ५० हजार बजेटको उक्त वर्षको वार्षिक प्रगति प्रतिवेदन तयार गर्ने योजना पनि हालसम्म अपूरो छ ।पदाधिकारीविहीन जनजाति आयोगले पनि सोही वर्ष पदाधिकारी, सचिव र कार्यालय प्रयोजनका लागि ३ करोडभन्दा बढीको ७ थान गाडी खरिद गर्यो । जहाँ पदाधिकारी मात्रै होइन सचिवसमेत छैनन् । निमित्त सचिवका रूपमा पवित्रप्रकाश शाह कार्यरत छन् । उनले साउन १ गते संसदीय महिला तथा सामाजिक समितिमा आयोगको गठन नभएको कारण वार्षिक प्रतिवेदन तयार नगरिएको बताएका थिए । संसदीय महिला समिति सदस्य एवं सांसद गंगा चौधरी आयोगहरूलाई अधिकार र कर्तव्यबमोजिम काम गर्ने इच्छाशक्ति नै नभएको बताउँछिन् । पदाधिकारी छैन भनेको छ, गाडीघोडा किनेको छ, खिया लगाएको छ । टेबुल, कुर्सी, ल्यापटप, कम्प्युटर किनेको छ, सजाएर राखेको छ, उनले भनिन्, वार्षिक प्रतिवेदनसमेत बनाउन सकेका छैनन् । बर्सेनि करोडौं घर भाडा तिरेर बसेका छन्, गाडीको सट्टा अफिस बनाए हुन्छ नि । समिति सदस्य एवं नेकपा सांसद खेमप्रसाद लोहनीले पदाधिकारी पूर्ण नहुँदा आयोगको काम नदेखिएकोलाई केही हद स्वीकार्न सकिने बताए । आयोगमा खर्च भएको छ, स्रोतसाधन जम्मै थुपारेको छ तर काम भएको छैन, उनले भने, हाम्रो देशको कर्मचारीतन्त्र यति सुस्त छ कि आयोगमा कर्मचारीले गर्न सक्ने काम पनि गर्नुभएको छैन ।महिला तथा सामाजिक समिति स्रोतका अनुसार समावेशी, मधेसी, जनजाति, मुस्लिम, थारूलगायत आयोगहरूले समुदायभित्र पर्ने जाति र वर्गको सूचीकृत गर्न पदाधिकारी कुरिरहनु पर्दैन । सम्बन्धित मन्त्रालयका मन्त्री र अन्य जातीय वर्गीय संगठनसँग समन्वय गरेर सक्ने काममा पनि पदाधिकारी नभएको बहाना बनाएको समितिको बुझाइ छ । बेकारमा राज्यको स्रोत र साधन खेर पठाउने काम मात्रै भइरहेको छ, आयोगका गतिविधिलाई नजिकबाट नियालिरहेका संघीय संसद् सचिवालयका एक कर्मचारीले भने ।महिला तथा सामाजिक समितिकी सभापति निरुदेवी पालले आयोगमा सन्तोषजनक काम नभएको बताइन् । आयोगहरूमा पूर्ण पदाधिकारी छैनन्, यसमा हामीले पनि पहल गरिरहेका छौं, उनले भनिन्, भएका पदाधिकारी, कर्मचारी र स्रोतसाधनले गर्न सक्ने काम त गर्नुपर्यो नि ।"
सुकुम्बासी बस्तीमा जलाइएको संवेदना,"मध्यबर्खामा चितवन राष्ट्रिय निकुञ्जले मानवीय बिचल्ली हुने गरी सुकुम्बासी बस्ती जलाउनु र भत्काइदिनु संवेदनहीनताको पराकाष्ठा हो । समस्यामा परेका वर्षापीडितलाई खोजीखोजी आश्रय दिनुपर्ने यस्तो बेलामा उल्टो राज्यले नै बस्ती सखाप बनाइदिनु लज्जास्पद छ । भोलि उठी कहाँ जाने केही ठेगान नभएकालाई यो भेलमा लखेट्न खोज्नु निर्दयताको सीमा नाघ्नु हो । जुनसुकै कानुनी कारण दिइए पनि यो कार्य अन्यायपूर्ण र अमानवीय छ । आफ्नो भन्ने केही र कोही नभएका नागरिकहरूमाथि राज्यको निकाय यो हदसम्मको अत्याचारमा ओर्लनु हुँदैन ।माडी, कुसुमखोलाको किनार र जंगलको पाखामा छाप्रो हालेर बसेका सुकुम्बासीहरू निकुञ्जका कारण यतिबेला बिचल्लीमा परेका छन् । निकुञ्जको बगई पोस्टबाट शनिबार सात हात्तीसहित त्यहाँ पुगेको कर्मचारीसैनिक टोलीले दुई घरमा आगो लगाएको र आठ घर भत्काइदिएको हो । हात्तीले उनीहरूले लगाएको खेतीबाली पनि मासिदिएको छ । २०५४ सालतिर चितवनको पहाडी क्षेत्र, तनहुँ र मकवानपुरका चेपाङ, तामाङ र भुजेल समुदायका मानिस बाढीपहिरोले घरखेत लगेपछि त्यहाँ गएर बस्न थालेका हुन् । निकुञ्ज प्रशासनले भने अन्यत्र पनि बसेकालाई त्यहाँ नबस्न भनेको दाबी गरेको छ । उनीहरूलाई एक सातामा ठाउँ छाड्न उर्दी जारी गरिएको छ । यस्तो मध्यझरीमा यी घरबारविहीनहरू कहाँ जालान् भन्ने सामान्य मानवीय संवेदना पनि त्यहाँ प्रकट भएको देखिएन ।निकुञ्ज प्रशासनले यसअघि पनि बस्ती बस्न नपाउने भन्दै उनीहरूलाई छाडेर जान पटकपटक मौखिक र लिखित सूचना जारी गरेको थियो । यति सजिलै बुझिन्छ कि, निकुञ्जभित्रको विकट ठाउँमा बसोबास गर्न गएका उनीहरू बहुमूल्य जग्गा हडप्न खोज्ने हुकुम्बासी होइनन् । अन्यत्र केही नभएपछि गाँसबासको खोजीमा त्यहाँ पुगेका हुन् । त्यसैले उनीहरूलाई राज्यले तह लगाउने होइन, उपाय खोजिदिएर उद्धार गर्ने हो । सूचना निकालेर ठाउँ छाड भन्दैमा उनीहरू जान नसक्ने बुझ्दाबुझ्दै पनि बुझ पचाइरहनु हुँदैन । यो उनीहरूले जबर्जस्ती गरेका होइनन्, कतै जान नसक्ने भएरै त्यहीँ बसेका हुन् । यो व्यथा नबुझी, समस्याको ओखती नगरी राज्य उसै जाइलाग्नु हुँदैन । सरकारी निकायले आफ्नो हैसियत देखाउने यो तरिका बिलकुलै गलत छ । फेरि, जुनसुकै कामका लागि पनि समयसन्दर्भ चाहिन्छ । खोलानाला र बाढीपहिरोको यत्रो त्रास भएका बेला सुकुम्बासीलाई बस्ती छाड भन्न किमार्थ मिल्दैन । जसको कोही छैन, उसकै लागि चाहिने हो राज्य । यो घटनामा त अभिभावक बन्नुपर्ने राज्य नै सबभन्दा ठूलो बैरी भइदिएको छ, जुन विडम्बनापूर्ण छ । जनतासँग अग्रपंक्तिमा रहेर काम गर्ने सरकारी कर्मचारीहरू जुनसुकै कार्यालय वा ओहोदाका हुन्, तिनीहरूले राज्यको प्रतिनिधित्व गर्छन् । त्यसैले जनतासँग उनीहरूका हरेक क्रियाकलाप मर्यादित र अनुशासित हुनुपर्छ ।उपायहीन नागरिकमाथि राज्यशक्तिको निर्मम प्रहार कुनै हालतमा स्वीकार्य हुँदैन । जुनसुकै नाममा भए पनि यस्तो बेला बिनाविकल्प सुकुम्बासीका घरटहरा जलाउनुभत्काउनु विधिको उपहास हो । सहज बुद्धिले पनि ठम्याउन सक्ने तथ्य, न्यूनतम न्याय नै मारेर कानुनी व्यवस्था स्थापित हुन सक्दैन । सरकारले वैकल्पिक उपाय नसुझाईकन कसैलाई पनि उनीहरूको आफ्नै घरआँगनलाई ध्वस्त पारिदिन मिल्दैन । मानव र जीवजन्तु दुवै प्रकृतिका सन्तति हुन्, यिनीहरूबीच सहअस्तित्व खोजिनुपर्छ । निश्चय पनि, समयक्रममा जनावरहरूको बस्ती मानव अतिक्रमणमा परेका हुन सक्छन् । तर त्यसको सम्पूर्ण मार आज निरीह सुकुम्बासीले मात्र भोग्नु हुँदैन । उनीहरूलाई सुरक्षित स्थानमा दिगो र भरपर्दो वैकल्पिक बसोबासको व्यवस्था नमिलाई जबर्जस्ती उठिबास लगाउन मिल्दैन । पुँजीवादी होस् या समाजवादी, जुनसुकै शासन व्यवस्थामा पनि राज्यको दायित्व आफ्ना नागरिकको भलाइ गर्नु हो । तिनमा पनि सर्वसाधारणप्रति सरकारको जिम्मेवारी बढी हुन्छ । तर यहाँ त संविधानमै समाजवादउन्मुख भनिएकै मुलुकमा आफूलाई वामपन्थी, समाजवादी बताउने पार्टी सरकारमा भएका बेला निमुखा नागरिकप्रति यस्तो रवैया प्रदर्शन भएको छ, जुन टीठलाग्दो छ । यी सुकुम्बासीको सुरक्षित बसोबासको व्यवस्था स्थानीय सरकार अर्थात् माडी नगरपालिका एक्लैले गर्न त्यति सहज देखिँदैन । त्यसमा निकुञ्जकै अर्घेल्याइँ जिम्मेवार छ । नगरले कुसुमखोलाका १ सय ६० घरधुरीमध्ये ८० घर वडा ९ को राईडाँडामा, ५२ घर वडा ७ को परुई खोलामा र केही घर वडा ८ को शिवद्वार र वडा ९ कै प्याउलीमा राख्ने योजना बनाएको थियो । परुई खोलामा घर बनाउन खोज्दा स्थानीयले विरोध गरे । राईडाँडामा अधिकांश घर बनाइसक्नै लाग्दा वन क्षेत्र नोक्सान गररे बस्ती बनाएको भन्दै निकुञ्जले अवरोध गरेपछि काम रोकियो । कतै स्थानीयले रोक्ने, कतै निकुञ्जले छेक्ने भएपछि कुसुमखोला छाडेकाहरू पनि फेरि उतै फर्किए । त्यसैले, सर्वसम्मति जुटाएर सुकुम्बासीको स्थानान्तरण र सम्मानजनक दिगो बसोबासका लागि संघीयप्रदेश सरकारले पनि सघाउनुपर्छ । यसमा निकुञ्जले आवश्यक उदारता देखाउनुपर्छ । राज्यले घरबारविहीनलाई ओत दिने हो, खोस्ने होइन । यो बाढीपहिरोको बबन्डरमा सबैले न्यूनतम मानवीय संवेदना देखाउनैपर्छ ।"
प्राकृतिक विपत्तिको जोखिम,"मौसम सक्रिय भएसँगै देशभर अविरल वर्षा, बाढीपहिरो र सडक यातायात अवरुद्ध भएका खबरहरू आइरहेका छन् । हरेक वर्ष दोहोरिने प्राकृतिक विपत्तिको जोखिममा सबै नागरिक छन् । विपत्मा सहायता गर्नुपर्ने नेपाल रेडक्रस सोसाइटी भ्रष्टाचारमा चुर्लुम्म डुबेको छ । सरकारी संयन्त्र प्राकृतिक विपत्तिको पूर्वतयारीमा लागेको देखिँदैन । दर्जनौं व्यक्तिको ज्यान गइसक्दा पनि सतर्कता अपनाउन राज्यबाट ठोस पहलकदमी नभएको देख्दा आम नेपालीको मन अमिलो भएको छ । प्राकृतिक विपत्ति निम्तिने कारक तत्त्व मानिस हो । अहिले हामी खोला वा नदी बस्तीमा पस्यो भन्छौं तर पानी नपरेको सुक्खा समयमा नदी किनारामा मानिसले नै जबरजस्ती घरटहरा बनाएर बसिरहेका हुन्छन् । खोलानदीले बस्ती अतिक्रमण गरेको हो कि मानिसले खोलानदी अतिक्रमण गरेको हो भन्ने अन्योल छ । मानिसको क्रियाकलापले प्रकृतिलाई रोक्न र छेक्न सकिँदैन भन्ने सबैले थाहा पाउनुपर्छ । खोला किनार अतिक्रमण गरेपछि खोलाले बस्तीलाई छोड्ला र ? अनि बगरबाट ढुंगागिट्टी दोहन भएपछि खोलानदीले आफ्नो बहावको धार परिवर्तन नगरी रहन सक्ला र ? अहिले पहाडबाट उर्लेको भेलले मधेस डुबानमा छ । कोसी, नारायणी र गण्डक नदीले खतराको तह पार गरेको खबर बाहिर आएको छ । यसको कारण पनि मानवीय क्रियाकलापहरू हुन् भन्ने हेक्का हुन जरुरी छ । २०७२ सालको महाभूकम्पले हल्लाएको जमिनमाथि स्थानीय तहले विकासको नाममा डोजर लगाएर पहाड भत्काएपछिको माटो, लेदो भएर नदीमा मिसियो । ग्रामीण सडक निर्माण गर्न जथाभावी खनिएका बाटाहरूबाट पहिरो गयो । साना खहरे खोलाहरू पनि अप्रत्याशित रूपमा विनाशकारी बनिरहेका छन् । यो यथार्थलाई राज्यले समीक्षा गर्ने कि नगर्ने ? वातावरणीय प्रभाव मूल्यांकनबिनाका विकास निर्माणका यस्ता कार्य अहिले मानव बस्तीमा बाढीपहिरो पस्नुका कारक बनिरहेका छन् । क्षणिक लाभका लागि गरिने मानवीय क्रियाकलाप समाजमा विनाशको कारण बनिरहेको छ । मानिस पूर्णतः प्रकृतिप्रेमीभन्दा पनि पैसामुखी क्रियाकलापमा लिप्त छ । जुनसुकै बहानामा राज्यको ढिकुटीबाट खर्च देखाउने र पैसा कमाउने दाउमा लाग्दा आज मानवीय क्षतिका समाचारले सिंगो मुलुकलाई स्तब्ध पारिरहेको छ । भविष्यको प्राकृतिक विपत्ति र जोखिमको पूर्वानुमान गर्दै वातावरण संरक्षणमा दीर्घकालीन सोचका साथ राज्यले नीति निर्माण गरी कार्यान्वयनमा ल्याउनुपर्ने समय आइसकेको छ । हिमाल र पहाडमा पहिरो जाँदा मधेसलाई दुख्नुपर्छ, मधेसमा बाढीले डुबान र कटान गर्दा पहाडलाई पीडा महसुस हुनुपर्छ । अनि मात्र हिमाल पहाड तराई, कोही छैन पराई भनेझैं हामी सबै नेपालीले शान्तिपूर्वक बाँच्न र जीविकोपार्जन गर्न सहज हुनेछ । यसमा स्थानीय, प्रदेश र संघीय सरकारले गम्भीर भएर सोच्नु र विगतको समीक्षा गर्नु जरुरी छ । अहिले हामी सबैले प्राकृतिक विपत्तिको जोखिमलाई एकजुट भएर सामना गरौं । विपत्मा परेकाहरूलाई हातेमालो गर्दै उद्धार र सहयोगमा जुटौं । नोदनाथ त्रिताल, चौबिसे३, धनकुटा"
रेडियो बिगारेजस्तो होइन राजनीति,"केटाकेटीले बिग्रेको रेडियो भेट्यो भने सबै पाटपुर्जा खोलेर बनाउने कोसिस गर्छन् । यदि बन्यो भने, उसले मैले बिग्रेको रेडियो बनाए भन्छ । रेडियो बनाउन सकेन भने उसले मैले रेडियो खोलेकै छैन भनेर जिद्दी गर्छ । यति बेला नेकपाका अध्ययक्ष पुष्पकमल दाहालको भूमिका त्यही रेडियो फुकाल्ने केटाकेटीसँग मिलेको छ । उनले शनिबारको सचिवालय बैठकमा प्रधानमन्त्री केपी शर्मा ओलीले अगाडि सारेको अर्ली महाधिवेशनलाई समर्थन गरे । हामी (ओली र दाहाल) दुवै सहमतिमा पुगेका छौं र आगमी चैतमा हुने महाधिवेशनलाई मंसिरमा गर्नेछौं भन्नसमेत भ्याए । महाधिवेशनसम्म दाहालले पार्टीका सबै काम गर्ने र महाधिवेशनपछि पनि दाहाल नै पार्टी अध्यक्ष हुने गोप्य सहमति भएको रहेछ । यो सहमतिले दाहालको व्यक्तिगत लक्ष्य पूरा गर्थ्यो, त्यसैले अर्ली महाधिवेशनको विरोध तत्काल गर्न सकेनन् । यसमा सबैले सहमति जनाएका भए दाहालले त्यही रेडियो बनाउने केटाकेटीझैं मैले अघि सारेको प्रस्तावमा सहमति जुट्यो भनेर छाती फुलाउने थिए । तर अर्ली महाधिवेशनको विरोध भएपछि उही रेडियो खोल्नेले मैले रेडियो खोलेकै छैन भनेझैं गरे । महाधिवेशन कार्डबारे दाहाल पर्ख र हेरको नीतिमा थिए । यदि उनले आफ्नो स्वार्थभन्दामाथि हेरेको भए प्रधानमन्त्री ओलीको महाधिवेशन प्रस्तावका बारे माधवकुमार नेपाललाई पनि सोधौं भन्न सक्थे । तर उनले त्यसो गर्न चाहेनन् । नेपाललाई सोधेको भए उनको अभीष्ट पूरा हुने थिएन । आफूले गरेको निर्णयमा ५ घण्टा पनि अडिन नसकेका दाहाललाई नेपाल समूहको साथ छुट्ने डर थियो । दाहाल अस्थिर भएरै उनको धेरै आलोचना भइरहन्छ । अरूको सहाराबिना राजनीतिक यात्रा गर्न नसक्ने नेतामा पर्छन्, उनी । माओवादीमा छँदा कहिले मोहन वैद्य त कहिले बाबुराम भट्टराईलाई साथ लिएर हिँड्ने गर्थे । भट्टराईले उनलाई छोडेपछि भीरको डिलमा अड्किएजस्तै भए, उनी । कुन बाटो कसरी जाँदा बच्च सकिन्छ भन्ने पत्तो पाएनन् । त्यसैले उनले बरु पार्टी नै एमालेमा लगेर बिलाइदिन्छु भन्ने सोचे राखे र त्यही गरे । एकीकृत पार्टीमा उनले अध्यक्ष पद पाए तर सेरेमोनियल । त्यसैले उनी छट्पटिए । अब उनको दाउ प्रधानमन्त्रीको कुर्सी हत्याउने छ । यसै दाउलाई साथ दिने नेपाल, झलनाथ खनाल र वामदेव गौतमले के देखेर दाहालसँग छन् ? शनिबार जसरी अर्ली महाधिवेशनबाट आफूलाई अध्यक्ष बन्ने प्रस्ताव आयो, त्यसैगरी भोलि प्रधानमन्त्री ओलीले अरूलाई छोडेर आउनुस् तपार्इं नै सरकार चलाउनुस् भन्ने प्रस्ताव आयो भने दाहालले नेपाललाई कसरी व्यवस्थापन गर्ने भन्नेबारे सोच्ने छैनन् । उनी व्यक्तिगत स्वार्थ हेर्ने चतुर राजनीतिज्ञ हुन् । सुजन देवकोटा, पालुङटार४, गोरखा"
न्यायालयलाई कसरी विश्वास गर्ने ?,"नजिर कुल्चँदै ज्यान मुद्दामा कैद छुट समाचारले निराश बनायो । सर्वोच्च अदालतका न्यायाधीश सपना मल्ल प्रधान र प्रधानन्यायाधीश चोलेन्द्रशमशेरलाई नागरिकले न्यायमूर्ति मानेका थियौं । तर, ज्यानै मारेको जघन्य अपराधको अनुसन्धानमा असहयोग गरेको व्यक्तिलाई बालबच्चाको लालनपालन गर्नुपर्ने कारण देखाई १६ वर्षसम्मको कैद छुट गर्ने नजिर छ र ? मानसिक समस्या भएको मेडिकल रिपोर्ट र कोरोना संक्रमणको सम्भावनालाई आधार बनाई थुनामा रहेका आरोपितलाई अनुसन्धानमा सघाएको भन्दै धरौटीमा छाड्ने व्यवस्था छ र ? यस्ता प्रख्यात र अनुभवी न्यायाधीशले यस्तो न्याय दिएपछि अब न्यायालयमाथि कसरी विश्वास गर्ने ? मादकपदार्थ सेवन गरी सवारीसाधन चलाएर अनाहकमा ज्यान लिइयो । ठोस प्रमाणका आधारमा जिल्ला अदालतले दिएको फैसलालाई लत्याएर कसुरदार देखिने आरोपितलाई धरौटीमा छाड्ने आदेश दिन मिल्ने कानुनी व्यवस्था छ र ? जिल्ला अदालतको न्याय सम्पादन र सर्वोच्च अदालतको न्याय सम्पादनमा यतिका भिन्नता र विभेद कसरी ? त्यसो हो भने के अब न्यायका आँखामा सबै बराबर हुन सक्लान् श्रीमान् ? गंगाराज अर्याल, पाणिनि८, अर्घाखाँची"
सवारी पासको दुरुपयोग,"सरकारले अघिल्लो महिनादेखि जिल्लाभित्र निजी सवारीसाधन जोरबिजोर प्रणालीमा चल्न दिए पनि लामो दूरीका सवारी सञ्चालनका लागि भने सम्बन्धित जिल्लाको सीडीओ कार्यालयले गृह मन्त्रालयको स्वीकृतिमा सवारी पास उपलब्ध गराउँदै आएको छ । सवारी पास लिन सर्वसाधारणलाई सजिलो छैन । यातायात दलालका हकमा भने त्यस्ता पास भनेकै ठाउँमा उपलब्ध हुन्छ । बिहानबेलुकी हातमुख जोड्नैका लागि ट्याक्टर चलाउनेहरूलाई नियम मिचेको आरोपमा ट्राफिक प्रहरीले नियन्त्रणमा लिन्छ । तर पास पाएका एउटै सवारीसाधन यताउति दौडिरहँदा पनि त्यस्ता साधनलाई रोक्ने वा सोधीखोजी गर्ने चासो ट्राफिक प्रहरीले दिँदैन । अन्य जिल्लाबाट राजधानी आउँदा सम्बन्धित स्थानीय तहको सिफारिससहितको निवेदन जिल्ला प्रशासन कार्यालय बुझाएपछि बल्ल गृह मन्त्रालयको स्वीकृतिमा एकतर्फी सवारी पास उपलब्ध गराउने नीतिगत व्यवस्था छ । यतिबेला पोखराका विभिन्न स्थानमा लकडाउन, नो प्रोबलम लेखिएका विज्ञापन देख्निछ । पोखराबाट काठमाडौं आउने तथा काठमाडौंबाट पोखरा जाने यात्रुबाट ३ हजारका दरले भाडा असुल गरिन्छ । तर, एउटै सवारीसाधनले दैनिक फरकफरक नामबाट सवारी पास लिएर यात्रु ओसारपसार गर्दा किन सरकारी संयन्त्रले कारबाही गर्न चासो नदिएको हो ? बुझिनसक्नु छ । यसरी अत्यावश्यक कामले यात्रा गर्नुपरेका नागरिकलाई सोस्ने यातायात दलाललाई राज्यकै विशेष निकायले पोस्ने कार्यप्रति सर्वसाधारण रुष्ट छन् ।राज्यको नियम निर्देशनलाई नै चुनौती दिने गरी खुलेआम प्रचारप्रसारसहित चर्को भाडा असुलेर यात्रु ओसारपसार गर्दा अख्तियार दुरुपयोग अनुसन्धान आयोग के हेरेर बसेको छ ? अख्तियारका पोखरा, बुटवल, कोहलपुर, महोत्तरी, बिराटनगरलगायत विभिन्न स्थानमा सम्पर्क कार्यालय पनि छन् । ती सम्पर्क कार्यालयका कर्मचारीको सूचना संयन्त्र कमजोर हो वा के कारणले हो तैं चुप मै चुप अवस्थामा छन् । किन यस्तो भइरहेछ भन्ने प्रश्नको उत्तर खोजिनुपर्छ । लकडाउनले प्रहरी र ट्राफिकलाई यतिसम्म पावरफुल बनाएको छ कि मानौं उनीहरू नै सडकका दादा हुन् । कसलाई छाड्ने, कसलाई समात्ने अधिकार उनीहरूसँग मात्रै छ र यो अधिकार आफैंले निर्धारण गरिरहेका छन् । राजधानी प्रवेश गर्ने नाकामा चेकजाँचका नाममा खटिएका प्रहरी र ट्राफिकलाई लकडाउनले मालामाल बनाएको चर्चा चल्ने गरेको छ । यदि यो चर्चा हल्ला मात्र हो भने किन एकै थरी गाडी दिनदिनै ओहोरदोहोर गरिरहँदा पनि ट्राफिक प्रहरीले चासो दिँदैन ? लकडाउन नो प्रोबलम भनेर प्रचार गर्नेहरूलाई कारबाही गर्न किन विलम्ब ? मधु लम्साल, काठमाडौं"
कसरी हुन सक्छ नेपालभारत वार्ता ?,"कालापानीलिपुलेकलिम्पियाधुराको विषय उठ्न थालेदेखि नै नेपालको एजेन्डा भएका कारण यस विषयमा भारतसँग कसिलो द्विपक्षीय वार्ता हुन सकिरहेको छैन । भारतले कालापानी र सुस्ताको मुद्दामा छुट्टै वार्ता गर्न नचाहेको सुरुदेखि नै हो । सन् २००७ मा कार्यादेश पूरा गरी सीमासम्बन्धी द्विपक्षीय प्राविधिक समिति विघटन भएपछि दुवै पक्षले सहमति जनाएका १८२ वटा स्ट्रिप नक्सामा हस्ताक्षर गर्न नेपाललाई मनाउन भारतले कूटनीतिक प्रयास केन्द्रित गरेको थियो । करिब सात वर्ष उसको यो प्रयास चलिरह्यो । कालापानी र सुस्ताको विषयमा कुरा नमिलेसम्म हस्ताक्षर नगर्ने नेपालको अडानका कारण सिमानाका बाँकी कार्यसूचीउपर वार्ता हुन सकेन । नेपालले बाँकी विषयमा वार्ता गर्न चाहे पनि विदेशसचिवस्तरीय द्विपक्षीय संयन्त्रको बैठक चौध वर्षदेखि हुन सकिरहेको छैन । अहिले त झन् लिम्पियाधुरा पनि थपिएको छ । यस पृष्ठभूमिमा, द्विपक्षीय सम्बन्धमा चासो राख्ने नेपाल र भारत दुवै देशको जिज्ञासु वृत्तमा एउटा स्वाभाविक प्रश्न उठेको छ यो समस्या कसरी समाधान हुन्छ ? नेपाल र भारतबीच सीमावार्ता कहिले र कसरी हुन सक्छ ? वार्ताको सम्भावनामा प्रवेश गर्नुअघि दुईवटा विषयमा स्पष्ट हुन जरुरी छ । पहिलो, एउटा मात्र हात जति मच्चिए पनि ताली बज्दैन । द्विपक्षीय वार्ता हुन दुवै पक्षले चाहनुपर्छ । ठीक यसै बेला सत्तारूढ नेपाल कम्युनिस्ट पार्टीमा आन्तरिक द्वन्द्व चुलिएको छ । प्रधानमन्त्रीको राजीनामा उनको दलभित्रैबाट मागिएको छ । सत्तारूढ दल विभाजन हुन सक्ने सन्देश प्रवाहित भएको छ । विगत केही दिनयता नेकपाको रडाको समाधानउन्मुख भनिए पनि यसबाट नेपालको राजनीतिमा उत्पन्न अस्थिरताको संकेतका कारण भारतलाई पर्ख र हेर को बाटो लिन सजिलो भैदिएको छ ।सामान्य अवस्थामा समेत वार्ता गर्नका लागि कोरोना भाइरसको महामारी सकिएपछिको भाका राखेको मित्रराष्ट्र भारतले अस्थिर देखिएको सरकारसँग सीमाजस्तो गम्भीर सरोकारको विषयमा कुराकानी गर्न नचाहनु अस्वाभाविक होइन । वार्ताको वातावरण बन्नका लागि मात्रै पनि नेकपाको आन्तरिक कचिंगलले जतिसक्दो छिटो एउटा बाटो लिनुपर्ने देखिन्छ । निर्णय लिएर लागू गर्न सक्ने क्षमता भएको नेतृत्वसँग नयाँ शिराबाट वार्ता गर्ने चाहना भारतले राख्न सक्छ । दोस्रो र अझ गम्भीर मुद्दा वार्ताका लागि चाहिने पारस्परिक विश्वासको वातावरण दुई देशबीच विद्यमान छ कि छैन भन्ने हो । नेपालले लिम्पियाधुरा त्रिकोण समावेश गरेर गत जेठ ६ गते राजनीतिक नक्सा प्रकाशित गरेपछि उत्पन्न भएको तरंग नेपाल र भारत दुवै देशमा थिग्रिइसकेको छैन । नेपालको आन्तरिक राजनीतिक विकासक्रम बुझ्न नसकेर वा बुझ्न नचाहेर नक्सा प्रकाशन गर्ने नेपालको कदमउपर भारतमा एउटा आशंकायुक्त प्रश्न उठ्यो नेपालले आफैं कसरी यत्रो काम गर्न सक्छ ? भारत सरकार र त्यहाँको सार्वजनिक वृत्तले नेपालको राष्ट्रिय एकताबाट पैदा भएको सामर्थ्यलाई कम आँके । प्रधानमन्त्री केपी शर्मा ओलीले त्यो सामर्थ्यलाई आवाज दिएका हुन् भनी स्वीकार गर्न उनीहरूलाई केही समय लाग्यो । अब बिस्तारै भारत सरकार र समाजले बुझ्दै जानेछन् जसरी भारत बदलिएको छ वा बाँकी विश्व बदलिएको छ, उसै गरी नेपाल पनि बदलिएको छ । फराकिलो हुँदै गएको शिक्षित समुदाय, सूचनामा पहुँच, युवा जनसंख्या र बढ्दो मध्यमवर्गको मिश्रणबाट नेपालको सामाजिक संरचनामा व्यापक फेरबदल आएको छ, जसले नेपालको राष्ट्रिय आवाज बलियो बनाउँदै लगेको छ । देशभित्र लोकतान्त्रिक प्रतिस्पर्धामा सामेल राजनीतिक दलहरू राष्ट्रिय मुद्दाका लागि सबै खाले द्विपक्षीय वा बहुपक्षीय अन्तर्राष्ट्रिय मञ्चमा एकैस्वर लिएर जानुपर्छ भन्ने भावना विकास भएको छ । भारतमा देखिने राष्ट्रियता वा राष्ट्रवाद दुवैको प्रभाव पनि नेपालमा परेको छ । विगतभन्दा फरक नेपालको आन्तरिक राजनीतिमा आएको यो बदलावका कारण सीमासम्बन्धी मुद्दा थप टार्दै लैजान सम्भव छैन भन्ने प्रस्ट हुँदै गएपछि संवादको थालनी हुन्छ, जहाँबाट क्रमशः विश्वास निर्माण हुँदै जान्छ र वार्ता मूल विषयमा प्रवेश गर्न सम्भव हुन्छ । भारत ठूलो राष्ट्र छ, उसलाई ब्युँझाउन पनि ठूलै आवाज गर्नुपर्छ । नेपालका तर्फबाट अहिले त्यो भएको छ । त्यसो भए, के अहिले नेपाल र भारतबीच संवादविहीन अवस्था हो त ? औपचारिक रूपमा राजनीतिक तहका वार्ताहरू नभए पनि अनौपचारिक र कार्यस्तर (वर्किङ लेभल) मा अत्यावश्यक संवाद भैरहेको देखिन्छ । उदाहरणका लागि, गत जेठ ३० गते सर्लाहीतिरबाट नेपाल प्रवेश गर्न खोज्ने भारतीय नागरिकको एउटा समूहलाई नेपालको सशस्त्र प्रहरीले रोक्न खोज्दा भएको झडपमा एक भारतीय नागरिकको दुःखद निधन भयो । प्रवेशाज्ञा नचाहिने सिमानामा यस्तो झडप हुनु हुँदैनथ्यो । तर, परिस्थिति थप बिग्रन नदिन दुवैतर्फका स्थानीय अधिकारीहरूले निरन्तर पहल गरिरहे । दुई दिनमा सामान्य अवस्था बहाल भयो । लामो समयदेखि चलेको सीमा विवादलाई नागरिकको दैनिक जीवन प्रभावित हुने व्यापार र पारवहनसँग जोड्नु हुँदैन भन्नेमा दुवै देश यसपटक सचेत देखिएका छन् । यसै कारण आपूर्ति व्यवस्थामा व्यवधान आउन नदिन विभिन्न तहमा प्रयास भएका छन् । गत महिना नै नेपालबाट कृषि पैदावार ढुवानी गर्ने ट्रकहरू केही दिन मेची पुलमा रोकिए । पारस्परिक वार्तापछि त्यो गतिरोध हल भयो । वैकल्पिक कूटनीतिक माध्यम मानिने ट्र्याक टु वार्ताहरू भैरहेका छन् । त्यसैले भन्न सकिन्छ नेपाल र भारतबीच अत्यावश्यक संवाद भैरहेको छ । तर, दुई देशबीचको सम्बन्ध इतिहासकै अत्यन्त ठूलो विश्वासको संकटबाट गुज्रिइरहेको यथार्थ हो । यसैकारण औपचारिक र राजनीतिक स्तरमा हुनुपर्ने संवाद हुन सकिरहेको छैन, जसले द्विपक्षीय सम्बन्धलाई अनिश्चित बनाइरहेको छ । तत्काल आइपरेका समस्या सुल्झाउन भएका यी वार्ताहरू घनिष्ठ सम्बन्ध हुनुपर्ने नेपाल र भारतका लागि पर्याप्त छैनन् । सीमा समस्या सुल्झाउने तहमा त पटक्कै छैनन् । दुई देशबीच धेरैवटा अन्तरमन्त्रालय परामर्श संयन्त्र छन्, संयुक्त आयोग र कार्यदल छन् । तिनीहरूबीचमै संवाद हुन सकिरहेको छैन । लामो समय कचल्टिएका सीमा विवादहरू द्विपक्षीय तहमा कसरी मिल्छन् भन्ने विश्वभरिको अनुभव हेर्दा एउटा सरल तथ्य फेला पर्छ । संलग्न दुई देशबीच विश्वासको उच्चतम विन्दु भेटिएका बेला वा दुवै देशमा राजनीतिक नेतृत्वप्रति पारस्परिक सम्मान चुलिएका समयमा अप्ठ्यारा सीमा विवादहरू हल गर्न सजिलो हुन्छ । राजनीतिक परिवेश बदलिएको सन्दर्भमा दुवै देशका नेतृत्वले एक कदम अघि बढ्ने निर्णय लिन सक्छन् । उदाहरणका रूपमा, सन् २०१८ मा उज्बेकिस्तान र किर्गिजस्तानबीच अत्यन्तै अप्ठ्यारो मानिएको सीमा विवाद समाधान भयो । सोभियत संघमा रहँदा आन्तरिक प्रयोजनका लागि तय गरिएको सिमाना दुवै देश स्वतन्त्र भएपछि जटिल बनेको थियो । उज्बेकिस्तानका निरंकुश राष्ट्रपति इस्लाम करिमोभको मृत्युपछि उनका उत्तराधिकारी साभ्कात मिर्जियोयेभले एकपक्षीय रूपमा सम्बन्ध सामान्यीकरण गर्दै सीमा विवाद हल गर्न पहल गरे । त्यसैगरी इथियोपिया र इरिट्रियाबीच सत्तरी हजार मानिसको ज्यान जाने गरी चलेको वर्षौं लामो सीमा विवाद इथियोपियामा आबिय अहमद प्रधानमन्त्री निर्वाचित भएपछि सन् २०१८ मै समाधान भयो । भारत र बंगलादेशबीच सन् २०१५ मा भएको सीमा सम्झौतालाई दक्षिण एसियाको उदाहरण मान्न सकिन्छ । नेपालमा भएको सफल दोस्रो जनआन्दोलनपछि नेपाल र भारतबीच यस्ता मौका दोहोरिएर आए । पुनःस्थापित संसद्बाट प्रधानमन्त्री निर्वाचित गिरिजाप्रसाद कोइरालालाई भारतमा अभूतपूर्व सम्मान दिइयो । द्विपक्षीय भ्रमणमा नयाँ दिल्ली पुग्दा भारतका प्रधानमन्त्री मनमोहन सिंह आफैं कोइरालाको स्वागतमा विमानस्थल पुगेका थिए, आफ्नो मन्त्रिपरिषद्का धेरै सदस्यसहित । तर, त्यसबखत कोइरालाको प्राथमिकतामा राजनीतिक व्यवस्थापन प्रमुख थियो । कालापानी र सुस्ताबारे राम्ररी जानकार उनले विषय उठान गर्न सकेनन् । कोइरालालाई जस्तै मौका संविधानसभाको पहिलो निर्वाचनपछि प्रधानमन्त्री पुष्पकमल दाहाललाई मिल्यो । सशस्त्र विद्रोहबाट शान्तिपूर्ण राजनीतिमा आएका हुनाले उनीप्रति भारतमा एउटा आकर्षण थियो, त्यस बेला । खुला राजनीतिमा भर्खरै आएका उनले भारतसँग कस्तो व्यवहार गर्ने भन्ने भेउ पाएनन् । सीमा विवाद उनको प्राथमिकतामा पर्ने कुरा भएन । नौ महिना नपुग्दै उनी प्रधानमन्त्रीबाट राजीनामा दिनुपर्ने ठाउँमा पुगे । दोस्रोपटक प्रधानमन्त्री हुँदा दाहालको राजनीतिक पुँजी धेरै घटिसकेको थियो । सन् २०१४ मा भारतीय प्रधानमन्त्री नरेन्द्र मोदीको पहिलो नेपाल भ्रमण हुँदा कालापानी र सुस्ताको विषय फेरि एकपटक शीर्ष राजनीतिक तहमा उठ्यो । त्यसलाई नेपालले कूटनीतिक रूपमा निरन्तर उठाएर हल गर्न सकेन । कार्यसम्पादन हुने तहमा यसबारे ठोस वार्ता भएको छैन, एकअर्कासँग उपलब्ध भएका प्रमाणहरू हेर्ने काम भएकै छैन । पाँच वर्षअघि नेपालले संविधान निर्माण गर्दा भोगेको भारतीय नाकाबन्दीका कारण द्विदेशीय सम्बन्ध फेरि रसातलमा पुग्यो । गत आम चुनावबाट दोस्रोपटक प्रधानमन्त्री निर्वाचित भएपछि ओली र भारतीय समकक्षी मोदीबीच सम्बन्ध नयाँ चरणमा उठेको दाबी गरिएको समयमा सीमा विवाद समाधान हुन सक्नेस्तरको विश्वास निर्माण भएको थियो । सत्तारूढ नेकपामा हाल देखिएको विवाद तत्काल समाधान हुन सक्यो भने नेपालका लागि त्यो दुर्लभ अवसर केही समयमा फेरि प्राप्त हुन सक्छ । विषयको गाम्भीर्य भारतमा समेत बोध भैरहेका बेला नेपालमा सत्तारूढ दलले अनावश्यक झगडा गरेर समय खेर फाल्नु हुँदैन ।"
प्रवासी कामदारको आँसुमा शासकको नौका विहार,"पात्रो पल्टाउने हो भने ती दिनहरू सजिलै चिनिन्छन् । पन्जाब र हिमाचलदेखि महाराष्ट्रसम्मका प्रवासी नेपाली कामदारहरूले कोरोनासिर्जित संकटबाट बच्न स्वदेशतिर पाइला चालेका थिए । असुरक्षाको भुंग्रोबाट उम्किने यत्नमा अनेक हेपाइ सहँदै उनीहरू कैयौं दिनको कष्टप्रद यात्रापछि दशगजाछेउ आएर हप्तौं रोकिएका थिए । तीमध्ये सयौं त बाँचे स्वदेश मरे परलोक भनेर महाकालीमा हेलिएका थिए । यसरी हेलिन पनि नसक्नेहरूले कैयौं दिनसम्म पराई भूमिमा अपमानको घुट्को पिउँदै विरहगीत गाइरहे । तर दुर्भाग्य, यस्तो गीतमा कतिको कोरस मिसिएको थियो र यो कति डेसिबलको थियो भन्ने हिसाब कसैले गरेन । अहिले त दशगजामा उस्तो भीड पनि छैन । भोग्नु सास्ती भोगेर स्वदेश छिरेकामध्ये कतिपय असुरक्षित क्वारेन्टिनको परीक्षा पास गरेर त कति सुटुक्क भागेर आआफ्ना बुकुराहरूमा पुगिसकेका छन् । तर तिनका मनमा देश भन्नेबित्तिकै, शासक भन्नेबित्तिकै कस्तो चित्र आउँछ ? आजसम्म कसैले सोधेको छैन । सोधिएका प्रश्नहरू त बेवारिसे बनिरहेको समयमा नसोधिएका प्रश्नको हिसाब कसले राखोस् ? नाकको डाँडीभन्दा पर नदेख्ने शासकहरूको कपटी राजनीतिक खेलबाट भुइँ नागरिकले भोग्नुपरेका सास्ती र हैरानीका शृंखलाबद्ध घटनाहरू विषयान्तर हुने शैलीको उत्कर्ष यसपाला प्रकट भयो । भलै कोरोना कहरमा प्रवासी नेपालीहरूले शासकबाट शृंखलाबद्ध रूपमा भोगेको अपमान, तिरस्कार र घृणा सायदै बिर्सिइएला । अहिले त दशगजाको जस्तै छटपटी स्थानान्तरण भएर खाडीका अनेक देशका कुनासम्म फैलिइसकेको छ । अनि विषयान्तरको कुरूप खेल सत्तामञ्चमा अनेक स्वरूपमा जारी छ । कोरोना संकटमा सबैभन्दा परित्यक्त नागरिक कोही छन् भने तिनीहरू केही थान सपना र केही थान रहर पूरा गर्न प्रवासिएका नेपालीहरू नै हुन् । हदैसम्म ढिला गर्नु, काम गरेजस्तो गरेर झारा टार्नु र नागरिकका प्रश्नबाट पन्छिनु शासकको चरित्र हो भनेर कसैले बुझ्न खोज्यो भने यति बेला प्रवासी नेपाली कामदारमाथि राज्यले गरेको व्यवहार सबैभन्दा बलियो केस स्टडी हुने पक्का छ । संसारभर कोरोना संक्रमण फैलिँदै गर्दा हाम्रा शासकहरू निदाएजस्ता थिए । अनि तिनको निद्रा बिथोलिएला कि भनेर सरकारी प्रशासकहरू चुपचाप बसेर आफ्नो धर्म निभाइरहेका थिए । भारतमा संक्रमण फैलिन थालेपछि र त्यसको मार प्रवासी नेपालीहरूमा पर्न थालेपछि बल्ल हाम्रो कागजी तयारी सुरु भएको थियो । तर त्यति बेलासम्म पनि भारतमा कति नेपाली काम गर्छन्, तीमध्ये कति स्वदेश फर्किन सक्छन्, तिनलाई कसरी व्यवस्थापन गर्ने भन्नेजस्ता प्रश्नलाई अनदेखा गरियो । बरु तिमीहरू लस्कर लागेर यता छिर्ने होइन, सीमापारि नै बस, भोक र भयसँग मित्रता गाँस भनेझैं गरेर शासकहरूले ओठेजवाफ दिए । त्यही व्यवहारबाट संकेत मिलेको थियो, श्रम स्वीकृति लिएर खाडी लगायतमा पुगेका लाखौं प्रवासी नेपाली कामदारमाथि पनि समयक्रममा त्यस्तै व्यवहार दोहोरिने पक्का छ । मुख्य श्रम गन्तव्य देशहरूमा कोरोनाको डढेलो सल्केको हप्तौं दिनसम्म सरकारलाई त्यतातिर सोच्नसम्म फुर्सद थिएन । भारतसहित कैयौं देशले आफ्ना प्रवासी नागरिकलाई स्वदेश झिकाउन थालेपछि र कतिपय खाडी देशले तिम्रा नागरिक आफ्नै देश लैजाऊ भनेर अनौपचारिक कूटनीतिक सूत्रबाट बारम्बार भनिसक्दा पनि सरकार गम्भीर थिएन । कामबाट निकालिएका, बेखर्ची भएका र सम्भावित संकटबाट अतालिएर दूतावासको दैलोमा शरण पर्ने नेपालीहरूको संख्या बढ्दै गएपछि मात्रै सरकार ब्युँझिए जस्तो देखिएको थियो । खाडीका प्रवासी नेपालीले बगाएको आँसुको भेल सञ्चारमाध्यम र अन्य माध्यमबाट स्वदेशतिर सोझिन थालेपछि, औसतमा दैनिक तीनको संख्यामा स्वदेश भित्रिने कामदारका शव उतै अड्किन थालेपछि र मृतक कामदारका परिवारजन र आफन्तहरूको स्वर रुँदारुँदै सुकेपछि मात्र नेपाली कामदारलाई स्वदेश झिकाउने प्रक्रिया सुरु भएको तथ्य कसरी बिर्सिएला र ? अदक्ष कार्यशैलीमा पारगंत बहुसंख्यक सरकारी कर्मचारी र संकट व्यवस्थापनका निम्ति आवश्यक न्यूनतम शैलीसमेत नभएका दूतावासका सरकारी प्रतिनिधिले घर फर्किन आतुर भएका दीनहीन कामदारहरूलाई बारम्बार अपमानित गर्ने, झुक्याउने काम गरिरहेका खबरहरू फगत समाचार मात्रै होइनन् । दूतावासको फोन हतपती नउठ्ने, फोन उठिहाले पनि कामदारमाथि न्यूनतम मर्यादासम्म राखेर नबोल्ने र समयमा सही सूचना नदिने जेजस्ता अभ्यासहरू यसबीच मञ्चित भए, तिनले प्रवासी कामदारमाथि राज्यको हेपाह दृष्टिकोण झल्काउँछन् । श्रम मन्त्रालय, परराष्ट्र मन्त्रालय र श्रमिक हितका निम्ति खडा भएका सरकारी संयन्त्रहरूले कामदारहरूको दुःखको गहिराइ, भोकको क्षेत्रफल र छटपटीको कम्पन केही पनि नाप्न सकेनन् । नियमनकारी निकायको निरीहताबीच राजनीतिक भिक्षाका आधारमा राजदूतको जिम्मेवारी सम्हालेका तर कोही कसैप्रति जिम्मेवार हुन नपर्ने प्रणालीबाट दीक्षित भएकाहरूबाट कामदारहरूमाथि शृंखलाबद्ध अपमान जारी राखियो । त्यसैले त ढिलो गरी सुरु गरिएको कामदारको स्वदेश फिर्ती प्रक्रिया जति सुस्त देखिन्छ, उति नै भद्रगोल र विभेदपूर्ण पनि ।अहिले पनि महिनौंदेखि तलब नपाएर बेखर्ची भएका, भिसा सकिएर अवैध भएका, दूतावासमा उद्धारका निम्ति निवेदन दिएका तर स्पष्ट जवाफ नपाएका हजारौं कामदारको रोदन खाडीका सबैजसो देशमा गुन्जिरहेको छ । आफू कहिले फर्किन पाउँछु भन्ने स्पष्ट उत्तर उनीहरूले कोबाट पाउनुपर्ने हो ? टिकट काट्ने पैसासम्म नभएकाहरूको जिम्मा कसले लिने हो ? भोक, शोक र छटपटीको अनन्त शृंखलाबाट कहिले मुक्ति पाइने हो ? सत्तासंघर्षमा निमग्न दलका अगुवा, दलभित्रका गुटहरूको झन्डा बोकेर सडकमा दगुर्न तयार युवा दस्ता र सामाजिक सञ्जालमा आफ्नो गुटका विरोधीहरूको उछित्तो काढ्न र आफ्नो गुटको महिमामण्डन गर्न व्यस्त कार्यकर्ता कसैको सरोकारभित्र कामदारहरूको दुःख र छटपटी अटाएको देखिन्न । सर्वोच्च अदालतले असार २ मा विदेशमा अलपत्र परेका, बेखर्ची भएका र अन्य स्रोतबाट खर्च जुटाउन नसक्ने कामदारलाई सरकारी खर्चमै नेपाल ल्याउन अन्तरिम आदेश जारी गर्यो । यस्तो आदेशको दुई सातापछि मात्रै मन्त्रिपरिषद्ले कल्याणकारी कोषको प्रयोग गरेर ती कामदार ल्याउने निर्णय गर्यो । अत्यासका मिनेटहरू गनेर बसेका कामदारको उद्धारका निम्ति तत्काल निर्णय लिनुपर्नेमा सरकारलाई सर्वोच्चको आदेश कुर्नुपर्यो । यस्तो आदेशपछि पनि दुई साता खर्चिनुपर्यो । जबकि यही सरकार हो जसले वैशाख पहिलो साता सिफारिस गरेको दल विभाजनसम्बन्धी अध्यादेश आश्चर्यजनक रूपमा केही घण्टामै राष्ट्रपति निवास पुगीवरी जारी भइसकेको थियो । कोरोना कहरमा पनि सरकारलाई अर्थतन्त्रमा रेमिट्यान्सको टेको लगाउने कामदार होइन, सत्ताको खेल प्यारो थियो भन्ने छर्लङ्ग छ । संकटको घडीमा प्रवासी कामदारको उद्धार प्रक्रियालाई व्यवस्थित बनाउन सकेको भए राज्यले धेरै सूचना संकलन गर्न सक्ने थियो । दुःखको हिसाबकिताब गरेको पनि देखिने थियो र श्रमिकहरूलाई स्वदेशी श्रम बजारमा कसरी टिकाउन सकिन्छ भन्नेबारे तथ्यगत सूचना पनि हासिल हुन सक्थ्यो । तत्कालै केही राहत नदिए पनि भविष्यका निम्ति आवश्यक कैयौं जानकारी राज्यले यहीबीच संकलन गर्न सक्थ्यो । कतिसम्म भने, भारतबाट आउनेहरूको नाम, उमेर र स्थायी ठेगाना, पेसाजस्ता सामान्य सूचनाको समेत व्यवस्थित रेकर्ड राखिएन । यति मात्रै गर्न सकेको भए, भारतमा कति नेपाली काम गर्थे, ती भूगोलको कुन कुनाका, कुन वर्गका र कुन उमेर र लिंगका नागरिक थिए भन्ने थाहा लाग्थ्यो । अझै पनि प्रवासी भूमिमा लाखौं नेपाली आलसतालस हुँदै दिन काटिरहेका छन् । वैदेशिक रोजगार बोर्डको सचिवालयले भिसाको म्याद सकिएका र आममाफीका कारण तत्काल फर्किन सक्ने कामदार १ लाख २७ हजार र रोजगारी गुमाएर फर्किन सक्ने अनुमानित कामदार २ लाख ८० हजार गरी ४ लाख ७ हजारलाई फर्काउनुपर्ने आकलन संसद्को श्रम सम्बन्ध तथा अन्तर्राष्ट्रिय समितिमा पेस गरेको महिनौं भइसक्यो । ढिलो गरी जेठ २३ देखि सरकारले कामदार स्वदेश झिकाउने प्रक्रिया सुरु गरेकामा मुस्किलले २५ हजार कामदार पनि ल्याउन सकिएको छैन । जबकि नेपाली कामदारको मुख्य श्रम गन्तव्य रहेका पाँच देशबाट मात्रै स्वदेश फर्किन चाहने झन्डै १ लाख कामदारले सम्बन्धित देशको दूतावासमा नाम दर्ता गरेका छन् । मुख धेरै चलाउन रुचि राख्ने सरकारले आफैं हिसाब गर्न सक्छ, यसबीच कति प्रतिशत कामदारलाई स्वदेश ल्याउन सकिएछ । यस्तै गतिले कहिलेसम्म कामदारलाई स्वदेश ल्याएर सकिएला ? दलका नेता र आसेपासेहरूको झुन्ड बालुवाटार, कोटेश्वर र खुमलटारवरपर भुनभुनाइरहेका छन् । काठमाडौंका सडकमा पोखिएको आक्रोशलाई विषयान्तर गर्न प्रायोजित लघु जुलुसहरू बेलाबखत निस्किएका छन् । प्रधानमन्त्रीको फोटो बोकेर र टिसर्ट पहिरिएर निस्किएको राष्ट्रवादी जुलुसको कर्कश स्वरका सामु सयौं किलोमिटर परका देशमा बसिरहेका प्रवासी नेपालीको रोदनको के अर्थ ? यति बेला टिपोटमा राख्नुपर्ने कुरा धेरै छन् । अभर परेका बेला काम लाग्छ भनेर कामदारले नै जम्मा परेको कोष चलाउनै हुन्न भन्नेहरूको अनुहार । तर त्यही कोषको पैसाले दूतावासमा कार्पेट फेरेको र नेपालबाट गएका विशिष्ट हरूले ज्युनार गरेको पुरानो हिसाब चटक्कै बिर्सनेहरूको अनुहार । छटपटी र रोदनले भासिएको कामदारको स्वर सुन्न अनिच्छुक दूतावासका कर्मचारी । प्रवासीको हकहितका निम्ति पहरेदारी गर्छौं भनेर खुलेका गैससहरूको मौनता अनि बोली बन्द भएका दलनिकट श्रमिक संगठनका अगुवाहरूको अनुहार । चुनावको मुखमा कतारदेखि साउदी, मलेसियासम्म पसिना बगाइरहेका कामदारबाट चन्दा उठाउने दलका नेता को थिए ? ती अहिले कहाँ छन् ? प्रवासमा खुलेका दलका भ्रातृ संगठनहरूको निम्तो मानेर खाडी घुमेका नेताहरू कता होलान् ? दुःखको भुंग्रोबाट उम्किएर स्वदेश फर्केको महिनौंपछि प्रवासको थकान र अपमानको सबै पीडा बिर्सिएर बोल्ने तागत फिरेपछि तिनै कामदारले यी प्रश्नको हिसाब खोज्लान् । अथवा, तिनका सन्तानले यिनको उत्तर माग्लान् ? त्यो पनि भएन भने समयको कुनै कालखण्डमा हामीले इमान भएका र लाजबाट डराउने शासकहरू पायौं भने तिनैले उत्तर खोज्ने जिम्मेवारी पूरा गर्लान् ।"
क्षतिपूर्ति न राज्यको सरोकार,"बद्रीकेदार तीर्थाटनका लागि सात वर्षअघि घरबाट निस्केका बाबुआमासहितका आफन्तहरू फर्केर कहिल्यै घर आएनन् । यही कारण पछिल्लो सात वर्षयताका हरेक वर्षायामका विपत्ति र बाढीपहिरोका खबरहरूमाझ कृष्णचन्द्र चालिसे आफ्ना बाबुआमासहितका आफन्तहरू सम्झिरहन्छन् । भारतको उत्तराखण्ड राज्यको बद्रीनाथकेदारनाथको कठिन यात्रामाझ भीषण बाढीपहिरोमा परेर अनुमानित ५ सय नेपाली बेपत्ता भएको दाबी गरिएको थियो । तर नेपाल सरकारले १ सय ७० नेपालीको प्रमाणित बेपत्ता सूची बनाएको छ । तर, हरेक वर्ष काठमाडौंमा परराष्ट्र र गृह मन्त्रालय तथा दिल्लीमा नेपाली दूतावासका तर्फबाट बेपत्ता नागरिकबारे राज्य तहको सम्बोधन गर्ने तथा उपयुक्त क्षतिपूर्ति माग गर्ने औपचारिकता पत्र लेख्नेबाहेक अन्य काम भएको छैन ।०७० जेठ ३० मा बद्रीनाथकेदारनाथ क्षेत्रमा आएको बाढीपहिरोमा परेर ५ हजार ७ सय तीर्थयात्री र स्थानीय श्रमिकको ज्यान गएको थियो । तीमध्ये पाँच सयको हाराहारीमा नेपाली रहेको अनुमान गरिँदै आएको छ । उत्तराखण्ड सरकारले तीर्थाटनका क्रममा ज्यान गुमाएका मृतकका परिवारलाई जनही ५ लाख भारतीय रुपैयाँसम्म क्षतिपूर्ति दिने घोषणा गरे पनि नेपालीका हकमा कहींकतै सरोकार राखेको पाइन्न । यहाँ बेपत्ता भएकामध्ये १ सय ७० नेपालीको पूर्ण प्रमाणपुर्जासहित आधिकारिक सूची उत्तराखण्ड राज्य सरकार र दिल्लीस्थित नेपाली दूतावास समेतलाई बुझाइएको जानकारी पाएका थियौं, हरिद्वारस्थित नेपाली समाजका समन्वयी पुष्पराज पाण्डेयले भने, तर क्षतिपूर्ति प्रक्रिया र नेपाली मृतकका हकमा राज्यको सम्बोधनबारे कुनै निकायबाट पनि अझै जानकारी आएको छैन । आफ्ना ७० वर्षीय बाबु कृतिनाथ चालिसे, ७० वर्षीया आमा जमुना र ४२ वर्षीय भाइ हरिश्चन्द्रसहित अन्य आफन्त गुमाएका कृष्णचन्द्रका अनुसार मृतकको प्रमाणपहिचान र नाता प्रमाणितसम्बन्धी सम्पूर्ण कागजात दिल्ली दूतावासमा बुझाइएको समेत ६ वर्ष भइसकेको छ । यता बाबुआमासहितका आफन्तको बेपत्ता स्थिति छ, हिन्दु विधिअनुसार कुश थापेर अन्तिम संस्कार गर्ने कठिन अवस्थामाझ हामी क्षतिपूर्ति वा अरू सरोकारमा लागिरहन पाएनौं, उनले भने । यत्रो विपत्तिबारे कुनै प्रतिक्रिया नजनाएको देख्दा आफूलाई राज्य नभएको अनुभूति भएको उनको भनाइ छ । त्यसैगरी, आफन्तको पहिचान र प्रामाणिकता पुष्टि गर्न आफूहरू लागिपरे पनि राज्यपद्धतिको सुनुवाइ कहींकतै नरहेको निराजन पौडेलले बताए । तीर्थाटनका क्रममा पौडेलकी आमा रामकला उपाध्याय (बागलुङ) र मामामाइजू देवनारायण शर्मा तथा हिरादेवी शर्मा (नवलपरासी) समेत पहिरोमा परेका थिए । बाढीपहिरोमा परेर बेपत्ता हुनेहरूमा अधिकांश सल्यान, रुकुम, रोल्पा, दाङ, कालीकोट, जाजरकोट, बझाङ, बाजुरा आदिका डोले, भरिया, ज्यालादारी श्रमिकहरू थिए, जसको कुनै रेकर्ड र पहिचानसमेत छैन । नेपाल र भारतबीच खुला सीमा र सहज आवतजावतको व्यवस्थाका कारण विपद्मा कति नेपाली परे भन्ने तथ्यांक यकिन गर्न सकिएको थिएन । दूतावासका अधिकारीहरूले घटनालगत्तै स्थानीय प्रशासन र स्थानीय समाजसँग भेटेर बेपत्ताको सकेसम्म प्रामाणिक सूची निकालेको जनाएका थिए । प्रमाण पहिल्याउनका लागि दूतावासका काउन्सेलर यदुलाल खरेल र तृतीय सचिव थानप्रसाद शर्मा बाढीपहिरो घटनालगत्तै हरिद्वारऋषिकेश पुगेका थिए । दूतावासले संकलन गरेको विवरणमा अधिकांश केदारनाथ, गौरीकुण्ड, उत्तरकाशी, गुप्तकाशीमा रहेका नेपाली श्रमिक तथा तीर्थालुहरू बेपत्ता भएको देखिएको थियो । दूतावासले तयार पारेको बेपत्ता सूचीकै आधार बनाएर सन् २०१३ को सेप्टेम्बरमा भारतको विदेश मन्त्रालयलाई उनीहरूको उद्धारका लागि अनुरोध गरिएको थियो । त्यसको जवाफमा मन्त्रालयले बेपत्ता नेपालीहरूको विवरणसहितको अद्यावधिक सूची माग गरेको थियो । त्यसको दुई महिनापछि दूतावासले मन्त्रालयलाई बेपत्ताको विवरण खुलाएर क्षतिपूर्तिर् र उद्धारका लागि आग्रह गर्दै पत्र लेखेको थियो । तर, सात वर्ष बितिसक्दा पनि मन्त्रालयले कुनै जवाफ दिएको छैन । सन् २०१३ को नोभेम्बरमा अन्तिम पटक मन्त्रालयलाई पत्राचार गरिएको थियो । त्यसपछि उक्त विषयमा केही भएको देखिएन, दूतावासका प्रवक्ता हरि ओडारीले कान्तिपुरसँग भने । विदेश मन्त्रालयले कुनै पहल नगरेसँगै दूतावासका तर्फबाट पनि त्यस विषयमा कुनै चासो दिएको देखिँदैन । न त ताकेता गर्दै पुनः पत्राचार गरिएको छ, न क्षतिपूर्तिकै पहल भएको छ । मृतकका परिवार अझै पनि आफन्तजन गुमाउनुको पीडामा शोकाकुल छन् । बद्रीनाथकेदारनाथ विपद्को त्यही घटनाका आधारमा भारतीय निर्मातानिर्देशक अभिषेक कपुरले बनाएको फिल्म केदारनाथ भने चर्चित छ ।"
दिल्लीका एक चौथाइलाई कोरोना,नयाँदिल्ली (कास) भारतको राजधानी दिल्लीमा हालसम्म झन्डै एक चौथाइ मानिसमा कोरोना भाइरस (कोभिड१९) को संक्रमण रहेको एक सरकारी अध्ययनमा देखिएको छ । भारतको स्वास्थ्य तथा परिवार कल्याण मन्त्रालयले मंगलबार सार्वजनिक गरेको सर्वेक्षणको नतिजाले हालसम्म दिल्लीका २३४८ प्रतिशत मानिसमा कोभिड१९ को संक्रमण रहेको देखाएको हो । राष्ट्रिय सरुवा रोग नियन्त्रण केन्द्रले दिल्ली राज्य सरकारको समन्वयमा जुन २७ देखि जुलाई १० सम्म गरेको सेरो सर्वेक्षणले अधिकांश संक्रमितमा लक्षण नदेखिएको समेत जनाएको छ । सर्वेक्षणका क्रममा २१ हजार ३ सय ८७ जनाको रगतको नमुनाबाट त्यसको सेरम परीक्षण गरिएको थियो । ती नमुनामा कुनै संक्रमण (रोग) विरुद्ध लड्न एन्टिबडी बनेको वा नबनेको परीक्षण गरिएको थियो । परीक्षण गर्दा करिब एक चौथाइ नमुनामा कोभिड१९ संक्रमण विरुद्ध लड्ने आईजीजी एन्टिबडी रहेको पुष्टि भएको हो । सर्वेक्षण दिल्लीका विभिन्न ११ जिल्लामा गरिएको हो । मन्त्रालयका अनुसार सर्वेक्षणका लागि सहमति लिएर नमुना लिएको इन्डियन काउन्सिल फर मेडिकल रिसर्च (आईसीएमआर) को मापदण्डअनुसार संक्रमण र एन्टिबडी जाँचिएको थियो । यस किसिमको एन्टिबडी परीक्षणले कुनै पनि महामारीको संक्रमणको पछिल्लो अवस्था थाहा पाउन सघाउने गर्छ । मन्त्रालयले महामारीको प्रकोप सुरु भएको ६ महिनामा बढी जनघनत्व भएका क्षेत्र धेरै भएका कारण दिल्लीका २३४८ प्रतिशतमा मात्र प्रभावित हुनुलाई सुखद भनेको छ ।
हङकङ मामिलामा हस्तक्षेप असह्य,"लन्डन (एजेन्सी) बेलायतले हङकङको आन्तरिक मामिलामा हस्तक्षेप गरे गम्भीर परिणाम भोग्ने चीनले चेतावनी दिएको छ । चीनले हङकङमा नयाँ सुरक्षा कानुन जारी गरेको प्रतिक्रियामा बेलायतले सोमबार चीनसँगको सुपुर्दगी सन्धि निलम्बन गरेको थियो । त्यसको जवाफमा बेलायतस्थित चिनियाँ राजदूतले चीनको आन्तरिक मामिलामा बेलायतले खुला हस्तक्षेप गरेको बताएका हुन् । चीनले कहिल्यै पनि बेलायतको आन्तरिक मामिलामा हस्तक्षेप गरेको छैन । बेलायतले पनि त्यसै गरोस् भन्ने चाहन्छौँ, चिनियाँ राजदूत लिउ सिआयोमिङले भने । यसअघि बेलायती प्रधानमन्त्री बोरिस जोन्सनले ३० लाख हङकङवासीलाई बेलायतमा स्थायी बासोबासको अनुमति दिने बताएका थिए ।"
पुनर्कर्जाको सीमा प्रतिव्यक्ति ५ करोड,"अब बैंक तथा वित्तीय संस्थाले प्रतिव्यक्ति बढीमा ५ करोड रुपैयाँ मात्र पुनर्कर्जा प्रवाह गर्न पाउने भएका छन् । राष्ट्र बैंकले मंगलबार जारी गरेको पुनर्कर्जाको परिमार्जित कार्यविधिमा यस्तो व्यवस्था गरिएको छ । पुरानो व्यवस्थाअनुसार प्रतिव्यक्ति ५० करोड रुपैयाँसम्म पुनर्कर्जा पाइन्थ्यो । कार्यविधिको मस्यौदामा त्यो सीमा घटाएर प्रतिव्यक्ति १० करोड रुपैयाँ बनाइएको थियो । कार्यविधि जारी हुँदा अझै घटाएर ५ करोड रुपैयाँ बनाइएको हो ।धेरैभन्दा धेरै साना उद्योगी व्यवसायीलाई सस्तो ब्याजदरको कर्जा प्रदान गर्ने उद्देश्यले पुनर्कर्जाको सीमा घटाइएको राष्ट्र बैंक नियमन विभाग प्रमुख देवकुमार ढकालले जानकारी दिए । यो व्यवस्थाले धेरैभन्दा धेरै नागरिकसमक्ष पुनर्कर्जा पुग्नेछ, उनले भने । हरेक शाखाले कम्तीमा ५ वटा पुनर्कर्जा प्रवाह गर्नुपर्ने भएकाले सबै जिल्ला र प्रादेशिक सन्तुलन हुने उनको भनाइ छ । राष्ट्र बैंकबाट बैंक तथा वित्तीय संस्थालाई एकमुष्ट प्रदान हुने प्रतिग्राहक पुनर्कर्जाको अधिकतम सीमा ५ करोड रुपैयाँ हुनेछ, कार्यविधिमा भनिएको छ, एकमुष्ट प्रदान गरिने पुनर्कर्जा रकम कुल पुनर्कर्जा प्रदान गर्न सकिने रकमको ७० प्रतिशतभन्दा बढी हुने छैन । तर राष्ट्र बैंकमार्फत उपलब्ध गराउने पुनर्कर्जाको प्रतिग्राहक अधिकतम सीमा २० करोड रुपैयाँसम्म हुनेछ । यसरी ग्राहकअनुसार प्रदान गरिने पुनर्कर्जा रकम पुनर्कर्जा प्रदान गर्न सकिने रकमको २० प्रतिशतभन्दा बढी नहुने व्यवस्था छ । राष्ट्र बैंकले लघुवित्त वित्तीय संस्थालाई प्रदान गरिने रकम कुल पुनर्कर्जा प्रदान गर्न सकिने रकमको १० प्रतिशतभन्दा बढी हुने छैन, कार्यविधिमा भनिएको छ ।नयाँ व्यवस्थाअनुसार पनि एकमुष्ट रूपमा प्रदान गरिने पुनर्कर्जाको अवधि बढीमा एक वर्षको हुनेछ । यस्तो कर्जा नवीकरण हुने छैन । तर कोभिडबाट प्रभावित ऋणीको हकमा भने पुनर्कर्जा नवीकरण हुनेछ । ग्राहक ऋणीअनुसार प्रदान गरिने पुनर्कर्जाको हकमा कोभिड१९ बाट अति प्रभावित भनी बैंकले तोकेका क्षेत्रका ग्राहक ऋणीका लागि बढीमा एक वर्ष र मध्यम तथा न्यून प्रभावित क्षेत्र भनी बैंकले तोकेका ग्राहक ऋणीका लागि ६ महिना अवधिको हुनेछ, कार्यविधिमा भनिएको छ, नेपाल राष्ट्र बैंक ऐन, ०५८ ले तोकेको व्यवस्थाअनुसार बैंकले यस्तो पुनर्कर्जा नवीकरण गर्न सक्नेछ ।अब सबै बैंक तथा वित्तीय संस्था शाखाका ग्राहक ऋणीहरू समावेश हुने गरी प्रत्येक शाखाबाट कम्तीमा पाँच ग्राहकले यो सुविधा उपयोग गर्न पाउने गरी कर्जा प्रवाह गर्नुपर्नेछ । पुनर्कर्जा सुविधा प्राप्त गर्ने ग्राहक ऋणीको छनोट गर्दा सकभर न्यून आय भएका, व्यवसायमा स्थापित हुने प्रयासमा रहेका, सामाजिक, आर्थिक दृष्टिकोणबाट पछाडि परेका, महिला, दलित, आदिवासी, जनजाति, मधेसी, थारू, मुस्लिम, उत्पीडित वर्ग, अल्पसंख्यक सीमान्तकृत, किसान र फरक ढंगले सक्षम व्यक्तिहरूबाट सञ्चालित उद्यम व्यवसायलाई प्राथमिकता दिनुपर्नेछ, कार्यविधिमा भनिएको छ । आर्थिक वर्ष ०७७७८ का लागि ऋणी छनोट गर्दा कोभिड१९ बाट प्रभावित ग्राहकलाई प्राथमिकतामा राख्नुपर्नेछ । पुनर्कर्जाका लागि ऋणी छनोट गर्दा लघु, घरेलु तथा साना उद्यमी, स्वदेशी कच्चा पदार्थ प्रयोग गर्ने उद्यम, आयात प्रतिस्थापन गर्ने उद्योगलाई प्राथमिकता दिनुपर्ने निर्देशन छ । पुनर्कर्जाअनुसारको ब्याजदर सुविधाको जानकारी ऋणीलाई गराउनुपर्ने व्यवस्था छ ।राष्ट्र बैंकले २ खर्ब रुपैयाँ बराबरको पुनर्कर्जा प्रवाह गर्न पाउने भएको छ । कार्यविधिमा कोषमा हाल कायम रकमको पाँच गुणासम्म पुनर्कर्जा प्रवाह गर्न सकिने व्यवस्था छ । सोही व्यवस्थामा टेकेर राष्ट्र बैंकले २ खर्ब रुपैयाँभन्दा केही बढी पुनर्कर्जा प्रवाह गर्नेछ । हाल कोषमा ४२ अर्ब रुपैयाँ छ । यसअघि सरकारले पुनर्कर्जाको कोषको आकार बढाएर १ खर्ब बनाउन निर्देशन दिइसकेको छ । उद्योगी व्यवसायीले कोषको आकार बढाएर १ खर्ब ५० अर्ब रुपैयाँ बनाउन माग गरिरहेका छन् । यही समयमा कार्यविधिले करिब २ खर्ब रुपैयाँ पुनर्कर्जा प्रवाह गर्न पाउने सीमा राष्ट्र बैंकलाई दिएको हो । हाल राष्ट्र बैंक आफैंले सञ्चालन गर्दै आएको पुनर्कर्जा कोषको रकम अब बैंक तथा वित्तीय संस्थाले परिचालन गर्नेछन् । कोषको ७० प्रतिशत रकम राष्ट्र बैंकले बैंक तथा वित्तीय संस्थालाई एकमुष्ट रूपमा दिनेछ ।बैंक तथा वित्तीय संस्थाले ्मापदण्ड पुगेका ऋणी छनोट गरी सिधै पुनर्कर्जा प्रवाह गर्न पाउने छन् । कार्यविधिमा वार्षिक औसत २० प्रतिशतभन्दा बढी सेयर धनीको प्रतिफल (आरओई) आर्जन गर्ने उद्योगले पुनर्कर्जा सुविधा नपाउने व्यवस्था छ । उद्योगको सञ्चालन अवस्था राम्रो रहेको, विगत तीन वर्षको मुनाफा हेर्दा औसत प्रतिवर्ष पुँजीमा प्रतिफल २० प्रतिशतभन्दा बढी रहेको उद्योग व्यवसायमा पुनर्कर्जा सुविधा नपाउने व्यवस्था छ । नयाँ व्यवस्थाअनुसार चुरोट, बिँडी, सिँगार, सुर्ती, खैनी, गुट्खालगायत सुर्तीजन्य उद्योग व्यवसाय र मदिरा तथा मदिराजन्य उद्योग र व्यवसायलाई प्रवाह भएका कर्जामा पनि पुनर्कर्जा सुविधा उपलब्ध हुने छैन । कुनै उद्यमका लागि नभई व्यक्तिगत प्रयोजनका लागि प्रवाह भएको ओभरड्राफ्ट कर्जा, घरजग्गा कर्जा, सवारी कर्जा, घरायसी सामग्री कर्जा, मार्जिन कर्जा, सुनचाँदी कर्जा, सामाजिक कर्जा तथा व्यक्तिगत नाममा वा व्यक्तिगत उपभोगका लागि लिइएका कर्जाले पुनर्कर्जा सुविधा पाउँदैनन्, कार्यविधिमा उल्लेख छ, ब्याज अनुदान प्राप्त सहुलियतपूर्ण कर्जालगायतका अन्य अनुदान प्राप्त कर्जा पाएका ऋणीले पनि यो सुविधा पाउँदैनन् । बैंक तथा वित्तीय संस्थाले राष्ट्र बैंकबाट एकमुष्ट प्राप्त गरेको रकम कर्जाका रूपमा प्रवाह गर्दा दुई सीमा तोकिएको छ । जसमध्ये बैंक तथा वित्तीय संस्थाले लघु, घरेलु तथा साना उद्यमअन्तर्गत उद्यमी स्वयं कारोबार तथा व्यवसायमा संलग्न भई सञ्चालन गरिएका उद्यम, व्यापार तथा व्यवसायमा प्रतिव्यक्ति १५ लाखसम्म प्रदान गर्न सक्नेछन् ।हाल पुनर्कर्जा कोषको रकम लघु, घरेलु तथा साना उद्यम, विशेष र साधारण पुनर्कर्जामा वर्गीकरण गरिएको छ । यसमध्ये बैंक तथा वित्तीय संस्थाले प्रवाह गरेको लघु, घरेलु तथा साना उद्यम कर्जामा ग्राहकलाई ५ प्रतिशतमा ऋण दिनुपर्नेछ । बैंकले भने सो रकममा राष्ट्र बैंकलाई दुई प्रतिशत मात्र कर्जा तिर्नुपर्नेछ । विशेष पुनर्कर्जाको हकमा बैंकले राष्ट्र बैंकलाई एक प्रतिशत मात्र ब्याज तिर्नुपर्नेछ । ग्राहकबाट भने ३ प्रतिशतभन्दा बढी उठाउन पाइने छैन । साधारण पुनर्कर्जामा भने बैंकले राष्ट्र बैंकलाई ३ प्रतिशत ब्याज तिर्नुपर्नेछ । उक्त कर्जाबापत ग्राहकसँग बढीमा ५ प्रतिशत मात्र कर्जा प्रवाह गर्नुपर्छ ।"
ट्रंक र डेडिकेटेड लाइनको बक्यौता उठाउन सिफारिस,"ट्रंक र डेडिकेटेड महसुलबारे अध्ययन गर्न गठित समितिले लोडसेडिङ अन्त्य हुनुअघिको ट्रंक र डेडिकेटेड लाइनको महसुल उठाउनुपर्ने सिफारिससहित प्रतिवेदन तयार पारेको छ । समितिले तयार पारेको प्रतिवेदन केही दिनअघि मन्त्रिपरिषद् कार्यालयमा बुझाइएको छ ।ऊर्जा सचिव दिनेश घिमिरेको संयोजकत्वमा अर्थ मन्त्रालयका सचिव, उद्योग मन्त्रालयका सचिव, ऊर्जा मन्त्रालयका सहसचिव प्रवीण अर्याल र प्राधिकरणका कार्यकारी निर्देशक कुलमान घिसिङ रहेको समितिले लोडसेडिङ अन्त्य हुनुअघिको डेडिकेटेड र ट्रंक लाइनको महसुल उठाउनुपर्ने सिफारिससहित प्रतिवेदन तयार पारेको हो ।लोडसेडिङ हुँदासम्मको डेडिकेटेड र ट्रंक लाइनबापतको महसुल असुल गर्ने र लोडसेडिङ अन्त्य भइसकेको अवस्थाको महसुलबारे निर्णय गर्न विद्युत् नियमन आयोगलाई जिम्मा दिने निष्कर्ष प्रतिवेदनमा छ, समितिका एक सदस्यले भने । समितिका संयोजक ऊर्जा सचिव घिमिरेले भने अघिल्लो साता मुख्य सचिवमार्फत प्रधानमन्त्री तथा मन्त्रिपरिषद् कार्यालयलाई प्रतिवेदन बुझाइएको र त्यसले गरेको सिफारिसका आधारमा मन्त्रिपरिषद्ले निर्णय गर्ने टिप्पणी गरे ।हामीले प्रतिवेदन बुझाइसकेका छौं, उनले भने, मन्त्रिपरिषद्ले निर्णय गरेपछि मात्रै यसबारे थप जानकारी सार्वजनिक हुन्छ । प्रतिवेदनले लोडसेडिङ अन्त्य भइसकेपछिको महसुलबारे आयोगलाई निर्णय गर्न दिन प्रतिवेदनमा सिफारिस गरिएको स्रोतले जनाए भए पनि आयोग पदाधिकारी महसुल विवाद आफ्नो क्षेत्राधिकार नभएको बताउँछन् । आयोग गठन हुनुअघिकै समस्या भएकाले डेडिकेटेड र ट्रंक लाइनको महसुलसम्बन्धी विवाद आयोगको क्षेत्राधिकार नभएको विद्युत् नियमन आयोगका अध्यक्ष दिल्ली सिंहको भनाइ छ । मन्त्रिपरिषद्ले गठन गरेको समितिसम्बन्धी निर्णय मन्त्रिपरिषद्ले नै गर्छ, उनी भन्छन्, आयोग गठनअघि नै भएको विवाद आयोगको क्षेत्राधिकारभित्र पर्दैन । यसै साता सार्वजनिक भएको महालेखा परीक्षकको ५७औं प्रतिवेदनमा पनि ट्रंक र डेडिकेटेड लाइनको साढे ६ अर्ब बक्यौता असुल गर्नुपर्ने सिफारिस गरिएको छ । प्राधिकरणले लोडसेडिङका बेलामा उद्योग र संवेदनशील क्षेत्रलाई प्रिमियम शुल्क लिएर दैनिक २० घण्टाभन्दा बढी विद्युत् उपलब्ध गराउँदै आएको थियो ।"
भारत र बंगलादेशसँग विद्युत् व्यापार गर्न स्वीकृति,"काठमाडौं (कास) सरकारले छिमेकी मुलुक भारत र बंगलादेशसँग विद्युत् व्यापारका लागि नेपाल विद्युत् प्राधिकरणलाई पूर्वस्वीकृति दिएको छ । विद्युत् प्राधिकरणमा अन्तरदेशीय विद्युत् व्यापारका लागि सरकारको स्वीकृति लिनुपर्ने व्यवस्था छ ।आन्तरिक उत्पादन बढी हुँदा भारत र बंगलादेशमा बेच्न सक्ने र उत्पादन कम हुँदा तत्काल छिमेकी मुलुकबाट विद्युत् ल्याउन सक्ने गरी प्राधिकरणलाई स्वीकृति दिइएको सरकारका प्रवक्ता मन्त्री युवराज खतिवडाले जानकारी दिए । सरकारको पूर्वस्वीकृति पाएपछि प्राधिकरण आफैंले प्रतिस्पर्धी मूल्यमा विद्युत् खरिदबिक्री गर्न सक्नेछ ।आवश्यक नपर्दा केही घण्टाका लागि बिक्री गर्ने र आवश्यक पर्दा केही घण्टाका लागि किन्न सकिन्छ, मन्त्रिपरिषद्को निर्णय सार्वजनिक गर्दै बिहीबार मन्त्री खतिवडाले भने, वस्तु व्यापार जस्तै विद्युत् व्यापार पनि रियल टाइममा गर्ने गरी स्वीकृति दिइएको हो । प्राधिकरणले विद्युत् व्यापार र मूल्यको रेकर्ड राख्ने गरी उसलाई अन्तरदेशीय व्यापारको स्वीकृति दिइएको उनको भनाइ छ । प्राधिकरणले विद्युतीय माध्यमबाट पनि कागजपत्र आदानप्रदान गर्न सक्ने गरी विद्युत् व्यापारको स्वीकृति दिइएको हो ।प्राधिकरणले लामो समयदेखि भारतको इनर्जी एक्सचेन्ज मार्केटमा छोटो अवधिका लागि विद्युत् बिक्रीको तयारी गरिरहेको छ । भारतको यो बजारमा सेयरको खरिदबिक्री जस्तै विद्युत्को रियल टाइममा खरिद गर्न सकिन्छ । प्राधिकरणले आफ्नातर्फबाट उक्त बजारमा प्रतिनिधित्व गर्न भारतीय एनभीभीएन लिमिटेडलाई आफ्नो नोडल एजेन्सी तोकिसकेको छ ।सरकारको स्वीकृतिसँगै प्राधिकरणले भारतको यो बजारसँगै अन्य बजारमा पनि रियल टाइम वा डे अहेड वा टर्म अहेड मार्केटमा विद्युत् व्यापार गर्न सक्नेछ । यसले रात वा दिउँसोको समयमा विद्युत् बढी हुँदा तत्काल अर्को देशमा बिक्रीका लागि प्राधिकरणलाई सहज हुनेछ । सरकारसँग भएको सम्झौताअनुसार प्राधिकरणले सिमाना जोडिएका भारतका राज्यसँग आवश्यक पर्दा विद्युत् आदानप्रदान गरिरहेको छ । अब भने प्राधिकणले भारतको जुनसुकै प्रान्तमा पनि विद्युत् व्यापार गर्न सक्ने प्राधिकरणका कार्यकारी निर्देशक कुलमान घिसिङले जानकारी दिए । प्राधिकरणले अहिले पनि विद्युत् उत्पादन बढी हुँदा बिहारसहितका भारतीय राज्यसँग विद्युत् आदानप्रदान गरिरहेको छ ।सरकारको स्वीकृतिपछि प्राधिकरणले भारतको डे अहेड र टर्म अहेड मार्केटमा रियल टाइम, एक हप्ता वा महिना जुनसुकै समय तय गरेर प्रतिस्पर्धी हिसाबले विद्युत् व्यापार गर्न सक्ने ऊर्जा सचिव दिनेश घिमिरेले बताए । अब हाम्रो विद्युत् उत्पादन बढी हुँदै छ, उनले भने, अब प्रतिस्पर्धी हिसाबले जुनसुकै समयमा बढी हुँदा पनि छिमेकी मुलुकमा बिक्री गर्न सक्ने गरी प्राधिकरणलाई स्वीकृति दिइएको हो ।अहिले पनि नेपाल र भारतबीच भएको विद्युत् व्यापार सम्झौताअनुसार प्राधिकरणले अभाव भएका बेला विद्युत् खरिद गरिरहेको छ । यो विद्युत् पहिल्यै तय गरिएको मूल्य र परिमाणका आधारमा खरिद गर्ने गरिएको छ । सरकारको स्वीकृतिसँगै प्राधिकरणले प्रतिस्पर्धाका आधारमा मूल्य तय गरेर छिमेकी देशसँग विद्युत् खरिदबिक्री गर्न सक्नेछ । मन्त्रिपरिषद्ले ऊर्जा मन्त्रालयलाई ५० वटा आयोजनाका लागि ३ सय ६७ अस्थायी दरबन्दी नियुक्तिको स्वीकृति पनि दिएको छ ।"
जेलमै हस्तकला उद्योग,कैदी क्षमता मापदण्डबिनै कारागार सञ्चालनसरकारले अदालतबाट दोषी ठहर भई कैद भुक्तान गरिरहेका र पुर्पक्षका क्रममा रहेका व्यक्तिलाई कैदी क्षमता मापदण्ड नबनाई राख्ने गरेको छ । क्षमता मापदण्ड निर्धारण नभएकै कारण देशभरका अधिकांश कारागारमा क्षमताभन्दा दोब्बर बढी कैदी राखिएको छ । हाल ७२ जिल्लाका ७४ कारागारमा २३ हजारभन्दा बढी कैदीबन्दी रहेकोमा १३ हजार मात्रै दोषी ठहर भई सजाय भुक्तानका क्रममा छन् । पुर्पक्ष र कम सजाय भएका कैदी पनि जघन्य अपराधमा दोषी ठहर भएकासँगै बस्नुपर्ने बाध्यता छ ।
भदौ १ देखि लामो दूरीका सवारी चल्ने,"काठमाडौं (कास) सरकारले भदौ १ गतेबाट लामो दूरीका सवारी सञ्चालन गर्न दिने निर्णय गरेको छ । स्वास्थ्य मापदण्ड अपनाएर छोटो, मध्यम, लामो दूरीमा जिल्लाभित्र र अन्तरजिल्ला निजी तथा सार्वजनिक सवारी सञ्चालन गर्न दिइने अर्थमन्त्री युवराज खतिवडाले बताए । मंगलबार बसेको मन्त्रिपरिषद् बैठकका निर्णय सुनाउँदै उनले सरकारले निजी सवारीमा लगाएको जोरबिजोर प्रणालीसमेत हटाएको जानकारी दिए । सरकारको निर्णय स्वागतयोग्य छ, नेपाल राष्ट्रिय यातायात व्यवसायी महासंघका महासचिव सरोज सिटौलाले भने, कसरी अगाडि बढ्ने भन्नेबारे बुधबार व्यवसायीबीच बैठक बसेर निर्णय गर्नेछौं । यसअघि महासंघले जिल्लाभित्र बिहीबारबाट सार्वजनिक सवारी सञ्चालन गर्ने निर्णय गरिसकेको छ । यसअघि सरकारले असार २६ बाट जिल्लाभित्र र उपत्यकाको हकमा काठमाडौं, ललितपुर र भक्तपुरमा मात्र सार्वजनिक सवारी सञ्चालन गर्ने निर्णय गरेको थियो । व्यवसायीले सवारी सञ्चालन गर्न थाले पनि अहिले सडकमा यात्रु कम छन् । त्यसैले यात्रुको चाप हेरेर सवारी चलाउने मनसायमा व्यवसायी छन् ।"
भुक्तानी सेवा प्रदायकको लाइसेन्स बन्द,"काठमाडौं (कास) राष्ट्र बैंकले नेपाल क्लियरिङ हाउस, ईसेवा, आईएमई पेजस्ता भुक्तानीसम्बन्धी काम गर्ने गैरबैकिङ संस्थाको लाइसेन्स बन्द गरेको छ । भुक्तानीसम्बन्धी काम गर्नकै लागि झन्डै दुई दर्जन संस्थाले अनुमति पाइसकेको र थप केही प्रक्रियामा रहेकाले नयाँ लाइसेन्स बन्द गरिएको राष्ट्र बैंकले बताएको छ । लाइसेन्सका लागि सैद्धान्तिक सहमति प्राप्त गरेका संस्थालाई भने लाइसेन्स वितरण गरिने राष्ट्र बैंकको भनाइ छ । मौद्रिक नीतिमा घोषणा गरिएअनुसार राष्ट्र बैंकले मंगलबार सूचना जारी गरेर यसबारे जानकारी दिएको छ । भुक्तानी सेवा प्रदायक र सञ्चालनका लागि लाइसेन्स बाँडेर मात्र भएन, स्रोतले भन्यो ।"
महासंघपरिसंघको लगानी छलफल,"काठमाडौं (कास) नेपाल उद्योग वाणिज्य महासंघ (एफएनसीसीआई) र नेपाल उद्योग परिसंघ (सीएनआई) ले मंगलबार संयुक्त रूपमा आयोजना गरेको नेपालभारत व्यापार तथा लगानी अभिवृद्धि विषयमा छलफल सम्पन्न गरेको छ । व्यावसायिक वेबिनारमार्फत सम्पन्न छलफलमा महासंघकी अध्यक्ष भवानी राणाले नेपालभारतबीचको आर्थिक व्यावसायिक सम्बन्ध विस्तारबारे प्रकाश पारिन् । ऊर्जावान् जनशक्ति र प्राकृतिक स्रोतसाधन नै दुवै देशको सबैभन्दा ठूलो शक्ति भएकाले यसको समुचित उपयोगमार्फत समृद्धिको यात्राका लागि सहकार्यमा जोड दिनुपर्छ, उनले भनिन्, कोभिड१९ पछि विश्वको आर्थिक परिदृश्यमै आउने परिवर्तनका लागि हामी तयार रहनुपर्छ । नेपालस्थित भारतीय राजदूतावासका द्वितीय वाणिज्य सचिव कपिध्वज प्रताप सिंहले दुई देशको व्यापारिक क्षेत्रलाई दूतावासका तर्फबाट सहयोग गर्ने बताए ।"
बजारमा आइफोन एसई,"काठमाडौं (कास) एप्पलको आधिकारिक वितरक जेनेरेसन नेक्स्ट कम्युनिकेसनले मंगलबार आइफोन एसई २०२० सार्वजनिक गरेको छ । ६४, १२८ र २५६ जीबीमा उपलब्ध आइफोन एसई कालो, सेतो र रातो रङमा छ । एसई ६४ जीबीको ७० हजार रुपैयाँ, १२८ जीबीको ७५ हजार रुपैयाँ र २५६ जीबीको ९६ हजार रुपैयाँ मूल्य रहेको कम्पनीले जनाएको छ । ग्राहकलाई आधिकारिक च्यानलबाट मात्र एप्पलका उत्पादन खरिद गरी १ वर्षको वारेन्टी लिन कम्पनीको अनुरोध छ ।"
एनआईसीसञ्चय कोष सहकार्य,काठमाडौं (कास) एनआईसी एसिया बैंक र कर्मचारी सञ्चय कोषबीच मंगलबार डिजिटल भुक्तानीसम्बन्धी सम्झौता भएको छ । कोषबाट कर्जा उपभोग गरिरहेका ऋणीहरूले साँवाब्याजसहितको किस्ता रकम विद्युतीय माध्यमबाट भुक्तानी गर्न दुई संस्थाबीच सम्झौता भएको हो । सम्झौताअनुसार बैंकले नेपाल क्लिरिङ हाउस लिमिटेडसँगको सहकार्यमा कोषका ऋणीहरूले विद्युतीय माध्यमबाट किस्ता भुक्तानी गर्न सक्छन् । बैंकका सहायक प्रमुख कार्यकारी अधिकृत सन्तोषकुमार राठी र कोषका मुख्य प्रबन्धक अर्जुनकुमार गौतमले सम्झौतापत्रमा हस्ताक्षर गरे ।
बाल विकासलाई सिटिजन्सको १ लाख ५० हजार,काठमाडौं (कास) सिटिजन्स बैंक इन्टरनेसनलले बाल विकास समाजलाई १ लाख ५० हजार रुपैयाँ सहयोग गरेको छ । बैंकको केन्द्रीय कार्यालय नारायणहिटी पथमा आयोजित एक कार्यक्रमबीच बैंकले उक्त रकम बराबरको चेक हस्तान्तरण गरेको हो । बैंकले उपलब्ध गराएको उक्त रकमबाट १५ जना गरिब तथा जेहेन्दार विद्यार्थीलाई छात्रवृत्ति प्रदान गरिनेछ ।
टेलिकमको कल ट्रान्सफर सेवा,"काठमाडौं (कास) नेपाल टेलिकमले कल ट्रान्सफर सेवाले कोभिड१९ ले पारेको असरमा राहत दिने जनाएको छ । टेलिकमका तारवाला टेलिफोनमा आउने फोन कल अर्को मोबाइल नम्बर, सीडीएमए नम्बर वा तारवाला टेलिफोनमा ट्रान्सफर गर्न सकिन्छ । सबै आगमन कललाई सिधै वा फोन व्यस्त भए मात्र वा फोन नउठेको अवस्थामा टेलिकमको अर्को नम्बरमा ग्राहक आफैंले कल ट्रान्सफर गर्न सक्छन् । यो सेवा ग्राहकले टेलिकमको कार्यालयमा गई निःशुल्क रूपमा सुरु गराउन सक्छन् ।"
नबिलनेप्से सहकार्य,काठमाडौं (कास) नबिल बैंक र नेपाल स्टक एक्सचेन्ज (नेप्से) बीच ऋणपत्र (डिबेन्चर) सूचीकृत गर्नेसम्बन्धी सम्झौता भएको छ । दुई संस्थाबीच मंगलबार प्रतिऋणपत्र अंकित तथा चुक्ता मूल्य १ हजार रुपैयाँ कायम भएको २० लाख थान १० प्रतिशत नबिल डिबेन्चर २०८२ सूचीकरण गर्ने सम्झौता भएको हो । नेप्सेका प्रमुख कार्यकारी अधिकृत चन्द्रसिंह साउदले र बैंकका प्रमुख कार्यकारी अधिकृत अनिलकेशरी शाहले सम्झौतापत्रमा हस्ताक्षर गरे ।
गीत मन नपरेपछि धम्की,"गायिका सोफिया थापाले नो व्रत प्लिज बोलको गीत आइतबार बिहान हाइलाइट्स नेपाल नामक म्युजिक कम्पनीको युट्युबमार्फत सार्वजनिक गरिन् । त्यही साँझ उनलाई अपरिचित नम्बरहरूबाट धम्कीपूर्ण फोन आउन थाल्यो । सोमबार त विश्व हिन्दु महासंघको भ्रातृ संगठन विश्व हिन्दु युवा संघ अन्तर्राष्ट्रिय समितिले विज्ञप्ति नै निकालेर मंगलबारसम्म गीत हटाउन चेतावनी दियो । फेसबुकमार्फत सार्वजनिक गरिएको विज्ञप्तिमा समितिले सनातन हिन्दु धर्म संस्कृति, संस्कार, परम्पराविपरीतको गीत भन्दै हटाउन र बन्द गर्न भनेको छ । संगठनले गीत नहटाए विरोधका कार्यक्रम सञ्चालन गर्न बाध्य हुने जनाएको छ । विज्ञप्तिसहितको उक्त पोस्टमा सम्पूर्णानन्द संस्कृत विश्वविद्यालयसँग जोडिएका भनिएका पर्शुराम काफ्लेले कमेन्ट लेखेका छन्, यसलाई भाटे कारबाही गर्नुपर्छ । युट्युबमा मंगलबार साँझसम्म २९ हजार पटक यो गीत हेरिसकिएको छ । युट्युबको कमेन्ट खण्डमा आएका झन्डै ५ सय कमेन्टमध्ये धेरैजसोमा गाली गरिएको छ । धार्मिक अगुवाका रूपमा देखिएकाहरूले यस गीतले हिन्दु धर्ममाथि प्रहार गरेकाले बन्द गर्नुपर्ने आवाज सामाजिक सञ्जालमार्फत उठाइरहेका छन् । लगातार धम्कीपूर्ण फोन आइरहेको र फेसबुक म्यासेजमा पनि गीत हटाउनुपर्ने भन्दै धम्की दिइएको थापाले कान्तिपुरलाई बताइन् । उनका अनुसार धम्की दिनेहरूमध्ये धेरैजसोले गीतमा उल्लिखित नो व्रत प्लिज शब्दावलीले तीजको मर्ममाथि प्रहार गरेको र धर्म भाँड्न खोजेको आक्षेप लगाएका छन् । तर यो धर्ममाथि प्रहार गर्ने योजना होइन । यो त धर्मका नाममा हुने विभेद सच्याउनुपर्छ भनेर गरिएको आह्वान मात्रै हो । तर यही गीतका शब्द देखाउँदै साइबर बुलिङ र अनेकन ह्यारेसमेन्ट भइरहेका छन्, थापाले भनिन् । लेखिका आन्बिका गिरीले गीतमाथि आएका अनेकन कमेन्टको सारांश खिचेर ट्वीट गरेकी छन्, यो गीतमा आएका कमेन्ट हेर्नुस् त, संस्कृतिको हवला दिएर, दिदीबहिनीको हवला दिएर फोहोरी गाली, ज्यान मार्ने धम्की दिने संस्कारी पुरुषहरू π हैट !थापालाई मंगलबार बिहान पनि फोन गरेर एक जनाले गीतमा नो व्रत किन राखियो भनेर प्रश्न गरे । ती फोनकर्ताले मनलाग्दी गर्न नपाइने र यस्तो कामले धर्ममाथि आघात हुने उल्लेख गर्दै मुद्दा लगाउने चेतावनी दिए । कतिले त गीतको शब्द नहटाए घर नै घेर्ने बताएका छन् भने कतिले जे पनि हुन सक्ने धम्की पनि दिएका छन्, थापाले भनिन् । गीत सार्वजनिक गर्ने हाइलाइट्स नेपालमा पनि हिन्दु धर्म सम्बद्ध विभिन्न संस्थाका मान्छे बताउनेहरूले फोन गरेर गीत हटाउन धम्कीपूर्ण दबाब दिइरहेका छन् । हिन्दु जागरण नेपालका अध्यक्ष रामकृष्ण उपाध्यायले पनि गायिका थापालाई म्यासेन्जरमार्फत यो गीत बन्द नगर्ने हो भने नेपालको धर्मसम्बन्धी कसुरअन्तर्गत पर्ने सन्देश पठाए । उनले यसभन्दा अगाडि दुई वटा यस्तै गीतको केस भएको र ज्योति मगरलगायतले तीजका विषयमा अन्यथा शब्द प्रयोग गरेकाले उजुरी परेको बताउँदै फेरि पनि त्यस्तो काम नगर्न भन्दै सन्देशमा लेखेका छन्, बेकारमा झन्झटमा नपरेको नै जाती हैन र । कान्तिपुरसँगको कुराकानीमा रामकृष्णले तीजको मौलिकता भनेको नै व्रत भएको तर गीतमा व्रत नबसौं भन्ने कुरा धेरैपटक दोहोर्याइएकाले आफूहरूले यो गीतको शब्द हटाउनुपर्ने माग राखेको बताए । उनले हाइलाइट्स नेपालमा पनि फोन गरेर गीत हटाउन भनेको सुनाए । संस्कृतिमाथि धावा बोल्ने अधिकार कसैलाई छैन, उनले भने, मनलाग्दी तरिकाले भिडियो बनाउने काम त गर्नु भएन नि ! अहिले त हामी सम्झाउने चरणमा मात्रै छौं ।उनले आफ्नो समूहले यसअघि पनि हिन्दु धर्ममाथि अनादार गर्ने गीतविरुद्ध सञ्चार मन्त्रालयमा उजुरी गरेको र एउटा फिल्मको नाम नै फेर्न बाध्य पारेको बताए । उनले भने, व्रत नै नबस भनेर गीत गाउनु त हद भयो नि !विश्व हिन्दु युवा संघ अन्तर्राष्ट्रिय समितिका अध्यक्ष सागर थापाले उक्त गीतले व्यक्तिको आस्थामाथि चोट पुर्याएकाले आफूहरूले गीत बन्द गर्नुपर्ने माग राखेर विज्ञप्ति निकालेको बताए । उनले यसअघि दुर्गेश थापाको चिसो बियर बोलको गीत पनि बन्द गर्नुपर्ने माग राखेको सुनाउँदै भने, व्रत नबस भनेर भन्ने अधिकार कसैलाई छैन ।मन नपराउने तप्काले गीत नै बन्द गर्न भन्दै गीतकार वा गायकलाई अनेकन माध्यमबाट धम्की र दबाब दिइएको यो पहिलो घटना भने होइन । डेढ वर्षअघि पशुपति शर्माले लुट्न सके लुट बोलको गीत सार्वजनिक गरेलगत्तै सरकारसम्बद्ध दलनिकट भ्रातृ संगठनहरूबाट अनकेन दबाब र धम्कीको तारो बनेका थिए । पशुपतिको गीतमा राजनीति जोडिएको थियो भने सोफियाको गीतमा धर्म । लेखक तथा अधिकारकर्मी अर्चना थापाले भने विवादमा तान्न खोजिएको गीतमा नयाँ युवाको विचार व्यक्त गरिएको उल्लेख गर्दै कुनै धर्मसंस्कृतिमाथि चोट नपुर्याइएको बताइन् । तीजमा रातै लगाउनुपर्छ, व्रतै बस्नुपर्छ, पतिको खुट्टा पखालेर पानी खानैपर्छ भन्ने पुरातन मान्यताभन्दा फरक छ तर मेरा लागि यो नयाँ होइन, उनले भनिन्, म व्रत पनि बस्दिनँ, पतिको खुट्टाको पानी पनि खान्नँ । हामीजस्ता महिलाले प्रत्येक वर्ष गरिरहेको कुरा नै गीतमा राखिएको छ । उनको बुझाइमा अहिले चलिरहेको नक्कली राष्ट्रवादको हावाले गायिका माथि आक्रमण भएको हो । उनले प्रतिगामी सोचको लहर समाजमा चलेको र त्यसैको एउटा स्वरूप यो गीतमा पनि प्रकट भएको बताइन् । उनले भनिन्, सरकारी मोटरसाइकलमा सवार महिलाको ढाडको फोटो, रामको जन्म अहिले निर्माण भइरहेको राष्ट्रवादको अतिवादी भाष्यको परिणाम हो । पछिल्लो एक महिनाका घटना हेर्नुस्, मोहना अन्सारी, सरिता गिरी, दीपाश्री निरौलाले बोल्नु हुँदैन जस्तो भयो । यो सबै लहर हो । प्रतिगामी सोच हो । त्यसैले यस गीतलाई एउटा केसका रूपमा मात्र हेर्नु हुन्न । हाइलाइट्स नेपालका प्रबन्ध निर्देशक जनक तामाङ मंगलबार मात्रै बिहानदेखि ३० भन्दा बढी व्यक्तिले फोन गरेर गीत हटाउन दबाब दिएको बताए । उनले उक्त गीत आफूहरूले उत्पादन नगरेको तर प्लेटफर्म मात्रै उपलब्ध गराए पनि निरन्तरको धम्कीले डराउनुपरेको बताए । सोफियाको गीतमा धार्मिक संघसंस्थाको प्रतिनिधि बताउनेबाट दबाबपूर्ण टिप्पणी र धम्की आइरहँदा विभिन्न समयमा गीतसंगीतकै कारण यस्तै दबाब झेलेकाहरू भने खुलेर बोल्न हिचकिचाइरहेका छन् । लोकगायक पशुपति शर्माले भने सोफियाको गीतमा प्रयुक्त शब्दप्रति असन्तुष्टि जनाए । राष्ट्रिय लोक तथा दोहोरी गीत प्रतिष्ठानका उपाध्यक्ष शर्माले भने, विशुद्ध लोकगीत रहेनछ । त्यसैले हामी बोल्नु आवश्यक पनि छैन तर धर्मसँग जोडिएर काम गर्दा सबै सचेत हुनुपर्छ । शर्माले व्रत बस्दै नबसौं भन्नुभन्दा नसक्दा व्रत नबस्दा हुन्छ भन्ने आशयको सन्देश दिएको भए राम्रो हुने बताए । किन तीज मान्ने भन्नेतिर लाग्यौं भने हामी बिग्रन्छौं । पहिले तीजको मूल्य मान्यता बुझ्नुपर्छ । हामीलाई हिन्दु धर्मलाई केही भन्यो भने पीर लाग्छ नि, उनले भने ।शर्मा तिनै लोक गायक हुन्, जोसँग गीतसंगीतकै कारण बारम्बार अनेकन धम्की र दबाब सामना गरेको विगत छ । ६ वर्ष अगाडि उनले गाएको केको बाहुन, केको कामी, केको जनजाति गीतको दलित तथा जनजाति अधिकारकर्मीले विरोध गरेका थिए । उनी युट्युबबाट गीत हटाउन बाध्य भए । डेढ वर्ष अगाडि उनले गाएको लुट्न सके लुट कान्छा सत्तासीन दल नेकपाका कार्यकर्ताको निसानामा परेको थियो । त्यतिबेला नेकपाको भ्रातृ संगठन युवा संघले विज्ञप्ति निकालेरै शर्मालाई बहिष्कार गर्न आह्वान गरेको थियो । दबाबधम्की झेल्न नसकेपछि त्यो गीत पनि उनले दुई दिनमै युट्युबबाट हटाए । त्यसलगत्तै प्रधानमन्त्री केपी शर्मा ओलीले सुदूरपश्चिम प्रदेशसभालाई सम्बोधनका क्रममा भनेका थिए, लुटेर खा भाइ लुटेर खा भन्ने गीत बनाएछन्, जनताले मन पराएनन् । गायिका तथा नेकपाका तर्फबाट राष्ट्रिय सभाकी सदस्य कोमल वलीले नो व्रत प्लिज लाई तीज गीतकै रूपमा व्याख्या गर्न नमिल्ने बताउँछिन् । उनका अनुसार तीजको गीतमा तीन पक्षको तालमेल मिल्नुपर्छ । पहिलो, सामाजिक बनावट र परिवेश, दिदीबहिनीको कथा, पतिपत्नीको माया, माइतीसँगको सम्बन्ध, जीवनसाथीको परिकल्पना आदि समेटिएका शब्दहरू । दोस्रो, लोकलय र तीज गीतको छनक आउने संगीत हुनुपर्छ । तेस्रो, रंगीविरंगी साडी र अन्य परम्परागत वेशभूषा । तर, सोफियाजीको गीतमा यी तीनै पक्ष छैन । तीज शब्द राख्दैमा त्यो तीज गीत हुँदैन, उनले भनिन्, यो कुनै पनि बेला गाउन मिल्ने गीत हो । वलीले आफू व्रत नबस्न मिल्ने तर अरूलाई व्रत नबस भन्न नमिल्ने बताइन् । अरूको आस्थामाथि आँच पुर्याउनु हुँदैन । कतिले धार्मिक हिसाबले मात्र बस्नु हुन्छ, आस्थाका कारण व्रत बसकेकाले जीवनमा फाइदा पुगेको हुन सक्छ । कतिले शारीरिक फाइदाका रूपमा लिनु हुन्छ, उनले भनिन्, म आस्था र शारीरिक फाइदाका लागि व्रत बस्छु । केही वर्षअघि वलीको पोइल जान पाम बोलको गीत पनि विवादित बनेको थियो । उनले तीज गीतका नाममा छाडापन र विकृति भित्र्याएको आरोप खेपेकी थिइन् । मौलिक शब्द स्थान विशेषले पनि परिभाषित गर्छन्, हाम्रोतिर (दाङ) आफ्नो मन परेको केटा छानेर बिहे गर्नेलाई पोइल जाने भन्छन् । शब्दकोश हेरेर, कुरा नबुझेर केही ठाउँमा मेरो विरोध भएको थियो, वलीले भनिन्, तर मैले सुझबुझका साथ गाएकी थिएँ । शब्द, संगीत र वेशभूषा पनि तीजकै थियो । महादेव, महिला अधिकारसँग सम्बन्धित थियो । मैले म पोइल जान पाऊँ भनेको थिएँ, अरूलाई पोइल पठाइदिऔं भनेको थिइनँ । उनले सोफिया र आफ्नो गीत तुलना गर्न नमिल्ने बताइन् । उहाँ (सोफिया) लाई चित्त दुख्ला, उहाँको गीतसँग मेरो कुनै विमति छैन । तर उहाँको गीत तीजको भावसँग मेल खाँदैन, वलीले भनिन् । सोफियाले मंगलबार नै बुटवलस्थित इलाका प्रहरी कार्यालयमा आफूलाई धम्कीपूर्ण फोन र साइबर बुलिङ भएको भन्दै निवेदन दर्ता गराएकी छन् । उनले भनिन्, घरमै हूल बाँधेर आउने र जे पनि गर्न सक्नेसम्मको धम्की आएपछि यसबारे प्रहरीलाई जानकारी गराएको हुँ ।नेपाल प्रहरीको साइबर ब्युरोका प्रवक्ता एसपी नविन्द अर्यालले सामाजिक सञ्जाल वा भर्चुअल दुनियाँमार्फत आफ्नो असहमति वा विरोधलाई अश्लील वा घृणाजन्य रूपमा व्यक्त गर्ने प्रवृत्ति पछिल्ला दिनमा बढ्दै गएको बताए । उनले सोफियाको गीतबारेको प्रसंग धेरै थाहा नभएको उल्लेख गर्दै भने, सामाजिक सञ्जालमार्फत घृणा फैलाउने, धम्की वा दबाब दिने वा चरित्र हत्या गर्नेहरूको निगरानी प्रहरीले गरिराखेको हुन्छ । यस्तो काम गर्नेमाथि कारबाही पनि भइरहेको छ ।"
प्रधानाध्यापकविरुद्ध यौन दुर्व्यवहार मुद्दा,मोरङ (कास) छात्रालाई यौन दुर्व्यवहार गरेको आरोपमा पक्राउ परेका विराटनगर८ को रजाय मुस्तफा प्राविका प्रधानाध्यापक मोहम्मद अमीर मियाँविरुद्ध जिल्ला अदालत मोरङमा मुद्दा दर्ता भएको छ । ४१ वर्षीय मियाँले प्रहरीमा जाहेरी दर्ता भएको ६ महिनापछि आत्मसमर्पण गरेका हुन् । उनीमाथि गत माघ ७ र ८ मा मदरसामा दुई जना छात्रालाई यौन दुर्व्यवहार गरेको आरोप छ ।
कान्छो ग्रान्ड मास्टरको नेपाल सम्बन्ध,"लक्ष्य विश्व विजेताअहिलेका वर्ल्ड चेस च्याम्पियनसिपका विजेता हुन्, म्याग्नस कार्लसेन । नर्वेका यी २८६३ रेटिङका जीएम सन् २०१३ मा पाँचपल्टका च्याम्पियन भारतका विश्वनाथन आनन्दलाई पराजित गर्दै विश्व विजेता बनेका थिए । त्यसयता उनले उपाधि जोगाइरहेका छन् ।चेसमा विश्व च्याम्पियनलाई पराजित गरेमात्रै अर्को नयाँ विजेता निस्कन्छन् । विश्व च्याम्पियनलाई चुनौती दिने खेलाडीको छनोटमा फिडेले बेग्लै प्रतियोगिता (क्यान्डिडेट्स टुर्नामेन्ट) गर्दै आएको छ, जसको विजेताले विश्व च्याम्पियनविरुद्ध उपाधिका लागि प्रतिस्पर्धा गर्न पाउँछन् । यही क्यान्डिडेट्स टुर्नामेन्टसम्म पुगिसकेका छन् अनिश । उनले क्यान्डिडेट्स टुर्नामेन्टको डेब्यू (२०१६) मा सबै (१४) खेल बराबरी गरेका थिए । उनी २०१८ को छनोटमा पुग्न सकेनन् । फेरि फर्किए २०२० मा ।क्यान्डिडेट्स २०२० रुसमा आठ खेलाडीबीच भइरहेको बेला ठीक आधा (सात चरण) समाप्तिपछि गत मार्चमा फिडेले कोभिड१९ को कारण स्थगित गर्यो । बाँकी सात चरण यो वर्ष (२०२०) को अन्त्यतिर हुने अनुमान गरिएको छ । यससम्म अनिश ३५ अंक जोड्दै चिनियाँ जीएम हाओ वाङसँगै संयुक्त चौथोमा छन् । र, यो शीर्ष खेलाडीभन्दा १ अंक पछाडि हो । हाल क्याडिडेट्स टुर्नामेन्ट खेल्दैछु र यसमा सफल भइयो भने विश्व च्याम्पियनविरुद्ध प्रतिस्पर्धा गर्न पाइन्छ, अनिशले आफ्नो योजना सुनाए, म यसैको प्रतीक्षामा छु, तयारीमा छु । विश्व च्याम्पियन बन्न चाहन्छु ।धेरैजसो क्वीन्स ग्याम्बिट डिक्लिन ओपनिङ गर्ने अनिश ग्रान्ड मास्टरहरूको उच्च प्रतियोगितामै व्यस्त हुन्छन् । उनले सेन्जेन मास्टर्स, रिकजाभिक ओपन, रेजियो एमिलालगायत विश्व चेसका ठूला उपाधि कब्जा गरिसकेका छन् । टाटा स्टिल मास्टर्स २०१८ मा कार्लसेनसँगै पहिलो स्थानमा रहेका अनिश लन्डन चेस क्लासिक २०१५ को उपाधि होडमा जीएम म्याक्सिम भेचरलाग्रेभसँग प्लेअफमा चुकेका थिए । हाल विश्व वरीयताको दसौं स्थानमा रहेका अनिशको विश्वविजेता बन्ने चाहना असम्भव देखिँदैन । किनभने उनले चारपल्टका विश्वविजेता कार्लसेनलाई पनि हार चखाइसकेका छन् ।अनिशले कार्लसेनविरुद्ध ४२ खेलमा ५ जित, २७ बराबरी र १० हार खेलेका छन् । कार्लसेन पनि अनिशलाई एउटा कठिन प्रतिस्पर्धी मान्छन् । अनिशले गत अप्रिलमा २ लाख ५० हजार डलर पुरस्कारको अनलाइन प्रतियोगिता कार्लसेन आमन्त्रण को पाँचौं चरणमा कार्लसेनलाई पराजित गरेका थिए । यस्तो जितलाई सधैं कल्पना गर्न सकिँदैन, उनले भने । ५ जुलाईमा सम्पन्न अर्को अनलाइन प्रतियोगिता चेजेबल मास्टर्सको ड्रिम फाइनल मा भने कार्लसेनले अनिशसँग बदला लिए । ४५ हजार डलरको खेलमा कार्लसेन डिफेन्सिभ भइसकेको अवस्थामा अनिशले एउटा सामान्य गल्तीको मूल्य चुकाउनुपर्यो । त्यसमा कार्लसेनलाई विश्लेषकहरूले भाग्यमानी भनेका छन् ।"
प्रदेशमै क्रिकेट प्रशिक्षक नियुक्ति हुने,"नेपाल क्रिकेट संघ (क्यान) ले क्रिकेट विकास र देशभरबाट खेलाडी उत्पादनको लक्ष्यसहित संघीय संरचनाअनुसार प्रदेशस्तरमा प्रशिक्षक नियुक्त गर्ने भएको छ । सोमबार बसेको कार्यसमितिको बैठकले न्यूनतम पारिश्रमिकमा प्रदेश क्रिकेट संघमातहत रहने गरी प्रशिक्षक नियुक्ति गर्ने निर्णय गरेको हो । सोमबार मध्यरात सार्वजनिक गरिएको कार्यसमिति बैठकका निर्णयमा रिक्त रहेको प्रमुख प्रशिक्षक, महाप्रबन्धक, वित्त प्रबन्धक र क्रिकेट व्यवस्थापकका पदपूर्तिका लागि अन्तर्राष्ट्रिय क्रिकेट परिषद (आईसीसी) सँगको समन्वयमा एक साताभित्र सूचना प्रकाशित गर्ने निर्णय गरेको छ । मूलपानी क्रिकेट मैदानका लागि आवश्यक ६ जना मैदान कर्मचारी (ग्राउन्ड स्टाफ) थप गरिने र पोखरा रंगशाला कास्की, सिद्धार्थ रंगशाला भैरहवा र वीरगन्ज क्रिकेट मैदान पर्साको पिच स्तरोन्नतिका लागि क्युरेटर नियुक्ति गर्ने निर्णय बैठकले गरेको छ । संघको वार्षिक साधारणसभा भदौ १५ गतेभित्र सम्पन्न गरिने जनाइएको छ । नेपाली क्रिकेट टोलीको फिजियोका रूपमा कार्यरत विक्रम न्यौपानेले पूर्णकालीन फिजियोको जिम्मेवारी पाएका छन् । यसअघि फिजियोले पूर्णकालीन अनुबन्ध पाउने गरेको थिएन । अर्को व्यवस्था नभएसम्म विक्रमलाई क्रिकेट टिमसँग सम्बन्धित विषयमा समन्वय र व्यवस्थापनको जिम्मेवारी पनि दिइएको छ । क्यानले महिला क्रिकेट विकास समिति निर्माण गरी त्यसको संयोजकमा केन्द्रीय सदस्य जयन्ती भट्टलाई जिम्मेवारी दिएको छ । समितिमा प्रदेश क्रिकेट संघबाट समेत प्रतिनिधित्व रहने व्यवस्था गरिएको छ ।"
इंग्ल्यान्डको नजर शृंखलातर्फ,"म्यानचेस्टर (एएफपी) वेस्ट इन्डिजविरुद्धको दोस्रो टेस्ट जितेयता त्यसमा म्यान अफ द म्याच घोषित बेन स्टोक्सले अब आफ्नो टिमको ध्यान शृंखला जिततर्फ रहेको बताएका छन् । इंग्ल्यान्ड दोस्रो टेस्ट सोमबार पाँचौं तथा अन्तिम दिन १ सय १३ रनले जितेको थियो । यससँगै इंग्ल्यान्डले तीन टेस्टको शृंखला ११ को बराबरीमा ल्याएको छ ।वेस्ट इन्डिजले जितनिम्ति आफ्नो दोस्रो इनिङ्समा ३ सय १२ रनको लक्ष्य पाएको थियो । त्यसअगाडि टिम १ सय ९८ रनमा अलआउट भयो । इंग्ल्यान्डका लागि स्टुवार्ट ब्रोडले ४२ रन खर्चेर ३ विकेट लिएका थिए । यसअघि इंग्ल्यान्डले आफ्नो दोस्रो इनिङ्स ३ विकेट गुमाएर १ सय २९ रन बनाएर इनिङ्स समाप्तिको घोषणा गरेको थियो ।खेलपछि स्टोक्सले भने, साउथ ह्याम्पटनको हारपछि हामी निरास थियौं, तर अहिले त्यही पृष्ठभूमिमा जित निकाल्न सकेका छौं, त्यसैले यो ठूलो हो । अझ वर्षाले प्रभावित खेल जित्नुको अर्थ नै बेग्लै छ । कप्तान जो रुटले पनि स्टोक्सको खुलेर प्रशंसा गरे । रुटले आउने दिनमा उनी अझ प्रभावशाली अलराउन्डर हुने दाबी गरे । रुटले भने, यो जितका क्रममा स्टोक्सले इंग्ल्यान्डका लागि उनी कति महत्त्वपूर्ण खेलाडी हुन् भनेर सिद्ध गरेका छन् । उनको प्रदर्शन झन् राम्रो हुने गरेको छ । वेस्ट इन्डिज कप्तान जेसन होल्डरले हारमा निरास व्यक्त गर्दै आफ्नो टिमको ब्याटिङमा सुधार आवश्यक रहेको बताए । उनले तेस्रो टेस्टले शृंखलाको भाग्य निर्धारण गर्ने हुनाले यो निकै रोमाञ्चक हुने आकलन गरे ।"
गणेशमान बक्सिङ नहुने,"काठमाडौं (कास) गणेशमान सिंह स्मृति फाउन्डेसन खेलकुद विभागको आयोजनामा हरेक वर्ष हुने वीर गणेशमान राष्ट्रिय खुला बक्सिङ प्रतियोगिताको पूर्वनिर्धारित संस्करण रद्द गरिएको छ ।फाउन्डेसनले मंगलबार विज्ञप्ति जारी गरी कोभिड१९ महामारी र राखेपले प्रतियोगितालाई निकासा गरिएको बजेट फिर्ता मागेका कारण छनोट प्रतियोगिता सम्पन्न भएर पनि राष्ट्रिय प्रतियोगिता गर्न नसकिएको प्रस्ट पारेको छ । फाउन्डेसनले सातै प्रदेशबाट छनोट पार गरेर आएका खेलाडीबीच २०७६ चैत १८ देखि २२ सम्म काठमाडौंमा प्रतियोगिता गर्ने तय गरेको थियो । कोरोनाका कारण लकडाउन भएपछि प्रतियोगिता स्थगित भएको हो ।राखेपले आर्थिक वर्ष सम्पन्न भएकाले प्रतियोगितालाई छुट्याएको रकम फिर्ता लगेपछि आर्थिक कारण देखाएर प्रतियोगिता रद्द गरिएको छ ।प्रतियोगितामा हरेक तौलका विजेताले २५ हजार, उपविजेताले १५ हजार र तेस्रो हुनेले ७ हजार रुपैयाँ पुरस्कार पाउने व्यवस्था थियो । सर्वोत्कृष्ट पुरुष खेलाडीले मोटरसाइकल र महिला खेलाडीलाई स्कुटर पुरस्कार प्रदान गरिने फाउन्डेसनका खेलकुद विभाग संयोजक सञ्जीव तुलाधरले जनाएका छन् ।"
रोनाल्डोको दुई गोल,मिलान (रोयटर्स) क्रिस्टियानो रोनाल्डोले गरेको दुई गोल मद्दतले युभेन्ट्सले सोमबार लाजियोलाई २१ ले हराएको छ । युभेन्ट्स इटालियन सिरी ए उपाधि नजिक पुग्यो । युभेन्ट्स लगातार नवौं उपाधिको संघारमा छ । रोनाल्डोले ५१ औं मिनेटमा पेनाल्टीबाट पहिलो गोल गरे । त्यसको तीन मिनेटपछि उनैले दोस्रो गोल थपेका थिए ।लाजियोका लागि काएरो इमोबाइलले एक गोल फर्काए । इमोबाइल र रोनाल्डो दुवैको लिगमा ३०३० गोल पुगेको छ । युभेन्ट्सको ८० अंक भएको छ । यो इन्टर मिलानमाथि ८ अंकको अग्रता हो । लिगमा चार चरणको खेल बाँकी छ ।उल्भस छैटौं स्थानमा लन्डन उल्भस सोमबार खराब समयबाट गुज्रिइरहेको क्रिस्टल प्यालेसलाई २० ले हराएर इंग्लिस प्रिमियर लिगको छैटौं स्थानमा उक्लेको छ । त्यसमा डानियल पोडेन्स र जोनीले गोल गरे । यो जितपछि उल्भसको ५९ अंक भएको छ र लिगको आफ्नो अन्तिम खेलमा चेल्सीको सामना गर्दैछ । प्यालेसले भने लगातार सातौं हार आत्मसात् गर्यो । दिनको पहिलो खेलमा ब्राइटनले न्युकासल युनाइटेडलाई गोलरहित बराबरीमा रोक्दै रेलिगेसनबाट बच्ने निश्चित गरेको छ । अर्को खेलमा एभरटनले सेफिल्ड युनाइटेडलाई १० ले हरायो ।
कांग्रेसले स्वर्णधारीलाई मात्र सम्मान गर्ने,"काठमाडौं (कास) नेपाल कांग्रेस केन्द्रीय खेलकुद विभागले १३ औं दक्षिण एसियाली खेलकुद (साग) मा स्वर्ण जित्ने खेलाडीलाई नगदसहित सम्मान गर्ने भएको छ ।विभाग प्रमुख मोहनबहादुर बस्नेतले हाललाई एकल स्पर्धामा स्वर्ण जित्ने खेलाडीलाई मात्र सम्मान गर्ने र बाँकी पदक विजेता, प्रशिक्षक र व्यवस्थापकलाई सम्मान गरिने जानकारी गराए । विभागको साउन ५ गते बसेको बैठकले उक्त निर्णय गरेको मंगलबार आयोजित पत्रकार सम्मेलनमा प्रमुख बस्नेतले भने, स्वर्णधारीलाई १० दिनभित्रै सम्मान गर्छौं । एक स्वर्ण जित्नेलाई १० हजार, दुइटा जित्नेलाई १५ हजार र चार स्वर्णलाई २५ हजार नगदसहित सम्मान गरिनेछ ।त्यस्तै टोकियो ओलम्पिकमा सहभागी हुने नेपाली खेलाडी र प्रशिक्षकको कोरोना बिमा गरी यथाशीघ्र टोकियो ओलम्पिकलगायत विभिन्न अन्तर्राष्ट्रिय प्रतियोगितामा भाग लिन खेलाडीको प्रशिक्षण सुरु गर्न सरकारसँग अनुरोध गरिने जनाएको छ ।"

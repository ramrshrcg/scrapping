शीर्षक,विवरण
"सत्याग्रह जारी छ, सरकार देख्दैन",समय के फाल्छौ खेर ?सत्यको आग्रह सुनिदेऊ हेरआँखा छोपेर केही ठिक्क हुन्न बोलेर मात्र समस्या जान्नदेशवासीको बिचल्ली बरी लैदेशको सेवा गर्ने मौका यही सरकार तिमीले समाधान ल्याएको खोइ ?इनफ इज इनफ अब बरी लै
भारतीय अधिकारीद्वारा नेपाली भूमिलाई 'आफ्नो क्षेत्र दाबी गर्दै पत्र,"(दार्चुला)  नेपालको राजनीतिक तथा प्रशासनिक भूभागअन्तर्गत रहेको गुन्जी, कालापानी, लिम्पियाधुरालाई आफ्नो क्षेत्र उल्लेख गर्दै उक्त क्षेत्रमा नेपाली गुटसमूह अवैध रूपमा घुसपैठ गरिरहेको भन्दै उक्त आवागमनबारे सूचना दिन धार्चुलास्थित भारतीय प्रशासनले दार्चुला जिल्ला प्रशासनलाई ध्यानाकर्षण पत्र पठाएको छ । उत्तराखण्ड राज्यको पिथौरागढ जिल्ला धार्चुला तहसिल कार्यालयका उपजिल्लाधिकारी अनिलकुमार शुक्लाले सीमावर्ती दार्चुलाका प्रमुख जिल्ला अधिकारी (प्रजिअ) लाई सम्बोधन गरी पत्र पठाएका हुन् । परराष्ट्र मन्त्रालयले भने दार्चुला जिल्ला प्रशासनलाई भारतको स्थानीय तहले लेखेको पत्रबारे औपचारिक जानकारी नरहेको बताएको छ । मन्त्रालयका एक उच्च अधिकारीले गृह मन्त्रालयमा बुझेर मात्रै यसबारे जानकारी दिन सकिने प्रतिक्रिया दिए । तर गत असार ३० मा लेखिएको उक्त पत्रबारे गृह मन्त्रालय तथा दार्चुला जिल्ला प्रशासन जानकार छ । पत्रको विवरण र आशयबारे जानकारी भए पनि भारतीय प्रशासनले भनेझैं लिम्पियाधुरासम्मको नेपाली भूभागमा नेपाली नागरिक आवागमनबारे भारतलाई जानकारी दिइरहनु नपर्ने दार्चुला जिल्ला प्रशासनको बुझाइ छ ।केही दिन पहिले नै नेपालीको आवागमनबारे सूचना दिन आग्रह गरिएको पत्र प्रशासनलाई आएको छ, दार्चुलाका प्रजिअ शरदकुमार पोखरेलले कान्तिपुरसँग भने, उक्त क्षेत्रमा नेपाली नागरिक गएको बारे भारतलाई सूचना दिन मैले आवश्यक ठानेको छैन । हाम्रो भूमिमा नेपाली नागरिकलाई आवतजावत गर्न नेपाल सरकारको कुनै प्रकारको प्रतिबन्ध छैन । त्यस्तो ठाउँमा जुनसुकै नेपाली नागरिक स्वतन्त्रतापूर्वक जान पाउने ग्यारेन्टी नेपालको संविधानले गरेको छ । कोही स्थानीय व्यक्ति कामविशेषले गएको हुन सक्ने बताउँदै प्रजिअ पोखरेलले दार्चुला जिल्लाभित्र प्रशासनको अनुमति लिएर जानुपर्ने कुनै भूगोल नभएकाले भारतको स्थानीय प्रशासनले लेखेको पत्रको जवाफ फर्काउनुपर्ने आधार नरहेको बताए ।पत्रमा नेपाली गुटसमूहले लुकीछिपी सीमा पार गर्न लागेको सूचना आफ्नो विशेष सूत्रबाट जानकारीमा आएकाले यसबारे जानकारी भए सूचना दिन आग्रह गरिएको छ । यी समूहले मिडियाको ध्यान आकृष्ट गरी दुवैतिरका अधिकारीका लागि समस्या निम्त्याउन चाहेको पनि पत्रमा उल्लेख छ । जिल्लाको माथिल्लो भागतिर कुनै पनि समूहले अनुमति लिएर नगएको तर स्थानीयले आफ्नो क्षेत्रमा गर्ने हिँडडुलको अभिलेख राख्ने नगरिएको दार्चुला प्रशासनले जनाएको छ ।कोरोना संक्रमणका माझ लकडाउनको समय भएकाले कोही रोजगारीकै लागि पनि सीमापार गएको जिल्ला प्रशासनको रेकर्डमा भेटिन्न । व्यास जान बाटोको समस्या रहेको अवस्थामा सो स्थानमा हाल आवतजावत गर्न सकिने सम्भावना नै नभएकाले उक्त क्षेत्रमा नेपाली समूह प्रवेश गरेको भन्ने कुरामा कुनै सत्यता छैन, प्रजिअ पोखरेलले भने । भारतले नै अतिक्रमण गरेको नेपाली भूमि गुन्जीमाथिको क्षेत्रमा नेपालीलाई प्रवेशमा भारत स्वयंले पहिलेदेखि नै रोक लगाउँदै आएको छ । भारतले अहिले आफ्ना नागरिकलाई समेत कालापानीलगायत लिपुलेक क्षेत्रमा जान नदिएको स्थानीय बताउँछन् । छाङरुभन्दा करिब ७ किलोमिटर यतै छिलालेकभन्दा माथिको क्षेत्रलाई नोटिफाई एरिया तोकेर भारतले बिनाअनुमति त्यहाँ कसैलाई जान दिएको छैन । लकडाउन भएकै बेला उक्त क्षेत्रमा नेपाली प्रवेश गर्ने कुनै सम्भावना नरहेको स्थानीयसमेत बताउँछन् । गुन्जी भारतद्वारा अतिक्रमित नेपाली भूमिको प्रवेशद्वारसमेत हो । त्यहाँबाट उत्तरपूर्वतिर कालापानी र लिपुलेक पर्छ । उत्तरपश्चिममा नाबी र कुटी गाउँसम्म सडक निर्माण गरिएको छ । लिम्पियाधुरा पनि त्यही क्षेत्रमा पर्छ । अहिले पनि कौवादेखि माथिको सबै नेपाली भूभाग भारतकै निगरानीमा छ । छाङरुमा रहेको सशस्त्र प्रहरीले कौवा क्षेत्रमा गस्तीमा निस्कँदा सीतापुलमा भारतीय पक्षलाई जानकारी गराएर मात्र जाने गरेको छ ।नेपालले गत जेठ ७ मा कालापानी, लिपुलेक, लिम्पियाधुरा क्षेत्र समेटेर नयाँ राजनीतिक तथा प्रशासनिक नक्सा जारी गरेपछि भारतले उक्त क्षेत्रमा सुरक्षा निगरानी बढाएको छ । गत महिना सशस्त्र प्रहरीको छाङरु बीओपी (बोर्डर अब्जरभेसन पोस्ट) बाट सुरक्षाकर्मीहरूको टोली कालापानी क्षेत्रमा गस्ती जान खोजे पनि भारतीय एसएसबीले डेढ किलोमिटर वरै कालापानी क्षेत्रमा जान नदिने माथिको आदेश छ भनेर रोकेको थियो ।"
सुपुर्दगीबारे अचानक परराष्ट्रको धारणा !,"(काठमाडौं)  दुई मुलुकबीच हुने पारस्परिक कानुनी सहायता र सुपुर्दगी सन्धि तथा सम्झौतालाई लिएर परराष्ट्र मन्त्रालयले आइतबार एकाएक नयाँ धारणा सार्वजनिक गर्यो । मन्त्रालयको आधिकारिक प्रवक्ताको कार्यालयलाई उद्धृत गर्दै सार्वजनिक धारणामा कुनै पनि मुलुक वा व्यक्तिलाई भने इंगित गरिएको छैन ।मन्त्रालयले उक्त धारणा सञ्चारमाध्यमको जिज्ञासामाथि जवाफ दिने क्रममा व्यक्त गरेको दाबी गरेको छ । तर कुन सञ्चारमाध्यमले के सन्दर्भमा र कहिले प्रश्न सोधेको हो भन्ने खुलाएको छैन । प्रभावकारी रूपमा अपराधलाई रोक्न र नियन्त्रण गर्न छिमेकी र अन्य मित्र राष्ट्रहरूसँग सहकार्यका लागि आवश्यकताअनुसार पारस्परिक कानुनी सहायता र सुपुर्दगी सन्धिसम्झौता गर्न नेपाल समर्थनमा छ, परराष्ट्रले भनेको छ, यसका लागि हामी आन्तरिक गृहकार्य गरिरहेका छौं ।मन्त्रालयका अधिकारीहरू नै हाल बिनाप्रसंग उक्त भनाइ सार्वजनिक हुनुलाई आश्चर्य मान्छन् । यो पारस्परिक कानुनी सहायता र सुपुर्दगी सन्धिसम्झौताका विषयमा कसले के कारणले धारणा बाहिर ल्याएको थाहा छैन । माथिको आदेशको आधारमा भएको देखिन्छ, मन्त्रालयका एक अधिकारीले कान्तिपुरसँग भने ।सरकारले हाल सुरुमा चीनले गरेको प्रस्तावलाई मान्ने र त्यहीअनुसार भारत, अमेरिकालगायतले चाहे उनीहरूसँग पनि सुपुर्दगी सन्धि गर्ने योजना रहेको संकेत दिन खोजेको देखिन्छ । परराष्ट्रका एक अधिकारीले कुनै मिडियाबाट यस सम्बन्धमा प्रश्न आएपछि मन्त्रालयले आफ्नो भनाइ निकालेको बताए । तर उच्च स्रोतका अनुसार यस सम्बन्धमा कुनै मिडियाले सोधेको भन्दा पनि प्रधानमन्त्री केपी शर्मा ओलीको ठाडो आदेशमा परराष्ट्रले आफ्नो भनाइ सार्वजनिक गरेको हो । सबैभन्दा पहिले चीनसँग सुपुर्दगी सन्धि गर्नुपर्ने र त्यसको आलोचना हुने सक्ने आँकलन गर्दै तयारीस्वरूप यस्तो गरिएको हो, स्रोतले भन्यो, सरकारको चीनपछि भारत र अन्य मुलुकसँग पनि सुपुर्दगी सन्धि गर्ने योजना छ ।चीनका राष्ट्रपति सी चिनफिङले गत असोज २५२६ मा गरेको राजकीय भ्रमणका दौरान नेपाल र चीनबीच सुपुर्दगी सन्धि गर्ने भन्ने तयारी थियो । तर अन्तिम समयमा नेपाल सरकार पछि हटेको थियो । अमेरिकी सिनेटर एवं वैदेशिक मामिला समिति सदस्य रोवर्ट मेनेनडेजले सी भ्रमणको एक दिनअघि (असोज २४) प्रधानमन्त्री ओलीलाई पत्र नै लेखी चीनसँग सुपुर्दगी सन्धि नगर्न आग्रह गरेका थिए । पत्रमा चिनियाँ राष्ट्रपतिको आसन्न नेपाल भ्रमणमा चीनसँग सुपुर्दगी सन्धि गर्न नेपाल तत्पर रहेको र यसबाट नेपालमा रहेका तिब्बती शरणार्थी हटाउने प्रक्रिया अघि बढ्न सक्ने समेत उल्लेख गरिएको थियो ।लगत्तै असोज २४ मै बसेको मन्त्रिपरिषद्को बैठकमा प्रधानमन्त्री ओलीले प्रतिकूल परिस्थिति उत्पन्न भएकाले यस पटक चीनसँग सुपुर्दगी सन्धि नहुने जानकारी दिएका थिए । गृह स्रोतका अनुसार परराष्ट्र र गृह मन्त्रालयले चीनसँग सुपुर्दगी सन्धि गर्नेबारेको प्रस्ताव मन्त्रिपरिषद्मा पेस गरिसकेका थिए । सुपुर्दगी सन्धि गर्न सम्भव नभएपछि सी भ्रमणकै दौरान (असोज २६ मा) फौजदारी विषयमा पारस्परिक कानुनी सहायतासम्बन्धी सन्धि र सीमा व्यवस्थापन प्रणालीसम्बन्धी सम्झौता भएको थियो । उक्त सन्धि र सम्झौतालाई सरकारले संघीय संसद्मा दर्ता गराइसकेको छ ।नेपालले भारतसँग सन् १९५३ मा सुपुर्दगी सन्धि गरे पनि अध्यावधिक परिवर्तन भने गरेको छैन । उक्त सन्धिअनुसार विभिन्न १७ विषयमा मात्र फौजदारी विषयमा पारस्परिक कानुनी सहायता लिन पाइन्छ । तर फौजदारीकाअपराधीहरूलाई एक मुलुकले अर्कोलाई हस्तान्तरण गर्ने सम्बन्धमा भने त्यस सन्धिमा केही उल्लेख छैन । त्यसैलाई मध्यनजर गर्दै भारतले सन् २००५ देखि उक्त सुपुर्दगी सन्धिलाई आवधिक परिवर्तन गर्ने प्रस्ताव गरिरहेको छ । भारतले उक्त सन्धिमा तेस्रो मुलुकका व्यक्तिहरू पनि फौजदारी अपराधमा संलग्न भए एकअर्कालाई हस्तान्तरण गर्ने गरी सम्झौता गर्ने प्रस्ताव गरेपछि हालसम्म रोकिएको हो ।सन् २००६ मा तत्कालीन गृहमन्त्री कृष्णप्रसाद सिटौलाको भारत भ्रमणका क्रममा नयाँ दिल्लीमा नेपाल र भारतबीच सुपुर्दगी सन्धिमा आवधिक परिमार्जन गर्ने भनिएको थियो । तर दुई मुलुकबीच सहमति हुन नसक्दा काम अघि बढ्न सकेन । सन् २००८ मा भारतका विदेशमन्त्री प्रणव मुखर्जीको तीनदिने नेपाल भ्रमणको दौरान पनि उक्त सन्धिमा आवधिक परिवर्तन गर्ने भनिए पनि दुई मुलुकबीच सहमति नजुट्दा अघि बढ्न सकेन । पुसमा नेपालले चीन सरकारलाई विद्युतीय कारोबार र आर्थिक अनियमितता सम्बन्धी अपराध गरेको आरोपमा १२२ जना चिनियाँ नागरिक हस्तान्तरण गरेको थियो । दुई मुलुकबीच सुपुर्दगी सन्धि नभईकन चिनियाँ नागरिकलाई हस्तान्तरण गरिएकोमा सरकारको आलोचना पनि भएको थियो । भूराजनीतिक विज्ञ अवकाशप्राप्त उपरथी विनोज बस्न्यात परराष्ट्रको उक्त धारणा सरकारले कुनै पनि एक मुलुकसँग काम गर्दा अन्य मुलुकसँगको सम्बन्धमा चिसोपना नआओस् भनेर ल्याएको मान्छन् ।"
कोरोनाविरुद्ध लड्न चीनले सघाउने,"(काठमाडौं)  चीनले कोभिड१९ संक्रमणलाई परास्त गर्न सबैभन्दा पहिले छिमेकी मुलुकहरूलाई सहयोग गर्ने प्रतिबद्धता व्यक्त गरेको छ । नेपाल, अफगानिस्तान र पाकिस्तानका परराष्ट्रमन्त्री सहितको भिडियो कन्फरेन्समा सोमबार चीनका स्टेट काउन्सिलर तथा विदेशमन्त्री वाङ यीले कोरोना रोकथाममा छिमेकीहरूलाई सहयोग गर्ने प्रतिबद्धता गरेका हुन् । परराष्ट्रका एक प्रतिनिधिका अनुसार उक्त छलफलमा वाङले चीनले भविष्यमा कोरोना भाइरसको भ्याक्सिन ल्याए छिमेकी मुलुकहरूलाई प्राथमिकतामा राखेर सहयोग गर्ने बताएका थिए । कोरोना संक्रमण रोकथाम तथा नियन्त्रण गर्न नेपाल र चीनबीच लगातार उच्चस्तरीय संवाद र सहकार्य भइरहेको छ । वाङले नेपाल, पाकिस्तान र अफगानिस्तानलाई आवश्यक परे स्वास्थ्य सामग्री पनि सहयोग गर्ने बताए । नेपालमा ७० प्रतिशतभन्दा बढी व्यक्ति कोरोना भाइरसको संक्रमणबाट निको हुनुलाई राम्रो उपलब्धि मानेको उनले बताएका थिए । कन्फरेन्समा नेपालका परराष्ट्रमन्त्री प्रदीप ज्ञवालीले चीन सरकारको सहयोगप्रति धन्यवाद दिँदै सम्पूर्ण मुलुकहरू एकजुट भई कोरोना भाइरसलाई पराजित गर्नुपर्ने बताएका थिए । अफगानिस्तानका तर्फबाट कार्यवाहक परराष्ट्रमन्त्री मोहम्मद हनिफ अट्मार र पाकिस्तानको तर्फबाट मखदुम शाह महमुद कुरेसीले सहभागिता जनाएका थिए । उनीहरूले पनि कोरोना भाइरस नियन्त्रणमा सम्पूर्ण मुलुक मिलेर अघि बढ्नुपर्ने बताएका थिए । यसअघि असार ४ मा चीनका विदेश मन्त्री वाङकै नेतृत्वमा पपुवा न्युगिनी, नेपाल, पाकिस्तान, सिंगापुर, ताजकिस्तान, ग्रिस, रसिया, उज्वेकिस्तान र थाइल्यान्डका विदेश मन्त्रीहरूबीच कोरोना भाइरसविरुद्ध एकताबद्ध रूपमा लड्न हाइलेबल भिडियो कन्फरेन्स अन बेल्ट एन्ड रोड इन्टरनेसनल कोपअरेसन भएको थियो । त्यतिबेला पनि चीनले बीआरआईको फ्रेमवर्कमा हस्ताक्षर गर्ने मुलुकलाई सहयोग गर्ने प्रतिबद्धता व्यक्त गरेको थियो । वैशाख १५ गते राष्ट्रपति विद्यादेवी भण्डारी र चीनका राष्ट्रपति सी चिनफिङबीच टेलिफोन संवाद भएको थियो । उक्त संवादमा राष्ट्रपति सीले कोरोना भाइरस रोकथाम र नियन्त्रणको लागि नेपाललाई सहयोग गर्ने प्रतिबद्धता जनाएका थिए । वैशाख २ गते परराष्ट्रमन्त्री ज्ञवाली र चिनियाँ विदेशमन्त्री वाङबीच टेलिफोन संवाद भएको थियो । चैत १६ मा नेपालका लागि चिनियाँ राजदूत होउ यान्छी स्वास्थ्य मन्त्रालय पुगेर स्वास्थ्य तथा जनसंख्यामन्त्री भानुभक्त ढकाललाई करिब ४ करोड ४१ लाख बराबरको स्वास्थ्य सामग्री हस्तान्तरण गरेकी थिइन् । चैत १३ मा नेकपा अध्यक्ष पुष्पकमल दाहालले कोरोना भाइरस रोकथाममा नेपाललाई सहयोग गर्न अपिल गर्दै चिनियाँ राष्ट्रपति सीलाई पत्र पठाएका थिए । चीनले नेपाली सेनालाई पीपीई (व्यक्तिगत सुरक्षा सामग्री), एन९५ लगायत मास्क, परीक्षण किट्सहरू सहयोग पनि गरेको छ । नेपाली सेनालाई चिनियाँ जनमुक्ति सेना (पीएलए) ले वैशाख ३१ गते करिब १ करोड ७८ लाख ८८ हजार बराबर रुपैयाँको स्वास्थ्य सामग्री सहयोग गरेको थियो । चीन मामिलाका विज्ञ रूपक सापकोटा चीन र नेपालबीच कोभिड१९ लाई लिएर लगातार भइरहेको सहकार्यलाई दुई तरिकाले हेर्नुपर्ने मान्छन् । एउटा, विकासनिर्माणसहित कोरोना भाइरसको महामारीमा नेपाल जुधिरहेका बेला चीनले निरन्तर सहयोग गरिरहेको देखिन्छ, उनले भने, अर्को, चीनले अघि सारेको बीआरआई फेमबर्कको एक हस्ताक्षरकर्ता नेपाल पनि हो । चीनको पछिल्लो विदेश नीतिअनुसार आफूलाई विश्वसँग सहकार्य गर्ने फोरमको रूपमा बीआरआईलाई नै लिएको छ ।"
नेपालमा समूहसंक्रमणको अवस्था : डब्लूएचओ,"नाकामै स्वाब संकलनस्वास्थ्य मन्त्रालयले उपत्यका भित्रने नाकामै स्वाब संकलन थालेको छ । स्वास्थ्य आपत्कालीन कार्य सञ्चालन केन्द्र मातहतको चिकित्सा प्रयोगशाला विज्ञ टोलीले आइतबारदेखि साँगा, नागढुंगा र फर्पिङमा यात्रुको स्वाब संकलन थालेको हो । साँगाबाट प्रवेश गर्न लागेका ४ सय ९३ यात्रुको स्वाब संकलन गरिएको छ । नागढुंगामा १ हजार जनाको स्वाब संकलन गरिएको छ । करिब १० हजार यात्रुको पीसीआर परीक्षण गर्ने योजना छ ।"
एसपीसहित १८ प्रहरीमा कोरोना,स्याङ्जा (कास) स्याङ्जामा एसपीसहित १८ जना प्रहरी कर्मचारीमा सोमबार कोरोना संक्रमण पुष्टि भएको छ । साउन ७ गते ज्वरो र रुघा लाग्ने समस्या देखिएपछि साउन ८ गते प्रहरीहरूको स्वाब संकलन गरी पोखरा पठाइएको थियो । ९८ प्रहरी र हिरासतमा रहेका ४ जनाको स्वाब परीक्षणका लागि पठाएकामा ४० को मात्र रिपोर्ट आएको स्वास्थ्य कार्यालय स्याङ्जाका प्रमुख यामप्रसाद शर्माले जानकारी दिए । यसअघि ३ प्रहरीमा संक्रमण देखिएको थियो । उनीहरू कार्यालयमै सुरक्षित तवरले बसेका छन् ।
ओलीदाहाल आआफ्नै रणनीतिमा,"ओलीका दुई रणनीतिनेकपाका अध्यक्षद्वय ओली र दाहालका बीचमा गत शुक्रबार एक घण्टा भएको भेटमा दाहालले ओलीसँग पार्टी अध्यक्ष र प्रधानमन्त्रीमध्ये एक पदबाट राजीनामा मागे । ओलीको पर्फमेन्स दलमा भन्दा पनि सरकारमा कमजोर भएकाले प्रधानमन्त्रीबाटै राजीनामा दिनुपर्छ भन्ने दाहालको भनाइ थियो । जवाफमा ओलीले तपाईंहरूलाई बहुमतको दम्भ छ, म दुवै पदबाट राजीनामा दिन्नँ, जे गर्न सक्नुहुन्छ गर्नुस् भनेका थिए । त्यसपछि छुट्टिएका ओलीदाहालको संवाद सोमबार बिहान फोनमा भएको हो । यो बीचमा ओलीले दुईवटा विकल्पबारे आफू निकटस्थहरूसँग संवाद चलाएका छन् । पहिलो, जसको मत बढी हुन्छ उसले चुनाव चिह्न पाउने गरी दल विभाजनसम्बन्धी अध्यादेश ल्याउने । दोस्रो, संसद् विघटन गरेर मध्यावधि चुनाव गर्ने । यो दुवै रणनीति ओलीका लागि सहज होइन । प्रधानमन्त्रीले सजिलै संसद् विघटन गरेर मध्यावधि चुनाव गर्ने प्रावधान अहिलेको संविधानले परिकल्पना गरेको त छैन तर बहुमत प्राप्त सरकार हुँदाहुँदै पनि सहज तरिकाले काम गर्न नदिइएकाले संसद् विघटन गर्नुपर्ने परिस्थिति आइपरेको तर्क ओलीपक्षीय नेताहरूले गरिरहेका छन् । ओलीले संसद् विघटन गरेर मध्यावधि चुनाव गराउनुपर्नाको कारणसहितको सम्बोधनको ड्राफ्ट नै तयार पारेको स्रोतहरूको भनाइ छ । संविधानको धारा ७६ अनुसार तीन किसिमले प्रधानमन्त्री चयन गर्न सकिन्छ । पहिलो, राष्ट्रपतिले प्रतिनिधिसभामा बहुमत प्राप्त संसदीय दलको नेतालाई प्रधानमन्त्री नियुक्त गर्नेछन् । दोस्रो, प्रतिनिधिसभामा प्रतिनिधित्व गर्ने दुई वा दुईभन्दा बढी दलहरूको समर्थनमा बहुमत प्राप्त गर्न सक्ने प्रतिनिधिसभा सदस्य प्रधानमन्त्री बन्नेछन् । तेस्रो, पहिलो र दोस्रो दुवै अवस्था नभएमा प्रतिनिधिसभामा सबैभन्दा बढी सदस्य भएको दलको संसदीय दलको नेतालाई राष्ट्रपतिले प्रधानमन्त्रीमा नियुक्त गर्ने तर त्यसरी नियुक्त भएको प्रधानमन्त्रीले ३० दिनभित्र विश्वासको मत लिनुपर्छ । यसरी निर्वाचित प्रधानमन्त्रीले विश्वासको मत लिन नसकेमा वा प्रधानमन्त्री नियुक्त हुन नसकेमा प्रधानमन्त्रीको सिफारिसमा राष्ट्रपतिले प्रतिनिधिसभा विघटन गरी चुनावको मिति तोक्न सक्ने प्रावधान संविधानले गरेको छ । त्यसैले यो परिस्थिति उत्पन्न भएको अवस्थाबाहेक अरू अवस्थामा प्रधानमन्त्रीले संसद् विघटन गर्न सक्ने प्रावधान संविधानमा छैन, संविधानविद् टीकाराम भट्टराईले कान्तिपुरसँग भने । तर ओलीनिकट एक नेताका अनुसार ओलीले संसद् विघटनको विकल्पलाई एउटा रणनीतिका रूपमा तयारी अवस्थामा राखेका छन् । तपाईंलाई थाहै छ, कानुनका नौ सिङ, व्याख्या जसरी पनि गर्न सकिन्छ, ती नेताले कान्तिपुरसँग भने, प्रधानमन्त्रीज्यूले व्यापक कानुनी परामर्श गरिरहनुभएको छ । संविधानमा कतै न कतै केही न केही छिद्र त भेटिइहाल्छ । यदि ओली यही बाटोमा गए भने नेकपाबाहेक अरू सबै दललाई फाइदा पुग्ने आकलन नेकपाभित्र छ । दुई तिहाइ ल्याएर पनि नेकपाले राम्रो नतिजा दिन सकेन भनेर कांग्रेस जनताबाट परीक्षण हुन तयार भइहाल्छ, भर्खरै मिलेका मधेसकेन्द्रित दलहरूलाई यसबाट घाटाभन्दा नाफा नै धेरै हुन्छ, एक स्थायी कमिटी सदस्यले कान्तिपुरसँग भने, नेकपाकै नेताहरू पो कुन मुख लिएर जनतासमक्ष जाने ? त्यसैले दुई अध्यक्षले घनीभूत छलफल गरेर मिल्नुको विकल्प छैन ।ओलीको अर्को रणनीति दल विभाजनसम्बन्धी अध्यादेश नै हो, जसको पासा फालेर उनी यसअघि पनि पार्टीभित्र आलोचित भइसकेका छन् । विश्वस्त स्रोतहरूका अनुसार यसअघि मधेसकेन्द्रित दल फुटाउन ल्याएको दल विभाजनसम्बन्धी अध्यादेश यसपालि भने उनले आफ्नै दलभित्रको अल्पमतबहुमत परीक्षण गर्न ल्याउनेछन् । बालुवाटार स्रोतका अनुसार संसदीय दलमा जसको बढी मत हुन्छ, उसले चुनाव चिह्न पाउने गरी दल विभाजनसम्बन्धी अध्यादेश ल्याउने तयारी ओलीको छ । ओली र दाहाल पक्ष दुवैले संसदीय दलमा आआफ्नो बहुमत छ भनिरहेका बेला सांसदलाई प्रलोभनमा पारेर यताका उता, उताका यता पार्ने खेल नेकपाभित्र हुने सम्भावना रहन्छ ।असार १४ गते नेकपा एमाले दर्ताका लागि निर्वाचन आयोगमा निवेदन दिइसकिएको छ, संसदीय दलमा हाम्रो पक्ष त्यति कमजोर छैन, बहुमतले निर्णय गरेर चुनाव चिह्न सूर्य लिइयो भने दुईचार जना ठूला नेताबाहेक पूर्वएमाले हाम्रै पोल्टामा आउँछन्, ओलीका निकटस्थ मानिने एक नेताले कान्तिपुरसँग भने, एमाले र सूर्य चिह्नप्रति आमकार्यकर्ताको लगाव छ । पछिल्लोपटक ओलीले यो विकल्पबारे धेरै मन्थन गरेको उनलाई भेट्नेहरू बताउँछन् । दल विभाजनसम्बन्धी अध्यादेशबारे सोचेरै उनले दाहाललाई पनि सकेको गर्नू, त्यसपछि मैले सकेको गरुँला भनेर जवाफ दिइरहेका हुन् । गत ९ गते दुई अध्यक्षबीचमा भएको छलफलमा समेत पार्टी फुटाउनेसम्मका कुरा भएपछि त्यहाँबाट सोझै पुष्पलाल स्मृति दिवसको कार्यक्रममा पुगेका अध्यक्ष दाहालले ओलीकै निर्देशनमा एमाले पार्टी दर्ताका लागि निवेदन दिइएको बताएका थिए । जबकि त्यसअघि नेताहरूले आशंका गरे पनि ओलीले नै दल दर्ता गर्न लगाएका हुन् भन्ने सार्वजनिक आक्षेप लगाइएको थिएन ।यद्यपि ओलीपक्षीय नेताहरू पार्टी महाधिवेशनमै जानुपर्ने र त्यसका लागि दुई अध्यक्षबीच सहमति हुनुपर्ने आफूहरूको बटमलाइन भएको बताउँछन् । प्रधानमन्त्री ओलीबाट ०७८ को बजेट ल्याएपछि चुनावी सरकारको प्रधानमन्त्री हुनुहोला भनेर प्रचण्डजीलाई भनिएकै छ, एकल अध्यक्ष दिन अर्ली महाधिवेशन गरौं भनिएकै हो, ओलीनिकट एक नेताले कान्तिपुरसँग भने, उहाँलाई यो भन्दा धेरै के चाहिएको हो बुझ्न सकिएन । अध्यक्षजस्तो मान्छेले तातै खाऊँ जल्दै मरौं गर्न त भएन नि !"
सुडान मिसनबाट सशस्त्रले गुमायो ४२ करोड,"(काठमाडौं)  राष्ट्रसंघले तोकेको मापदण्डअनुसार बन्दोबस्तीका सामान खरिद तथा व्यवस्थापन समयमै गर्न नसकेपछि सशस्त्र प्रहरी बल (एपीएफ) ले दक्षिण सुडानस्थित दुइटा फर्म पुलिस युनिट (एफपीयू) मिसनबाट ४२ करोड रुपैयाँभन्दा बढी रकम गुमाएको छ । एफपीयूले प्रयोग गर्ने सामानको खरिद, व्यवस्थापन, मर्मतलगायत काम समयमै गर्न सकेको भए यो रकम गुम्ने थिएन ।राष्ट्रसंघीय शान्ति मिसनअन्तर्गत युनाइटेड नेसन्स मिसन इन साउथ सुडान (अनमिसन) मातहत राजधानी जुवा र अर्को सहर बोरमा तैनाथ एपीएफका दुई एफपीयूले ६ वर्षमा ३५ लाख ३५ हजार ९ सय ८५ अमेरिकी डलर नोक्सानी बेहोरेको हो । यी दुई मिसनमा ३ सय २० जना सशस्त्र प्रहरी एफपीयूका रूपमा तैनाथ छन् ।तर सशस्त्र प्रहरी बलले सामान सम्बन्धित ठाउँमा पुर्याउन राष्ट्रसंघले समयमै समन्वय नगरेको, मिसन बस्ने देशले सेक्युरिटी क्ल्यिरेन्स नदिएको र लाइबेरियामा ६ वर्षअघि फैलिएको इबोला महामारीपछिको अवस्था पनि रकम गुम्नुको थप कारण रहेको तर्क गरेको छ । यो अवधिमा सशस्त्र प्रहरीले मिसनबाट प्राप्त गर्ने कुल शोधभर्नाको ३५ प्रतिशत नोक्सानी हो । शोधभर्नाबापत पाउने रकममा ६० प्रतिशत नोक्सानी भयो भने मिसन नै फिर्ता हुन सक्छ । ३५ प्रतिशत नोक्सानीलाई कार्यसम्पादनमा कमजोर मानिन्छ ।राष्ट्रसंघले दुवै एफपीयूलाई आर्म्ड पर्सनल क्यारियर (एपीसी), अन्य सवारीसाधन र जेनेरेटर, टियरग्यास, सेल्फ सस्टेन (अन्य बन्दोबस्ती) अन्तर्गतका सामान सञ्चालन गरेबापत शोधभर्ना दिन्छ । यस्ता सामान सञ्चालनमा कमजोरी भएपछि भुक्तानी कटौती हुन्छ । त्यही कमजोरीका कारण ६ वर्षमा करिब ४० करोड रुपैयाँ गुमेको हो । जुबामा रहेको एफपीयूलाई प्राप्त हुने सन् २०१४ देखि २०१९ सम्मको १५ लाख ४३ हजार २ सय ४१ अमेरिकी डलर नोक्सानी भएको हो । यस्तै बोरस्थित एफपीयूले १९ लाख ९७ हजार ७ सय ४४ डलर पाउन सकेन । पछि मिसनबाट भुक्तानी पाउने गरी सशस्त्र प्रहरीको कल्याणकारी सेवा केन्द्रको कोषबाट सामान खरिद गरिएको थियो ।मिसनमा तैनाथ एफपीयू र अन्य सुरक्षा युनिटका बन्दोबस्ती व्यवस्थापन र जिम्मेवारी निर्वाहबारे राष्ट्रसंघले हरेक ३३ महिनामा निरीक्षण गर्छ । त्यसै आधारमा ३३ महिनामै शोधभर्ना दिन्छ । सन् २०१५ देखि २०१८ जनवरीसम्म सशस्त्र प्रहरीमा कोषराज वन्त, दुर्जकुमार राई र सिंहबहादुर श्रेष्ठ महानिरीक्षक थिए । उनीहरूको पालामा तुलनात्मक रूपमा बढी नोक्सानी सहनुपरेको छ । पछिल्लो पटक महानिरीक्षकमा शैलेन्द्र खनाल आएपछिको दुई वर्षमा पनि केही रकम रोकिएको छ । वन्तका पालामा ११ लाख ४ हजार अमेरिकी डलर र उनीपछिका राईका पालामा सबैभन्दा बढी १५ लाख ८ हजार गुमेको छ । यस्तै श्रेष्ठ महानिरीक्षक हुँदा ९ लाख अमेरिकी डलर शोधभर्ना हुन सकेन । खनाल आईजीपी बनेपछिको २ वर्षमा दुवै एफपीयूले २३ हजार ९ सय ८५ डलर शोधभर्ना कम पाएको छ । वन्त २०६८ चैत २९ देखि २०७२ पुस ३ सम्म सशस्त्र प्रहरी महानिरीक्षक थिए । अख्तियारले भ्रष्टाचार अभियोगमा करिब साढे ३ महिना कार्यकाल छँदै वन्तलाई नियन्त्रणमा लिएपछि वरिष्ठ एआईजी राई २०७२ पुस ३ गतेदेखि २०७३ वैशाख १३ सम्म कामु र १४ गतेदेखि फागुन १ सम्म महानिरीक्षक बने । राईपछि श्रेष्ठ २०७३ फागुन २ देखि २०७४ चैत २७ सम्म सशस्त्रको नेतृत्वमा रहे । श्रेष्ठपछि खनाल २०७४ चैत २८ गतेबाट ४ वर्षका लागि आईजीपीमा छन् ।मिसनबाट शोधभर्ना शतप्रतिशत आउने नआउने भन्नेमा आईजीपी र संगठनबाट मिसनमा खटिएका कमान्डरको भूमिका तथा खरिदका झन्झटिला प्रक्रिया मुख्य कारण हुन् । त्यति मात्र होइन, एपीसीलगायतका सामान खरिदमै अपारदर्शी र बिचौलिया हाबी हुँदा त्यसको असर मिसनमा पर्न जान्छ । आईजीपीले सक्षम र काम गर्न सक्ने कमान्डरलाई मिसनमा पठाउने हो भने फिल्डमा रहँदा बन्दोबस्तीका सामान चालु अवस्था भएनभएको र समयमै मर्मतसम्भारमा ध्यान जान सक्छ । सशस्त्र प्रहरी प्रवक्ता डीआईजी राजु अर्यालले विगतका वर्षमा विभिन्न पक्षबाट भएका कमीकमजोरी र लाइबेरियामा देखिएको इबोला महामारीपछिको अवस्थाले समयमै बन्दोबस्तीका सामान पुर्याउन नसक्दा शोधभर्नामा नोक्सानी बेहोर्नुपरेको स्विकारे ।एपीसी, अन्य सवारीसाधन, जेनेरेटरलगायत मिसनका लागि चाहिने बन्दोबस्तीका सामानको शोधभर्ना प्राप्तिमा कमी आयो, यसमा हाम्रा पनि कमीकमजोरी भए होलान् तर राष्ट्रसंघले सामान पुर्याउन समयमै डिसिजन नगरिदिने र मिसन बस्ने मुलुकले क्लियरेन्स दिन ढिलाइ हुँदा पनि त्यसको असर शोधभर्नामा पर्न गयो, उनले भने, पछिल्लो २ वर्षको शोधभर्नाको अवस्था हेर्ने हो भने पनि सुधारकै नतिजा स्वरूप राष्ट्रसंघबाट प्राप्त हुने रकम ९८ प्रतिशत सम्म पुगेको छ ।तोकिएको मापदण्डअनुसार काम हुँदा पनि शोधभर्नाबापत पाउने रकममा कटौती गरेको भन्दै सन् २०१७ मा सशस्त्र प्रहरी मुख्यालयले राष्ट्रसंघसँग असन्तुष्टि जनाएको थियो । सशस्त्रले राष्ट्रसंघका अधिकारी नेपाल भ्रमणमा आउँदा पनि यसबारे ध्यानाकर्षण गराएको एक अधिकारीले बताए । त्यसबेला आईजीपीमा सिंहबहादुर श्रेष्ठ थिए । श्रेष्ठसँग यसबारे जिज्ञासा राख्दा उनी खुल्न चाहेनन् । उतिबेला यससम्बन्धी छलफलनिर्णय भए होलान्, अहिले म अवकास जीवनमा छु, उनले भने, संगठनसँगै सबै कुरा बुझ्नुहोला ।कान्तिपुरलाई प्राप्त विवरणअनुसार सन् २०१४ मा जुबास्थित एफपीयूले ३ लाख ७२ हजार डलर भुक्तानी नै पाएन । सन् २०१५ मा १ लाख ८२ हजार, २०१६ मा २ लाख ७० हजार, २०१७ मा १ लाख ६५ हजार, २०१८ मा ५ लाख ५० हजार र २०१९ मा ४ हजार २ सय ४१ डलर गुमाएको हो । २०२० का लागि भने सशस्त्रले जुवा मिसनबाट शतप्रतिशत भुक्तानी पाएको छ । सुडानमा एफपीयू तैनाथ भएपछि सन् २०१९ सम्म २ करोड ५२ लाख ९६ हजार शोधभर्ना आउनुपर्नेमा ५ प्रतिशत कटाएर दिइयो । यसैगरी, बोरमा रहेको सशस्त्रको एफपीयूले सन् २०१५ मा ५ लाख ५५ हजार, २०१६ मा ५ लाख ४८ हजार, २०१७ मा ५ लाख २५ हजार, २०१८ मा ३ लाख ५० हजार र सन् २०१९ र ०२० मा समान ९ हजार ८ सय ७२ अमेरिकी डलर गुमाएको हो ।सन् २०१४ सम्म राष्ट्रसंघले हरेक एउटा एफपीयूमा ३ वटा एपीसी भए पुग्ने मापदण्ड लागू गरेको थियो । तर दक्षिण सुडानमा तैनाथ सबै राष्ट्रका फौजलाई एउटा एफपीयूमा ६ जना हुनुपर्ने मापदण्ड ल्यायो । जसका कारण नेपालमा सामान पुर्याउन समय लाग्यो । त्यसको असर पनि शोधभर्नामा पर्न गएको थियो ।पछिल्लो २ वर्षमा भने सशस्त्रले ९८ प्रतिशतभन्दा बढी भुक्तानी पाएको छ । अनुगमनमा ८० प्रतिशतभन्दा माथि राम्रो देखिए उत्कृष्ट मानिन्छ । राष्ट्रसंघले एउटा एफपीयूका लागि कम्तीमा ६ वटा एपीसी, ४६ वटा अन्य सवारीसाधन र १५ वटा जेनेरेटर अनिवार्य हुनुपर्ने मापदण्ड छ । दक्षिण सुडानका लागि एउटै एपीसी २ लाख ३४ हजार डलरमा किनिएको थियो । नेपाली सेनासँग सशस्त्र प्रहरीले सुडान मिसनका लागि सातवटा एपीसी किनेर पठाएको थियो । महालेखा परीक्षकको कार्यालयले पनि सर्त र मापदण्डअनुसार काम नभएपछि शोधभर्ना घटेकोमा चिन्ता व्यक्त गरेको छ । खासगरी एपीसी, अन्य सवारीसाधन र जेनेरेटर कस्तो क्षमतामा सञ्चालनमा छ भन्नेबारे निरीक्षण हुन्छ, यसैका आधारमा भुक्तानी शतप्रतिशत वा कटौती गर्ने भन्ने निर्क्योल हुन्छ, स्रोतले भन्यो ।महालेखाको ५७ औं प्रतिवेदनमा पनि राष्ट्रसंघसँग भएको सहमति र सम्झौताअनुसार सामान आपूर्ति, मर्मत र आपूर्ति समयको पालना नहुँदा शोधभर्ना कटौती भएको भन्दै यसमा सुधार गर्न सरकारलाई निर्देशन दिएको छ । राष्ट्रसंघले सन् २०१४ र ०१५ मा सशस्त्रका लाइबेरियास्थित तीनवटा एफपीयूलाई सुडानमा स्थानान्तरण गरेको थियो । २०१४ मा लाइबेरियामा फैलिएको इबोला महामारीपछि बुकाननस्थित एफपीयूअन्तर्गतका फौज र हतियार मात्र जुवा ल्याउन दक्षिण सुडान सरकारले अनुमति दिएको थियो । एपीसी, सवारी र जेनेरेटर लैजान अनुमति नदिएपछि त्यहीँबाट नेपाल ल्याइयो । त्यो एपीसी मिसनका लागि समयमै पुर्याउन नसकेपछि झुत्तानी कटौती हुन पुग्यो । त्यसको १ वर्षपछि मात्र लाइबेरियाको मनोरोबिया र तुमवानबर्गको एफपीयू फिर्ता भएपछि त्यसको सट्टा बोरमा खटाइएको थियो ।"
थापाको प्रवेशले कांग्रेसमा हलचल,"(काठमाडौं)  राप्रपा नेता सुनीलबहादुर थापासहितको कांग्रेस प्रवेश यस्तो बेला हुँदै छ, जहाँ आसन्न महाधिवेशनलाई लिएर नेताहरूबीच नेतृत्वको लडाइँ चलिरहेको छ । यही बेला, अर्को संयोग थपिएको छ, पार्टीका पुराना नेतामाथि कारबाही । एकातिर गोविन्दराज जोशी, पुष्करनाथ ओझा र रामबहादुर विष्टलाई पार्टीबाट निष्कासन गरिएको छ, अर्कोतर्फ राप्रपाबाट सुनीलबहादुर थापासहितका नेताहरूलाई मंगलबार पार्टीमा प्रवेश गराइँदै छ ।थापालाई सहमहामन्त्री र अरू पाँच नेतालाई केन्द्रीय सदस्य दिएर राप्रपा नेताहरूलाई भित्र्याउने तयारी भइरहँदा जोशी, ओझा र विष्टमाथि भएको कारबाहीप्रति भने पार्टीमा असन्तुष्टि छ । आफ्ना पार्टीका नेतालाई कारबाही गरेर अर्को पार्टीबाट भित्र्याउँदा कार्यकर्तामा नकारात्मक सन्देश जाने भन्दै अर्जुननरसिंह केसी, शेखर कोइराला, मीनेन्द्र रिजाललगायत नेताहरूले असन्तुष्टि जनाएका छन् । थापाको कांग्रेस प्रवेशको चर्चाले राप्रपाको समेत जग हल्लाएको छ । उनको कांग्रेस प्रवेशसँगै राप्रपाका संस्थापक नेता एवं पूर्वप्रधानमन्त्री सूर्यबहादुर थापाको राजनीतिक विरासत पनि अन्त्य हुने भन्दै अध्यक्ष कमल थापाले दुई दिनअघि ट्वीट गरेका थिए । उनले सुनीललाई पिताको मौलिक विचारको रक्षाका लागि राप्रपा नछाड्न पनि अपिल गरेका थिए । आसन्न महाधिवेशन केन्द्रित भएर गुटहरू सक्रिय बनिरहेका बेला सुनीललाई कांग्रेस प्रवेशमा पनि निकै पापड बेल्नुपर्यो । उनको प्रवेशलाई कांग्रेस नेताहरूले महाधिवेशनमा आआफ्नो लाभहानिसँग तुलना गरिरहेका थिए । सभापति शेरबहादुर देउवाको इच्छामा मात्रै चल्दा अर्को पक्ष असन्तुष्ट बन्ने सम्भावना थियो । थापा आफैं वरिष्ठ नेता रामचन्द्र पौडेल र पूर्वमहामन्त्री कृष्णप्रसाद सिटौलाको मन जित्नका लागि उनीहरूको ढोकासम्म पुगेका थिए । त्यसपछि मात्रै उनको पार्टी प्रवेशसँगै सहमहामन्त्रीको पद सुनिश्चित भएको हो । आफ्नो पद सुनिश्चित भएपछि उनीसहित ३१ जनाले शनिबार राप्रपाबाट राजीनामा दिएका थिए । राजीनामा दिनेहरूमा १९ जना केन्द्रीय तहका नेता छन् । मंगलबारको पार्टी प्रवेशमा भने २१ जना मात्रै सहभागी हुने भएका छन् ।सहमहामन्त्री र पाँच केन्द्रीय सदस्य दिने निर्णयप्रति वरिष्ठ नेता पौडेल भने सन्तुष्ट छैनन् । पार्टी प्रवेशको कार्यक्रम राखिए पनि पौडेल उपस्थित हुनेनहुने अनिश्चित भएकाले कांग्रेसले साँझसम्म पनि कार्यक्रमको जानकारी दिन सकेको थिएन । उपसभापति विमलेन्द्र निधि पौडेलनिवास बोहराटारमै पुगेर मनाएपछि मात्रै कार्यक्रम निश्चित गरिएको हो । सुनील लामो समय संयुक्त राष्ट्रसंघमा जागिरे थिए । एक दशकअघि मात्रै उनी राजनीतिमा आएका हुन् । पिताको जीवनको उत्तरार्द्धसँगै राजनीतिमा होमिएका उनको संसद्मा इनिङ ०७० को चुनावबाट भएको हो । त्यतिबेला पिताकै निर्वाचन क्षेत्र धनकुटाबाट उनी निर्वाचित भए । जितसँगै मन्त्री पनि भइहाले । तत्कालीन सुशील कोइराला नेतृत्वको सरकारमा उनी आपूर्ति तथा वाणिज्यमन्त्री बनेका थिए । गत फागुनमा दुई राप्रपा एकीकृत हुँदा नै उनी पार्टी छाड्ने मनस्थितिमा पुगिसकेका थिए । त्यतिबेलैदेखि कांग्रेस प्रवेश गर्ने तयारीमा थिए । धनकुटाका कांग्रेस जिल्ला सभापति अग्नि पौडेलका अनुसार त्यतिबेला सबै तारतम्य मिलिसकेको थियो । जिल्लामा ठूलो आमसभा गरेर पार्टी प्रवेश गराउने योजना थियो । तयारी हुँदाहुँदै लकडाउन भयो, उनले भने, महाधिवेशनअघि नै प्रवेश गर्नुपर्छ भन्ने जिल्लाकै आग्रहमा मंगलबारको कार्यक्रम तय भएको हो । कांग्रेस प्रवेश गर्ने तयारी धेरैअघिदेखि भएकै कारण दुई राप्रपाको एकीकरण सभा थापाले बहिष्कार गरेका थिए । यद्यपि उनले राजतन्त्र र संघीयताको मुद्दामा विचार नमिलेका कारण नगएको प्रतिक्रिया दिएका थिए । लामो समय र सबैभन्दा बढी अवधि प्रधानमन्त्री भएका हिसाबले पनि सूर्यबहादुरको धनकुटासँग विशेष सम्बन्ध थियो । पञ्चायतका पहिला प्रधानमन्त्री उनी महेन्द्र, वीरेन्द्र र ज्ञानेन्द्रका शासनकालमा सत्तामा रहे । बहुदल आएपछि एक पटक कांग्रेसकै समर्थनमा पनि उनी प्रधानमन्त्री भए ।बाबुकै सल्लाहमा राजनीतिमा आएका सुनीलले पनि धनकुटालाई आफ्नो केन्द्र बनाउन चाहेका छन् । यसका लागि राजनीतिक र वैचारिक सम्बन्धका दृष्टिले कांग्रेसमा रहे सुरक्षित हुन सकिने बुझाइ उनमा धेरैअघिदेखिकै हो ।"
६ वर्षमा साढे ६ अर्ब स्वाहा,"(काठमाडौं)  दुर्गम तथा हिमाली गाउँलाई ४९ वर्षदेखि सहरसँग जोड्दै आइरहेका नेपाल वायुसेवा निगमका क्यानेडियन टुइनअटर जहाजलाई विस्थापित गर्ने उद्देश्यले ६ वर्षअघि भित्र्याइएका चिनियाँ जहाज आफैं विस्थापित हुने अवस्थामा छन् । ६ वटा चिनियाँ जहाज थपेर आन्तरिक बजारको डेढ प्रतिशत हिस्सालाई ३० प्रतिशतमा पुर्याउने योजना बनाएको निगम र नेपाल सरकार सहुलियतपूर्ण ऋण तथा अनुदानसँग जोडिएको यो चिनियाँ परियोजनामा नराम्ररी असफल भएका छन् । ती जहाज उडाउँदा वार्षिक ५० करोड घाटा व्यहोर्नुपरेको कारण देखाउँदै निगमले साउन १६ पछि बाँकी ५ वटा जहाजलाई सदाका लागि हटाउने निर्णय गरेको छ । एउटा वाइ१२ई चैतमा नेपालगन्जमा दुर्घटनामा परेर काम नलाग्ने भइसकेको छ ।निगम सञ्चालक समितिका एक सदस्यका अनुसार ४ अर्ब ३३ करोड लागत मूल्यका यी जहाज उडाएर निगमले ०७१ यताका ५ वर्षमा व्यहोरेको घाटा २ अर्ब ३० करोडनजिक पुगेको छ । तत्कालीन प्रधानमन्त्री बाबुराम भट्टराई नेतृत्वको सरकारले यी विमान चीनको एक्जिम बैंकको सहुलियतपूर्ण ऋण तथा अनुदानमा निगमका लागि किनेको थियो । जसमा ०७७ असार मसान्तसम्म राज्यले कम्तीमा ६ अर्ब ६४ करोड नोक्सान व्यहोरेको छ । विदेशी बैंकको ऋण भएकाले यो अंक अझै बढ्दै जाने जनाइएको छ । निगमका लागि विमान भाडामा ल्याउँदा हुने कमिसनको खेलमा उच्च तहको राजनीतिक हस्तक्षेप र निगममा हुने भ्रष्टाचारका कारण भएका धमिजा, चेज एयर, चाइना साउथवेस्ट र लाउडा काण्डजस्तै अब चिनियाँ जहाज गणतन्त्रपछिको नयाँ काण्डका रूपमा जोडिन आइपुगेको छ । निगमको अर्थ विभागका अनुसार गणतन्त्रअघि भएका जहाज भाडा काण्डको सञ्चित घाटा १ अर्ब ८६ करोड हाराहारी पुगेको छ । चिनियाँ जहाजमा सरकारले कस्तो निर्णय लिने हो, साउन १६ पछि थाहा होला । तत्कालीन नेकपा माओवादीका नेता बाबुराम भट्टराई नेतृत्वको सरकारले तीन दशकसम्म जहाज खरिद नगरेर यथास्थितिमा चलिरहेको नेपाल वायुसेवा निगमको आन्तरिक र अन्तर्राष्ट्रिय बजारमा बलियो उपस्थिति देखाउन ०६९ मंसिर १० मा चिनियाँ जहाज खरिद गर्ने निर्णय लिएको थियो । भट्टराईपछि मन्त्रिपरिषद् अध्यक्ष खिलराज रेग्मी नेतृत्वको सरकारले उक्त निर्णयलाई ०७० कात्तिक १४ मा कार्यान्वयन गराएको थियो । अर्थात् दुईटा अनुदान र चारवटा सहुलियतपूर्ण ऋणमा गरी ६ वटा चिनियाँ जहाज खरिद सम्झौता रेग्मीको पालामा भयो । रेग्मीले यो निर्णय गर्दा अघिल्लो निर्णयलाई कार्यान्वयन गराएको भनी नैतिक दायित्व लिएका थिएनन् । उनले आफ्नो स्वतन्त्र निर्णय नभएकाले यसलाई मन्त्रिपरिषद्बाट कार्यान्वयनका लागि निर्णय गराउने भनेका थिए ।रेग्मी र भट्टराईभन्दा अगाडि भट्टराईकै मन्त्रिमण्डलका अर्थमन्त्री वर्षमान पुन र तत्कालीन चिनियाँ राजदूत याङ हाउलानबीच ०६८ माघ २७ गते सहुलियतपूर्ण ऋण तथा अनुदानमा चिनियाँ जहाज खरिद गर्न सम्झौतापत्रमा हस्ताक्षर भइसकेको थियो । गिरिजाप्रसाद कोइरालाको अन्तरिम सरकारपछि माओवादीकै नेताहरू खड्गबहादुर विश्वकर्मा, लोकेन्द्रबहादुर विष्ट मगर, पोस्टबहादुर बोगटी तथा रामकुमार श्रेष्ठले पर्यटन मन्त्रालय हाँकेका बेला खरिद प्रक्रियाका विभिन्न चरणका अध्ययन तथा खरिद सम्झौता भएका थिए । यसैले पनि चिनियाँ जहाजलाई अधिकांशले पोलिटिकल प्रचेज भन्दै आएका छन् ।िििनिगमका तर्फबाट यी जहाज खरिद प्रक्रियामा सबैभन्दा नजिक रहेर काम गरेका तत्कालीन नायब महाप्रबन्धक गणेश ठाकुर राजनीतिक कारणले यी जहाज निगमलाई भिडाइएको बताउँछन् । खरिद प्रक्रियामा सामेल भएका तर जहाज काठमाडौं आइपुग्दा अवकाश पाइसकेका ठाकुरले भने, चिनियाँ जहाज त्यो बेलामा आवश्यकता होइन, पोलिटिक्सले ल्याएको थियो । त्यो गभर्मेन्ट टू गभर्मेन्ट डिसिजन हो । निगमको डिसिजन थिएन । यो खरिदमा संलग्न निगमका एक नायब प्रबन्ध निर्देशकले त्यसताकाको नेकपा माओवादीको सरकार चिनियाँ जहाज खरिदमा कसरी जोडियो भन्नेबारे आफूलाई जानकारी भएको तर त्यस विषयमा नबोल्ने बताए । यो जहाज कसरी आयो म अहिले बोल्दिनँ, हाल काठमाडौंबाहिर रहेका उनले कान्तिपुरसँग भने, न म कम्युनिस्ट सपोर्टर हुँ न त कुनै राजनीतिक संरक्षण छ । सिस्टम नै क्रप्ट भएको र फटाहाको आवाज बिक्ने ठाउँमा के बोल्नु ?निगमले सुरुमा जहाज नलिने सोच बनाएको तर त्यसताका चीन र नेपाल सरकारबीच कुरा भएकाले नकार्ने स्थिति नरहेको उनले बताए । नेपालले जहाज नलिने निर्णय गर्दा चीनले सबै अनुदान रोक्ने कुरा गर्यो, त्यो बेला रिङरोड विस्तारको परियोजना सुरु हुँदै थियो, त्यो पनि रोकिने भयो, उनले भने, यी विषयमा मलाई धेरै थाहा छ तर बोल्दिनँ । ०६८ कात्तिकमा पर्यटनमन्त्री बनेका लोकेन्द्र विष्ट मगरले तत्कालीन नागरिक उड्डयन प्राधिकरणका महानिर्देशक त्रिरत्न मानन्धरको नेतृत्वमा ५ सदस्यीय सुझाव समिति गठन गरेका थिए । मानन्धर नेतृत्वको समितिले नेपाली भूबनोटभित्र चिनियाँ जहाज सञ्चालन गर्न सकिनेनसकिनेबारे प्रतिवेदन बुझाउनुपर्ने थियो । उक्त समितिले जहाजको विस्तृत प्राविधिक अध्ययन गर्नुपर्ने उल्लेख गर्दै सरकारलाई त्यसका लागि सिफारिस गरेको थियो । त्यो समितिले निगमकै पाइलट इन्जिनियरलाई विस्तृत अध्ययन गर्न सुझाव दिएको थियो । लगत्तै (०६८ कात्तिकमै) निगमले सरकारको निर्देशनअनुसार नेपाल वायुसेवा निगमको इन्जिनियरिङतर्फका नायब उपमहाप्रबन्धक गणेश ठाकुरको नेतृत्वमा प्राविधिक टोली गठन गर्यो । टोलीमा निगमका त्यतिबेला टुइनअटर विमान उडाउने क्याप्टेनहरू श्रवण रिजाल, विजय लामा, इन्जिनियर सन्तोषकुमार खाती र वाणिज्य विभागका निमित्त निर्देशक किरण पन्त थिए । यो टोली कात्तिकमै चिनियाँ जहाज उत्पादन गर्ने स्थान चीनको हार्बिन पुगेर एक सातामा नेपाल फर्कियो । ठाकुरको प्राविधिक टोलीले त्यतिबेला सुगम भेगका लागि एमए६० र दुर्गमका लागि वाई१२ई जहाज उपयुक्त भएको प्रतिवेदन बुझाएको थियो ।समितिले चिनियाँ जहाज वाइ१२ई नेपालको दुर्गममा उडान भर्दै आएका डोर्नियर र टुइनअटरको तुलनामा कम नभएको, बरु कतिपय प्राविधिक विषयमा ती दुई मोडलभन्दा अब्बल रहेको प्रतिवेदन बुझाएको थियो । निगमका टुइनअटर धेरै पुरानो भइसकेकाले तिनलाई विस्थापन गर्नु जरुरी छ, ०६८ मंसिर ९ गते निगम सञ्चालक समितिलाई बुझाइएको प्रतिवेदनको निष्कर्षमा लेखिएको छ, वाइ१२ई ले टुइनअटर उडिरहेका सबै आन्तरिक रुटमा उडान भर्न सक्छ । पुराना टुइनअटर विमान विस्थापन गर्न वाई१२ई राम्रो विकल्प हुन सक्छ ।प्रतिवेदनमा यो विमानले डोर्नियर र टुइनअटरले उडान भर्दै आएको मनाङ, डोल्पा, भोजपुर, रुम्जाटार, कांगेलडाँडा, थामखर्क, रुकुम र ताप्लेजुङमा उडान भर्न सक्ने जनाइएको थियो तर पछिल्लो पटक यो विमान पोखरा, सिमरा, दाङ र भैरहवाबाहेक अयन्त्र व्यावसायिक उडान नगरी थन्किएको छ । त्यसैगरी निगमसँग सुगम तथा अन्तरदेशीय रुटका लागि मझौला आकारको विमान नभएकाले ५७ सिट क्षमताको एमए६० उपयुक्त हुने सुझाव दिइएको थियो । समितिले यो विमानले काठमाडौंबाट पर्वतीय उडानसहित भद्रपुर, बिराटनगर, जनकपुर, सिमरा, भरतपुर, पोखरा, भैरहवा, नेपालगन्ज, सुर्खेत, धनगढी तथा नेपालबाट भारत, बंगलादेश र भुटानसम्म उडान गर्न सक्ने प्रतिवेदन बुझाएको थियो । तर, यो जहाज सुर्खेत, जनकपुर, सिमरा, भरतपुर, पोखरा, भारत, बंगलादेश र भुटानमा ६ वर्षयता कहिल्यै उडाइएन ।ठाकुरले आफ्नो प्रतिवेदनले जहाज ठीक छ भनेको तर किन्न सुझाव नदिएको बताए । हामीले चिनियाँ जहाज निर्माताले दिएको स्पेसिफिकेसनअनुसार टुइनअटर र डोर्नियरसँग तुलना गरेका थियौं, जहाज किन्नैपर्छ भनेका थिएनौं, उनले भने । उनका अनुसार पोष्टबहादुर बोगटी पर्यटनमन्त्री हुँदा निगमले चिनियाँ कम्पनी एभिकसँग जहाज खरिद सम्झौता गरेको थियो । िििजसले जहाज ल्याउने योजना बनाए, उनैले हटाउने निर्णय लिएसरकारले जीटूजी मोडलमा जहाज खरिद गर्ने निर्णय गर्ने भएपछि यता निगममा तत्कालीन सञ्चालक समितिका अध्यक्ष तथा पर्यटन सचिव सुशील घिमिरेले निगमको १० वर्षको बिजनेस प्लान बनाए । उक्त बिजनेस प्लानमा करोड हाराहारी मात्रै आम्दानी भइरहेको आन्तरिक उडानबाट चिनियाँ जहाज थपेपछि वार्षिक करिब ७ प्रतिशत व्यापार बढाएर अर्बको कारोबार गर्ने लक्ष्य लिइएको थियो ।यसपटक कस्तो संयोग पर्यो भने, जसले निगमको बेडामा ६ वटा चिनियाँ जहाज थपेर सन् २०२४ मा आन्तरिक बजारबाट ४ अर्ब हाराहारीको व्यापार गर्ने लक्ष्य लिएका थिए, तिनै पूर्वसचिवले असार १६ मा चिनियाँ जहाज निगमबाट सदाका लागि बिदाइ लिने निर्णय लिए । निगमको आन्तरिक र अन्तर्राष्ट्रिय बजारमा आक्रामक उपस्थिति स्थापना गर्न ०७१ असारमा नेपाल वायुसेवा निगम, व्यावसायिक योजना २०१४१५२०२३२४ ल्याउने तत्कालीन पर्यटन सचिव सुशील घिमिरेले ६ वर्षपछि ६ वटै चिनियाँ जहाज निगमबाट सदाका लागि हटाउने निर्णय गरेका हुन् ।०७१ असार मा नेपाल वायुसेवा निगमले दस वर्षको व्यावसायिक योजना ल्याउँदा सञ्चालक समितिका अध्यक्ष थिए, पर्यटनसचिव सुशील घिमिरे । त्यही व्यावसायिक योजनामा टेकेर निगमले ३० वर्ष पुराना बोइङ हटाउँदै पहिला दुईटा एयरबस कम्पनीका न्यारोबडी विमान थप्यो ।६ वर्षअघि दस वर्षको व्यावसायिक योजना बनाउने तत्कालीन पर्यटन सचिव घिमिरे अवकाशपछि राजनीतिक नियुक्तिको फेरो समातेर पुनः निगममा कार्यकारी अध्यक्षको जिम्मेवारीमा फर्केका छन् । तर, दुर्भाग्य १६ वटा विमान थप्ने योजना बनाउने उनै घिमिरेले दुई साताअघि असार १६ गते यी जहाज सञ्चालनबाट मात्रै कम्तीमा २ अर्ब ३० करोड नोक्सान व्यहोर्नुपरेको कारण दर्साउँदै निगमबाट सदाका लागि ६ वटा जहाज हटाउने निर्णय लिए । घिमिरेले सन् २०१५ देखि २०२५ सम्म निगमको १० वर्षे योजना बनाउँदै गर्दा चीनबाट जहाज आइसकेका थिएनन् । उनले त्यसबेला योजनाको सारांशमै मित्रराष्ट्र चीन सरकारबाट अनुदान तथा सहुलियतपूर्ण ऋणमा नेपाल सरकारले किनिदिने जहाजको उच्चतम् प्रयोग गर्दै सन् २०२४ सम्म निगमको आन्तरिक उडानमा सबैभन्दा बढी १६ वटा विमान हुने उल्लेख गरेका थिए ।तर, यसपटक असार १५ गते उनको अध्यक्षतामा भएको बैठकले ६ वटा चिनियाँ जहाजलाई सदाका लागि हटाउने निर्णय गरेको छ । अब निगमसँग आन्तरिक उडानमा दुइटा मात्रै ४० वर्ष पुराना टुइनअटर बाँकी रहने भएका छन् । उनले आगामी वर्ष आन्तरिक उडानबाट ७ करोड वृद्धि गर्दै २७ करोड पुर्याउने बजेट ल्याइसकेका छन् । उनले बनाएको १० वर्षे व्यापारिक लक्ष्यअनुसार यो ४ अर्ब ७० करोडले कम हो ।उनको लक्ष्य त्यसबेलाको निगमको करिब डेढ प्रतिशत आन्तरिक बजारको हिस्सालाई ३० प्रतिशत पुर्याउने थियो । तर, यतिबेला निजी क्षेत्रका वायुसेवा कम्पनीले आन्तरिक बजार ९५ प्रतिशतसम्म ओगटेका छन् । निगमले आन्तरिक बजारको हिस्सा करिब ५ प्रतिशत मात्रै ओगट्न सकेको छ ।यतिमात्रै होइन, आन्तरिक बजारमा चिनियाँबाहेक दुर्गमका लागि चारवटा र सुगम क्षेत्रका लागि तीनवटा नयाँ जहाज थपिसक्नुपर्ने थियो तर ७ वर्षको अवधिमा निगमले आन्तरिक जहाज थप्ने योजना सुनाउनेबाहेक केही गर्न सकेन । उल्टै निगमले अन्तर्राष्ट्रिय उडानका लागि खरिद गरेका चारवटै एयरबसका विमानको खरिद प्रक्रिया विवादित बन्यो । यी चारवटै जहाजको खरिद प्रक्रिया संसद र संवैधानिक निकायको छानबिनबाट बाहिर आइसकेका छैनन् । घिमिरेले सरकारले नै त्यसताका जहाज खरिद गर्ने योजना ल्याएकाले आफूले १० वर्षको व्यावसायिक योजना बनाएको बताए । त्यसबेला जहाजबारे गरिएका अध्ययनले राम्रो हुने देखाएको थियो, उनले कान्तिपुरसँग भने, मेरो अध्यक्षतामा रहेको निगमको सञ्चालक समितिले त्यसैमा टेकेर योजना बनाएको थियो तर जहाज ल्याइसकेपछि बिमा, स्पेयरपार्टस, पाइलटलगायतका समस्या आएकाले नउडाउने निर्णय गर्नुपरेको हो ।०७५ फागुनमा निगमले चिनियाँ जहाजबारे गरेको एक अध्ययनअनुसार दुर्गमका जनतालाई सेवा दिने उद्देश्य राखेर निगम आफैं ०६८ साउनमा सरकारसँग अनुदानमा जहाज माग्न पुगेको थियो । त्यसबेला पर्यटनमन्त्री थिए, माओवादीका खड्गबहादुर विश्वकर्मा । उनी भूमिगत नेकपामा नेता हुन् र भूमिगत अवस्थामै छन् । त्यसबेला मन्त्रालयले विभिन्न दातृ निकाय, दूतावास तथा आफ्नै मन्त्रालयसँग समन्वय गराइदिएको थियो । त्यसैबेला चीन सरकारले नेपाललाई जहाज दिने प्रस्ताव गर्यो । यो चीनको दोस्रोपटकको प्रस्ताव थियो । यसअघि शाही सरकारका पालामा चीनसँग जहाज लिने सम्झौता भइसकेको थियो । निगमका एक अवकाशप्राप्त अधिकारीका अनुसार चिनियाँ जहाजबारे सबैभन्दा पहिले तत्कालीन शाही सरकारले ०६२ साउनमा गैरसैनिक उडान प्रयोजनका लागि चिनियाँ जहाज खरिद गर्ने सम्झौता गरेको थियो । जनआन्दोलनपछि बनेको सरकारले चीनसँगको कूटनीतिक सम्बन्ध नबिगार्न चिनियाँ जहाज खरिद गर्ने निर्णय दोस्रोपटक गरेको थियो । त्यतिबेला केपी शर्मा ओली उपप्रधान तथा परराष्ट्रमन्त्री थिए । त्यतिबेला बसेको बैठकमा निगमका तर्फबाट सहभागी भएका तत्कालीन नायब महाप्रबन्धक राजु केसीका अनुसार निगमले चिनियाँ जहाज ल्याउने प्रस्तावलाई अस्वीकार गरेको थियो । जनआन्दोलनको बलमा बनेको नयाँ सरकारले चीनसँग शाही सरकारले गरेको जहाज खरिद सम्झौता रद्द गर्ने सोच बनाएको थियो । तर चीनले नेपालले खरिद सम्झौता रद्द गर्ने निर्णय गरेमा मान्य नहुने भन्दै दबाब दिएपछि ओलीले ०६३ कात्तिकमा सरोकारवालालाई बोलाई चिनियाँ विमान निगमलाई दिने सरकारले तयारी गरेको निर्णय सुनाएका थिए । केसीका अनुसार ओलीले त्यसताका सरकारले चीनसँग कूटनैतिक सम्बन्ध नबिगार्न पनि खरिद सम्झौता अघि बढाउनुपरेको बताएका थिए । यो जहाजको खरिद निर्णय गर्ने तत्कालीन प्रधानमन्त्री बाबुराम भट्टराईले यो परियोजनामा चीनसँग कुनै अपारदर्शी ढंगले निर्णय नभएको दाबी गरे । त्यसबेला मन्त्रीपरिषदको राजनीतिक समितिले ठीक छ भनेपछि मन्त्रिपरिषद्ले सदर गरेको थियो, भट्टराईले कान्तिपुरसँंग भने, यसमा कुनै ह्याङकी प्याङकी भएको थिएन । मोटामोटी प्राविधिक रूपमा ठीक छ भनेपछि खरिद प्रक्रिया अघि बढाइएको थियो । उनले जहाज राम्रो नियतले ल्याइएको बताउँदै देशलाई नोक्सान हुने रहेछ भने छानबिन हुनुपर्ने बताए । राम्रो नियतले ल्याइएको थियो । मैले सधैं भन्ने गर्दै आएको छु, घटनाले पुष्टि गरे दण्डित हुन तयार छु । उनले यी जहाज सुरक्षा दृष्टिकोणले ठीक भएको र कुनै पनि कमिसन नभएको दाबी गरे । िििनिगमको प्राविधिक टोलीको सिफारिसमा टेकेर सरकारले ०६८ मंसिरमा चिनियाँ कम्पनी एभिकसँग जहाज खरिद गर्ने सम्झदारीपत्रमा हस्ताक्षर गरेको थियो । सरकार र एभिकबीच भएको सम्झदारीको एक वर्षपछि नेपाल सरकारले ०६९ मंसिरमा सहुलियत ऋण तथा अनुदानमा चिनियाँ जहाज खरिद गर्ने निर्णय गरेको थियो । सरकारले सम्झौता गरेको करिब २ वर्षपछि ०७१ वैशाख १४ गते चीनले पहिलो अनुदानको जहाज एमए६० पठाएको थियो । दुइटा अनुदान र चारवटा सहुलियतपूर्ण ऋणका गरी सबै ६ वटै (दुइटा एमए ६० र ४ वटा वाई१२ई) जहाज नेपालमा आइपुग्न चार वर्ष लाग्यो । अर्थात् सबैभन्दा अन्तिममा दुईवटा साना जहाज ०७४ फागुनमा काठमाडौं ल्याइएका थिए । यी जहाजको खरिद प्रक्रिया सुरु भएदेखि जहाज ल्याउँदासम्म १३ वटा पर्यटनमन्त्री फेरिए ।यीमध्येका पूर्वपर्यटनमन्त्री लोकेन्द्र विष्टमगरले त्यसताका सबै दलको सहमतिमा चिनियाँ जहाज खरिद गर्ने निर्णय भएको बताए । यो राजनीतिक निर्णयभन्दा पनि नेपालका लागि आवश्यक भएकाले अघि बढाइएको थियो, उनले कान्तिपुरसँग सोमबार भने, मेरो पालामा ल्याउने कुरा चल्यो, म निस्केपछि जहाज किन्ने सम्झौता भयो । पूर्वमन्त्री विष्टले यी जहाजबारे गहिरो प्राविधिक अध्ययन नहुँदा अहिले बन्द गर्नुपर्ने अवस्था आइपरेको बताए । मन्त्री विष्टले पनि यी जहाजबारे राष्ट्रियस्तरमा विस्तृत अध्ययन तथा छानबिन हुनुपर्ने धारणा राखे । मेरो पालमा कुरा भएको थियो । यो पार्टीको भन्दा पनि सरकारको निर्णय थियो । तर त्यसबेला कहाँ कहाँ, कसको पालामा कसरी कुरा भयो । कहिले निर्णय भयो । राजनीतिक निर्णय हो वा होइन यसबारे अब अध्ययन हुनुपर्छ ।निगमले ०७१ मा पहिलो जहाज ल्याइएलगत्तै चिनियाँ जहाज सञ्चालन गर्न नसकिने जनाउँदै संस्कृति, पर्यटन तथा नागरिक उड्डयन मन्त्रालयलाई पत्राचार गरेको थियो । त्यसताका चिनियाँ पक्षले जहाज बिक्रीपछिको मर्मतसम्भार सेवामा ढिलाइ गर्ने गरेको, स्पेयर पार्ट्स आइपुग्न महिनौं लाग्ने गरेको, बिमा तथा पाइलटहरूको तालिम महँगो लगायतका विषयबारे मन्त्रालयको ध्यानाकर्षण गराएको थियो ।यसपटक निगमले १० पटक निगमले विभिन्न अध्ययन गरेको प्रतिवेदनको सार र १५ पटक सञ्चालक समितिको बैठकमा यसै विषयमा छलफल भएको उल्लेख गर्दै साउन १६ पछि चिनियाँ जहाज नउडाउने निर्णय गरेको छ । संस्कृति, पर्यटन तथा नागरिक उड्डयनमन्त्री योगेश भट्टराईले यी जहाजलाई अब के गर्ने भन्नेबारे प्रधानमन्त्री र अर्थमन्त्रीसँग राय लिइने बताए । निगमको सञ्चालक समितिका सदस्यहरूले ६ अर्ब बढी नोक्सान भएको यी जहाज खरिद प्रक्रियादेखि अहिलेको अवस्थासम्मको विस्तृत अध्ययन हुनुपर्ने बताउँदै आएका छन् ।"
संवैधानिक नियुक्तिमा थप विलम्ब नहोस्,"मुलुकमा १३ वटा संवैधानिक निकायमध्ये तीनवटा मात्रै पूर्ण हुनु र बाँकी १० वटामा ३९ पदाधिकारी रिक्त रहनुले मुलुकको शासन सञ्चालनको सोच र चरित्र झल्किन्छ । सरकारलाई निरंकुश बन्न नदिन नियन्त्रण एवं सन्तुलनको उद्देश्यले व्यवस्था गरिएका स्थायी प्रकृतिका आयोग हुन् या पछाडि परेपारिएका लिंग, जातजाति तथा समुदायका लागि बनाइएका अन्य आयोग, यी सबैका पदाधिकारी नियुक्तिमा भइरहेको ढिलाइले संवैधानिक मर्मकै बर्खिलाफ भइरहेको छ । संवैधानिक आयोगहरूलाई वर्षौंसम्म पदाधिकारीविहीन राख्नु भनेको संवैधानिक उत्तरदायित्वप्रति सरकारी उदासीनताले हद नाघ्नु हो । यसले लोकतान्त्रिक सरकारलाई पनि व्यवहारमा स्वेच्छाचारी र निरंकुश बन्ने बाटोमा उद्यत गराउँछ । तसर्थ, अब थप विलम्ब नगरी संवैधानिक परिषद् बैठक बसेर रिक्त पदहरूमा सिफारिस गरिनुपर्छ ।पहिलो त, स्थायी प्रकृतिका संवैधानिक आयोगमै कतिपय पदाधिकारी रिक्त छन् । हाल महालेखापरीक्षक, लोकसेवा र मानवअधिकार आयोगमा मात्र पूर्ण सदस्य छन् । अख्तियार दुरुपयोग अनुसन्धान आयोग प्रमुख आयुक्तसहित तीन पदाधिकारीका भरमा चलेको छ । निर्वाचन आयोगमा पनि दुई पद रिक्त छन् । प्राकृतिक स्रोत तथा वित्त आयोगमा अध्यक्ष मात्र छन् । स्थायी प्रकृतिका संवैधानिक संस्थामा यति धेरै पदाधिकारी रिक्त रहनुको अर्थ हो मुलुकमा सरकारलाई निष्पक्ष र स्वतन्त्र ढंगले सल्लाह दिने काम भइरहेको छैन । सरकारका कामकारबाहीउपर अनुसन्धान पनि समुचित ढंगले हुन सकिरहेको छैन । र, यी पद रिक्त राखिरहनुको अर्थ हो सरकार यस्तै ढंगले चल्न चाहन्छ र मुलुकका संवैधानिक संस्थाहरूको सल्लाह सुन्न उत्सुक छैन । यसको कारणमा सरकार, संवैधानिक परिषद्का अध्यक्षका रूपमा रहेका प्रधानमन्त्रीको इच्छाशक्ति, नियत वा परिबन्द जे भए पनि त्यो सही छैन । र, सरकारको यस्तो रवैयाप्रति मूकदर्शक र सहयोगीजस्तो बन्ने प्रमुख प्रतिपक्षी दलका नेताको भूमिका पनि यसमा उत्तिकै जिम्मेवार छ ।संवैधानिक आयोगहरूमा नियुक्तिको ढिलाइको मारमा संविधानको भाग २७ मा उल्लिखित अन्य आयोगहरू बढी परेका छन् । संविधान बनेको पाँच वर्ष पुग्नै लाग्दा पनि यी सात आयोगलाई पूर्ण अस्तित्वमा ल्याइएकै छैन । जबकि, संविधानमा यस भागबमोजिम गठन भएका आयोगहरूको संघीय संसद्ले यो संविधान प्रारम्भ भएको मितिले दस वर्षपछि पुनरावलोकन गर्ने व्यवस्था छ । यस हिसाबले आधा अवधि त उसै गुजारिएको छ । यीमध्ये राष्ट्रिय महिला, आदिवासी जनजाति र दलित आयोग हालसम्म गठन नै गरिएका छैनन् । मधेसी, थारू र मुस्लिम आयोगमा २०७५ चैतमा अध्यक्ष मात्रै नियुक्त भएका छन् । अरू चारचार सदस्य रिक्त हुँदा तिनले अपेक्षित काम गर्न पाएकै छैनन् । त्यतिबेलै नियुक्त भएका समावेशी आयोगका अध्यक्षले राजीनामा दिइसकेका छन् । उक्त आयोगमा एक सदस्य छन्, अध्यक्षसहित बाँकी चार पद रिक्त छन् । पछाडि परेका समुदायका हितका लागि गठित यी आयोगको प्रभावकारी सञ्चालनमा सरकार उदासीन हुनु विडम्बनापूर्ण छ ।यसै पनि यी अन्य आयोगहरू नाम मात्रका संवैधानिकजस्ता छन् । सांगठनिक संरचना र अधिकारका हिसाबले यिनको हैसियत स्थायी किसिमका संवैधानिक आयोगहरू जति छैन । यीमध्ये पनि महिला, दलित र समावेशी आयोगका मात्र काम, कर्तव्य र अधिकार संविधानमा किटेर आदिवासी जनजाति, मधेसी, थारू र मुस्लिम आयोगका कामकर्तव्य संघीय कानुनको जिम्मामा छाडिएको छ । सीमान्तीकृत समुदायको सबलीकरण गरी मूलधारमा ल्याउन संविधानले परिकल्पना गरेका यी आयोगहरूलाई यसरी बेवारिसे राख्नु संवैधानिक मर्मकै उल्लंघन हो । यी आयोगहरूले सम्बन्धित समुदायका हकअधिकार र सरकारी नीति कानुन कार्यान्वयनको अवस्थाबारे सरकारलाई सुझाउन सक्छन् । अन्यायमा परेकाहरूलाई न्याय दिलाउन मुद्दा दायरका लागि सम्बन्धित निकायमा सिफारिस गर्न सक्छन् । तर, गठनमा ढिलाइ हुँदा सम्बन्धित काम प्रभावित भई संविधानको उद्देश्यमै चोट पुगिरहेको छ । संविधानको मर्म मात्र होइन, संविधानसभामार्फत देशको मूल कानुन बनाउने आकांक्षास्वरूप भएको दोस्रो जनआन्दोलनको भावनामा पनि कुठाराघात भइरहेको छ । पहिचानसँग जोडिएका आयोगहरूलाई प्रभावकारी बनाउन तत्परता नदेखाउनुले सरकारी नियतमाथि पनि प्रश्न उठेको छ । उता, सरकारले भने यसबीचमा यी निकायहरूमा एकलौटी पदाधिकारी चयन गर्न सजिलो हुने गरी प्रतिपक्षी दलका नेताबिनै संविधानिक परिषद्को बहुमतले सिफारिस गर्न पाउने गरी अध्यादेश ल्यायो । व्यापक आलोचनाका बीचमा त्यसलाई फिर्ता लिइए पनि सरकारी नियतमाथि प्रश्न हटेको छैन । प्रधानमन्त्री केपी शर्मा ओलीले विपक्षी दलका नेता शेरबहादुर देउवालाई मनाएर संवैधानिक परिषद्को बैठक राख्ने तयारीमा रहेको बुझिएको छ । संवैधानिक परिषद्ले अब ढिलाइ नगरी सिफारिस गर्न सक्नुपर्छ । बैठकमा गणपूरक संख्या पुग्न नदिने नियतले कसैले पनि बैठक छल्नु हुँदैन, त्यसो गर्नु प्रकारान्तरले सरकारको स्वेच्छाचारितामा सघाउनु नै हो । र, भागबन्डाका आधारमा भन्दा पनि संस्थाले माग्ने योग्यता र कार्यक्षमताका आधारमा सिफारिस हुनुपर्छ । कतिपय कोणबाट यस्ता आयोगहरू पूर्वप्रशासकहरूको क्लबजस्तो भइरहेको आरोप लाग्ने गरेको छ । देशभित्रबाहिर सम्बन्धित विभिन्न क्षेत्रमा काम गरिरहेको योग्य व्यक्ति खोज्ने दायित्व परिषद्को हो । परिषद्ले संविधानको उद्देश्य पूर्ति हुने गरी आयोग पदाधिकारीहरू नियुक्त गर्न सक्नुपर्छ ।"
कानुनी राज्यको उपहास,"न्याय क्षेत्र संवेदनशील क्षेत्र हो । अन्यायमा परेका जनताको प्रत्यक्ष सरोकार राख्ने थलो न्यायपालिका हो तर शोषित जनताले न्यायभन्दा पनि उल्टै पीडा पाइरहेका छन् । न्याय माग्दामाग्दै मृत्युवरण गरेका नन्दप्रसाद अधिकारीका हत्यारा र निर्मला पन्त बलात्कारमा जोगिएका अपराधी खुल्लमखुला घुमिरहेका छन् । कहिले नक्कली प्रमाणपत्रका कारणले त कहिले प्रधानन्यायाधीशलाई महाभियोग लगाउने विषयले चर्चामा आइरहने सर्वोच्च अदालत यति बेला पत्नीहत्यामा संलग्न पूर्वडीआईजी रञ्जन कोइरालाको कारण चर्चित छ । प्रधानन्यायाधीश चोलेन्द्रशमशेर जबराको इजलासले कैद भुक्तानको समय घटाएर कोइरालालाई उन्मुक्ति दिएपछि फेरि एकपटक सर्वोच्च अदालतको मर्यादामाथि प्रश्न उठेको छ । सर्वोच्च अदालतमाथि प्रश्न उठ्नु भनेको सम्पूर्ण न्याय क्षेत्रमाथि प्रश्न उठ्नु हो । श्रीमती हत्याजस्तो जघन्य अपराधमा संलग्नलाई एकाएक भारी कैद छुट दिएर मुक्त गरियो, त्यो पनि प्रधानन्यायाधीश सम्मिलित इजलासले । यसै कारण यति बेला न्याय क्षेत्र तरंगित छ । यही विषयलाई लिएर प्रधानन्यायाधीशमाथि महाभियोग लगाउनुपर्ने माग पनि उठेको छ । चाहे जानीजानी मारोस् वा आवेगमा हत्या, हत्या नै हो । अनजानमा मारेकोलाई छुट्टै र जानीजानी मारेकोलाई छुट्टै कानुन लाग्ने भन्ने हुँदैन । कोइरालाले आवेगमा आएर हत्या गरेको हुनाले पूर्ण कैदको भुक्तानी गर्न लगाउनु अन्याय हुनेछ भन्दै प्रधानन्यायाधीशको इजलासले कोइरालाको सर्वस्वसहितको जन्मकैदको अघिल्लो फैसलालाई उल्ट्यो । यसले समाजमा मान्छे मार्दा पनि उन्मुक्ति पाइने रहेछ भन्ने मान्यता स्थापित हुन पुगेको छ । र, हत्याका घटनाले अझै प्रश्रय पाउने देखिन्छ । यस्ता गम्भीर घटनामा अपराधीको पक्षमा फैसला हुनुले कानुनी राज्यको उपहास कानुनकै जस्केलाबाट भएको छ । अबदेखि यस्ता विषयमा ध्यान दिन जरुरी छ । सुजन देवकोटा, पालुङटार४, गोरखा"
लापरबाहीले अनिष्ट हुने संकेत,"एक दुई जनामा संक्रमण देखिँदा नागरिकमा एक प्रकारको त्रास थियो । अहिले दैनिक १०० भन्दा बढी संक्रमित हुनुका साथै मृत्यु हुनेको संख्या पनि बढिरहेको छ । सर्वसाधारणले संक्रमणको जोखिमलाई पूरै बेवास्ता गरेका छन् । मास्क लाउनु र भौतिक दूरी कायम गर्नु संक्रमण रोक्ने अनिवार्य सर्त हुन् । सर्वसाधारणले यी नियम पूर्ण रूपमा पालना गरेका छैनन् । सरकारले मास्क नलाउनेहरूलाई कारबाही गर्न थालेपछि लगाउनेको संख्या केही बढ्यो । भाइरस होइन प्रहरीबाट जोगिन मास्क लागाइयो । मास्क नै नलगाउने, लगाए पनि चिउँडोमा भिर्ने, साथीभाइ भेट भएपछि मास्क खोलेर मजाले गफ गर्नेजस्ता कार्यले संक्रमणको जोखिम झनै बढाएको छ । त्यस्तै हरेक पसलले बेच्ने मास्कले भाइरस छेक्छन् कि छेक्दैनन् भनेर कुनै निकायले जाँच्दैन ? मास्कको गुणस्तर कसले नाप्ने हो ? सार्वजनिक यातायातको हालत पनि उस्तै छ । भाइरसबाट जोगिन पालना गर्नुपर्ने सामान्य नियमको पनि वास्ता गरिएको छैन । स्यानिटाइजर राख्नुपर्ने, ज्वरो नाप्ने, बाकसमा भाडा संकलन गर्नुपर्ने, दूरी कायम गर्नुपर्नेजस्ता आधारभूत नियम कागजमै सीमित छ । काठमाडौंमा प्रहरीले केही सवारीसाधनलाई कारबाही गरे पनि जोखिम न्यूनीकरणका लागि बनाइएका नियमहरू अझै पालना भएको छैन । उपत्यका बाहिर त झन् हालत नाजुक छ । प्रहरी चौकीलाई छक्याएर पहिलेजस्तै गरी सवारीसाधनमा यात्रु कोचिन्छ । बसचालक, सहचालक मात्रै होइन, यात्रुहरूले पनि संक्रमणको जोखिमलाई पूरै बेवास्ता गरेका छन् । अझ उच्च जोखिममा रहेका ज्येष्ठ नागरिकहरू बिनामास्क सार्वजनिक यातायातमा निस्फिक्री हिँडिरहेका देखिन्छन् । बजारमा मानिसको भीड लागेको छ । व्यापारी र ग्राहकलाई भौतिक दूरीको चिन्ता छैन, सामान बेच्न र किन्न पाए पुग्यो । ससाना होटल, चिया पसल, मःम पसलको भीड देख्दा लाग्छ देश कोरोनामुक्त भएकोमा नागरिक खुसियाली मनाइरहेका छन् । अझ सरकारले खोल्न अनुमति नै नदिएको सैलुन र ब्युटिपार्लरमा मानिसको भीड थामिनसक्नु छ । हाम्रो यस्तो व्यवहार र सरकारको बेवास्ताले संक्रमण समुदायमै फैलिई भयावह स्थितिको सामना गर्नुपर्ने हुन सक्छ । सरोकारवालाहरूले बेलैमा ध्यान जान जरुरी छ । सुरेश अविरल, नयाँबजार, काठमाडौं"
सार्वजनिक यातायातको दादागिरी,"सरकार र यातायात व्यवसायीबीच ५० प्रतिशत भाडा बढाउने अनि गाडीमा आधा यात्रु मात्र चढाउने सम्झौता भएको थियो । चालक, सहचालक र यात्रुले मास्क र पन्जा लगाएका छैनन् । कोरोनाबाट जोगिन अपनाउनुपर्ने न्यूनतम मापदण्ड पनि पूरा भएका छैनन् । यस्तो लापरबाही गरेर गाडी चलाउनेलाई कसले कारबाही गर्ने ? सरकार र व्यवसायीबीचको सम्झौताले भाडा मात्र बढायो, यात्रु आधा बोक्ने नियमको पालना भएन । सहरबजारमा बाहेक हरेक ठाउँमा गाडी भरीभराउ यात्रु बोकेर निर्विवाद चलिरहेका छन् । यसरी यात्रु बोक्ने सवारीसाधनलाई कहीँ कतैबाट कारबाही भएको छैन । मुख्य चोकमा मात्र प्रहरीले यसो हेरेजस्तो गर्छ । जोरपाटी चोकको प्रहरीले सुन्दरीजल जाने गाडीमा भरिभराउ यात्रु देखेर नदेखेजस्तो गर्छ । चालकलाई पैसा आउँछ उसले कहाँ छोड्छ र ! गाडी चढ्नेबित्तिकै २५ रुपैयाँ भाडा लिन्छन् तर भाडाअनुसार यात्रु घटाएर गाडी चलाएको पाइँदैन । भाडा बढाएर लिने तर सरकारले बनाएको नियम पालना नगर्ने चालकलाई कारबाही गरियोस् । सहमतिअनुसार गाडी नचलाए भाडा दर पनि घटाउनुपर्यो । सार्वजनिक सवारी कम आय भएकाहरूले चढ्छन् र यस्ता व्यक्तिहरू अहिले मर्कामा छन् । सरकारले यो नियम निम्न आय भएकाहरूलाई मर्कामा पर्न ल्याएको हो ? सम्झौता गरेर कार्यान्वयन नगर्ने हो भने सम्झौताको के अर्थ ? नियम पालना नगर्नेलाई खोइ कारबाही गरेको ? यात्रु पनि भीडभाडमा चढ्नु भएन । पुरुषोत्तम घिमिरे, जोरपाटी, काठमाडौं"
सरकारी विद्यालयले कानुन मानेन,"जनजीविका, शिक्षा र स्वास्थ्यका सवालमा सरकार पटक्कै जवाफदेही छैन । संविधानको मौलिक हकअन्तर्गत धारा ३१ मा उल्लिखित शिक्षासम्बन्धी हकमा आधारभूत तह अनिवार्य तथा निःशुल्क र माध्यमिक तह निःशुल्क हुने प्रावधान छ । अधिकांश सामुदायिक विद्यालयले नै संविधानको उक्त धाराको खिल्ली उडाएका छन् । यो वा त्यो बहानामा निजी विद्यालयकै झल्को दिने गरी मनपरी शुल्क असुल्दासमेत सरकार मूकदर्शक बनेको छ । निःशुल्क शिक्षा पाउने नागरिकको अधिकार भन्ने तर शुल्क उठाउने सरकारी विद्यालयलाई कारबाही गर्नुपर्छ । हरेक सामुदायिक विद्यालय अनुगमन गरी शुल्क लिएको पाए कानुनअनुरूपको दण्ड सजाय हुनुपर्छ । नत्र संविधानमा मौलिक हक राख्नुको अर्थ नै के रह्यो र ? कानुनविपरीतको शुल्क अभिभावकलाई फिर्ता गरियोस् । यसबारे सञ्चार तथा अन्य क्षेत्रका व्यक्तित्व वा संस्थाहरू किन मौन ? कुसुम न्यौपाने, मध्यविन्दु११, नवलपरासी (पूर्व)"
वनमन्त्रीको अभिव्यक्ति निराशाजनक,"चितवन राष्ट्रिय निकुञ्जको कुसुमखोलामा आश्रय लिइरहेका चेपाङहरूको घर मध्यबर्खामा हात्ती लगाएर भत्काइयो । भत्काइसकेपछि आगो लगाइयो । यो भयानक घटनाले सारा जनताको मन दुखायो । निकुञ्जको अनकन्टार ठाउँमा कष्टसँग जीवन गुजारिरहेका सीमान्तकृतहरूको झुप्रो अरू कसैले होइन, सरकारी मान्छे जलाएका थिए । यो घटना सार्वजनिक हुनेबित्तिकै सञ्चारमाध्यम र सामाजिक सञ्जालमा यसको विरोध हुन थाल्यो । सञ्चारमाध्यममा आएका फोटो र भिडियोमा प्रस्टसँग घर जलेको देखिन्छ । सरकारी मान्छेको अपराधी मानसिकताले घर जल्यो । कानुनी राज्यमा यस्तो घटनाको अपेक्षा गरिएको हुन्न । घटना भइसकेपछि सरकारको के प्रतिक्रिया आउँछ भन्ने चासो नागरिकमा थियो । यही चासोबीच वनमन्त्री शक्तिबहादुर बस्नेतको भनाइ सार्वजनिक भयो । उनले भने एउटा गोठ र गुन्द्री मात्रै जलेको हो । जिम्मेवार मन्त्रीको यो भनाइले झन् बढी मर्माहत तुल्यायो । घर जलाउनेभन्दा पनि निरंकुश रहेछन्, वनमन्त्री । घटनाको अनुसन्धान हुँदै छ, दोषीलाई कारबाही गर्छु भन्नुपर्नेमा उनले एउटा गोठ जल्यो भनेर अपराधीको बचाउ गरे । सत्ताले मानिसलाई कतिसम्म अहंकारी र सामन्ती बनाउँदो रहेछ भन्ने एक उदाहरण हो मन्त्री बस्नेतको भनाइ । उनले कुनै समय सीमान्तकृत समुदायको अधिकारका लागि बन्दुक बोकेका थिए । दसवर्षे माओवादी सशस्त्र युद्धका एक कमान्डर हुन्, उनी । तिनै सीमान्तकृतको मुद्दा र लासमा टेकेर उनी सिंहदरबार छिरे । उनको पार्टी माओवादी अहिले पूर्वएमालेमा विलय भयो । विलयसँग परिवर्तनका मुद्दाहरू पनि थन्किए । भविष्य सुरक्षित पार्ने चिन्ताका कारण पार्टीको विलय भएको थियो । पछिल्लोपटक पूर्वमाओवादी मन्त्रीहरूको अभिव्यक्ति र क्रियाकलापले पार्टी विलय किन भयो भन्ने बुझ्न सघाउँछ । भित्रभित्रै माओवादी आन्दोलनमा लागेका नेताहरू कसरी स्खलित हुँदै गइरहेका थिए भन्ने अहिले छर्लंगै हुँदै छ । व्यवहार, जीवनपद्धति र सोच निरंकुश राजाको जस्तो छ । राजा फेरियो तर प्रवृत्ति फेरिएन । सिंहदरबारको झिलिमिलीमा रमाएका वनमन्त्रीले चेपाङको घर गोठजस्तो देख्ने नै भए, उनी फ्याट्ट भन्दिए । कारबाही गर्नुपर्नेले नै यस्तो भद्दा मजाक गरेपछि निराशा व्याप्त छ । विराट रावत, कीर्तिपुर, काठमाडौं"
पार्टी रूपान्तरणका चुनौती,"निष्कर्ष लोकतन्त्र, संविधान र पार्टीको भविष्यका लागि पार्टीको सुधार, रूपान्तरण र लोकतन्त्रीकरण अपरिहार्य भए पनि चुनौतीपूर्ण देखिन्छ । असफल र अनुत्तरदायी नेतृत्वका कारण पार्टीहरू अलोकप्रिय हुँदै गएका छन् । अहिलेसम्म जनताले मूलधारका पार्टीको विकल्प खोजेका छैनन्, तर मूलधारका पार्टीको असफल र अनुत्तरदायी नेतृत्वको विकल्प खोजेका छन् । यदि जनभावनाअनुरूप पार्टीहरू रूपान्तरण भएनन् अनि जनमुखी र लोकप्रिय नेतृत्व स्थापित भएन भने जनताले विकल्प खोज्न सक्छन् । जनताले विकल्प खोज्नुपहिल्यै पार्टीभित्रको वैकल्पिक नेतृत्व र नयाँ पुस्ताले सार्थक हस्तक्षेप र निर्णायक भूमिका निर्वाह गरिहाल्नुपर्छ । के वैकल्पिक नेतृत्व र नयाँ पुस्ता उक्त अग्निपरीक्षामा सफल होला ?"
(अ)न्यायिक अभ्यास,"पजनी र प्रभुत्वमा एकल पहिचानश्री ५ र श्री ३ महाराजहरूको जमानामा शासकहरूको मुखमै कानुन हुन्थ्यो, हुकुम प्रमांगीको भरमा मूल पुरोहितदेखि धर्माधिकारीसम्म नियुक्त हुन्थे, न्यायअन्याय पनि तिनको तजबिजी अधिकारको विषय हुन्थ्यो । न्याय नपाए जाने भनिएको गोरखाका राजा राम शाहले पाँडे र अर्याल थरघर (भारदार) का लागि पुरोहित र धर्माधिकारी दिने गरी बाँधेको थिति राजतन्त्रसँगै जारी रहेकै थियो । यस्तै एकाधिकार पजनी को फलस्वरूप राम शाहकै पुर्ख्यौली द्रव्य शाहलाई गोरखा राज्य दिलाउने नारायणदास अर्ज्यालका पुस्तालाई धर्माधिकारी र नरभूपाल शाहका पुरोहित गौरीश्वर पाँडेका पुस्तालाई मूल पुरोहित वा बडागुरुज्यूको ठेक्का दिइएको हो । १८२५ सालमा गोरखाले नेपाल जितेदेखि २०५५ सालसम्म जम्मा २३० वर्षमा १४५ वर्ष गौरीश्वर पाँडेतीर्थराज पाँडेकै सन्तान मूल पुरोहित हुनुको निहितार्थ न्यायप्रणालीको मुटु र न्यायाधीशको चित्त बाट प्रस्टै देखिन्छ । नेपालका न्यायप्रणाली र न्यायाधीशहरू पुरातन भट्टाधिकरण र धर्माधिकरणकै विस्तारित संरचना र रूप हुन् । गृहमन्त्री बीपी कोइरालाबाट टिपिएका प्रधान न्यायालयका हरिप्रसाद प्रधान हुन् या राजा महेन्द्रबाट तानिएका सर्वोच्च अदालतका अनिरुद्धप्रसाद सिंह, ती संरचना र छनोट तजबिजी पजनीकै नमुना न हुन् । सजातीय शासकहरूका थर, जात, वर्ण, लिंग र भाषामा आधारित विभेदी राज्यले अदालतलाई न्यायालय बन्न नदिन एकलवर्णीय प्रभुत्व कायम राख्ने गरी संरचना र शक्तिसम्बन्ध कायम राखेको तथ्य प्रस्टै छ । न्याय परिषद् सचिवालयको वार्षिक प्रतिवेदन, २०७४७५ अनुसार सर्वोच्च, उच्च र जिल्लाका जम्मा ३९४ न्यायाधीशमा ८८५७ प्रतिशतभन्दा बढी न्यायाधीश पहाडी ब्राह्मणक्षत्री आकाशबाट फुत्तफुत्त झरेका होइनन् । सयौं वर्षदेखि शास्त्र र ज्ञानमाथि एकाधिकार कायम गर्दै, शास्त्र र ज्ञान उत्पादन र वितरण गर्ने संस्थाहरूमा हालीमुहाली चलाउँदै, आफूलाई सर्वोच्च, श्रेष्ठ, पवित्र, ज्ञानी ठान्दै हुर्कने टुप्पी र जनैधारी महापुरुषले न्यायअन्याय छुट्याउने संरचनामा पुग्दैमा सत्य र न्यायको चित्त देखिने कुनै निश्चितता हुँदैन । अन्य वर्ण, वर्ग, लिंग र क्षेत्रका मानिसलाई पराईअराष्ट्रियविजातीयकुजात ठान्ने सनातनी संस्कारबाट दीक्षित महिलाहरू पनि राष्ट्रका पति वा अदालतका श्रीमान् हुँदैमा तिनका मनमा न्यायिक चित्तचाहिँ नबन्ने रहेछ भन्ने तथ्य देखेर छक्क पर्नु पनि जरुरी छैन । असमान र विभेदी सामाजिक संरचना तथा पराईद्वेषी सांस्कृतिक परिवेश, तिनले बनाउने नेता र न्यायाधीशका चित्त बाट, तजबिजी अधिकार प्रयोग गर्ने नियुक्तिकर्ता शासक र पुँजीपतिबाट प्रभावित हुने तिनका लोभी मनबाट न्याय सम्भव छैन । त्यसैले पीडितको पक्षमा न्याय स्थापनाका लागि, सर्वप्रथम पूर्वप्रधानमन्त्री बाबुराम भट्टराईका शब्दमा अपराधका संरक्षक न्यायाधीशलाई महाअभियोग लगाएर मात्रै पुग्दैन, अदालत र न्यायप्रणालीको पुनःसंरचना मात्रै गरेर पनि पुग्दैनÙ त्यस्ता न्यायाधीश नियुक्त गर्ने सत्ताधिपतिहरूलाई पनि बरखास्त गर्ने र तजबिजी गर्न पाइने सिंगो सजातीय संरचना फेर्ने आँधी नऊठेसम्म कोही चेत्ने अवस्था छैन ।"
नवउद्यम रोजगारीको आधार,"ब न्दाबन्दीको प्रतिकूलतामाझ विद्युतीय व्यापार (इकमर्स) मा संलग्न सस्तो डिलले करिब १२ करोड रुपैयाँको लगानी जुटायो । निजी क्षेत्र पर्ख र हेरको स्थितिमा हुँदा सस्तो डिल भने कम्पनीलाई नयाँ उचाइमा लैजाने रणनीति बनाउन व्यस्त छ । परम्परागत अफलाइन सपिङ (पसलमै गएर किन्ने) अवरुद्ध हुँदा सहरी क्षेत्रमा अनलाइन सपिङ नयाँ उचाइमा पुगेको छ । कहिल्यै अनलाइन सपिङ नगरेकाहरूले समेत यसको प्रयोग गर्न थालेका छन् । बन्दाबन्दीले केही हदसम्म अमुन थापा र उनको कम्पनी सस्तो डिलको बजार विस्तार गर्यो । नवउद्यममा नयाँ पुस्ताका प्रतिनिधि पात्र हुन्, थापा । थापाले कम्पनीलाई विस्तार गरिरहँदा राष्ट्रिय योजना आयोगले नवप्रवर्तन सुरुआती पुँजी अनुदानका लागि प्रस्ताव आह्वान गरेको छ । बेरोजगारी ह्वात्तै बढ्ने आकलन भइरहेका बेला आयोगले यो प्रस्ताव ल्याएको हो । स्रोतको व्यवस्थापन प्रमुख चुनौती हुन सक्छ र उसले सदैव पुँजीको खोजी गरिरहेको हुन्छ । सम्भावित ऋणदातासँग आफ्नो अवधारणाको औचित्य पुष्टि गर्नुपर्ने चुनौती पनि छ । विश्वको ट्रेन्ड हेर्ने हो भने नवउद्यमीका लागि सधैं जोखिम हुन्छ । जोखिमलाई अवसरमा बदल्न बजारको माग र पहिचान बुझ्नु आवश्यक छ ।बन्दाबन्दीलाई क्रमशः खुकुलो पार्दै लगे पनि अर्थतन्त्रले पुरानै गति तुरुन्तै लिने सम्भावना न्यून छ । तत्कालै कलकारखाना र बजार पूर्ण रूपमा सञ्चालनमा आउने अवस्था छैन । यसको प्रत्यक्ष असर रोजगारीमा पर्छ । कोरोना विपत्लाई अवसरका रूपमा उपयोग गर्दै मुलुकभित्रकै श्रम बजार विस्तार गर्न सके मात्रै अर्थतन्त्रले नयाँ गति लिन सक्छ । स्वदेशमै रोजगारी गुमाएका र विदेशबाट खाली हात फर्कने युवाका लागि रोजगारीको व्यवस्था गर्ने प्रमुख दायित्व सरकारको हो । अब रोजगारीको महत्त्वपूर्ण आधारका रूपमा उद्यमलाई मान्नुपर्छ । एक दशकयता नयाँ पुस्ता परम्परागत जागिरभन्दा उद्यममा बढी आकर्षित भएको छ । स्टार्टअपको नयाँ लहर र इकमर्स व्यवसाय विस्तारका पछाडि नयाँ पुस्ताकै योगदान छ । अझ स्पष्ट रूपमा भन्दा, नवप्रवर्तन व्यवसायले नयाँ इकोसिस्टम बनाइसकेको छ । सरकारी सहयोगबिनै विकास भएको यो इकोसिस्टम मुलुकको उद्यमशीलतालाई अर्को उचाइमा लैजाने अभूतपूर्व माध्यम र अवसर बन्न सक्छ । नवप्रवर्तन उद्यमलाई आवश्यक नीतिगत तथा आर्थिक सहयोगको वातावरण बनाइदिनु सरकारको दायित्व हो । नयाँ पुस्ताको सीप तथा दक्षतालाई सदुपयोग गर्दै नवउद्यम विस्तारमा सरकारको सकारात्मक हस्तक्षेप चाहिन्छ । सरकारले बजेटमा नवउद्यमशीलताका लागि ५० करोड रुपैयाँको व्यवस्था गरेको छ । साथै कृषि र पर्यटन क्षेत्रको प्रवर्द्धन सरकारको प्राथमिकतामा परेका छन् । यो वर्ष सरकारले ८ लाखलाई रोजगारी दिने लक्ष्य राखेको छ । तर एकाध छाडेर सरकारले राखेका लक्ष्यहरू सायदै पूरा भएका छन् । रोजगारी सिर्जनालाई सरकारले महामारीका कारण प्राथमिकतामा राखे पनि ठोस कार्ययोजनामार्फत कार्यान्वयनमा नलगिए बेरोजगारी ह्वात्तै बढ्नेछ । तत्काल ठूलो संख्यामा रोजगारी सिर्जना गर्न नवउद्यम उत्तम विकल्प हो । सरकारले ठूला उद्योगीलाई प्रोत्साहन गर्दै आए पनि नवउद्यमशीलताको विकासका लागि ठोस कार्यक्रम ल्याउन सकेको छैन । हाम्रोजस्तो अति कम विकसित मुलुकमा एउटा नवउद्यमीले सयौं युवालाई रोजगारी दिन सक्छ । थापा र इसेवाका विश्वास ढकालले क्रमशः इकमर्स तथा डिजिटल पेमेन्टलाई नेपालमा स्थापित मात्र गरेनन्, अरूलाई समेत बाटो देखाए । पछिल्लो समय टुटल, फुडमान्डु, मेट्रो तरकारी लगायतलाई सफल नवउद्यम मानिएको छ । स्वदेशमै उत्पादन गर्न सक्ने र बजारमा पनि पुर्याउन सक्ने क्षेत्रको पहिचान गरी युवालाई व्यवसायमुखी बनाउनु आवश्यक छ । बिल गेट्सले स्थापना गरेको माइक्रोसफ्ट, हेनरी फोर्डले सुरु गरेको फोर्ड मोटर्स, रे क्रोकले खोलेको म्याकडोनाल्ड्स सर्वाधिक सफल नवप्रवर्तक उद्यम थिए । अहिलेको पुस्ताले चिन्ने यी सफल उद्यमीको नजिर देखाउँदै सरकारले युवालाई उद्यमतर्फ आकर्षित गर्न सक्छ । देशका सफल उद्यमीले पनि आफ्नो संघर्ष र अनुभव बाँड्नुपर्छ अनि आवश्यक परे नवउद्यमीलाई प्रशिक्षण दिनुपर्छ, ताकि मुलुकको समृद्धिमा टेवा पुगोस् । पछिल्लो समय सूचना प्रविधिले जनजीवन निकै सहज भएको छ । दूरदराजका मानिसका हातहातमा समेत मोबाइल फोन छ । अधिकांश व्यक्ति इन्टरनेटको पहुँचमा छन् । यस्तो अवस्थाको अधिकतम प्रयोग गर्दै नवउद्यमशीलतालाई नयाँ दिशा दिन सकिन्छ । यसका लागि तीनै तहका सरकारले सक्रियता देखाउनुपर्छ । सहरकेन्द्रित नवउद्यमको लहर अब गाउँ पुग्नु जरुरी छ । यसो गर्न सके युवाको पलायन धेरै हदसम्म रोक्न सकिन्छ । योजना आयोगको यो कार्यक्रमको सफल कार्यान्वयनले नवउद्यम प्रवर्द्धनमा ठूलो अर्थ राख्नेछ । यसअघि ल्याइएको युवा स्वरोजगार कोषको जस्तो दुर्गति यसले भोग्नु नपरोस् । र, यसको नियति बजेटमा पारिएको एकवर्षे कार्यक्रमजस्तो हुनु हुन्न । ढिलै भए पनि सरकारी तवरबाट सुरु भएको यो कार्यक्रमलाई दिगो बनाउन सार्वजनिकनिजी साझेदारीको अवधारणामा सञ्चालन गर्नुपर्छ । निजी क्षेत्रको सहभागिताले यसलाई परिणाममुखी र प्रतिस्पर्धात्मक बनाउनेछ । गजुरेल ब्रान्डवर्थका सीईओ हुन् ।"
"बिहारमा संक्रमण बढ्यो, नेपालमा झन् जोखिम","नेपालसँगको सीमावर्ती भारतीय राज्य बिहारमा कोरोना भाइरस (कोभिड१९) को संक्रमण निकै तीव्र रूपमा फैलिँदै गएको छ । राजधानी पटनालगायत क्षेत्रमा संक्रमितको संख्या दिनानुदिन बढ्दो छ । नेपालसँग सीमा जोडिएका जिल्लामा फैलिएको संक्रमणका कारण नेपालमा पनि थप जोखिम बढेको छ । बिहारमा आइतबार मात्र २ हजार ६ सय ५ जना संक्रमित थपिएका छन् । योसँगै बिहारमा कुल संक्रमितको संख्या करिब ३९ हजार पुगेको छ । गत २४ घण्टामा बिहारमा २७ जना संक्रमितको ज्यान गएको छ । बिहारमा पछिल्लो एक महिनाभित्रै ३० हजार जनाभन्दा बढी संक्रमित थपिएका हुन् । हालसम्म बिहारमा कोरोना भाइरसको संक्रमणबाट २ सय १७ जनाले ज्यान गुमाइसकेका छन् । राजधानी पटनामा त संक्रमण झन् बढी देखिएको छ । पछिल्लो तीन दिनमा मात्र पटनामा थप ५ सय ५३ जनामा संक्रमण पुष्टि भएको छ । नेपालसँगै सीमा जोडिएका जिल्लाहरूमा पनि संक्रमण घट्नुका साटो बढिरहेको छ । नेपालसँग सीमा जोडिएका पूर्वी चम्पारणमा २३, किसनगन्जमा ३४, मधुवनीमा ४२, सीतामढीमा १९, सुपौलमा ७७, पश्चिम चम्पारणमा १६ जना थपिएका छन् । यो सँगै कुल संक्रमितको संख्या पूर्वी चम्पारणमा ९ सय १२, किसानगन्जमा ४ सय ७५, मधुवनीमा ८ सय २३, पश्चिम चम्पारणमा १ हजार ४६, सीतामढीमा ३ सय ९६, सुपौलमा ६ सय ४६ पुगेको छ ।दुई देशबीचको सीमा औपचारिक रूपमा बन्द गरिए पनि लुकीछिपी आउजाउ गर्ने नरोकिएका कारण सीमावर्ती यी जिल्लाहरूमा बढ्दो संक्रमणले नेपालमा पनि जोखिम स्वतः बढेर गएको छ । बिहारका यी जिल्ला र नेपालका सीमावर्ती क्षेत्रबीच सघन आर्थिक, सामाजिक र सांस्कृतिक सम्बन्ध छ । सँगै ठूलो संख्यामा भारतीय कामदारहरू वीरगन्ज, विराटनगर, जनकपुरलगायत सहरमा काम गर्नका लागि जाने गर्छन् । भाइरसको महामारी नियन्त्रणका लागि सीमालाई औपचारिक रूपमा बन्द गरिए पनि लुकीछिपी स्थानीय र कामदारहरूको आउजाउ रोकिएको छैन । जसले गर्दा बिहारका सीमावर्ती जिल्लामा संक्रमण बढ्दा त्यसको जोखिम नेपालतर्फ पनि हुनु स्वाभाविक हुन्छ । हालैका दिनमा वीरगन्जमा संक्रमण एकाएक बढ्नुमा यही कारण ठानिएको छ । वीरगन्जका विभिन्न उद्योग र सुक्खा बन्दरगाहमा ठूलो संख्यामा भारतीय कामदारहरू काम गर्दै आएका छन् । सीमा बन्द गरिए पनि उनीहरू लुकीछिपी जाने गरेको पाइएको छ । जनसंख्याका हिसाबले उत्तरप्रदेश र महाराष्ट्रपछि तेस्रो बिहार दुई राज्यको तुलनामा स्वास्थ्य क्षेत्रका पूर्वाधारमा निकै कमजोर छ । भएका स्थानहरूमा पनि पर्याप्त जनशक्ति छैन । त्यसमाथि करिब ८५ प्रतिशतभन्दा बढी मानिस गाउँमा बस्ने गर्छन् । राज्यमा कैयौं सांसद र चिकित्सकहरू पनि संक्रमणको सिकार भएका छन् । तर, उनीहरूको समयमा परीक्षण पनि नभएको बताइएको छ । इन्डियन मेडिकल एसोसिएसन, बिहार शाखाका सचिव डा सुनिल कुमारले पनि बिहारको स्थिति चिन्ताजनक भएको बताए । उनले बिहारमा सरकारी स्वास्थ्य चौकीहरूमा चालीस प्रतिशतभन्दा बढी दरबन्दी खाली रहेको समेत जानकारी दिए । कोरोना भाइरसको संक्रमण चिन्ताजनक हिसाबले बढिरहेको छ, सरकारले स्वास्थ्य सेवा उपलब्ध गराउने र परीक्षण बढाउने घोषणा गरे पनि यथार्थमा त्यो हुन सकेको छैन, कान्तिपुरसँग भने । न्यून परीक्षणकै कारण संक्रमणको जोखिम बढेको भन्दै राज्यका विपक्षी राजनीतिक दलहरूले नितिश कुमार नेतृत्वको सरकारको चर्को विरोध गर्दै आएका छन् ।"
अमेरिकी कूटनीतिज्ञले छाडे वाणिज्य दूतावास,बेइजिङ (एएफपी) चीनको दक्षिणपश्चिमी सहर चेङ्दुस्थित अमेरिकी कूटनीतिज्ञहरूले वाणिज्य दूतावास छोडेका छन् । चीनले दूतावास बन्द गर्न दिएको ७२ घण्टाको समय सोमबार सकिएको हो । अमेरिकाले गतसाता टेक्सासको ह्युस्टनस्थित चिनियाँ वाणिज्य दूतावास बन्द गर्न निर्देशन दिएको प्रतिक्रिया स्वरूप चीनले पनि चेङ्दुस्थित अमेरिकी वाणिज्य दूतावास बन्द गर्न अल्टिमेटम दिएको थियो । उक्त समय सकिएसँगै चिनियाँ कर्मचारीहरू भवनमा पसेका चिनियाँ विदेश मन्त्रालयले जनाएको छ । चेङ्दुस्थित अमेरिकी वाणिज्य दूतावासका कर्मचारीहरूले सोमबार बक्स फाइल र फोहोर राखिएका झोला बोकेका थिए । बीबीसीका अनुसार दूतावासमा रहेको अमेरिकी झन्डा झिकिएको छ भने कूटनीतिक चिह्न हटाइएको छ । अमेरिकी विदेश मन्त्रालयमा प्रवक्ताले तिब्बतसहित पश्चिमी चीनका नागरिकहरूसँगको सम्बन्धको केन्द्रमा ३५ वर्षसम्म वाणिज्य दूतावास उभिएको प्रतिक्रिया दिएका छन् । चिनियाँ कम्युनिस्ट पार्टीको निर्णयले अमेरिका दुःखी भएको उनको भनाइ छ । वाणिज्य दूतावास बन्द भएसँगै उक्त क्षेत्रमा पुगेका स्थानीय बासिन्दाको निकै बाक्लो उपस्थिति रहेको थिए । तीमध्ये अधिकांशले चिनियाँ राष्ट्रिय झन्डा बोकेका थिए भने कपितयले मोबाइलबाट सेल्फी लिएका थिए ।
नेटवर्किङ कम्पनीको बचाउमा वाणिज्य विभाग,"ऐन, ०७४ सालमा आयो । नियमावली ०७६ मा । यसबीचमा भएको कारोबार सबै गैरकानुनी हो, अर्यालले भने, इजाजत प्राप्त गरेपछि मात्रै कारोबार गर्न पाइन्छ । विगतमा कसैले केही गरेको भए त्यसमा कानुनबमोजिम कारबाही हुनुपर्ने नेपाल डाइरेक्ट सेलिङ एसोसिएसन (तदर्थ समितिका प्रस्तावित अध्यक्ष) छविलाल जोशीले बताए । पूर्वडीआईजीसमेत रहेका जोशीले नियमावलीको मनसाय उपभोक्ता नठगिऊन् र नेपाली नागरिकले काम गर्न पाऊन् भन्ने रहेको दाबी गरे । मन्त्रालयविभागले जुन मनसायले इजाजत दिएका छन्, त्यसको एक इन्च तलमाथि हुँदैन । भविष्यमा कोही ठगिए कम्पनी नै खारेज हुने गरी सम्बन्धित निकायले काम गरोस्, उनले भने । विभागका वैदेशिक व्यापार नियमन शाखा प्रमुख शिवराज सेढाईंले नेचर हर्ब्सबारे अध्ययन भइरहेको बताए । अन्य कम्पनीको हकमा आवश्यकताअनुसार सबैको कागजात मगाउन सकिने उनको भनाइ छ ।"
साँवाब्याज तिर्ने भाखा दुई वर्षसम्म,"न्यून प्रभावित क्षेत्र, जसले ०७७ पुससम्म बैंकको किस्ता बुझाउन पाउनेछन उत्पादनमा रही राष्ट्रिय प्रसारणमा जोडिएका जलविद्युत् आयोजना अनलाइन (ईकमर्स) मा संलग्न व्यवसाय खाद्यान्न उत्पादन, प्रशोधन, भण्डारण तथा बिक्रीवितरण, पेयपदार्थ प्रशोधन तथा बिक्रीवितरण गर्ने उद्योग व्यवसाय दैनिक उपभोग्य अत्यावश्यक वस्तुको बिक्रीवितरण आयातजन्य व्यापार पेट्रोल पम्प, ग्यास तथा पानीसम्बन्धी व्यवसाय औषधि बिक्रीवितरण विज्ञापन सेवा इन्टरनेट, दूरसञ्चार सेवाप्रदायक कम्पनी मदिरा तथा सुर्तीजन्य उद्योग व्यवसाय ट्रक, ढुवानी व्यवसाय सुनचाँदीका गहना तथा बहुमूल्य पत्थरसम्बन्धी व्यवसाय"
लगानी बोर्डको सीईओमा पाँच जनाबीच प्रतिस्पर्धा,"काठमाडौं (कास) लगानी बोर्डको प्रमुख कार्यकारी अधिकृत (सीईओ) का लागि दरखास्त परेका १२ जनामध्ये पाँच जनाको सूची सिफारिस समितिले तयार पारेको छ । आगामी शुक्रबार उनीहरू सबैको कार्यसम्पादन प्रस्तुति र अन्तर्वार्ता लिने मिति तय गरिएको स्रोतको दाबी छ । छनोट हुनेहरूमा राष्ट्रिय पुनर्निर्माण प्राधिकरणका प्रमुख कार्यकारी अधिकृत (सीईओ) सुशील ज्ञवाली, राष्ट्रिय योजना आयोगका सदस्य सुशील भट्ट, विद्युत् नियमन आयोगका पूर्वसदस्य रामकृष्ण खतिवडा, प्रदेश १ लगानी प्राधिकरणका प्रमुख कार्यकारी अधिकृत (सीईओ) सरोज कोइराला र पूर्वसहसचिव लक्ष्मीविलास कोइराला छन् । अन्य सात जना सीईओको प्रतिस्पर्धाबाट बाहिरिइसक्नुभएको छ, सिफारिस समितिनिकट स्रोतले भन्यो, अब पाँच जनाबाट तीन जनाको सूची तय भई निर्णयका लागि मन्त्रिपरिषद्मा प्रस्ताव पेस हुनेछ ।राष्ट्र बैंकका गभर्नर महाप्रसाद अधिकारी नेतृत्वको विज्ञ समितिले १२ जनाको दरखास्त निवेदनमा उल्लेख भएको योग्यता, अनुभव र प्रस्ताव मूल्यांकन गरेको थियो । विज्ञ समितिमा उक्त समितिले हरेकको विषयमा मूल्यांकन गरी गत साता अर्थमन्त्री युवराज खतिवडाको सिफारिस समितिसमक्ष प्रतिवेदन पेस गरेको थियो । त्यसको आधारमा सिफारिस समितिले पाँच जनाको नाम छनोट गरी अन्तर्वार्ताका लागि बोलाएको हो, स्रोतले भन्यो । बोर्डका सीईओ महाप्रसाद अधिकारीलाई सरकारले राष्ट्र बैंकको गभर्नरमा नियुक्त गरेपछि उक्त पद खाली थियो । प्रधानमन्त्री तथा मन्त्रिपरिषद्को कार्यालयले गत जेठ ५ मा बोर्डको सीईओ पदका लागि दरखास्त पेस गर्न सूचना जारी गरेको थियो । दरखास्त पेस गर्नेहरूमा सरकारी निकायका पदीय जिम्मेवारीमा रहेका अधिकारीदेखि, बैंकर, पूर्वप्रशासक तथा चार्टर्ड एकाउन्टेन्टहरूसम्म छन् । पर्यटन बोर्डका पूर्वप्रमुख कार्यकारी अधिकृत (सीईओ) दीपकराज जोशी, नागरिक लगानी कोषका पूर्वप्रशासक तथा चार्टर्ड एकाउन्टेन्ट संस्था (आईक्यान) का अध्यक्ष कृष्ण आचार्य, विशेष आर्थिक क्षेत्र (सेज) का पूर्वकार्यकारी निर्देशक चण्डिका भट्ट र लगानी बोर्डमै परामर्शदाताका रूपमा काम गरिरहेका पूर्वाधारविज्ञ आशिष गजुरेल, माछापुच्छ्रे बैंकका पूर्वप्रमुख कार्यकारी अधिकृत (सीईओ) सुमन शर्मा, त्रिभुवन विश्वविद्यालयका एसोसिएट प्रोफेसर रमेशचन्द्र पौडेल र शेरजंग कार्कीले पनि बोर्डको सीईओ पदका लागि दरखास्त दिएका थिए । उनीहरूलाई आगामी शुक्रबारको अन्तर्वार्तामा नबोलाइएको स्रोतको दाबी छ ।मन्त्रिपरिषद्ले बोर्डको सीईओ छनोटका लागि अर्थमन्त्री खतिवडाको संयोजकत्वमा एक सिफारिस समिति गठन गरिसकेको छ । समितिमा राष्ट्रिय योजना आयोगका उपाध्यक्ष पुष्प कँडेल र योजना आयोगका पूर्वसदस्य गोविन्द नेपाल सदस्य छन् । उनीहरूले दरखास्त परेकाहरूमध्ये तीन जनाको नाम छनोट गरी मन्त्रिपरिषद् बैठकमा पेस गर्नुपर्नेछ । त्यसमध्ये एक जना सीईओ हुनेछन् । सीईओका लागि मान्यताप्राप्त शिक्षण संस्थाबाट अर्थशास्त्र, व्यवस्थापन, वाणिज्यशास्त्र, कानुन, इन्जिनियर वा विकास परियोजनासम्बन्धी विषयमा कम्तीमा स्नातकोत्तर तह उत्तीर्ण गरेको र परियोजना विकास, सार्वजनिक खरिद, सार्वजनिक निजी साझेदारी, लगानी प्रवर्द्धन, विकास प्रशासन, बैंकिङ, वित्तीय तथा औद्योगिक व्यवस्थापनको क्षेत्रमा कम्तीमा १० वर्षको व्यवस्थापकीय अनुभव हासिल गर्नुपर्ने योग्यता हुनुपर्ने कानुनी व्यवस्था छ ।प्रधानमन्त्रीले अध्यक्षता गर्ने बोर्डलाई ६ अर्ब रुपैयाँभन्दा बढी लगानीका परियोजनाको अनुमति दिने क्षेत्राधिकार छ । बोर्डलाई २ सय मेगावाटभन्दा बढी क्षमताका जलविद्युत् आयोजनाको अनुमति तथा लगानीसम्बन्धी काम गर्ने अधिकार पनि दिइएको छ । यसबाहेक ठूला पूर्वाधार आयोजनाहरूका विषयमा लगानी जुटाउने, अनुमति दिने तथा अनुगमन गर्ने अधिकार पनि छ । ठूला परियोजनामा फास्ट ट्र्याकमा लगानी भित्र्याउन भन्दै ०६८ सालमा तत्कालीन प्रधानमन्त्री बाबुराम भट्टराईको पालामा बोर्ड गठन भएको हो ।"
खिम्तीमा अन्तरिम पीपीएलाई नेगोसिएसन जारी,"६० मेगावाटको खिम्ती जलविद्युत् आयोजनाको आधा स्वामित्व नेपाल विद्युत् प्राधिकरणमा ल्याउने म्याद गुज्रिएपछि अन्तरिम विद्युत् खरिदबिक्री सम्झौता (पीपीए) का लागि सरकार र प्रवर्द्धक कम्पनीबीच वार्ता जारी छ । अन्तरिम पीपीएको दर सम्झौता नजिक पुगेको वार्तामा सहभागी स्रोतको भनाइ छ । प्राधिकरणमा आधा स्वामित्व फर्काउने म्याद गुज्रिएपछि ऊर्जा जलस्रोत तथा सिँचाइ मन्त्रालयले तत्कालका लागि अन्तरिम पीपीए गर्ने प्रस्ताव गरी प्रवर्द्धक हिमाल पावर कम्पनीलाई प्रस्ताव पठाएको थियो ।खिम्तीको आयोजना विकास सम्झौतामा व्यावसायिक उत्पादन सुरु भएको २० वर्षमा आयोजनाको आधा स्वामित्व प्राधिकरणलाई निःशुल्क दिने र नयाँ विद्युत् खरिद सम्झौता गर्ने व्यवस्था छ । खिम्ती आयोजनाले सन् २००० जुलाई ११ देखि व्यावसायिक उत्पादन थालेको थियो । आयोजना विकास सम्झौताअनुसार सन् २०२० जुलाई ११ मा आयोजनाको आधा स्वामित्व प्राधिकरणलाई हस्तान्तरण गर्नुपर्ने भए पनि यसको म्याद गुज्रिएको हो ।तत्कालका लागि डेढ रुपैयाँ प्रतियुनिट दिने र पछि अन्तिम पीपीए हुँदा अहिले खरिद गरिएको विद्युत्को पनि सोही दरअनुसार भुक्तानी दिने प्रस्तावसहित मन्त्रालयले प्रवर्द्धक कम्पनीलाई पीपीएको मस्यौदा पठाएको थियो । प्रवर्द्धक कम्पनीले तत्कालका लागि पनि प्रतियुनिट ३ रुपैयाँका दरले पीपीए हुनुपर्ने माग गरेपछि प्राधिकरण र प्रवर्द्धक कम्पनीबीच वार्ता सुरु भएको हो ।यसअघि पनि प्रवर्द्धक कम्पनी र प्राधिकरणबीच स्वामित्व हस्तान्तरणका लागि वार्ता भएको थियो । तर स्वामित्व हस्तान्तरण हुनुपर्ने म्यादसम्म पनि दुई पक्षबीच सहमति हुन नसकेपछि अन्तरिम व्यवस्था गर्न लागिएको हो । कोभिड१९ महामारीका कारण प्रवर्द्धकहरू उपस्थित हुन नसक्दा पनि नेसोसिएसन प्रक्रिया लम्बिएको जानकारहरूको दाबी छ । आयोजनालाई सञ्चालन खर्च दिन थोरै मूल्यमा अहिले पीपीए गर्ने र पछि व्यावसायिक पीपीएमा सहमति भएपछि जुलाई ११ कै मितिदेखि सोही दर लागू हुने गरी मन्त्रालयले प्रस्ताव पठाएको थियो । मन्त्रालयले व्यावसायिक पीपीए नहुन्जेल दुई रुपैयाँभन्दा कम प्रतियुनिट तिर्ने गरी सहमति गर्न प्रस्ताव पठाएको मन्त्रालय स्रोतले जानकारी दिएको छ । स्वामित्व हस्तान्तरणका लागि नेगोसिएसन गर्न ऊर्जा मन्त्रालयले सहसचिव प्रवीणराज अर्यालको संयोजकत्वमा समिति गठन गरी वार्ता अघि बढाएको थियो । मन्त्रालय र प्रवर्द्धक कम्पनीका प्रतिनिधिबीच पटकपटक छलफल पनि भइसकेको छ । आयोजनाको खर्च, आम्दानी र प्रतिफल कति लिने भनेर दुई पक्षबीच नेगोसिएसन भइरहँदा कोभिड१९ को महामारी सुरु भएपछि प्रक्रिया रोकिएको छलफलमा सहभागी स्रोतले बतायो । अन्तरिम पीपीएको मस्यौदामा भने प्रवर्द्धक कम्पनीले सहमति जनाउने सम्भावना छ, स्रोतले भन्यो, तर व्यावसायिक पीपीएमा सहमति जुट्न अझै केही महिना लाग्न सक्छ । पीपीए दरमा सहमति भएपछि मात्रै नयाँ संयुक्त कम्पनी (जेभी) गठन, सञ्चालक समितिको चयन, कर्मचारी समायोजन जस्ता काम हुनेछन् । खिम्तीको विद्युत् खरिद गर्दा डलरमा भुक्तानी गर्ने गरी प्राधिकरणले सम्झौता गरेको थियो । डलरमा खरिद गर्दा प्राधिकरणलाई खिम्तीको विद्युत् महँगो पर्दै आएको छ । खिम्तीबाट उत्पादित विद्युत् किन्दा प्राधिकरणले प्रतियुनिट औसतमा २१ रुपैयाँसम्म तिर्दै आएको छ । खिम्तीको विद्युत् किन्दा प्राधिकरणले वार्षिक २ अर्ब घाटा व्यहोरिरहेको छ । प्राधिकरणलाई आधा स्वामित्व हस्तान्तरण भएपछि नेपाली रुपैयाँमै भुक्तानी गर्ने गरी नयाँ विद्युत् खरिदबिक्री सम्झौता पीपीए हुनेछ ।आयोजनाको स्वामित्व हस्तान्तरण प्रक्रियाका लागि प्राधिकरणले पनि चारवटा समिति गठन गरेको छ । आयोजनाको सम्पत्ति मूल्यांकन र वित्तीय अवस्थाको विश्लेषण फरकफरक समितिले गरिरहेका छन् । सरकारलाई तिर्नुपर्ने इनर्जी र क्यापासिटी रोयल्टीसमेत खिम्तीका तर्फबाट प्राधिकरणले व्यहोरिरहेको छ । खिम्तीबाट उत्पादित ९७ प्रतिशत ऊर्जाको मूल्य अमेरिकी कन्जुमर प्राइस इन्डेक्सअनुसार वृद्धि हुने प्रावधानसहित पीपीए भएको थियो । बाँकी ३ प्रतिशत ऊर्जाको मूल्य नेपाल राष्ट्र बैंकको तथ्यांकअनुसार बढ्छ । पीपीए दरमा हुने वृद्धि र अमेरिकी डलरको भाउ बढ्दा खिम्तीको विद्युत्मा प्राधिकरणलाई दुईतर्फी मार परिरहेको छ । गत वर्ष प्राधिकरणले खिम्तीबाट विद्युत् खरिद र रोयल्टीबापत ५४ अर्ब रुपैयाँ खर्च गरेको थियो । नेपाली रुपैयाँमै पीपीए भएपछि र आधा स्वामित्व पाएपछि प्राधिकरणले व्यहोर्दै आएको घाटा कम हुनेछ । खिम्ती निजी र विदेशी लगानीमा निर्मित पहिलो विद्युत् आयोजना हो । खिम्तीको प्रवर्द्धक हिमाल पावर कम्पनीमा दुई नर्वेजियनसहित बुटवल पावर कम्पनीको समेत लगानी छ । प्राधिकरणले खिम्तीबाट उत्पादित बिजुली आयोजनालाई प्रतियुनिट ५ दशमलव ९ सेन्ट भुक्तानी गर्ने सहमति गरेको थियो । डलरमा भएको वृद्धि र पीपीए दरमा कायम भएको वृद्धिदरका आधारमा आयोजनाबाट उत्पादित विद्युत्बापत प्राधिकरणले तिर्ने मूल्य धेरै बढेको छ ।"
भेरीबबईको लगानी मोडालिटीमा सहमति,"काठमाडौं (कास) बाँके र बर्दियाका जमिन सिँचाइ गर्ने र विद्युत् उत्पादन गर्ने गरी निर्माण गर्न लागिएको भेरीबबई डाइभर्सन बहुउद्देश्यीय आयोजनाका लागि लगानीको मोडालिटी करिब टुंगो लागेको छ । ऊर्जा, जलस्रोत तथा सिँचाइ मन्त्रालयमा केही दिनअघि भएको छलफलबाट आयोजनामा केन्द्र, प्रदेश र स्थानीय सरकारले गर्ने लगानी र अन्य क्षेत्रबाट ल्याउने लगानीका विषयमा सहमति जुटेको छ ।कर्णाली प्रदेशका मुख्यमन्त्री महेन्द्रबहादुर शाहीसहित सरोकारवालाको छलफलले सरकारसहित आयोजना प्रभावित, सर्वसाधारणको लगानी रहने गरी लगानी मोडलमा सहमति जुटाएको हो । आयोजनाबाट संघ सरकारले २६, कर्णाली प्रदेश सरकारले २० र आयोजना निर्माण हुने स्थानीय तहबाट ५ प्रतिशत लगानी गर्ने प्रस्ताव गरिएको छ । तीनै तहको सरकारले आयोजनामा ५१ प्रतिशत लगानी गर्नेछन् भने बाँकी लगानी सर्वसाधारण र आयोजना प्रभावितबाट संकलन गरिनेछ ।आयोजनामा सर्वसाधारणलाई २९, कर्णालीका सर्वसाधारणबाट १० तथा आयोजना प्रभावित क्षेत्रका बासिन्दाबाट १० प्रतिशत लगानी संकलन गर्ने गरी ढाँचा तयार गरिएको ऊर्जा, जलस्रोत तथा सिँचाइमन्त्री वर्षमान पुनको सचिवालयद्वारा जारी विज्ञप्तिमा जनाइएको छ । आयोजनाबाट बाँके र बर्दियाका ५१ हजार हेक्टर जमिनमा बाह्रै महिना सिँचाइ सुविधा पुर्याउने लक्ष्य छ । भेरी नदीको पानी सुरुङमार्फत बबईमा फर्काएर यो आयोजना निर्माण हुनेछ । त्यसबाट ४६८ मेगावाट विद्युत् उत्पादन हुनेछ ।हाल आयोजनाको सुरुङ निर्माणको काम सकिइसकेको छ भने हेडवर्क्स तथा विद्युत् गृह निर्माण सुरु भएको छ । आर्थिक वर्ष ०७९८० मा आयोजना निर्माण सक्ने लक्ष्य छ । आयोजना निर्माण सकिएपछि त्यसको व्यवस्थापन तथा सञ्चालन सेयरधनीहरू संघ, प्रदेश, स्थानीय तह र सर्वसाधारणका प्रतिनिधि रहेको कम्पनीमार्फत हुनेछ । त्यसका लागि सरकारको स्वामित्व रहने गरी भेरीबबई डाइभर्सन जलविद्युत् कम्पनी नामको सार्वजनिक कम्पनी स्थापना गरिने भएको छ । आयोजना निर्माणको संशोधित लागत ३३ अर्ब १९ करोड रुपैयाँ छ । यसमध्ये सिभिल निर्माणका लागि ४०, सुरुङ निर्माणका लागि ३५ र सुरुङ निर्माण परामर्श सेवाका लागि २ प्रतिशत तथा इलेक्ट्रो मेकानिकल निर्माण तथा जडानका लागि ११ प्रतिशत रकम लगानी हुनेछ । आयोजना सम्पन्न भएपछि कृषिबाट वार्षिक ३ अर्ब १० करोड तथा विद्युत्बाट ३ अर्ब २३ करोड गरी ६ अर्ब ३३ करोड रुपैयाँ आम्दानी हुने अनुमान गरिएको छ । आयोजनालाई समन्वयात्मक रूपमा सञ्चालन गर्न भेरीबबई डाइभर्सन बहुउद्देश्यीय आयोजना समन्वय समिति नामक संयन्त्र गठन गरिनेछ । ऊर्जा, जलस्रोत तथा सिँचाइ मन्त्रालयका सचिवको संयोजकत्वमा गठन हुने समितिमा कर्णाली प्रदेशका प्रमुख सचिव, प्रदेश५ सरकारका प्रमुख सचिव, सिँचाइ विभागका महानिर्देशक, बबई सिँचाइ आयोजनाका निर्देशक र भेरीबबईका प्रमुख कार्यकारी निर्देशक सदस्य रहनेछन् ।"
पठाओ र टुटललाई दर्ता गर्ने कानुन बन्दै,"टुटल र पठाओजस्ता राइड सेयरिङ कम्पनीहरूको पञ्जीकरण (दर्ता) गरी सञ्चालन गर्न सरकारले कानुन बनाउने भएको छ । कानुनमा यस्तो सेवासम्बन्धी व्यवस्था नभएको भन्दै पटकपटक सरकारी निकायको तारो बन्दै आएका राइड सेयरिङ कम्पनीलाई संघीय सवारी तथा यातायात व्यवस्था विधेयकमा अनुमति दिने प्रस्ताव गरिएको छ ।टुटल र पठाओजस्ता सेवा प्रदायकलाई व्यवस्थित गर्ने गरी कानुन बनिरहेको यातायात व्यवस्था विभागका महानिर्देशक गोगनबहादुर हमालले बताए । संघीय सवारी तथा यातायात व्यवस्था व्यवस्थित गर्ने प्रावधान विधेयकमा राखेका छौं, उनले भने, विधेयक भौतिक पूर्वाधार तथा यातायात मन्त्रालयमा गएको छ, संसद् चलेपछि त्यहाँ पुग्छ । ऐन ल्याएर यस्ता सेवालाई व्यवस्थित गर्न खोजिएको उनले बताए ।विधेयकमा टुटल, पठाओजस्ता सेवा सञ्चालनको अनुमति दिनुपर्ने र सवारी चलाउँदा सुरक्षाका उपाय अपनाउनुपर्नेजस्ता प्रावधान राखिएको छ । सञ्चालन गर्ने अनुमति दिनुपर्छ भन्ने हो, उनले भने, विस्तृत व्यवस्था ऐन बने पनि जारी हुने कार्यविधिमा राखिनेछ ।महालेखा परीक्षकको वार्षिक प्रतिवेदनले पनि राइड सेयरिङ सेवा दर्ता गरेर मात्र सञ्चालन गर्न पाउने औंल्याएको छ । उपत्यकामा सञ्चालित टुटल र पठाओजस्ता राइड सेयरिङ सेवा दिने कम्पनी कम्पनी रजिस्ट्रार कार्यालय दर्ता भएर चलिरहेका छन् । जोकोही मोटरसाइकल धनीले आफ्नो पछिल्लो सिटमा यात्रु राखेर गन्तव्यसम्म पुर्याइदिने गरी सुरु भएका यस्ता सेवाले अहिले ट्याक्सीमार्फत समेत यस्तो सेवा दिन सुरु गरेका छन् । यस्ता सेवा दिने कम्पनीका कारण आफ्नो व्यवसाय प्रभावित भएको भन्दै ट्याक्सी चालकले विरोध गर्दै आएका छन् । नेपालको कानुनमा यस्तो सेवाको सञ्चालनको व्यवस्था नभएको भन्दै यातायात व्यवस्था विभाग र ट्राफिक प्रहरीले समेत राइड सेयरिङ सेवा कम्पनीलाई पटकपटक सञ्चालनमा रोक लगाउने गरेका छन् ।उच्च अदालत पाटनले यस्ता सेवालाई व्यवस्थित रूपमा सञ्चालन गर्ने व्यवस्था मिलाउन सरकारलाई निर्देशन दिएको र सरकारले नीति बनाएर यस्ता सेवालाई नियमन गर्नुपर्ने टुटलका संस्थापक शिक्षित भट्ट बताउँछन् । अहिले सरकारी पक्षबाट दुःख त भएको छैन । तर कोभिड१९ ले गर्दा समस्या भएको छ, उनले भने, चार महिना सेवा बन्द भयो, अहिले पुनः सञ्चालनमा ल्याउँदै छौं । उनका अनुसार टुटलमा आबद्ध राइडर लकडाउनले गर्दा उपत्यकाबाहिर गएका छन् । बिस्तारै आउने क्रम सुरु भएको छ । टुटल सञ्चालन भएको चार वर्ष भयो । जसमा ३० हजारभन्दा बढी राइडर आबद्ध छन् । यता पठाओका क्षेत्रीय निर्देशक असिममानसिंह बस्न्यात उच्च अदालतले परमादेश जारी गर्दै अहिले नरोक्नू भनेकाले सेवा सञ्चालनमा समस्या नभएको बताउँछन् । यातायातसम्बन्धी नयाँ ऐन मन्त्रालयमा पुग्यो भन्ने सुनेका छौं, असारमै आउने कुरा थियो, उनले भने, लकडाउनले गर्दा ढिला भएको हुन सक्छ, ऐन आएपछि ढुक्कले चलाउन पाइन्थ्यो ।"
टेलिकमको सेल्फ केयर एकाउन्ट,"काठमाडौं (कास) नेपाल टेलिकमले सेल्फ केयर एकाउन्ट प्रयोग गरी टेलिकमका विभिन्न सेवाबारे जानकारी लिन र सेवा खरिद गर्न सकिने जनाएको छ । टेलिकमको वेबसाइट परिमार्जन गर्दै यो सेवा उपलब्ध गराइएको हो । सेल्फ केयर एकाउन्टमार्फत विभिन्न सेवामा रिचार्ज, ब्यालेन्स ट्रान्सफर र प्याकेज खरिद गर्न सकिनेछ ।"
एभरेस्टले ल्यायो चाडपर्व विशेष कर्जा,"काठमाडौं (कास) एभरेस्ट बैंकले चाडपर्व विशेष कर्जा योजना ल्याएको छ । योजनामा बैंकले घर, साना तथा मझौला उद्योग, सवारीसाधन कर्जा र व्यक्तिगत कर्जा योजना ल्याएको छ । यो योजना साउन १५ देखि कात्तिक १४ सम्म लागू हुने बैंकले जनाएको छ । घर र साना तथा मझौला उद्योग कर्जा ८२५, व्यक्तिगत कर्जा र गाडी कर्जा ९५५ र मोटरसाइकल कर्जा १०५५ प्रतिशत ब्याजदरमा उपलब्ध हुने बैंकले बताएको छ ।"
अजोडनेप्से सहकार्य,काठमाडौं (कास) अजोड इन्स्योरेन्स र नेपाल स्टक एक्सचेन्ज (नेप्से) बीच सोमबार सेयर सूचीकरणसम्बन्धी सम्झौता भएको छ । प्रतिसेयर अंकित तथा चुक्ता मूल्य एक सय रुपैयाँ कायम भएको १ करोड कित्ता सेयर सूचीकरण गर्ने सम्झौता भएको हो । कम्पनीले सर्वसाधारणसमक्ष निष्कासन तथा बिक्री प्रबन्धकमा एनआईबीएल एस क्यापिटलमार्फत ३० लाख कित्ता सेयर खुला बिक्री आह्वान गरेको थियो । नेप्सेका प्रमुख कार्यकारी अधिकृत चन्द्रसिंह साउद र अजोडका प्रमुख कार्यकारी अधिकृत कुमारबहादुर खत्रीबीच सम्झौतापत्रमा हस्ताक्षर भएको छ ।
बर्सेनि बाटो छेक्छ लोकपथको पहिरोले,"भवन बन्यो, अस्पताल आएन सञ्चालनमा मानिखेलमा अस्पतालका लागि ४ करोड ६ लाखको लागतमा भवन निर्माण सम्पन्न भएको ७ वर्ष बित्यो । अस्पताल भने सञ्चालनमा आएको छैन । स्वास्थ्य मन्त्रालयले स्वास्थ्यकर्मी दरबन्दी नदिँदा सञ्चालन हुन नसकेको हो । अस्पतालमा रगत, खकार, ईसीजी, दिसापिसाब जाच्ने प्रयोगशालासहित एक्सरेलगायतका उपकरण जडान भइसकेका छन् । स्वास्थ्य मन्त्रालयमा पटक बजेट र दरबन्दी मागेका हौं, बेवास्ता गरियो, अस्पताल व्यवस्थापन समिति उपाध्यक्ष बुद्धबहादुर नेगीले भने, अस्पताल सञ्चालनमा ल्याउन सकेमा गाउँलेलाई धेरै सुबिस्ता हुन्थ्यो । अस्पताल आउँदा मकवानपुरको बेडिनी, इपा, काभ्रेको च्याम्राङबेंसी, मिल्चे, धाम्बलेवासीलाई सुविधा पुग्छ । स्वास्थ्य मन्त्रालयका प्रवक्ता जागेश्वर गौतमले यो प्रदेश सरकारले गर्ने काम भएको बताए ।"
गिरीको ठाउँमा सिटौला सांसद,काठमाडौं (कास) निर्वाचन आयोगले जनता समाजवादी पार्टीको सिफारिसमा लीला सिटौलालाई प्रतिनिधिसभा सदस्यमा निर्वाचित घोषणा गरेको छ । तत्कालीन सांसद सरिता गिरीले ह्वीप उल्लंघन गरेका कारण पार्टीबाट निष्कासनमा परेपछि रिक्त रहेको समानुपातिकतर्फ (खसआर्य समूह) बाट सिटौला सांसद बनेकी हुन् । उनी तत्कालीन समाजवादी पार्टीमा केन्द्रीय सदस्य थिइन् । ललितपुर निवासी सिटौला वामपन्थी पृष्ठभूमिबाट राजनीतिमा प्रवेश गरेकी हुन् । ८ वर्षअघि उनी तत्कालीन एमालेमा थिइन् । एमाले छाडेर अशोक राईले नेतृत्व गरेको संघीय समाजवादी फोरममा आबद्धता हुँदै अहिले जनता समाजवादी दलमा आइपुगेकी हुन् । नयाँ नक्सा संशोधनको पक्षमा पार्टीले मतदान गर्न दिएको निर्देशनको अवज्ञा गरेको भन्दै गिरीलाई पार्टीले कारबाही गरेपछि उनी सांसद बन्ने ढोका खुलेको हो । गिरीले आफूमाथि गरिएको कारबाही गैरकानुनी भन्दै सांसद पद खारेज नगर्न सर्वोच्च अदालतमा अन्तरिम आदेश माग गरेकी थिइन् । सर्वोच्चले आइतबार गिरीको निवेदनमाथि सुनुवाइ गर्दै अन्तरिम आदेश दिन अस्वीकार गरेको थियो ।
एनसेलद्वारा पुल्चोक क्याम्पसलाई पुरस्कारको रकम,"काठमाडौं (कास) दूरसञ्चार सेवा प्रदायक कम्पनी एनसेलले ललितपुरको इन्जिनियरिङ अध्ययन संस्थान, पुल्चोक क्याम्पसलाई एनसेल छात्रवृत्ति तथा उत्कृष्टता सम्मान २०७७ अन्तर्गतको पुरस्कार रकम हस्तान्तरण गरेको छ । व्यावसायिक सामाजिक उत्तरदायित्वअन्तर्गत पुल्चोकका पाँच संकायका उत्कृष्ट विद्यार्थीलाई सात वर्षदेखि बर्सेनि सम्मान गर्दै आएको कम्पनीले पुरस्कारको २४ लाख रुपैयाँ क्याम्पस प्रमुख प्राडा लक्ष्मण पौडेललाई सोमबार हस्तान्तरण गरेको हो ।इलेक्ट्रिकल, इलेक्ट्रोनिक्स, कम्प्युटर, सिभिल र मेकानिकल संकायका १८ विद्यार्थीलाई छात्रवृत्ति र ६ जनालाई दिइँदै आएको उत्कृष्टता सम्मानको जनही एक लाख नगद क्याम्पसले छिट्टै हस्तान्तरण गर्ने प्रमुख पौडेलले बताए । एनसेलका प्रमुख कार्यकारी अधिकृत एन्डी चोङले यसपटक कोभिड१९ का कारण कार्यक्रम गर्न नपाए पनि उत्कृष्ट प्रतिभाहरूको कदर हुने भन्दै सम्बद्ध विद्यार्थीका लागि शुभकामना व्यक्त गरे । एनसेलले छात्रवृत्ति तथा उत्कृष्टता सम्मान कार्यक्रमअन्तर्गत विद्यार्थीलाई पुरस्कार दिन २०८० सम्मका लागि क्याम्पससँग सम्झौता गरेको छ ।"
काठमाडौंमै शव छाडेर फर्कियो परिवार,"चितवन राष्ट्रिय निकुञ्जमा खटिएका सेनाको कुटाइपछि निधन भएका राप्ती नगरपालिका२ पिप्ले मिलनटोलका राजकुमार चेपाङको सोमबार पोस्टमार्टम भएको छ । तर उनका परिवारले शव बुझेका छैनन् । सोमबार काठमाडौंस्थित त्रिवि शिक्षण अस्पतालमा पोस्टमार्टम भए पनि प्रतिवेदन नआएको भन्दै आफन्तहरू शव नबुझी चितवन फर्किएका हुन् ।निकुञ्जको सीमाभित्र पर्ने ज्युँडी खोलामा घोंगी टिप्दै गरेका बेला साउन १ मा राजकुमारसहित मिलनटोलका ७ जनालाई सेनाले पक्राउ गरी कुटपिट गरेको थियो । त्यसको एक सातापछि गत बुधबार राजकुमारको मृत्यु भएको थियो । राजकुमारका बुबा विष्णुलालले सेनाको कुटपिटबाट मृत्यु भएको भन्दै शुक्रबार प्रहरीमा उजुरी दिए पनि पोस्टमार्टम गर्नेबारे टुंगो लागेको थिएन । शुक्रबारयता लगातारजसो जिल्ला प्रशासन कार्यालयमा प्रहरी, निकुञ्ज र पीडित परिवार तथा चेपाङ संघ, नगरपालिका, मध्यवर्तीका प्रतिनिधिबीच छलफल र वार्ता भएको थियो । दोषीलाई कानुनी कारबाहीका साथै पीडित परिवारलाई राहतका विषयमा भएको वार्तामा सहमति नजुट्दा पोस्टमार्टम रोकिएको थियो । शनिबार राति तत्कालका लागि किरिया खर्चबापत एक लाख रुपैयाँ दिने र अन्य विषय व्यवस्थापन गर्दै जाने सहमति भएपछि पोस्टमार्टम गर्न परिवार तयार भएका थिए । तर लिखित नभएको भन्दै पीडित पक्षले चित्त नबुझाएपछि आइतबार पनि दिनभरजसो चितवन जिल्ला प्रशासन कार्यालयमा छलफल भएको थियो । आइतबारको छलफलमा शनिबारकै सहमतिमा चल्न पीडित परिवार तयार भएपछि पोस्टमार्टम गर्न साँझ शव काठमाडौं लगिएको थियो ।मृतकको पोस्टमार्टम भएको जानकारी आएको छ । रगत र भिसेरा परीक्षण पनि भयो । परीक्षण प्रतिवेदन प्राप्त भइसकेको छैन, चितवन प्रहरी प्रवक्ता डीएसपी सूर्य थापाले भने, अस्पतालले आफ्नो प्रक्रियाअनुसार सबै प्रतिवेदन पठाउला । परीक्षणसम्बन्धी सबै काम टुंगिएकाले शवको सद्गत गर्न मिल्ने अवस्था रहेको उनले बताए ।तर मृतकका बुबा विष्णुलालले परीक्षण प्रतिवेदनसँगै शव बुझ्ने बताएका छन् । प्रतिवेदन आएको छैन भनियो । मृतकका बुबाले नै प्रतिवेदन र शव एकै पटक बुझ्ने भनेपछि हामी फर्केका छौं, विष्णुलालसँगै काठमाडौं गएका छिमेकी रूपेश अर्यालले भने ।"
राखेप सदस्य सचिवमा सिलवालको पुनरागमन,"उपाध्यक्षमा कोइरालासोमबारकै मन्त्रिपरिषद् बैठकले राष्ट्रिय खेलकुद परिषद्को उपाध्यक्षमा शिव कोइरालालाई नियुक्त गरेको छ । नेकपामा पूर्वमाओवादी समूहका कोइराला राष्ट्रिय तेक्वान्दो युनियनका अध्यक्ष हुन् । नेपालमा तेक्वान्दोको आधिकारिक संघबारे विवाद जारी रहेका बेला कोइरालाले राखेप उपाध्यक्षमा नियुक्ति पाएका छन् । उनी १३ औं सागको प्रचारप्रसार समितिका संयोजक थिए । संघीय संसद्मा लामो छलफलपछि ल्याइएको नयाँ ऐन असार १७ गतेदेखि लागू भएको हो । नयाँ ऐनमा राखेप सदस्य सचिवको अधिकार भने मन्त्रालयमा सरेको छ । त्यसैले सिलवालले राखेपमा पहिलो कार्यकालमा जस्तै स्वायत्त रूपमा जिम्मेवारी निर्वाह गर्न सक्नेमा शंका गरिएको छ । नयाँ ऐनले सदस्य सचिवको एकल निर्णयमा हुने कामसमेत ७ सदस्यीय कार्यकारी समितिमार्फत हुने गरी लामो प्रक्रियाको परिकल्पना गरेको छ । कार्यकारी समितिमा ३ पदेनबाहेक ४ जना सदस्य ३७ सदस्यीय राखेप बोर्डबाट छनोट गरी ल्याइनेछ । सदस्य सचिवको नियुक्तिसँगै राखेपका बोर्ड सदस्यलगायत अन्य पदाधिकारी, प्रदेश र जिल्ला खेलकुदका पदाधिकारीको नियुक्ति प्रक्रिया पनि सुरु हुनेछ ।"
नियुक्ति प्रक्रियाप्रति सर्वोच्चमा रिट,"काठमाडौं राखेपका सदस्य सचिव नियुक्ति प्रक्रिया कानुनसम्मत नरहेको भन्दै खारेज गर्न सर्वोच्च अदालतमा रिट परेको छ । अन्तरिम आदेश माग गरिएको रिटको सुनुवाइ मंगलबार हुँदै छ । पूर्वखेलाडी तथा प्रशिक्षक सिन्धुलीका टीकादत्त दाहालले साउन ८ गते सर्वोच्चमा रिट दर्ता गराएका हुन् । त्यही दिन साउन १३ गतेको पेसी तोकिएकामा सरकारले एक दिनअगाडि नै राखेप सदस्य सचिवमा रमेशकुमार सिलवाललाई पुनः नियुक्ति दिएको हो । निवेदक दाहालले कानुनमा उल्लेख भएअनुसार देशभरका क्षमतावान् मानिसले थाहा नपाउने गरी मन्त्रालयको वेबसाइटमा ७ दिने सूचना जारी गरिएको, अन्य सञ्चारमाध्यममार्फत सूचना नदिएर प्रक्रिया मिचेको तथा सूचना मन्त्रालयको लेटरप्याडमा जारी गरिनु कानुनविपरीत भएको दाबी गरेका छन् । खेलकुद मन्त्रालयले असार २६ गते मन्त्रालयका सचिव रामप्रसाद थपलियाको संयोजकत्वमा खेल विज्ञद्वय रिम रानाभाट र इन्दिरा निरौला सम्मिलित सिफारिस समिति गठन गरेको थियो । समितिले सोही दिन कार्यविधि बनाएर मन्त्रालयको वेबसाइटमार्फत ७ दिने सार्वजनिक सूचना जारी गरेको थियो । निवेदकले इमेलमार्फत वा स्वयं मन्त्रालयमा उपस्थित भएर दरखास्त हाल्न सक्ने सुविधा प्रदान गरिएको थियो । सार्वजनिक सूचनाका लागि स्वतन्त्र भनिएको सिफारिस समितिले मन्त्रालयको आधिकारिक कागजात प्रयोग गरेकामा कानुन व्यवसायीले विरोधसमेत गरेका थिए ।"
योयुभेन्ट्स पक्कै राम्रो छ,"टुरिन प्रशिक्षकका रूपमा माउरिजियो सारीले यसअघि लिगमा केही पनि जित्न सकेका थिएनन् । आइतबार तिनै सारीले युभेन्ट्सका लागि सिरी ए उपाधि जितेका छन् । त्यसैले सारीले भने, यो लिग उपाधि म जस्ता प्रशिक्षकलाई लिएर जितिएको हो भने भन्नुपर्छ, यो युभेन्ट्स टिम राम्रो छ । युभेन्ट्स राम्रो मात्र होइन, धेरै राम्रो छ, अन्त्यमा सबैले यस्तै महसुस गरे । साम्पडोरियालाई २० ले हराएपछि लिगमा दुई चरणका खेल बाँकी छँदै युभेन्ट्सको उपाधि जित्ने निश्चित भएको हो ।सारीले पहिलो सिजन युभेन्ट्स सम्हालिरहेका थिए । खुसी मनाउने क्रममा खेलाडीले सारीको पूरा शरीरमा चिसो पानी खन्याएका थिए । त्यही भिजेको लुगामा उनले सबैभन्दा पहिले चुरोट सल्काए र मिडियासँग कुरा गर्दै भने, मैले सबै खेलाडीकै अगाडि भनें म जस्ता प्रशिक्षक, जसले अहिलेसम्म केही पनि जित्न सकेको छैन, त्यसको नेतृत्वमा लिग जितिन्न भन्थें, युभेन्ट्स बलियो टिम हो । आफ्नो पहिलो ठूलो सफलतामा सारी वास्तवमै खुसी देखिए ।उनले भनेका छन्, पहिलो पटक टिम सम्हाल्दा खाली खेलाडीमात्र देखिन्छ, विश्वस्तरीय खेलाडी हो भनेर देखिन्न । तर जति समय बित्दै जान्छ, खेलाडीसँगको व्यावसायिक मात्र होइन, निजी सम्बन्ध पनि गाढा हुँदै जान्छ । युभेन्ट्समा बिताएका केही समयपछि नै मैले हेक्का गरिसकेको थिएँ, यो टिममा निकै राम्रा खेलाडी छन् । मलाई के पूरा विश्वास हुन थालेको थियो भने यी सबैको मद्दतमा युभेन्ट्सले लिग जित्न सक्छ ।सारीले चेल्सीमा रहेका बेला युरोपा कप जितेका थिए । यस्तै सन् २०१६ नेपोलीमा रहेको बेला वर्षका प्रशिक्षक अवार्ड पनि जिते । तर यी सबैभन्दा ठूलो त अहिलेको सिरी ए उपाधि नै हो । उनी के पनि मान्न तयार छन् भने यो उपाधि जितको अभियानमा क्रिस्टियानो रोनाल्डो र पाउल डिबाला जस्ता खेलाडीको ठूलो भूमिका रह्यो । सारी मान्छन्, यी दुई खेलाडी विश्वस्तरीय छन् । त्यसैले युभेन्ट्सले यसपल्ट लिग जित्दा सबैभन्दा भाग्यमानी कोही रहे भने त्यो सारी नै हो । युभेन्ट्सका लागि पनि यो ठूलै उपलब्धि हो, किनभने उसले लगातार लिग उपाधि जितेको संख्या पुगेको छ नवौंपल्ट । अहिलेसम्म युरोपमा तीन क्लबले मात्र यसरी लगातार नौपल्ट लिग जितेका छन् । पहिलो त युभेन्ट्स भइहाल्यो, अर्को स्कटल्यान्डको सेल्टिक अनि बुल्गेरियाको लुडोगोरेट्स राजगार्ड । सबैभन्दा बढी लगातार लिग जितेको कीर्तिमान भने टाफिय एफसीको नाममा छ, जसले भानुटु लिग कीर्तिमान १५ पल्ट लगातार जितेको थियो, सन् १९९४ देखि २००९ सम्म ।जिब्राल्टरको लिंकन रेड्स र लात्भियाको स्कोन्टोले लगातार १४ पल्ट लिग जितेर युरोपेली कीर्तिमान आफ्नो नाममा राखेको छ । लियोनले सन् २००२ देखि २००८ बीच सातपल्ट लगातार लिग जितेको थियो । रियल म्याड्रिडले दुई अवसरमा लगातार पाँचपल्ट स्पेनमा लिग जितेको छ । इंग्ल्यान्डमा भने हर्डसफिल्ड, आर्सनल, लिभरपुल र म्यानचेस्टर युनाइटेडलेलगातार तीनपल्ट लिग जितेका छन् । युरोपका ठूला पाँच ठूला देशमध्ये युभेन्ट्सले समग्रमा लिग जित संख्या सबैभन्दा बढी छ । त्यो हो, यसपल्टसमेत गरी ३६ पल्ट । द स्पोर्ट्स मेल"
म्यानचेस्टरको प्रशंसा नगर्नु,"म्यानचेस्टर युनाइटेडले फेरि एकपल्ट युरोपेली च्याम्पियन्स लिग फुटबलमा खेल्ने भएको छ । व्यवस्थापक ओले गनर सोल्सायर मान्छन्, धेरै आलोचनाले क्लबलाई अझ बलियो हुन मद्दत गर्यो । इंग्लिस प्रिमियर लिगको अन्तिम दिन आइतबार राति म्यानचेस्टरले लेस्टर सिटीलाई २० ले हरायो र हात पार्यो तेस्रो स्थान । यो यस्तो उपलब्धि हो, जसलाई यसअघि कसैले पनि अनुमानसमेत गरेका थिएनन् । जनवरीतिर त यस्तो हुन्छ भनेर सोच्न सकिने स्थिति पनि थिएन ।त्यो महिना म्यानचेस्टर चौथो स्थानमा रहेको चेल्सीभन्दा ६ अंकले पछाडि थियो । तेस्रो स्थानमा रहेको लेस्टरभन्दा त १४ अंकले पछाडि थियो । खराब लयबाट गुज्रिरहेको लेस्टर आफैं भने किंग्स पावर स्टेडियममा बेहोरेको हारपछि पाँचौं स्थानमा रह्यो । टोलीले सान्त्वना पुरस्कारका रूपमा खेल्नेछ युरोपा लिग । लेस्टरले त्यो खेल जितेको भए म्यानचेस्टर उल्टै पाँचौं स्थानमा झरेको हुन्थ्यो । किनभने अर्को खेलमा चेल्सीले उल्भसलाई हराइसकेको थियो ।खेलपछि सोल्सायरले भने, मलाई लाग्छ, मिडियालाई म्यानचेस्टर च्याम्पियन्स लिगमा छनोट भएको मन परिरहेको छैन । सबैले हामीलाई छैटौं वा सातौं स्थानमा रहनेछ भनेर अनुमान गरिरहेका थिए । एक प्रकारले यी सबै अनुमान ठीकै छ किनभने यसले हामीलाई राम्रो खेल्न प्रेरित गर्यो, आलोचनाले खासमा बलियो पनि बनाउने गर्छ । मेरो विश्वास पनि बढ्न थालेको थियो, मेले जे काम गरिरहें, त्यो ठीक छ भनेर । कृपया मेरो धेरै प्रशंसा नगर्नु यसले मलाई घमण्डी बनाउँछ ।उनी लिगको तेस्रो स्थानमा आउनुलाई म्यानचेस्टरको सफलता पनि मान्छन् । यसबारे उनको तर्क छ, मैले लगातार ती सबै भविष्यवाणीबारे पढिरहेको थिएँ, हाम्रा आफ्नै सहयोगी भने चिन्तित थिएँ । तर म फेरि भन्छु अहिले हामीसँग जुन टिम छ, त्यसको मद्दतले तेस्रो स्थानमा आउनु भनेको ठूलै उपलब्धि हो । एउटा टिमका रूपमा हामी पुनर्निर्माणबाट गुज्रिइरहेका छौं । लिग कप र एफए कपको सेमिफाइनलमा पराजित रहेर यहाँसम्मको यात्रा गर्नुले देखाउँछ, हामी मानसिक रूपमा पनि बलियो छौं । के अब म्यानचेस्टरले लिभरपुल वा म्यानचेस्टर सिटीलाई अबको सिजन चुनौती दिन सक्ने छ त ? या यस्तो चुनौती पेस गर्न उनी के सही व्यवस्थापक हुन् त ? यसमा उनको उत्तर छ, यो भने हाम्रा लागि वास्तवमै ठूलो चुनौती हुनेछ । मलाई आफूले राम्रो काम गरिरहेको जस्तो लाग्छ र म सही दिशामा पनि छु । फुटबल क्लब कसरी चलाउने हो भन्नेबारे सबैका आआफ्नो धारणा हुन्छ र यो फरक फरक हुन्छ । म आफ्नै पाराले काम गर्छु र मलाई यही ठीक लाग्छ ।एक प्रकारले भन्ने हो भने सोल्सायरको नेतृत्वमा म्यानचेस्टरमा एउटा नयाँ कालखण्ड सुरु भएको छ । भलै त्यो छोटो अवधिकै मात्र छ अहिलेसम्म । म्यानचेस्टरले खेलेका पछिल्ला केही खेलमा टिमको प्रदर्शन राम्रो रहेन, तर एउटा तथ्य के पनि निश्चित थियो भने टिमको आक्रमण तिखारिएको देखिएको छ यसबीच पनि । सोल्सायरको एउटा गुण धेरै राम्रो छ र त्यो हो, उनी सामान्य ढंगले काम गर्न रुचाउँछन् । यो नै उनको शक्ति पनि त हो ।द गार्डियन"
एस्टन भिल्लाको ग्रेट स्केप,"इंग्लिस प्रिमियर लिगमा आइतबार अन्तिम दिन जहाँ सबैभन्दा ठूलो विजेता म्यानचेस्टर युनाइटेड रह्यो, त्यहीं एस्टन भिल्ला पनि कम्तीको विजेता रहेन । भलै वेस्ट ह्यामविरुद्धको खेल तनावपूर्ण बराबरीमा टुंगिएको थियो । अन्तिम दिन एस्टन भिल्लाको प्रिमियर लिगमा अस्तित्व जोगिएको थियो र यो आफैंमा क्लबका अपार खुसीको उपलब्धि थियो । खासमा यो एस्टन भिल्लाको ग्रेट स्केप थियो, झर्ने भाग्य त बर्नमाउथ र वाटफोर्डको भाग्यमा पो लेखिएको थियो ।व्यवस्थापक डिन स्मिथ पनि खुबै भावुक रहे । क्लबका लागि यो सिजन निकै संघर्षका लामो समय रह्यो । स्मिथले यो सबै उपलब्धिबीच आफ्नो बुबालाई पनि सम्झे । उनका बुबा रन स्मिथको मे महिनाको अन्त्यतिर निधन भएको थियो, त्यो पनि कोरोना भाइरस संक्रमणले गर्दा । उनका बुबा ७९ वर्षका थिए । रेलिगेसनमा नपर्ने भएपछि एस्टन भिल्लाको ड्रेसिङ रुम हर्षको उन्मादले भरिएको थियो र यो धेरै अर्थमा स्वाभाविक पनि थियो । त्यही कोठाबाट बाहिर निस्केर स्मिथले भने, हाम्रा लागि यो भावनात्मक रूपमा निकै कठिन समय रह्यो । भर्खरै मैले आफ्नो परिवारसँग कुरा गरेको छु । उनीहरू सबै मेरो काममा खुसी छन् र गर्व गर्छन् । कोरोना भाइरस संक्रमणको महामारीका कारण धेरैले धेरै थोक गुमाए । मैले आफ्ना बुबालाई गुमाएँ । मलाई पूरा विश्वास छ, बुबाले माथिबाट हेरिरहनुभएको छ र आफ्नो छोराको काममा उत्तिकै खुसी र गर्व दुवै रहेको हुनुपर्छ ।एस्टन भिल्लाको यो बराबरीले लिग तालिकामा ३५ अंक भएको थियो । यो वाटफोर्ड र बर्नमाउथको भन्दा एक अंक बढी थियो । स्मिथले थपे, अहिले जसरी बच्न सफल रह्यौं, त्यो गत वर्ष बढुवा पाएर प्रिमियर लिग फर्केको भन्दा पनि सुखद रह्यो । यस्तो किनभन्दा प्रिमियर लिगमा बच्नु भनेको तल्लो डिभिजन जित्नु भन्दा ठूलो हो । लिग भर्खरमात्र सुरु भएको थियो, सबैले हाम्रो बच्ने सम्भावना देखेका थिएनन् ।उनी भन्छन्, सबैले हामीलाई तल झर्ने छ भनेर नै अनुमान गरे, त्यसैले हामीलाई टिम बनाउने दबाब थियो, खेल्ने शैली तयार पार्ने चुनौती थियो । हामीले अहिले जुन उपलब्धि हात पारेका छौं, त्यसलाई कम्तीमा मान्नुहुन्छ । अब के त ? स्मिथले क्लबका मालिकसँग कुराकानी गर्नेछन् र भविष्यको योजना बुन्नेछन् । कप्तान ज्याक ग्रेलिसबारे पनि निर्णय गर्नुपर्नेछ । प्रश्न के पनि छ भने अर्को सिजन पनि एस्टन भिल्लाको व्यवस्थापकमा उनी नै हुनेछन् ?द गार्डियन"
भार्डीलाई गोल्डेन बुट,"प्रिमियर लिगका सर्वाधिक गोलकर्तागोल खेलाडी (क्लब)२३ जेमी भार्डी (लेस्टर)२२ पिएरे एमरिक औबामेयाङ (आर्सनल), डानी इंग्स (साउथह्याम्पटन)२० रहिम स्टर्लिङ (म्यानचेस्टर सिटी१९ मोहम्मद सलाह (लिभरपुल)१८ ह्यारी केन (टोटेनहम), साडियो माने (लिभरपुल)१७ जिमिनेज (वोल्भस), एन्टोनियो मार्सियल र मार्कस रसफोर्ड (म्यानचेस्टर युनाइटेड)"

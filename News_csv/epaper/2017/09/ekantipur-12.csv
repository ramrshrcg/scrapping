शीर्षक,विवरण
प्रदेश २ स्थानीय तह चुनाव,"अनुगमन फितलोमहँगो र तामझामको प्रचारले निर्वाचन आचारसंहिताको धज्जी उडाइएको छ । यहाँ आयोजना हुने र्याली र घरदैलोमा बालबालिकाको प्रयोग रोकिएको छैन । निर्वाचनमा के गर्न हुनेनहुने ख्याल पुर्याइएको पाइँदैन । आचारसंहिता अनुगमन गर्ने निकायले आँखा चिम्लेका छन् । राजनीतिक दलका सांसद, मन्त्रीहरू आफ्ना उम्मेदवारका लागि आचारसंहिताविपरीत प्रचारमा हिँडिरहेका छन् । अनुगमन गर्ने निकायबाट कडाइको सट्टा खुकुलो बनाइएकाले आचारसंहिता उल्लंघन झनै बढेको छ । उम्मेदवारी मनोनयनको दोस्रो दिनदेखि नै मन्त्री र सत्तासाझेदार तथा विपक्षी दलका बहालवाला सांसदसमेत आआफ्ना उम्मेदवारसँगै घरदैलोमा सहभागी भएको पाइएको छ । बाराका मुख्य निर्वाचन अधिकृत तथा आचारसंहिता अनुगमन समितिका संयोजक रितेन्द्र थापाले अहिलेसम्म उल्लंघनका उजुरी नआएको बताए । मौखिक गुनासाबारे प्रमुख जिल्ला अधिकारी र प्रहरी उपरीक्षकमार्फत समाधान गरिएको उनले जनाए । गृहमन्त्री जनार्दन शर्मा र श्रममन्त्री फर्मुल्लाह मन्सुरबारे बढी गुनासो आएको थापाले जनाए ।"
केन्द्र र प्रदेश चुनाव कार्यक्रम तय,"आयोगले हिमाली र उच्च पहाडी ३२ जिल्लामा पहिलो चरणमा तथा पहाड र तराईका ४५ जिल्लामा दोस्रो चरणमा निर्वाचन गर्ने निर्णय गरिसकेको छ । प्रमुख निर्वाचन आयुक्त अयोधीप्रसाद यादवले समय कम रहेकाले निर्वाचनको तयारी तीव्र गतिमा अघि बढाइएको बताए । राजनीतिक दलहरू प्रदेश २ को स्थानीय तह निर्वाचनमा केन्द्रित भइरहेका बेला आयोगले प्रदेश र प्रतिनिधिसभा निर्वाचन कार्यक्रमको तालिका ल्याएको हो । आयोगले गत शुक्रबार नै निर्वाचन कार्यक्रम सार्वजनिक गर्ने तयारी गरेको थियो । तर, सरकारले कार्यतालिकाप्रति आपत्ति जनाएपछि त्यस दिन निर्वाचन कार्यक्रम सार्वजनिक भएन । प्रधानमन्त्रीसहित मन्त्रीहरूले प्रत्यक्षतर्फको उम्मेदवारी दर्तापछि मात्रै समानुपातिकतर्फको बन्दसूची पेस गर्नुपर्ने गरी कार्यक्रम ल्याउन आयोगलाई आग्रह गरेका थिए । तर, आयोगले ल्याएको निर्वाचन कार्यक्रम त्यसअनुसारको छैन । राजनीतिक दलहरूले सुरुमा समानुपातिक उम्मेदवारको बन्दसूची पेस गर्नुपर्ने छ भने त्यसपछि मात्रै प्रत्यक्षतर्फको उम्मेदवारी दर्ता हुनेछ । पहिलो चरणका लागि कात्तिक ५ र दोस्रो चरणका लागि कात्तिक १६ गते प्रत्यक्षतर्फको उम्मेदवारी दर्ता तोकिएको छ । दलहरूले माग गरेजस्तै प्रत्यक्षतर्फको उम्मेदवारीपछि समानुपातिक सूची पेस गर्ने कार्यक्रम कानुनी, प्राविधिक र व्यवस्थापकीय कुनै पनि दृष्टिले तय गर्न सकिएन, प्रमुख आयुक्त यादवले भने, सबै पक्ष विचार गरी निर्णय गरिएको हो । उनले स्थानीय तहको तेस्रो चरणको निर्वाचन कार्यक्रम चलिरहेको र आगामी निर्वाचनको दिन पनि नजिकिँदै गएकाले एकदमै चापमा आयोगले काम गर्नु परिरहेको बताए । आयोगले भदौ २५ देखि नै समानुपातिकतर्फको निर्वाचन कार्यक्रम सुरु भइसकेको जनाएको छ । समानुपातिक निर्वाचनमा भाग लिन चाहने राजनीतिक दलका लागि भदौ २५ देखि २७ गतेसम्म निवेदन पेस गर्नुपर्ने अनिवार्य गरिएको छ । उक्त अवधिमा निवेदन नदिएका दलले समानुपातिक निर्वाचन प्रणालीमा भाग लिन नपाउने आयोगले जनाएको छ ।राजनीतिक दलले प्रतिनिधिसभा र प्रदेशसभाका लागि अलगअलग समानुपातिकतर्फको बन्दसूची पेस गर्नुपर्ने हुन्छ । बन्दसूचीमा नाम परेका व्यक्तिले प्रत्यक्षतर्फबाट उम्मेदवारी दिन नपाउने प्रावधान छ । उम्मेदवारको बन्दसूचीको अन्तिम प्रकाशन मंसिर ३ गते गरिने आयोगको कार्यसूचीमा छ । प्रत्यक्षतर्फ पहिलो चरणको निर्वाचनका लागि कात्तिक ५ गते उम्मेदवारको मनोनयन दर्ता, सोही दिन साँझ दर्ता सूची प्रकाशन, ६ गते उम्मेदवारको विरोधमा उजुरी दिने, ७ गते मनोनयन पत्र र उजुरीउपर जाँचबुझ गरी निर्णय, सोही दिन उम्मेदवारको नामावली प्रकाशन, ८ गते उम्मेदवारको नाम फिर्ता लिने, सोही दिन अन्तिम नामावली प्रकाशन र निर्वाचन चिह्न प्रदान गर्ने कार्यतालिका छ । पहिलो चरणको चुनावी कार्यक्रम तिहार र छठ पर्वको समयमा परेको छ । यसवर्ष कात्तिक २ गते लक्ष्मीपूजा र ९ गते छठ पर्व छ । त्यस्तै, मंसिर २१ गते हुने दोस्रो चरणको निर्वाचनका लागि कात्तिक १६ गते मनोनयन दर्ता, सोही दिन दर्ता सूची प्रकाशन, १७ गते उम्मेदवारको विरोधमा उजुरी दिने, १८ गते उजुरीउपर जाँचबुझ र नामावली प्रकाशन, १९ गते उम्मेदवारी फिर्ता लिने, सोही दिन उम्मेदवारको अन्तिम नामावली प्रकाशन र निर्वाचन चिह्न प्रदान गर्ने कार्यतालिका छ । आयोगका प्रवक्ता सहसचिव नवराज ढकालले आगामी निर्वाचनलाई लक्षित गरी आयोग सम्पूर्ण जनशक्ति र सामग्री व्यवस्थापनदेखि अन्य व्यवस्थापकीय र प्राविधिक तयारी तथा नीतिनिर्देशिका निर्माणमा व्यस्त रहेको बताए । निर्वाचन कार्यतालिका आएसँगै निर्वाचन तयारीको चाप थप बढ्नेछ, उनले भने ।"
गोर्खाल्यान्ड आन्दोलनको वार्ता आज,"सिलिगुडी (भारत) गोर्खाल्यान्ड माग गर्दै आन्दोलनरत दल र पश्चिम बंगाल सरकारबीच मंगलबार वार्ता हुँदैछ । मुख्यमन्त्री ममता बेनर्जीको आह्वानमा सिलिगुडीको उत्तरकन्यामा वार्ता हुन लागेको हो । वार्तामा सहभागी हुन मुख्यमन्त्री बेनर्जी सोमबारै सिलिगुडी आइपुगेकी छन् । दुई साताअघि कोलकातामा भएको छलफलपछि आन्दोलनकारी दल गोर्खा जनमुक्ति मोर्चा (गोजमुमो) बीच अन्तरकलह सुरु भएको थियो । बन्द जारी राख्ने वा खुलाउने भन्नेमा गोजमुमो अध्यक्ष विमल गुरुङ पक्ष र सहसचिव विनय तामाङबीच मतभेद भएको हो । सिलिगुडी वार्तामा यी दुवै गुटका नेताहरूसहित गोर्खा राष्ट्रिय मुक्ति मोर्चा, जनआन्दोलन पार्टी र हिल तृणमूल सहभागी बन्ने पक्का भएको छ । अध्यक्ष गुरुङले वार्ताका लागि विधायकहरू अमरसिंह राई, रोहित शर्मा, सरिता राई, कालिम्पोङ नगरपालिकाका अध्यक्ष शुभ प्रधान र गोजमुमोका केन्द्रीय सदस्य सौगन थापाको नाम सार्वजनिक गरेका छन् । त्यस्तै, तामाङ गुटबाट अनित थापा, एलेम लामा, करुणा गुरुङ र छिरिङ दाहालले वार्तामा भाग लिनेछन् । मोर्चाका केन्द्रीय सदस्य आरबी भुजेलको नाम दुवै गुटमा छ ।जनआन्दोलन पार्टीका अध्यक्ष हर्क क्षत्रीले मंगलबारको वार्तापछि राज्य सरकारले त्रिपक्षीय वार्ताको पहल गर्न सक्ने बताएका छन् । उनले त्रिपक्षीय वार्ता सुनिश्चित भएपछि मात्र दार्जिलिङको अनिश्चितकालीन हडताल खुल्ने जनाए । पश्चिम बंगाल सरकारले राज्यका सबै स्कुलमा (कक्षा १ देखि १० सम्म) बंगला भाषाको पठनपाठन अनिवार्य गर्ने निर्णय लिएपछि गत जुलाई ८ देखि दार्जिलिङका नेपालीभाषी आन्दोलित बनेका हुन् । भाषा विवाद नै गोर्खाल्यान्ड बनाउने आन्दोलनको वर्षौं पुरानो मागमा केन्द्रित बनेको हो । राज्यका शिक्षामन्त्री पार्थ चटर्जीले यहाँका सबै स्कुलमा अनिवार्य रूपमा बंगला भाषा पढ्नुपर्ने घोषणा गरेका थिए । सरकारले बंगालमा प्रचलित बंगला, अंग्रेजी, हिन्दी, नेपाली, उर्दू र गुरुमुखी भाषामध्ये कुनै तीन भाषा रोज्न सकिने बताउँदै दोस्रो या तेस्रो भाषामा बंगला अनिवार्य रूपमा रोज्नैपर्ने बाध्यात्मक व्यवस्था गरेको थियो। सरकारी कदमको विरोधमा सिंगो दार्जिलिङ आन्दोलित भइरहेका बेला मुख्यमन्त्री बेनर्जीले गत जुलाई १५ मा पहिलो पटक दार्जिलिङमै क्याबिनेट बैठक गर्ने निधो गर्दा स्थिति झन् तनावग्रस्त बनेको थियो । त्यसको भोलिपल्ट १७ तारिखका दिन सुरक्षाकर्मीको गोलीबाट ३ जना मारिएका थिए । यो आन्दोलनका क्रममा ज्यान गुमाउनेको संख्या ११ पुगेको छ ।"
बलियो बन्दै स्थानीय तह,"कुलोपानीको बाँडफाँड, बाली नोक्सानी, चरन, घाँसदाउरा, ज्यालामजदुरी, सन्धीसर्पण, बाटोघाटो र सार्वजनिक स्थलको उपयोगजस्ता विषयमा आउने विवादको निरूपण पनि स्थानीय तहको प्रारम्भिक क्षेत्राधिकारमा परेको छ । नाबालक छोराछोरी, पतिपत्नीलाई इज्जत आमद अनुसार खानलाउन वा शिक्षादीक्षा नदिएको, ज्येष्ठ नागरिकको पालनपोषण तथा हेरचाह नगरेको जस्ता पारिवारिक विवाद निरूपण न्यायिक समितिले गर्नेछ । त्यसैगरी, अन्य व्यक्तिको सम्पत्तिलाई असर पर्ने गरी रुख, बिरुवा लगाएको, आफ्नो बलेंसीबाट अर्काको घरजग्गा वा सार्वजनिक बाटोमा पानी झारेको, सधियारको जग्गातर्फ झ्याल राख्दा कानुनबमोजिम छाड्नुपर्ने जग्गा नछाडेको, कसैको स्वामित्वमा भए पनि परापूर्वदेखि सार्वजनिक प्रयोगमा रहेको बाटो, पशु निकाल्ने निकास, वस्तुभाउ चराउने चौर, कुलो, नहर, पोखरी, पाटीपौवा, अन्त्येष्टि स्थल, धार्मिक स्थल वा अन्य कुनै सार्वजनिक स्थलको उपभोगमा बाधा पुर्याएको विषयमा समितिले न्याय निरूपण गर्नेछ । सरकारी, सार्वजनिक वा सामुदायिकबाहेक एउटाको हकको जग्गा अर्काले मिचेको, अरूको जग्गामा घर वा संरचना बनाएको, पशुपक्षी छाडा छाडेको वा पाल्दा लापरबाही गरी अरूलाई असर पारेको, अरूको आवासमा अनधिकृत प्रवेश गरेको, अर्काको हक भोगको जग्गा आवाद वा भोगचलन गरेको, ध्वनि प्रदूषण गरी वा फोहोरमैला फ्याँकी छिमेकीलाई असर पुर्याएको जस्ता विषयमा पनि स्थानीय तहले मेलमिलाप मात्रै गराउन सक्छ । स्थानीय तहको प्रारम्भिक क्षेत्राधिकारमा परेका विषयमा पनि न्यायिक समितिले सम्भव भएसम्म मेलमिलाप र सहमतिको प्रयास गर्नुपर्ने व्यवस्था प्रस्तावित कानुनमा छ । न्यायिक समितिले प्रत्येक वडामा मेलमिलाप केन्द्र गठन गर्न सक्नेछ । मिलापत्रबाट मात्रै निरूपण गर्ने क्षेत्राधिकारका विषयमा प्रतिवादी उपस्थित भएको मितिले तीन महिनाभित्र मेलमिलाप गराइसक्नुपर्छ । उक्त अवधिभित्र मेलमिलाप हुन नसके सोही व्यहोरा उल्लेख गरी पक्षलाई अदालत पठाउनुपर्छ । निवेदन दर्ता, जाँचबुझ तथा कारबाहीको म्याद तामेली, पक्षहरू उपस्थित गराउने तथा मिलापत्र गराउने प्रक्रिया, विवाद किनारा गर्नुपर्ने अवधि, लगतकट्टा गर्नेलगायत विवाद निरूपणसम्बन्धी अन्य कार्यविधि भने स्थानीय कानुनबमोजिम हुनेछ। संविधानले केन्द्र र प्रदेशमा जस्तै स्थानीय सरकारलाई पनि आफ्नो कानुन, नियम र कार्यविधि बनाउने अधिकार दिएको छ । तर यस्तो अधिकारक्षेत्रको प्रयोग संघीय र प्रदेश कानुन प्रतिकूल नहुने गरी गर्नुपर्ने संवैधानिक व्यवस्था छ । न्यायिक समितिमा स्थानीय तहको उपप्रमुखउपाध्यक्षको नेतृत्वमा गाउँनगरसभाले चुनेका दुई सदस्य रहन्छन् । समितिको अधिकारक्षेत्रको प्रयोग संयोजक र सदस्यहरूले सामूहिक रूपमा गर्ने र बहुमतको राय मान्य हुने प्रस्तावित कानुनमा उल्लेख छ । विवादको कारबाही, किनाराका लागि संयोजकको उपस्थिति अनिवार्य भनिएको छ । संयोजकको पद रिक्त भएको अवस्थामा भने बाँकी दुई सदस्यको सहमतिमा विवाद निरूपण गर्न सकिने व्यवस्था विधेयकमा छ । समितिको संयोजक वा सदस्यको निजी स्वार्थ गाँसिएको वा नाताभित्रका व्यक्ति विवादको पक्ष भए उसबाट सो विवादको कारबाही गर्न नपाइने व्यवस्था पनि विधेयकमा छ ।"
सम्बन्धन नलिई विद्यार्थी भर्ना,"विद्यार्थीको भविष्यलाई ध्यानमा राखेर विगतमा अदालतको अन्तरिम आदेशलाई मानेर सीटीईभीटीले रजिस्ट्रेसन गरिएको र यस वर्ष भने ऐन मिच्ने, एक सय शय्याको अस्पतालमा प्रयोगात्मक अभ्यासका लागि सम्झौता नभएको, पूर्वाधार नपुगेको र नवीकरण नगरेको कलेजको विद्यार्थीको रजिस्ट्रेसन नगर्ने जनाएको छ । चक्रवर्तीले झूटो सूचना जारी गरेर जनमानसमा भ्रम फैलाउँदै विद्यार्थीलाई ठगी गरेको सीटीईभीटी स्तर निर्धारण महाशाखाका निर्देशक जीवनारायण काफ्लेले बताए ।प्रमुख जिल्ला अधिकारी द्रोण पोखरेलले भने कलेजका प्रबन्ध निर्देशक दिनेशकुमार सिंहलाई बोलाएर कलेज सञ्चालनका लागि सम्बन्धन तथा नवीकरण स्वीकृति नलिई सञ्चालन गर्नुको कारणसहित प्रतिवेदन विवरण पेस गर्न निर्देशन दिएका छन् । कलेजलाई स्पष्टीकरणसहित तत्काल सीटीईभीटीमा प्रक्रियाबमोजिम स्वीकृति लिनसमेत निर्देशन दिएको पोखरेलले बताए ।"
प्रोस्टेटको समस्या बढ्यो,"हरियो सागपात र फलफूल नखाने, माछामासु धेरै खाने र नियमित व्यायाम नगर्ने पुरुषमा बढी प्रोस्टेटको क्यान्सर देखापर्ने वरिष्ठ क्यान्सर विशेषज्ञ डा सुदीप श्रेष्ठ बताउँछन् । खानपान र जीवनशैली परिवर्तन गर्न सकेमा प्रोस्टेटको समस्या धेरै हदसम्म कम गर्न सकिन्छ, उनले भने । प्रोस्टेटका समस्यालाई सामान्य मानेर बसेमा यो जटिल बन्दै जाने, पिसाबमा रगत देखिने, पिसाबथैलीमा पत्थरी हुने, मृगौला फेल हुने, सन्तान उत्पादन क्षमता ह्रास हुने र क्यान्सर भई मृत्यु हुन सक्ने चिकित्सक बताउँछन् ।"
लोप नाच सञ्चालन गर्न पहल,"विजयादशमी र पूर्णिमा तिथिमा मूलचोकमा नचाइने ठेचोको नवदुर्गा नाच लोप भएसँगै अष्टमाष्ट्रिका नाचको हवनपर्व, खड्ग जात्रा, तलेजु भवानी देवी गुठीद्वारा सञ्चालन गरिने दशमी र कालरात्रि पर्वसमेत लोप भइसकेका छन् । काठमाडौंको १२ वर्षे पचली भैरव, भद्रकाली र भक्तपुरको नवदुर्गा देवी नचाउने परम्परा सञ्चालन गर्न छाडिएको छ । गुठी संस्थान ललितपुर शाखा कार्यालयका प्रमुख शैलेन्द्र पौडेलले यसपालिको दसैंमा नाच सञ्चालन गर्न आवश्यक पहल गरिने बताए । नाच लोप भएसँगै बन्द भएको जिन्सी, नगद र पूजासामग्री पुन: पठाउन केन्द्रीय कार्यालयमा पत्र पठाइसकेको छु, उनले भने । गुठी संस्थान र ललितपुर महानगरपालिकाले पहल गरेमा लोप भइसकेको नाच पुन: सञ्चालन गर्न सकिनेछ । दरबारका लोप भइसकेका नाच पुन: सञ्चालन गर्न आवश्यक सहयोग गर्ने प्रतिबद्धता जनाउँदै ललितपुर महानगरपालिकाका मेयर चिरीबाबु महर्जनले पहिला दिँदै आइरहेको दरबन्दीमा वृद्धि गरिने बताए ।यसले लोप भइसकेको नाच १९ वर्षपछि पुन: सञ्चालन हुने सम्भावना देखिएको छ । ठेचो नवदुर्गा भवानी देवी मन्दिरदेखि पाटनमा नाच प्रदर्शन गर्न आउने परम्परा छ । १९ वर्षअघि विजयादशमीको नाच रोकिएको थियो भने ४ वर्षदेखि पूणिर्माको दिन नचाइने नाच स्थगित भएको थियो । ठेचोको नाचसँगै अन्य नाच पनि लोप हँुदै गएका छन् । तलेजु मन्दिरका पुजारी निरण राजोपाध्यायले गुठी संस्थान र ललितपुर महानगरपालिकाले सहयोग गरेमा लोप भइसकेको दसैंको लिच्छविकालीन मू आजु द्य: पर्व, मल्लकालीन तलेजु भवानी देवी पूजा पर्व र शाहकालीन कालरात्रि पर्व पुन: सञ्चालन गर्न सकिने बताए । यसपालि लोप भइसकेको नाच पुन: सुचारु भएमा दसैंमा पाटन दरबारमा रात्रिकालीन पर्यटन प्रवद्र्धन गर्ने योजना रहेको यल संस्कृति पर्व संरक्षण समितिका अध्यक्ष श्रेष्ठले भने, यसले लामो समयदेखि रोकिएको नाच सुचारुसँगै महानगरपालिकालाई आम्दानी पनि हुनेछ । पाटन संग्रहालयका कार्यकारी निर्देशक सुरेश लाखेले लोप भइसकेका दरबारसँग सम्बन्धित नाचहरू पुन: सुचारु भएमा राति पनि पाटन संग्रहालय खोल्न सकिने बताए ।"
पैसा असुल्ने पक्राउ,"काठमाडौं (कास) अपहरण गरी फिरौती असुल्ने महिलासहित तीन जना पक्राउ परेका छन् । पक्राउ पर्नेमा रुकुमका जितेन्द्र सुनार, रोल्पा थबाङका सुनिलकुमार कामी र आत्मीयता बुढामगर छन् । चिनजानका दाङका हस्तबहादुर नेपालीलाई मगरले भदौ ६ मा माछापोखरीस्थित गेस्टहाउसमा बोलाएर सुनार र कामीको सहयोगमा थुनेकी थिइन् । केन्द्रीय अनुसन्धान ब्युरोको प्रहरी भन्दै कुटपिट गरी सुनार र कामीले नेपालीबाट ७८ हजार रुपैयाँ असुलेका थिए ।"
बाढीपीडितलाई घरबासको आस,"प्रत्येक चुनावमा भोट माग्नेहरू जमिन उपलब्ध गराएर घर निर्माण गरिदिने बाचा गर्छन् । जितेपछि फर्केर नहेर्ने ठाकुरले बताइन् । २० वर्षदेखि अविभावकविहीन थियौं, गोपी महराले भने, यसपटक चुनाव आएको छ, केही आशा पलायो । बाढीले यहाँका ५ सय १७ घर पूर्ण नष्ट भएका छन् । ९ सय १ घरमा आंशिक क्षति पुगेको छ । यहाँबाट ३ हजार २ सय २० जना विस्थापित छन् । स्थानीय राजकिशोर दासले बस्तीका सबैलाई छाक टार्ने समस्या रहेको बताए । धेरैले भत्केका घर नजिक बाटोमा त्रिपाल टाँगेका छन् । प्रजिअ उद्धवबहादुर थापाले सरकारको निर्देशनअनुसार जिल्लाका बाढीपीडित परिवारलाई प्रतिदिन ७० रुपैयाँ खर्च वितरण गर्न थालिएको जनाए । प्रशासनले जिल्लामा ३ हजार ८ सय ४४ घर भत्किँदा २३ हजार ५ सय ९५ परिवार विस्थापित भएको जनाएको छ ।"
बसघरा र शौचालय बनाइदिनेलाई भोट,"जग्गाको लालपुुर्जा पनि छैन, अहिले त नागरिकता पनि नपाउँदा हामी सबै सुविधाबाट वञ्चित छौं, देवु सदा भन्छिन्, राहत बाँड्दा पनि नागरिकता खोजियो तर नभएकाले राहत पाएनौं, भोट लिने बेला सबैले पूरा गर्छौं मात्रै भन्छन् तर हाम्रो दु:ख हेरिदिने कोही भएनन् । नागरिकता नहुँदा जन्म दर्ता, विवाह दर्ता पनि हुन सकेको छैन । लालपुर्जा नभएकाले बिजुलीको सुविधा पनि पाएका छैनन् । विद्युत्को नाङ्गो तारबाट हुकिङ गरेर नै उनीहरू बत्ती बाल्छन् । नागरिकता र लालपुर्जा नहुँदा हामीले बाढीका बेला सरकारले दिएको चामल पनि लिन पाएनौं, उनीहरूले भने, यस पटक अधियाँ लगाएको खेत सबै बाढीले लगिदियो । केही छैन । अबको वर्ष कसरी बाँच्ने भन्ने पीर परेको छ । जीवन धान्नकै लागि बस्तीका आधाजसो पुरुष भारतको पञ्जावमा मजदुरी गर्न जान्छन् । बूढाबूढी र महिला मात्रै बस्तीमा हुन्छन् । संयोग यस्तो परेको छ कि मत हाल्ने बेलामै उनीहरू सबै गाउँ फर्केका छन् । भारतमा पनि खेतीपातीकै मजदुर गर्न पुग्ने युवाहरू यो मौसममा त्यहाँ काम नहुने भएकाले फर्केका हुन् । वर्षको एक सिजनमा चार महिना उनीहरूले काम पाउँछन् । बाँकी समय घरमै मजदुरी गर्छन् । चार महिनामा १५ हजार रुपैयाँ जति बचाउन सकिने पन्जाबबाट फर्केका सन्तोष सदाले बताए ।भारतमा कमाएको पैसा पनि वर्षभरि खानाका लागि लिएको ऋण तिर्दै सकिन्छ । साहूमहाजनबाट तीन प्रतिशत ब्याजमा ऋण लिन्छन् । यस पटक १५ हजार रुपैयाँ ल्याएको थिएँ, १५ हजार नै ऋण थियो, १२ हजार हजार घटाएर ३ हजार मात्रै राखें, सन्तोषले भने, ३ हजार रुपैयाँले ४५ महिना चलाउनुपर्छ । पुगेन भने फेरि ऋण लिन्छु । स्थानीय गैरसरकारी संस्थाहरूले उनीहरूलाई सचेतना दिँदै आएका छन् । जसका कारण नीरादेवी, रामविलास, देवुजस्ता केही व्यक्ति बोल्न र आफ्नो कुरा राख्न सक्ने भएका छन् । यतिबेला चुनावको माहोल छ । कुनै राजनीतिक दल भोट माग्न आए खुलेरै आफ्नो समस्या राख्न तम्यार छन् उनीहरू । नयाँ मान्छे बस्तीमा छिर्नासाथ उनीहरू घेरिहाल्छन् र आफ्ना वेदना सुनाउँछन् ।यतिबेला उनीहरूबीचमै कसलाई भोट हाल्ने भन्नेबारे छलफल पनि चलिरहेको छ । संघीय समाजवादी फोरमका उम्मेदवारबाहेक यो बस्तीमा अहिलेसम्म भोट माग्न कुनै उम्मेदवार पुगेका छैनन् । भोट जसलाई दिए पनि हामी एकै ठाउँमा दिन्छौं, उनीहरू भन्छन्, हाम्रा माग जसले पूरा गर्ने विश्वास दिन्छन्, त्यसैलाई दिन्छौं ।"
"वारि तामझाम, पारि सुनसान","चुनाव चिह्नसहितको झन्डा, उम्मेदवारहरूको घरदैलो र मतदाताबीचको छलफलले दुवै देशका बस्ती टाढैबाट छुट्टिन्छन् । प्रचण्ड गर्मीमा पनि मतदाता प्राथमिक विद्यालयसँगैको आँप बगैंचाको शीतलमा बसेर चुनावी छलफल गरिरहेका छन् । सरकारलाई बुझाएको मालपोतअनुसार सुविधासमेत पाउन नसकेका यहाँका मतदाताले सरकारी सेवा, सुविधा गाउँमा सहज तरिकाले पाउनुपर्ने सर्त उम्मेदवारसँग राखेका छन् । बर्सेनि डुबानको जोखिम हुने मुसहरनिया सीमाक्षेत्रमा चुनावी प्रचारप्रसार बढेपछि स्थानीय बिस्तारै पीडा भुल्दै गएका छन् । प्रचारमा आउने उम्मेदवारले विकासका कुरा गरेपछि डुबान पीडितमा आशा पलाएको छ ।मुखियापट्टी, मुसहरनिया९ का ५२ वर्षीय ठकाइ यादव किसानलाई सहुलियतमा ऋण उपलब्ध गराउने उम्मेदवारलाई मत दिने बताउँछन् । डुबान सकिएको महिना दिन हुन लाग्दा सरकारबाट केही पाउने आस सकिएको छ, उनले भने, स्थानीय समस्यासँग परिचित जनप्रतिनिधिले हाम्रो कुरा बुझिदेलान् भन्ने विश्वास छ ।मुसहरनियाकै २५ वर्षीय कुलदीपकुमार यादव पनि ठकाइको मतमा सहमत छन् । नुनदेखि सुनसम्म भारतबाट ल्याउँछौं, उनले भने, नागरिकता र लालपुर्जाबाहेक नेपालबाट केही पाएका छैनौं । चुनाव जित्न पहिला मुसहरनियावासीको मन जित्नुपर्ने अर्का स्थानीय रामदेव यादवले बताए । यहाँका बासिन्दा सरकारी सुविधाबाट वञ्चित छन् ।"
प्रधानमन्त्रीको गैरजिम्मेवार कार्य,"बहानाका लागि भन्न सकिएला संविधानले तोकेको यो प्रावधान आउँदो मंसिरमा हुने संघीय संसद्को निर्वाचनपछि बन्ने सरकारका हकमा मात्र बाध्यकारी हुनेछ, हालको चुनावी सरकारले त्यसलाई पछ्याइरहनु पर्दैन । कानुनी या संवैधानिक हिसाबले यस्तो छुट सम्भव पनि होला, तर राजनीतिक, नैतिक एवम् जनउत्तरदायित्वका दृष्टिले हेर्दा यो गैरजिम्मेवारीको पराकाष्ठा हो । वर्तमान सरकारको नेतृत्व गरिरहेको कांग्रेस, साझेदार माओवादीलगायतका दलहरूको सक्रिय सहभागितामा वर्तमान संविधान बनेको हो । त्यसको पालना र सम्मान गर्दै राजनीतिक इमान देखाउनु सत्तारूढ दलहरूको कर्तव्य हो । स्थानीय तहको तेस्रो चरण र संघीय एवं प्रादेशिक संसद्का चुनाव सम्पन्न भएपछि यसको कार्यान्वयनले पूर्णता पाउनेछ । त्यो दायित्व पूरा गर्न लागिपरेको सरकारले संविधानको भावनालाई बेवास्ता गर्दै जानु ठूलो बेइमानी हो । अशोभनीय कुरा त संविधानको परिकल्पनाभन्दा माथि अर्थात् २६ मन्त्री प्रधानमन्त्रीको दल कांग्रेसबाटै छन्, साथमा माओवादीका १८, फोरम लोकतान्त्रिकका ६ र राप्रपा प्रजातान्त्रिकका ४ जना छन् । धेरै दललाई समावेश गर्नैपर्ने समीकरणीय बाध्यता हो भने समान अनुपातमा सबैबाट घटाउन सकिन्छ । यसलाई संवैधानिक आकारमा ल्याउन कांग्रेसका १२, माओवादीका ८, फोरम लोकतान्त्रिकका ३ र राप्रपा (प्रजातान्त्रिक) का २ जनामा सीमित गर्न सकिन्छ । दलका संख्या जति बढाए पनि फरक पर्दैन, तर मन्त्रीको संख्याले संवैधानिक भावना नाघ्नु हुन्न । प्रधानमन्त्री देउवा जथाभावी मन्त्री बनाउने र ठूलो सरकार चलाउने प्रधानमन्त्रीका रूपमा चिनिदै आएका हुन् । अहिले चौथोपटक प्रधानमन्दी बन्दा उनले २०५२ सालमा आफैंले बनाएको ४८ सदस्यीय जम्बो मन्त्रिपरिषद् को कीर्तिमान आफैं तोडेका छन् । सधैं मन्त्रीको सानोतिनो पल्टनमा राज गर्ने प्रधानमन्त्रीका रूपमा उनको छवि बिग्रिँदै गएको छ । नकारात्मक कीर्तिमान राखिरहनु देउवाकै लागि पनि हितकर छैन । उनको कदमले मौकामा निश्चित व्यक्तिलाई मन्त्रीको जागिर खुवाउन जोडतोडले लागिपरेको अनुभूति दिलाएको छ । सत्ता टिकाउने नाममा लुटाहा शैली अपनाउनु हुँदैन । नागरिकको करबाट गरिने खर्चमा स्वेच्छाचारिता देखाउन पाइँदैन । बढी संख्यामा मन्त्री राख्दा हुने मासिक करोडौं रुपैयाँको व्यय गरिब मुलुकका लागि ठूलो भार हो । देशमा बाढीपीडितको बिचल्ली छ । उनीहरूले दुई छाक खानसमेत पाइरहेका छैनन् । कैयौं भूकम्पपीडितले साढे २ वर्षदेखि त्रिपालमुनि गुजारा चलाइरहेका छन् । तिनको उचित व्यवस्थापन हुन सकेको छैन । विपत्ति प्रभावितका लागि सहयोगार्थ नागरिक समुदायले चन्दा उठाउँदै सरकारलाई बुझाइरहेको छ । सरकार भने अनावश्यक खर्चतर्फ उद्यत छ । प्रधानमन्त्रीले यस्ता मामिलामा बेसरोकार राख्नु दु:खद मात्र होइन, निन्दनीय कार्यसमेत हो । त्यति मात्र होइन, भदौ १५ देखि देशभर निर्वाचन आचारसंहिता लागू भइसकेको छ । सरकारी नियुक्ति, सरुवा, बढुवा सबैमा निर्वाचन आयोगले प्रतिबन्ध लगाएको छ । यो प्रावधान स्वयं सरकारका लागि लागू नहुने भन्ने छैन । तर, यसलाई न प्रधानमन्त्रीले टेरेका छन्, न त आयोगले कडाइका साथ कार्यान्वयन गर्न सकेको छ । आचारसंहिता नैतिक बन्धन हो, यसको पालना नगर्नु अनैतिकता हो । सबभन्दा माथिल्लो निकायले संविधान, कानुन, आचार र मूल्यमान्यता अंगीकार नगर्दा देशमा अराजकता बढ्छ । तल्ला निकायहरू थेत्तरा हुँदै जान्छन् । र, देशमा कानुनी शासन मर्छ । त्यसकारण पनि सरकार नियम र दायराभित्र बस्नैपर्छ । प्रधानमन्त्रीले संविधानको पूर्णपालना एवं मितव्ययी राज्य सञ्चालनको प्रतिबद्धतासहित निर्णय सच्याउन जरुरी छ । सानो आकारको मन्त्रिपरिषद् बनाउँदा पनि यसअघिका समीकरण टिकेकै हुन् । प्रस्ट बहुमतको गणित खलबलिने अनावश्यक भयबाट उनी पनि मुक्त हुनुपर्छ । संविधान मिचेर र गरिब जनतालाई मन्त्रीको भार बोकाएर राज गरिरहनु हुँदैन । यसले सरकारको गरिमा घटाउँछ, छवि धमिल्याउँछ । त्यसबाट जोगिन जरुरी छ, जसको उत्तम उपाय नै सरकारलाई यथाशीघ्र २५ मन्त्रीमा सीमित गर्नु हो ।"
राजनीति र कूटनीतिले खनेको खाल्डो,"राजनीति, कूटनीति र शासकीय विफलताले खन्दै गएको गहिरो खाडलमा नेपाल त्यसबेला धसिँदै छ, जब दुवै छिमेकीहरु युद्ध र सामरिक समझदारीको माझधारमा छन् ।आ न्तरिक राजनीति, छिमेकीहरूसँगको सम्बन्ध र थला परेको शासकीय व्यवस्थालाई असरल्ल छाडेर प्रधानमन्त्री शेरबहादुर देउवा संयुक्त राष्ट्रसंघीय महासभाको ७२ औं अधिवेशनमा नेपाली प्रतिनिधिमण्डलको नेतृत्व गर्दै हुनुहुन्छ । महासचिवले विगतमा नियमित अधिवेशनको मौका पारेर ६ पटकमात्रै सबै सदस्य देशका राष्ट्र वा सरकार प्रमुखहरूले भाग लिएका विस्तारित वा विशेष महत्त्वको अधिवेशन बोलाएका इतिहासले टिपेको छ । अन्यथा हरेक वर्ष सेप्टेम्बरको तेस्रो मङ्गलबार सुरु हुने अधिवेशन नियमितमात्रै हो, सरकार प्रमुख सहभागी हुने प्रयोजन नै हँुदैन । विश्व संस्थाको लामो इतिहासमा आतिथेय देश अमेरिकी राष्ट्रपति बाहेक अरु कुनै पनि देशका राष्ट्र वा सरकार प्रमुखले हरेक वर्ष भाग लिएको रेकर्ड पनि छैन । सन् १९५५ मा नेपालले राष्ट्र संघको सदस्यता पाएको ऐतिहासिक अवसरमा पनि तत्कालीन प्रधानमन्त्री र र उनीपछिका दुईजना प्रधानमन्त्रीहरूले न्युयोर्क पुग्ने रहर देखाएका थिएनन् । यसैगरी प्रथम निर्वाचित प्रधानमन्त्री विश्वेश्वरप्रसाद कोइराला पनि पहिलो वर्ष न्युयोर्क जानु भएन । दोस्रो वर्ष विश्वका सबैजसो राष्ट्र वा सरकार प्रमुखहरूसँगै उहाँले भाग लिनुभएको थियो । सोभियत संघका राष्ट्रपति निकिता ख्रुस्चेभले आºनो जुत्ता फुकालेर महासभाको बैठकमा टेबल ठट्टाएको त्यसै अधिवेशनमा हो । त्यो घटनालाई संसदीय आचरण विपरीत भन्दै नेपाली प्रतिनिधिमण्डलका सदस्य तथा संसदमा सत्तारुढ नेपाली कांग्रेसका प्रमुख सचेतक विश्वबन्धु थापाले विरोध गरेपछि ख्रुस्चेभले मस्को फर्केपछि नेपालमा संसद भएनभएको राजनीतिक भूगोलमा हेर्छु भनेर थापालाई जवाफ दिएका थिए । शक्तिशाली सोभियत शासकले यस्तो जवाफ दिएको ७६ औं दिनमा अर्थात २०१७ पुस १ गते नेपालमा संसद खारेज भएको थियो । बीपी कोइरालापछिका १३ जना प्रधानमन्त्रीहरूले पनि राष्ट्र संघमा उभिने रहर देखाएनन् । २०४७ सालपछिका ११ मध्ये नौजना प्रधानमन्त्रीहरूले महासभाको नियमित अधिवेशनमा भाग लिन गएनन् । तर २०६३ सालपछिका १० जना प्रधानमन्त्रीहरूमध्ये ६ जनालाई बालुवाटारमा डेरा सर्ने बित्तिकै न्युयोर्क जाने हतारो भैहाल्यो । अति लामो लाममा एक्लै उभिँदै, घिस्रिँदै बल्लतल्ल तोकिएको ठाउँमा पुगेर अमेरिकी राष्ट्रपतिसँग करिब एक मिनेटभन्दा कम समयको फोटो खिचाउने अवसर पाएकोमा गौरवान्वित भएर फर्कने प्रधानमन्त्रीहरू पनि देखियो । यो एक मिनेटभन्दा कम समयको उभिएर फोटो खिचाउने अवसरलाई एकजना क्रान्तिकारी प्रधानमन्त्रीले अमेरिकी राष्ट्रपति र मेरो राजनीतिक केमिस्ट्री मिल्दो रहेछ भन्ने दाबी नेपाली जनतालाई सुनाए । अर्का प्रधानमन्त्रीले अमेरिकी राष्ट्रपतिले त मलाई चिन्दा रहेछन् भनेर पत्रकारहरूका सामुन्ने छाती फुलाए । अनि तेस्रो प्रधानमन्त्रीले त यो एक मिनेटभन्दा पनि कम समयमा दुईपक्षीय हितका कुरा भएको र अमेरिकी राष्ट्रपतिलाई नेपाल भ्रमणको निम्ता दिएको पनि सुनाए । दक्षिण एसियामा अन्तर्राष्ट्रिय सम्बन्धको सबैभन्दा पुरानो इतिहास भएको नेपालले आत्मसम्मान गुमाएको दु:खलाग्दो यो फेहरिस्तमा महासभाको अधिवेशन सुरु हुने बेलामा पद टिकाउन नसकेर विश्व समुदाय समक्ष उभिने तृष्णा मेट्न नपाएका चारजनाले खल्लो प्रहसन जोड्न पाएनन् । ६२ वर्षको यो अभिलेखले पढाएको पाठ के हो ? करोडौं खर्च गरेर प्रधानमन्त्री जानु र नजानुमा नेपाललाई भएको लाभहानि के हो ? राष्ट्र संघमा नेपालको भूमिका बढेको छ वा साक्षीकिनारामा झरेको छ ? विश्व समुदायमा नेपालको प्रतिष्ठा बढेको छ अथवा एक्लिँदै गएको छ ? अनुभव ज्ञान हो, ज्ञानलाई उपेक्षा गरेर गल्ती दोहोरिन्छ, सामथ्र्य घट्छ, परिणाममा भविष्य सुरक्षित हँुदैन । दुर्भाग्यवश, योग्यता र अनुभवलाई तिरस्कृत गर्दै विगत ११ वर्षमा तीन प्रमुख पार्टीहरूबीच सत्तालाई आपसमा बाँडेर भोग्ने शासन व्यवस्थाको अभ्यास भइरहेको छ । राजदूतको पद बेच्ने अथवा दलभित्रका कृपापात्रहरूलाई बकस दिने, विदेश भ्रमण घुमफिरको चाहना पूरा गर्ने र वैदेशिक मामिलामा बोलीमा छाडापन बढ्दै गएको छ । संविधान निर्माणपछि रूपान्तरित संसद कामचलाउ हो । पूर्णकालीन संसद मंसिरमा हुने भनिएको आमचुनावले मात्रै गठन गर्नेछ । तर संविधान घोषणापछि बनेका कामचलाउ सरकारहरूमध्ये पहिलो रक्षा, दोस्रो परराष्ट्र नीति तर्जुमा गर्न तम्सिएको थियो । दुई महिना कार्यकाल भएको वर्तमान सरकार आन्तरिक सुरक्षा नीति र सङ्गठनमा दूरगामी प्रभाव पार्ने परिवर्तन गर्न तम्सिएको छ । यस क्रममा सम्बन्धित मन्त्रीहरूका सार्वजनिक बयानहरूले नेपालको नीतिगत अस्थिरता र अन्योल छताछुल्ल बनाएर जटिलता बढायो, शासकीय संयन्त्रको सबभन्दा संवेदनशील निकायहरूमा अन्योल बढायो, यिनीहरूलाई झन् कमजोर बनायो । संस्थागत सम्झना, सोच र व्यवहारलाई छाडेर अध्ययन र अनुभवहीन व्यक्तिगत तृष्णा पूरा गर्न राष्ट्रिय नीति वा प्रतिक्रिया जन्मन थालेको छ । उदाहरणका लागि राष्ट्र संघको पहिलो समितिमा नेपालले ५० को दशकदेखि नै नि:शस्त्रीकरणमा उल्लेखनीय काम गरेर अन्तर्राष्ट्रिय प्रशंसा आर्जन गरेको मात्र हैन, नैतिक दायित्व कबुल गरेको पनि हो । यसै अनुकूल उत्तर कोरियाले आणविक परीक्षण गर्दा नेपालले सन् २००६ सालमा गम्भीर चासो व्यक्त गर्दै आणविक विस्तारको घोर विरोध गरेको थियो । तर आणविक युद्धको खतरा बढाउँदै उत्तर कोरियाले विगत आठ महिनाभित्र १४ पटक आईसीबीइम प्रक्षेपण गर्दा पनि नेपाल किन मौन छ ? के नेपालको नीति फेरिएको हो ? यसैगरी ७३ दिनको शब्दयुद्धपछि दोक्लाम शान्त भएको छ, युद्धको नगिचै पुगिसकेका भारत र चीन वार्ताबाट समझदारी खोज्ने प्रक्रियामा लागेका छन् । व्यवहारमा पालन गर्नुपर्ने तटस्थतालाई असमयमा सार्वजनिक घोषणाको विषय बनाउने नेपाल सरकार रणभूमिबाट वार्ताको टेबिलमा फर्कंदा किन चुप बस्यो ? विश्व नेताहरू नेपाल आउन छाडेका र नेपालका प्रधानमन्त्रीलाई बोलाउन छाडेको दुई दशक भइसक्यो । किन यस्तो भयो ? किन नाकाबन्दी लाग्दा पनि नेपालको पक्षमा कुनै पनि मित्रदेशहरूले एक शब्द बोलेनन् ? राष्ट्रिय सुरक्षासँग प्रत्यक्ष जोडिएको यो चिन्तायुक्त विषयमा प्रमुख तीन दलहरूले चासो पनि देखाएका छैनन् । तर पछिल्लो हप्ता चीन जानुभएका परराष्ट्रमन्त्रीले विगत २१ वर्षमा चिनियाँ राष्ट्रपतिले नेपाल भ्रमण किन नगरेको भन्ने प्रश्न त्यहाँका नेताहरूलाई गर्नुभयो । पाहुनालाई सोध्ने कि नेपालको राजनीति, कूटनीति र शासकीय अवस्थामा गम्भीर कमजोरी भएको बुझेर सच्याउने ? परराष्ट्र मन्त्रीको यो अकूटनीतिक र अमर्यादित प्रश्न नेपालको २०१ वर्ष लामो कूटनीतिक तालिम र अनुभव प्रतिकूल भयो । समष्टिमा यस्तै दोषी ब्यहोरेर र नीतिगत अस्थिरता र चञ्चलताकै दुष्परिणाममा नेपालले अन्तर्राष्ट्रिय सम्बन्धको आºनो इतिहासप्रति गरेको अन्यायको फेहरिस्त लम्बिँदै गएको हो । अभिलेख अनुसार सन् १९८७ मा दोस्रोपटक राष्ट्रसंघीय सुरक्षा परिषदको सदस्यमा निर्वाचित भएको थियो । त्यसपछि यो क्रम रोकियो, विश्व समुदायसँगको सम्बन्ध खुम्चिने क्रम सुरु भयो । विगत एक दशकमा त नेपाल पुरै एक्लिएको छ । नाकाबन्दीमा मित्रहीन अवस्थामा पाएपछि पनि प्रमुख दलहरूको होश आएको छैन । सुरक्षा परिषदको सदस्यताको चुनावमा १५८ मत पाएको इन्डोनेसियासँग २८ मत पाएर सन् २००६ मा नेपाल पराजित भएको थियो । तर नेकपा एमाले र नेकपा माओवादी सम्मिलित नेपाली कांग्रेस नेतृत्वको सरकारले यो लज्जास्पद पराजयको मूल्याङ्कन गरेन, उखानटुक्का सुनाउने ल्याकत कूटनीतिक दक्षता हैन भन्ने सामान्य तथ्य पनि अनुभूत गरेन । उल्टै मनमौजी शैलीमा देशको अन्तर्राष्ट्रिय मामिला सञ्चालन गर्ने कुलतले नेपाललाई गाँज्दै गयो । यसै क्रममा विश्व समुदायमा घट्दै गएको समझदारी र सद्भावनाको हेक्का नराखेर नेपाल राष्ट्रसंघीय महासभाको अध्यक्षका लागि उम्मेदवार बन्यो । जित्ने सम्भावना नभएको अनुभूत गर्ने कूटनीतिक क्षमतासमेत गुमाइसकेको दुरावस्था सार्वजनिक गर्दै तत्कालीन एमाले नेतृत्वको कांग्रेस सम्मिलित सरकारले राष्ट्रसंघीय महासभाको इतिहासमा पहिलोपटक अध्यक्ष छान्न मतदानका लागि दबाब दियो । नेपाल अपमानित रूपमा पराजित भयो । सन् १९६१ मा कंगोमा भएको विमान दुर्घटनामा राष्ट्र संघका महासचिवको मृत्युको सत्यतथ्य पत्ता लगाउन गठित जाँच आयोगको अध्यक्षता गर्ने प्रतिष्ठायुक्त दायित्व सम्हालेको, मानव सभ्यतामा दागको रूपमा विद्यमान रङ्गभेद नीति र उपनिवेशवाद उन्मूलन गर्न नेतृत्वदायी भूमिका लिएको नेपालले किन यसरी अपमानित हुनुपर्यो ? राष्ट्रिय लज्जा र चिन्तायुक्त यो प्रश्नमा सोच्ने र सुधार्ने सट्टा निष्प्रयोजन महासभाको बैठकमा तोकिएको दस मिनेटको लिखित भाषण वाचन गर्न जाने तृष्णा ६ देखि ९ महिना बालुवाटारमा बास पाएका प्रधानमन्त्रीहरूले समेत देखाउनु नेपालको राजनीतिक नेतृत्वको माथिल्लो तहमा पनि गम्भीरता बोधको खडेरी परेको सूचना हो । यस अवस्थामा छिमेकको भ्रमण भोज र विगतका सहमति, सम्झौता र समझदारी छिटो कार्यान्वयन गर्ने सहमति भएको विज्ञप्ति जारी गर्नमा सीमित हुनु स्वाभाविक हो । तर एउटा छिमेकीसँग सम्बन्धको अवस्थाको प्रतिक्रियामा अर्को छिमेकीसँग लहसिने तीन प्रमुख दलहरूको प्रवृत्ति र तँछाडमछाडले नेपाललाई भिरालोमा घचेट्न थालेको छ । अन्तर्राष्ट्रिय सम्बन्धमा, विशेषत: शक्तिशाली छिमेकीहरूसँग यस्तो कार्यशैली आत्मघातक हुन्छ । आत्मकेन्द्रित सोच पालेर बसेका प्रमुख दलहरूका नेताहरूले सामरिक भूस्थापन भएको सानो देश घर झगडामा फँसेर वैदेशिक सम्बन्धमा उफ्रने चतुर्याइँ देखाउँदा अन्त्यहीन सङ्कटमा परेको इतिहासका पाठहरू पढ्न अबेर गर्नु हँुदैन । यसैबीच राष्ट्रिय राजनीतिको अनिश्चितता थप जटिलताको चरणमा प्रवेश गर्न थालेको छ । विश्वकै उत्कृष्ट संविधान बनाएको दाबीसहित स्यावासी तीन प्रमुख दलहरूले आपसमा बाँडेर लिएका थिए । तर दुई वर्षभित्रै संविधानमा सुधार गरिहाल्नुपर्ने कमजोरी पहिचान गरेर कांग्रेस र माओवादीले संंसदमै संशोधन प्रस्ताव दर्ता गराए । एमालेले संशोधनको प्रस्ताव भारतलाई देखाएर मन्त्रिपरिषदको बैठकबाट विधिवत पारित गराएको थियो । तर चतुर्याइँ बढी नै भएपछि असहमत पक्ष झन् भड्कियो । अब त चुनाव पद्धति सुधार्नुपर्ने, संसदीय व्यवस्था हटाएर प्रत्यक्ष निर्वाचित कार्यकारी राष्ट्रपतीय पद्धति लागू गर्नुपर्ने विचार शीर्षस्थ नेताहरूले नै सार्वजनिक गर्न थालेका छन् । यसको अर्थ यो छैटांै संविधानको दिनगन्ती सुरु हुनु हो । यसरी कूटनीतिक र राजनीतिक खाडल गहिरिँदै ग्एको बेलामा भ्रष्टाचारी, तस्कर र ठेकेदारहरूले राज्य कब्जा गरिसकेको अनुभूति निरीह नागरिकहरूलाई मात्र हैन, कूटनीतिक समुदायलाई पनि भएको छ । अमेरिकी राजदूतले आयल निगमको भ्रष्टाचारमा लाचार देखिएको सरकारलाई औंला ठड्याउने अवस्थाले यही बताएको छ । राजनीति, कूटनीति र शासकीय विफलताले खन्दै गएको गहिरो खाडलमा नेपाल त्यसबेला धसिँदै गएको छ, जब दुबै छिमेकीहरूको सम्बन्ध युद्ध र सामरिक समझदारीको माझधारमा उभिएको छ । अचानक दोक्लाममा हात निमोठ्ने अथवा लिपुलेकमा अँगालो मार्ने अनिश्चयको अवस्थामा असफल कूटनीति, बदनाम राजनीति, भ्रष्टाचारी, तस्कर र ठेकेदारको बन्दी बनेको राज्य संयन्त्र लिएर नेपाल कसरी सुरक्षित हुनसक्छ ?"
निर्माण गर्न सक्नेलाई मत दिन अपिल,"विश्लेषण सही हुनुपर्यो भदौ २३ मा प्रकाशित सस्तोमा उत्कृष्ट पढाइ शीर्षकको लेख पढिसकेपछि केही लेख्न मन लाग्यो । लेखमा विश्व निकेतन माविबाट कक्षा १२ को विज्ञान संकायबाट ७८ प्रतिशत ल्याई उत्तीर्ण गरेका १ जना छात्रले पुलचोक इञ्जिनियरिङ कलेजमा छात्रवृत्तिमा नाम निकालेको कुरालाई मुख्य आधार मानेर गुणस्तरको कुरा गरिएको छ । सायद नाम पनि आरक्षण कोटामा हुनसक्छ । नेपाल सरकारले सामुदायिक विद्यालयमा पढ्ने विद्यार्थीका लागि पुरै नि:शुल्क पढ्न पाउने व्यवस्था गरेको छ । तर उक्त विद्यालयका प्राचार्यले दिएको जानकारीलाई आधार मानेर हेर्ने हो भने पनि कक्षा ११ को विभिन्न संकायको प्रतिविद्यार्थी औसत भर्ना शुल्क १० हजार रुपैयाँ हुन्छ र ६ सय ४७ जना विद्यार्थीबाट विद्यालयले भर्ना शुल्कमात्र ६४ लाख ७० हजार उठाइन्छ । त्यसरी नै माशिक पढाइ शुल्क औसत १२ सय हुन्छ र ६४७ जना विद्यार्थीबाट वर्षमा ९३ लाख १६ हजार ८ सय उठाइन्छ । कक्षा ११ बाट मात्र विद्यालयले वर्षमा १ करोड ५७ लाख ८६ हजार ८ सय संकलन गर्ने रहेछ । साथै उक्त विद्यालयमा राज्यले गरेको लगानी त्यसभन्दा पनि बढी होला । यो सबै जोड्ने हो भने सो विद्यालयले दिएको शिक्षा कसरी सस्तो भयो ? सामुदायिक विद्यालयले निजी विद्यालयसरह शुल्क असुली गरेको कुरालाई प्रशंसा गर्ने हो भने संविधानमा उल्लेख भएको नि:शुल्क शिक्षाको अर्थ के हुन्छ ? भेषराज सुवेदी तानसेन ८, पाल्पा"
रोहिंगाहरूको देश कहाँ छ ?,"बौद्ध राष्ट्रवादको दुष्प्रभावसंविधान र कानुनको संशोधनमार्फत गरिएको संकुचनको नेपथ्यमा व्यापक रूपमा फैलिएको बौद्ध राष्ट्रवाद क्रियाशील रहेको ऐतिहासिक तथ्यलाई बिर्सन सकिँदैन । सामान्यत: न्याय, समानता र शान्तिको वकालत गर्ने बौद्ध धर्म, त्यसका संघ र वैचारिकसांस्कृतिक वर्चस्वलाई राज्य पाउने वा चलाउने वैचारिकी (इडियोलोजी) को रूपमा प्रयोग गर्ने क्रममा बौद्ध राष्ट्रवाद जन्मिएको हो, इसाई, इस्लाम र हिन्दु धर्मका कट्टरपन्थ जस्तै । बौद्ध धर्मावलम्बीहरूको बाहुल्यता र वर्चस्व भएको श्रीलंकामा जस्तै म्यान्मारमा पनि ब्रिटिस साम्राज्य कालमै बौद्ध राष्ट्रवाद सुरु भएको हो । लामो समयसम्म बौद्ध धर्म, विशेषत: थेरवाद नै राजा, राज्य र बहुसंख्यक प्रजाको धर्मपन्थको रहेको देशका लागि ब्रिटिस शासन आफैमा विधर्मी अतिक्रमण थियो । प्रशासनमा छाएका हिन्दु र इस्लामी कर्मचारी, व्यापार, व्यवसाय, कृषि र भूमि कब्जा गरेका भारतीय त म्यान्मारी बौद्ध राष्ट्रवादीका नजरमा अतिक्रमणकारी हुने नै भए । सन् १९३० को दसकमा हिन्दु, इस्लामी र भारतीय विरुद्ध उनीहरूले गरेका हिंसात्मक द्वन्द्वमा धार्मिक आयाम देखिए तापनि आर्थिक, प्रशासनिक र राजनीतिक एकाधिकार गुमेको पीडा पनि लुकेको थियो । यसै दशकको आर्थिक महामन्दी र ब्रिटिस साम्राज्यसँगै भारतीयहरूको फैलिँदो प्रभावलाई टक्कर दिन धार्मिक उन्माद र हिंसाको बाटो समाते, जसको सिकार नेपाली पनि भएका थिए । त्यसको नियमित रूपमा सिकार हुँदै आए, इस्लाम धर्मावलम्बी अल्पसंख्यक मुसलमानका रूपमा रोहिंगाहरू । ससाना हल्लाकै भरमा सयौँ पसल लुटिने, मान्छेहरू मारिने, जलाइने र बलात्कारको निसाना बनाइने तथा देशबाटै लाखौँको संख्यामा लखेटिने इतिहास पढ्दा शान्तिकामी बौद्ध धर्मावलम्बीले पनि यस्तो हिंसा र अत्याचार गरेको कटु सत्य पत्याउनसमेत मुस्किल हुन्छ । कतिसम्म भने ३० को दशकदेखि नै बौद्ध भिक्षुभिक्षुणीले समेत आम बौद्ध धर्मावलम्बी जनताको अगुवाइ गर्दै लुटपाट, आगजनी र हत्यामा संलग्न भएको आरोपमा जेलनेलको सजाय भोगेको र विहारमा हतियार भण्डारण गरिएका उदाहरण कसैलाई सुन्न पनि कठिन हुन्छ । जे भए पनि त्यही बौद्ध राष्ट्रवादको विकसित रूप हो, नश्ल र धर्मरक्षक संघजस्तो जुझारु संगठनको निर्माण र विस्तार । छोटकरीमा माबाथा भनिने नश्ल र धर्मरक्षक संघका भिक्षुभिक्षुणी, कार्यकर्ता, समर्थक र शुभेच्छुकको देशव्यापी सञ्जाल र प्रभाव बौद्ध राष्ट्रवादका खम्बा हुन् भने सेना, प्रशासन र राजनीतिक दल टेको । विधर्मी विदेशी र अल्पसंख्यक धर्मावलम्बी समुदायले देश खाएको, गैरबौद्ध धर्मसंस्कृति फैलाएको, राष्ट्रिय पहिचान मेटेको, बौद्ध समाजलाई बिटुल्याएको, व्यापारव्यवसायमा एकाधिकार कायम गरेको जस्ता नारा र भाष्यसाथ माबाथा देशभरि फैलिएको हो । त्यसले रोहिंगा लगायतका मुसलमान समुदाय विरुद्ध घृणा फैलाउने मात्रै होइन, धार्मिक साम्प्रदायिक दंगा फैलाउने, हिंसात्मक कारबाही गर्ने अभियानसँगै बौद्ध राष्ट्रवादलाई चरम अवस्थामा पुर्याएको छ । उसका आन्तरिक वा बाह्य शत्रुका रूपमा चिन्हित गरिएका मुसलमान समुदायलाई अन्तर्राष्ट्रिय आतंकवादको समर्थकका रूपमा प्रस्तुत गर्ने र सफाया गर्नुपर्ने विदेशी विधर्मीका रूपमा प्रस्तुत गर्ने काम गरिएकाले अल्पसंख्यक समुदायमा आतंक छाएको छ । राष्ट्रवादको खतरनाक छायाइतिहासले देखाउँछ, ब्रिटिस साम्राज्य र वैदेशिक धर्मसंस्कृतिसमुदायको अतिक्रमण विरुद्ध बौद्ध धर्मलाई वैचारिक हतियारका रूपमा प्रयोग गर्दा राजनीति, राज्य, सेना र दलहरू एकल धर्मका कट्टर पक्षपाती भए । त्यसका संघ, देशव्यापी संरचना र व्यापक वैचारिकसांस्कृतिक प्रभावलाई प्रयोग गर्दा एक धर्मको एकाधिकार सर्वस्वीकृत भयो । तर कुनै न कुनै कमजोर समुदायलाई शत्रु बनाउने र सिकार खेल्ने काम अन्तत: घातक हुन्छ, तत्काल फाइदा देखिए पनि राष्ट्रिय एकता, जनताको प्रगतिमै प्रत्युत्पादक हुने तथ्य म्यान्मारमा पनि देखिएको छ, श्रीलंका र अन्य देशमा जस्तै । म्यान्मारी पहिचानको रूपमा एक धर्म, एक संस्कृति थोपर्न खोज्दा अनेक धर्म, संस्कृति र समुदाय विरोध र विद्रोहमा उत्रिएको यथार्थलाई बिर्सन सकिँदैन । त्यहाँ कारेन समुदायसँग सम्बन्धित विद्रोही लगायत असंख्य विद्रोही समूह क्रियाशील रहेको अवस्थामा पछिल्लो चरणमा रोहिंगा समुदायसँग सम्बन्धित विद्रोही समूह पनि दृश्यमा देखिएको छ । अक्टोबर २०१६ मा अराकान रोहिंगा साल्भेसन आर्मीले राखाइन प्रदेशका प्रहरी र सैनिकमाथि आक्रमण गरेपछि सेनाले रोहिंगाहरूका बस्तीका बस्ती नै सखाप पारेको छ भने आमहत्या र बलात्कारको तह जातीय विनाशको तहमा फैलिएको छ । आफूलाई बौद्ध धर्म र देशको रक्षकका रूपमा प्रस्तुत गर्दै शासनको स्वाद चाख्दै आएको सेनाका यस्ता हिंसात्मक कारबाहीमा बौद्ध जनमतको स्वीकृति, सहमति र सहभागिता निकै खतरनाक देखिएको छ । अराकान रोहिंगा साल्भेसन आर्मीको एकवर्षे कारबाही तथा सेनासँगै बौद्ध राष्ट्रवादीहरूको आक्रामक व्यवहार हेर्दा कुन कारण, कुन परिणाम भनी अलग्याउन कठिन हुनसक्छ । शासन चलाउँदै आएको बलियो सेना र विशाल बौद्ध राष्ट्रवादी जनमतको दबाबका कारण आङ सान सुकीको मुखमा सत्ताको ताला लागेको छ र छुस्स बोल्दा पनि डोनाल्ड ट्रम्पको भाव गन्हाउनेगरी आतंकवाद शब्दबाहेक केही निस्कँदैन । अराकान रोहिंगा साल्भेसन आर्मी आतंकवादी संगठन नै हो भने पनि त्यसको जरो र माटो भनेको अन्य समुदायप्रतिको परायाकरण, विभेद, घृणा र हिंसा हो । त्यसको निराकरण गरिएन भने कुनै न कुनै संगठन, विद्रोह र प्रतिरोधरूपी फोका उठिनै रहने तथ्य शान्तिका लागि नोबेल पुरस्कार विजेता महोदयालाई सम्झाउनु पर्दैन । ट्विटर :"
भड्किलो चुनाव खर्च,लोकतन्त्रले समृद्ध पार्ने भनेको यसको पहलकदमी लिने हो । पहदकदमी कर्ता भनेका राजनीतिक दलमा आबद्ध नेता तथा कार्यकर्ताहरू हुन् । नेताकार्यकर्ताले नै चुनावको नाममा बेपर्वाह खर्च गर्छन् भने त्यो खर्चको बोझले भविष्यमा लोकतान्त्रिक व्यवस्था आवरणमा मात्र रहन पुग्छ । गुणभन्दा अवगुणको ब्यारोमिटर माथि भएको लोकतन्त्रले वितृष्णा पैदा गर्छ । वितृष्णा सिंगो व्यवस्थाका लागि नै चुनौती हुनसक्छ ।
शास्त्रमा पनि लैंगिक भेदभाव,"श्राद्ध पक्षको आधार ग्रहको भूमिका अत्यन्त महत्त्वपूर्ण हुन्छ । ग्रहको मानव जीवनको आधार पृथ्वी हो भने देव सृष्टिको मूल आधार सूर्य ग्रह हो भने पितृपक्षको चन्द्रग्रह । यसैले भनिन्छ, यह पिडेतत् ब्रह्माण्डे चन्द्र ग्रहमा प्राण छ भने सूर्यमा आत्मा । मृत्युपर्यन्त पितृप्राण चन्द्र ग्रहसँग सम्बन्ध राख्छ । चन्द्रमा ऊध्र्वमार्गबाट प्रेतपिण्डसँग सम्बन्ध रहन्छ । यसैले भौतिक पिण्डदानबाट निश्चय नै पितृ तार्न सकिन्छ भनी हामी श्राद्ध कर्म गर्छाैं । यो कुरा हरिवंश पुराणलगायत अन्य धर्मग्रन्थमा उल्लेख गरिएको छ । सोह्र श्राद्धमा गर्ने श्राद्धलाई महालय भनिन्छ भने मृत्युकै तिथिमा गर्नेलाई एकोतिष्ट ।शास्त्रमा तीन ऋण देखाएको छ देवऋण, पितृऋण र ऋणीऋण यी ऋणमध्ये महत्त्वपूर्ण ऋण भनेकै पितृऋण हो । असोज कृष्ण प्रतिपदादेखि आंैसीसम्म ब्रह्माण्डको ऊर्जा र त्यही ऊर्जाको साथमा पितृप्राण पृथ्वीमा व्याप्त रहन्छ भनी कात्यायन स्मृतिमा उल्लेख गरिएको छ ।श्राद्ध शब्दलाई विभिन्न तरिकाबाट अथ्र्याए पनि इङ्गित गर्न खोजेको अर्थ एउटै हो । पितृहरूलाई श्रद्धाका साथ तनमन, वचन, कर्मले शुद्ध भई कृतज्ञता व्यक्त गर्नु नै हो । यो सोह्र श्राद्धमा आफ्ना सात पुस्तालाई तर्पण दिइन्छ । हाम्रो एक वर्ष पितृहरूको एक दिन हुन्छ भनी भनिएको छ । श्राद्धमा ब्राह्मण भोजन गराएमा पुण्य प्राप्त हुन्छ भनी मानिएको छ ।हाम्रा धर्मशास्त्र पुराणमा महिलालाई दोस्रो दर्जाकै रूपमा अंकित गरेको देखिन्छ । यही श्राद्ध कर्ममै पनि । तर आजका महिलाहरूले यस्ता रुढीवादी परम्परालाई तोड्दै मृत्यु संस्कारदेखि श्राद्धसम्म गर्न थालेका छन् । तर यसरी गरेको मृत्यु संस्कार श्राद्धबाट पितृ खुसी र मोक्ष हुँदैन भन्ने पनि हाम्रो धर्मशास्त्र र धर्मका ठेकेदारहरूको भनाइ रहेको छ । नारी पुज्यनीय छ भने समाजको कर्मकाण्डमा प्रथम स्थान किन दिइएन ? यो गर्नु हुन्छहँुदैन भनी किन बन्देज लगाइयो ? किन पितृपक्षलाई मातृपक्ष भन्न सकिएन ? सायद यो प्रश्नको उत्तर नारी सृष्टि कालदेखि नै अनुत्तरित रहेको छ ।"
स्थानीय सरकारको पहिलो दायित्व,"स्थानीय सरकारले सबैभन्दा पहिला किसानहरूको वर्गीकरण गरी सबैभन्दा निम्नलाई अनुदानको व्यवस्था गर्न जरुरी छ ।डो ल्पाको उपल्लो दुनैमा एक महिला किसानलाई श्रीमानले तरकारी बारीमा गाई चराउन भने, किनभने तरकारी बिकेन । धादिङको मैदीमा अदुवा नबिकेर किसानहरू ठूलो समस्यामा परे । धादिङकै मासटारमा किसानहरू तरकारी बजार लिएर आउनलाई मुर्दा लिएर आएसरह मान्छन्, किनभने फर्काउन मिल्दैन, बिचौलियाले जति भन्यो त्यतिमा बेच्नुपर्छ । लमजुङको पूर्वी भेगमा सुन्तलाका रुखहरू सबै मरे, के रोग लागेको हो, थाहै भएन । अध्ययन प्रतिवेदनहरू भन्छन् वास्तविक किसानले सरकारी र गैरसरकारी सहयोग पाएका छैनन् । किसानको नाममा गैरकिसानले पाएका छन् । पकेट क्षेत्र घोषणा त गरिएको छ, तर पकेट क्षेत्रमा चाहिने अनुदान, प्रविधि र प्राविधिक सहयोग पुगेको छैन । सहकारीले पनि गरिब समेट्नसकेको छैन र वास्तविक रूपमा उत्पादनमा ठूलो भूमिका खेलेको छैन । किसानहरूले मल र बीउ नपाएको कुराले बेलाबेला उनीहरूले गरेका नाराजुलुस सञ्चार माध्यममा सधंै रंगिने गरेका छन् । कृषिका नामका सडकहरू बनेका छन्, तर उत्पादनलाई ख्याल गरेर बनाइएका छैनन्, केवल सडक बनाउनका लागि कृषिको नाम दिइएको छ । वर्षेनि कृषियोग्य जमिनमा सिमेन्ट र डन्डीहरू ठड्याएर घर बनाइएका छन् । कृषि कर्म सबैभन्दा हेलामा परेको, हेपिएको, केही गर्न नसक्नेले मात्रै गर्ने पेसा हो भन्ने आम किसानको अनुभव छ, जहाँ इज्जत र सम्मानको परिकल्पना नै गर्न सकिँदैन । नेपालको धेरै क्षेत्रमा युवाहरू बाहिर छन्, बुढाबुढीहरू कृषिमा संलग्न छन् । मोटामोटी नेपालमा कृषिको समस्या माथिको जस्तै हो । यो सन्दर्भमा स्थानीय सरकारले कसरी काम गर्न सक्छ ?स्थानीय सरकारले सबैभन्दा पहिला किसानहरूको वर्गीकरण गरी सबैभन्दा निम्न किसानहरूलाई अनुदानको व्यवस्था गर्न जरुरी छ । यसरी किसान छान्दा सकेसम्म युवा छान्ने । युवा किसानहरूलाई उनीहरूको चाहना र रहर के हो ? कृषि कर्ममा कहाँनेर उनीहरू संलग्न हुन सक्छन् ? स्थानीय सरकारले मागपत्र आह्वान गर्न सक्छ । यस्तो मागपत्र सजिलो ढाँचामा र मौखिक पनि हुनसक्छ । स्थानीय सरकारले एक गाउँपालिकामा सयजना युवा किसानहरू छान्नुपर्छ । छानिएका किसानहरूलाई सबैभन्दा पहिला प्राविधिक तालिम दिन जरुरी छ । त्यस्तो तालिमको अवधि भने विषय अनुसार हुनसक्छ । तालिम प्राप्त भइसकेपछि अनुदानको व्यवस्था गरी उनीहरूलाई निरन्तर प्राविधिक सहयोग जरुरी छ । गाउँपालिकाले सबैभन्दा पहिला भूउपयोग नीतिसँगै पकेट क्षेत्रको निर्धारण गर्न जरुरी छ र एक गाउँपालिका जति पकेट क्षेत्रमा निर्धारण हुन्छ, त्यहाँका स्थानीय युवाहरूलाई एक पकेट क्षेत्र एक प्राविधिकको तालिम जरुरी छ । त्यस्ता तालिम प्राप्त युवाहरू आफै पनि उत्पादनमा संलग्न हुन्छन् । र पकेट क्षेत्रमा प्राविधिक सेवा पनि पुर्याउँछन् । एउटा गाउँपालिकामा ८, १० पकेट क्षेत्रभन्दा बढी हुने सम्भावना कम छ । तसर्थ ८, १० जना प्राविधिकलाई तलब सुविधा नदिए पनि गाउँपालिकाले आफ्नै स्रोतसाधनबाट तलब दिन सक्छ । यसले गर्दा गाउँमा प्राविधिकहरू पनि तयार हुने र उत्पादनमा पनि मद्दत पुग्ने हुन्छ । यसरी तालिम लिएका प्राविधिकहरू बाहिर जागिर खान भने निरुत्साहित गर्नुपर्छ । आफ्नै गाउँमा आफ्नै उत्पादनमा संलग्न हुँदै स्थानीय तहमा रोजगारी सिर्जना भएपछि मानिसहरू बाहिर जागिर खान इच्छुक नहुन पनि सक्छन् । यस्ता प्राविधिकहरूको कार्यालय भने गाउँपालिकाको कार्यालयमा हुन जरुरी छैन । जहाँ पकेट क्षेत्र घोषणा गरिएको छ, त्यहीं नै उनीहरूको कार्यालय बनाउनुपर्छ । यस्ता पकेट क्षेत्रमा स्थानीय सरकारले सिंचाइको सुविधा पुर्याउन जरुरी छ । बत्तीको सुविधामा भने अनुदानको व्यवस्था गर्न सकिन्छ । पकेट क्षेत्रमा उत्पादन मनग्ये हुनथालेपछि स्थानीय सरकारले सडक सञ्जालसँग जोडिनुपर्छ । अहिले सडक जोडिएर कोकाकोला, रक्सी, चाउचाउ गाउँमा पुगेको छ । अब सडक जोडिएपछि गाउँका उत्पादनहरू बजारमा ल्याउने माध्यम बन्नुपर्छ, सडक ।स्थानीय सरकारको सहयोग र अनुदानमा सहकारी स्थापना गर्न जरुरी छ । यस्तो सहकारीलाई ठूलै अनुदान दिनुपर्छ । यो सहकारीको मुख्य काम उत्पादन होइन, बजार व्यवस्थापन हो । प्रत्येक किसानले उत्पादन गरेको कुरा सहकारीले किसानसँग किन्नु र बाहिर बेच्नु प्राथमिक काम हो । यसले गर्दा किसान बजारबाट ठगिन नपरोस् । बिचौलियाको फन्दामा पर्न नपरोस् । उत्पादनमा लाग्ने किसानहरूले बजारको चिन्ता लिनै नपरोस् । किसानलाई के कुरा ढुक्क हुनपर्यो भने उत्पादन भएपछि बेच्ने ठाउँको कुनै पीर छैन । सहकारीले किसानसँग संकलन गर्ने र बेच्ने बन्दोबस्त गर्नुपर्छ । यसका लागि सहकारीले त्यही अनुसारको मानवीय स्रोतको व्यवस्था गर्नुपर्छ अर्थात् यस सहकारीको मानवीय स्रोतको दक्षता बजारीकरणमा हुनुपर्छ । किसानले ल्याएको कुनै पनि चिज उसले फर्काउँदैन, तौलिन्छ र मूल्य दिन्छ । कृषि उत्पादनको मूल्य स्थानीय सरकारले नै गर्नुपर्छ । किसानसँग सहकारीले लिने मूल्य तोकिएन भने बजारबाट ठगिएजस्तै फेरि किसान सहकारीबाट ठगिन सक्छन् । सहकारीले बीउमा आत्मनिर्भरताको नारा अगाडि बढाउन सक्छ । आफ्नो क्षेत्रका किसानहरूलाई केकेको बीउ कति मात्रामा चाहिने हो ? वार्षिक रूपमा अनुसन्धान र संकलन गरी त्यति बीउ उत्पादन गर्न कति किसानलाई प्राविधिक र आर्थिक सहयोग गर्नुपर्छ ? त्यो तथ्यांक स्थानीय सरकारलाई सहकारीले बुझाउनुपर्छ । यस्तो हुनसकेमा केही किसान बीउ उत्पादनमा लाग्छन् र गाउँपालिका बीउमा आत्मनिर्भर बन्न सक्छ । किसानको लागि बीउको आत्मनिर्भरता भनेको ज्यादै ठूलो कुरा हो । भारतीय कृषि अभियन्ताहरू भन्छन् बीउमा आत्मनिर्भरता गुमाएको किसानसँग आफ्नो भन्नु केही हुँदैन । बीउमा आत्मनिर्भरता गुमाउनु भनेको ज्ञान र प्रविधिमा पनि विश्वास गुमाउनु हो । तसर्थ अबको स्थानीय सरकारले कृषि कार्यक्रमभित्र बीउमा आत्मनिर्भरताको कुरालाई प्राथमिक सूचीभित्र राख्नुपर्छ । दोस्रो, नेपालमा मल राजनीति अत्यन्तै चर्काे छ । स्थानीय रूपमा मल उत्पादन गर्न सकिने प्रविधिको खोज, अनुसन्धान गरी स्थानीय सरकार र सहकारीको सहकार्यमा मलमा पनि आत्मनिर्भरताको पाइला चाल्नुपर्छ । किसानलाई नै प्राविधिक रूपमा सक्षम बनाएर कति मल उत्पादन गर्न सकिन्छ अन्यथा सजिलो विधिबाट स्थानीय स्तरमा मल बनाउने तरिका सहकारीले खोज्नुपर्छ । यसका लागि गाउँपालिकाबाट उसलाई आर्थिक सहयोग भने जरुरी छ ।स्थानीय सरकारले के आत्मसात गर्नुपर्छ भने कृषिकर्म नितान्त स्थानीय कर्म हो । यो बाहिरी विज्ञ र विशेषज्ञद्वारा अभूतपूर्व रूपमा चमत्कार हुन सक्दैन । यो स्थानीय स्तरबाटै गर्दै र सिक्दै जाने कुरा हो । स्थानीय अर्थतन्त्र बढावाको लागि स्थानीय सरकारले गर्नसक्ने पहिलो सकारात्मक काम कृषिको विकास नै हो । तेस्रो, स्थानीय सरकारले आत्मसात् गर्नुपर्ने कुरा कृषि राज्यद्वारा संरक्षित नहुन्जेल उकालो लाग्न सक्दैन । अमेरिका, भारत, चीन जहाँको उदाहरण हेरे पनि कृषि राज्यकै अनुदानमा चलेको छ र कृषिलाई अनुदान दिन स्थानीय सरकारले कञ्जुस्याइँ गर्नु हुँदैन । बरु भौतिक पूर्वाधारका ठूला योजनाहरूमा स्थानीय सरकार परै बस्नुपर्छ । यस्ता योजनाहरू केन्द्र र प्रदेशबाट सञ्चालित हुन सक्छन् । स्थानीय सरकारको मुख्य काम मध्येबाट एउटा काम स्थानीय उत्पादनका माध्यमबाट स्थानीय अर्थतन्त्रलाई बलियो बनाउँदै ल्याउनुपर्छ । हामीले परिकल्पना गरेको सामथ्र्यको बाटो पनि स्थानीय स्तरबाट सुरु गर्नुपर्छ ।"
मत खसाल्न स्थानीय आतुर,"हरपतगन्जका बासिन्दा पनि चुनावलाई लिएर उत्साही छन्। जिल्ला मालपोत कार्यालयमा लेखनदासी गर्ने ४६ वर्षीय हरिशंकरप्रसाद यादव स्थानीय निर्वाचन अत्यावश्यक रहेको बताउँछन्। जनप्रतिनिधि नहुँदा सचिवले मनपरी गरे, जनताका नाममा आएको विकास रकममा सधंै उनीहरूले हालीमुहाली गरे, उनले भने, अब शिक्षित, राजनीति बुझेका अनुभवी, जनप्रतिनिधि चुन्नपर्छ।स्थानीय धु्रवप्रसाद यादव पनि चुनावको प्रतीक्षामा रहेको बताउँछन्। स्थानीय चुनाव एकदमै आवश्यक भइसकेको थियो, उनले भने, सचिवहरूले मनपरी गरे, विकासको छनकसमेत पाइएन, अब जनप्रतिनिधि आएपछि उनीहरूसँग नियमित भेटघाट हुन्छ, विकासको काममा हाम्रो पनि सहभागिता हुन्छ। उनी पनि जनप्रेमी र विकासप्रेमी उम्मेदवारलाई मत दिने बताउँछन्। चुनाव नजिकिएसँग गाउँगाउँमा चहलपहल बढेको छ। चोक, चियापसलमा पनि अहिले चुनावकै चर्चा छ। गाउँघर विभिन्न दलका रंगीचंगी झन्डाले सिँगारिएका छन्।"
चुनावले परिवारभित्रै वैरभाव,"उता पाण्डव गुफा गाउँपालिका१ को वडाध्यक्षमा प्रतिस्पर्धा गरेका रामलाल बोगटीका काकाभतिजाको सम्बन्ध पनि चुनावसँगै धमिलिएको छ। रामलालसँग भतिजा डबल बोगटी २ मतले हारे। उनी पनि न्यायालयको ढोका ढकढक्याउन पुगे। पारिवारिक सम्बन्ध पूरै बिग्रियो। बोलचाल बन्द भएको मात्र होइन, पारिवारिक वैरभावको अवस्था आयो, रामलालले भने, सहोदर दाइको छोरा हो, दाइ ऊ जन्मेको दुई वर्षमै बित्नुभयो। मैले खेलाएर हुर्काएको हुँ, ऊ मसँग हुँदा दाइको सम्झना मेटाउँथें, आजभोलि बाटो काटेर हिँड्छ, मन सारै पोल्छ। बडिमालिका२ मा अध्यक्ष लडेका ज्वाइँजेठानको सम्बन्ध पनि चुनावी परिणामसँगै टाढिएको छ। ज्वाइँ डम्मर महतले जेठान गोपाल कार्कीलाई ६ मतले पराजित गरे। उक्त चुनावी नतिजासँगै उनीहरूबीचको पारिवारिक सम्बन्ध पनि चुँडियो।"
बाढीले विस्थापित,"सिन्धुपाल्चोक (कास) बाह्रबिसे नगरपालिकाको जम्बुस्थित सिगार्चे ढाडोखोलामा बाढी आएको छ। बाढीले एक परिवारलाई विस्थापित बनाएको छ। ६ घर उच्च जोखिममा परेका छन्। बाढीकै कारण यहाँका बासिन्दा त्रासमा छन्।बाढीले ऋण गरी बनाएको टहरा बगाएपछि बाह्रबिसे नगरपालिका, गातीका रामबहादुर तामाङ अन्योलमा परेका छन्। अन्यत्र जान जमिन नभएपछि ३ वर्ष पहिरोमुनि कटाएको उनको परिवार कहाँ जाने अन्योलमा परेको हो। बस्ने घर गरिखाने जग्गा बगाएर लग्यो अब जाने कहाँ? पहिल्यै सुरक्षित स्थानमा जान्थें, ठाउँ पाइनँ, उनले दुखेसो पोखे, अरूका घरमा आश्रय लिएर बसिरहेको छु। कतिन्जेल यसरी बस्नुपर्ने हो?गत असार २१ मा आएको भोटेकोसी बाढीको सास्ती खेपेका १० परिवारको टहरामा बाढीले क्षति पुर्याएको छ। ६ परिवार भेलले भत्काएको पहिरोको जोखिममा छन्। अन्य तटीय क्षेत्रका ३० परिवारको टहराभित्र भेल पसेको छ। आइतबारको अविरल वर्षाले ढाडो खोलाको बाढीको कटानले गर्दा वरिपरिको जमिन भासिएको स्थानीय गोविन्द खत्रीले बताए। कोसी बढिरहेकाले राति निदाउन सकेका थिएनौं, उनले भने।उनका अनुसार बाढीले केही पशु चौपाया तथा खेतीयोग्य जमिन बगाएको छ। प्रहरीले टहराभित्रका सामग्री निकाल्न र उद्धारमा जुटेको जनाएको छ। बाढीको भेल घरभित्र पसेपछि स्थानीय त्रासमा छन्, भत्किएका टहराभित्रको सामग्री झिकिरहेका छौं, घटनास्थलमा पुगेका प्रहरी जवान केदार तिवारीले भने, भेलले रोक्का टोल र जम्बुको जमिन भत्काउँदै लगेको छ। बाढीले जम्बुस्थित निर्माणाधीन मध्यभोटेकोसी जलविद्युत् आयोजनाको पावरहाउस बन्ने स्थानको भवनमा पनि क्षति पुर्याएको छ। आयोजनाको सवारी र चिनिया कन्स्ट्रक्सनको मेसिन पहिरोमा पुरिएको छ।"
प्रदेश संरचनामै खुसी छैनन् मतदाता,"२० वर्षपछि स्थानीय तहको चुनाव हुन लागेकाले अब विकास होला कि भन्ने आस पनि छ उनीहरूलाई । स्थानीय निकायमा जनप्रतिनिधि नभएकै कारण बजेटजति कर्मचारी र दलका नेताहरूले भागबन्डा मिलाएर खाँदै आएकाले विकास ठप्प भएको उनीहरूको गुनासो छ । स्थानीय तह नभएका बेला सबै काम उपभोक्ता समितिबाट हुन थाल्यो, उपभोक्ता समितिमा चारपाँच दलका नेता र कर्मचारी मिल्यो, पचास प्रतिशत खायो, पचास प्रतिशत मात्रै यसो गरेको देखायो, कोइलाडी३ सकरपुराका स्थानीय नीलाम्बर झाले भने, अब जनता जे चाहन्छन् त्यही नेताले पूरा गर्नुपर्छ । त्यस्तो नेता मात्रै अब छान्न सक्नुपर्छ ।अर्का स्थानीय सुयनप्रसाद सिंह भन्छन्, मुखिया नै भ्रष्ट भएपछि जनताको हालत के हुन्छ ?"
देउवाको सम्बोधन असोज ७ मा,"खाडीका राजदूतहरूलाई ओमानमा निर्देशन दिइनेप्रधानमन्त्री देउवाले न्युयोर्कबाट फर्कने क्रममा फूलपातीका दिन खाडीस्थित राजदूतहरूलाई निर्देशन दिने कार्यक्रम छ । खाडीमा रहेका राजदूतहरूलाई त्यस दिन ओमानको मस्कटमा भेला हुन परराष्ट्र मन्त्रालयले निर्देशन दिइसकेको छ । साउदी अरेबिया, कतार, बहराइन, इजिप्ट, इजरायल, कुवेत र मलेसियाका राजदूतहरू तथा युनाइटेड अरब इमिरेट्स यूएईका कार्यवाहकलाई बोलाइएको छ । महराको अध्यक्षतामा सार्क बैठक न्युयोर्कमा उपप्रधान तथा परराष्ट्रमन्त्री महराको अध्यक्षतामा दक्षिण एसियाली क्षेत्रीय सहयोग संगठन (सार्क) को विदेश मन्त्रीस्तरीय बैठक महासभाको साइडलाइनमा रहनेछ । बैठकमा आगामी सार्क शिखर सम्मेलनको तिथि तय गर्नेबारे छलफल हुने जनाइएको छ । बैठकमा सदस्य मुलुकका विदेशमन्त्री वा न्युयोर्कस्थित स्थायी प्रतिनिधि सहभागी हुनेछन् ।"
म्यानपावर खोल्न करोड धरौटी,"विभागका महानिर्देशक विश्वराज पाण्डेले म्यानपावर व्यवसायीलाई थप जिम्मेवार बनाउन धरौटी रकम एक करोड बनाइने बताए । झोलामै कार्यालय सञ्चालन गर्नेहरूसमेत देखिए । यो व्यवसायलाई दिगो र सम्मानित बनाउन धरौटी बढाउने प्रस्ताव गरिएको हो, पाण्डेले भने, धरौटी बढाउँदा साना व्यवसायी मर्ज हुनेछन् । काम गर्न सक्नेले मात्रै व्यवसायमा हात हाल्नेछन् । धेरै कामदार ठगिए क्षतिपूर्ति दिन सकिनेछ । हाल ७ लाख रुपैयाँ नगद र २३ लाख रुपैयाँ बैंक धरौटी राखेर म्यानपावर दर्ता गर्न सकिने व्यवस्था छ । प्रस्तावित मस्यौदामा कामदारको मागपत्र नेपाली दूतावासबाट गर्नुपर्ने, व्यक्तिगत रूपमा भएको ठगी जिल्ला प्रशासनबाट हेर्न मिल्नेलगायत विषय समेटिएको छ । वैदेशिक रोजगार व्यवसायीहरूले भने एक करोड धरौटी राख्ने प्रस्ताव आफूहरूलाई मान्य नभएको भन्दै श्रमसचिव लक्ष्मणप्रसाद मैनालीसमक्ष ध्यानाकर्षण गराइसकेका छन् ।"
सावेनको तेस्रो बैठक काठमाडौंमा सुरु,"काठमाडौं (कास) दक्षिण एसियाली मुलुकहरूमा वन्यजन्तुको चोरीनिकासी र त्यससम्बन्धी अपराध नियन्त्रण गर्न गठन भएको साउथ एसिया वाइल्ड लाइफ इन्फोर्समेन्ट नेटवर्क (सावेन) को तेस्रो बैठक सोमबार काठमाडौंमा सुरु भएको छ । बैठकमा नेपालसहित भारत, पाकिस्तान, बंगलादेश, भुटान, अफगानिस्तान, श्रीलंका र माल्दिभ्सबाट सरकारी अधिकारी सहभागी छन् । सम्मेलनमा वन्यजन्तुको अंगप्रत्यंग चोरीनिकासी नियन्त्रणमा काम गरिरहेका साइटिस, इन्टरपोल, ट्राफिक, एसियन विन, डब्लूडब्लूएफ, विश्व बैंक र फ्रिल्यान्ड फाउन्डेसनलगायत विभिन्न अन्तर्राष्ट्रिय निकायका अधिकारी र विशेषज्ञसमेत सहभागी छन् । यसअघि सावेनको दोस्रो बैठक २०७१ भदौमा काठमाडौंमै भएको थियो भने पहिलो बैठक श्रीलंकामा । बैठकले सावेनका लागि आवश्यक नीतिगत र अन्य विभिन्न कार्ययोजना पारित गर्नेछ ।"
आयो विपद् व्यवस्थापन विधेयक,काठमाडौं (कास) सरकारले बहुप्रतिक्षित विपद् व्यवस्थापन विधेयक सोमबार संसद् सचिवालयमा दर्ता गरेको छ । सरकारका तर्फबाट गृहमन्त्री जनार्दन शर्माले दर्ता गराएको जोखिम न्यूनीकरण तथा व्यवस्थापनसम्बन्धी कानुनलाई संशोधन र एकीकरण गर्न बनेको विधेयक २०६४ जारी अधिवेशनमा अघि बढ्ने सम्भावना भने कम छ ।
मुकुन्डोको मन भए,"सबैभन्दा पहिला उनले मुकुन्डोको साँचोमाथि नेपाली कपडा राखेर मुछेको माटोलाई रोटीजस्तै बेलेर त्यसमाथि राखे । त्यसपछि एकैछिनमा माटोलाई सुन्दर आकृति दिए । हेर्दा सजिलो छ, तर बनाउन निकै कठिन, उनले भने, गाह्रो भएकोले माटोको काम गर्ने कामदार पाउन पनि मुस्किल छ । कहिलेकाँही आउँछन् । नत्र श्रीमान्श्रीमती मिलेर गर्छाैँ । केही दिन सुकाएपछि पिठोको माडा बनाएर त्यसमाथि नेपाली कपडा टाँसेर रंग भरिने उनले सुुनाए । रंगको लागि जडिबुटीहरू, सुन र विभिन्न पत्थरहरूको प्रयोग गर्ने उनले सुनाए । भने, रंग तयार गर्ने सामानहरू बजार निकै चर्काे मूल्य तिरेर किन्नुपर्छ । कुनै त अहिले पाइँदैन । बुवाले पहिलेदेखि नै जोगाएर राख्नुभएकोले प्रयोग गर्न पाएका छौँ । दसंैको नवमीका दिनसम्म नौ जना दुर्गाहरू र त्यसबाहेक महादेव, भैरव, श्वेतभैरव र गणेश गरी १३ वटा मुकुन्डो बनाइसक्नुपर्छ । र, त्यही मुकुन्डो लगाएर वनमाला समुदायका कलाकारहरूले नवदुर्गाको नाच निकाल्ने गरेका छन् । जीवित देवता नवदुर्गा गणले यो मुकुन्डो नौ महिनासम्म प्रयोग गर्ने गरेको संस्कृतिविद् ओम धौभडेलले बताए । नाच भक्तपुर नगरका २१ टोललगायत बनेपा, पनौती, साँगा, धुलिखेल, साँखु, मध्यपुर थिमि, पशुपति, टोखा, कीर्तिपुरलगायत ठाउँमा प्रदर्शन गर्ने परम्परा छ, उनले भने, प्रत्येक वर्ष अष्टमीमा मुकुन्डो जलाएर नवदुर्गा देवगणको विसर्जन गरिन्छ । नवदुर्गा नाचबाहेक यो मुकुन्डो ङालाकेगु जात्रा (माछा मार्ने जात्रा), गाईजात्रा, देवी नाच, भैरव नाच, लाखे नाचलगायतमा प्रयोग हुने उनले सुनाए ।पूर्णले यो मुकुन्डो नबनाए यी सबै नाचहरू प्रभावित हुने उनले बताए । उनले भने, भौतिक सम्पदा भत्किए, सबैले देख्छ । मर्मतका लागि सबै लागिपर्छन् । तर अमूर्त सम्पदा भत्किएको कसैले देख्दैन, र यो भत्किएपछि पुन: बनाउन धेरै गाह्रो हुन्छ । त्यसैले यो जोगाउनेतर्फ सम्बन्धित निकायले ध्यान दिनुपर्छ । अमूर्त सम्पदा जगेर्ना गर्न गुठीले ठूलो भूमिका खेल्ने बताउँदै मुकुन्डो संरक्षणको लागि गुठी र जग्गाजमिनको व्यवस्था हुनुपर्नेमा उनले जोड दिए ।"
अनुप क्रेज बेलायतमा उस्तै,"लन्डन ६ महिनाबीच दोस्रोपटक बेलायती माटोमा छन् नायक अनुपविक्रम शाही । कमेडी जानराको कमलेको बिहे को रेड कार्पेट प्रिमियर शोका लागि यता आएका उनी नेपाली दर्शकको मायाले दंग छन् ।मलाई यूके आएको फिलै भएको छैन, उनी भन्दै थिए, तपाईंहरूको यो न्यानो माया र सम्मानले थप हौसला मिलेको छ । म आफू नेपालमै भए जस्तो महसुस गराइरहेको छ । साउथ हयारोमा रहेको माया पबले आफ्नो सम्मानमा गरेको कार्यक्रममा क्याजुअल ड्रेसमा देखिएका थिए अनुप । अल्डरसटको वल्ड प्रिमियर शो अत्यधिक सफल भएको सुनाउन उनी उत्साहित देखिए । राजदूतसहित सयौं दर्शकले मन पराएर पूरै फिल्म हेरिदिनु नै मुख्य उपलब्धि हो, अनुपले भने, हामी हाई बजेटमा फिल्म बनाउन सक्दैनौं । त्यसैले विदेशी फिल्मसँग तुलना नगरी नेपाली फिल्मलाई माया गरिदिनुहुन मेरो आग्रह छ । कमलेको बिहे अर्गानिक कमेडी फिल्म हो ।पछिल्लो समय नेपाली फिल्म बेलायतमा ल्याएर प्रिमियर सो गर्ने क्रम बढेको छ । यसले नेपाली फिल्मको बजार अन्तर्राष्ट्रिय स्तरमा बढ्ने विश्वास अनुपलाई छ ।मोडलिङ हुँदै फिल्म छिरेका अनुप झन्डै आधा दर्जन नयाँ फिल्म रिलिजको पर्खाइमा छन् । मलाई सधैं पृथक भूमिकामा अभिनय गर्न मन लाग्छ, लन्डनमा आफ्ना फयानबाट घेरिएका उनले भने, अहिले हामीबीच प्रतिस्पर्धा छ तर यसले गुणस्तर अभिवृद्धिमा झन् टेवा पुग्छजस्तो लाग्छ। नेप्लिज इन्टरटेनमेन्ट यूके र शशि गुरुङको पहलमा कमलेको बिहे बेलायत ल्याइएको हो । उक्त फिल्म सेप्टेम्बर ८ मा साउथ हयारोमा प्रदर्शन भइसकेको छ भने १० तारिख आसफोर्ड र १६ तारिख रेडिङमा प्रदर्शन हुनेछ ।कार्यक्रममा माया पबका तर्फबाट सिद्धार्थविक्रम क्षत्री, रविन गुरुङ, वीरेन खडकालगायतले अनुपलाई सम्मान गरेका थिए ।"
भेडीखर्के साइँलाको निधन,"लमजुङ नागरिकस्तरबाट ठाडोभाका शिरोमणि को उपाधि पाएका ठाडोभाका गायक भेडीखर्के साइँला (दीर्घराज अधिकारी) को सोमबार साँझ निधन भएको छ । उनी ८५ वर्षका थिए ।परेवाडाँडा घर भएका उनी केही वर्षदेखि सुन्दरबजारस्थित जेठी छोरीज्वाइँको घरमा पत्नीसहित बस्दै आएका थिए । ज्वाइँ शमशेरबहादुर लौडारीका अनुसार, भेडीखर्केले आइतबार साँझदेखि पानीसम्म खाएका थिएनन् । एक महिनादेखि बिरामी रहेका उनलाई लमजुङमा उपचार हुन नसकेपछि भदौ २१ गते काठमाडौं लगी वीर अस्पतालमा भर्ना गरिएको थियो । डाक्टरले आराम गराइदिए पुग्छ भनेपछि भेडीखर्केलाई घर ल्याइएको उनले बताए । त्यही घरमा भेडीखर्केको निधन भएको हो ।मुखैभरि घाउ थियो । ज्वरोको समस्या पनि उस्तै । दमको समस्या भएको मान्छे, खोक्न पनि सक्नुहुन्नथ्यो, लौडारीले भने, आखिर प्राण त्याग्नुभयो । राष्ट्रको एउटा गौरव गुम्यो । उपचार गराउँदागराउँदै, बल गर्दागर्दै पनि बचाउन सकिएन ।तीन वर्षअघि पनि भेडीखर्के थला पर्दा देशविदेशका शुभचिन्तकको सहयोगमा एक महिनासम्म वीर अस्पतालमा राखेर उपचार गराइएको थियो । त्यसपछि उनी तंग्रिएका थिए । उनको उपचारका लागि छोरीज्वाइँले पनि खर्च गरेका थिए ।ठाडोभाका लोककला प्रतिष्ठानका अध्यक्ष नवराज पहाडीले सरकारसँग भेडीखर्केको उपचारका लागि माग गरे पनि वास्ता नगरेको बताए । सरकारले नै ठाडोभाका शिरोमणिको उपाधि दिनुपर्ने माग गर्दै हामी उहाँको जन्मदिन भदौ २९ को प्रतीक्षामा थियौं । उहाँको प्राणत्यागले ठाडोभाका र नेपाली लोकसंस्कृतिमा अपूरणीय क्षति पुगेको छ, उनले भने ।"
जसलाई भनिन्छ रूखा र छुच्चा,"सबैभन्दा रुखो, अभ्रद, घमण्डी वा छुच्चो सेलिब्रिटी को होला ? यसको जवाफ सहज छैन । तर, अमेरिकी प्रश्नोत्तर साइट, कोरा डटकमका प्रयोगकर्ताले रुखा सेलिब्रिटीबारे एउटा थ्रेड तयार पारेका छन् । त्यसमा बलिउड कलाकारहरू कट्रिना कैफ, टींकल खन्ना, अनुष्का शर्मा, बबी देओल, सलमान खान, गोविन्दा र सैफ अलीकरिना कपुर खानलाई अचाक्ली रुखा स्टारका रूपमा समेटिएको छ । फेमटेन डटकमका अनुसार कान्य वेस्ट, ग्वनेथ पाल्ट्रो, क्रिस ब्राउन, एलेक बल्डविन, क्रिस्टिना एगुलेरा, लिन्डसे लोहान, ब्रुस विलिस, साया लबफ, क्याथरिन हाइगल र क्रिस्टिन स्टेवार्ट रुखा सेलिब्रिटी हुन् । पत्रकार र फयानसँगको व्यवहारका आधारमा उनीहरूको रुखोपन नापिएको उक्त वेबसाइटले जनाएका छन् ।सेलिब्रिटीहरू सँधै स्पटलाइटमा हुन्छन्, फेमटेनले लेखेको छ, उनीहरू रिसाएको, खुसाएको सबै थोक समाचार बन्छ । आफ्नो इमोसन हयान्डल गर्न नजान्ने सेलिब्रिटी बदनाम हुन सक्छ ।सन् २००८ मा सन्तोष राई नाम गरेका फयानलाई झापड हानेको प्रसंगलाई लिएर कोरा प्रयोगकर्ताले गोविन्दालाई अभद्रको संज्ञा दिएका छन् । फिल्म मनी है तो हनी है को छायांकनका क्रममा गोविन्दाले सन्तोषको गाला चडकाएका थिए । त्यसको एक वर्षपछि सन्तोषले बम्बे हाइकोर्टमा गोविन्दाविरुद्ध मुद्दासमेत हाले । उक्त केस सुप्रिम कोर्टसम्म पुग्यो । अन्तत: गोविन्दाले ५ लाख भारु दिएर क्षमायाचना गरेपछि सन्तोष साम्य भएका थिए । टींकलबारे चाहिँ एक अज्ञात प्रयोगकर्ताले आफ्नो अनुभव सेयर गरेका छन् । उनी लेख्छन्, म त्यो बेला खेलौना स्टोरमा काम गर्थें । एउटा बच्चा आएर हाम्रो स्टोरबाट सानो खेलौना लग्यो । मैले केही भनिनँ । केही छिनपछि ऊ आफ्नी आमालाई लिएर आयो । आमा टींकन खन्ना थिइन् । उनले मलाई नराम्रोसँग झपारिन् । बच्चालाई खेलौना दिने हो ? भनेर कराउँदासम्म ठीकै थियो । खेलौनाको मूल्य सोधेपछिको उनको प्रतिक्रियाचाहिँ अनौठो लाग्यो । उनले बच्चालाई २८० रुपैयाँ कमाउन कति गाह्रो छ, तँलाई थाहा छ ? भन्दै थर्काएको देखेर म छक्क परेँ । कस्ती रुखी महिला होला ?गायिका रिहानामाथि दुव्र्यवहार गरेको, नशामा चूर भएर तोडफोड गरेको जस्ता थुप्रै उपद्रो देखाएका अमेरिकी गायक क्रिस ब्राउनलाई पनि फेमटेनले रुखो भनेको छ । र्यापर कान्य वेस्टमाथि पनि उस्तै गुनासा गरिएका छन् । आफूले आफैंलाई महान् भन्ने उनको बानीको पनि वेबसाइटमा खिल्ली उडाइएको छ । संगीत क्षेत्रको नम्बर वान मान्छे मै हुँ, कान्य भन्छन्, अरू सबै दोस्रो नम्बरमा पर्छन् ।अमेरिकी र्यापर निकी मिनाजलाई चाहिँ छुच्ची सेलिब्रिटी भनिँदो रहेछ । उनी विशेषत: मिडियासँग असहज रूपमा प्रस्तुत हुन्छिन् । केसम्म गर्छिन् भने, पत्रकारको प्रश्न चित्त नबुझे उनी लाइभ सोको बीचमै उठेर हिँडिदिन्छिन् । उनको आफ्नै टु क्वेस्चन रुल पनि छ । दुईभन्दा बढी प्रश्न गरे उनी जुरुक्क उठेर बाटो लाग्छिन् । उनको पारा रुखो भएको पत्रकारहरूले बताउँदै आएका छन् ।"
चीजकुमारको संस्मरण,"बन्दीपुरकै भानु माविमा लामो समय प्रधानाध्यापकसमेत रहेका चीजकुमार श्रेष्ठले बन्दीपुर विकास कोषको अध्यक्षता पनि गरेका थिए । कार्यक्रममा संग्रौलाले त्यो सन्दर्भ कोट्टयाउँदै बन्दीपुर र श्रेष्ठको पुस्तकको प्रशंसा गरे । कुनै समय बन्दीपुरमै शिक्षकका रूपमा कार्यरत रहेका संग्रौलाले भने, चीजकुमार आफ्ना सबै पत्र, जीवनका रंगसहित आउनुभएको छ । उहाँले आफूबारेभन्दा आफूले बाँचेको परिवेशबारे इमानदारीपूर्वक उल्लेख गरेर यो पुस्तकलाई उत्कृष्ट बनाउनुभएको छ । बन्दीपुरको विकासमा लामो समय योगदान गरेका व्यक्तिको यो पुस्तकले संस्मरण कस्तो हुनुपर्छ भन्ने सन्देश पनि दिन्छ ।कवि द्वारिका श्रेष्ठले पनि चीजकुमारको पुस्तक पढ्नैपर्ने भएको टिप्पणी गरे । संघर्ष गरेर एउटा मानिसले केसम्म गर्न सक्छ भन्ने यसमा लेखिएको छ, श्रेष्ठले भने, यो पुस्तक अति मीठो भाषामा लेखिएको छ । कुनै समय वैरागलाग्दो भएको बन्दीपुरको पुनर्जागरणमा चीजकुमारले ठूलो योगदान दिनुभएको छ । त्यसका लागि उहाँले गरेका इमानदार प्रयासको फेहरिस्त यो पुस्तकमा पाउन सकिन्छ ।चीजकुमारले पहिले पुस्तक लेख्ने सोच नभए पनि लेखिसक्दा आफू हल्का भएको बताए ।उक्त पुस्तक फिनिक्स बुक्सले बजारमा ल्याएको हो ।"
काव्य मुशायरामा असीम र राम,"काठमाडौं (कास) काव्य मुशायराको आठौं शृंखलामा कवि असीम सागर र गजलकार राम अविरल विष्ट प्रस्तुत भए ।१७ वर्ष भारतमा बिताएका दिनहरूको सम्झना गर्दै असीमले चक्र कविता सुनाए । त्यसपछि उनले सडकको आवाज वाचन गरे । गत वर्ष जोगमाया चापागाईं गजल पुरस्कारबाट सम्मानित असीमका कविता सशक्त रहेको गजलकार ज्ञानुवाकर पौडेलले दाबी गरे । मुटुको समस्याको कारण घरमै रेस्ट गरिरहेका पौडेल असीमका कविता सुन्नकै लागि परिवारको कुरा नमानीकन मुशायरामा आएका थिए बताए ।शृंखलाको पहिलो चरणमा रामले बाटो काट्यौ, बाटोले आँगन काट्यो, पैतालामुनि छौँ, उद्धार गर्नु, यो दुनियाँमाथि उसैको हावी रह्यो र मीठो बोली मनमा आएर बस्छ जस्ता गजल सुनाएका थिए । रोमान्टिक शैलीमा लेखिएका गजलमा पनि सामाजिक सचेतनाको भाव झल्किएको थियो । असीमले वर्गचित्र, संवाद खोला र किनारक ो, कात्रो, पानी र पसिनाको जुलुस गरी आधा दर्जन कविता सुनाए । त्यस्तै रामले मर्ने कि बाँच्ने विवाद आउँछ, सपनाको सुनौलो सहर बनाएर, अँध्यारो हुन्छ बेलुकी लगिदिनुहोस्, बुढेसकाललाई अक्सिजन दिएर जानुस्, हेपिनै पर्ने सानो सधैं, बिर्सन्छु म आफ्नै हुलिया बिर्सन्छु, चुलोमा आगो बल्न सक्दैनन् गजल सुनाए ।पछिल्लो समय कविता र गजल लेखनमा भइरहेको विकास देखाउने कोसिस काव्य मुशायराले गरेको संयोजक यात्री प्रकाश पाण्डेले बताए ।"
दुई भाषामा गौरीका मुक्तक,"कास्की (कास) गौरी तमु (गुरुङ) ले नेपाली र गुरुङ भाषामा मुक्तक संग्रह समैं दर्बानी ल्याएकी छन् । पोखरामा संगीत नाटय प्रज्ञा प्रतिष्ठानका कुलपति सरुभक्त, मुक्तककारका बुबा टेकबहादुर र आमा छलिमाया गुरुङले पुस्तक लोकार्पण गरे । सरुभक्तले गौरीको कृति भिन्न भाषिक समूहको बीचमा समन्वय गराउने ऐतिहासिक प्रयास भएको टिप्पणी गरे । हाम्रोजस्तो बहुभाषिक, बहुसांस्कृतिक मुलुकमा एकअर्काबीच जति समन्वय हुनुपर्ने हो त्यति भएको छैन, उनले भने, यस अर्थमा गौरीको प्रयास इतिहासबद्ध हुनेछ । तुलनात्मक रूपमा नेपाली साहित्यमा गुरुङ समुदायको उपस्थिति न्यून भएको अवस्थामा मुक्तक संग्रहले भाषाको उन्नतिमा उल्लेख्य भूमिका खेल्न सक्ने उनले बताए नेपाल मुक्तक प्रतिष्ठानका महासचिव एवं साहित्यकार रमेश पौडेलले गौरीले छोटो समयमै साहित्यकारको पहिचान बनाउन सफल भएको जनाए । कृतिमाथि टिप्पणी गर्दै मुक्तक मञ्च पोखराका सल्लाहकार रुपिन्द्र प्रभावीले मुक्तक संग्रहबाट गौरीले नेपाली साहित्यमा जबर्जस्त उपस्थिति जनाएको बताए । मुक्तककार गुरुङले अबको लेखन परम्पराभन्दा भिन्न ढंगले अघि बढ्नुपर्ने विचारले कृति निकालेको बताइन् । संग्रहमा रहेका १ सय ३५ नेपाली मुक्तकको गुरुङ भाषामा भावानुवाद भने केहरसिंह गुरुङले गरेका हुन् ।"
पहाड चढ्दै लामखुट्टे,"मालदिभ्स दक्षिणपूर्वी एसियाका चिसो पहाडी क्षेत्रमा समेत लामखुट्टेले आफ्नो उपस्थिति देखाउन थालेका छन् । लामखुट्टेमा वंशानुगत (जेनेटिक) परिवर्तन नभई ग्राह्य (एडप्टिभ) परिवर्तनले गर्दा यस्तो भएको हो । विश्व स्वास्थ्य संगठन (डब्लूएचओ) को दक्षिणपूर्व एसिया क्षेत्रीय कार्यालय, नेग्लेक्टेड ट्रपिकल डिजिज कन्ट्रोलका क्षेत्रीय सल्लाहकार डाअहमद जमसिद मोहम्मदका अनुसार हाल नेपाल, भुटानका उच्च पहाडी क्षेत्रमा समेत डेंगु फैलाउने इडिस एजेप्टाई लामखुट्टे देखिन थालेका छन् । डब्लूएचओ दक्षिणपूर्व एसिया क्षेत्रीय समितिको ७० औं अधिवेशनमा उनले उक्त जानकारी दिएका हुन् । केही वर्षअघिसम्म समथर भूभागमा मात्र देखिने दिउँसो टोक्ने यो लामखुट्टे हाल उच्च पहाडी क्षेत्र ताक्दै छ । हाल पहाडी क्षेत्रमा समेत गर्मी बढ्दै गएको औंल्याउँदै डा अहमदले लामखुट्टेको पहाड यात्रा पछाडि ग्राह्य (एडप्टिभ) परिवर्तन कारक रहेको बताए । हाल किटजन्य रोगले विश्वभरि हुने अनुमानित संक्रामक रोगको १७ प्रतिशत स्थान ओगटेको छ भने यो कडा रूपमा सामाजिक, जनसांख्यिक र वातावरणीय कारकबाट प्रभावित हुन्छ । लामखुट्टेले हुने औलो, डेंगु, हात्तीपाइले, चिकनगुनिया, जिका भाइरस, यलो फिभर, जापानी इन्सेफलाइटिस, वेस्ट निल फिभर र भुसुनाले हुने कालाजार कीटजन्य रोगको श्रेणीमा पर्छन् । पछिल्ला दिनमा डेंगु, चिकनगुनिया, जिका भाइरसको संख्या बढ्दो छ । डेंगु नियन्त्रण चुनौतीका रूपमा देखिएको जनाउँदै डा अहमद भन्छन्, दक्षिणपूर्व एसियाका साथै विश्वभर नै डेंगु संक्रमण बढ्दो छ, यसबाट हुने मृत्यु पनि बढी रहेको छ । विशेषज्ञका अनुसार यो लामखुट्टे आफ्नो विस्तारलाई सहरी क्षेत्रबाट अर्ध सहरी र ग्रामीण क्षेत्रतिर लिएर जाँदै छ । यो लामखुट्टेको फुल सुक्खामा समेत चार सय दिनसम्म बाँच्न सक्छ भने पानीको सम्पर्कमा आउनासाथ पुन: फुलबाट लामखुट्टे निस्किन सक्छ । वातावरणीय परिवर्तनका कारणसमेत लामखुट्टेको विस्तार भएको डा अहमद बताउँछन् । डेंगु कडा रूपमा देखिए मात्र सबैले यसबारे कुरा गर्ने, तर प्रकोप सकिएर स्थिति सामान्य भएपछि कसैले यसबारे कुरा नगर्नु नै यस क्षेत्रको मूल समस्या रहेको विशेषज्ञले बताएका छन् ।"
गोली हानी ८ को हत्या,वासिङ्टन (बीबीसी) अमेरिकाको टेक्सासमा एक बन्दुकधारीले घरमा बसिरहेका ७ जनाको गोली हानी हत्या गरेको छ । टेक्सासको डालसमा घरमा बसिरहेका मानिसलाई आक्रमण गर्ने उक्त व्यक्तिलाई प्रहरीले गोली हानी मारेको छ । प्रहरी प्रवक्ता डेभिड टिल्लेले प्रहरीलाई गोली प्रहार गर्ने प्रयास गरे लगत्तै उसलाई मारेको जनाए । गोलीकाण्डमा एक घाइते छन् । प्रहरीले आक्रमणकारीबारे अनुसन्धान भइरहेको जनाएको छ ।
प्रधानमन्त्रीको चीन भ्रमण तयारी सुरु,"ग्वान्झाउ उपप्रधान तथा परराष्ट्रमन्त्री कृष्णबहादुर महराले प्रधानमन्त्री शेरबहादुर देउवाको चीन भ्रमणको तयारी अघि बढेको बताएका छन् । चिनियाँ उपप्रधानमन्त्री वाङ याङले नेपाल भ्रमणका क्रममा प्रधानमन्त्री देउवालाई चीन आउन निम्ता दिएको र त्यसबारे छलफल अघि बढेको महराले जनाएका हुन् । अनुकूल समय मिलाएर प्रधानमन्त्री देउवाको भ्रमण हुने गरी तयारी सुरु भइसकेको छ, उपप्रधानमन्त्री महराले ग्वान्झाउस्थित नेपाली महावाणिज्य दूतावास उद्घाटनपछि भने, चीनका तर्फबाट समेत उच्च स्तरको भ्रमण गराउनेबारे कुराकानी भएको छ । आशा छ, चीनबाट राष्ट्रपति स्तरमा नेपाल भ्रमण पनि हुनेछ । उनले भ्रमणको उपलब्धि केही समयमै देखिने बताए । भ्रमण सफल र असफल भन्ने भ्रमणकर्ताले मूल्यांकन गर्ने विषय होइन, परिणामले देखाउने र अरूले मूल्यांकन गर्ने हो । यस्ता भ्रमणको परिणाम विस्तारै आउँछन्, महराले भने । यस पटकको भ्रमणमा चिनियाँ पक्षले तुलनात्मक रूपले पहिलेभन्दा बढी खुला भएर छलफल गरेको महराले जनाए । चिनियाँ पक्षले विगतमा भन्दा बढी हार्दिकता देखाएको छ । विषयवस्तु यस पटकदेखि मूर्त रूपमा अगाडि लान सकिने सम्भावना बढेको छ, उनले भने ।"
रोहिंग्याको जातीय सफाया,कोक्स बजार (बीबीसीरोयटर्स) राष्ट्रसंघले म्यान्मारमा अल्पसंख्यक मुस्लिम रोहिंग्या लक्षित सैनिक आक्रमण जातीय सफायाको उदाहरण भएको बताएका छन् । राष्ट्रसंघीय मानव अधिकार प्रमुख जेइद राद अल हुसेनले म्यान्मारलाई निर्दयी सैनिक कारबाही अन्त्य गर्न आग्रह गरेका छन् । हुसेनले सैनिक कारबाही अन्तर्राष्ट्रिय कानुनको आधारभूत मान्यताविपरीत भएको जनाए । युद्धविराम अस्वीकार म्यान्मार सरकारले रोहिंग्या मुस्लिम विद्रोहीले एकतर्फी रूपमा गरेको युद्धविराम अस्वीकार गरेको छ । नेतृ आङ सान सुकीका प्रवक्ताले म्यान्मार सरकारले आतंकवादीसँग वार्ता नगर्ने ट्वीटरमार्फत बताएका छन् ।
प्राथमिकतामा गौरवका आयोजना,"निजगढ (बारा) सहरी विकास मन्त्रालयले पूर्वपश्चिम राजमार्गअन्तर्गत निजगढ नगरपालिकालाई स्मार्ट सिटी योजनामा पारेको छ । सहरी विकासमन्त्री प्रभु साहले रौतहटको चन्द्रपुरसँगै यस नगरलाई उक्त योजनामा समेटिएको जनाए ।अहिलेसम्म आधारभूत मानवीय आवश्यकताका पूर्वाधार तयार भइनसकेको निजगढको मध्यतराईका अन्य राजमार्गकेन्द्रित सहरको तुलनामा तीव्र र व्यवस्थित सहरीकरणको सम्भावना बलियो देखिन्छ । काठमाडौं(निजगढ द्रुतमार्ग, निजगढ दोस्रो अन्तर्राष्ट्रिय विमानस्थल र विशेष आर्थिक क्षेत्र (सेज) जस्ता राष्ट्रिय योजना नगर विकासका आधार हुन् । यहाँ जनप्रतिनिधि चयनसँगै आयोजना निर्माणका लागि स्थानीय दबाब र निगरानी बढ्ने भएकाले सरकार गम्भीर हुने स्थानीयको भनाइ छ । यी योजनामध्ये द्रुतमार्ग निर्माणको जिम्मा पाएर नेपाली सेनाले काम थालिसकेको छ । अन्तर्राष्ट्रिय विमानस्थलको निर्माण प्रक्रिया अघि बढेको छ । अहिले यसको वातावरणीय प्रभाव परीक्षण अन्तिम चरणमा छ भने विमानस्थल क्षेत्रका व्यक्तिका घरजग्गाको मुआब्जा तोक्ने र क्षेत्र नक्सांकनको काम भइसकेको छ । यहाँबाट तामागढीसिम्रौनगढ सडक विस्तार गरिएको छ । आयोजनाका साथै सडकले पूर्णता पाउनासाथ राजधानी काठमाडौंदेखि भारतीय सीमासम्म सीधा सम्पर्क कायम हुनेछ । निजगढ मात्र होइन समग्र जिल्लाकै समृद्ध विकासको आधार मानिएका आयोजनाबारे स्थानीयले चर्चा मात्र सुनिरहेका छन् । निर्माणका लागि दबाब दिँदै एउटा पुस्ताले जीवन कटाइसक्यो । तर, भावी पुस्ताले यस्ता महत्त्वपूर्ण आयोजनाबाट लाभ लिउन भनेर स्थानीयले दबाब दिन छाडेका छैनन् । यहाँ ३८ वर्षदेखि बसोबास रहेका स्थानीय सार्वजनिक माविका प्रधानाध्यापक हस्तबहादुर लामाले गौरवका आयोजनाको पूर्णताले नगरसाथै जिल्लाकै विकासमा सकारात्मक प्रभाव पार्ने बताए । यी आयोजना पूरा भएपछि निजगढ मुलुककै केन्द्र बन्नेछ, उनले भने, रोजगारी सिर्जना भएर स्थानीयको जीवनस्तरमा परिवर्तन आउनेछ । लामो समयदेखि चर्चा र दबाब बढे पनि बारम्बार सरकार फेरबदलीले योजना कार्यान्वयनमा प्रभाव पारेको उनी ठान्छन् । मुलुकलाई राहत दिने योजना हुन्, उनले भने, यिनले चाँडै गति लिनुपर्छ । यहाँबाट भरतगन्ज, रतनपुरी, कोल्हवी, सपही, जंगल सैनालगायत स्थानमा यातायात सञ्चालन हुने गरेका छन । नगरका करिब २० प्रतिशत सडक पिच र ढलान रहेको स्थानीयले जनाए । २०७१ सालमा मात्र सरकारले नगरपालिका घोषणा गरेकाले यहाँ सरकारी अड्डा थोरै छन् । जनप्रतिनिधि चुनिएपछि अहिले सदरमुकाममा केन्द्रित सरकारी सेवा यहीँ उपलब्ध हुनेमा स्थानीय विश्वस्त देखिन्छन् । अब केन्द्रको मुख ताक्नु नपर्ला, प्रअ लामाले भने, जनप्रतिनिधिले नै यहाँका योजना बनाएर कार्यान्वयन गर्ने भएकाले हाम्रो सहभागिता बढ्ला । आयोजनाका कारण आसपासका बस्तीमा पनि उत्साह सञ्चार भएको छ । सडक राम्रो नभएकाले अहिले धेरै समस्या छ, आयोजना क्षेत्रकै कोल्हवी नगरपालिका२ का ८४ वर्षीय लालबहादुर चौधरीले भने, ठूला योजना चाँडै बने सन्तानले सुख पाउने थिए । उनका अनुसार नगरपालिकामा व्यवस्थित सडक, अस्पताल, शिक्षा र खानेपानी अभाव छ । सर्प र कुकुरले टोकेका मान्छेसमेत बचाउन सकिन्न, उनले भने, गाउँमा अस्पताल छैन । गम्भीर बिरामी हुँदा पर्साको वीरन्गज, चितवनको भरतपुर नत्र राजधानी लैजानुपर्ने बाध्यता छ । बस्ती चुनौतीप्रस्तावित अन्तर्राष्ट्रिय विमानस्थल क्षेत्रभित्र दुई बस्ती छन् । निर्माण प्रक्रियासँगै टाँगिया र काँटगाउँ बस्ती कहाँ लगेर व्यवस्थापन गर्ने भन्नेबारे अझै बहस सुरु भएको छैन । यीमध्ये टाँगिया जितपुरसिमरा उपमहानगर र काँटगाउँ कोल्हवी नगरपालिकामा पर्छन् । स्थानीयले उपयुक्त स्थान खोजी गरेर राख्न माग गरिरहेका छन् । दुवै बस्तीमा गरी २ हजार ५ सय घरधुरी छन् । टाँगियाका २ हजार परिवारसित लालपुर्जा छैनन् । काँटगाउँका बासिन्दासित लालपुर्जा छ । आयोजनाको कामले गति लिइरहँदा सरकारले बस्ती व्यवस्थापनमा खासै पहल गरेको देखिँदैन । स्थानीयको जग्गा र घरघडेरीको मुआब्जा निर्धारण भने भइसकेको छ । मुआब्जा उचित नभएको भन्दै स्थानीय असन्तुष्ट छन् । पहिले यहाँ हाम्रा पीडा सुन्ने कोही थिएन, टाँगियाका राजेन्द्र रुम्बाले भने, अब चुनिने जनप्रतिनिधिबाट माग सुनुवाइ हुने आशा छ । विमानस्थल र फास्ट ट्रयाकसँगै जितपुर सिमरा उपमहानगरको सिमरास्थित विशेष आर्थिक क्षेत्र (सेज) आयोजना पनि छ । यसले पनि गति लिन सकेको छैन । यी तिनै आयोजनाले यस क्षेत्रको रोजगारी समस्या र व्यापार फस्टाउने सम्भावना देखिए पनि काममा ढिलासुस्तीले सरोकारवाला चिन्तित छन् ।"
उम्मेदवारबीच रस्साकस्सी,"यसपटक नगरपालिका हाँक्न यहाँ कांग्रेसमाओवादी गठबन्धन र एमालेबीच रस्साकस्सी छ । एमालेविरुद्ध कांग्रेस मेयर र माओवादी उपमेयर लिएर प्रतिस्पर्धामा छन् । दुवै पक्षले मतदाताको मन जित्न गौरवका आयोजना निर्माणलाई चुनावी नारा बनाएका छन् । एमालेबाट मेयरका प्रत्याशी यमबहादुर खड्काले आयोजना जिल्लाकै आर्थिक उन्नतिको मेरुदण्ड भएकाले निर्माणका लागि राष्ट्रिय स्तरमा दबाब दिने बताए । बसोबास व्यवस्थित गर्न लालपुर्जा वितरण गरिने र लालबकैयालगायत खहरेले नगर जोखिममा रहेकाले व्यवस्थित तुल्याउन काम गर्ने बताए । लालबकैया, धनसर र भमरा खोलाले यहाँका बासिन्दालाई दु:ख दिएको छ । गठबन्धनका तर्फबाट मेयर उम्मेदवार सुरेश खनालले गौरवका आयोजनामा ढिलासुस्ती हुन नदिन सम्बन्धित निकायमा सहजीकरण गर्ने बताए । यस्ता समुदायका लागि आयस्रोतमूलक कार्यक्रम ल्याउँछु, उनले भने, यहाँ स्थानीय साथै राष्ट्रिय मुद्दा छन् । दुवै उम्मेदवारले राजस्व हासिल हुने नदीजन्य स्रोत प्रशस्त भएकाले योजना बनाएर आम्दानी गर्दै सहरलाई व्यवस्थित तुल्याइने दाबी गरे । औद्योगिक क्षेत्र नहुँदा रोजगारी सिर्जना नभएको जनाउँदै उनीहरूले उद्योग स्थापनामा जोड दिने जनाए ।"
भोट हाल्न गाउँ फर्किंदै,"स्थानीय जानकारका अनुसार प्रदेश २ को चुनावमा मधेसको मागमा मुख्य दलको भूमिका, भारतीय बाँधको समस्या, सामाजिक शोषण एवं जातीय मुद्दाको प्रभाव र उम्मेदवारको पृष्ठभूमिले महत्त्व राख्नेछ । भारतीय बाँधले गर्दा हाम्रो प्रदेशमा बर्सेनि बाढी आउँछ, यो चुनावमा क्षेत्रीय र साना दलको त के कुरा मुख्य दलले समेत पारिको बाँधले दिएको दु:खको मुद्दा उठाउन सकेका छैनन्, प्राध्यापक डा मातृकाप्रसाद साहले भने । विराटनगरमा अध्यापन गराउने सप्तरी बमनगामाकट्टी९ घर भएका साह सीमा सुरक्षाका लागि लड्ने जनताकै जीवनका बारेमा दलहरू मौन रहेको दु:खेसो पोख्छन् । एकातिर तराईका दलहरूले आफूहरूको मुद्दा एउटै भएको बताउँछन् । अर्कातिर उनीहरूले म ठूलो कि तँ ठूलो भन्दै राजनीतिक पानपसल खोलेका छन् । उनीहरूले पनि मधेसको गरिबीपन हटाउनेभन्दा पनि अरू दलहरूजस्तै सत्तालिप्साकै राजनीति गरिरहेका छन्, यादवले भने । उनका अनुसार ठेकेदारी शैलीमा राजनीति गर्नेहरूभन्दा राष्ट्रिय सोच राख्ने नेताको अझै अभाव छ । उक्त प्रदेशबाट अन्यत्र पलायन भइरहेका प्रतिभाहरूलाई रोक्ने नीति ल्याउन सक्ने जनप्रतिनिधि चाहियो, यादवले भने, उतै मौका पाएमा यो महँगो महानगरमा किन बस्नुपर्यो ? योग्यता, कौशल र अनुभव अनुरूपको काम गर्ने अवसर नपाएर नागरिक अन्य सहरतिर झर्नुपरेको उनीहरूले दु:खेसो पोखे । प्राडा साहका अनुसार बहुसंख्यक जनतामा चेतना अभावले पहिलेदेखि नै सम्पन्न एवं प्रभावमा पार्न सक्नेले जित्ने परम्परा भएकाले जनपक्षीय प्रतिनिधि छानिने सम्भावना न्यून छ । भित्री तराईमा मधेसी दल र राजमार्ग छेउछाउमा अन्य प्रमुख दलको पकड देखिएको साहको विश्लेषण छ । ठाउँअनुसार फरकफरक माग छन् तर त्यतिसारो जातीयताको मुद्दा उठेको छैन, उनले भने । छोराछोरीलाई पढाउन राम्रो विद्यालय, सुरक्षित र उपयुक्त वातावरण नभएपछि पेसाले लेखापाल ४४ वर्षीय तनुकलाल महतले विराटनगरलाई रोजेको बताए । सिरहा गोलबजार नगरपालिका८ चोहरवाका उनले भने, स्थानीय विकास र मधेसीको पहिचानको मुद्दा सशक्त ढंगले उठाउन सक्नेले नै जित्छन् ।"
केन्द्रीय नेताको दौडधुप,"धनुषा (कास) चुनावका लागि प्रदेश नम्बर २ मा केन्द्रीय नेताहरूको लर्को लागेको छ । नेताहरू जनकपुर उपमहानगरपालिकासहित १८ वटै स्थानीय तहको चुनावी प्रचारमा सहभागी हुन आएका हुन् । सोमबार पूर्वप्रधानमन्त्री तथा नयाँ शक्ति नेपालका संयोजक डा बाबुराम भट्टराई, संघीय समाजवादी फोरम नेपालका अध्यक्ष उपेन्द्र यादव र कांग्रेस नेता विमलेन्द्र निधि प्रचारप्रसारमा व्यस्त थिए । नयाँ शक्ति नेपालको अवधारणा सार्वजनिक गर्दै पूर्वप्रधानमन्त्री डा भट्टराईले पुरानै व्यक्ति लाज पचाएर मत माग्न आइरहेको बताए । त्यस्तालाई पहिचान गरी स्वच्छ व्यक्तिलाई मत दिन आग्रह गर्छु, उनले भने । संघीय समाजवादी फोरमका अध्यक्ष यादव पनि कार्यकर्ता भेटघाटमा व्यस्त छन् । उनले मधेसमा विकास र अधिकार चाहिएको बताए । पछौटेपनको अवस्थामा बाँच्न बाध्य मधेसी विकासको पर्खाइमा छन्, उनले भने । कांग्रेस नेता विमलेन्द्र निधिले आफ्नो पार्टीका उम्मेदवार विजय भए जनकपुर उपमहानगरपालिकालाई महानगरमा परिणत गरिने आश्वासन दिए । तेस्रो चरणको निर्वाचन नजिकिँदै जाँदा धनुषामा राजनीतिक दलको प्रचारप्रसार अबेर रातिसम्म हुन थालेको छ । उम्मेदवारी दर्ता गराएर घरदैलो सुरु गरेका उम्मेदवार प्रचारमै छन् । प्रचण्ड गर्मीमा कार्यकर्तासहित घरघर पुगेर उम्मेदवारले मत माग्दै छन् ।"
जनकपुरको प्रमुख मुद्दा सरसफाइ,"जनकपुर (कास) उपमहानगरपालिकाका अधिकांश उम्मेदवारको एउटै एजेन्डा छ सरसफाइ । यसका अतिरिक्त क्षेत्रीय विमानस्थल, जानकी मन्दिरलाई विश्व सम्पदामा सूचीकृत गराउने, सडक, नालाको विकासजस्ता नाराले मतदाताको मन जित्ने प्रयास भइरहेको छ । सोमबार यहाँ आयोजित उम्मेदवारहरूको सामूहिक प्रतिबद्धता विषयक अन्तरक्रियामा सहभागी मेयर पदका प्रत्याशीमध्ये अधिकांशले सफाइ व्यवस्थापनलाई मुख्य प्राथमिकता दिने बताए ।कांग्रेसका उम्मेदवार मनोजकुमार साहले जनकपुर फोहरी सहरका रूपमा बदनाम भएको स्वीकार गर्दै आफ्नो मुख्य ध्यान सफाइमाथि केन्द्रित रहने बताए । क्षेत्रीय विमानस्थल तथा जानकी मन्दिरलाई विश्व सम्पदामा सूचीकृत गराउन पहल गर्ने प्रतिबद्धता जनाए । राजपाका प्रत्याशी लालकिशोर साहले जनकपुरको भौतिक विकाससँगै संविधान संशोधनमार्फत मधेसका माग सम्बोधन गराउन पहल गर्ने बताए । फोरम लोकतान्त्रिकका उम्मेदवार हंसराज साहले सरसफाइ जनकपुरको प्रमुख समस्या भएको उल्लेख गर्दै उपमहानगरपालिकाका २५ वटै वडालाई सफा तथा पर्यावरणमैत्री बनाउने दाबी गरे । स्वतन्त्र प्रत्याशी सञ्जय ठाकुर, राष्ट्रिय प्रजातन्त्र पार्टीकी रीतादेवी साहलगायत अन्य दल तथा स्वतन्त्र मेयर पदका प्रत्याशीहरूले पनि नगरको प्रमुख समस्या सफाइ रहेको औंल्याएका थिए ।"
कृति अवार्ड वितरण,"संघका अध्यक्ष सन्तोष श्रेष्ठले विज्ञापन क्षेत्रमा भइरहेको विस्तारले उत्साह थपिएको बताए । विगतमा सीमित एजेन्सीको सहभागितामा सुरु भएको कृति अवार्ड यहाँसम्म आइपुग्दा उत्साह थपिएको छ, उनले भने । कार्यक्रममा आनका पूर्वअध्यक्ष भास्करराज राजकर्णिकारले पछिल्ला वर्षहरूमा विज्ञापन क्षेत्र व्यापक रूपमा विकास तथा विस्तार भएको बताए। विगतको तुलनामा धेरै राम्रो तथा व्यावसायिक भएको छ, यसलाई अझै प्रभावकारी र जिम्मेवार बनाउनुपर्छ । विज्ञापन क्षेत्रलाई आजको अवस्थामा ल्याउन विभिन्न व्यक्तिहरूको अतुलनीय योगदान रहेकाले उहाँहरूको सम्मानका लागि पनि यो क्षेत्रलाई अझै प्रभावकारी र जिम्मेवार बन्नुपर्छ, उनले भने । संघले २०६० देखि निरन्तर रूपमा कृति अवार्ड वितरण गर्दै आएको छ ।"
नेपाल यार्नटेक्सटाइल मेला हुने,"काठमाडौं (कास) राजधानीस्थित भृकुटीमण्डपमा नेपाल यार्न एन्ड टेक्सटाइल एक्स्पो २०१७ हुने भएको छ । भदौ ३० देखि हुने उक्त एक्स्पोको आयोजना नेपाल धागो उत्पादक संघले गर्ने जारी विज्ञप्तिमा उल्लेख छ । नेपाली धागोबाट तयार गरिएका कपडा, होजियरी, सर्टिङ,सुटिङ, निटिङलगायत एक्सपोमा राखिने आयोजकले जनाएको छ । हाल नेपालमा सञ्चालनमा रहेका उद्योगमा रिलायन्स स्पिनिङ, त्रिवेणी स्पिनिङ, जय स्पिनिङ तथा जगदम्बा स्पिनिङ प्रमुख रहेको जारी विज्ञप्तिमा छ ।"
विशाखापट्टनम्मा नेपाली महिला उद्यमीलाई अवसर,"महिला उद्यमीहरूलाई प्रविधि र सीपबारे जानकारी दिलाउनेलगायतका उद्देश्यले आयोजना गरिएको सम्मेलनको उद्घाटन प्रधानमन्त्री शेरबहादुर देउवाले गरेका थिए । नेपालका सयको हाराहारीसहित करिब २ सय उद्यमीको जमघटमा उनले नेपालले महिला उद्यमीमैत्री कानुनहरू बनाउँदै गइरहेको र केही कानुन प्रक्रियामा रहेको बताए । पछिल्लो सयम स्थानीय तहको चुनावमार्फत पनि अत्यधिक संख्यामा महिलाहरू आएको सुनाउँदै प्रधानमन्त्री देउवाले एसिया क्षेत्रमै नेपालले महिलालाई समानता दिँदै गइरहेका बताए । सम्मेलनमा श्रीलंकाली प्राध्यापक मैत्री विकरामसिंगेले दक्षिण एसियाका महिलाहरूको अवस्थाबारे प्रकाश पारेकी थिइन् । समारोहमा सार्कका महासचिव अमजद हुसैन बी सियालले यस क्षेत्रका महिलाहरूको विकासमा सार्कको भूमिकाबारे आफ्नो धारणा राखेका थिए। सम्मेलनमा उद्यमी विनोद चौधरीले आफ्नो सफलताबारे बोलेका थिए । उनले २५ वर्षअघिको दाँजोमा नेपालमा महिलाहरूको आर्थिक राजनीतिकलगायतका क्षेत्रमा सहभागिता अत्यधिक बढेको सुनाए । त्यसैगरी चीनको चर्चित फोकस ग्रुपकी चिफ स्ट्राटिजिक अफिसर चेन याङले पनि साना उद्यमबाट कसरी बजारमा प्रभुत्व कायम गर्नेबारे बोलेकी थिइन् । सम्मेलनमा चीन, मंगोलियासहित सार्क क्षेत्रका ८० हाराहारी उद्यमी छन् । कृषि, पर्यटन, गार्मेन्ट, टेक्सटायल र सूचना प्रविधि विषयमा छलफल र प्रस्तुतिका लागि १२ जना विज्ञ काठमाडौं आइपुगेका छन् । यिनले व्यवसाय विस्तार, नयाँ प्रविधिको उपयोग र निर्यातका सम्भावनाबारे कार्यपत्र प्रस्तुत गर्नेछन् ।"
कारबाहीको निर्देशन,"अर्का सांसद छाया शर्माले पनि राज्यको आर्थिक हिनामिना भएको बताइन् । जग्गा खरिदको नाममा मनलाग्दो गर्नेलाई कानुनी कठघरामा ल्याउनुपर्ने बताइन् । सांसद भेषकुमारी रावतले प्रतिवेदनको आधारमा कारबाही गर्न खुट्टा कमाउन नहुने बताइन् । जग्गा खरिदमा वडा स्थानीयदेखि माथिल्लो तहसम्म सञ्जाल नै लागेको छ, उनले भनिन्, प्रतिवेदनको आधारमा कानुनी दायरामा ल्याउनुपर्छ । सांसद रामवीर मानन्धरले नामसहित किटान गरेर कारबाहीका लागि सिफारिस गर्नुपर्ने बताए । सांसद नारायणबहादुर कार्कीले पनि वडादेखि गाउँपालिका, प्रमुख जिल्ला अधिकारीलगायतको मिलेमतो भएको दाबी गरे । समितिले वडा, मालपोललगायत सम्पूर्ण अधिकारीलाई बोलाएर छलफल गर्नुपर्ने बताए ।"
कारबाहीको निर्देशन,"अर्का सांसद छाया शर्माले पनि राज्यको आर्थिक हिनामिना भएको बताइन् । जग्गा खरिदको नाममा मनलाग्दो गर्नेलाई कानुनी कठघरामा ल्याउनुपर्ने बताइन् । सांसद भेषकुमारी रावतले प्रतिवेदनको आधारमा कारबाही गर्न खुट्टा कमाउन नहुने बताइन् । जग्गा खरिदमा वडा स्थानीयदेखि माथिल्लो तहसम्म सञ्जाल नै लागेको छ, उनले भनिन्, प्रतिवेदनको आधारमा कानुनी दायरामा ल्याउनुपर्छ । सांसद रामवीर मानन्धरले नामसहित किटान गरेर कारबाहीका लागि सिफारिस गर्नुपर्ने बताए । सांसद नारायणबहादुर कार्कीले पनि वडादेखि गाउँपालिका, प्रमुख जिल्ला अधिकारीलगायतको मिलेमतो भएको दाबी गरे । समितिले वडा, मालपोललगायत सम्पूर्ण अधिकारीलाई बोलाएर छलफल गर्नुपर्ने बताए ।"
सडक छेउमा फस्टाउँदै सब्जी व्यापार,"इलाम घरगाउँमा टनाटन सब्जी फलेपछि पूर्वी राजमार्ग आसपास गाउँका महिलाको व्यापार गज्जब फस्टाएको छ । कोल्बुङकी उमा गुरुङको दैनिकी नै सब्जी संकलन गरेर बिक्री गर्नु हो ।तराईबाट पाथीभरा मन्दिर आउनेहरूले फर्कंदा सागसब्जी खरिद गर्छन् । तराईका बासिन्दाले यहाँको ताजा सब्जी मन पराउने भएकाले कारोबार राम्रै हुने उनको बुझाइ छ । बर्खायाममा व्यापार अझ चम्कन्छ । कारण हो खाउँखाऊँ लाग्ने स्थानीय काँक्रा । भित्री गाउँमा खासै काँक्रा, फर्सीजस्ता उत्पादन बिक्री हुँदैनन् । सडकको अवस्थाले बजार र राजमार्गसम्म निकाल्न पनि मुस्किल हुन्छ । तर, राजमार्गमा निकालेपछि सबैको आँखा पर्छ । गर्मी छल्न पहाड उक्लेकाहरूले सक्दो खाएर घरमा पनि लैजाने गरेका छन्, उनले भनिन्, काँक्राको सिजन सकिँदै गए पनि अधिकांशले खोजी गर्छन् ।उनको दैनिक बिक्री १० हजार रुपैयाँसम्मको हो । काँक्रा, स्कुसलगायतका सागसब्जी बिक्री गरेर कमाइ गर्ने उनी एक्ली होइनन् । कोल्बुङ क्षेत्रमा नै यस्ता महिलाहरू भेटिन्छन्, जसले सब्जी बेचेर नै ५ हजार रुपैयाँभन्दा बढी हात पार्छन् । जिल्लामा सागसब्जीको व्यावसायिक खेती हुने भएकाले राजमार्ग छेउमा अस्थायी टहरा बनाएर दर्जनौं महिलाले आयस्रोतको गतिलो माध्यम बनाएका हुन् । मेची राजमार्गको गोदकदेखि कोल्बुङसम्मको क्षेत्रमा काँक्रा, स्कुस, करेला, मुन्टा, रायो सागलगायतका सागसब्जी खुद्रा र ठूलो मात्रामा पनि खरिद गर्न पाइन्छ । सब्जी बिक्री गर्ने काममा अधिकांश महिला छन् । बिहान राजमार्गमा गाडी चल्न थालेपछि सुरु हुने उनीहरूको व्यवसाय साँझ अबेरसम्म चल्छ । मोटरसाइकल, कार र सार्वजनिक यातायातका साधनमा सवार यात्रुले घरायसी प्रयोजनका लागि सागसब्जी खरिद गर्ने गरेका छन् । मुख्य गरी झापा र राजधानीतर्फ जाने यात्रुले सब्जी खरिद गर्ने गरेका छन् । ताजा सब्जी देखेपछि यात्रुले घरायसी प्रयोजनका लागि खरिद गर्छन्, सूर्योदय नगरपालिको भालुखोपकी डम्बरकुमारी राईले भनिन्, आफ्नो घरको उत्पादनले नपुगेर अबाट पनि किनेर बिक्री गर्ने गरेका छौं । दैनिक १० हजार रुपैयाँसम्मको सब्जी बिक्री गर्ने उनी यही व्यवसायले घरपरिवार धान्ने गरेको बताउँछिन् । आफन्तकामा कोसेली लानेले पनि सब्जी रोज्ने गरेकाले व्यवसायीलाई फाइदा छ ।"
पिलाछेंमा धमाधम पुनर्निर्माण,"ललितपुर पाटन पिलाछेंमा भूकम्पले क्षति पुर्याएका घरहरू धमाधम पुनर्निर्माण भइरहेका छन् । नेवारी वास्तुकला शैलीमा बनाइएका ५ घर अन्तिम चरणमा पुगेका छन् । अन्य २२ घरमध्ये कुनैको जग, कुनैको ढलानको काम भइरहेको छ । पिलाछें परियोजनाअन्तर्गत यहाँ पुनर्निर्माण भइरहेको हो । राष्ट्रिय पुनर्निर्माण प्राधिकरणले यस परियोजनालाई पाइलट प्रोजेक्ट का रूपमा लिएको छ । माया फाउन्डेसनको नमुना सहर कार्ययोजनाअनुसार सार्वजनिक निजी साझेदारी (पीपीपी) अवधारणामा उक्त क्षेत्रमा ८२ घर पुनर्निर्माण हुने भएका हुन् । पाटन प्रवेश गर्ने २२ मल्लकालीन ढोकामध्ये पिलाय् पूर्वी उत्तर ढोका हो । उक्त ढोकाबाट छिर्नेबित्तिकै लाछीमा पुगिन्छ। त्यहाँबाट सानो गल्लीबाट छिरेपछि चिध ननी: आउँछ । नेपाल भाषामा चिध ननी: भन्नाले सानो चोक हो । यस्तो स्थानमा सानो चिबहाल (बुद्धको प्रतिमा भएको स्थान) हुन्छ । उक्त चोकमा युगेन्द्र शाक्यको चारतले घरको पुनर्निर्माण लगभग सकिएको छ । घरका भित्तामा चुनासुर्की र खोपाहरू मूर्तिले सजाउन मात्र बाँकी छ, उनले भने, सरकारले भूकम्पपीडितका लागि उपलब्ध गराएको सहुलियत ऋणबाट घर बनाएको हुँ ।त्यसै स्थानका रूपेश चित्रकारको घर नक्सापासको काम सकिसकेको छ । अब सहुलियत ऋण लिने प्रक्रिया थाल्ने योजना छ, उनले भने । त्यसैगरी सूर्यलाल महर्जनले पुनर्निर्माण सम्पन्नपछि भुइँ तलामा पर्यटकका लागि क्याफे, रेस्टुरेन्ट, पहिलो तलामा गेस्टहाउस र होमस्टे सञ्चालनमा ल्याउने योजनाका साथ घर बनाउने सुनाए । पिलाछें पुनर्निर्माण तथा पर्यटन प्रवद्र्धन परियोजनाका अनुसार भूकम्पले क्षति भएका ४० घर भत्काउन अझै बाँकी छन् । माया फाउन्डेसनले तयार पारेको कार्ययोजनाअनुसार घर पुनर्निर्माण गर्न कुल लागतको २५ प्रतिशत दातृ निकायबाट, घरधनीबाट २५, श्रमदानबाट २५ र सुहलियत ऋणमार्फत २५ प्रतिशत व्यहोरिनेछ । परियोजनाका प्रबन्धक मदनराज महर्जनले घर पुनर्निर्माण गर्न प्रतिवर्ग फिट ३ हजार २ सय रुपैयाँ लाग्ने बताए । यस क्षेत्रका घरको क्षेत्रफल निकै कम छ । सामान्यतया यस ठाउँमा बन्ने प्रत्येक घर साढे दुई सयदेखि ३ सय वर्ग फिटका हुन्छन्, उनले भने, एकतले बनाउन ९ लाख ६० हजार रुपैयाँ लाग्छ । उनले पुनर्निर्माणका लागि सहुलियत ऋण उपलब्ध गराउन राष्ट्र बैंकसम्म पनि पहल गर्ने गरेको जनाए । घरको साँध, किनार र कित्ता छुट्याउने, गल्ली, चोकका घरधनीलाई सहमतिमा ल्याउने र क्षेत्र निर्धारण गर्ने काम सकिसकेको छ, उनले भने, भत्काउन बाँकी घरको भग्नावशेष पन्छाउन स्थानीय स्वयंसेवकले सहयोग गर्दै आइरहेका छन् । उनले यसरी काम अघि बढे ३ वर्षमा परियोजना सम्पन्न हुने सुनाए । परियोजनाका अनुसार हालसम्म १० जनाले सरकारी सहुलियत ऋण पाइसकेका छन् । ललितपुर महानगरपालिकाकाले नक्सापासमा ७५ प्रतिशत छुट दिइरहेकामा हाल नि:शुल्क गरेको छ । परियोजनामा ४ कर्मचारी पनि खटेका छन् । नेवारी शैलीमा पुरानै प्रकृतिका घर तथा संरचना निर्माण गरिने भए पनि घरहरू नयाँ प्रविधिबाट भूकम्प प्रतिरोधात्मक बनाइएको उनले बताए । २७ रोपनी क्षेत्रफलमा फैलिएको पिलाछेंमा गुइट दोमार (बालकुमारी चौर), हल, पार्किङ र बालबालिकाका लागि खेलकुद स्थल बन्ने भएका छन् । भूकम्पले क्षति पुर्याएको उक्त क्षेत्रका ६ वटा मन्दिर पनि पुनर्निर्माण गरिनेछ ।"
पोखरामा टेनिस सुरु,"लेखनाथ (कास) पोखरामा आईटीएफ सिनियर च्याम्पियनसिप टेनिस सोमबार सुरु भएको छ । पोखरा रंगशालामा सर्किट १ अन्तर्गत ३५ वर्षमाथि एकलमा पोखराका गोपीबहादुर भट्टराईले मनीष थापालाई ६०, ६१ ले पराजित गरे । सोही इभेन्टमा सिमान्त गुरुङले जन्मजय शम्शेर राणालाई ६१, ६२ ले, टिम मण्डिखाटारका राजु श्रेष्ठले पोखराका सूर्य भुजेललाई ६०, ६० ले, निमा लामा शेर्पाले भारतका राजेश सोधीलाई ६०, ६३ ले, भारतका कमलेश शुक्लाले नेपालका गीताराज शर्मा चालिसेलाई ६१, ६० ले र आशिष परमारले नेपालका हेमराज ढकाललाई ६३, ६४ ले पराजित गरे ।"
सन्दीपको ७ विकेट,"काठमाडौं (कास) नेपालले एसीसी यू१९ इस्टर्न रिजन प्रतियोगिताको आफ्नो पहिलो खेलमा थाइल्यान्डलाई २ सय ५५ रनले पराजित गरेको छ । २ सय ८२ रनको लक्ष्य पाएको थाइल्यान्डलाई नेपालले १० ओभरमा २६ रनमै अलआउट गर्यो । सन्दीप लामिछानेले ६ ओभरमा ६ रन खर्चेर ७ विकट लिएपछि क्लब अमन मैदानमा थाइल्यान्ड सस्तैमा धराशयी भयो । नन्दन यादव, किशोर महतो र कप्तान दीपेन्द्रसिंह ऐरीले ११ विकेट लिए । मलेसियामा जारी प्रतियोगितामा सोमबार टस हारेर ब्याटिङ गर्न आएको नेपालले ७ विकेट गुमाई २ सय ८१ रन बनाएको थियो । नेपालबाट अनिलकुमार शाह र प्रनित थापामगरले अर्धशतक बनाए । अनिल ९१ र प्रनित ५० रन बनाई आउट भए । त्यस्तै ओपनर सन्दीप सुनारले ३२ रन जोडे । आसिफ शेख २१, दीपेन्द्र २२ र रोहितकुमार पौडेलले २८ रन बनाए । थाइल्यान्डका पी सुङनार्डले ६१ रन खर्चेर ३ विकेट लिए । सेप्टेम्बर १७ सम्म हुने प्रतियोगितामा नेपालले बुधबार भुटान र बिहीबार सिंगापुरसँग खेलेर समूह ए को यात्रा टुंग्याउने छ । सेमिफाइनल सेप्टेम्बर १६ र फाइनल १७ हुने कार्यक्रम छ । समूह बी मा मलेसिया, चीन, हङकङ र म्यानमार छन् । फाइनलमा पुग्ने टोली यू१९ एसिया कपलाई छनोट हुनेछ ।"
मनाङले जित्यो जेसिज कप,दर्शकको साथ पाएको एपीएफबाट हरि कार्कीले ६४ औं मिनेटमा गोल गरेर टोलीलाई खेलमा फर्काउने प्रयास गरेका थिए । मनाङले ३ लाख ५० हजार र एपीएफले १ लाख ७५ हजार रुपैयाँ पुरस्कार जिते । प्लेर अफ द म्याच एपीएफका हरि कार्की भए । उनले ५ हजार पाए । मनाङका दिनेश थापा मगरले उत्कृष्ट गोलरक्षक भए । उनले १० हजार जित । सर्वाधिक गोलकर्ता र उत्कृष्ट खेलाडी मनाङका सुजल श्रेष्ठ भए । उनले २० हजार पाए । स्पर्धा नारायणगढ जेसिजको आयोजनामा भएको हो ।
नाडलका लागि उत्कृष्ट वर्ष,"न्युयोर्क (एएफपी) स्पेनिस स्टार राफेल नाडलले सन् २०१७ लाई आफ्नो खेलजीवनको एक उत्कृष्ट वर्षका रूपमा मानेका छन् । उनले आइतबार १६ औं ग्रान्ड स्लामका रूपमा यूएस ओपन जितेपछि यस्तो प्रतिक्रिया दिएका हुन् । विश्व नम्बर एक नाडलले दक्षिण अफ्रिकाका ३२ औं वरीयताका खेलाडी केभिन एन्डरसनलाई ६३, ६३, ६४ को सोझो सेटमा हराए । पूरा खेल अवधिमा नाडलले एकपल्ट पनि ब्रेक प्वाइन्ट सामना गरेनन् । यसअघि नाडलले जुनमा दसौंपल्ट फ्रेन्च ओपन जितेका थिए । नतिजाका रूपमा यो वर्ष मेरो खेलजीवनको एक उत्कृष्ट वर्ष रह्यो, उनले भने, मैले लगातार उपाधि जितिरहेको छु । तीन ग्रान्ड स्लामको फाइनल पुग्नु राम्रो हो।"
किरण र नङसल वर्ष खेलाडी,"काठमाडौं फुटबलका किरण चेम्जोङ र ब्याडमिन्टनकी नङसल तामाङ सोमबार राजधानीमा आयोजित १४ औं पल्सर स्पोर्टस अवार्डमा वर्षका उत्कृष्ट खेलाडी भएका छन् । नेपाली खेलकुदको प्रतिष्ठित अवार्डका ८ विधामध्ये दुई महत्त्वपूर्ण विधामा एथलेटिक्सले बाजी मार्यो । पुष्पराज ओझा उत्कृष्ट प्रशिक्षकमा चुनिए भने मध्यम दूरीकी धाविका कान्छीमाया कोजुले पिपुल्स च्वाइस अवार्ड जितिन् । जुडोकी मनिता श्रेष्ठ प्रधान युवा विजेता बनिन् । बन्दी सहायता नियोग (पाम) ले स्पेसल अवार्ड पायो । आयोजक नेपाल खेलकुद पत्रकार मञ्चले गल्फका घनश्याम थापालाई लाइफटाइम एचिभमेन्ट र दृष्टिविहीन क्रिकेटर पदम बडेलालाई पारा एथलिट अवार्ड प्रदान गर्दा पुरुष भलिबलले टिम अफ द इयर पायो ।वर्षका उत्कृष्ट महिला र पुरुष खेलाडी, प्रशिक्षक र पिपुल्स च्वाइस अवार्ड विजेतालाई पल्सर मोटरसाइकल प्रदान गरिएको थियो । प्रशिक्षक विधामा पहिलोपल्ट मोटरसाइकल प्रदान गरिएको हो । अरु विधाका विजेताले ५० हजारसहित अन्य उपहार पाउने छन् ।नेपाललाई एएफसी सोलिडारिटी कप च्याम्पियन बनाउँदा किरणले सेमिफाइनलमा लाओससँग टाइब्रेकरमा तीन पेनाल्टी रोकेका थिए । माल्दिभ्सको प्रिमियर लिग क्लब टीसी स्पोर्टबाट खेलिरहेका किरणको अनुपस्थितिमा उनकी आमाले अवार्ड ग्रहण गरिन् । किरणले अवार्डमा क्रिकेटका शरद भेषावकर, ब्याडमिन्टनका रत्नजित तामाङ, एथलेटिक्सका सोमबहादुर कुमाल र भलिबलका मानबहादुर श्रेष्ठलाई पछाडि पारे । महिलामा कान्छीमाया कोजु, नङसलसँगै आर्चरीकी ज्ञानु अवाले, फुटबलकी सावित्रा भण्डारी र एथलेटिक्सकी सरस्वती भट्टराई मनोनयनमा थिए। नङ्सलले भाइ रत्नसँगै पाकिस्तान इन्टरनेसनल सिरिजमा मिक्स डबल्स जितेका थिए । अन्तर्राष्ट्रिय ब्याडमिन्टनमा नेपालको यो पहिलो स्वर्ण हो । वुमेन्स सिंगल्समा नङसलले कांस्य जितेकी थिइन् । एसएमएस भोटिङ र फेसबुक लाइकका आधारमा दिइएको पिपुल्स च्वाइस अवार्डमा कान्छीमायाले ६४ हजारभन्दा बढी मत ल्याइन् । फुटबलका सुजल श्रेष्ठ दोस्रो र क्रिकेट दीपेन्द्रसिंह ऐरी तेस्रो स्थानमा रहे । जुडोकी फुपुल्हामु खत्री र पौडीकी गौरिका सिंह पनि मनोनयनमा थिए। २०७३ सालभरको प्रदर्शनको आधारमा दिइएको अवार्डमा मनिताले युवा खेलाडी हुनेक्रममा कोचीमा भएको १० औं क्याडेट एसियन जुडो च्याम्पियनसिपमा कांस्य जितेकी थिइन् । उनले त्यसमा तीन खेल जितेकी थिइन् । उनले सातौं राष्ट्रिय खेलकुद, उपत्यकाव्यापी अम्बिका मेमोरियल र ओलम्पिक डे सिनियर जुडोमा स्वर्ण जितेकी थिइन् । युवाको मनोनयनमा क्रिकेटका दीपेन्द्रसिंह ऐरी, फुटबलका अनन्त तामाङ, भारोत्तोलनकी कमला श्रेष्ठ र भलिबलकी प्रतिभा माली थिए ।प्रशिक्षक ओझा रियो ओलम्पिकमा सरस्वती भट्टराई र हरिकुमार रिमालका प्रशिक्षक थिए । उनकै चेली सरस्वतीले ओलम्पिकमा २६ वर्ष पुरानो रेकर्ड तोडेकी थिइन् । उनको प्रशिक्षणमा त्रिभुवन आर्मी टिम सातौं राष्ट्रिय खेलकुदमा २२ स्वर्ण, १६ रजत र ८ कांस्य जितेर शीर्ष स्थानमा थियो । प्रशिक्षक उपाधि जित्दा उनले फुटबलका ग्योतोकु कोजी र मेघराज केसी, क्रिकेटका जगत टमाटा र ब्याडमिन्टनका किरण थापालाई पछाडि पारे ।"
थापालाई लाइफटाइम,पदम पारामा उत्कृष्टपदम बडेलाले भारतमा सम्पन्न दृष्टिविहीन ट्वान्ट्ी२० विश्वकप क्रिकेटमा न्युजिल्यान्डविरूद्ध दोहोरो शतकका रुपमा २११ रन बनाएका थिए । त्यसकै मदतमा नेपालले ३ सय ११ रन बनाउँदै न्युजिल्यान्डलाई हरायो । म्यान अफ द म्याच उनी त्यही योगदानका कारण उत्कृष्ट पारा एथलिट अवार्ड जितको हकदार बनेका छन् ।

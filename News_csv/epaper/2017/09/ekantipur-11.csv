शीर्षक,विवरण
बाढीपीडित भन्छन्भोको पेटले केको भोट ?,"शिविरमा ५० भन्दा बढी बिरामी छन् । अधिकांश बालबच्चा र बूढाबूढी । उनीहरूलाई ज्वरो, श्वासप्रश्वास, पेट दुख्ने समस्या छ । सरकारले औषधि त पठाएको छ तर के हुँदा कुन औषधि खाने भन्ने ज्ञान छैन । विनिता पण्डितका एक छोरा र तीन छोरी चार दिनदेखि ज्वरोले थलिएका छन् । उनले भक्कानिँदै भनिन्, उपचार गरिदिनुहोस् न हजुर !' ६० वर्षीया मिश्रीदेवी त्यही शिविरमा बस्दाबस्दै बेसहारा भइन् । श्रीमान् छैनन् । दुई छोरा विनोद र राजुले मानसिक सन्तुलन गुमाए । छोरा पनि यस्ता भए, अब म कसरी बाँचुँ ? अन्न खोज्दै भौंतारिइरहेकी उनले भनिन् । सहरका चोक र गल्लीहरूमा चुनाव प्रचार भइरहे पनि उनीहरूको पीडामा मल्हम लगाउन कोही आएका छैनन् । पार्टीको झन्डा र चुनाव चिह्न टाँगेर बारम्बार मोटरसाइकल ओहोरदोहोर गर्दा पीडितहरू झनै पीडा थपिएको बताउँछन् । पालमा रहेका सय परिवारमध्ये अधिकांशले यतिका दिनसम्म राहत पाएका छैनन् । उनीहरूका अनुसार सरकारले घोषणा गरेको दैनिक ७० रुपैयाँको राहत रकम अहिले जम्मा ३५ परिवारले मात्रै पाएका छन् । बाढी आएको महिना बढी भइसक्यो, सरकारले ३५ परिवारलाई मात्रै राहत दिएको छ, अरूले खान पर्दैन ? पीडित मोहम्मद इसुदले भने, सरकारले त भेदभाव गर्छ भने अरू कसले हेर्ला ?आइतबार एक विदेशी पुगेछन् राहत लिएर । थोरै भए पनि उनीहरूका लागि त्यो ठूलो राहत बन्यो । २५ केजी चामल, १ केजी दाल, च्यादर, तन्ना बोकेर विदेशी आउँदा पीडितले राहत महसुस गरे । केही दिनका लागि भए पनि अब खाना पुग्यो, लक्ष्मण रामले भने, तर भोट माग्ने उम्मेदवारहरू सपना मात्रै दिन्छन् । केही दिँदैनन् ।आकाश धुम्म हुँदा उनीहरूका मनमा त्रासको हुरी चल्छ । डेढ महिनाअघिको त्यो त्रासदी क्षण फेरि आउला कि भन्ने भयले ओठ काप्छ । शनिबार राति पानी पर्दा पनि उनीहरू रातभर जाग्राम बसे । यहाँ कति पानी पर्यो भन्दा पनि पहाडतिर कति पानी पर्यो भन्ने भयले उनीहरूलाई सताइरहन्छ । श्रीमान् बाढीले बिरामी भएर संसारबाट बिदा हुनुभयो, अब न घर छ न त खाने अन्न नै, तिरहुत गाउँपालिका २ मयनाकरेडीकी फगुनीदेवी रामले भनिन्, लाग्या होला, नेतालाई भोट, हाम्रो त न घर छ न अन्न, केको भोट ? फगुनीका पति ६५ वर्षीय मिश्रीलाल रामको गत साउन २७ गते महुली खोलाको बाढी बस्ती पस्दा बिरामी भई २ साताअघि निधन भएको हो । फगुनीदेवी मात्र होइन, बाढीपछि तिरहुत २ का ६ जनाले समयमै उपचार नपाएर ज्यान गुमाएका छन् । ५५ वर्षीय जगदीश राम, ७० वर्षीय गर्जु राम, ६० वर्षीय नन्दीलाल ठाकुर, १८ वर्षीय मुरली मण्डल र ५० वर्षीय पुष्पेन्द्र अरगरियाको बाढीपछि बिरामी भई मृत्यु भएको स्थानीयले सुनाए ।तिरहुत २ मा महुली खोलाको बाढीले गत असारमा पाँच स्थानमा तटबन्ध भत्काउँदै बस्ती पसेको थियो । उक्त बाढीको पीडाबाट उम्किन नपाउँदै पुन: साउन २७ गतेको बाढीले उनीहरूको घरबास उडाएको हो । महुली खोलाको बाढी गत असारमा आउँदा यहाँ प्रधानमन्त्री शेरबहादुर देउवा र गृहमन्त्री जनार्दन शर्माको भ्रमण भएको थियो । प्रधानमन्त्री र गृहमन्त्रीले बाढीपीडित कसैले भोको बस्नु नपर्ने, उपचारको उचित प्रबन्ध मिलाइने आश्वासन दिएका थिए । प्रधानमन्त्री आए मीठामीठा कुरा गरेर गए तर हामी भोकभोकै बस्न बाध्य छौं, स्थानीय प्रमिलादेवी रामले भनिन्, के यो पालमुनि भोकै बस्नु हाम्रो जिन्दगी हो त ?तत्काल खाने मात्र होइन, उब्जाउ गर्ने खेत पनि बगरमा परिणत भएको छ । घरबारी हेर्दै गर्दा मनोज रामको आँखाबाट आँसु थामिएन । ऊ त्यही घर हो मेरो, बगाएको घरमा टक्क अडिएका शौचालय देखाउँदै उनले भने, वैशाखमा १२ लाख खर्चेर जग्गा किनें । घर बनाएर बसें । अहिले सुकुम्बासी भएँ ।बाढीबाट घरसँगै किताबकापी बगाएर लगेका कारण स्थानीय बालबालिका विद्यालय जान पाएका छैनन् । कक्षा ४ का प्रमोदकुमार यादवले भने, एक महिनादेखि विद्यालय गएको छैन । हामीलाई धेरै कुरा चाहिएकै होइन, स्थानीय बुद्धिलाल खंगले भने, बरु २४ दिन भोकै बस्छु तर हामीलाई सधैं दु:ख दिने महुली खोलाको तटबन्ध पक्की निर्माण हुनुपर्यो ।पीडितहरू भोट खसाल्न जाने मनस्थितिमै छैनन् । मो युसुफले भने, यो अवस्थामा कसरी पालमुनि बच्चाबुच्ची छाडेर भोट खसाल्न जानु ? उनले आफूहरूलाई डुबान समस्याको स्थायी समाधान गरिदिने नेता चाहिएको बताए । प्रतिबद्धता धेरैको सुनियो, प्रधानमन्त्री, गृहमन्त्रीदेखि सरकारी अधिकारी र स्थानीय सानाठूला नेताको, केके न हुन्छ जस्तो लाग्या थियो तर हाम्रो हालत उस्तै छ, सबिना खातुनले भनिन्, महुली खोलाको बाँधलाई पक्की रूपमा निर्माण हाम्रो माग हो, यो माग पूरा गरिदिए मात्रै नेता मानौंला ।महुली खोलाको तटबन्ध पक्की रूपमा निर्माण नहुन्जेल आफूहरू घर फर्किन सक्ने अवस्था नरहेको पीडितले बताए ।"
मन्त्रिपरिषद्को औचित्यहीन विस्तार,"काठमाडौं प्रधानमन्त्री शेरबहादुर देउवाले निर्वाचनकै मुखमा मन्त्रिपरिषद्को औचित्यहीन विस्तार गरेका छन् । उनले ५० जनाको मन्त्रिपरिषद्लाई बढाएर आइतबार ५४ सदस्यीय बनाएका हुन् । राप्रपासँग अलग्गिएर बनेको राप्रपा (प्रजातान्त्रिक) बाट तीन मन्त्री र एक राज्यमन्त्री उनले थपेका हुन् । देउवाले २०५२ मा आफैंले बनाएको ४८ सदस्यीय जम्बो मन्त्रिपरिषद् को रेकर्डलाई आफैंले तोडेका छन् । थपिएकामा दीपक बोहरालाई विज्ञान तथा प्रविधि, सुनील थापालाई उद्योग र विक्रम पाण्डेलाई वन मन्त्रीको जिम्मेवारी तोकिएको छ भने रेशम लामालाई उद्योग राज्यमन्त्री बनाइएको छ । यो विस्तारसँगै देउवा मन्त्रिपरिषद्मा मन्त्री ३० र राज्यमन्त्री २३ पुगेका छन् ।निर्वाचन आयोगले नियुक्ति र सरुवा रोक लगाउँदै भदौ १५ देखि निर्वाचन आचारसंहितासमेत लगाइसकेको छ । कर्मचारी सरुवामा आचारसंहिता उल्लंघन भएको भन्दै आपत्ति जनाउने आयोग मन्त्रिपरिषद्मा ४ जना नियुक्त हुँदा भने मौन छ । नवनियुक्त मन्त्रीको सोमबार ११ बजे शपथ गरिने राष्ट्रपतिका प्रमुख स्वकीय सचिव भेषराज अधिकारीले बताए । राष्ट्रिय जनता पार्टीको समर्थनमा कांग्रेस र माओवादी केन्द्रसहितको सत्ता गठबन्धनमा देउवा गत जेठ २४ गते प्रधानमन्त्री बनेका हुन् । त्यसमा राप्रपा (प्रजातान्त्रिक) समेत समाहित भएको हो । तीन महिनाको अवधिमा देउवाले आफ्नै मन्त्रिपरिषद् छैटौं पटक विस्तार गरेका हुन् । पछिल्लो पटक उनले भदौ ४ मा मन्त्रिपरिषद् विस्तार गरेका थिए ।पूर्वमुख्य सचिव विमल कोइरालाले स्पष्ट बहुमतमा रहेको सत्ता गठबन्धनले साना दललाई सत्तामा ल्याउने नाउँमा मन्त्री थपिरहनु औचित्यहीन भएको टिप्पणी गरे । औचित्यबिनाको मन्त्रिपरिषद् विस्तार गर्नु हुँदैन, यसले कांग्रेस र माओवादी केन्द्रको सत्ता गठबन्धनप्रति नकारात्मक सन्देशमात्र प्रवाह गर्छ, कोइरालाले भने । एकपछि अर्को चुनाव तयारीमा लाग्नुपर्ने बेला कांग्रेसमाओवादी केन्द्रको गठबन्धनले साना दललाई सरकारमा भित्र्याई मन्त्री थप्नुपर्ने औचित्य थिएन । सत्तारूढ गठबन्धनलाई चुनौती रहेको संविधान संशोधन विधेयक संसद्बाट असफल भइसकेको छ ।"
स्थानीय सरकारको कानुनमा सहमति,"ऐन प्रारम्भ हुँदा स्थानीय तहमा कार्यरत स्थायी कर्मचारी स्वत: सोही स्थानमा समाहित भएको मानिने व्यवस्था विधेयकमा छ । जिससका कर्मचारीलाई सम्बन्धित जिल्लाका स्थानीय तहमा समायोजन गरी खटाउँदा पर्याप्त कर्मचारी नभएका गाउँपालिका र नगरपालिकालाई प्राथमिकता दिइने व्यवस्था यसमा छ । जिल्ला वर्गीकरणमा हेरफेरविधेयकमा हिमाली, पहाडी र तराईका जिल्लाका वर्गीकरणमा हेरफेर गरिएको छ । पहाडी जिल्लाको वर्गमा राखिएका रामेछाप, धादिङ, गोरखा र रुकुम (पूर्व) लाई समितिले हिमाली जिल्लाको वर्गमा राख्ने निर्णय गरेको छ । त्यसैगरी केन्द्र, प्रदेश, गाउँपालिका र नगरपालिकामा जस्तै जिससको पनि सरकारी कोष रहने व्यवस्था भएको छ । संविधानमा केन्द्र, प्रदेश, गाउँपालिका र नगरपालिकामा मात्रै त्यस्तो कोष रहने व्यवस्था छ । स्थानीय तहको समन्वयबाहेक जिससको खास काम, कर्तव्य र अधिकार नभएका कारण संविधानले त्यसका लागि कोषको व्यवस्था आवश्यक ठानेको थिएन । छुट्टै कोषको व्यवस्था नभएकाले जिससका पदाधिकारी र कर्मचारीको सेवा, सुविधासमेत प्रदेश कानुनअनुसार हुने संवैधानिक व्यवस्था छ । जिससको चलअचल सम्पत्ति संरक्षणका लागि समेत तत्कालका लागि कोषको व्यवस्था गरिएको उपसमितिका सदस्य गणेश पहाडीले बताए । स्थानीय निकायले सोझै वैदेशिक सहयोग लिन पाउने विकल्पमा छलफल गरे पनि उपसमितिले केन्द्र सरकारमार्फत मात्रै त्यस्तो सहयोग प्राप्त गर्ने व्यवस्था सिफारिस गरेको थियो । वडाध्यक्षको पद रिक्त भएको अवस्थामा वडा सदस्यहरूले आफूमध्येबाट कार्यवाहक वडाध्यक्ष चयन गर्ने मस्यौदामा व्यवस्था गरिएको छ । कर्मचारीलाई कार्यवाहक वडाध्यक्ष बनाउँदा निर्वाचित जनप्रतिनिधिको अवमूल्यन हुने निष्कर्ष निकाल्दै समितिले नयाँ व्यवस्था गरेको हो । स्थानीय तहलाई अधिकारसम्पन्न बनाउन विधेयकका धेरै दफामा परिमार्जन गरिएको हो, सभापति अधिकारीले भने ।"
"नेताहरूले न घर दिए, न भर","ऐलानी जग्गा वा निजी जग्गामा समेत बसोबास गर्दै आएकाहरूका लागि पक्की घर बनाउने योजना थियो । जिल्लाका सांसद तथा बहालवाला मन्त्री फरमुलाह मन्सुर यसका संयोजक थिए । अहिले माओवादी केन्द्रकी समानुपातिक सांसद उषाकिरण अन्सारी छिन् । उनी नियुक्त भएको पाँच महिना बित्यो । समितिमा निर्वाचित सांसद, सरोकारवाला स्थानीय प्रशासन, नापी, मालपोत, खानेपानी, भूमिसुधार, वन कार्यालयका प्रतिनिधि छन् । सदस्य सचिव सहरी विकास तथा भवन निर्माण कार्यालयका प्रमुख छन् । सांसदहरूले आआफ्नै पार्टीका कार्यकर्ताको घर बनाउने सूची तयार गर्न थाले, सर्वे अनुगमनभन्दा मनोमानी हुन थालेपछि काम अघि बढेन, समितिका एक सदस्यले भने, वास्तविक घरविहीन दलित पहिचान गर्न मौकै दिइएन । प्रत्येक घरका लागि दुई लाख १४ हजारका दरले तीन जिल्लामा तीन हजार घर बनाउन ६ करोडभन्दा बढी बजेट छुट्याइएको छ । बारामा ९ हजार निवेदन परेका छन् ।"
६ सय भूकम्पपीडितलाई दोस्रो किस्ता,काठमाडौं जिल्लामा अहिलेसम्म साढे ६ सयभन्दा बढीले निजी आवास पुनर्निर्माणका लागि दोस्रो किस्ता पाएका छन् । जिससअन्तर्गतको जिल्ला समन्वय एकाइका अनुसार साउन अन्तिमसम्ममा दोस्रो किस्ताबापतको १ लाख ५० हजार पाउनेको संख्या ६ सय ६१ पुगेको छ । अहिलेसम्मको सर्वेक्षणअनुसार ४२ हजार ५ सय लाभग्राही देखिएका छन् । पुनर्निर्माण प्राधिकरणमा दर्ता भएका गुनासो फस्र्योट गरेपछि ३ हजार १ सय २२ जना थपिएर कुल ४५ हजार ६ सय २२ लाभग्राही पुगेको तथ्यांक छ ।काठमाडौं महानगरपालिकामा ६ हजार ८ सय ४५ र कीर्तिपुर नगरपालिकामा २ हजार ६ सय ५५ लाभग्राही छन् । गुनासो आएका मध्येबाट दुवै स्थानीय तहमा क्रमश: ३ सय ४७ र २ सय ८ जना लाभग्राहीको सूचीमा थपिएको एकाइले जनाएको छ । महानगरपालिकामा ५ हजार १ सय ७१ सँग अनुदान सम्झौता भइसकेको छ भने ५ हजार ३ सय ३१ ले पहिलो किस्ता पाइसकेका छन् । दोस्रो किस्ता पाउनेको संख्या १ सय ७६ छ । कीर्तिपुरमा २ हजार ३१ सँग सम्झौता भए पनि पहिलो र दोस्रो किस्ता पाउनेको संख्या क्रमश: २ हजार २ सय २२ र ८४ छ । शंखरापुरमा ५ हजार ४ सय ९ रहेकोमा गुनासो समाधानपछि ४ सय ६६ लाभग्राही थपिए । कागेश्वरी मनोहरा नगरपालिकामा २ हजार ९ सय ३९ सँग अनुदान सम्झौता भइसकेको छ । २ हजार ७ सय १९ ले पहिलो किस्ता पाइसकेका छन् । दोस्रो किस्ता पाउनेको संख्या ९३ छ । गोकर्णेश्वरमा गुनासो दर्ता गर्नेमध्येका १ सय ६९ भूकम्पपीडित लाभग्राहीको सूचीमा परेको तथ्यांक छ । दोस्रो किस्ता पाउनेको संख्या क्रमश: २ हजार २ सय ६६ र ४९ छ । टोखा नगरपालिकामार्फत गुनासो दर्ता गराएकामध्ये ४३ लाभग्राहीका रूपमा पहिचान भएका छन् । पहिलो र दोस्रो किस्ता क्रमश: १ हजार ४ सय १९ र ४३ छ । तारकेश्वर नगरपालिकामा गुनासो फस्र्योटपछि कुल लाभग्राही ५ हजार ९ सय ६९ छन् । जसमा ४ हजार १ सय ६५ सँग सम्झौता भई पहिलो किस्ता पाएको तथ्यांक छ । दोस्रो किस्ता ६८ जनाले पाएको एकाइका राजकुमार पौडेलले बताए । बूढानीलकण्ठ नगरपालिकामा जम्मा ४ जना थपिएपछि कुल लाभग्राही २ हजार ५ सय ६९ पुगेका छन् । ३ हजार ८ सय ६० लाभग्राही रहेको नागार्जुन नगरपालिकामा २ सय ८५ गुनासो समाधानपश्चात् लाभग्राहीको सूचीमा परेका छन् । दोस्रो किस्ता ३८ जनाले पाएको जिससले जनाएको छ । चन्द्रागिरि नगरपालिकामा ४ सय ७७ जना थपिएपछि कुल लाभग्राही ५ हजार ३ सय ९८ भएका छन् । त्यहाँ ४ हजार ९३ ले अनुदान रकमका लागि सम्झौता गरिसकेका छन् । दोस्रो किस्ता पाउनेको संख्या २७ छ । दक्षिणकालीमा ४ सय ३७ जना थप लाभग्राही पहिचान भएपछि ३ हजार ७ सय ६८ जना लाभग्राही पुगेका छन् । दोस्रो किस्ता पाउनेको संख्या १६ छ । त्यसैगरी सबै स्थानीय तहमार्फत दर्ता भएका ११ हजार ८ सय ५३ गुनासामध्ये १० हजार ५ सय १ फछ्र्योट भइसकेको छ । समन्वय समितिका योजना अधिकृत घनश्याम तिमल्सिनाले पुनर्निर्माण प्राधिकरणले दोस्रो किस्ता दिने सिस्टम उपलब्ध नगराएकाले केही ढिला भएको बताए ।
बढ्दै आत्महत्या,"काठमाडौं (कास) मुलुकमा बर्सेनि आत्महत्या गर्नेको संख्या बढदै गएको छ । गृह मन्त्रालयका अनुसार आव ०६९७० मा ३ हजार ९ सय ७४ जनाले आत्महत्या गरेका थिए । आव ०७३७४ सम्म आइपुग्दा यो संख्या ५ हजार १ सय २४ पुगिसकेको छ । यो संख्या प्रहरीमा दर्ता हुन आएका घटना मात्रै भएकाले वास्तविक संख्या अझ धेरै हुन सक्ने मनोचिकित्सकहरू बताउँछन् ।विश्वका २५ मुलुकले आत्महत्या र यसको प्रयासलाई अपराध घोषित गरेका छन् । एकपटक आत्महत्या प्रयास गर्नेले धेरैपटक प्रयास गरिरहने गरेको मनोचिकित्सकहरू बताउँछन् । नेपालमा परीक्षा फेल भएका कारण हुने हीनताबोध, असफल प्रेमसम्बन्ध, गरिबी र मानसिक असन्तुलन आत्महत्याका मुख्य कारण रहेको वरिष्ठ मनोचिकित्सक डा सरोज ओझा बताउँछन् । विश्व स्वास्थ्य संगठनका अनुसार बर्सेनि करिब ८ लाखले आत्महत्याका कारण ज्यान गुमाउँछन् भने ज्यान गुमाउनेभन्दा २५ प्रतिशत बढीले आत्महत्याको प्रयास गर्छन् । आत्महत्याकै कारण प्रत्यक ४० सेकेन्डमा १ जनाले जीवन गुमाउने गरेको संगठनको तथ्यांक छ । मनोचिकित्सक डा नरेन्द्र ठगुन्ना भन्छन्, हत्या र युद्धभन्दा आत्महत्याले बढी ज्यान लिइरहेको छ । यसमा नेपाल सातौं स्थानमा परिसकेको छ । डा ओझाका अनुसार नेपालमा आत्महत्या गर्नेमा युवा उमेरका बढी छन् । १५ देखि २९ उमेरकाले बढी आत्महत्या प्रयास गर्छन्, विश्वभर युवावर्ग मृत्यु हुने कारणमा आत्महत्या दोस्रो कारण बनेको छ, उनले भने । आत्महत्या प्रयास गर्नेको संख्या हेर्दा पुरुषको तुलनामा महिला ३ गुणा धेरै रहेको विश्व स्वास्थ्य संगठनको तथ्यांक छ । प्रयास गर्नेमा महिला बढी देखिए पनि आत्महत्या सफल हुनेमा भने पुरुष धेरै रहेको तथ्यांकमा देखिन्छ । गृह मन्त्रालयको तथ्यांक तुलना गर्दा गत आवमा ४ हजार ६८ पुरुषले आत्महत्या गरे भने यसमा महिलाको संख्या २ हजार ६२ छ । हरेक वर्ष विश्वभर १० सेप्टेम्बरका दिन विश्व आत्महत्या रोकथाम दिवस मनाइन्छ । यस वर्ष जीवन परिवर्तनका लागि एक मिनेट भन्ने नारा साथ दिवस मनाइएको छ ।"
तामेलदार पक्राउ,काठमाडौं (कास) अख्तियार दुरुपयोग अनुसन्धान आयोगको टोलीले जिल्ला अदालत काठमाडौंका तामेलदारलाई घूससहित पक्राउ गरेको छ । खरिदार तहका तामेलदार सूर्यप्रकाश परियार ३५ हजार रुपैयाँ घूससहित पक्राउ परेको अख्तियारले जनाएको छ । उनले म्याद तामेल गर्ने क्रममा सेवाग्राहीसँग विभिन्न बहानामा घूस मागेको अख्तियारले जनाएको छ ।
पशुपतिनाथमा रङरोगन सुरु,काठमाडौं (कास) पशुपतिनाथको मूल मन्दिरभित्रका ढुंगा सफा गरी रङरोगनको काम थालिएको छ । पशुपति क्षेत्र विकास कोष र वाग्मती सफाइ महाअभियानको पहलमा आइतबारदेखि मूल मन्दिरभित्र सफाइ थालिएको हो । बिहान दर्शनार्थीको भीड हुने भएकाले अपराहन १ देखि भीड कम हुने समयमा सफाइ गरी रङ लगाउन थालिएको कोषले जनाएको छ । कोषका अनुसार अब हरेक दिन अपराहन १ देखि साँझ ८ बजेसम्म मन्दिरभित्रका ढुंगामा वर्षौंदेखि जम्मा भएको फोहोर सफाइ यन्त्रले पुछेर पालिस लगाइनेछ ।
संघीय संरचनागत स्वास्थ्य नीति बन्ने,"काठमाडौं (कास) स्वास्थ्य मन्त्रालयले संघीय संरचनाअनुसार स्वास्थ्य नीति बनाउने तयारी गरेको छ । नीति बनाउन स्वास्थ्यमन्त्री गिरिराजमणी पोखरेलको अध्यक्षतामा मन्त्रालयले परामर्श समिति गठन गरेको छ । समितिमा ९ सदस्य छन् । संविधानको मूल पक्ष समेटेर स्वास्थ नीति बनाउने पोखरेलले बताए । मंसिरमा हुने संघ र प्रदेश चुनावअघि नीतिको पहिलो मस्यौदा बनिसक्ने उनले बताए । राम्रो नीतिका लागि हामी गोष्ठी, छलफल, इमेल र अनलाइनबाट पनि सुझाव संकलन गरिरहेका छौं, पोखरेलले भने । परामर्श समितिमा आयुर्वेद, जनस्वास्थ्य, नर्सिङ र पारामेडिक विभागका सदस्यहरू छन् ।"
ललितपुर बारमा विष्ट,"ललितपुर (कास) ललितपुर बार एसोसिएसनको अध्यक्षमा माओवादी केन्द्रनिकट दीपककुमार विष्ट चुनिएका छन् । विष्टले ३५३ मत ल्याएर भने उनका प्रतिद्वन्द्वी एमाले नेतृत्वको संयुक्त प्यानलका उम्मेदवार सरीता श्रेष्ठले २२१ मत प्राप्त गरिन् । उपाध्यक्षमा दयाभक्त डंगोल, सचिवमा ज्ञानेन्द्र नेपाल, कोषाध्यक्षमा रूपबहादुर सारू, महिला सदस्यमा सरीता गौतम र नानीछोरी महर्जन तथा सदस्यमा चन्द्रप्रसाद गुरागाईं, संगम महर्जन, डुण्डीराज देवकोटा, भविश्वर पौडेल, छोनम मोक्तान, आभाषबहादुर प्रधान, चिरञ्जीवी ढकाल र कान्तिराम ढुंगाना निवार्चित भए ।"
मुद्दा मिलाउन अख्तियारमा सेटिङ,"सुर्खेत (कास) अख्तियार दुरुपयोग अनुसन्धान आयोगको सुर्खेतस्थित कार्यालयमा असार २५ गते मध्यपश्चिमाञ्चल विश्वविद्यालय (एमयू) का पदाधिकारीविरुद्ध उजुरी पर्यो । पदाधिकारीले पद दुरुपयोग गर्दै व्यापक आर्थिक अनियमितता गरेको प्रमाणसहित सरोकारवालाले उजुरी दिँदासमेत अख्तियारले कागजात नियन्त्रणमा लिएन । उल्टै गोप्य उजुरीबारे अख्तियारका कर्मचारीले सूचना लिक गराए । स्रोतका अनुसार उजुरी परेपछि बिलभौचरलगायत लेखासँग सम्बन्धित कागजात विश्वविद्यालय प्रशासनले रातारात मिलाउने मौका पायो । असार २४ गते अख्तियारमै अर्को उजुरी पर्यो, न्यूनतम योग्यता पनि नपुगेकालाई इन्जिनियरिङ संकायमा सहायक डिन नियुक्त गरिएको विषयमा । इन्जिनियरिङ संकायका विद्यार्थीले दिएको उजुरीमा पदीय हैसियत दुरुपयोग गरी डिन नियुक्त गरेको भन्दै उपकुलपति प्राडा उपेन्द्रकुमार कोइराला, रजिस्ट्रार महेन्द्रकुमार मल्ललाई कारबाही माग गरिएको थियो । उक्त उजुरीउपर पनि अख्तियार अनुसन्धान अघि बढाउन सकेको छैन । गैरकानुनी रूपमा शिक्षक, कर्मचारी नियुक्त गरिएको उजुरीमा समेत अख्तियारले अनुसन्धान गरेन । शिक्षककर्मचारीसम्बन्धी असार २६ र भदौ ९ गते दर्ता भएका दुवै उजुरीउपर कुनै चासो नदिएको उजुरीकर्ताको गुनासो छ । भाडामा सञ्चालित विश्वविद्यालयले चरम आर्थिक अनियमितता गरेको उजुरी दिँदासमेत फाइल नियन्त्रणमै लिन सकेन, उजुरीकर्तामध्येका अनिलबहादुर शाहीले भने, अख्तियार किन मौन बस्यो ? हामी दंग छौं । एमयूसँग आफ्नो इन्जिनियरिङ संकायअन्तर्गत स्नातकोत्तर तहको पाठ्यक्रम, कार्यक्रम नहुँदै निजी कलेजलाई सम्बन्धन दिन नहुने विश्वविद्यालय अनुदान आयोग (यूजीसी) को निर्देशनलाई अवज्ञा गर्दै सम्बन्धन दिन थालिएकामा रोक्न माग गर्दै अख्तियारमा अर्को उजुरी दर्ता भएको थियो । तर, अख्तियार केन्द्रले आफूले अनुसन्धान गर्ने भन्दै फाइल झिकायो । केन्द्रीय कार्यालयले हेर्छु भनेपछि हामीले नपठाउने कुरा भएन, एक कर्मचारीले भने, सम्बन्धनलगायत मुद्दा माथिबाटै अनुसन्धान भइरहेको छ । अख्तियार स्रोतले उपकुलपति प्राडाउपेन्द्रकुमार कोइराला र आयुक्त नवीनकुमार घिमिरे नातेदार भएकाले माथि नै सेटिङ मिलाएको हुन सक्ने बतायो । घिमिरे कोइरालाका साढुदाइ हुन् । दुवै एमाले कोटाबाट नियुक्त भएका हुन् । उपकुलपति कोइरालाले पटकपटक उजुरीकर्ता लाई धम्क्याउने गरेको विद्यार्थीले बताए ।"
व्यवसायीसामु निरीह सरकार,यातायात विभागले मालसामानका लागि मात्र छत राख्न दिने र यात्रु चढाए कारबाही गर्ने कानुनी व्यवस्था गरिने दाबी गरे पनि यात्रा अवधिभर सम्बन्धित निकायको निगरानी सम्भव पनि देखिँदैन । दसैंका बेला लामो दूरीमा पुराना गाडीसमेत अत्यधिक सञ्चालन हुने गर्छन् । अधिकांश सडक पनि दुरुस्त छैनन् । त्यसैले छत राख्दा धेरै यात्रु र सामान अटे पनि यात्रा भने अत्यन्तै असहज र जोखिमपूर्ण हुनेछ । दुर्घटना भइसकेपछि त्यसको व्यवस्थापन गर्नेभन्दा पनि दुर्घटना हुने अवस्था नै बन्न नदिन मुख्य ध्यान दिनुपर्ने हो । तर यात्रु घर फर्कन नपाए ठूलो विरोध हुने त्रासमा रहँदा सरकार यसमा चुकेको छ । तत्कालका लागि सहमति कार्यान्वयन गरिए पनि छत हटाउने नियम भने संशोधन गर्नु उचित छैन किनभने यो यात्रुको सुरक्षासँग समेत जोडिएको विषय हो । सरकार र यातायात व्यवसायीले यात्रुको सहज र सुरक्षित यात्रामै ध्यान दिनुपर्छ । विगतमा पनि चाडबाडका बेला अत्यधिक यात्रु बोकेकैले धेरै सडक दुर्घटना भएका दृष्टान्त छन् । त्यस्तो अवस्था दोहोरिन नदिन नियममा कडाइ गर्नुका साथै निगरानी जरुरी छ । दसैंका बेला यात्रुको चाप भाडामा चलिरहेका गाडीले धान्न मुस्किल पर्छ । सरकारले नै त्यतिबेला प्रयोगविहीन हुने सरकारी कार्यालय वा विद्यालयको बस भाडामा सञ्चालन गर्न सक्छ । विगतमा पनि यस्तो अभ्यास हुने गरेकै हो । त्यसैले भएका गाडीमा यात्रु कोच्न दिनेभन्दा पनि सकेसम्म धेरै गाडी सञ्चालन गर्नेतर्फ सरकारले ध्यान दिनुपर्छ ।
स्थानीय तहलाई अंकुश,"संविधानमा जिसस सम्बन्धी व्यवस्था भए तापनि वित्तीय लगायतका अधिकार छैन । जब संस्था राखिन्छ भने त्यसलाई केही न केही भूमिका त पक्कै चाहिन्छ । संक्रमणकालीन अवस्थाको फाइदा लिई तत्कालीन रूपमा तल जान नखोज्ने विषयगत कार्यालय र यी कार्यालयमार्फत हुने गरेका कार्यक्रम तथा आयोजनाहरू सबै जिससको मातहतमा ल्याउन आवश्यक छ । वास्तवमा बजेट भाषणभन्दा पनि यो परिपत्र प्रतिगामी छ । बजेट भाषणमा स्थानीय तहको अधिकार क्षेत्रभित्र पर्ने तर विषयगत मन्त्रालयहरूबाट कार्यान्वयन भइरहेका आयोजना तथा कार्यक्रममध्ये गाउँपालिकाभित्रको ५० लाख रुपैयाँ, नगरपालिकाको १ करोड र उपमहानगरपालिका र महानगरपालिकाको २ करोडसम्म बजेट भएका आयोजनाहरू सम्बन्धित विषयगत मन्त्रालयबाट नै गर्नेगरी अख्तियारी दिने भन्ने थियो । स्थानीय तहको अधिकार क्षेत्रभित्र पर्ने जतिसुकै बजेटका आयोजना तथा कार्यक्रम भए तापनि गाउँपालिका तथा नगरपालिकालाई हस्तान्तरण गर्नुपर्नेमा सरकारको यो निर्णय संविधानको भावना प्रतिकूल रहेकोमा यसको सर्वत्र विरोध भएको थियो । वास्तवमा स्थानीयप्रति गलत मनसायका कारण बजेटमा यस्तो व्यवस्था गरिएको थियो । जस्तो स्थानीय तह सबल छैन । काम गर्न सक्ने क्षमता छैन । कर्मचारी छैनन् । भवन छैन । स्रोतसाधनको दुरुपयोग हुन्छ आदिइत्यादि । यस्तो मनसाय विलकुल गलत तथा दुराशययुक्त थियो । आयोजनाहरू तल हस्तान्तरण नगरी स्थानीय तहलाई अपमानित गरिएको थियो । संसदमा समेत सभासदहरूले यस सम्बन्धमा कडा टिप्पणी गरेका थिए । तर स्थानीय विकास मन्त्रालयको यो परिपत्र बजेट भाषणभन्दा पनि प्रतिगामी छ । बरु बजेट भाषणले बजेटको सीमा तोकेको छ । यसको त सीमा पनि छैन । जेजसरी व्याख्या गरे पनि हुन्छ । वास्तवमा तत्काल असम्भव भन्ने त केही पनि छैन । जतिसुकै गाउँपालिकानगरपालिकाभित्र पर्ने आयोजनाहरू भए पनि संयुक्त रूपमा कार्यान्वयन गर्नेगरी आयोजना हस्तान्तरण गर्न सकिन्छ । यसरी आयोजना निर्वाचित जनप्रतिनिधिलाई हस्तान्तरण गर्दा आयोजनाप्रतिको अपनत्व पनि बढ्छ । गाउँपालिकानगरपालिकालाई हस्तान्तरण गर्न कुनै पनि किसिमको समस्या छैन । यदि सारै समस्या देखिएमा जिससलाई दिन सकिन्थ्यो । स्थानीय तहप्रति स्थानीय विकास मन्त्रालय त गम्भीर छैन भने सरकारका अन्य संयन्त्रहरू सकारात्मक छन् भन्न सक्ने अवस्था छैन । स्थानीय तहमा अहिले कर्मचारी सहज रूपमा जान मानिरहेका छैनन् । निर्वाचित जनप्रतिनिधिको मातहतमा रही काम गर्नुपर्नेमा अनावश्यक रूपमा सिनियर र जुनियरको विवाद निकालिएको छ । केही दिनअघि सामान्य प्रशासन मन्त्रालयले न्यून भए तापनि केही कर्मचारी स्थानीय तहमा सरुवा गरेको थियो । तर कर्मचारीको दबाबका कारण त्यसलाई उल्ट्याइयो । पूर्वाधारसँग सम्बन्धित विषयगत मन्त्रालयका प्राविधिक कर्मचारी स्थानीयमा खटाउँदा सिधै हामी जाँदैनौं भने ।संविधानले राज्यशक्ति प्रयोग गर्ने अधिकार स्थानीय तहलाई दिए तापनि कानुन निर्माण गरी अधिकार प्रयोग गर्ने सवालमा विभिन्न स्थानमा अंकुश लगाइएको छ । आगामी दिनमा झन् अंकुश लगाउने प्रबल सम्भावना देखिएको छ । जस्तो हिजो स्थानीय तहका हकअधिकारका कुुरा गर्नेहरू अब प्रदेशको कुरा गर्न थालिसके । सायद प्रदेशको मुख्यमन्त्री, मन्त्री, सभासद लगायतका अन्य अवसरका कारणले पनि हुनसक्छ । स्थानीयका हकअधिकार सहज प्रयोगका सवालमा हामी अझै पनि संवेदनशील भएनौं भने आगामी दिन झन् कठिन हुने अवस्था छ । साँच्चिकै संघीयता, लोकतन्त्र र समावेशीकरणको जरो मजबुत पार्न स्थानीय तहका हकअधिकार सहज रूपमा कार्यान्वयन गर्ने वातावरणको निर्माण गरौं ।"
कोसी उच्च बाँध आवश्यक छछैन ?,"वाणिज्य मन्त्री मिन विश्वकर्माले कोशी उच्च बाँध निर्माणले देशको विकासमा टेवा पुग्ने भएकोले प्रधानमन्त्री शेरबहादुर देउवाले भारतसँग सहमति गरेको (कान्तिपुर भदौ १४) दावी गरेका छन् । यसै सन्दर्भमा सर्लाहीका भोला महतोले कोशी उच्च बाँध बन्न नदिऊँ (कान्तिपुर भदौ १५ गते) मा प्रकाशित लेख सान्दर्भिक र सबै नेपालीको लागि मननयोग्य छ । उच्च बाँधका कारण पूर्वका प्राय: सबैजसो नदीबाट हामी नेपाली जनताले आफ्नो सम्पूर्ण अधिकार गुमाउन पुग्छौं भन्ने भोलाको विश्लेषण सही छ । नेपाललाई यसले के फाइदा दिनेछ ? बारेमा मन्त्री विश्वकर्माले केही उल्लेख गरेका छैनन् । कोशी, गण्डक र महाकाली नदीमा समेत नेपालले ठूलो लाभ पाउने सपना देखाएर भारतले ९६ प्रतिशतभन्दा बढी पानी भारततिर लगेको र केही पानी उसकै निगाहमा नरह गेटको साँचो समेत उसको खटनमा रहेको छ । सुक्खायाममा पानी नछाड्ने र वर्षामा पानी नचाहिएको बेला अझ सीमानामा बाँध बाँधेर बेटीरोटीको आलप गर्न नथाक्ने भारतले आफ्नै छोरी र ज्वाइँहरूको घर र धान खेत डुवानमा पारिरहेको छ । धिक्कार छ तराईका मधेसी नेताहरूलाई जसले यसबारे आजसम्म चुँक्क बोल्दैनन् । किनभने पार्टी चलाउन र राजनीति गर्न भारतकै भर पर्छन् । कोही उच्च बाँध नेपालमा निर्माण गरेर दक्षिण भारतसम्म पानी पुर्याउने भारतको पुरानै योजना छ जो सबैलाई थाहा छ ।प्राविधिक रुपमा कोशी उच्च बाँध बनाउन उपयुक्त छैन । किनभने नेपाल भूकम्पको उच्च जोखिम क्षेत्रमा पर्छ र पछि भवितव्य परी बाँध फुटेमा नेपालको मोरङ र सुनसरी, भारतको पूर्णिया र सहर्षा जिल्लाका करोडौं मानिस त्यस पानीको भेलमा बगेर बंगालको खाडीमा पुग्नेछन् र नेपाल, भारत दुवैतिर सोच्नै नसकिने आर्थिक क्षति हुन जानेछ । दोस्रो, कोशीको वर्षाको पानीमा माटो र बालुवाको मात्रा अत्याधिक भएकोले कोशी उच्च बाँध निर्माण भएको ३० देखि ४० वर्षभित्र नै बाँध पुरिने खतरा छ भन्ने विज्ञहरूको भनाइ छ । तेस्रो, पूर्वका ती नदीहरूमा पाइने सबै प्रकारका जैविक जीवहरू सदाका लागि लोप हुनेछन् । पूर्व क्ष्ँेत्रका दसौं हजार जनता विस्थापित हुने, लाखौं रोपनीमा फैलिएको खेतीयोग्य जमिन र खर्बाैंको बाटो, पुल र घरहरू पानीको डुबानमा पर्ने देखिन्छ । भोलाका अनुसार ठूलो बाँध बनाउनुको सट्टा हरेक नदीमा ससानो ड्याम बनाएर बिजुली निकाल्ने र त्यो पानीलाई सुरुङमार्फत तराईका अन्य नदीमा छाड्दा बाढी नियन्त्रणका साथै तराईका धेरै भूभागमा सिंचाइ सुविधा पुर्याउन सकिन्छ ।प्रधानमन्त्री देउवा सदनप्रति जिम्मेवार हुनुपर्छ र भारत जानुभन्दा पहिले यो विषयमा कतै छलफल भएको पाइँदैन । चीरकालसम्म देशलाई असर हुने खालको विषयमा प्रधानमन्त्रीले आफूखुसी निर्णय गर्न पाइदैन र यसबारे संसदमा वृहत छलफल हुनु जरुरी छ । अन्त्यमा प्रधानमन्त्रीहरूले भविष्यमा आफ्नो लहडमा जुनसुकै देशसित सदनलाई पूर्व जानकारीबेगर सहमति गर्नेतिर बन्देज लगाउन जरुरी छ । त्यसैले कोशी उच्च बाँध नेपाल र नेपालीको हितमा छैन । तसर्थ यो कार्य रोकिनुपर्छ । एउटा घटना सबैले जान्नुपर्नेछ कि गण्डकको बाँधले गर्दा स्याङ्जासम्मका किसानले आँधीखोलामा सानोतिनो बाँध बाँधेर सिंचाइ गर्नबाट भारतले रोक लगाउने गरेको छ । के हामीले हाम्रो देशको पानी पनि सिंचाइको लागि प्रयोग गर्न नपाउने हो ? रामहरि शर्माबौद्ध, काठमाडौं"
उदीयमान शक्ति : हर्ष कि विस्मात् ?,"विस्मात् केमा ?उदीयमान शक्तिका यस्तो व्यवहारले विश्वशक्ति वरियता र अन्तर्राष्ट्रिय सुरक्षामा अपूर्व फरक पार्ने नै छ । योसँगै हामीजस्ता साना मुलुकको तयारी के हुने भन्ने बहस हुन बाँकी छ । साना मुलुकलाई आफ्नो छाताभित्र ल्याउन चीनले उत्तर कोरिया, सुडान र जिम्बाब्वेका निरंकुश शासकलाई पनि संरक्षण दिइरहेको छ । त्यस्तै दिल्लीले पनि भुटान र म्यानमारका अलोकतान्त्रिक शासकलाई संरक्षण दिएका उदाहरण छन् । यिनको रणनीतिक चरित्र हेर्दा यी साना मुलुकका जनता हैन, आफू अनुकूल शासकको पक्षमा रहेका देखिन्छन् । साना मुलुकमाथिको दह्रो प्रभावले यिनलाई अन्तर्राष्ट्रिय फोरमहरूमा बलियो भूमिका खेल्न सजिलो भएको छ । उदाहरणका लागि राष्ट्रसंघीय महासभाका मतदानमा अहिले विश्वव्यापी मानवअधिकारलाई समर्थन गर्नेभन्दा विरोध गर्ने समूहले ठूलो गठबन्धन बनाएका छन् । कारण उही हो, साहुहरूको वैदेशिक सहायताले आसामीको आवाज किनिएको छ ।दक्षिण अमेरिकी मुलुकमा ब्राजिल र अफ्रिका तथा एसियातिर चीन र भारतले पछयाएका शैली साना देशमा आफूलाई साहु बनाउने खालकै देखिन्छन् । यही चक्र चल्ने हो भने हाम्रा साहुमात्रै फेरिन्छन्, सम्बन्ध फेरिँदैनन् । यसले पश्चिमा प्रभुत्वको युगको त अन्त्य गराउँछ, तर पूर्वका सबै देशको समानुपातिक विकास भने गराउन सक्दैन । नयाँ शक्तिहरूका उदयले साना मुलुकलाई पनि लाभ दिनसके मात्रै बेल पाक्नुको अर्थ हुन्छ । अहिले कागलाई भोक पनि छ । बेल पाकेको पनि छ । साना मुलुकले भोक मेट्न बेल फुटाउने कला सिक्नुपर्ने भएको छ । जानेनौँ भने चुच्चो बोधो बन्छ । हर्ष त अन्यत्रै रहन्छ । विस्मात् हाम्रो भागमा पर्छ ।ट्विटर :"
सुन तस्करी : संरक्षित कारोबार,"सुन तस्करीलाई राज्यशक्ति केन्द्रले आवश्यकताअनुरूप सक्रिय र कम सक्रिय रूपमा सञ्चालन गरिरहेको छ ।सं गठित अपराधीले आपराधिक सञ्जालमार्फत लाभ प्रयोजनका लागि कार्ययोजना कार्यान्वयन गर्दा पहिले जोखिमको विश्लेषण गर्छ । तदनुरुप बजार र वस्तु छनोट गरी संगठित आर्थिक अपराधका लागि भरपर्दो स्थानमा लगानी गर्छ । संगठित समूहमा आबद्ध व्यक्ति वा समूहको पहिचान र छनोट पनि लाभ, हानि र जोखिमको मूल्याङ्कनका आधारमा हुने गर्छ । आर्थिक क्षेत्रका संगठित आपराधिक समूहले कम जोखिममा अधिक लाभ र सहज पहुँचको अवस्थामा मात्र ठूलो लगानी गर्ने रणनीति अख्तियार गरेको हुन्छ । हामीकहाँ सुन तस्करी घटनाको वस्तुनिष्ठ ढंगले मूल्याङ्कन विश्लेषण गर्दा भने संगठित आर्थिक अपराधको विशेषतासँग मेल खाने किसिमको देखिन्न । ठूलो परिणाममा पटकपटक सुन बरामद भइरहँदा पनि किन सुन तस्करहरू फेरि त्यही प्रकृतिको जोखिम उठाउन तयार भइरहन्छन् ? तस्करी सफल भए प्रतिकिलो ५६ लाखमात्र लाभ हुने र बरामद हुनगए ठूलो लगानी डुब्ने अवस्थामा पनि किन सुनकै तस्करी भइरहन्छ ? तस्करमा संलग्न समूहका मुख्य नाइके किन पक्राउ पर्दैनन् ? यी प्रश्नको उत्तर अर्को कोणबाट पनि खोजिनु आवश्यक छ ।नेपालमा विगतदेखि हालसम्ममा हुने गरेका वैधअवैध वस्तुको तस्करी र त्यको नियन्त्रणका लागि राज्यपक्षबाट भएका प्रयासका विषयमा संक्षेपमा बुझ्न आबश्यक छ । सन् १९८० को दशकदेखि नै एकमात्र अन्तर्राष्ट्रिय नाका त्रिभुवन विमानस्थलबाट अवैध किसिमले लुकाइछिपाइ ल्याइने वस्तु सुन थियो । तत्कालीन अवस्थामा दरबार निकटको शक्तिकेन्द्रले उक्त तस्कर समूह सञ्चालन गरेको तथ्य कतिपय घटनामा पुष्टि भएको देखिन्छ । झिटिगुन्टाको नियम अन्तर्गत निश्चित परिणाममा वस्तु आयात गर्न सकिने नियम लागू हुँदासमेत कतिपय जाति समुदायका व्यक्तिहरूले उक्त कामलाई व्यापक सञ्चालन गरेको पाइन्छ र त्यस बापत उनीहरूको जीवनस्तरमै ठूलो परिवर्तनसमेत आएको देखिन्छ । कतिपय समुदाय विशेषलाई त्यस्तो कार्य गर्नगराउन राज्यपक्ष स्वयंले छुटसमेत दिने गरेको पाइन्छ । अन्य वस्तुका विषयमा खासै जानकार नभएका र अन्तर्राष्ट्रिय बजार व्यवस्थासँंग खासै परिचित नरहेका हाम्रा स्थानीय तस्करहरूको नेटवर्क पनि सीमित भएका कारण सुन नै तस्करीको मुख्य वस्तु बन्न गएको देखिन्छ ।पञ्चायतको उत्तराद्र्धमा राष्ट्रिय पञ्चायतका एक सदस्य सुन तस्करीमा समातिए र तत्कालै कुनै कारबाही नै नगरी छुटे पनि । उनी पछिसम्म पनि सुन बुढाको नामबाट चिनिन्थे । आश्चर्यको कुरा त के छ भने सुन बुढाको नामबाट चिनिएका व्यक्ति नै लगत्तै भएको राष्ट्रिय पञ्चायत सदस्यको चुनावमा अत्यधिक मतले चुनिए । तस्करप्रतिको सामाजिक मान्यता र दृष्टकोणको उदाहरण थियो, त्यो घटना । साथै जतिजति बेला निर्वाचन नजिकिँदै जान्छ, त्यतित्यति बेला राज्य संरक्षित तस्करी मौलाउँदै जाने गर्छ ।विशेषगरी निर्वाचन र सरकार गठनका बखत सुन तस्करी र राज्यशक्ति बीचको साइनो अभिन्न रूपमा देखापर्ने गर्छ । २०५१ देखि ०५५ सम्म त्रिशंकु सरकार बनिरहँदा सांसद किनबेचका लागि आवश्यक पर्ने रकम जोहो पनि सुन तस्करीकै आडमा हुने गरेका उदाहरण छन् । त्यतिबेला सुन तस्करी घटनाहरू अत्यधिक भएपछि जाँचबुझ गर्न संसदीय समिति गठन भएको थियो । ती समितिका फाइलहरू अझै पनि सम्बन्धित निकायमा धुलोले जम्दै र निस्क्रिय भएर बसेका छन् । सुनले भरिएको गाडीको चारवटै चक्का पन्चर हुनगएको र सामान छुटाउन तत्कालीन सरकार प्रमुख र गृहमन्त्रीले देखाएको सक्रियताका विषयमा कान्तिपुर दैनिकले सप्रमाण समाचार प्रकाशितसमेत गरेको अभिलेख अझै राज्य संरक्षित तस्करी र दण्डविहीनताको नमिठो उदाहरण बनेर बसेकै छ ।हामीले सुन तस्करीलाई संगठित आर्थिक अपराधका रूपमा बुझ्ने गरेका छौं र सम्बन्धित निकायले पनि त्यही अनुरुप कारबाही गर्ने गरेको देखिन्छ । कानुनी परिभाषाको दृष्टिले, दुई वा दुईभन्दा बढी व्यक्ति वा समूहबाट हुने अपराधलाई संगठित अपराध भनिन्छ । तर अपराधशास्त्र र संगठित अपराधको अन्तर्राष्ट्रिय मान्यता र प्रचलन अनुरुप भने नेपालमा हुने सुन तस्करीलाई संगठित अपराधभन्दा पनि संरक्षित सिन्डिकेटको अपराधका रूपमा बुझ्न बढी सान्दर्भिक देखिन्छ ।जापान, रूस, अमेरिका र अन्य मुलुकका माफिया समूहले लाखांै प्रशिक्षित कार्यकर्तालाई संगठित रूपमा परिचालन गरेका हुन्छन् । वर्षेनि अर्बांै डलरको कारोबार गरिरहेका हुन्छन्, उनीहरूको सञ्चालन विधि र वस्तुको छनोटसँग हाम्रो सुन तस्करी कहीं कतै मेल खाँदैन । तसर्थ यो संगठित नभई संरक्षित कारोबार हो, जसलाई राज्यशक्ति केन्द्रले आवश्यकता अनुरुप सक्रिय र कम सक्रिय रूपमा सञ्चालन गरिरहेको हुन्छ ।सुन बरामदको प्रकृति हेर्दासमेत मुख्य नाकाबाट प्रवेश गरी विभिन्न १४१५ वटा नाकालाई सहजै छिचोलेर कुनै स्थान विशेष र पदाधिकारी विशेषको सक्रियतामा मात्र बरामद हुने घटनाको प्रकृतिलाई संयोगात्मक घटनाको रूपमा मात्र चित्रण गर्न सकिन्न । साथै तत् नाकामा खटिने बिभिन्न निकायका पदाधिकारीको पदस्थापन पनि निश्चित शक्तिकेन्द्रले आफ्नो लाभ प्रयोजनका लागि गरेको हुन्छ भन्ने कुरा पनि छर्लङ्गै देखिन्छ । तसर्थ तस्करीको पर्दा अगाडि र पर्दा पछाडिका मालिकसम्म पुगेर कारबाही गर्ने उपयुक्त परिस्थिति र वातावरण बन्न नसकेकै कारण सुन तस्करी नियमित र निरन्तर रूपमा सञ्चालित भइरहेको देखिन्छ ।बेलाबेला नेपाल प्रहरीको सक्रियतामा ठूलो परिणाममा बरामद हुने यस किसिमका घटनाले भने केही हदसम्म भए पनि तस्कर समूहलाई कमजोर बनाउने नै छ, यसका लागि प्रहरीको सक्रियतालाई प्रोत्साहित गर्न पनि आवश्यक छ । तर तस्करी नियन्त्रण र उन्मूलनका लागि गरिने यो प्रयास स्थायी र प्रभावकारी भने हुन सक्दैन । राज्यको अर्थ व्यवस्थामै दीर्घकालीन असर पार्ने र अन्तर्राष्ट्रिय जगतमै राष्ट्रको छविमा आँच आउने तस्करीका घटनालाई प्रभावकारी ढंगले रोकथाम र नियन्त्रण गर्न राज्यको मूल नीति र प्रवृत्तिमै परिवर्तन ल्याउन आवश्यक छ ।नेपाली बजारको आवश्यकताभन्दा अधिक परिणामको आयातमा बन्देज लगाउने, नियामक निकायको व्यावसायिक क्षमता अभिवृद्धि गर्ने, नाका विशेषको जाँच प्रणालीलाई प्रभावकारी बनाउने, मनी लाउन्ड्रिङ निकायबाट हुने अनुसन्धनात्मक अधिकारलाई प्रहरीको केन्द्रीय अनुसन्धान ब्युरोबाट सञ्चालन गर्ने जस्ता प्रणालीगत सुधार र तस्करीका आधारमा राज्यशक्तिमा पहुँच स्थापित गर्ने प्रवृत्तिगत सुधार सँगसँगै योजनाबद्ध ढंगले लागू गरे लस्करका लस्करमा हुने तस्करी नियन्त्रण गर्न असम्भव छैन ।भण्डारी नेपाल प्रहरीका पूर्व अतिरिक्त महानिरीक्षक हुन् ।"
बल्झिरहने नागरिकता मुद्दा,"नेपालमा सधैं विवादित हुने मुद्दा हो, नागरिकता । म २०६५ सालमा पहिलोपटक सामाजिक आन्दोलनमा लाग्दा नागरिकता हाम्रो जन्मसिद्ध अधिकार हो भन्दै नारा लगाएको थिएँ । हुन त नेपालमा नागरिकताको प्रावधान आएदेखि नै विवादको विषय बन्दै आएको छ । संविधान निर्माणका समयमा संविधानसभाभित्र र बाहिर ठूलै बहस भएकै हो । नागरिकताबारे बोल्यो कि अंगीकृतको बिल्ला लगाइहाल्ने प्रवृत्ति पनि हावी छ । नागरिकहरूबीच विभेद गर्नु हुँदैन भन्यो भने यसले अंगीकृतलाई राष्ट्रपति र प्रधानमन्त्री बनाउन खोज्यो भने आरोप लगाइहाल्छन् । नयाँ संविधान बनाउने क्रममा धेरै अधिकारकर्मीले नेपाली नागरिकको हक अझ विस्तार र नागरिकताको समस्या अन्त्य हुने आस गरेका थिए । तर त्यो आसमै सीमित भएको छ । आज फेरि नागरिकता हाम्रो जन्मसिद्ध अधिकार हो भन्ने नारा लगाउनुपर्यो । संविधान जारी भएको दुई वर्ष पुग्दैछ । नयाँ संविधान बमोजिम नागरिकता ऐन बन्नसकेको छैन । कतिपय कानुनी जटिलताले फेरि एकपटक नागरिकता मुद्दा बल्झिएको छ । नेपालको संविधानमा नागरिकता सम्बन्धी प्रावधान अपुरो छ । किनभने यसले महिला र पुरुषबीच विभेद सिर्जना गरेको छ । तर संविधानमा जेजति प्रावधान छन्, ती प्रस्ट नै छन् । तर पनि जन्मसिद्ध नागरिकका सन्तानहरूले गत दुई वर्षदेखि नागरिकता पाइरहेका छैनन् । उनीहरूले कलेजमा भर्ना हुन पाइरहेका छैनन्, नत जागिर खानसकेका छन्, न बैंक खाता वा चालकको अनुमतिपत्र नै बनाउनसकेका छन् । संविधानमा जन्मसिद्ध नागरिकका सन्तानहरूबारे कुनै किसिमको दुविधा वा अस्पष्टता छैन । संविधानले कुनै पनि किसिमको बाधाअवरोध पुर्याएको छैन । संविधान बमोजिम नागरिकता ऐन तथा नियमावली नबनेको भन्दै जन्मसिद्ध नेपाली नागरिकका सन्तानलाई नेपालको नागरिकताको प्रमाणपत्र दिन इन्कार गरेको देखिन्छ । बाबु वंशज नागरिकता धारकका सन्तानलाई कुनै किसिमको समस्या छैन । बाबुले जन्मको नागरिकता प्राप्त गरेको सन्तानलाई यतिखेर नागरिकता दिइँदैन, केवल कानुन नबनेको तर्कका आधारमा, जसले गर्दा जन्मसिद्ध नागरिकका सन्तानमा खासगरी माध्यमिक र उच्च माध्यमिक शिक्षापछि उच्च शिक्षा पढ्न, वैदेशिक रोजगारमा जान, सम्पत्ति किनबेच गर्न समस्या उत्पन्न भएको हो । हुन त नागरिकताका विषयमा सर्वाेच्च अदालत सधैं सकारात्मक देखिएको छ । सविता दमाईंको नागरिकता मुद्दा चर्चित बन्यो र हालसम्म सो नजिर स्थापित छ । सर्वाेच्चले बाबुआमामध्ये कुनै एकमात्र नेपालको नागरिक भए पनि त्यस्तो व्यक्तिले नेपालको नागरिकता प्राप्त गर्न सक्ने भन्दै आमाको नामबाट वंशजको नागरिकता दिन आदेश गरेको थियो । अहिले उच्च शिक्षामा भर्ना हुनगएका बेला नागरिकताको अनिवार्यताले थप समस्या निम्त्याएको छ । अदालतमा नागरिकता विषयमा दिनहुँ रिट पुग्न थालेको छ । महोत्तरीका प्रभातकुमार शान्तनु जिल्ला प्रशासन कार्यालयले नागरिकता दिएन भन्दै सर्वाेच्च पुगे । अदालतले अध्ययन लगायत कार्यमा नागरिकताको अनिवार्यता हेर्दै वंशजको नागरिकता दिने निर्णय अविलम्ब गर्नु भनी आदेश दियो । निजको आमा वंशज र बुबा जन्म आधारमा नागरिकता प्राप्त गरेको थिए । नागरिकता बिना नर्सिङ काउन्सिलले आवेदन लिएन भन्दै अदालत पुगेकी बर्दियाकी श्वेता श्रीवास्तवलाई नर्सिङ काउन्सिलको परीक्षामा सामेल हुन रोक नलगाउनु र नेपाली नागरिकले पाउन सक्ने सेवासुविधाबाट बञ्चित नगर्नु भनी अन्तरिम आदेश दियो । बाराकी स्विटी चौरसियाले दायर गरेको रिटमा अदालतबाट विभिन्न रिटमा बराबर आदेश जारी भइरहेको भनेको छ । बाराकी पूजा चौधरीलाई इन्जिनियरिङ भर्नामा रोक नलगाउनु भनी आदेश दियो । सर्वाेच्च पुगेका दुई भाइ आर्यमन र सौर्यमन सिंहलाई पनि पढ्नमा कुनै बाधा नपुर्याई सहयोग र समन्वय गर्न आदेश दियो । अदालतमा पुगेका सबै पीडितले न्याय पाएको अनुभूत गरेका छन् । तर सबै व्यक्ति अदालत पुग्ने क्षमता र हैसियतका छैनन् । नागरिकता मुद्दामात्रै दर्ता हुँदा अदालतलाई धैरे बोझ हुन्छ । आमा र बाबु दुवैको नागरिकता रहेको अवस्थामा नागरिकता बनाउन कुनै कानुनी अड्चन छैन । राज्यको पूर्वाग्रहका कारण जन्मसिद्ध नागरिकता पाएका करिब डेढ लाख नागरिकका छोराछोरी उमेर पुगेर पनि नागरिकताविहीन भैरहेका छन् । यसमा प्रक्रियागत र प्रशासनिक कठिनाइमात्रै सिर्जना गरिएको हो । कुनै संवैधानिक र कानुनी जटिलता छैन । केवल संसदले संविधान बमोजिमको कानुन संशोधन वा नयाँ कानुन नबनाएको कारणले त्यस्ता नागरिक मर्कामा परेका छन् । के कानुन नबन्नुमा उनीहरूको गल्ती हो र ? सरकार र संसदले नागरिकता सम्बन्धी कानुन बनाउन ढिलाइले निर्दोष नागरिक समस्यामा परेका छन् । दुई वर्षदेखि उच्च शिक्षामा भर्ना हुन पाएका छैनन्, संविधानले ग्यारेन्टी गरेको मौलिक हक उपभोगबाट बञ्चित छन् । बाँच्न पाउने हकपछि महत्त्वपूर्ण र नैसर्गिक अधिकारका रूपमा रहेको राष्ट्रियको पहिचानबाट बञ्चित हुुनु दुर्भाग्य हो । अबको उत्तम विकल्प नागरिकता सम्बन्धी ऐन र नियम बनाउनु नै हो । प्रक्रियागत त्रुटिमात्रै रहेकाले ऐन र नियमले त्यो अस्पष्टता हटाउनेछ । यसतर्फ सरकार र संसदको ध्यान केन्द्रित हुनु जरुरी छ । ऐन र सो ऐनको आधारमा नियम बनाउन केही समय पक्कै लाग्नेछ । अदालतले व्याख्या गरी दिएको आदेशको आधारमा नागरिकता पनि बनेको छ । अत: सरकारले गृह मन्त्रालयमार्फत संविधानको स्पष्ट प्रावधानलाई टेकेर यस्तो प्रकृतिको नेपाली नागरिकलाई नागरिकता वितरण कार्य सहज बनाउनुपर्छ ।"
न्यायिक समितिको नयाँ प्रयोग,"कानुन व्यवसायीको भूमिकाहामीले माथि उल्लेख गरिसक्यौं, स्थानीय तह सञ्चालनका लागि अहिले हामीसँग ऐन, कानुन, नियम, विनियम केही छैन । न्यायिक समितिमा कानुनी पृष्ठभूमिका व्यक्तिहरू (अपवाद बाहेक) को अभाव छ । यो समितिबाट दिइने न्याय हिजोको अर्धन्यायिक निकायबाट दिइने जस्तो त हुने होइन ? अंशका जताततै व्याप्त छ ।यस समितिका अधिकांश पदाधिकारी कार्यभार सम्हालेदेखि नै अब के गर्ने, कसो गर्ने ? कस्तो कानुन बनाउने, कसरी बनाउने ? कार्यान्वयन कसरी गर्ने ? न्याय निरुपण कसरी हुन्छ ? जनताले न्यायको अनुभूति कसरी गर्न सक्लान् ? मुद्दाका पक्षहरूबीच कसरी मेलमिलाप गराउन सकिन्छ ? मध्यस्थताको भूमिका के हुने ? जस्ता यावत विषयमा अनभिज्ञ र दुविधामा रहेको देखिन्छ । यो स्वाभाविक पनि हो । तसर्थ न्यायिक समितिको प्रभावकारी कार्यान्यवनका लागि कानुनका विज्ञहरूको भूमिका यहाँ अत्यन्तै महत्त्वपूर्ण देखिन्छ । यसका लागि कानुनी विज्ञहरूको एउटा परामर्श वा सल्लाहकार समिति बनाएर उनीहरूकै परामर्श अनुसार न्यायनिरुपण गर्ने व्यवस्था गर्नु उपयुक्त देखिन्छ । किनकि उनीहरूसँग मात्र कानुनको सैद्धान्तिक र व्यावहारिक ज्ञान, सीप र दक्षता हुन्छ । मुद्दामामिला वा विवादको प्रस्तुतीकरण कसरी गर्ने ? दर्ता, तारेखदेखि पक्षलाई सूचना दिने प्रक्रिया, प्राकृतिक न्यायको सिद्धान्तलाई कसरी अपनाउने ? कस्तो अवस्थामा ककसको मुद्दा हेर्न हुनेनहुने यकिन गर्नेदेखि कसरी निष्पक्ष र तटस्थ भएर निर्णय दिने ? फैसला पूर्वको गोपनीयता कसरी कायम राख्ने ? फैसला कार्यान्वयन कसरी गर्ने भन्ने लगायत विषयहरूमा उक्त समितिका सदस्यहरूलाई सही परामर्श दिनसक्ने हैसियत कानुनी विज्ञहरूसँग मात्र हुने भएकाले उनीहरूलाई विशेष भूमिका दिनु उपयुक्त हुने देखिन्छ । न्यायिक समितिका अधिकांश संयोजक महिला नै भएका कारण परामर्श वा सल्लाहकार समितिमा महिला कानुन व्यवसायीहरूलाई स्थान दिनु व्यावहारिक दुष्टिकोणले पनि सहज हुने देखिन्छ । साथै उक्त समितिका सदस्यहरूलाई विषयगत रूपमा सक्षम र सबल बनाउन राज्यले तत्काल आवश्यकीय तालिमको व्यवस्था गर्नु जरुरी छ ।अन्त्यमा, यस्ता असंख्य अप्ठ्याराका बाबजुद पनि न्यायिक समितिले आफ्ना दैनिक कामकारबाही अगाडि बढाउनैपर्छ । आफ्नो समितिलाई प्रभावकारी बनाउन आवश्यकता अनुसार नयाँ कानुन, नियम, विनियम बनाउनेदेखि संशोधन गर्नेसम्मका कार्य पनि गर्नुपर्छ । तसर्थ अफ्नो कार्यसम्पादनमा आइपर्ने कठिनाइलाई सहज तुल्याउन कानुन व्यवसायीहरूलाई यो समितिले संस्थागत रूपमा उल्लेखीय भूमिका दिनु आवश्यक छ भने न्यायिक समितिमा ९५ प्रतिशतभन्दा बढी संयोजक महिला भएका कारण भोलि यी समितिबाट कुनै कमजोरी भएमा उनीहरू अदक्ष र असक्षम भएका कारण यो दुर्घटना भएको हो भनी अपमान र अवमूल्यन गर्ने अवस्था सिर्जना नहोला भन्न सकिन्न । तसर्थ सबै संयोजकले सुरुमै यस्ता विषयप्रति सचेत भई बढ्नु जरुरी छ । किनकि न्यायिक समितिको सफलतामा नै स्थानीय सरकारको मात्र नभई संघीयताको समेत भविष्य जोडिएको छ ।"
उम्मेदवारलाई घरदैलो भ्याउनै मुस्किल,"सर्लाही मनोनयनको अघिल्लो दिन मात्र उम्मेदवार तय भएकालाई अहिले घरदैलो गर्न भ्याइनभ्याइ छ । यी उम्मेदवारको मुख्य चुनौती नै चुनावका दिनसम्म कसरी सबै मतदाताका घर पुग्ने भन्ने हो । स्वतन्त्रसहित सबै दलका उमेदवार समर्थकको भीड लिएर भोट माग्दै मतदाताको घर पुग्ने होडमा छन् । उनीहरूमा घरदैलो गर्न नसके चुनाव नै हारिन्छ कि भन्ने भय छ । मधेसको गर्मीमा घरदैलो गर्न कठिन छ तर उमेदवार र समर्थक जसरी पनि भ्याउन तल्लीन छन् । यसो गर्दा भोट बढ्नेभन्दा पनि मतदाताले आएन भनी गुनासो नगरून् भन्ने उम्मेदवारको भावना छ । घरदैलो गर्ने परिपाटी गलत हो, एक उम्मेदवारले भने, तर, सबैको ध्यान घरदैलो भ्याउनमै छ । घरदैलोमा पुग्दैमा मतदातासँग कुराकानी गर्न भ्याइँदैन । आफूले जितेपछि गर्ने कामबारे भन्न पनि समयले साथ दिँदैन । स्थानीय तह बनाउँदा अहिले पुराना गाविस जोडिएका छन् । कम्तीमा ३ देखि ८ गाविससम्म जोडिएर बनेका स्थानीय तहको सबै घरमा पुगेर भोट माग्न उमेदवारलाई निकै कठिन छ । एमालेले भने अधिकांश स्थानमा सुरुमै उम्मेदवारी तय गरेकाले घरदैलो लगभग भ्याइसक्यो । माओवादी केन्द्रले पनि पहिल्यै उम्मेदवारी तय भएका केही स्थानमा घरदैलो गरिसकेको छ । अन्तिममा छानिएका उम्मेदवारलाई भने सबै घर भ्याउनै मुस्किल छ । सबै घरमा नपुग्दा मतदाता रिसाउने हुन् कि भन्ने सोच्छन् उनीहरू ।राजपाका केन्द्रीय सचिव उपेन्द्र महतोले चुनावमा उम्मेदवार घरदैलोमा पुगेर मत माग्ने परम्पराजस्तै बनेको बताए । मधेसमा महिला घरबाहिर ननिस्किने भएकाले उम्मेदवार आफैं पुग्ने चलन बसेको उनको भनाइ छ । घरदैलोमा जाँदा पार्टीको अपिल, नीति तथा कार्यक्रम, घोषणापत्र दिन सक्दा महत्त्व बढ्छ, उनले भने, नमस्कार गर्दै भोट माग्दा उम्मेदवार घरमा आएन भन्ने गुनासो मेटिने मात्र हो । आचारसंहिता नाघेर प्रचारसर्लाही निर्वाचन स्वच्छ र मर्यादित बनाउन निर्वाचन आयोगले दलहरूकै सहमतिमा बनाएको आचारसंहिता उमेदवारले उल्लंघन गरिरहेका छन् । कुनै मेला वा उत्सवजसरी माइक घन्काएर उम्मेदवार र पार्टीको पक्षमा सांगीतिक प्रचार भइरहेको छ । स्थानीय प्रशासनले चाडबाडमा समेत बजाउन रोक लगाएको डिजेबाजा आइतबार ईश्वरपुरमा चर्को आवाजमा घन्कँदै थियो । स्थानीय भगवानलाल महतोले दिनरात बज्ने डिजे र माइकको ठूलो आवाजले हैरान पारेको बताए । आचारसंहिता उल्लंघन भए पनि कसैले नटेरेकोमा उनले आपत्ति जनाए । दलकै सहमतिमा जारी भएको आचारसंहिता लागू नहुनु गलत हो, उनले भने, भड्किलो र खर्चिलो प्रचार गरी जित्ने उम्मेदवारबाट जनताले के अपेक्षा गर्ने ? प्रमुख दल नै प्रचारमा ठूला झन्डा, माइक, डिजे र धेरै सवारीसाधन प्रयोग गरेर आचारसंहिता उलंघनमा अग्रपंक्तिमा देखिएका छन् । अधिकांश दलले प्रचारमा खटिने कार्यकर्तालाई भेस्ट र टोपी वितरण गरेका छन् । चुनाव चिह्न र पार्टीका झन्डा अंकित भेस्ट लगाएका व्यक्ति हरेक टोलमा प्रशस्त भेटिन्छन् ।पार्टीका झन्डा राखेर गुडेका सवारीको ताँती देखिन्छ । केही वडाध्यक्ष उम्मेदवारले दुईवटासम्म जिप प्रयोग गरिरहेका छन् । नगरपालिका, गाउँपालिका र वडाध्यक्ष उम्मेदवारले एउटा हलुका सवारी साधन र दुई मोटरसाइकल मात्र प्रचारका लागि राख्न पाउने प्रावधान छ ।उमेदवारका घरमा बिहानबेलुका सयौंका लागि खाना पाक्ने गर्छ । आचारसंहिताले मतदातालाई भोज खुवाउन, मादकपदार्थ सेवन गराउन वा वितरण गर्न रोक लगाएको छ । खाना बनाउने मान्छे र भाँडाकुँडा भाडामा ल्याएर केही उम्मेदवारले चुनावलाई थप खर्चिलो बनाएका छन् । साँझ परेपछि होटलमा खुट्टा टेक्ने ठाउँ हुँदैन । नागरिक अगुवा उग्रकान्त झाले चुनावमा मदिरा र मासुको परम्परा नटुटेसम्म भ्रष्टाचार नरोकिने बताए । अचारसंहिता फेल भएको छ, उनले भने, खर्चिलो र भड्किलो चुनावले कसैको हित गर्दैन । राजनीतिक दलको दम्भले पनि आचारसंहिता उलंघन गर्ने होड बढेको हो । तामझाम देखाएर मत तान्ने गलत प्रयास भइरहेको छ । प्रमुख निर्वाचन अधिकृतको कार्यालयले भने आचारसंहिता पालनाका लागि दललाई दबाब दिएको छ । तर, चुनावका बेला बल प्रयोग गरेर आचारसंहिता पालन गराउन खोज्दा चुनौती निम्तिने भएकाले नरम हुनुपरेको एक अधिकारीले बताए ।"
व्यापारीलाई गोली हान्ने पक्राउ,"भैरहवा (कास) व्यवसायीलाई गोली हानेर हत्या प्रयास गर्ने एक भारतीय नागरिकलाई प्रहरीले पक्राउ गरेको छ । भारत, मोतीहारी रक्सौल१ का ५० वर्षीय अरविन्द भन्ने बब्लु तिवारी पक्राउ परेका हुन् । प्रहरीले आइतबार उनलाई सार्वजनिक गर्यो । तिवारीले भैरहवाका व्यवसायी तथा सिद्धार्थनगर उद्योग वाणिज्य संघका उपाध्यक्ष कुलप्रसाद न्यौपानेलाई गत मंसिर २१ गते साँझ घरमै गोली प्रहार गरेको प्रहरी दाबी छ । गोली भित्तामा लागेकाले न्यौपाने भाग्यवश बाँचेका थिए । उनी पुस २९ गते लागूऔषधसहित काठमाडौंमा पक्राउ परेका थिए । त्यतिबेला अपराधबाट बच्न आफ्नो नाम, ठेगाना फरक पारी अरविन्द यादव लेखाएका थिए । २०६६ असार २ गते रूपन्देहीमा लागूऔषध र हातहतियार सम्बन्धी मुद्दा चल्दा उनले आफ्नो ठेगाना भारतको महाराजगन्ज थाना सुनौली ग्राम जुगौली बताएका थिए । उक्त मुद्दाबाट छुटेपछि उनी लागूऔषध कारोबार, व्यापारीलाई धम्क्याएर पैसा असुल्ने गतिविधिमा संलग्न रहेको प्रहरीले जनाएको छ ।"
गोपीकृष्णको म्युजिक भिडियो,काठमाडौं (कास) सञ्चारकर्मी गोपीकृष्ण ढुंगाना लिखित गजलको म्युजिक भिडियो सार्वजनिक भएको छ । संगीतकार अर्जुन पोखरेलको संगीत र भुवन रावत क्षितिज को स्वरमा रेकर्ड भएको तिम्रा लागि यो ठाउँ छोडी बोलको गजलको म्युजिक भिडियो बनाइएको हो ।विभोर पोखरेलको निर्देशनमा बनेको भिडियोमा सम्पदा बानियाँ र प्रमोदले अभिनय गरेका छन् । स्वार्थी प्रेमिकाका लागि एउटा उदार प्रेमीको त्यागलाई गजलमार्फत देखाउन खोजिएको सञ्चारकर्मी ढुंगानाले बताए । झन्डै एक दर्जन गीत रेकर्ड गराएका ढुंगानाको यो दोस्रो म्युजिक भिडियो हो ।
एउटा शालीन साँझ,"काठमाडौं संगीतमा लागेको लामो समयपछि र अनेकौं हिट नम्बर दिइसकेपछि गायिका अञ्जु पन्त एकल साँझमा उत्रिइन् । लक्ष्मण लोहनीको शब्द र चन्द्रराज शर्माको संगीतमा नारायण गोपालले गाएको म मरे पनि मलाई मेरो देशको माया छ बोलको गीतमार्फत उनले शनिबार प्रज्ञा प्रतिष्ठानमा आयोजित अन्जु पन्त सुमधुर सन्ध्या२०७४ प्रारम्भ गरेकी थिइन् ।म्युजिक रेकर्डिस्ट एसोसिएसन नेपाल र अञ्जु पन्त फाउन्डेसनद्वारा आयोजित कार्यक्रममा अञ्जुले १७ गीत सुनाइन् । उनको प्रस्तुति शालीन र सभ्य थियो भने गायकी मजबुत सुनियो । दुई दर्जन वाद्यवादकका साथमा उनले दुई घण्टा लगालग गाइन् । वादन टोलीको नेतृत्व अमुल कार्कीढलीले गरेका थिए ।आमालाई ढोगेर स्टेज चढेकी अञ्जुले पहिलो चरणमा कसले चोर्यो मेरो मन, तिमीबिना एक पल, म यस्तो गीत गाउँछु, पलपल रोएँ जिन्दगीमा, तिमीले पराई ठानेपछि लगायत गीत प्रस्तुत गरिन् ।तेह्रथुमको संक्रान्ति बजारमा जन्मिएकी उनले गुरु कृष्णमान डंगोल र फूपू जानकी केसीका कारण आफू संगीतमा लागेको बताइन् । रेडियो नेपालले आयोजना गरेको देशव्यापी आधुनिक गीत प्रतियोगितामा पहिलो भएयता उनले ६ हजार गीतमा आवाज दिइसकेकी छन् । मेरो जिन्दगीमा धेरै उतारचढाव आए, एक छोरीकी आमा अञ्जुले भनिन्, तर, सांगीतिक यात्रा स्वर्णिम नै रह्यो ।पहिलो चोटि एकल साँझ गरेकाले कतिपय कुरा नमिलेको भन्दै उनले पटकपटक माफी मागिरहिन् ।सुरुमा लहंगा स्टाइलको नीलो सारीमा झुल्किएकी उनी दोस्रो पटक मञ्चमा आउँदा रातो गाउनमा थिइन् । यसपालि उनले सागरसरी चोखो माया, कहाँ भेटिएला, मेरा आशक्तिका भावना, न बिर्सें तिमीलाई, तिमी कसको हुने होला, तिर्खा लाग्यो पानी खाएँ जस्ता आफ्ना चर्चित गीतहरू ब्याक टु ब्याक सुनाइन् । आफूले गुरु मानेका व्यक्तित्वहरूको नाम लिँदै उनले फत्तेमान राजभण्डारीको गाना यस्तो पनि हुँदो रैछ प्रस्तुत गरेकी थिइन् । धेरै जना गुरुहरूको आशीर्वाद पाएकाले म यहाँसम्म आइपुगेकी हुँ, उनले भनिन्, फत्तेमान बाबा, रञ्जित गजमेर बाबाले मलाई धेरै आशीर्वाद दिनुभयो ।अञ्जुले आफूलाई तबला, बेस गिटार र सेक्सोफोन निकै मन पर्ने बताइन् । यी बाजा बजाउन सिकाउने गुरुलाई पनि उनले स्टेजबाटै नमन गरिन् । अरू बाजा पनि मनपर्छ है, उनले ठट्टा गरिन्, यहाँ मलाई साथ दिने दाजुभाइहरू रिसाउनुहोला फेरि ।कार्यक्रममा अञ्जुले जिन्दगीमा पहिलो पटक गाएको भजन मनमनकै योगी बनाऊ सुनाउँदा हलमा तालीको गडगडाहट सुनिइरह्यो । गीतकार, संगीतकार, अरेन्जर, सहगायक सबैको नाम लिँदै उनले गीतहरू प्रस्तुत गरेकी थिइन् । कार्यक्रमको पूर्वाद्र्धमा अञ्जुलाई गायक सुरेश लामाले साथ दिएका थिए । उनीहरूले गोर्खा पल्टन र सुर्के थैली खै सुनाउँदा दर्शकश्रोता नाचुँला झैँ गरिरहेका थिए । खचाखच भरिएको हल देखेर अञ्जुले आफू भाग्यमानी भएको बताएकी थिइन् ।कति धेरै माया गर्नु भएको मलाई ? उनले भनिन्, सबैप्रति आभारी छु । एकल साँझ गर्न ढिला गर्नुको कारणमा चाहिँ उनले आफूलाई योग्य बनाउनपट्टि लागेको बताइन् । म सिनियर नभइसकेकाले ढिला भयो, उनले भनिन् ।"
माई लभ मंसिरमा,"काठमाडौं (कास) जापानी निर्देशक तोसिआकी इतोह निर्देशित माई लभ : प्रमिस फर काठमान्डु मंसिरमा देशभर रिलिज हुने भएको छ । आइतबार राजधानीमा पत्रकार सम्मेलन गरी रिलिज डेट सार्वजनिक गरिएको हो । फिल्मको सोमबार भने राष्ट्रिय सभागृहमा विशेष सो गरिँदै छ । सोका लागि जापानी कलाकार टोली यतिबेला काठमाडौं आइपुगेको छ । तोसिआकीको यो तेस्रो नेपाली फिल्म हो । शिरीषको फूल को निर्देशक तोसिआकीले पहिलोपटक सन् २००७ मा नेपाली सम्पदा संरक्षणको सन्देशसहित फिल्म कठपुतली बनाएका थिए । नयाँ फिल्म माई लभ उनले कठपुतली कै सिक्वेलका रूपमा बनाएका हुन् । सम्पदा संरक्षणको अभियानमा लाग्दालाग्दै थकित बनेको रमेश जापान पलायन भएपछिको यात्रा यो फिल्ममा छ । २०७२ को विनाशकारी भूकम्पमा परेर हराएकी आफ्नी प्रेमिकाको खोजी गर्न नेपाल फर्केका तिनै पात्रले गर्ने संघर्ष र उतारचढाव फिल्ममा देखाइएको तोसिआकीले बताए । दुवै देशमा छायांकन गरिएको फिल्ममा नेपालको मछिन्द्रनाथको जात्रासित जापानको सुवामा प्रचलित जात्रासितको सांस्कृतिक समानता पनि प्रस्तुत गर्न खोजिएको उनले बताए । माई लभ को मुख्य कलाकारको रूपमा उनले शिरीषको फूल र कठपुतलीकै नायक गणेश लामालाई लिएका छन् । फिल्म क्रियसन नेपालको ब्यानरमा निर्माण गरिएको माई लभमा जापानबाट युइची हायदा, रिवोन मिजुतानी, सुइतारो माजाता, काजोतोसी थासाका, थामिया मोतो र नेपालबाट गणेशसँगै, शीतल श्रेष्ठ, चैत्यदेवी सिंह, मञ्जु श्रेष्ठ, चाँदनी लामा, शान्ति वाइबा, राजु भुजू, बबी लिम्बू लगायतले अभिनय गरेका छन् । गौरीशंकर धुजूको छायांकन, दिनेश सुनामको संगीत, जापानी चलचित्रकर्मी थाक मिया मोतोको भीएफएक्स रहेको छ ।तेस्रोपटक पनि उहाँको फिल्ममा जोडिन पाउँदा खुसी छु, अभिनेता लामाले भने, यो फिल्मले भूकम्पको पीडा, सम्पदा संरक्षणको सन्देशसँगै प्रेमकथाको भिन्न पाटोलाई बोकेको छ । उनले यो फिल्म नेपाली दर्शकको लागि नयाँ स्वादको हुने दाबी गरे । जापानी र नेपाली कलाकार दुवैलाई लिएर झन्डै दुई दशकअघि निर्माण गरिएको मितेरी गाउँको समेत नायक लामाले यसपटक माई लभमा पनि दुवै देशका कलाकारको काम देख्न पाउने बताए । भूकम्पका बेला कसरी सुरक्षित हुने, पुनर्निर्माणमा कसरी योगदान गर्ने भन्ने सामाजिक पाटो पनि फिल्ममा रहेको तोसिआकीले दाबी गरे । काठमाडौं महानगरपालिका वातावरण व्यवस्थापन विभाग र फिल्म क्रियसन नेपालले सोमबार फिल्मको विशेष सो गर्न लागेको हो ।"
साहसी कंगना,"कंगना रनौट बलिउडकी यस्ती सेलेब्रिटी हुन् जो अभिनयको कारण मात्रै प्रख्यात छैनन् । सञ्चार माध्यमसँगको हरेक अन्तर्वार्तापछि उनी विवादमा तानिन्छिन् । हालै उनले आपकी अदालत मा दिएको बयानले बलिउडका थुप्रै हस्तीहरूको चैन छिनेको छ । कंगनाले आफूलाई आदित्य पंचोली, अध्ययन सुमन र हृतिक रोशनले कसरी तड्पाए भन्नेबारे खुलस्त पारेकी थिइन् । उक्त कार्यक्रमपश्चात् कंगना फ्यानहरूमाझ नामी भइन् । उनको साहसको प्रशंसा गर्ने मनग्गे निस्किए । बडो आँटी भएर उनले अन्तर्वार्ता दिएको भन्दै युट्युबभरि वाहवाही समेटिएका कमेन्ट देख्न सकिन्छ । तर, त्यही सोपछि कंगनालाई कतिपय बलिउडकर्मीले भने खेदो खन्न थालेका छन् । निर्देशक फराह खानले उनलाई जहिले पनि वुमन कार्ड नफ्याँक्न आग्रह गरेकी छन् । महिला भएकै कारण अनेक हन्डर खानुपरेको व्यथा कंगनाले औधी सुनाइसकेको फराहको भनाइ थियो । अहिले आदित्यकी पत्नी जरिना वहाबले कंगनाले आफूहरूलाई वाहियात आरोप लगाएको बताएकी छन् । ऊ मेरी छोरीसरह हुनै सक्दिन, जरिनाले भनेकी छन्, मेरो पतिसँग डेट गर्नेलाई म छोरी मान्छु ? कस्तो बकवास कुरा । कंगनाले आदित्य आफूभन्दा धेरै जेठा र आफू उनकी छोरीको उमेरकी भएको बताएकी थिइन् । आदित्यले हाउस अरेस्टमा राख्न खोजेपछि कंगनाले आफूलाई भेटेर मद्दत मागेको कुरा पनि झूटो भएको जरिनाको भनाइ थियो । कंगना भने यस्ता दुईजिब्रे कुरा गर्नेहरूदेखि आफू कत्ति पनि नडराउने बताइरहेकी छन् । उनी भन्छिन्, म डरलाई जितेर माथि उठेकी मान्छे हुँ । सत्य बोल्ने हिम्मत छ । यही कारण मेरो करिअर समाप्त हुन्छ भने पनि होओस् । जिन्दगीमा सफलताको रस चाखिसकेकाले अब गुमाउनुपर्ने कुनै चिज बाँकी नरहेको भन्दै उनले अबको यात्रा कसरी अघि बढाउने भन्नेबारे पनि आफूले सोचिसकेको बताएकी छन् ।"
देश विकासबारे मिलन,"काठमाडौं (कास) आर्किटेक्ट तथा ग्रामीण विकासविज्ञ मिलन बगालेको दोस्रो पुस्तक बजारमा आएको छ । देशदृष्टि राजधानीमा डा मोहनमूर्ति पन्त, आख्यानकार अमर न्यौपाने र बगालेले सार्वजनिक गरे ।बसोबास पद्धति, निर्माण संस्कृति, सम्पदा संरक्षण र ग्रामीण विकासका विविध आयाम समेटिएका लेखहरू संगृहीत पुस्तकले वास्तुकलाका विविध आयाम र इतिहासलाई गहिरोसँग केलाएको टिप्पणी गरे । अरनिकोदेखि रनसुर बिष्ट, जोगलाल स्थापित जस्ता वास्तुशिल्पीका सिर्जनाबारे पनि गहन चिन्तन गरिएको छ, उनले भने, मिलनले भवन निर्माण क्षेत्रजस्तो नीरस विषयलाई भाषिक शिल्पका माध्यमले पठनीय बनाएका छन् । आख्यानकार न्यौपानेले नेपाल आधुनिक हुने होडमा दौडिए पनि सुव्यवस्थित र योजनाबद्ध ढंगले विकास गर्ने बाटोतिर हिँड्न नसकेको उल्लेख गर्दै थपे, यो किताबले सम्पदा तथा वास्तुकला संरक्षणका लागि सबैलाई प्रेरणा दिएको छ । उक्त पुस्तक सांग्रिला बुक्सले निकालेको हो ।"
समलिंगी विवाह मान्यताका लागि मतदान,अस्ट्रेलिया (कास) अस्ट्रेलिया समलिंगी विवाहलाई मान्यता दिने वा नदिने विषयमा हुलाकबाट मतदान हुने भएको छ । मतदानबाट समर्थनको पक्षमा नतिजा आएमा अस्ट्रेलियामा समलिंगी विवाहले मान्यता पाउनेछ । प्रधानमन्त्री माल्कम टर्नबुल र विपक्षी दलका नेता बिल सर्टन लगायतले भने समलिंगी विवाहलाई समर्थन गरेका छन् ।
वैज्ञानिकको सम्मानमा रात्रिभोज,रात्रिभोजमा उनले परीक्षणमा संलग्न वैज्ञानिकलाई धन्यवाद दिँदै आगामी दिनमा थप शक्तिशाली हतियारको विकासका लागि पनि निर्देशन दिएका केसीएनएले जनाएको छ । केसीएनएले आइतबार सार्वजनिक गरेका तस्बिरमा किम दुई जना वैज्ञानिक री होङ सोप र होङ सुङ मुसँग हँसिलो मुद्रामा देखिएका छन् ।
रोहिंग्याद्वारा युद्धविराम घोषणा,"कोक्स बजार (बीबीसीरोयटर्स) रोहिंग्या मुस्लिम विद्रोहीले म्यानमारको उत्तरी राज्य रखिनेमा अगस्ट २५ देखि भड्किएको हिंसा अन्त्य गर्न आइतबारदेखि एक महिना लामो युद्धविराम घोषणा गरेका छन् । उनीहरूले हिंसाका कारण चरम मानवीय संकट उत्पन्न भएकाले एकतर्फी युद्धविराम गरेको जनाएका छन् ।आर्कन रोहिंग्या साल्भेसन आर्मी (आर्सा) द्वारा जारी विज्ञप्तिमा उल्लेख छ, आर्साले युद्धविराम अवधिमा सम्पूर्ण मानवीय सहायताकर्मीलाई सहयोगको काम सुचारु गर्न आग्रह गर्दछौं । विद्रोही समूहले सरकार पक्षलाई पनि युद्धविराम गरी सहायताकर्मीलाई सहयोग गर्ने वातावरण सिर्जना गर्न आग्रह गरेको छ । आर्साले ३० प्रहरी चौकीमा आक्रमण गरेपछि सेनाले गरेको जवाफी कारबाहीले हिंसा फैलिएको हो । हिंसापछि करिब तीन लाख रोहिंग्या छिमेकी देश बंगलादेशमा शरण लिइरहेका छन् । बौद्धमार्गीको बाहुल्य रहेको म्यानमारमा रोहिंग्याहरू मुस्लिम अल्पसंख्यक हुन् । रोहिंग्याका अनुसार सेनाले बंगलादेश भाग्ने नाकामा बारुदी सुरुङ ओछ्याएर क्रुर तथा बर्बरतापूर्वक मानिसहरूको हत्या गरेको बताउँछन् । मानव अधिकार संस्था एम्नेस्टी इन्टरनेसनलले शनिबार यसका लागि सेना जिम्मेवार भएको जनाएको छ । म्यानमार सरकारले भने उनीहरूको कुरा अस्वीकार गर्दै सेनाले रोहिंग्या आतंकवादीसँग लडिरहेको जनाएको छ । बंगलादेशका शिविरमा शरणार्थीको संख्या बढेपछि पानी र खानाको अभाव भएको राष्ट्रसंघले जनाएको छ । समाचार संस्था एपीका अनुसार कतिपय मानिसहरू खानेकुरा लिन लाइनमा बसेका बेला बेहोस भएका छन् । बंगलादेशस्थित राष्ट्रसंघीय अधिकारीले भने, कम्तीमा पनि ६० हजार मानिसलाई तत्काल बासस्थान, खाना, पिउने पानी र मानसिक स्वास्थ्यको सेवा आवश्यक छ ।राष्ट्रसंघले म्यानमारबाट भागेर बंगलादेश पुगेका शरणार्थीलाई मानवीय सहायताका लागि ७ करोड ७० लाख डलर आवश्यक पर्ने जनाएको छ । अधिकारकर्मीले म्यानमारकी राज्य सल्लाहकार आङ सान सुकीलाई सरकारी सेनाको ज्यादतीबारे रोहिंग्या समुदायलाई संरक्षणको पहल गर्न आग्रह गरेका थिए । त्यसको प्रतिक्रियामा सुकीले रोहिंग्या समुदायका नागरिकमाथि सरकारले ज्यादती नगरेको बताएकी थिइन् । उनले सञ्चार माध्यमले ज्यादती गरेको भनी दुष्प्रचार मात्र गरेको बताएपछि उनको अन्तर्राष्ट्रिय स्तरमा आलोचना भएको छ ।"
४५ किलो चरेस बरामद,बझाङ (कास) प्रहरीले ४५ किलो चरेस र ४७ हजार नगदसहित आइतबार २ जनालाई पक्राउ गरेको छ । सुर्मा५ सैनगाउँका दीपक बोहरा र गिठे बोहरा पक्राउ परेका हुन् । प्रहरीले उनीहरुलाई तीन दिनदेखि पछ्याइरहेको थियो । जिल्ला प्रहरी र प्रदेश अनुसन्धान ब्युरोको संयुक्त टोलीले चरेससहित व्यापारी पक्राउ गरेको हो । जिल्ला प्रहरीप्रमुख ऋषिराम कँडेलले बोहराद्वयले भारत निकासी गर्ने उद्देश्यले चरेस लगिरहेको बताए । छबीस पाथीभेरे गापामा निमार्णाधीन तारुगाढ लघुुजलविद्युत् आयोजनाको पावरहाउसभित्र चरेस लुकाउँदै गरेको अवस्थामा पक्राउ गरिएको उनले जानकारी दिए ।
वडा सदस्यको झोलामा विस्फोटक,"गुल्मी (कास) रेसुंगा नपा८ का वडासदस्य तारा श्रीस विस्फोटक पदार्थसहित पक्राउ परेका छन् । शनिबार राति सुरक्षा जाँच गर्दा झोलामा विस्फोटक बरामद भएपछि उनीमाथि थालिएको प्रहरीले जनाएको छ । कांग्रेसबाट निर्वाचित श्रीशको झोलामा ३३ थान विस्फोटक डेटोनेटर बरामद भएको हो । डेटोनेटरसँगै चारवटा सुतली बम, एक किलोग्राम बारुद र केही थान सेºटी ºयुज पनि बरामद भएको प्रहरीले जनायो । खासमा डेटोनेटरको परिमाण धेरै छ, डीएसपी गंगाबहादुर थापाले भने, कहाँबाट आयो र के प्रयोगका लागि बोकेर हिँडेका हुन्, त्यसको अनुसन्धान गर्दै छौं । माछा मार्ने प्रयोजनका लागि विस्फोटक पदार्थ बोकेको दाबी गरिए पनि विस्फोटकसँगै माछा भने फेला नपरेको प्रहरीले जनाएको छ ।"
रोहिंग्यालाई सुरक्षा माग्दै प्रदर्शन,बाँके (कास) बर्माको अल्पसंख्यक रोहिंग्या समुदायको सुरक्षा माग गर्दै आइतबार नेपालगन्जका मुस्लिमले प्रदर्शन गरेका छन् । रोहिंग्याहरूमाथि भइरहेको ज्यादति रोक्न सरकारले बर्मालाई दबाब दिनुपर्ने भन्दै मुस्लिम अगुवाले प्रजिअलाई ज्ञापनपत्र बुझाए । पूर्वमन्त्री इस्तियाक राईले नेपाल सरकारले त्यहाँ भइरहेको मानवअधिकार उल्लंघनका घटनालाई गम्भीरतापूर्वक लिन आग्रह गरे । इस्लामी संघ नेपाल बाँकेका अध्यक्ष अबेदुर रहमानले बर्मामा मुस्लिममाथि भएको अत्याचार रोक्न सबै मिलेर दबाब दिनुपर्ने बताए । मुस्लिम समुदाय नेपालगन्जको बीपीचोकबाट विरोध र्याली निकालेर जिल्ला प्रशासन कार्यालय पुगेको थियो । मदरसा फैजुन्नबी इदगाह सञ्चालक समिति अध्यक्ष रहिस अहमद सिद्दिकीले प्रजिअलाई ज्ञापनपत्र दिएका थिए ।
साउदी जेलबाट छोरो छुटाउन वृद्धाको हारगुहार,"काठमाडौं ६२ वर्षीया यमकुमारी भुसाल अहिले यस्तो पीडामा छिन्, जुन उनी शब्दमा बयान गर्न सक्दिनन् । ६ फेब्रुअरी २०१४ देखि उनका ३५ वर्षीय छोरा स्थानेश्वर भुसाल साउदी अरबको जेद्दास्थित धावन जेलमा छन् । मध्यबिन्दु४, नवलपरासीकी यमकुमारीलाई नेपाली कन्सुलेटले पठाएको पत्रमा भनिएको छ, एक लाख ५० हजार रियाल (झन्डै ४५ लाख रुपैयाँ) ब्लडमनी नतिरेसम्म भुसाल जेलमुक्त हुन सक्तैनन् । कमाउन विदेश गएको छोरो आफैं जेल परेको पीडा त छँदै छ, अब उसलाई छुटाउन यत्रो पैसा कहाँ खोज्ने ? छोरा छुटाउने प्रयासका लागि काठमाडौं आइपुगेकी यमकुमारीका प्रत्येक शब्द आँसुमा डुबेर निस्कन्छन् ।स्थानेश्वर २७ सेप्टेम्बर २०११ मा इनोभेटिक म्यानपावरबाट साउदी अरब गएका थिए । गाडी चलाउने उनको काम थियो । ५ जुन २०१२ मा पनि उनी गाडीसहित सडकमा थिए तर गाडी गुडेको होइन, रोकिइराखेको अवस्थामा । त्यही गाडीलाई पछाडिबाट एक भारतीय चालकले चलाएको गाडीले ठक्कर दियो । स्थानेश्वरको गाडी हुत्तिएर अगाडि रोकिराखेको अर्काे गाडीलाई ठक्कर दिन पुग्यो । त्यो दुर्घटनामा ठक्कर दिने भारतीय चालक इसम साहिब र ठक्कर खाने गाडीका चालक साउदी नागरिक रद जमान अलजदानी दुवैको ज्यान गयो । जेद्दा प्रान्तमा अपराध हेर्ने न्यायालयका न्यायाधीश अब्दुलरहिम विन इब्राहिम अन्मुतेहेफले भुसाल र साहिब शतप्रतिशत दोषी रहेको फैसला गरिदिए । र, अलजदानीको परिवारलाई ३ लाख रियाल ब्लडमनी बुझाउन आदेश दिए । आदेशअनुसारको रकम दुई चालकका परिवारले आधाआधा जम्मा गर्नुपर्ने भयो ।भुसाल परिवार त्यत्रो रकम बुझाउन सक्ने हैसियतमा छैन । नेपाली कन्सुलेटले अलजदानी परिवारलाई भेटेर ब्लडमनी मिनाहा गर्न आग्रह गरे पनि स्वीकार भएन । निजी कानुनमा परिवारलाई निर्णय गर्न छुट छ । तर, परिवारले अस्वीकार गरेपछि ब्लडमनी नबुझाएसम्म जेलमुक्त गर्न सकिन्न । वृद्धा यमकुमारी दूतावासको पत्र बोक्दै काठमाडौं धाइरहेकी छन् । सरकारी तहमा उनले गरेको अनुनयविनयलाई कसैले ध्यान दिएको छैन । उनलाई साथ दिने घरमा अरू सदस्य छैनन् । सय वर्षकी सासू छिन् । रूखबाट लडेर घाइते भएका श्रीमान् छन् । साउदी जाँदा छोराले बिहे गरेर गएको थियो । जेल परेको खबर आएपछि बुहारीले घर छाडिन्, उनले भनिन्, हामी गरिब त्यत्रो पैसा तिर्न सक्दैनौं । जेलबाट छोराले रुँदै फोन गर्छ । मेरो हृदय छियाछिया हुन्छ । नेपाली दाजुभाइको सहयोगबाट मात्रै छोरा छुट्न सक्ने उनी बताउँछिन् । यहीबीच, वैदेशिक रोजगारीमा अलपत्रको उद्धारमा समन्वय गर्ने प्रवासी नेपाली समन्वय समिति (पीएनसीसी) ले ब्लडमनी संकलन अभियान सुरु गरेको छ ।१ लाख ५० हजार रियालभन्दा एक पैसा पनि बढी चाहिएन, उनले भनिन्, बढी रकम संकलन भए मजस्तै पीडित अरूका लागि प्रयोग गर्न दिन्छु । छोरो छुटाउन पुगे भयो । समितिका अध्यक्ष कुलप्रसाद कार्कीले संकलित रकम पारदर्शी बनाउन परिवार र स्थानीय जनप्रतिनिधि संलग्न समिति बनाइएको बताए । रकम दिन इच्छुकले ग्लोबल आएमई बैंकको खाता नम्बर ३९०१०१००००४०९ मा रकम जम्मा गर्न सक्ने कार्कीले जानकारी दिए ।"
शुल्क बढाउने खेल सुरु : डा केसी,"काठमाडौं प्राडा गोविन्द केसीले मन्त्रिपरिषद्बाट अनुमोदन भइसकेको चिकित्साशास्त्र स्नातक तहको अध्ययन शुल्क बढाउने चलखेल भइरहेको आरोप लगाएका छन् । मन्त्रिपरिषद्ले आर्थिक वर्ष २०७४७५ का लागि उपत्यकाभित्र एमबीबीएसको ३८ लाख ५० हजार र उपत्यका बाहिर ४२ लाख ४५ हजार एवं बीडीएसको १९ लाख ३२ हजार ६ सय १२ रुपैयाँ शुल्क तय गरिसकेको छ । वार्षिक अधिकतम विद्यार्थी संख्या यस वर्षदेखि एक सय हुने निर्णय भइसकेको उल्लेख गर्दै डा केसीले भने, सरकारले तोकिसकेको शुल्कमा कुनै चलखेल हुन दिनुहुन्न, किस्ताबन्दीमा शुल्क तिर्ने व्यवस्था मिलाउनसमेत सरकारले पहल गर्नुपर्छ ।उनले तोकिएभन्दा बढी शुल्क लिने मेडिकल कलेजको सम्बन्धन खारेजीसम्म गर्न सक्ने कानुनी व्यवस्था रहेको उल्लेख गर्दै त्यस्तो निर्णय गर्ने पदाधिकारीलाई बर्खास्त गर्नसमेत माग गरे । उनले चिकित्साशास्त्रको स्नातकोत्तर तहको अध्ययन शुल्क त्रिविअन्तर्गतका निजी मेडिकल कलेजमा समेत काठमाडौं विश्वविद्यालयमा जत्तिकै २२ लाख ५० हजार कायम गर्न माग गरे । त्रिविअन्तर्गतका निजी मेडिकल कलेजले विद्यार्थीलाई ब्ल्याकमेल गरी तोकिएको शुल्कभन्दा बढी रकम असुलेको भन्दै डा केसीले त्यस्ता कलेजलाई तत्काल कारबाही गर्नसमेत माग गरे ।"
डुबेर दुईको मृत्यु,कपिलवस्तु (कास) खोलामा डुबेर यशोधरा२ का रीमा कोहार र इन्द्रावती यादवको मृत्यु भएको छ । घाँस काटिरहँदा रीमा अचानक खोलामा खसेपछि उनलाई बचाउन जाँदा इन्द्रावती पनि बगेको प्रहरीले जनायो ।
"बत्ती देऊ, भोट लैजाऊ","पर्सा वीरगन्जमा नेपाल प्रवेशद्वारको पूर्वदक्षिण कुनामा एउटा राम (चमार) बस्ती छ । सदरमुकाममै भए पनि झट्ट हेर्दा दूरदराजको पिछडिएको गाउँझैं लाग्छ, अहिलेसम्म बिजुली बत्ती पुगेको छैन । चुनाव जितेर गएपछि आफ्ना नेताको मुखसम्म देख्न पाएनन् स्थानीयले । तर, स्थानीय चुनाव लागेसँगै नेताहरू फेरि उनीहरूलाई भोटका लागि फकाउँदै छन् । नमस्कार फर्काउनै भ्याइनभ्याई छ स्थानीयलाई । चिल्ला गाडी चढेर आउने नेता र कार्यकर्ताहरूको आवागमन बाक्लो छ । ऐलानी जग्गामा बसेको २५ घरधुरीको यो बस्ती वीरगन्ज महानगरको वडा नम्बर १६ मा पर्छ । चमार बस्तीको नामले चिनिँदै आएकोमा केही वर्षयता पशुपतिनगर भन्न थालिएको छ । देशकै प्रमुख व्यापारिक नाकाबाट प्रवेश गर्ने मालबाहक सवारीले राज्यलाई कर तिर्दा वीरगन्ज भन्सारले वार्षिक १ खर्ब रुपैयाँभन्दा बढी राजस्व उठाउँछ । दक्षिणतर्फ सीमावर्ती भारतीय बजार रक्सौलको चमकधमक छ । रात परेपछि बस्तीको दक्षिणमा रक्सौल र उत्तरमा वीरगन्ज महानगरको सडक बत्ती र १ वर्षयता सोलार बत्तीले सीमा नाका उज्यालिन्छ । तर, पशुपतिनगरवासीको घरमा अझै दियो बल्छ । ४ वर्षअघि गाडिएको पोल र तारमा अझै करेन्ट प्रवाह भएको छैन ।यस वर्ष सिर्सियाखोलाको बाढी बस्तीमा पसेर उठीबास भएको पीडा आलै छ । अधिकांश घर टेकोमा अड्याइएका छन् । अशिक्षा, गरिबि, अभाव, बेरोजगारीको ज्वलन्त उदाहरण हो यो बस्ती । सामान्य पानी पर्दा राजमार्गबाट बस्ती पुग्ने बाटो हिलाम्मे हुन्छ । २५ मध्ये ७ घरधुरीमा मात्रै चापाकल छ । सार्वजनिक चापाकल पनि सिंगो बस्तीमा एउटै मात्र छ । बस्तीका युवा मजदुरी र टाँगा चलाउने पेसामा छन् । मजदुरी पनि सधैं गर्न नपाइने हुँदा धेरै युवा बेरोजगार भएर बसेका छन् । करिब २ सय २५ जनसंख्या रहेको बस्तीमा १ सय २५ जनाभन्दा बढी मतदाता छन् । बस्तीमा ठाउँठाउँमा महानगरका मेयर, उपमेयर, वडाध्यक्ष आदि पदमा लडेका दलका तथा स्वतन्त्र उम्मेदवारले प्रचारप्रसारका लागि फ्लेक्स र झन्डा झुन्ड्याएर गएका छन् । अधिकांश बस्तीवासीको एउटै माग छ, बत्ती । ७४ वर्षीया पानादेवी भन्छिन्, मैले त भोट माग्न आउनेजति सबै नेतासँग मेरो बस्तीमा बत्ती बालिदिनुपर्यो भनेकी छु, कुनै नेताले त्यसो गर्न सक्छजस्तो लाग्छ, मेरो भोट उसैलाई जान्छ ।"
अनुगमनमा अर्थ मन्त्रालय उदासीन,"काठमाडौं दरबारमार्गलगायत क्षेत्रमा उपभोक्तासँग असुल गरिएको सामानको अत्यधिक मूल्यबारे छानबिन गर्न आवश्यक पर्ने विज्ञ कर्मचारी पठाउन आपूर्ति विभागले बारम्बार अनुरोध गर्दा पनि अर्थ मन्त्रालयले उदासीनता देखाएको छ । प्रारम्भिक छानबिनमा न्यून बीजकीकरणको समस्या देखिएपछि थप कारबाहीका लागि अर्थ मन्त्रालयअन्तर्गत आन्तरिक राजस्व विभागको सहयोग आपूर्तिले मागेको हो । राजस्व छल्न विदेशमा किन्दा परेको मूल्यभन्दा कम देखाएर भन्सारबाट सामान भित्र्याई चर्को मूल्य राखेर सामान बेच्नु न्यून बीजकीकरण हो । यो बजारको मुख्य समस्या हो । यसलाई नियन्त्रण गर्नुपर्ने अर्थले आफैं अनुगमन गर्नुको साटो कारबाही प्रक्रियामा रहेका पसलको अनुसन्धानमा समेत असहयोग गरिरहेको छ । कारबाहीका लागि सरकारी निकायबाटै असहयोग भयो, आपूर्ति विभागका महानिर्देशक कुमार दाहालले गुनासो गरे ।निर्देशिकाअनुसार अनुगमन गर्न अर्थको स्वीकृति चाहिँदैन, कारबाही पनि स्वयं विभागले नै गर्न सक्छ तर खरिदबिक्री मूल्य विश्लेषणका लागि राजस्वका कर्मचारी आवश्यक छन्, उनले भने, तर अर्थले सहयोग गरेन । दाहालका अनुसार मूल्य अभिवृद्धिकर (भ्याट) का विषय, खरिदबिक्रीबीचको अन्तर राजस्वका कर्मचारीले विज्ञका रूपमा हेर्नुपर्छ । आपूर्तिका कर्मचारीले मूल्य विश्लेषण गरे पनि आधिकारिक मानिँदैन । त्यसैले अर्थका प्रतिनिधि माग गरिएको उनले बताए । अर्थका प्रतिनिधिले विश्लेषण गर्दा मुद्दा दायर गर्न सजिलो हुन्थ्यो, उनले भने । साताअघि आपूर्तिमन्त्री शिवकुमार मण्डलसहित आपूर्ति व्यवस्थापन तथा उपभोक्ता हित संरक्षण विभाग टोलीले गरेको अनुगमनका क्रममा ११ गुणासम्म बढी मूल्य लिएको फेला परेपछि दरबारमार्गका ९ पसल सिलबन्दी गरिएको छ । तर ती व्यवसायीलाई कारबाही प्रक्रिया अघि बढाउँदा अर्थबाट असहयोग भएको हो । सिलबन्दी भएका स्टोरबाट सम्पूर्ण कागजात ल्याएका छौं, बिलहरू विश्लेषण गरेर मुद्दा दायर गर्न अर्थ मन्त्रालयआन्तरिक राजस्व विभागका प्रतिनिधि माग गरेका थियौं, मन्त्रालयका एक अधिकारीले भने, तर अर्थले सहयोग गरेन । बरु उल्टै व्यापारीको पछि लागेर कुरा मिलाउन पहल भइरहेको सूचना प्राप्त भएको छ । अनुगमन टोलीले पसल बन्द गर्न थालेपछि विरोधमा व्यवसायीले दरबारमार्गका पसल अनिश्चितकालीन बन्द गरेका छन् । व्यवसायीले सिलबन्दी नखुलेसम्म सबै पसल बन्द गर्ने चेतावनीसमेत दिएका छन् । भन्सार विभागका प्रवक्ता कुलराज ज्ञवालीले भने आन्तरिक राजस्व विभाग र राजस्व अनुसन्धान विभागका कारण बजारमा समस्या भएको बताए । उनका अनुसार भन्सार ऐन २०६४ को दफा १३ अनुसार व्यवसायी स्वयंले सामानको मूल्य घोषणा गर्ने छुट छ । आयात गरिएका सामानको व्यवसायीले स्वयं मूल्य तोक्छन् । सोहीअनुसार भन्सारका कर्मचारीले राजस्व संकलन गरेको उनको भनाइ छ ।विभागका अनुसार न्यूनतम मान्यताका लागि सन्दर्भ (रिफरेन्स) मूल्य तोकिन्छ । तर, रिफरेन्स मूल्यलाई कानुनले मान्यता नदिएको भन्सार अधिकारी बताउँछन् । व्यवसायीले भन्सारबाट सामान भित्र्याएपछि त्यसपछिको जिम्मेवारी राजस्व विभागको रहेको ज्ञवालीले बताए । व्यवसायीले कति मूल्यमा खरिद र बिक्री गरेका छन् । त्यसको अनुगमन अनुसन्धान राजस्व विभागले हेर्नुपर्छ, उनले भने, तर विभाग आफ्नो जिम्मेवारीबाट पन्छिएको छ । यससँगै उनले व्यवसायी स्वयं पनि यसमा जिम्मेवार रहेको बताए । उनका अनुसार पसल सिलबन्दी हुनुमा व्यवसायी स्वयं दोषी छन् । कम मूल्यांकन गरी भ्याट छली गर्दा व्यवसायी फन्दामा परेको उनको भनाइ छ । विभागका कर्मचारी पनि दोषी होलान्, उनले भने, तर सबैभन्दा ठूलो हात व्यवसायीकै छ । न्यून बीजकीकरण रोकिए राजस्व संकलन १० प्रतिशतले बढ्छ ।भारतबाट आउने सामानमा भने त्यहाँको वस्तु तथा सेवा कर (जीएसटी) बिल भन्सारले हेर्न थालेको छ । भदौबाट मात्रै यो विधि अपनाइए पनि यसको असर अझै देखिएको छैन । चीनलगायत तेस्रो मुलुकबाट आउने सामानमा न्यून बीजकीकरण ठूलो समस्या छ, जुन अर्थ मन्त्रालय चनाखो नभई रोक्न सम्भव छैन । राजस्व सचिव शिशिरकुमार ढुंगानाले अनुगमनमा सहयोग गर्ने बताए । आपूर्तिबाट आज (आइतबार) मात्रै चिठी प्राप्त गरेका छौं, उनले भने, बिलहरू अनुसन्धान गर्छौं, अनुगमनमा पनि पठाउँछौं । न्यून बीजकीकरण अर्थकै कारण भएको गुनासो बढेपछि भन्सारमा कडाइ गर्न निर्देशन दिएको पनि उनले बताए ।"
नबिलको विद्युतीय भुक्तानी प्रणाली,"काठमाडौं (कास) नबिल बैंकले नेपालमा सुरक्षित वातावरणमा विद्युतीय व्यापार कारोबारहरूमा सहजीकरण गर्ने नबिल विद्युतीय भुक्तानी प्रणाली सुरु गरेको छ । यो प्रणालीबाट व्यवसायीहरूले नेपाल वा विदेशमा जारी गरिएका भिसा, मास्टरकार्ड वा युनियन पे इन्टरनेसनल ब्रान्डका कुनै पनि कार्डहरूमार्फत भुक्तानी स्वीकार गरी आफ्नो वस्तु तथा सेवा सुरक्षित वातावरणमा अनलाइन बिक्री गर्न सक्ने जारी विज्ञप्तिमा उल्लेख छ । राजधानीमा आयोजित कार्यक्रममा नेपाल राष्ट्र बैंकका गभर्नर चिरञ्जीवी नेपालले यो सेवाको आरम्भ गरेको बैंकले जनाएको छ । यसैबीच ग्राहकको आवश्यकता परिपूर्तिका लागि राष्ट्र बैंकको अनुमतिअनुरूप नबिल बैंकले नगद अमेरिकी डलर सोभै आयात गर्न थालेको जनाएको छ ।"
हिमालयन बैंकलाई अवार्ड,काठमाडौं (कास) हिमालयन बैंक लिमिटेडलाई एसियाली विकास बैंकले टीएफपी अवार्ड २०१७लिडिङ पार्टनर बैंक इन नेपाल प्रदान गरेको छ । एसियाली विकास बैंकद्वारा हिमालयनले एसिया प्रशान्त क्षेत्रमा ट्रेड फाइनान्सलाई प्रवद्र्धन गर्न खेलेको प्रभावकारी भूमिकाका लागि उक्त अवार्ड प्रदान गरेको जारी विज्ञप्तिमा उल्लेख छ । सिंगापुरमा सेप्टेम्बर ५ मा आयोजित कार्यक्रममा बैंकका वरिष्ठ व्यवस्थापकद्वय नवीनकुमार पौड्याल तथा सतीशराज जोशीले उक्त अवार्ड ग्रहण गरेको बैंकले जनाएको छ ।
यामाहा फेसिन ४ डयुअल टोन कलरमा,"काठमाडौं (कास) यामाहाले आफ्नो स्कुटर फेसिनोको डिजाइन र मेकानिक्समा सुधार गर्दै बीएस ४ उत्सर्जन मापदण्डअनुसार अपडेट गरेको छ । डयुअल टोन एक्सटेरियरले गर्दा नयाँ यामाहा फेसिनो थप आकर्षक बनेको जारी विज्ञप्तिमा उल्लेख छ । फेसिनो अब ब्लेन्डिङ ब्लु, फयुसन रेड, युनाइट हाइट र मिङ्गलिङ स्यान गरी चार आकर्षक डयुअल टोन कलरमा नेपाली बजारमा उपलब्ध कम्पनीले जनाएको छ । कम्पनीका अनुसार नयाँ फेसिनोमा स्टाइलिस मिटर कन्सोल, आकर्षक हेड ल्याम्प, डयुअल टोन कलर स्किम, आकर्षक ग्राफिक्स, थ्रीडी लोगो, क्रोम फिनिसिङ भएको रियर भ्यु मिरर, २१ लिटरको बुट, हुक, लामो सिट, ग्रयाब बार र अन्य विशेषताहरू छन् ।"
टोयटाका गाडीहरू पुन: लन्च,काठमाडौं (कास) टोयटा गाडीले नेपालमा नयाँ इटिओस प्लाटिनम र इटिओस लिभाको पुन: लन्च गरेको छ । कम्पनीका अनुसार राजधानीमा लन्च गरिएका यी दुई गाडी क्रमश: सन् २०१३ र २०१४ मा समेत नेपाल भित्र्याइएका थिए । टोयटाले डिस्ट्रिब्युटर युनाइटेड ट्ेरडर्स सिन्डिकेटमार्फत दुईवटा गाडी नेपाली बजारमा ल्याएको जनाएको छ । कम्पनीले यी गाडी खरिद गर्ने ग्राहकका लागि २ लाखसम्मको नगद छुटसहित स्पट एक्सचेन्ज र एक्सचेन्जमा ५० हजार रुपैयाँसम्म छुट अफरसमेत ल्याएको जारी विज्ञप्तिमा छ ।
बतासले ल्यायो नयाँ मिक्सर,काठमाडौं (कास) बतास अर्गनाइजेसनको इस्टर्न एजेन्सीले नेपालमा केवाईबी कोनम्याट ट्रान्जिट मिक्सर भित्र्याएको छ । निर्माण क्षेत्रमा भइरहेको आधुनिकीकरणमा साथ दिँदै श्रमको अभावमा निर्माण क्षेत्रले भोगिरहेको ढिलाइलाई केही हदसम्म कम गर्न यो मिक्सर ल्याएको जारी विज्ञप्तिमा उल्लेख छ । हाल ७ घनमिटर र ४ घनमिटरका २ अलगअलग मोडलमा उपलब्ध मिक्सरहरू चाँडै नै २ घनमिटरमा पनि उपलब्ध हुने कम्पनीले जनाएको छ ।
एनएमबी बैंकको एक घर एक खाता,काठमाडौं (कास) एनएमबी बैंकले एक घर एक खाता अभियानको दोस्रो चरणको सुरुवात गरेको छ । अभियानको मुख्य नारा समृद्धिको पहिलो पाइला रहेको बैंकले जनाएको छ । अभियानको प्रवद्र्धकदूतका रूपमा अभिनेता राजेश हमाललाई लिएर देशव्यापी विभिन्न कार्यक्रमहरू गर्नेे बैंकको विज्ञप्तिमा छ ।
६० दिनमा प्राधिकरण 'टुक्र्याइने,"काठमाडौं आठ वर्षयता चर्चामा रहेको नागरिक उड्डयन प्राधिकरणको पुन:संरचना दुई महिनाभित्र हुने भएको छ । पर्यटनमन्त्री जितेन्द्रनारायण देवले आइतबार पत्रकार सम्मेलन गरी नियमनकारी र सेवा प्रदायक गरी दुइटा निकायमा ६० दिनभित्र विभाजन गरिने दाबी गरे ।नागरिक उड्डयनसम्बन्धी निकायलाई सेवा प्रदायक र नियमनकारी निकायमा छुटयाई स्तरीकृत एवं गुणस्तरीय सेवा प्रवाह गर्न, एकीकृत नेपाल नागरिक उड्डयन ऐनको मस्यौदा मन्त्रिपरिषद्मा पेस गरिनेछ, उनले भने । मन्त्री देवले अबको ६० दिनभित्र गर्ने ३२ वटा महत्त्वाकांक्षी कार्ययोजना प्रस्तुत गरेका छन् । अन्तर्राष्ट्रिय नागरिक उड्डयन संगठन (आइकाओ) ले सदस्य मुलुकका हैसियतले नेपाललाई नियमनकारी र सेवा प्रदायक एउटै निकायमा रहँदा हित बाझिने भएकाले टुक््रयाउन २००८ देखि सुझाउँदै आएको छ । त्यसैको सुझावअनुसार हालको नागरिक उड्डयन प्राधिकरणलाई दुइटा निकायमा विभाजन गरिने भएको हो । आइकाओले हालै गरेको सुपरिवेक्षणमा गैरसैनिक उडानसँग जोडिएका आठवटा विषयमा अडिट गरेको थियो । तिनमा हवाई कानुन, नागरिक उड्डयनको संगठन, व्यक्तिगत इजाजतपत्र, वायुयान सञ्चालन, उडान योग्यता, वायुयान दुर्घटना जाँच, एयर नेभिगेसन सेवा र विमानस्थल सञ्चालन थिए । यीमध्ये नागरिक उड्डयन संगठनमा नेपालले ५० अंक (प्रतिशत) प्राप्त गरेको थियो । यसमा अन्य मुलुकहरूको औसत परिपालना दर ६८ प्रतिशत छ । नेपालमा नियामक र सेवा प्रदायक एकै निकायभित्र रहेकाले अडिटले चासो दिँदै आएको छ । यसबाहेक दुर्घटना जाँच्ने विधिमा पनि नेपालका आठ क्षेत्रमध्ये सबैभन्दा कम १८ अंक (प्रतिशत) मात्रै प्राप्त गरेको छ ।अन्तर्राष्ट्रिय नागरिक उड्डयन संगठनको गम्भीर सुरक्षा चासोबाट नेपाललाई लगाइएको रातो झन्डा (टयाग) हटाइएको सन्दर्भ उल्लेख गर्दै पछिल्लो समय सुधार भएको हवाई सुरक्षाबारे युरोपियन युनियनलाई जानकारी पनि यसै अवधिमा गरिने भएको छ । ईयूको हवाई सुरक्षा सूचीबाट नेपाली वायुसेवालाई हटाउने तयारी गरिने मन्त्री देवले बताए ।"
भ्रमण वर्ष सर्यो,"०७३७४ मा राष्ट्रपति विद्यादेवी भण्डारीले नीति तथा कार्यक्रममार्फत घोषणा गरेको सन् २०१८ लाई नेपाल भ्रमण वर्षका रूपमा मनाउने कार्यक्रम दुई वर्षपछि धकेलिएको छ । यसलाई मन्त्रिपरिषद्ले पारित गरिसकेको जनाउँदै मन्त्री देवले ६० दिनभित्र सचिवालय गठन गर्दै आवश्यक तयारी गरिने बाचा गरे । अब २०२० लाई भ्रमण वर्षका रूपमा मनाइने भएको छ । भ्रमण वर्षमा १० लाख पर्यटक ल्याउने मन्त्रालयले योजना बनाएको छ । उनले अब भारत र चीनमा पर्यटन प्रवद्र्धनका कार्यक्रमलाई अभियानका रूपमा बढाइने बताए । नेपालको पवद्र्धन गर्ने पर्यटन बोर्डलाई पनि बदलिँदो परिवेशअनुसार पुन:संरचना गरिने बताए । अबका केही महिना धार्मिक पर्यटन विस्तारका लागि पशुपति दर्शन वर्ष, घुमौं लुम्बिनी अभियान र राम जानकी विवाह महोत्सव मनाइनेछ । पशुपतिलाई केन्द्रमा राखेर देशभर हिन्दु सर्किट बनाउने तयारी पनि सरकारको छ ।"
ग्यास बुलेट सरकारको प्राथमिकताबाट हट्दै,"काठमाडौं नेपाली ग्यास बुलेट भित्र्याउने विषयमा सरकार एकाएक उदासीन देखिन थालेको छ । भारतले बिस्फोटक लाइसेन्स का कारण अलपत्र परेका नेपाली बुलेट ल्याउनेबारे प्रधानमन्त्री अध्यक्ष रहने योजना आयोगको पूर्ण बैठकको एजेन्डामा समेत राखिएन । योजना आयोगको ४४ महिनामा हुने बैठकमा आपूर्तिबाट मुख्य एजेन्डाका रूपमा ग्यास बुलेट पठाएका थियौं, शुक्रबार संसदको आपूर्ति तथा उपभोक्ता हित उपसमितिमा आपूर्ति सहसचिव मुकुन्द पौड्यालले भने, तर, आयोगबाट प्रधानमन्त्री भखर्रे भ्रमणाबाट फर्केकाले एजेन्डामा राखेर समाधान हुन सक्दैन । बैठकमा नआए पनि हुन्छ भनेर जवाफ पायौं । आयोगको बैठकमा राष्ट्रिय गौरव र प्राथमिकता प्राप्त आयोजनामा छलफल गरिन्छ । प्रधानमन्त्रीको अध्यक्षतामा रहने हुँदा सबै मन्त्रीहरूको उपस्थिति हुन्छ । तर, आयोगले प्राथमिकता नदिएको मन्त्रालयको गुनासो छ । मुख्य प्राथमिकतामा राखेर आयोगमा पठाएका थियौं, उनले भने, हाम्रो एजेन्डामा आयोगले त्यति महत्त्व दिएको जस्तो लागेन । प्रधानमन्त्रीको भारत भ्रमणमा आपूर्तिबाट दुई एजेन्डामध्ये पहिलो एजेन्डा ग्यास बुलेट थियो । तर, प्रधानमन्त्री स्वदेश फर्किएपछि भारतमा छलफल भएनभएको जानकारी नभएको उनले बताए । छलफल भएनभएको वा एजेन्डाभित्र परेनपरेको आधिकारिक रूपमा केही जानकारी पाएका छैनौं, उनले भने, बुलेटको सन्दर्भमा आपूर्तिभन्दा परराष्ट्र जिम्मेवार हुनुपर्छ ।एलपी ग्यास उद्योग संघका निवर्तमान अध्यक्ष शिव घिमिरेले भारतीय गुणस्तरअनुसार त्यहीँ निर्माण गर्दा पनि अवरोध हुनुमा स्वदेशी बुलेट रोक्ने चलखेल भएको बताए । लाइसेन्सका कारण बुलेटहरू आयात हुन नसक्दा व्यवसायीहरू निरुत्साहित भएको उनले बताए । बुलेट समस्या समाधान गर्न कानुनी व्यवधानभन्दा राजतीनिक तहबाट सुल्झाउनुपर्ने घिमिरेको भनाइ छ । प्रधानमन्त्रीको भारत भ्रमणपश्चात् भारतीय दूतावासले थप कडाइ गरेको उनले बताए । बुलेटमा करिब साढे ५ अर्ब लगानी रहेकाले सञ्चालनको वातावरण बनाइदिन उनले अनुरोध गरे । भदौ मसान्तसम्म सञ्चालनको वातावरण नबने असोजबाट आन्दोलको कार्यक्रम सार्वजनिक गर्ने उनले बताए । ६ महिनादेखि बैंकको किस्ता तिर्दै आएकाले आन्दोलन बाध्यता भएको बताए । बैठकमा बोल्ने सांसदले पनि बुलेट सम्बन्धमा सरकारले चासो नदिएको आरोप लगाएका थिए । उनीहरूले सञ्चालनका लागि तत्काल वातावरण बनाउनुपर्ने बताए । सांसद दीपक कार्कीले भने, सरकारले अनुमति मात्रै दिएर भएन । संरक्षणको दायित्व पनि सरकारको हो । सांसद आदित्य कसोधनले बैंकको किस्ता सुरु भएकाले सञ्चालनको वातावरण नबने पैसा फिर्ता गर्नुपर्ने बताए । समितिको निर्देशनअनुसार करिब एक वषदेखि व्यवसायीले बुलेट बनाउन थालेका छन् । लगानी डुब्ने खतरा बढेको छ, उनले भने, तत्काल सञ्चालन नभए व्यवसायीलाई राहत दिनुपर्छ । अर्का सांसद नारायणबहादुर कार्कीले विदेशी ट्रान्सपोर्टरबाट ढुवानी गर्दा संकट हुन सक्ने बताए । यसका लागि सरकार सचेत हुनुपर्ने बताए । व्यवसायीलाई लगानी गर भन्ने तर उद्योगीको सुरक्षा नगर्दा उद्योग कसरी चल्छ, उनले प्रश्न गरे । आयल निगमका कार्यकारी निर्देशक गोपाल खड्काले सरकार र संसदीय समितिको निर्देशनअनुसार बुलेटका लागि सूचना प्रकाशित गरेको र हाल लाइसेन्सका कारण ढुवानीमा हुन नसकेको बताए । लाइसेन्सका लागि सबै मन्त्रालय र समितिबाट पनि पहल हुनुपर्ने बताए । हाल भारतीय व्यवसायीबाट ढुवानी बाध्यकारी छ । भारतले बन्द गर्दा समस्या हुन सक्छ, उनले भने, नेपाली बुलेट सञ्चालनका लागि सबैको पहल आवश्यक छ ।"
नेप्से ३५ अंकले घटयो,"काठमाडौं (कास) आइतबार सेयर कारोबार मापक नेप्से परिसूचक अघिल्लो कारोबार दिनको तुलनामा करिब ३५ अंकले घटयो । कारोबारमा आएका सबै समूहको परिसूचक घटेपछि समग्र नेप्से परिसूचकमा ३४८९ अंकको उच्च गिरावट आएको हो । तीमध्ये पनि बिमा, जलविद्युत्, बैंकिङ र होटल समूहको परिसूचक उच्च अंकले घटेपछि नेप्सेमा ठूलो दबाब परेको हो । उक्त दिन बजार खुल्दा नेप्से केही सम्हालिन खोजे पनि त्यसपछि निरन्तर रूपमा ओरालो लागेको थियो । यो गिरावटसँगै आइतबार नेप्से परिसूचक १ हजार ५ सय १९६६ विन्दुमा ओर्लेको छ । अघिल्लो दिनको तुलनामा आइतबार परिसूचक घटे पनि कारोबार रकम भने बढेको छ । करिब ९ हजार १ सय कारोबार हुँदा १ सय ५८ कम्पनीका १५ लाख ५७ हजार ३ सय ८३ कित्ता सेयर खरिदबिक्री भए । ती किनबेचबाट ९२ करोड ४२ लाख रुपैयाँ बराबरको सेयर कारोबार भयो । अघिल्लो दिनको तुलनामा कारोबार रकम करिब २५ प्रतिशतले बढी हो । नेप्से घटेपछि सेयर बजारको आकार (कुल बजारीकरण) पनि साँघुरिएर १७ खर्ब ६३ अर्ब रुपैयाँ कायम भएको छ । यस दिन कारोबारमा आएकामध्ये १२ कम्पनीको सेयर मूल्य बढयो, १ सय ३८ कम्पनीको सेयर मूल्य घटयो र बाँकी ८ कम्पनीको सेयर मूल्य स्थिर छ ।आइतबार बिमा समूहको परिसूचक सबैभन्दा बढी सबैभन्दा ३४३ प्रतिशतले घटयो । यसैगरी जलविद्युत् समूहको परिसूचक २२७, होटलको २१६, बैंकिङको २१४, विकास बैंकको २५, वित्त कम्पनीको १६७, उत्पादन तथा प्रशोधनको ०९४ र अन्य को ०४ प्रतिशतले घटे ।"
उपभोक्ताको सम्मान गर्नुपर्छ : रेमन्ड,"काठमाडौं (कास) वस्तु तथा सेवाको बजारीकरण गर्दा उपभोक्ताको सम्मान हुनुपर्ने विज्ञहरूले बताएका छन् । बजारीकरणमार्फत नै उपभोक्ताले उत्पादित वस्तु तथा सेवाबारे जानकारी पाउने भएकाले सही सूचना प्रवाह गरी उनीहरूको सम्मान गर्नुपर्ने संगठन एसियन फेडरेसन अफ एड्भटाइजिङ एसोसिएसन (एएफएए) का अध्यक्ष रेमन्ड सोले बताएका छन् । उपभोक्ताले तपाई, हामीलाई धेरै विश्वास गरेका हुन्छन्, यसकारण पनि उनीहरूलाई सही र पूर्ण सूचना दिनु हाम्रो दायित्व हो, कान्तिपुर मिडिया ग्रुपमा आयोजित छलफलमा उनले भने । नेपाल विज्ञापन संघको आयोजनामा सोमबार हुन लागेको नवौं कृति अवार्डमा सहभागी हुन रेमन्ड नेपाल आएका हुन् । बजारीकरणमा इमान्दारिता अपनाउनुपर्ने एएफएएका सल्लाहकार भरत अभिलानीले बताए । अब बजारीकरण पनि प्रविधिमैत्री भएको छ, समयअनुसार हामी पनि प्रविधिमैत्री बन्न सक्नुपर्छ, उनले भने । अभिलानी नवौं कृति अवार्डमा प्रमुख वक्ताका रूपमा नेपाल आएका हुन् । नवौं कृति अवार्डलाई भव्य तरिकाले सम्पन्न गर्न पहिलोपटक एएफएएका अध्यक्ष रेमन्डलाई आमन्त्रण गरिएको नेपाल विज्ञापन संघका अध्यक्ष सन्तोष श्रेष्ठले बताए । करिब १५ वर्षअघि संघले एएफएएको सदस्यता पाएको हो तर नवौं कृति अवार्डसम्म आइपुग्दा अध्यक्षलाई आमन्त्रण गर्न सफल भएका छौं, श्रेष्ठले भने । नेपाली विज्ञापन बजारलाई अन्तर्राष्ट्रिय जगतमा प्रचारप्रसार गर्नका लागि पनि अध्यक्ष रेमन्डलाई आमन्त्रण गरिएको उनको भनाइ थियो । नवौं कृति अवार्डमा २७ एजेन्सीले २४ विधामा सहभागिता जनाएका छन् । विजेताको घोषणा सोमबार हुँदै छ । संघले २०६० देखि निरन्तर रूपमा कृति अवार्ड वितरण गर्दै आएको छ ।"
पल्सर स्पोर्ट्स अवार्ड आज,"काठमाडौं (कास) नेपाल खेलकुद पत्रकार मञ्च (एनएसजेएफ) को आयोजनामा हुने पल्सर स्पोर्ट्स अवार्ड २०७३ सोमबार प्रज्ञा प्रतिष्ठान, काठमाडौंमा आयोजना हँुदैछ । अवार्डको १४ औं संस्करण २०७३ सालमा आफ्नो खेल क्षेत्रबाट अतुलनीय योगदान पुर्याउने खेलाडी, प्रशिक्षक, खेल अधिकारी वा संस्थालाई गरी विभिन्न आठ विधामा सम्मानित गरिनेछ ।वर्षको उत्कृष्ट पुरुष खेलाडीको मनोनयनमा क्रिकेटका शरद भेषावकर, फुटबलका किरण चेम्जोङ, ब्याडमिन्टनका रत्नजित तामाङ, एथलेटिक्सका सोमबहादुर कुमाल र भलिबलका मानबहादुर श्रेष्ठ तथा महिलामा कान्छीमाया कोजू, नङ्सलदेवी तामाङसँगै आर्चरीकी ज्ञानु अवाले, फुटबलकी सावित्रा भण्डारी र एथलेटिक्सकी सरस्वती भट्टराई परेका छन् । वर्षका उत्कृष्ट युवा खेलाडीमा क्रिकेटका दीपेन्द्रसिंह ऐरी, फुटबलका अनन्त तामाङ, जुडोकी मनिता प्रधान, भारोत्तोलनकी कमला श्रेष्ठ र भलिबलकी प्रतिभा माली तथा प्रशिक्षकमा फुटबलका ग्योतोकु कोजी र मेघराज केसी, एथलेटिक्सका पुष्पराज ओझा, क्रिकेटका जगत टमाटा र ब्याडमिन्टनका किरण थापा छन् । पिपुल्स च्वाइस अवार्डको मनोनयनमा एथलेटिक्सकी कान्छीमाया, पौडीकी गौरिका सिंह, क्रिकेटका दीपेन्द्रसिंह ऐरी, फुटबलका सुजल श्रेष्ठ र जुडोकी फुपूल्हामु खत्री परेका छन् । मञ्चले उत्कृष्ट पुरुष, महिला र पिपुल्स च्वाइस अवार्ड विजेतासँगै प्रशिक्षकलाई पनि पल्सर मोटरसाइकल प्रदान गर्ने जनाएको छ । अन्य विधाका विजेतालाई ५० हजार रुपैयाँसहित गिफ्ट ह्याम्पर प्रदान गरिनेछ ।"
स्टेफेन्सलाई पहिलो ग्रान्डस्लाम,"न्युयोर्क (एएफपी) अमेरिकी स्लाने स्टेफेन्सले आफ्नै देशकी म्याडिसन किजलाई सोझो सेटमा पराजित गर्दै आफ्नो खेलजीवनको पहिलो ग्रान्डस्लाम उपाधि जितेकी छन् । किजविरुद्ध ६३, ६० को जित दर्ता गर्दै स्टेफेन्स वरीयता नहुँदा उपाधि जित्ने पाँचौं महिला बनिन् ।बायाँ खुट्टाको चोटका कारण ११ महिना कोर्टबाहिर रहेकी स्टेफेन्स २ महिनाअघि कोर्टमा फर्केकी थिइन् । उनले खेलेका पछिल्ला १७ खेलमा १५ जित दर्ता गरेकी छन् ।"
दशकपछि उपाधि जित्ने अवसर,"काठमाडौं मलेसियामा आइतबार सुरु एसीसी यू१९ इस्टर्न रिजन प्रतियोगिता नेपाललाई उपाधि जित्ने राम्रो अवसर हुनेछ । नेपालले सोमबार थाइल्यान्डसँग खेलेर प्रतियोगिताको सुरुआत गर्दैछ र १० वर्षपछि यू१९ मा पहिलो उपाधि जित्ने मौका पाएको छ । सेप्टेम्बर १७ सम्म आयोजना हुने प्रतियोगितामा नेपालले सेप्टेम्बर १३ मा भुटान र १४ मा सिंगापुरसँग खेलेर समूह ए को यात्रा टुंगाउनेछ । सेमिफाइनल सेप्टेम्बर १६ र फाइनल १७ मा हुने कार्यक्रम छ । समूह बी मा मलेसिया, चीन, हङकङ र म्यानमार छन् । फाइनलमा पुग्ने टोली यू१९ एसिया कपलाई छनोट हुनेछ । तीन वर्ष अगाडि एसियाली क्रिकेट परिषद् (एसीसी) पुनर्संरचना भएपछि नयाँ संरचनाका रूपमा यो प्रतियोगिता आएको हो । एसियाली क्षेत्रमा यसअघि यसखाले एउटै प्रतियोगिता आयोजना गर्दै आएकामा अहिले प्रतियोगितालाई दुई क्षेत्रमा विभाजन गरिएको छ । अफगानिस्तान, यूएई, कतार, ओमानलगायतका राष्ट्रलाई अर्को क्षेत्रमा राखी एसीसीले नयाँ प्रतियोगिता ल्याएको हो । २००७ मा पारस खड्काको कप्तानीमा मलेसियामा उपाधि जितेयता यू१९ मा नेपाल उपाधिको खडेरीमा रहेको छ । त्यसयता नेपाल दुई पटक एसीसी यू१९ इलिट कपमा अफगानिस्तानसँग पराजित भएको थियो । एसीसी यू१९ प्रिमियर लिग, आईसीसी यू१९ विश्वकप छनोट एसिया क्षेत्र जस्ता प्रतियोगितामा पनि नेपालले अफगानिस्तानलाई चुनौती दिन सकेको थिएन । हालै टेस्ट मान्यता पाएको अफगानिस्तान अर्को क्षेत्रमा रहेकाले पनि नेपालसँग दशकपछि उपाधि जित्ने राम्रो अवसर अगाडि आएको हो । मलेसियामा जारी प्रतियोगिताको फाइनलमा पुग्ने दुई टोली एसिया कपमा छानिन्छन् । नेपालका प्रशिक्षक विनोद दास र कप्तान दीपेन्द्रसिंह ऐरी उपाधिभन्दा पनि एसिया कपमा छनोटलाई तत्कालको प्राथमिकतामा राख्छन् । सिंगापुरमा अघिल्लो महिना आईसीसी यू१९ विश्वकप छनोट एसिया क्षेत्रमा फितलो ब्याटिङ प्रदर्शनपछि नेपाल यू१९ विश्वकपमा छनोट हुन सकेन भने सन्दीप लामिछानेले कप्तानी नै गुमाउन पुगे । सन्दीपको स्थानमा दीपेन्द्रलाई कप्तानी बनाइएको हो । सन्दीप र दीपेन्द्र दुवै राष्ट्रिय टोलीबाट खेल्दै आएका छन् । अर्को महिना हङकङसँग हुने विश्व क्रिकेट लिग च्याम्पियनसिप खेलका लागि पनि दुवै १८ सदस्यीय नेपाली टोलीमा रहेका छन् । थाइल्यान्डसँगको खेललाई प्रशिक्षक दासले ब्याटिङमा आएको परिवर्तनलाई परीक्षणका रूपमा लिएका छन् । उनले भने, ब्याटिङमा राम्रो गर्ने अपेक्षा हाम्रो छ । मलेसिया र सिंगापुर बलिया टोली हुन् । आईसीसी यू१९ विश्वकप छनोट एसिया क्षेत्रमा नेपालले मलेसिया र सिंगापुरसँगको २२ खेलमै जित हात पारेको थियो । तर नेपालले ६ खेलमा एकमा मात्र १ सयभन्दा माथि रन बनाउन सकेको थियो । अफगानिस्तानसँगको दुई खेलमा नेपालले क्रमश: ४९ र ९९ रनमात्र बनाउन सकेको थियो । ४९ रन प्रतियोगितात्मक खेलमा नेपाली यू१९ को अहिलेसम्मको न्यून स्कोर हो । एकमात्र अर्धशतक दीपेन्द्रले सिंगापुरसँग बनाएका थिए । राम्रो खेल खेल्दै च्याम्पियन बनाउने लक्ष्य रहेको दीपेन्द्र बताउँछन् । यस प्रतियोगिताले हामी जस्ता खेलाडीलाई राष्ट्रिय टोलीमा स्थान बनाउन सहयोग गर्छ । उनले जतिसक्दो नेपालले खेल चाँडो सकाउने लक्ष्य राखेको जनाए । सोमबारको प्रतिद्वन्द्वी थाइल्यान्ड नेपालका लागि त्यत्ति ठूलो चुनौती नहुन सक्छ । पछिल्लो पटक थाइल्यान्डसँग खेल्दा नेपालले २०११ को एसीसी यू१९ मा थाइल्यान्डमै १ सय ७४ रनको जित हात पारेको थियो । राहुल विकले १५ रन खर्चेर ८ विकेट लिएका थिए । उमेर समूहमा नेपाली बलरको यो उत्कृष्ट प्रदर्शन हो ।"
उपाधि होडमा मनाङ र एपीएफ,"चितवन एपीएफ क्लब र मनाङमस्र्याङ्दी क्लब घरेलु फुटबलका दाबेदार टिम हुन् । सोमबार प्रथम इप्लानेट जेसिज कप राष्ट्रिय फुटबल प्रतियोगिताको फाइनलमा उपाधिका लागि दुवै टिम सशक्त रूपमा प्रस्तुत हुने दाउमा छन् । टिमका प्रशिक्षक र कप्तानले दुवै टिम बलियो भएको बताउँदै प्रतिस्पर्धा कडा हुने आकलन गरे । विभागीय टिम भएकाले एपीएफ बलियो छ, मनाङका प्रशिक्षक विजय घलेले भने, यसअघि हामीले एपीएफसँग प्रतिस्पर्धा गरिसकेका छौं । एपीएफलाई उनले बलियो टिम भने पनि मनाङले जित्ने दाबी गरे । पहिलो खेल खेल्दा हामीलाई निकै कठिन भएको थियो, उनले भने, दोस्रो खेलमा सुधार भयो, अब फाइनलमा कमी कमजोरी सुधार्दै उपाधि जित्नेछौं । मनाङका कप्तान विराज महर्जन पनि एपीएफलाई कमजोर ठान्दैनन् । विभागीय टिम भएकाले एपीएफलाई बलियो टिमका रूपमा लिइन्छ, विराजले भने, त्यहीअनुसार टिम सेट गरेका छौं । मनाङको बढी आस कप्तान विराजसँगै सुजल श्रेष्ठ, विशाल राई, दीपक राई, अञ्जन विष्ट र नीराजन मल्लमा छ । एपीएफका प्रशिक्षक रत्नकाजी महर्जन टिममा राम्रा खेलाडी भएकाले प्रतिस्पर्धा कडा भए पनि जित आफ्नै टिमले निकाल्ने दाबी गर्छन् ।"
शंखमूल च्याम्पियन,काठमाडौं (कास) प्रतिस्पर्धात्मक फाइनलमा एक्स्टेप किकअफलाई पराजित गर्दै शंखमूल फुटसलले रेडबुल राष्ट्रिय फुटसल लिग च्याम्पियनसिपको उपाधि उचालेको छ । अखिल नेपाल फुटबल संघ (एन्फा) को आयोजनामा पहिलोपटक भइरहेको प्रतियोगितामा शंखमूल ५४ ले विजयी रह्यो ।किकअफबाट सुमन डंगोलले १५ औं मिनेटमा अग्रता दिलाएका थिए । त्यसको २ मिनेटमै सुरज राउतले गोल गर्दै खेल बराबरीमा ल्याए । अभय राणाले पहिलो हाफको अन्तिम मिनेटमा गोल गर्दै शंखमूललाई अग्रता दिलाए ।दोस्रो हाफको सुरुआतमै शंखमूलले लगातार दुई गोल गर्यो । गोलरक्षक अनिश श्रेष्ठ र सुरज राउतले गोल गरे । अनिशले सेन्टर नजिकबाट गरेको प्रहार विपक्षी गोलरक्षकले ठम्याउन सकेनन् । २३ औं मिनेटमा मणि लामाले र ६ मिनेटपछि सुमन डंगोलले व्यक्तिगत दोस्रो गोल गरेपछि किकअफले खेललाई १ गोलको अन्तरमा झार्यो । शंखमूलका निर्मल गुरुङले ४ मिनेट बाँकी रहँदा गोल गर्दै जित पक्का गरे । रजिन पाण्डेले किकअफका लागि अन्तिम मिनेटमा सान्त्वना गोल गरे । शंखमूलले पाँच लाख रुपैयाँ प्राप्त गर्यो । उपविजेता किकअफले २ लाख ५० हजार रुपैयाँमा चित्त बुझायो । प्रतियोगिताको उत्कृष्ट गोलरक्षक शंखमूलका अनिश श्रेष्ठ र उत्कृष्ट फरवार्ड सोही टोलीका सुरज राउत चुनिए । किकअफका राजु शाही उत्कृष्ट डिफेन्डर हुँदा सामाखुसीका विनोद गुरुङ उदीयमान खेलाडी घोषित भए । विजेता टोलीका प्रशान्त परियार उत्कृष्ट प्रशिक्षक भए । विधागत उपाधि विजेता सबैले जनही २० हजार रुपैयाँ प्राप्त गरे ।लिगमा उत्कृष्ट प्रदर्शन गर्ने २५ खेलाडी एएफसी फुटसल च्याम्पियनसिपको छनोटमा सहभागी हुने राष्ट्रिय फुटसल टोलीको प्रारम्भिक छनोटमा पर्नेछन् । प्रारम्भिक छनोटमा पर्ने खेलाडीको नामावली सार्वजनिक गरेर टोलीको प्रशिक्षण यसै साता सुरु हुनेछ ।

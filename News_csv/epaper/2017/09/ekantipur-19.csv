शीर्षक,विवरण
७२०६ प्रतिशत मत खस्यो,मतदानलगत्तै मृत्युधनुषामा एक मतदाताको मतदान केन्द्रमै मृत्यु भएको छ । आफैं साइकल चलाएर मतदान केन्द्र पुगेका बटेश्वर गाउँपालिका १ चित्रपुरका ६२ वर्षीय जोगी भन्ने योगेन्द्र सिंह महतोको हृदयाघातका कारण मृत्यु भएको हो । प्रत्यक्षदर्शीका अनुसार मतदान गरेर घेरा बाहिर आउनेबित्तिकै उनी बेहोस भएका थिए । सँगै रहेका छोरा चतुरानन्द सिंह महतोले उपचारका लागि जनकपुर लाने तयारी गरिरहेका बेला उनको मृत्यु भएको थियो ।
महिला सहभागिता उत्साहजनक,"बाराका हरेक मतदान केन्द्रमा महिला सहभागिता उल्लेख्य रहेको पाइएको छ । स्थानीय चुनावमा महिलालाई अनिवार्य सहभागिताको व्यवस्थाले महिलामा उत्साह थपिएको महिला अधिकारकर्मी कृष्णा बस्नेतले बताइन् । महिला उम्मेदवार अनिवार्य नभएको भए सायद यति महिला सहभागी हुने थिएनन्, उनले भनिन्, स्थानीय तहमा महिला सहभागितालाई प्राथमिकता दिइएकाले महिलाको मनोविज्ञानमा सामाजिक प्रभाव पारेको छ । मधेसमा लजालु महिला बढी भए पनि यस पटक फरक देखिएको उनले बताइन् । बाराका १६ स्थानीय तहका लागि ४ सय ५८ मतदान केन्द्र थिए । यहाँका कुल ३ लाख ३४ हजार ७ सय ४६ मतदातामध्ये ७५ प्रतिशतले मतदान गरेको र महिला सहभागिता उल्लेख्य रहेको मुख्य निर्वाचन अधिकृत रितेन्द्र थापाले बताए ।"
खड्का बर्खास्त,खड्का पदमा बहाल भएदेखि नै विवादमा पर्दै आएका थिए । ग्यास बुलेटको खरिद अनुमति दिँदा उनले व्यवसायीसँग प्रतिबुलेट ७० हजार रुपैयाँसम्म असुलेका थिए । ग्यास उद्योगीले ७ सय ७५ बुलेटको अनुमति पाएका छन् । खड्काले २ सय नयाँ ट्यांकर खरिद अनुमति दिँदा प्रतिट्यांकर ५० हजार रुपैयाँ असुलेको व्यवसायीको आरोप छ । खड्काले तीन वर्षको अवधिमा गोप्य रूपमा ३४ नयाँ ग्यास कम्पनी खोल्न अनुमति दिएका थिए । उक्त अनुमति दिँदा लाखांै रुपैयाँ चलखेल भएको ग्यास उद्योगीको भनाइ छ । खड्काले निहित स्वार्थ पूरा गरी एक वर्ष अवधिमा १७ वटा ग्यास उद्योगलाई शाखा खोल्न अनुमति दिएका थिए । शाखा खोल्न अनुमति दिँदा एउटा ग्यास उद्योगीबाट खड्काले १५ लाख रुपैयाँसम्म असुलेको व्यवसायीको दाबी छ । सञ्चालक समितिले पेट्रोल पम्प इजाजत रोकेयता निगमकै व्यवस्थापनले गोप्य रूपमा ३ सय ३४ वटा पेट्रोल पम्प खोल्न अनुमति दिइएको छ । व्यवसायीको प्रभावमा निगम व्यवस्थापनले सञ्चालक समितिलाई छलेर अनुमति दिएको हो । पेट्रोल पम्प खोल्ने अनुमति दिँदा खडकाले करिब २० लाखका दरले रकम असुलेको पम्प व्यवसायी बताउँछन् । उनको पछिल्लो शृंखला जग्गा खरिद प्रकरण हो ।
कहिले बनिसक्लान् कानुन ?,"सरकार र प्रमुख दलहरूले पनि कानुन मस्यौदाभन्दा संविधानअनुसार हुनुपर्ने विभिन्न चरणको चुनावलाई पहिलो प्राथमिकता दिएका छन् । माघ ७ भित्र संघ, प्रदेश र स्थानीय तहको चुनाव गरिसक्ने तयारीमा सरकार लागेको छ । गत जेठमा गठित कांग्रेस सभापति शेरबहादुर देउवा नेतृत्वको सरकारले पनि चुनावलाई नै प्राथमिकता दिएको छ । कानुन मन्त्री यज्ञबहादुर थापा र अघिल्ला मन्त्री नायक दुवै कानुनी पृष्ठभूमिका होइनन् । दुवै सरकार गठन हँदा कानुन मन्त्रालयको जिम्मेवारी सम्बन्धित विषय विज्ञ सांसदलाई दिनुपर्छ भनी आवाज उठेको थियो । तर, समीकरणको दलगत भागबन्डाका कारण मन्त्रालयले विषयगत मन्त्री पाएन । त्यसले पनि मस्यौदाको काम प्रभावित बनाएको टिप्पणी माओवादी केन्द्रका सांसद रामनारायण बिडारीको छ । मन्त्रालयको प्रभावकारिता कुन पृष्ठभूमिका मन्त्री पुगेका छन् भन्नेमा धेरै भर पर्छ । कानुन बुझेकै व्यक्तिले नेतृत्व गर्दा मस्यौदाले गति पाउँथ्यो । त्यस्ता मन्त्रीले कानुनको मर्म राम्रोसँग बुझ्न सक्छ र क्याबिनेटमा निरन्तर फलोअपसमेत गर्न सक्छ, सांसद बिडारी भन्छन् । नयाँ बन्नुपर्ने कानुनमध्ये १ सय १० वटा संघसम्बन्धी छन् । २२ वटा प्रदेश कानुन र ६ वटा स्थानीय तहसम्बन्धी छन् । कानुन नबनी संविधान नै कार्यान्वयन नहुने भएकाले यो विषयलाई प्रधानमन्त्रीले नै प्रमुख प्राथमिकतामा दिनुपर्ने कानुन मन्त्रालयका अधिकारी बताउँछन् । बाँकी एक वर्षमा मौलिक हकअन्तर्गतका कानुन बन्न नसके संविधान नै संशोधन गर्नपर्ने बाध्यता दलहरूलाई पर्नेछ ।"
ऐन संशोधन गरिने,काठमाडौं (कास) सरकारले प्रदेशसभा सदस्यको निर्वाचनका लागि पिछडिएको समुदाय र अल्पसंख्यक समुदायको क्षेत्र निर्धारण गर्ने भएको छ । सोमबार मन्त्रिपरिषद्ले प्रदेशसभाका लागि पिछडिएको समुदाय र अल्पसंख्यक समुदायको क्षेत्र निर्धारण गरी नेपाल राजपत्रमा सूचना प्रकाशित गर्ने निर्णय गरेको हो ।
विष्ट र शर्मा राज्यमन्त्री नियुक्त,काठमाडौं (कास) प्रधानमन्त्री शेरबहादुर देउवाले सोमबार राष्ट्रिय प्रजातन्त्र पार्टी (प्रजातान्त्रिक) का सांसदद्वय विराज विष्ट र कमला शर्मालाई राज्यमन्त्री नियुक्त गरेका छन् । विष्टलाई विज्ञान तथा प्रविधि र कमला शर्मालाई वन तथा भूसंरक्षण राज्यमन्त्रीको जिम्मेवारी दिइएको छ ।पार्टी अध्यक्ष पशुपतिशमशेर राणाको सिफारिसमा राज्यमन्त्री नियुक्त दुवै जनालाई प्रधानमन्त्रीले सोमबारै शपथग्रहण गराए । दुई राज्यमन्त्री थपिएपछि मन्त्रिपरिषद् ५६ सदस्यीय भएको छ । देउवाले जम्बो मन्त्रिपरिषद्को आफ्नो रेकर्ड तोडेका छन् । ०५२ सालमा ४८ सदस्यीय मन्त्रिपरिषद् बनाएका देउवाले यसपटक ५६ सदस्यीय बनाएका हुन् ।
फाइल लुकाइयो,"२०७२ चैतमा विजयकुमार गच्छदार यातायातमन्त्री हुँदा भूकम्पपीडितलाई थप १ हजार नयाँ ट्याक्सी दिने निर्णय गरियो । जुन अहिले भूकम्पपीडितले पाउँदै छन् । थापाका अनुसार २०२९ मा २ सय ७ वटा ट्याक्सी दर्ता थिए । २०७० मा उक्त ट्याक्सी विस्थापित गरियो । तर नयाँ ट्याक्सी थप नगरी सोही ट्याक्सी नम्बर प्लेट राख्ने गरी २ सय ७ वटा मात्रै खरिद गरियो । यसले सिन्डिकेट कायमै रहेको थापाको भनाइ छ । २०५७ मा मन्त्रीस्तरीय निर्णयबाट वाग्मती अञ्चलमा नयाँ ट्याक्सी दर्ता बन्द गरिएको थियो । त्यति बेला ७ हजार ५ सय ट्याक्सी थिए । तर, विभागका महानिर्देशक भट्टराई भने विदेशीलाई मुलुकभर यात्रा गर्न सहज होस् भनेर १ हजार सुपर डिलक्स ट्याक्सी खरिद गर्ने निर्णय भएको बारे पनि आफूलाई जानकारी नभएको बताउँछन् । ३ हजार ३ सय ५० वटा नयाँ ट्याक्सी थप गर्नेबारेमा मात्र जानकारी छ, उनले भने ।"
परिवार नियोजनका साधन प्रयोगकर्ता न्यून,"यस्ता साधनले अनिच्छित गर्भ हुन नदिई गर्भपतन रोक्ने हुनाले मातृ मृत्युदर घटाउनसमेत मद्दत गर्ने डा केसी बताउँछन् । विश्व स्वास्थ्य संगठनका अनुसार अनिच्छित गर्भ रहेका सबै महिलाले परिवार नियोजनका साधन प्रभावकारी रूपमा प्रयोग गरे मातृ मृत्युदर ३० प्रतिशत घट्छ । किशोरी अवस्थामा गर्भको कारण हुने मातृ मृत्युदर २० वर्षमाथिका महिलामा दोब्बर भइरहेको संगठनको तथ्यांक छ । नियोजनका साधन प्रयोग गरी जन्मान्तर घटाउनुपर्ने चिकित्सकहरूको सुझाव छ । दुई वर्षभन्दा कम अन्तरमा बच्चा जन्माए बच्चाको मृत्यु हुने जोखिम धेरै हुन्छ, डा रेग्मीले भनिन् ।"
बन्जी जम्पबारे अध्ययन गरिने,"काठमाडौं (कास) फडेदह बल्खु खोला झोलुंगेपुल निर्माण भएसँगै पर्यटक बढाउने उद्देश्यले बन्जी जम्पबारे अध्ययन गरिने भएको छ । बल्खु खोलाले चन्द्रागिरी नगरपालिका र कीर्तिपुर नगरपालिलाई जोडेको छ । जिल्ला समन्वय समिति काठमाडौं एवम् उपभोक्ताको संयुक्त अगुवाइमा बनेको सस्पेन्डेड प्रकारको पुल भदौ २५ गतेबाट सञ्चालनमा आएको छ । उपभोक्ता समितिका अध्यक्ष हरि कार्कीले चन्द्रागिरी नगरपालिका र कीर्तिपुर नगरपालिकासँग बन्जी जम्मबारे कुरा भइरहेको बताए । डाँडाकाँडाको बीचमा छ, उचाइ पनि काठमाडौंका अन्य पुलभन्दा बढी भएकाले बन्जी जम्पिङको राम्रो सम्भावनालाई मध्यनजर गर्दै छलफल अघि बढाइरहेका छौं, कार्कीले भने । पुल निर्माणमा संलग्न हेल्भेटास ट्रेल ब्रिज सपोर्ट युनिटका इन्जिनियर भागवत यादवले मिनी बन्जी जम्पका लागि करिब १० लाखभन्दा पनि कम खर्च लाग्ने बताए ।"
ज्येष्ठ नागरिक भेट,"ललितपुर (कास) पाटनका युवाले भीमरथारोहण गरेका ८२ ज्येष्ठ नागरिकको घरमा पुगेर पौष्टिक आहार वितरण र स्वास्थ्य परीक्षण गरेका छन् । ताम्राकार समाज, ज्येष्ठ नागरिक सम्मान उपसमितिले यो अभियान चलाएको हो । ज्येष्ठ नागरिक भगवान्सरह हुन्छन्, ताम्रकार समाजका अध्यक्ष रवीन्द्रराज ताम्राकारले भने । चार वर्षदेखि ज्येष्ठ नागरिकको सम्मान गर्दै आइरहेको बताउँदै उपसमितिका संयोजक विजय ताम्राकारले ज्येष्ठ नागरिकको आशीर्वादबाट समाज अझै अगाडि बढ्ने बताए । पाटन नबहालका ८६ वर्षीय काजीरत्न ताम्राकारले यसबाट आफूहरू खुसी भएको सुनाए ।"
लोकतन्त्रमा हुर्कंदो विकृति,"पानी, बाटो, राम्रो शिक्षा, स्वास्थ्य समस्या नेपालका साझा समस्या हुन् । नदीनालामाथि बनाइएका तुइन र ज्यान जोखिममा राखी ससाना नानीहरूले तुुइन प्रयोग गरी विद्यालय जानुपर्ने बाध्यता अमानवीय पनि हो । यस्ता काममा स्थानीय तहले प्राथमिकतासाथ समाधानतिर लाग्नुपर्छ । यस्ता काममा लाग्दा जश त पाइन्छ नै, तर यसले समाज परिवर्तनका लागि ठूलो मद्दत पनि गर्छ । आज जातको समस्या अझै जटिल छ, किनभने यसको रूपान्तरणका लागि हाम्रो मानसिकता परिवर्तन हुनुपर्छ । जनजाति र अन्य पानी चल्ने भनिने समुदाय र उच्च खसआर्य वा नेवार आदि समुदायबीच अब त्यति भेद रहन छाडेको र यी सबै जातजातिबीच अन्तरजातीय विवाह सामान्य भएको पाइन्छ । तर अझै पनि यी जातजाति र पहाडे दलित बीचको मानसिक दूरी धेरै छ । त्यस्तै मधेसी दलितसित छ । मधेसमा पहाडमा भन्दा धेरै बढी रुढीवाद व्याप्त छ र यहांँ सामाजिक परिवर्तनको प्रक्रिया सुस्त छ । पढेलेखेका भनिने र राजनीतिकर्मीको पनि दोहोरो चरित्र हुने र समाज परिवर्तनका निम्ति जुझारु हुने स्वभाव कमै देखिन्छ । स्थानीय तहमा चुनिने नेताले अब सामाजिक र आर्थिक परिवर्तनका लागि जनचेतनाको अभियान चलाउनुपर्छ र गुणात्मक शिक्षा र चेतनाका माध्यमबाट यस्ता विषमताको"
भागबन्डाको राजनीतिमा मनपरी,"अस्पतालको लापरबाहीजहिले पनि चावहिलस्थित ओम अस्पतालमा किन हुन्छ, बिमारीको मृत्यु ? गत बुधबार नाकको शल्यक्रिया गर्दा एक बिरामीको मृत्यु भएपछि अस्पताल तनावग्रस्त बन्न पुग्यो । बुधबार बुटवलकी ४० वर्षीया कमला भट्टराई नाकको कुरकुरे हाड सोझ्याउन भनी ओम अस्पताल पुगेकी थिइन् । उनको जन्मजातै नाक थोरै बांगो थियो, दुख्नेघोच्ने केही हुन्थेन । बुझ्न जाँदा डाक्टरले सामान्य शल्यक्रिया गर्नुपर्छ भनेपछि उनी शनिबार अस्पतालमा भर्ना भएकी थिइन् । कमलाको उपचारमा अस्पतालका नाक, कान, घाँटी विशेषज्ञ डा राजेन्द्रप्रसाद गुरागार्इं संलग्न थिए । शल्यक्रिया पश्चात बिरामीको नाकबाट निरन्तर रगत बगिरहेको, बारम्बार बान्ता भएको, पिसाब रोकिएको मृतकका आफन्तले बताए । रगत नरोकिएपछि आफन्तलाई डेढ लाखको औषधी किन्न लगाए । डाक्टरले कहिले अत्यधिक औषधीकै कारण मृगौला फेल भयो भन्छन् भने कहिले हृदयाघातका कारण मृत्यु भएको भनेका छन् । स्पष्ट र चित्तबुझ्दो जवाफ नपाएपछि आफन्तहरू आक्रान्त बनेका हुन् । शल्यक्रियापछि उनी आधा होशमा मात्रै थिइन्, केके बर्बराइरहेकी थिइन् । मृतकका श्रीमानले भने हामीलाई मृत्युको स्पष्ट कारण दिनुपर्छ भनेका हौं । बिरामीको मृत्युबारे छानबिन गर्नुपर्ने र अस्पतालले आफ्नो लापरबाही स्वीकारेर माफी माग्नुपर्छ । माग पूरा नभए आन्दोलनमा जाने उनीहरूले बताएका छन् । बिरामीको मृत्यु भएसँंगै आफन्तहरूले अस्पतालले उपचारमा लापरबाही गरेको बताउँदै आएका छन् । लक्ष्मण आचार्यबर्दघाट१३, नवलपरासी"
संविधानको विगत र वर्तमान,स्थानीय तहको निर्वाचनको लगत्तैपछि सम्पन्न हुने प्रदेश र संघको निर्वाचनले संविधान कार्यान्वयनको एक चरण समाप्त हुनेछ । तर त्यसैलाई उपलब्धि ठानेर बस्नेभन्दा पनि संविधानस्वीकार्यताको दायरा बढाउनेतर्फ पहल गर्न जरुरी छ । संरचनागत हिसाबले हेर्ने हो भने अमेरिकी संविधान संसारको सबैभन्दा जटिल र अव्यावहारिक संविधान हो । तर पनि त्यहाँका राजनीतिक व्यवस्थापकहरूले प्रारम्भमै एकसाथ दसदसवटा संशोधन गरेर भए पनि त्यसको स्वीकार्यताको बाटो खोले र यतिबेला त्यो संविधान संसारको सर्वाधिक जीवन्त संविधान मानिन्छ । अत: नेपालका प्रमुख राजनीतिक दलका उच्च राजनीतिक व्यवस्थापकहरूमाथि आफ्ना संकीर्ण दलीय स्वार्थभन्दा माथि उठी यो संविधानलाई राजनीतिक खेलको सर्वस्वीकार्य नियम बनाउने र जीवन्त दस्तावेजका रूपमा विकास गर्ने गहन जिम्मेवारी आइपुगेको छ । अब हिजोजस्तो आफ्ना कमजोरी लुकाउँदै सबै दोषजति राजतन्त्रको टाउकोमा थुपार्ने सुविधा नेताहरूलाई उपलव्ध छैन । जनतामा यतिखेर यति धेरै राजाहरू पाल्नुभन्दा एउटै राजा पाल्नु ठिक रहेछ भन्ने पर्न थालिरहेको छ । उनीहरू यस्तो तितो निष्कर्षमा नपुगुन् भन्नेमा सबैलाई हेक्का रहोस् ।
कमजोर राज्यका बलिया नागरिक,"यस्तो कमजोर राज्यले सामाजिक न्यायको प्रत्याभूति गरेर संविधानले परिकल्पना गरेको समाजवादतर्फको यात्रा अघि बढाउन सक्दैन । यत्रतत्र सर्वत्र हावी भएको दलाल पँुजी नै राज्य कमजोर बनाउने कारक तत्त्व हो । दलाल पँुजीको सट्टा उद्यमशील पँुजीको विकास नगरी हामी अघि बढ्न सक्दैनौं । त्यसका लागि कतिपय संवैधानिक र कानुनी प्रावधानहरूमा पुनरावलोकनको खाँचो छ । संक्रमणकालपछिको संवैधानिक अभ्यास र यात्रा उद्यमशील पँुजीको निर्माणतर्फ अघि बढ्नुपर्छ । उद्यमशील पुँजी विकासका लागि राज्य र नागरिक दुवै बलियो हुनुपर्छ । संविधान दिवसले बलियो राज्यका बलियो नागरिक बनाउने मार्गप्रशस्त गर्न सबैमा चेतना जगाउन सकोस्, हार्दिक शुभकामना !"
ढुकुटी रित्याउने प्रपञ्च,"अन्त्यमा, सुविधा आवश्यकताले निर्धारण गर्ने हो । व्यक्तिले दोहोरो सुविधाबाट लाभ नलियोस् भन्नका लागि सरकार चनाखो हुनुपर्छ । यसरी मुलुक सुहाउँदो सेवासुविधाको निर्धारणमा पहल गर्नुको सट्टा केही वृत्तबाट सभासदहरूलाई समेत निवृत्तिभरणको व्यवस्था गर्नेगरी आवाज उठ्नु थप विडम्बनापूर्ण देखिन्छ । साथै केही वृत्तमा राष्ट्रपति, उपराष्ट्रपति लगायतको लत्ताकपडाका लागि वार्षिक रूपमै रकम विनियोजन हुनुपर्ने गाइँगुइँ आवाज सुनिन थालेको छ । त्यस्तो आवाज उठाउनेहरूलाई मेरो सोझो प्रश्न के हो भने विशिष्ट व्यक्ति नबन्दासमेत नाङ्गै नभएका उनीहरूलाई त्यहाँ पुग्ने बित्तिकै सबैथोक राज्यकोषबाटै उपलब्ध गराइदिनुपर्ने आवश्यकता के कति कारणले परेको हो जान्ने अधिकार जनतालाई हुन्छ कि हुँदैन ? यदि हुँदैन भने उनीहरूलाई नागरिक तहबाटै राजनीति पेसा नभएर सेवा भएको बुझाउन ढिला गर्नु हुँदैन ।"
बेलुकासम्मै मतदान,"बिहान मतदान गरेपछि प्रतिक्रिया दिँदै प्रमुख निर्वाचन आयुक्त यादवले स्थानीय तहको निर्वाचन तराई मधेसका लागि ऐतिहासिक अवसर भएको बताए । उनले निर्वाचनमा मतदाताको उत्साहजनक सहभागिताले आवधिक निर्वाचनको पक्षमा जनता रहेको प्रस्टिएको बताए । मुख्य निर्वाचन अधिकृत कोइरालाले प्रारम्भिक तथ्यांकअनुसार जिल्लामा ७० प्रतिशतभन्दा बढी मतदान भएको बताए । जिल्लाका विभिन्न मतदान केन्द्रमा अर्काको नाममा मत खसाल्न खोज्ने १६ जना र मादक पदार्थ सेवन गरी मतदान केन्द्र प्रवेश गरेका २ जनालाई नियन्त्रणमा लिइएको प्रहरी उपरीक्षक मुकेशकुमार सिंहले बताए । (श्यामसुन्दर शशि, भरत जर्घा मगर, अवधेशकुमार झा र रवीन्द्र उप्रेती)"
पहिले भोट अनि भान्सा,"महोत्तरीमा ७३ प्रतिशत बढी मतदान भएको मुख्य निर्वाचन अधिकृत किरणकुमार पोखरेलले बताए । दिनभर मौसम अनुकूल भएकाले पनि मतदानमा उत्साह बढेको हो । एक दिनअघिसम्म मौसमी तापमान ४० डिग्री पुगेको महोत्तरीमा सोमबार बिहानीपख हल्का वर्षा र दिनभरजसो आकाशमा बादल छाएकाले गर्मी भएन र मतदानलाई सहज भयो । बिहानैदेखि मतदान केन्द्रमा पालो पर्खेका लामबद्ध भीडले मधेसका जनता मतदानमा सहभागी हुन आतुर रहेको झलक दिन्थ्यो । कतिपय मतदान केन्द्रमा पुरुषको तुलनामा महिला मतदाता अत्यधिक देखिन्थ्यो । दुई दशक लामो प्रतीक्षापछि भएको स्थानीय तह निर्वाचनमा आफ्नो लोकतान्त्रिक अधिकारलाई लिएर महिलामा पनि व्यापक उत्साह देखिएको थियो । कामकाज छाडेर बिहानैदेखि मतदान केन्द्र पुगेका महिलाले भने, आजको दिन पहिले भोट अनि भान्सा ।आफन्तको सहयोगमा ८० नाघेका वृद्धवृद्धा पनि मत खसाल्न पुगेका थिए । आफन्त नभएका ज्येष्ठ नागरिकलाई छिमेकीले मतदान केन्द्रसम्म पुर्याइदिएका थिए । घुम्टो ओढेका नयाँ बेहुलीदेखि अशक्तसमेत मतदानमा सहभागी देखिन्थे । प्रशासन र सुरक्षा निकायले शान्तिपूर्ण निर्वाचनका लागि भरपर्दो व्यवस्था मिलाएकाले पनि बुथहरूमा मतदाताको ओइरो लागेको हो । नेपाल प्रहरी, सशस्त्र र सेनाले दिनभर नै सवारी तथा पैदल गस्ती तीव्र पारेको थियो । नेपाली सेनाका हेलिकप्टरले बिहानैदेखि पटकपटक हवाई गस्ती गरेकाले पनि मतदानका लागि निर्भीक वातावरण बनेको थियो । यसले मतदातामा थप सुरक्षा अनुभूति गराएकाले मत प्रतिशत बढेको हो । छिटफुट घटनाबाहेक जिल्लामा शान्तिपूर्ण ढंगमा मतदान सम्पन्न भएको सुरक्षा निकायले जनाएको छ । प्रहरी उपरीक्षक कुवेर कडायतका अनुसार विभिन्न मतदान केन्द्रबाट फर्जी मत खसाउन खोज्ने १५ र मतदान स्थलमा भैंझगडा गर्ने २ जनालाई प्रहरीले नियन्त्रणमा लिएको छ । त्यस्तै जिल्लाको विभिन्न ठाउँबाट बिनाअनुमति सञ्चालनमा रहेका २४ वटा सवारी साधन सुरक्षाकर्मीले नियन्त्रणमा लिएको जनाएको छ । २ दशकपछि भएको स्थानीय तहको ७ सय २० पदका लागि सम्पन्न निर्वाचनमा ४ हजारभन्दा बढी प्रतिस्पर्धी छन् ।"
बन्दरगाह निर्माणमा अन्योल,"नेपालगन्ज (कास) सुख्खा बन्दरगाह निर्माणका लागि सरकारले तीन वर्षअघि नेपाल र भारत दुवैतर्फको दुई सय बिघा जग्गा अधिग्रहण गर्यो । त्यसमा संरचना निर्माण पनि भए । दुई वर्षयता भने निर्माणस्थल सुनसान छ । बनेका संरचनासमेत लथालिंग अवस्थामा छन् । निर्माण स्थल पशु चौपायाको चरनस्थलका रूपमा परिणत भएको छ । सरकारका तर्फबाट पहिलो चरणमा गर्नुपर्ने सबै काम सकिएको सहरी विकास तथा भवन निर्माण डिभिजन कार्यालय नेपालगन्जका इन्जिनियर होमनाथ भुसालले जनाए । हाम्रो तर्फको जमिनमा तारबार गर्ने काम सकियो, उनले भने, त्यसपछिका अन्य संरचनाको निर्माण भने हुन सकेको छैन । भारतले पनि उत्तरी भागमा काँडेतार र पश्चिम, दक्षिण तथा पूर्वमा पक्की पर्खाल निर्माण गरिरहेको छ । तीबाहेक दुई वर्षसम्म अरू कुनै पनि संरचना निर्माण नभएपछि अधिग्रहण भएको जमिन चरिचरनको रूपमा प्रयोग हुँदै आएको छ । जमिनमा भारत र नेपाल दुवैतर्फका स्थानीयले आफ्ना पशुचौपाया चराउने गरेको पचपोखराका सुनितराम यादवले बताए । उनका अनुसार सुरक्षाकर्मी बस्ने भवन बेवारिसे हुँदा झ्याल र ढोका चोरी भएका छन् । निर्माण भएका संरचना जीर्ण बन्दै गएका छन् । बन्दरगाह झन्डै ९० बिघा क्षेत्रफलमा निर्माण गर्ने योजना छ ।जमिन संरक्षणका लागि तारबार, चौलिका चोकदेखि बन्दरगाहसम्मको २ हजार ७ सय मिटर लामो, ६० मिटर चौडा सडक ट्रयाक खोल्ने र सडकको प्रति ५० मिटरको दूरीमा सिमेन्टको खम्बा गाडेर संरक्षणको काम भएको इन्जिनियर भुसालले बताए । उनले डिभिजनले सरकारले तोकेको काम पूरा गरेको र अन्य संरचना निर्माणको काम कसले गर्ने भन्नेमा अन्योल रहेको जनाए । सुरक्षाका लागि एक महिनासम्म सशस्त्र प्रहरीको टोली बसेको थियो । तर मधेसवादी दलले सीमा केन्द्रित आन्दोलन सुरु गरेपछि असुरक्षाका कारण टोली फिर्ता भएको थियो । नेपाल उद्योग वाणिज्य महासंघका केन्द्रीय सदस्य कृष्णप्रसाद श्रेष्ठले सुख्खा बन्दरगाह निर्माणका लागि जमिन अधिग्रहण भएपछि उत्साहित मध्यपश्चिम क्षेत्रका व्यापारीको उत्साह अहिले घटेको बताए ।"
रेडपान्डा जोगाउनै कठिन,"रेडपान्डाको सहवास समय माघफागुन र सन्तान जन्माउने असारदेखि भदौसम्म यसको बासस्थानमा विशेष ध्यान पुर्याउनुपर्ने संरक्षणकर्मी बताउँछन् । यो अवधिमा यसको बासस्थानमा चरिचरन नगराए, मानवीय उपस्थिति नजनाइदिए र कुकुर प्रवेशमा पूर्ण रोक लगाए संरक्षणमा राहत पुग्ने उनीहरूको बुझाइ छ । यसका लागि पूर्वका तीन जिल्लामा कुकुर बन्ध्याकरण शिविर सञ्चालन हुँदै आएको छ । पर्यटन प्रवद्र्धन, अध्ययन अनुसन्धान, पारिस्थितिक प्रणालीको सन्तुलन कायम राख्न, यसको पहिचान बनाउन, उच्च पहाडी र हिमाली क्षेत्रको वनको प्रजाति र दुर्लभ प्राणी भएकाले पनि यसको संरक्षण अपरिहार्य भएको संरक्षणकर्मीको बुझाइ छ । ७० प्रतिशत निगालोको पात, १७ प्रतिशत टुसा र १७ प्रतिशत अन्य आहारा खाने यो रूखको टोडका र झाडीमा बस्ने जनावर हो । रेडपान्डा मारे, ओसारपसार गरे वा नियन्त्रणमा राखे १ देखि १० वर्षसम्म कैद र १ देखि १० लाखसम्म जरिवाना वा दुवै हुने कानुनी व्यवस्था छ ।"
सहयोगले जिउने सहारा मिल्यो,"प्रधानमन्त्री शेरबहादुर देउवाले ६ लाख सहयोग गरेका थिए । अन्य संघसंस्थाहरूले पनि केही आर्थिक सहयोग गरेका छन् । अमेरिकामा रहेका थारू युवाहरूले संकलन गरी पठाएको ५० हजार रुपैयाँ आइतबार नेपाल पत्रकार महासंघ बाँकेमार्फत लिँदा यो दम्पती खुसी थियो । मेरो दु:ख देखेर पठाएको आर्थिक सहयोगले व्यवसाय गर्ने सल्लाह गर्दैछौं । गाउँमै पसल गर्ने कि भन्ने सोंचमा छौं, कविरामले भने, जे हुनु भइसक्यो अब नयाँ तरिकाले अगाडि बढ्छौं ।छोरीहरूको मृत्युको पीडाले फूलकुमारी धेरै दिनसम्म बोल्न सक्ने अवस्थामै थिइनन् । अहिले त्यो वीभत्स घटना भन्दा मन हलुंगो भएको महसुस गर्छिन् । घरमा बाढी पसेपछि छोरीहरूलाई निकालेर दाउराको थुप्रोमा राखें । म उनीहरूलाई छाडेर उद्धार गर्ने गाउँका मानिस खोज्न हिँडे । फर्केर आउँदा घर भत्किएर छोरीहरू च्यापिइसकेका थिए, उनले भनिन्, रातको बेला छिमेकी पनि सुरक्षित स्थान खोज्दै भागिसकेका रहेछन् । छोरी जोगाउने कोही भएन ।"
प्रेममा बुद्ध र यशोधरा,"नाटक पूरै आधुनिक अवतारमा प्रस्तुत थियो । डिजिटल टुल्सहरूको भरपुर प्रयोग गरिएको नाटक परम्परागत शैलीबाट पूर्णत: रूपान्तरित थियो । पावर प्वाइन्ट, डिजिटल लाइट, स्याडो लाइटलगायतका प्रविधिले नाटकमा सुनमा सुगन्ध थपेको थियो । पृष्ठभूमिमा न्यारेसन साउन्ड पनि थियो । ध्वनिको सन्तुलन नहुँदा नाटकमा पैदा भएको इको साउन्डले चाहिँ केही अवरोध पुर्याएको थियो । नाटकमा पात्रले संवाद बोलेका थिएनन् । सूत्रधारले नेपथ्यबाटै पात्रअनुकूल संवाद बोलिदिएका थिए, जुन नेपाली सन्दर्भमा नौलो लाग्थ्यो । नाटकको अर्को सौन्दर्य भनेको नृत्य थियो । सुदूरपश्चिमको हुडे नृत्य, साकेला, मारुनीदेखि थारू, शेर्पा, नेवार समुदायमा प्रचलित नृत्य नाटकमा समेटिएको थियो । संगीत, नृत्य र अभिनय तीन पक्षको कुशल संयोजन गर्न सक्नुमा निर्देशकको खुबी झल्किन्थ्यो । कलाकारहरू मञ्चको माथिबाट, दर्शकदीर्घाबाट र पर्दा पछाडिबाट प्रवेश गरेको दृश्य पनि केही हदसम्म नौलो लाग्थ्यो । बोधी छायासँगको सहकार्यमा सुशीला आर्टस् एकेडेमीले प्रस्तुत गरेको नाटकमा लक्की दर्लामी, रोशन मेहता र किरण श्रेष्ठ बुद्धको भूमिकामा देखिएका थिए भने अन्य ४१ जना कलाकार नृत्य अभिनय सामेल थिए ।"
छोरो मजस्तो नहोस्,"पछिल्ला वर्ष बलिउड अभिनेता सञ्जय दत्तका लागि सुखद् रहेनन् । लागू औषधदेखि कानुनी झमेलामा फसेका सञ्जयले आफ्नो जीवनदेखि वाक्क भएर छोरो आफूजस्तो नहोस् भन्ने कामना गरेका छन् । सञ्जय आफैं भेट्रान कलाकार सुनील दत्त र नरगिसका छोरा हुन् ।सञ्जयले लामो समयको कसरतपछि अहिले लागूऔषधको अम्मलबाट आफूलाई छुटाउन सफल भएका छन् । सन् १९९३ मा मुम्बईमा भएको शृंखलाबद्ध बम विस्फोटका घटनामा सञ्जय अवैध हतियारसहित पक्राउ परेपछि झमेलामा पर्दै आएका हुन् । पाँच वर्षको कैद सजाय गत वर्ष मात्रै ४२ महिना जेल बसेर भुक्तान गरी मुक्त भएका सञ्जय यतिबेला पुन: अभिनयमा फर्किएका छन् । छोराको लथालिंगे जीवनका कारण नै बुबाको निधन भएको ठान्ने सञ्जयले भनेका छन्, बुबाले हामीलाई सामान्य हालतमा नै हुर्काउनुभयो । राम्रो स्कुलमा पढाउनुभयो र मैले पनि मेरा बच्चालाई त्यस्तै नै गरें । आफूले सधैं सन्तानलाई जीवनको महत्त्व र संस्कार सिकाउने गरेको टिप्पणी गर्दै सञ्जयले थपे, र, आफूभन्दा ठूला चाहे ती तिम्रा सेवक नै किन नहुन्, आदर गर्न सिकाएको छु । मेरो एउटै प्रार्थना भनेको मेरो छोरो मजस्तो नहोस्, किनभने मेरा कारण जसरी मेरो बुबा बित्नुभयो, म त्यसरी जान चाहन्नँ ।सञ्जयका मान्यतातर्फ तीन वर्षीय छोरा शरण र छोरी इक्रा छन् । त्यसो त जेठी पत्नी ऋचा शर्मातर्फ पनि उनकी छोरी त्रिशाला छिन् ।५८ वर्षीय अभिनेताले युवापुस्तालाई लागूऔषधबाट टाढै बसेर जिन्दगीको असली मज्जा चाख्न पनि सुझाव दिएका छन् । म पनि कलेज पढ्दैदेखि लागूऔषधको कुलतमा फसेको हुँ । त्यसबाट पार पाउन मलाई एक दशक लाग्यो । धन्न म भाग्यमानी थिएँ र छुटकारा पाउन सकें । म अहिलेका युवालाई पनि ड्रग्सबाट टाढै रहेर आफ्नो परिवार र कामसँग रमाउँदै उच्च जीवन जिउनु भन्न चाहन्छु, जेलमुक्त भएपछि पहिलोपटक दर्शकसामु भूमि मार्फत देखिन लागेका सञ्जयले भने ।"
मिस पोखरा मा १६ प्रतिस्पर्धी,"लेखनाथ, कास्की (कास) नवौं संस्करणको मिस पोखराको फाइनलमा १६ प्रतिस्पर्धी पुगेका छन् । कास्की, तनहुँ, स्याङ्जा, पर्वत र बाग्लुङका ३७ आवेदकमध्येबाट उनीहरू छानिएका हुन् । पोखरा जेसिजको आयोजनामा भएको प्रतियोगिताको फाइनल असोज ५ गते घटस्थापनाको दिन पोखरा सभागृहमा हुँदै छ । मिस पोखराका मूल संयोजक शिवप्रसाद सापकोटाले विभिन्न चरणमा प्रतियोगीलाई व्यक्तित्व तथा नेतृत्व विकास, प्रभावकारी भाषण कला, सामाजिक विकास, समय व्यवस्थापनलगायत तालिम प्रदान गरेको बताए । आयोजक जेसीआई पोखराका अध्यक्ष शिवप्रसाद कोइरालाले सक्षम युवा प्रतिनिधि पात्रको रूपमा समाजलाई हस्तान्तरण गर्नु प्रतियोगिताको मुख्य उद्देश्य भएको सुनाए । प्रतियोगिताको उपाधि विजेताले एउटा स्कुटर र ५० हजार रुपैयाँ, फस्र्ट रनरअपले ३० हजार र सेकेन्ड रनरअपले २० हजार रुपैयाँसहित क्राउन र गिफ्ट ह्याम्पर प्राप्त गर्ने आयोजकले जनाएको छ ।"
पेज थ्री अवार्ड,"काठमाडौं (कास) पेज थ्री अवार्डको तेस्रो संस्करण असोज ८ मा हुने भएको छ । प्रत्येक तीन वर्षमा हुँदै आएको प्रतियोगिताम यसपालि संगीतमा आठ, म्युजिक भिडियोमा सात र फिल्म विधामा १८ गरी ३१ विधामा अवार्ड दिइने आयोजकले जनाएको छ ।"
बहुपति प्रथामा सूर्योदय बन्ने,"काठमाडौं (कास) निर्माण घोषणाको झन्डै नौ वर्षपछि फिल्म सूर्योदय : द सनराइज सोनम एण्ड हर हसब्यान्डस बन्ने पक्कापक्की भएको छ । हिमाली भेगमा विद्यमान बहुपति प्रथामाथि आधारित उक्त फिल्मको निर्देशन आकाश अधिकारीले गर्ने भएका छन् । यतिबेला कान्छी फिल्मको सुटिङका लागि मनाङमा रहेका अधिकारीले सूर्योदय छिट्टै फ्लोरमा लगिने बताएका हुन् । उनकै ब्यानर द स्काई मुभिजले २०६५ सालमा नै सूर्योदय निर्माणको घोषणा गरेको थियो । घरको जेठो छोराले बिहे गरेकी युवतीलाई बाँकी भाइहरूले पनि पत्नीका रूपमा भोगचलन गरिने बहुपति प्रथामा लामो खोजअनुसन्धानपछि फ्लोरमा लगिन लागेको निर्देशकले दाबी गरे ।उत्तर पूर्वी डोल्पा र हिमालपारिका जिल्ला भनेर चिनिने मनाङ, मुस्ताङमा अझै पनि चलनमा रहेको बहुपति प्रथालाई फिल्ममार्फत विश्वभर चिनाउन चाहेको अधिकारीले बताए । ८ देखि १० करोड रुपैयाँ बजेटमा बनाइने अनुमान गरिएको सूर्योदय निर्माणमा विदेशी संघसंस्थाको समेत सहकार्य रहने बताइएको छ ।"
रम्दै छ बनेपा,"काभ्रे (कास) यतिबेला बनेपा कला र संगीतमय बनिरहेको छ । यहाँ जारी बनेपा महोत्सव मा दैनिक राष्ट्रिय स्तरका कलाकारले प्रस्तुति दिइरहेका छन् । गायक सुगम पोखरेल, टीका प्रसाईं, कमल खत्री, कमल के क्षेत्री, लेखराज गुरुङले आफ्नो प्रस्तुतिमार्फत दर्शकलाई नचाए । लोकगायक पशुपति शर्मा, राधिका हमाल, नवराज घोरासैनी, शर्मिला श्रेष्ठ, सेलो गायक विशाल थिङ लगायतको प्रस्तुति पनि उत्तिकै दमदार रह्यो । हास्यव्यंग्य महोत्सवको अर्को पाटो बनेको छ । राजु पौडेल (राजु मास्टर) र मरिचमान श्रेष्ठ (बल्छी धुर्वे), सागर लम्साल (बले), हरि निरौला (कक्रोज), सुलेमान शंकर (इकु), सुजित थापा (डेबिड), राजन चौलागार्इं (खैराते), दिनेश काफ्लेदेखि जादुगर महादेव त्रिपाठीसम्मको प्रस्तुतिमा दर्शक खुलेर हाँसे । काम विशेषले काभ्रे आएका वरिष्ठ हास्यकलाकार हरिवंश आचार्यले महोत्सवमा भिन्न रंग थपिदिए । उनले हरिबहादुरको चरित्रमा छोटो अभिनय गर्दै महोत्सव सफलताको कामना गरे । कोमल वली, प्रमोद खरेल, हेमन्त शर्मा, बद्री पंगेनी, ज्योति मगर, गोकुल राउतलगायतका गायकगायिकाको पनि प्रस्तुति रहने महोत्सव संयोजक एवं गायक हरि कर्माचार्यले जनाए । दर्शकश्रोताको सहभागिताले आफूहरू हौसिएको महोत्सवको सांस्कृतिक संयोजक मणिकुमार तुम्रोकले जनाए । बनेपा ब्वाइज क्लबले आयोजना गरेको महोत्सव असोज १० गतेसम्म जारी रहने बताइएको छ ।"
किलिमान्जारोको साहसिक कथा,"काठमाडौं सन् २००८ मा सात नेपाली महिलाले सगरमाथाको सफल आरोहण गरेपछि सातै महादेशका सात अग्ला हिमाल चढ्ने निधोमा पुगे । शैली बस्नेत, पुजन आचार्य, माया गुरुङ, आशाकुमारी सिंह, निमडोमा शेर्पा, पेमा डिकी शेर्पा र चुनु श्रेष्ठ यही सपना बोकेर २०१३ मा तान्जानियाको किलिमान्जारो हिमाल चढे ।यस क्रममा दक्षिण अफ्रिकी नायिका हल्बी मव्यालगायत अफ्रिकी तीन महिलाहरू पनि उनीहरूसँग जोडिन आइपुगे । सोही हिमाल आरोहणलाई क्यामेरामा कैद गर्दै जेम्स गियाम्ब्रोने र रूस पारिसेओउले होल्डिङ अप द स्काई डकुमेन्ट्री फिल्म नै बनाए । राजधानीमा सोमबार सुरु भएको छैटौं नेपालअफ्रिका फिल्म फेस्टिभल २०१७ को पहिलो दिन यो फिल्मले निकै ताली पायो । डकुमेन्ट्रीमा उनीहरूको हिमाल आरोहण मात्रै नभई आरोहीको जीवन संघर्ष र विभिन्न देशका महिला तथा बालबालिकालाई प्रोत्साहन गरेको समेत देखाइएको छ । शिक्षाको महत्त्वलाई पनि प्रकाश पार्न खोजिएको यो डकुमेन्ट्रीमा महिलाले समाजमा आफ्नो भिन्न अस्तित्व स्थापित गर्नको लागि शिक्षाले कस्तो भूमिका खेल्छ भन्ने गहन रूपमा देखाइएको छ । अफ्रिकालाई अन्य देशको नजरबाट नभई अफ्रिकाकै लेन्सबाट हेरिनुपर्छ भन्ने सन्देशसहित सुरु फेस्टिभलको पहिलो दिन इजिप्टका मोहम्मद रसद निर्देशित लिटिल इगल पनि देखाइयो । यो फिल्ममा बुवा र छोराको सम्बन्धलाई देखाउने कोसिस गरिएको छ । सत्तरीको दशकमा भएको इजिप्टको स्वतन्त्रता संग्राम र वामपन्थी विचारधाराले जनजीवनमा पारेको प्रभावमाथि यो डकुमेन्ट्री केन्द्रित छ ।कमलपोखरीस्थित रसियन कल्चरल सेन्टरमा पूर्वप्रधानमन्त्री केपी शर्मा ओलीले सोमबार फेस्टिभल उद्घाटन गर्दै यसले दुई महादेशलाई जोड्ने काम गरेको बताए । उद्घाटन समारोहमा विभिन्न कलाकारले भोजपुरी, तामाङ, मगर लोकनृत्य प्रस्तुत गरे । त्यस्तै, नेपाली मोडलहरू अफ्रिकी पहिरनमा र्याम्पमा उत्रिए ।फिल्ममार्फत अफ्रिकी मुलुकको सामाजिकसांस्कृतिक जीवन शैलीलाई नेपाली दर्शकमाझ प्रस्तुत गर्ने ध्येयले ६ वर्षदेखि कलेज अफ मास कम्युनिकेसन एन्ड जर्नालिज्मले फेस्टिभल गर्दै आएको छ ।"
अब समयमै वृद्ध भत्ता पाउँछौं होला,"राजविराज सप्तरीको तिलाठी कोइलाडी गाउँपालिकाकी ८५ वर्षीया गंगादेवी झा सोमबार बिहान ७ बजे घरनजिकैको जनता माविको केन्द्रमा मतदान गर्न लाम लागिन् । राजतन्त्र, प्रजातन्त्र र संघीय गणतन्त्रको निर्वाचनमा मतदान गरेको अनुभव सँगालेकी उनी स्थानीय तहमा भने २० वर्षपछि मतदान गर्दै थिइन् । अस्वस्थताका कारण उनलाई सुरुमै मतदान गर्ने सुविधा दिइयो । मत खसालेर निस्केपछि उनले भनिन्, सायद अब समयमै घरघरमै वृद्ध भत्ता पाउँछु होला ।गाविस सचिव नभेटिने, भेटे पनि समयमा भत्ता नदिने, जिविसबाट सामाजिक सुरक्षा भत्ता उठाएर सचिव फरार हुनेजस्ता पीडा खेपेका ज्येष्ठ नागरिक स्थानीय तहको निर्वाचनपछि आशावादी देखिए । सोही मतदान केन्द्रमा लाइन बसेर मतदान गरेकी वृद्धा गुलाव देखी पनि मतदानपछि खुसी देखिइन् । गाउँमै अब सरकारी काम हुने भयो, उनले भनिन्, गाउँकै मानिसलाई चुन्न पाउँदा हर्षित छु ।वृद्धा गंगादेवी र गुलाव देखी मात्र होइन, सोमबार स्थानीय तहको जनप्रतिनिधि छान्न वृद्धवृद्धाहरू बिहानैदेखि लाइन बसेका थिए । अघिल्ला दुई दिनको चर्को घामका कारण गर्मीले उकुसमुकुस भइरहेका बेला आइतबार राति भएको सामान्य वर्षा र सोमबार बिहानैदेखि घाम नलाग्नु तथा चिसो हावा चलेका कारण वृद्धवृद्धालाई लाइन बस्न सजिलो भएको थियो ।मतदान केन्द्रमा वृद्धवृद्धा, अशक्त र बिरामीका लागि छुट्टै लाइनको व्यवस्था गरिएकाले सहजतापूर्वक वृद्धवृद्धाले मतदान गरेका थिए । तिलाठी कोइलाडी ८ कै अर्का वृद्ध रामदत्त मण्डलले भने, स्थानीय तहको निर्वाचनमा मतदान गर्छु जस्तो लागेको थिएन तर जीवनको उत्तरार्धमा आफ्नो गाउँको जनप्रतिनिधि छान्न पाएकोमा खुसी छु ।उनले अब जनप्रतिनिधिले ज्येष्ठ नागरिकको भत्ता र सुविधामा पनि ध्यान दिनेमा आशावादी रहेको बताए । पूर्वजनप्रतिनिधि समेत रहेका महदेवा गाउँपालिकाका वृद्ध देवकिसुन यादवले भने, एक दुई वर्ष हो र ? २० वर्षपछि स्थानीय जनप्रतिनिधि छान्ने अवसर पाउनु भाग्यको कुरो हो ।जिल्लाका कतिपय मतदान केन्द्रमा शारीरिक रूपमा अशक्त र बिरामी भएका वृद्धवृद्धासमेत मतदान गर्न केन्द्रमा पुगेका थिए । आफन्तले बोकेरै पनि वृद्धवृद्धालाई मतदान केन्द्रसम्म पुर्याएका थिए । आँखा नदेख्ने, मत संकेत गर्न नसक्ने वृद्धवृद्धाको हकमा आयोगका कर्मचारी वा उनका आफन्तले नै मत संकेत गरेका थिए ।आफूले मत हाल्ने छापको विषयमा वृद्धवृद्धाले भनेपछि कर्मचारी वा आफन्तले नै मतपत्रमा स्वस्तिक लगाइदिएका थिए । जिल्ला निर्वाचन कार्यालय सप्तरीका प्रमुख महेशकुमार ठाकुरले सोमबार जिल्लाका सबै मतदान केन्द्रमा वृद्धवृद्धाको उपस्थिति उत्साहजनक देखिएको बताए ।"
करोडौं खर्चिएका सडक अलपत्र,"सडक निर्माणका नाममा आएको बजेट बालुवामा पानी खन्याएझैं भएको स्थानीय ओमप्रकाश राठौर बताउँछन् । जिल्लाभर सय सडक निर्माणाधीन छन् । तर जिल्लावासीले भने छिन्चुजाजरकोट सडकको मात्र उपभोग गर्ने अवसर पाएको उनले बताए । छिन्चुजाजरकोट, जाजरकोटजुम्ला र जाजरकोटडोल्पा सडकमा पुल निर्माण नहुँदा समस्या भएको उनले बताए । चिसापानीबैरिताल, पासागाड, सिम्लेखोला, नलसिंहगाड, ताँत्रगार, कोट खोला, रिसारू खोला, मोर्क खोला, झाप्रा खोला, रिटे खोला, थलहलगायत दर्जनौं खोलामा पुल निर्माण नहुँदा सडक अलपत्र परेको राठौरले बताए ।"
पुलले जोडियो नवलपरासीपोखरा,"नवलपरासी (कास) बौदीकाली गाउँपालिका२ डेढगाउँ र तनहँुको भगवतीपुरबीचको कालिगण्डकीमा पुल (स्टिल ट्रस ब्रिज) निर्माण भएपछि पोखरा प्रदेश नम्बर ४ को नवलपुर खण्डसँग जोडिएको छ । १० करोड ८७ लाखमा १ सय ५० मिटर लामो पुल निर्माणपछि विकट पहाडी भेगका स्थानीयलाई राहत मिलेको छ । प्रदेश राजधानी पोखरा बनाउने चर्चासँगै यस मार्गमा यातायात सञ्चालनमा आएको छ । नेपालभारत सीमा त्रिवेणीबाट पूर्वपश्चिम राजमार्गको दुम्किवास हुँदै सडकले पोखरा आउजाउ सम्भव भएपछि व्यवसायी र किसान हर्षित भएका छन् । अघिल्लो वर्ष निमार्णाधीन पुलको केही भाग बाढीले बगाएको थियो । बाँकी काम यस वर्ष पूरा भएको हो । स्तरोन्नति भइरहेको पुल र त्यस क्षेत्रको सडकको संसदीय समितिले स्थलगत अनुगमन गरेपछि असोज ६ गतेदेखि मोटर गुड्नेछन् । ठेक्का अवधि सकिएको चार वर्षमा पुल सम्पन्न भएको हो । यो पुल प्रदेश नम्बर ४ को आर्थिक समृद्धिको आधार हो, दुर्गम गाउँका उत्पादनले बजार पाउनेछन्, बौदीकाली गाउँपालिका अध्यक्ष दुर्गाबहादुर रानाले भने ।पूर्वपश्चिम राजमार्गदेखि उत्तरमा पर्ने पहाडी क्षेत्रको मुख्य आम्दानी अदुवा र अम्रिसो खेती हो । सडक सञ्जालले ठूला सहरसित जोडिएकाले यहाँको उत्पादनले बजार पाउनेमा किसान हर्षित छन् । यो सडक चालु भएपछि २३ घण्टामा पोखरा पुगिनेछ । नारायणगढमुग्लिन हुँदै पोखरा सडकको विकल्पका रूपमा समेत यस खण्डलाई प्रयोग गर्न सकिन्छ ।"
बीपीमा तालाबन्दीको चेतावनी,"धरान (कास) बीपी कोइराला स्वास्थ्य विज्ञान प्रतिष्ठानको कर्मचारी कल्याण समाजले उपकुलपतिलाई बुझाएको २१ बँुदे माग पूरा नभएको भन्दै तालाबन्दीको चेतावनी दिएको छ ।एक साता यता आन्दोलनरत कर्मचारीले माग पूरा नभए असोज ४ देखि अनिश्चितकालीन तालाबन्दी गर्ने घोषणा गरेका हुन् । समाजले भदौ २५ देखि दैनिक १२ बजेसम्म धर्ना दिँदै आएको छ । समाजले उच्चस्तरीय तलबमान आयोगको व्यवस्था खारेज गरी महँगी वृद्धिदर वा सरकारले वृद्धि गरेअनुसार तलब भत्ता वृद्धि गर्नुपर्नेलगायत माग अघि सारेको छ । गत वर्षको महँगी भत्ता उपलब्ध गराउनुपर्ने, ज्यालादारीलाई करारमा नियुक्ति गर्नुपर्ने, १ वर्ष करार सेवा पूरा गरेका कर्मचारीलाई परफरमेन्स करार र ४ वर्ष सेवा पूरा गरेकालाई स्थायी नियुक्ति गर्नु पर्ने, अनमीहरूलाई सिनियर अनमी पदमा बढुवा गर्नुपर्ने, नर्सिङ तथा पारामेडिक्स कर्मचारीहरूलाई प्राविधिक समूहमा वर्गीकरण गर्नुपर्नेलगायत माग कर्मचारीको छ ।उपकुलपति प्राडा राजकुमार रौनियारले कर्मचारीको माग जायज भएको बताए । तर तलब वृद्धि गर्ने अधिकार उपकुलपतिको हातमा छैन । ३ वर्षयता पूर्वउपकुलपति शेखर कोइरालाको संयोजकत्वमा बनेको उच्चस्तरीय तलबमान आयोगले दिएको सिफारिसअनुसार वृद्धि गरेका छौं, उनले भने । उक्त आयोगले गरेको सिफारिस प्रतिवेदन पनि कर्मचारीहरूले जलाएपछि डा चन्द्रभूषण झाको संयोजकत्वमा तलब वृद्धि पुनरावलोकन समिति बनेको छ । त्यसले दिने प्रतिवेदन अब बस्ने सिनेट र कार्यकारिणी बैठकमा अनुमोदन गर्ने तयारी छ ।"
अहिले पनि मुटु काँप्छ,"अछाम आक्रमणपछि माओवादीहरू जिल्लाको दक्षिण क्षेत्रमा आएर स्थानीयका घरघरमा खचाखच भरिएका थिए । सयौं माओवादी डोटीको बर्छैन छेडामा विजय उत्सव मनाउन भेला भएका थिए । वैशाख १९ गते सेनाले आक्रमण गरी २२ जना माओवादीको हत्या गर्यो । खेतमा काम गरिरहेका ५ जना निर्दोष पनि त्यहीँ मारिए । सयौं घाइते भए । घटना भएदेखि चन्दको परिवार गाउँ फर्किएको छैन । गाउँ जान खोज्दा मूच्र्छा पर्ने, चिच्याउने, कराउनेजस्ता अस्वाभाविक व्यवहारहरू देखिन्छन् । अहिले उनीहरूको परिवार खड्यौलीमा बस्दै आएको छ । केही परिवार मात्र छेडा आउजाउ गर्छन् ।"
दुर्घटनामा २ को मृत्यु,बुटवल (कास) बसले ठक्कर दिँदा रूपन्देहीको देवदहमा सोमबार बिहान २ जनाको मृत्यु भएको छ । पूर्वबाट पश्चिम जाँदै गरेको ना५ख ३१५९ नम्बरको बसलाई सोही दिशामै रहेको ना७ख ६९८ नम्बरको बसले ठक्कर दिँदा सल्यानको खलंगा नगरपालिका२ का २९ वर्षीय सुजन परियार र सुर्खेत पञ्चपुरी नगरपालिका५ का ५० वर्षीय भीमबहादुर सुनुवारको मृत्यु भएको हो । परियारको घटनास्थलमै र सुनुवारको उपचार क्रममा मृत्यु भएको क्षेत्रीय ट्राफिक प्रहरी कार्यालयले जनाएको छ । घाइते ३ जनाको लुम्बिनी अञ्चल अस्पतालमा उपचार भइरहेको छ ।
नदी सम्झौता पालना भएन,"नयाँदिल्ली (बीबीसी) चीन र भारतबीचको सीमा क्षेत्र दोक्लामको तनाव अन्त्य भएको तीन साता नबित्दै फेरि अर्को विवाद सुरु भएको छ । उनीहरूबीचको पछिल्लो विवाद भने सीमासम्बन्धी नभई पानीसम्बन्धी हो । दुई देशबीच पछिल्लो पटक ब्रह्मपुत्र नदीको विषयमा विवाद उत्पन्न भएको हो । दुई देशबीच भुटान, भारत र चीनको सीमाक्षेत्र दोक्लाममा ७२ दिन लामो सीमा तनाव ब्रिक्स सम्मेलनको पूर्वसन्ध्यामा अन्त्य भएको थियो । दुई देशबीचको सम्झौताअनुसार चीनले हाइड्रोलोजिकल (जलविज्ञान) तथ्यांक नदिएको भारतीय आरोपसँगै विवाद सुरु भएको हो । सम्झौताअनुसार चीनले भारतालाई उक्त नदीको बहाब, वितरण र पानीको शुद्धताबारे तथ्यांक उपलब्ध गराउनुपर्छ । ब्रह्मपुत्र एसियाको एक प्रमुख नदी हो । चीनको स्वशासित क्षेत्र तिब्बतदेखि सुरु हुने ब्रह्मपुत्र भारत, बंगलादेश हुँदै बंगालको खाडीमा प्रवेश गर्छ । चीनका अनुसार उसले हाइड्रोलोजिकल केन्द्रको स्त्तरोन्नति गर्न लागेकाले तथ्यांक उपलब्ध गराउन नसकिएको हो । तर बीबीसीका अनुसार चीनले उक्त नदीबारे बंगलादेशलाई भने नियमित रूपमा तथ्यांक उपलब्ध गराउँदै आइरहेको छ । चीन र भारतबीच हरेक वर्षायामका ५ महिना (मे १५ देखि अक्टोबर १५) को अवधिमा जलविज्ञानसम्बन्धी विभिन्न तथ्यांक उपलब्ध गराउनुपर्ने सम्झौता छ । यसमा प्रमुख रूपमा नदी बग्दै जाने स्थानमा हुन सक्ने बाढी लगायतका जोखिम न्यूनीकरण गर्न आवश्यक हुने अधिकारीले जनाएका छन् । यस वर्षका लागि चिनियाँ पक्षबाट हामीले गत मे १५ देखि हालसम्म जलविज्ञान सम्बन्धी कुनै पनि तथ्यांक प्राप्त गर्न सकेनौं, भारतीय बाहय मामलासम्बन्धी मन्त्रालयका प्रवक्ता रभिस कुमारले भने । चीनले गतसाता प्राविधिक समस्याका कारण तथ्यांक उपलब्ध गराउन नसकेको जनाएको थियो । रभिसले भने, हामीले यसबारेको कुनै प्राविधिक कारण जान्दैनौं तर विद्यमान सम्झौताअनुसार चीनले हामीलाई तथ्यांक उपलब्ध गराउनुपर्ने हो ।चिनियाँ विदेश मन्त्रालयका प्रवक्ता गेङ सुआङले भने, गतवर्ष बाढीले गरेको क्षतिका कारण जलविज्ञान केन्द्रको पुनर्निर्माण गर्नुपर्ने भएकाले तथ्यांक उपलब्ध गराउन नसकिएको हो । हाल चीनमा भएका जलविज्ञान केन्द्र तथ्यांक संकलन गर्न सक्ने अवस्थामा छैनन् । तर बंगलादेशका अधिकारीले भने ब्रह्मपुत्र नदीबारे पहिलेकै जस्तो नियमित तथ्यांक प्राप्त गरिरहेको जनाएका छन् । बंगलादेशको संयुक्त नदी आयोगका सदस्य मोफाजल हुसेनले भने, हामीले तिब्बतका ३ वटा जलविज्ञान केन्द्रबाट सन् २००२ देखि नियमित तथ्यांक प्राप्त गरिरहेका छौं ।बंगलादेशका जलस्रोतमन्त्री अनिसुल स्लाम मोहम्मदले पनि नियमित रूपमा तथ्यांक उपलब्ध भइरहेको जनाए । प्रवक्ता सुआङ भने, स्तरोन्नतिको कार्यप्रगति अनुसार मात्र कहिलेदेखि पुन: तथ्यांक उपलब्ध गराउन सकिन्छ भन्ने प्रस्ट हुन्छ । भारतले वर्षौंपछिको प्रयासपछि हालै मात्र चीनसँग ब्रह्मपुत्र नदीको वर्षायामको तथ्यांक उपलब्ध गराउने सम्झौता गर्न सफल भएको थियो । नयाँ दिल्लीले चीनले उक्त नदीको पानी अन्यत्र प्रयोग गर्न सक्ने आशंकमा हिउँद यामको पनि तथ्यांक उपलब्ध गराउनुपर्ने माग गर्दै आएको छ । बेइजिङले तिब्बतमा यार्लुङ जाङ्बो नामले चिनिने ब्रह्मपुत्र नदीमा थुप्रै जलविद्युत् आयोजना निर्माण गरेको छ । चीनले नदीको पानी भण्डारण वा बहाब नियन्त्रणका लागि आफूले कुनै कार्य नगरेको जनाएको छ । तर, हालैका वर्षहरूका उत्तरपूर्वी भारतीय क्षेत्रका मानिस चीनले एक्कासि पानीको बहाब ठूलो मात्रामा बढाउन सक्ने त्रासमा रहेका भारतीय अधिकारीले दाबी गरेका छन् । असमका सर्वसाधारणका अनुसार ब्रह्मपुत्र नदीको बहाबमा छोटो समयमै निकै परिवर्तन हुने गरेको छ । भारतीय जलस्रोत मन्त्रालयका अधिकारीले पछिल्ला घटनाक्रमका आधारमा अवस्था निकै चिन्ताजनक भएको जनाएका छन् । वर्षायामसँगै हिउँदको तथ्यांक उपलब्ध गराउन चीन सहमत भए मात्र उसले पानीको बहाब नियन्त्रण गर्नेमा शंका गर्ने ठाउँ रहँदैन । जलस्रोत मन्त्रालयका अधिकारीले भने, तर हामीले वर्षायामकै तथ्यांक पनि प्राप्त गर्न नसक्नु चिन्ताको विषय हो । यसले चीनको नियत प्रस्ट हुन्छ । गतवर्ष चीनले आफ्नो महत्त्वपूर्ण जलविद्युत् परियोजनाका लागि यार्लुङ जाङ्बो को सहायक नदी बहाब नियन्त्रण गरेको सिन्हवाले जनाएको थियो । यस्तै आरोपहरू भारतमाथि पनि बंगलादेश र पाकिस्तानले बेलाबेलामा लगाउँने गर्छन् । विज्ञहरूका अनुसार यस्ता घटनाका आधारमा दक्षिण एसियाको भूराजनीतिमा पानी एक मूल मुद्दा का रूपमा उदाएको छर्लङ्ग भएको छ ।"
रोहिंग्या आफंै जिम्मेवार,"बंगलादेश (बीबीसी) म्यान्मारका सेना प्रमुखले रोहिंग्या संकटका लागि उनीहरू नै जिम्मेवार रहेको आरोप लगाएका छन् । रोहिंग्याहरू आदिवासी समुदाय नभएको बताउँदै जनरल मिन आङ हालिङले अतिवादीहरू ले उत्तरी रखिने राज्यमा कब्जा जमाउन प्रयास गरिरहेको बताए ।म्यान्मारको सेनाले गरेको सर्वसाधारण लक्षित कारबाहीका कारण ४ लाख ९ हजार रोहिंग्याहरू भागेर बंगलादेश पुगेको मानव अधिकारवादी संस्था तथा पीडितले बताउँदै आएका छन् । गतसाता मानव अधिकारवादी संस्था एम्नेस्टी इन्टरनेसनलले अल्पसंख्यक रोहिंग्यालाई सरकारी सेनाले नियतवश गाउँमा आगजनी गरेर लखेटेको जनाएको थियो । तर, म्यान्मार सरकारले आरोप अस्वीकार गर्दै विद्रोहीले गत महिना ३० प्रहरी चौकीमा गरेको आक्रमणविरुद्ध कारबाही गरिएको बताउँदै आएको छ । संयुक्त राष्ट्रसंघले अल्पसंख्यक मुस्लिम रोहिंग्यामाथिको आक्रमण जातीय सफाया भएको दाबी गरेको छ । ९० प्रतिशत बौद्धमार्गी रहेको म्यान्मारमा जनसंख्याको करिब १० प्रतिशत रोहिंग्या छन् । आइतबार राष्ट्रसंघका महासचिव एन्टोनियो गुटेरेसले रोहिंग्याविरुद्धको कारबाही रोक्न नेतृ आङ सान सुकीलाई अन्तिम मौका नगुमाउन आग्रह गरेका थिए । सेना प्रमुखले रोहिंग्याबारे एकताबद्ध हुन नागरिक र सञ्चारमाध्यमलाई अपिल गरेका छन् । रोहिंग्यालाई इंगित गर्दै उनले अतिवादी बंगाली सँग ९३ वटा भिडन्त भएपछि सैन्य कारबाही थालिएको दाबी गरे । रखिने राज्यमा पकड कायम गर्ने उद्देश्यका साथ संगठित हिंसा निम्त्याइएको जनरल मिन ओङ ह्लाइङले दाबी गरेका छन् । उनले भनेका छन्, उनीले रोहिंग्याका रूपमा म्यान्मारमा पहिचान खोजिरहेका छन्, जुन म्यान्मारको आदिवासी समूह हुँदै होइन ।सन् २०११ मा म्यान्मारको सेनाले तत्कालीन सरकार भंग गरी चुनाव गराएको थियो । चुनावमा जित हासिल गरेको आङ सान सुकीको दल नेसनल लिग फर डेमोक्रेसी ले सन् २०१६ को अप्रिलमा सरकार बनायो । यद्यपि जनरल हालिङले कैयौं अधिकार आफूमा निहीत राखेका छन् र म्यान्मारको सेनाले एक चौथाइ सांसदको नियुक्ति आफैंले गर्छ । जसको सोझो अर्थ म्यान्मारको सेनासँग देशको महत्त्वपूर्ण निर्णय गर्ने वा रोक्ने सार्मथ्य छ । देशका तीन महत्त्वपूर्ण मन्त्रालय गृह, रक्षा र सीमामाथि सेनाको नियन्त्रण छ । हिंसा प्रभावित राखिने राज्यमा जनरल हालिङले कमान्ड सम्हालेका छन् । अन्तर्राष्ट्रियस्तरमा रोहिंग्याविरुद्धको कारबाहीको आलोचना भइरहेका बेला म्यान्मारका हालिङ सेनाको बचाउमा उत्रिएका छन् । म्यान्मारको सेनामाथि जातीय नरसंहारको आरोप लागिरहेका बेला उनले रोहिंग्या मुसलमानको जड म्यान्मारमा नभएको दाबी गर्दै देशवासीलाई रोहिंग्या मुसलमानविरुद्धको मुद्दाको सामना गर्न अपिल गरेका छन् । हालिङले सामाजिक सञ्जाल फेसबुकमा म्यान्मारका जनता र सञ्चारमाध्यमलाई रोहिंग्या मुसलमानको मुद्दामा एक हुन अपिल गरेको बीबीसीले जनाएको छ । उनले रोहिंग्या मुसलमानलाई चरमपन्थी बंगालीको संज्ञा दिँदै उनीहरूसँगको ९३ वटा झडपपछि मात्रै सेनाले कारबाही अघि बढाएको बताएका छन् ।"
डुंगा डुब्दा १० को मृत्यु,नयाँदिल्ली (एजेन्सी) भारतको उत्तरीपूर्वी राज्य असममा डुंगा डुब्दा कम्तीमा १० को मृत्यु भएको छ । असम राज्यको सबानजोरिया नदीबाट १० व्यक्तिको शव निकालेको अधिकारीले जनाएका छन् । असम राज्य सरकारद्वारा जारी विज्ञप्तिअनुसार मारिनेमा ५ बालबालिका र २ नाबालक छन् । दुर्घटना असमको दिसपुरबाट १
टिलरसनल्याभरोभ भेट,"न्युयोर्क (बीबीसी) अमेरिकी विदेशमन्त्री रेक्स टिलरसन र उनका रूसी समकक्षी सेर्गेई ल्याभरोभबीच सोमबार बिहान न्युयोर्कमा भेटवार्ता भएको छ । संयुक्त राष्ट्रसंघको ७२ औं महासभामा सहभागी हुन न्युयोर्क पुगेका ल्याभरोभलाई टिलरसनले भेटेका हुन् । रूसी विदेश मन्त्रालयका प्रवक्ता मारिया जाखारोले उनीहरूबीच सिरिया संकट, कोरियाली प्रायद्वीपमा जारी तनाव तथा रूसअमेरिका सम्बन्धबारे कुराकानी भएको जनाए ।"
पुटिन सहभागी नहुने,न्युयोर्क (एजेन्सी) रूसी राष्ट्रपति भ्लादिमिर पुटिनले संयुक्त राष्ट्रसंघको ७२ औं महासभामा सहभागिता नहुने जनाएका छन् । तर उनका समकक्षी अमेरिकी डोनाल्ड ट्रम्पले भने सभामा सहभागी भई धारणा राख्ने जनाइसकेका छन् । पछिल्लो समय जारी रूसअमेरिका तनावका कारण उनीहरू एउटै मञ्चमा हुन सक्ने उपस्थितिलाई महत्त्वका साथ हेरिएको थियो । तर अन्तर्राष्ट्रिय सञ्चारमाध्यमले ७२ औं महासभाको मुख्य आकर्षण ट्रम्प हुने जनाए ।
माछापुच्छ्रेद्वारा २१ लाख सहयोग,"काठमाडौं (कास) बाढीबाट प्रभावित परिवारको उद्घार, राहत र पुन:स्थापनाका लागि माछापुच्छ्रे बैंकले संस्थागत सामाजिक उत्तरदायित्वअन्तर्गत २१ लाख ११ हजार १ सय ११ रुपैयाँ प्रधानमन्त्री दैवी प्रकोप उद्धार कोषमार्फत आर्थिक सहयोग गरेको छ । २०७४ असोज १ गते सम्माननीय प्रधानमन्त्री शेरबहादुर देउवालाई बैंकका अध्यक्ष रोशन केसीले सो रकम बराबरको चेक हस्तान्तरण गरेको जारी विज्ञप्तिमा उल्लेख छ । पोखराबाट २०५७ सालमा बैंकिङ कारोबार सुरु गरेको यस बैंकले कुल शाखा संख्या ६२, एक्स्टेन्सन काउन्टर ४, शाखारहित सेवा ४ र आफ्नै ८१ वटा एटीएमबाट करिब ५ लाख ग्राहकलाई सेवा प्रदान गरिरहेको जनाएको छ ।"
हिमालयन बैंकद्वारा ११ लाख,काठमाडौं (कास) हिमालयन बैंक लिमिटेडले बाढी तथा भूस्खलनमा परी घरवारविहीन भएकाहरूको सहयोगार्थ आफ्नो संस्थागत सामाजिक उत्तरदायित्वअन्तर्गत प्रधानमन्त्री दैवी प्रकोप उद्धार कोषमा ११ लाख ११ हजार १ सय ११ रुपैयाँ प्रदान गरेको छ । बैंकका प्रमुख कार्यकारी अधिकृत अशोकशमशेर जबराले प्रधानमन्त्रीको कार्यालयमा आयोजित एक समारोहमा प्रधानमन्त्री शेरबहादुर देउवालाई उक्त रकम बराबरको चेक हस्तान्तरण गरेको जारी विज्ञप्तिमा उल्लेख छ ।
आल्दाको दसैंतिहार छुट अफर,"काठमाडौं (कास) आल्दा होम अपलाइन्सको नेपालका लागि आधिकारिक बिक्रेता स्मार्ट कमर्सियलले दसंैतिहारलाई लक्षित गरी विशेष छुट अफर ल्याएको छ । योजनाअन्तर्गत आल्दाबाट उत्पादित भान्साका उपकरणको खरिदमा १० प्रतिशतसम्म छुट पाइने कम्पनीले विज्ञप्तिमार्फत जनाइएको छ । कम्पनीले पुतलीसडकमा स्मार्ट कमर्सियल इन्टरप्राइजेजलबाट चिम्नी, चुलोलगायतका भान्साका उपकरण बिक्री गर्दै आएको जनाएको छ ।"
सीजी मोबाइल्सका दुई नयाँ मोडल,काठमाडौं (कास) सीजी मोबाइल्सले एस्ट्रो सिरिजमा दुईवटा नयाँ मोडल एस्ट्रो टर्च एमवान र एस्ट्रो टर्च एसवान सार्वजनिक गरेको छ । सीजी मोबाइलले नयाँ पुस्ताका लागि लक्षित गरेर ल्याएका मोबाइलमा इन्ट्री लेभल सेगमेन्ट समावेश गरिएको विज्ञप्तिमा उल्लेख छ । मनोरञ्जन र कुराकानीका लागि पछिल्ला प्रविधि प्रयोग गरी बनाइएको मोबाइललाई बजेट शुल्कमै पाउन सकिने कम्पनीको दाबी छ । यी मोबाइल लामो यात्रामा हिँड्ने वा लामो समयसम्म चार्ज गर्न नपाउनेहरूका लागि उपयोगी हुने कम्पनीले जनाएको छ ।
कोक र एलजीको योजना,"काठमाडौं (कास) कोक, फयान्टा वा स्प्राइट किन्ने चारजना उपभोक्तालाई हरेक दिन एलजीको एलईडी टीभी उपहारस्वरूप प्रदान गरिने योजना सार्वजनिक भएको छ । दसैं, तिहारको अवसरमा कोकाकोला र एलजी दुई मल्टिनेसनल कम्पनीहरू मिलेर उपहार योजना ल्याएको जारी विज्ञप्तिमा उल्लेख छ । कोकाकोला र एलजीका आआफ्नै योजनाहरू पनि कायमै रहेको विज्ञप्तिमा जनाइएको छ ।"
ओपोको ए ७१ सार्वजनिक,"काठमाडौं (कास) ओपो मोबाइलले नेपाली बजारमा नयाँ स्मार्टफोन ए ७१ सार्वजनिक गरेको छ । राम्रो डिजाइन र सेल्फी अनुभव प्रदान गर्ने उक्त फोन कम्पनीले मितव्ययी मूल्यमा बिक्री वितरण गर्ने जारी विज्ञप्तिमा उल्लेख छ । ओक्टाकोर सीपीयू ३ जीबी र्याम र ३ हजार एमएएच ब्याट्री क्षमतासहितको उक्त फोनको मूल्य कम्पनीले २१ हजार ९ सय ९० रहेको विज्ञप्तिमा जनाइएको छ । ओक्टा कोर प्रोसेसर र प्रयोगमैत्री अनुभव प्रदान गर्न केर्नल फन्सन्सका साथै ओपो ए ७१ को फ्रन्ट क्यामेरामा ओप्पोको आधार मानिने फोटोग्राफी प्रविधि, ब्युटीफाई फोरसहित जीवन्त तस्बिर खिच्न परिष्कृत रियर क्यामेरा पनि उपलब्ध रहेको विज्ञप्तिमा जनाइएको छ ।"
सामसङ ग्यालेक्सी नोट ८ बजारमा,"काठमाडौं (कास) सामसङ ग्यालेक्सी नोट ८ नेपाली बजारमा उपलब्ध भएको छ । यसलाई उपभोक्ताले सहजै एक हातमा लिन सकिने र एस पेनको सहायताले अझै व्यक्तिगत तरिकाबाट सम्पर्क गर्न सकिने जारी विज्ञप्तिमा उल्लेख छ । यसमा भएको डयुअल क्यामराको अप्टिकल इमेज स्ट्याबलाइजेसनले जस्तोसुकै अवस्थमा पनि जीवन्त एवं सशक्त फोटो खिच्न सकिने जनाइएको छ । सामसङ नोट सिरिजमा अत्यधिक सुरक्षा संयन्त्रका लागि सामसङ नोक्स प्रयोग गरिएको पनि विज्ञप्तिमा छ । नेपाली ग्राहकको चाहना एवं आकांक्षालाई पूरा गर्ने उद्देश्यले हाल नेपाली बजारमा पनि यो स्मार्ट फोन भित्र्याइएको हो, सामसङ नेपालका प्रमुख प्रणयरत्न स्थापितको भनाइ विज्ञप्तिमा उल्लेख छ ।"
केरुङमा रोकिएका सामान भित्रन थाले,"रसुवा चीनको केरुङमा रोकिएका नेपाली व्यापारीका सामान रसुवागढीबाट भित्रन थालेका छन् । रसुवागढी भन्सारका अनुसार शनिबारदेखि दसैंका सामानको आयात बढेको हो । नाकाबाट तस्किरी बढेको भन्दै चिनियाँ अधिकारीहरूले नेपाल आउने सामानको जाँचमा कडाइ गरेपछि दसैंका सामान केरुङमा रोकिएका थिए । प्रमुख जिल्ला अधिकारी हीरादेवी पौडेलको नेतृत्वको सीमाका अधिकारीहरूको टोलीले चिनियाँ पक्षलाई सहजीकरण गरिदिन आग्रहपछि आयात बढेको हो । रसुवागढी नाकाबाट तीन दिनमा १ सय ४५ मालवाहक कन्टेनर नेपाल भित्रेका छन् । यस अवधिमा २ सय ७० कन्टेनर केरुङ प्रवेश गरेको छन् । नाकाबाट तस्करी बढेको भन्दै चिनियाँ अधिकारीहरूले सुरक्षा जाँचमा कडाइ गरेपछि दसैंका सामान केरुङमा रोकिएका थिए । हिजोआज चिनियाँ अधिकारीले सुरक्षा जाँचको समयलाई घटाएका छन् । नाका खुल्ने समयलाई पनि बढाएको अध्यागमनले जनाएको छ । नाका बिहान ७ बजेदेखि ४ बजेसम्म खुल्ने गरेको छ । यसअघि मध्याह्न ३ बजेसम्म खुल्ने गरेको थियो । राजधानीलगायत मुलुकका अधिकांश बजारमा दसैंका लागि चिनियाँ तयारी पोसाक भित्रने गरेको छ । केरुङबाट कन्टेनर भित्रन थालेपछि नाकामा चहलपहल बढेको छ । सोमबारसम्म भन्सार यार्डमा दसैंका लागि तयारी पोसाक मात्र बोकेका १ सयभन्दा बढी कन्टेनर भित्रेको भन्सार अधिकृत रमेश खडकाले बताए । भदौ महिनामा पनि दसैंका रेडिमेटका सामानहरू आएका र हाल पनि आउने क्रम जारी रहेको छ । केरुङमा झन्डै ५ सय कन्टेनर सामान रहेको व्यवसायीको भनाइ छ । नाकाबाट २ महिनामा २ अर्ब १२ करोड ३ लाख ९४ हजार रुपैयाँका सामान आयात भएको छ । मुख्यत: तयारी कपडा, स्याउ, जुत्ता, चप्पल, मोटरको ब्याट्री, यूपीएस, प्लास्टिकका सामानलगायत वस्तुहरू आयात भएको छ । भन्सारले चालु आवको पछिल्लो दुई महिनामा ५५ करोड १ लाख रुपैयाँ राजस्व संकलन गरेको छ । भूकम्पले तातोपानी नाका बन्द भएपछि यो नाकाबाट चिनियाँ सामान आयात हुने गरेको हो ।"
चार गुणा बढाएर सामान बिक्री,"धादिङ आपूर्ति राज्यमन्त्री कृष्णबहादुर विश्वकर्माको अगुवाइमा सदरमुकामको बजार अनुगमनका क्रममा १ सय ६० मा खरिद गरेको सामान ६ सय मा बिक्री गरेको पाइएको छ । राज्यमन्त्री विश्वकर्माले चप्पलको मूल्य सोधेपछि खरिद र बिक्रीको अन्तर थाहा भएको थियो । उनले चप्पल खरिद गर्ने भन्दै पसलमा पसेर मूल्य सोधेका थिए । ६ सय भनेपछि उनले खरिद मूल्य भएको बिल देखाउन आग्रह गरेका थिए । खरिद मूल्य १ सय ६० रहेछ, अनुगमनमा संलग्न कर्मचारीले भने । खाद्य गुणस्तर नियन्त्रण तथा नापतौल विभागका कर्मचारी लिएर अनुगमनमा निस्केका राज्यमन्त्री विश्वकर्माले पुछारबजारको मेहदी शृंगार पसलमा चप्पलको मूल्य सोधेका थिए । विश्वकर्माले सदरमुकामस्थित तयारी पोसाक, पेट्रोल पम्प, खाद्यान्न, मासु र तरकारी पसलको अनुगमन गरेका थिए । उनले सबै पसलमा खरिद र बिक्री मूल्यको अन्तर सोधेका थिए । उनले यस्ता पसललाई सिलबन्दी गरेर कारबाही गर्न निर्देशन दिएका थिए । राज्यमन्त्रीको निर्देशनपछि व्यापारी सोमबार बजार बन्द गरेर विरोध जनाएका छन् । लाखौं मूल्यका व्यापारिक सामान बिक्री गर्दै आएका व्यवसायीले पनि खरिद बिल देखाउन सकेनन् । कतिपय पसलहरूले भ्याट वा प्यानमा दर्ता गरेको प्रमाणपत्र पनि देखाउन सकेनन् । अनुगमनका क्रममा बिक्री खाता जफत गरेपछि व्यापारीहरूले बजार बन्द गरेका हुन् । टोलीले पृथ्वी राजमार्गको पेट्रोलपम्पहरूमा पनि अनुुगमन गरेको छ । यस क्रममा बेल्खु मासटारस्थित अम्बेश्वर आयलले आफूले ल्याएको तेल सर्वसाधारण्लाई नबेचको भेटिएको छ । तेल सीधै राजधानी लगेर बेचेको देखियो, कर्मचारीको भनाइ छ । राज्यमन्त्रीले साताभित्र पेट्रोल पम्प आफैंले तेल नबेचे आपूर्ति बन्द गराउने निर्देशन दिइएको छ, एक कर्मचारीले भने । उक्त पम्पले अतिरिक्त नाफा लिएर सीधैं राजधानी बेचेको खुलासा भएको छ, स्रोतले भन्यो ।"
सडक सञ्जालमा नजोडिँदै हुम्लामा गाडी सञ्चालन,हुम्ला सदरमुकाम सिमकोट राष्ट्रिय सडक सञ्जालमा नजोडिएको भए पनि ५७ किलोमिटर सडकमा गाडी नियमित गुडिरहेका छन् । उत्तर तिब्बत सीमा हिल्साबाट दक्षिण नाम्खा गाउँपालिकाको तुम्कोटसम्मको ३८ किलोमिटर सडक र सिमकोटको उत्तरदक्षिणको १९ किलोमिटर सडकमा गाडी गुड्ने गरेका हुन् । हिल्साबाट दक्षिणतर्फ गुड्ने गाडी चिनियाँ बजारबाट खरिद गरेर ल्याइएका र सदरमुकामका हेलिकप्टरबाट ढुवानी गरिएका हुन् । तिब्बत सीमा हिल्साबाट दक्षिणतर्फ गाडी गुड्न थालेको चार वर्ष भयो । गाडी गुड्न थालेपछि स्थानीयले एकपछि अर्काे गर्दै चिनियाँ बजारबाट दुई दर्जन बढी गाडी खरिद गरी सञ्चालनमा ल्याएका छन् । २० वर्ष पहिलो हुम्लामा भोकमरीसँगै भाइरल इन्फुलन्जा रोगबाट ४ सयभन्दा बढीको ज्यान गएपछि तत्कालीन जिविसले जिल्लाको दीर्घकालीन विकासका लागि हिल्सासिमकोट सडकलाई प्राथमिकता दिएको हो । विश्व खाद्य कार्यक्रमले ०५६ सालबाट कामका लागि खाद्यान्न कार्यक्रमअन्तर्गत यो सडकका लागि बर्सेनि ४ सय क्विन्टल चामल सहयोग गर्न थालेको छ । दुर्गम क्षेत्र विकास समितिको ७ लाख रुपैयाँ लगानीमा ०५७ मा सडक निर्माणको काम सुरु भएको थियो । बर्सेनि जिविसको रकम र विश्व खाद्य कार्यक्रमको चामलमार्फत सडक निर्माण भएपछि सडकले गति नलिएपछि आर्थिक वर्ष ०६४६५ मा जिविसले स्काभेटर खरिद गरेर तीव्रता दिएको हो । जिविसको स्काभेटर चीनको बाटो हुँदै हिल्सा पुर्याएपछि ३० किलोमिटर सडक निर्माण भएको छ । स्थानीयको प्रयासपछि ०६५६६ मा सरकारले जिम्मा लिएर कर्णाली करीडोरका नामले सडक विभागमार्फत निर्माण सुरु गरेको छ । सडक विभागले जिम्मा लिएपछि थप ८ किलोमिटर सडकको ट्रयाक खोलिएको छ । स्थानीयका दुई दर्जन गाडी गुड्ने गरे पनि सीमामा भन्सार र यातायात कार्यालय छैनन् । कर्णाली करिडोरअन्र्तगत ९५ किलोमिटर लम्बाइ भएको हिल्सासिमकोट खण्डमा हाल ८८ किलोमिटर सडकको ट्रयाक खोलिएको र ८ मिटर चौडा बनाएर स्तरोन्नति गर्ने काम भइरहेको हिल्सासिमकोट सडक आयोजनाका प्रमुख विजयकुमार थापाले बताए । उनका अनुसार हाल ३८ किलोमिटर खण्डमा यातायातका साधनहरू सञ्चालन भइरहेका छन् । नाम्खा गाउँपालिकाको तुम्कोटस्थित कर्णाली नदीमा लामो समयपछि यो वर्ष बेलीब्रिज जडान गर्ने काम सकिएको आयोजनाका सबइन्जिनियर वीरेन्द्रबहादुर शाहीले बताए । स्थानीयलाई तिब्बत आवतजावत गर्न ४ हजार ४ सय ५० मिटर उचाइ भएको नारालेक पार गर्नुपर्ने बाध्यता छ । गाडी गुड्न थालेपछि लेक लाग्ने उकालोमा पैदल यात्रा गर्नुपर्ने बाध्यता हटेको छ । तातो पानी नाका खोल्न आलटाल गर्दै आएको चीन सरकारले केरुङपछि हिल्सा नाकालाई प्रथामिकतामा राखेको छ । कर्णाली करीडोर दक्षिण कालिकोटबाट उत्तरतिर निर्माण हुँदै छ । सदरमुकाम सिमकोट बजारको उत्तर र दक्षिणतर्फ १९ किलोमिटर सडकको ट्रयाक खुलेको छ । सदरमुकामको मुख्य बजारबाट दक्षिणको स्याम्नेसम्म ८ किलोमिटर र उत्तरको हेक्पा खोलासम्म ११ किलोमिटर गाडी गुड्ने गरेको हो । सिमकोट बजारमा पाँच टयाक्टर र दुई ट्रिपर सञ्चालनमा छन् । स्थानीयले गाडी सञ्चालनमा ल्याएपछि हिल्सासिमकोट सडक आयोजनाले मोटरसाइकल जहाजबाटै ढुवानी गरेर सिमकोट बजारमा गुडाउने गरेको छ । सिमकोटदेखि स्याम्नेसम्मको ८ किलोमिटर दूरीमा व्यवसायीले २ सय ५० रुपैयाँसम्म भाडा लिने गरेका छन् । कर्णाली करीडोरभित्र पर्ने सिमकोटदेखि खापुूनाथसम्मको ११५ किलोमिटर सडक विकेन्द्रीत ग्रामीण पूर्वाधार तथा जीविकोपार्जन सुधार कार्यक्रम (ड्रिल्प) ले निर्माण गरेको हो । खार्पुनाथबाट उत्तर सिमकोटतिर निर्माण सुरु गरेको कार्यक्रमले पछिल्लो समय सिमकोटबाट दक्षिणतर्फ निर्माण सुरु गरेर ८ किलोमिटर ट्रयाक खोलेपछि गाडी गुड्न थालेका हुन् । बाँकी ३५ किलोमिटर बाटोपनि भदौभित्रै सम्पन्न गर्ने स्थानीय विकास अधिकारी लोकबहादुर सुनारले बताए ।
पहिलो दिन पाँच कीर्तिमान,"काठमाडौं आर्मीका शिरीष गुरुङ र लिंकनकी तिसा शाक्यले राष्ट्रिय सातौं एनएसए कप पौडीको पहिलो दिन सोमबार ३३ स्वर्ण पदक जितेका छन् । सातदोबाटोस्थित स्पोर्ट्स कम्प्लेक्समा उनीहरूसहित आर्मीका अनुभव सुब्बा, एपीएफका शुभम श्रेष्ठ र लिंकनका अलेक्जेन्डर शाहले राष्ट्रिय कीर्तिमान पनि बनाए ।शिरीषले ५७६९ सेकेन्डको राष्ट्रिय कीर्तिमान बनाउँदै १ सय मिटर फ्रिस्टाइलमा स्वर्ण हात पारे । उनले रियो ओलम्पिकमा बनाएको ५७७६ सेकेन्डको आफ्नै कीर्तिमान सुधार गरेका हुन् । उनले २ सय मिटर इन्डिभिज्युअल मिड्ले र २ सय मिटर ब्याकस्ट्रोकमा पनि सफलता पाए । इन्डोर एसियन गेम्समा प्रतिस्पर्धा गर्न अस्गाबात जाने तयारीमा रहेका १८ वर्षे शिरीष गत वर्ष रियो ओलम्पिकमा सहभागी भएयता पहिलोपल्ट प्रतियोगितामा उत्रिएका हुन् ।लिंकनका अलेक्जेन्डरले १ सय मिटर ब्याकस्ट्रोक १ मिनेट १०९३ सेकेन्डमा पूरा गर्दै राष्ट्रिय कीर्तिमान बनाए । उनले गत वर्ष २१ औं राष्ट्रिय खुला पौडीमा शिरीषले बनाएको १ मिनेट १२ सेकेन्डको समयलाई उछिनेका हुन् ।शुभमले ३२१९ सेकेन्डमा ५० मिटर ब्रेस्टस्ट्रोक पूरा गरी आफ्नै कीर्तिमान सुधार गरे । उनले गत वर्ष भएको २० औं राष्ट्रिय खुला पौडीमा ३२४६ सेकेन्डको कीर्तिमान यसपालि उछिन्दै स्वर्ण जितेका हुन् ।आर्मीकै अनुभवले ५० मिटर बटरफ्लाई २८२५ सेकेन्डमा टुंग्याउँदै आफ्नै कीर्तिमान सच्याए । उनले दुई महिनाअघि हंगेरीमा सम्पन्न १७ औं फिना वल्र्ड च्याम्पियनसिपमा निकालेको कीर्तिमान ००१ सेकेन्डले सुधार गरेका हुन् ।महिलातर्फ तिसाले १ मिनेट २५८२ सेकेन्डसाथ १ सय मिटर ब्याकस्ट्रोकमा राष्ट्रिय कीर्तिमान भंग गर्दै स्वर्ण कब्जा गरिन् । उनी आफैले गत महिना अमेरिकामा भएको छैटौं फिना जुनियर वल्र्ड च्याम्पियनसिपमा निकालेको १ मिनेट २६०१ सेकेन्डको कीर्तिमान तोडेकी हुन् । उनले २ सय मिटर र १ सय मिटर फ्रिस्टाइलमा पनि स्वर्णपदक हात पारिन् ।पहिलो दिन ओसिना भारतीले महिलातर्फ १ सय मिटर ब्याकस्ट्रोकमा स्वर्णपदक हात पारिन् । यसमा रजतमा सीमित भएकी आयुष्मा तुलाधरले ओसिनालाई उछिन्दै ५० मिटर बटरफ्लाईमा सफलता चुमेकी थिइन् । आर्मीका सुरेश राईले पुरुषतर्फ २ सय मिटर बटरफ्लाईमा स्वर्ण जिते । चार गुणा ५० मिटर मिक्स रिलेमा लिंकनले सफलता हात पार्यो ।"
सुशील र ललित टोलीमा,"काठमाडौं (कास) सुशील कँडेल र ललितसिंह भण्डारीलाई पहिलोपल्ट राष्ट्रिय टोलीमा समेट्दै हङकङसँग हुने विश्व क्रिकेट लिग च्याम्पियनसिपका लागि नेपालले सोमबार १४ सदस्यीय अन्तिम टोली घोषणा गरेको छ । नेपालले छैटौं चरणको खेलमा अक्टोबर १३ र १५ मा हङकङमा गएर खेल्ने कार्यक्रम छ । देव्रेहाते स्पिनर सुशीलले पछिल्लो समय प्रभावशाली प्रदर्शन गर्दै आएका छन् । उनी वैशाखमा धनगढीमा सम्पन्न सगरमाथा धनगढी प्रिमियर लिगमा उत्कृष्ट खेलाडीमा चुनिएका थिए । उनीसँगै पुलिस क्लबका अर्का खेलाडी ललितले आफ्नो विभागीय टोलीलाई जेठमा प्रधानमन्त्री कप जिताउँदा गतिलो भूमिका खेलेका थिए । पारस खड्काको कप्तानीमा रहने नेपाली टोलीमा सुशील, ललितसँगै ज्ञानेन्द्र मल्ल (उपकप्तान), शरद भेषावकर, वसन्त रेग्मी, सोमपाल कामी, सागर पुन, विनोद भण्डारी, करण केसी, सुसन भारी, आरिफ शेख, दीपेन्द्रसिंह ऐरी र सन्दीप लामिछाने छन् । नरेश बुढाएर, महबुब आलम, कुशल भुर्तेल र जितेन्द्र मुखिया वैकल्पिकमा छन् । प्रमुख प्रशिक्षक जगत टमाटा र कप्तान पारस रहेको छनोट समितिले खेलाडी चयन गरेको नेपाली टोलीका व्यवस्थापक रमन सिवाकोटीद्वारा जारी विज्ञप्तिमा जनाइएको छ । हङकङसँगको खेललाई तयारी गर्न नेपाली टोली हाल भारतको चेन्नईमा छ । आइतबार हङकङलाई ५ विकेटले पराजित गरी एसीसी यू१९ इस्टर्न रिजन प्रतियोगिता जितेको नेपाली टोलीका कप्तान दीपेन्द्र र सन्दीप मलेसियाबाट सोमबार चेन्नई पुगेका छन् । नेपालले मंगलबारमा चेन्नईमा तामिलनाडु प्रिमियर लिगको टोली डिन्डिगुल ड्रागन्ससँग पहिलो अभ्यास खेल खेल्दै छ । नेपालले चेन्नईमा चार अभ्यास खेल खेल्ने कायक्रम छ । ८ राष्ट्र सहभागी च्याम्पियनसिपमा हङकङ चौथो र नेपाल छैटौं स्थानमा छन् । शीर्ष चार टोली सोझै विश्वकप छनोटमा पुग्ने छन् ।"
संशोधित विधानलाई राखेपको स्वीकृति,"काठमाडौं (कास) निर्वाचित नेपाल क्रिकेट संघ (क्यान) को संशोधित विधानलाई राष्ट्रिय खेलकुद परिषद्ले स्वीकृति प्रदान गरेको छ । अन्तर्राष्ट्रिय क्रिकेट परिषद् (आईसीसी) अन्तर्गत सल्लाहकार समितिले बनाएको विधान हालै निर्वाचित क्यानको विशेष साधारणसभाले संशोधन गर्दै पारित गरेको थियो । निर्वाचित क्यानका अध्यक्ष चतुरबहादुर चन्दले प्रेस विज्ञप्तिमार्फत जनाएअनुसार भदौ २६ मा परिषद्ले संशोधित विधानलाई स्वीकृति दिएको छ । आईसीसीका उपाध्यक्ष इमरान ख्वाजासम्मिलित सल्लाहकार समिति बैठकले प्रस्तावित विधानलाई भदौ १० भित्र निर्वाचित क्यानको साधारणसभाबाट पास गराउने समयसीमा दिएको थियो । निर्वाचित क्यानले भदौ ६ मा साधारणसभा गरेर विधान संशोधनसहित पास गरेको थियो । जारी विज्ञप्तिअनुसार जिल्ला, प्रदेश र केन्द्रको साधारणसभा गरी नयाँ कार्यसमिति गठन गर्नुपर्ने हुँदा, कात्तिक ८ सम्म संघबाट मान्यताप्राप्त ३९ जिल्लाले साधारणसभा गर्नुपर्ने, मंसिर ८ सम्म प्रादेशिक र पुस ९ सम्म केन्द्रको साधारणसभा सम्पन्न गर्नुपर्ने भएकाले असोज मसान्तसम्म विधानबमोजिम योग्यता पुगेका इच्छुक व्यक्तिलाई साधारण सदस्यता वितरण गर्न जिल्लाहरूलाई जानकारी गराइएको छ ।"
युनाइटेडको जित कायमै,रियलको जितम्याड्रिड गारेथ बेलले गोल गरेपछि रियल म्याड्रिडले स्पेनिस ला लिगामा रियल सोसिडाडलाई ३१ ले पराजित गरेको छ । रियलका बोर्जा मायोरालले सुरुआती अग्रता दिलाए पनि केभिन रोड्रिग्वेजले खेललाई बराबरीमा ल्याए । तर पहिलो हाफको ९ मिनेट बाँकी रहँदा रोड्रिग्वेजले आफ्नै पोस्टमा गोल गरेपछि रियलले पुन: अग्रता लियो । दोस्रो हाफको ६१ औं मिनेटमा बेलले गोल गर्दै रियलको जित पक्का गरे । यस जितसँगै रियल अंकतालिकाको चौथो स्थानमा पुगेको छ । शीर्षस्थानको बार्सिलोना रियलभन्दा ४ अंकले अगाडि छ ।रोनीले सवारी चलाउन नपाउनेस्टकपोर्ट इङल्यान्ड राष्ट्रिय फुटबल टोलीका पूर्व कप्तान वायने रोनीलाई दुई वर्षसम्म सवारी चलाउन नपाउने प्रतिबन्ध लागेको छ । यससँगै उनले सय घण्टा बिना पारिश्रमिक सामाजिक कार्य पनि गर्नुपर्नेछ । कानुनी रूपमा सेवन गर्न पाउनेभन्दा बढी मादक पदार्थ सेवन गरेको आरोपमा रोनी तीनपल्ट पक्राउ परिसके । उनलाई पछिल्लोपल्ट सेप्टेम्बर पहिलो सातामा रातको २ बजे पक्राउ गरिएको थियो । रोनीले आफ्नो समर्थकसँग टीटरमार्फत माफी मागेका छन् । उनले सजाय मन्जुर गरेको र आउने दिनमा यस्ता क्रियाकलाप गरेर समर्थकलाइ निराश नपार्ने बताए । रोनी यसै सिजनको सुरुआतमा म्यानचेस्टर युनाइटेड छाडेर आफ्नो बाल्यकालको क्लब एभरटन पुगेका हुन् ।
वादोरियोलाई जापानमा चार पदक,काठमाडौं (कास) जापानको फुकुओकामा भएको १२ औं सिजी निसिमुरा अन्तर्राष्ट्रिय कराते च्याम्पियनसिपमा नेपालका खेलाडीले एक स्वर्णसहित चार पदक जितेका छन् । सोमबार सम्पन्न प्रतियोगितामा नेपालका बिकबहादुर थामीले कुमितेमा स्वर्ण र कातामा कांस्य पदक जितेका थिए । महिला ५० केजीमा रिमला राईले रजत तथा ५० केजीमा पुरुषोत्तम पोखरेलले कांस्य पदक जितेको वादोरियोका प्रमुख प्रशिक्षक हरिशरण केसीले जानकारी गराएका छन् ।
बझाङमा ठूलो राशिको भलिबल,बझाङ (कास) जिल्लाको सबैभन्दा ठूलो मेला शीलदेवीको अवसरमा बढी पुरस्कार राशिको महिलापुरुष खुला भलिबल प्रतियोगिता हुने भएको छ । खेल पर्यटनको विकास गर्ने उद्देश्यले बझाङ उद्योग वाणिज्य संघले प्रतियोगिता गर्न लागेको हो । कुल २ लाख १७ हजार पुरस्कार रहेको स्पर्धा जिल्लामा ठूलो प्रतियोगिता हो । पुरुष विजेताले १ लाख १ हजार र उपविजेताले ७१ हजार रुपैयाँ पाउने छन् । महिला विजेताले २० हजार र उपविजेताले १५ हजार पुरस्कार पाउने आयोजक संघका अध्यक्ष दानबहादुर सुर्मेलीले बताए । कोजाग्रत पूर्णिमाको दिनबाट सुरु मेला तीनदिन चल्नेछ । मेलामा दर्शनार्थीको संख्या घट्दै गएका कारण मेलामा आकर्षण थप्न भलिबल राखिएको अध्यक्ष सुर्मेलीले बताए ।
नेपाली खेलाडीबाट प्रभावित भएँ,"काठमाडौं सन् २०२० को ग्रीष्मकालीन ओलम्पिक आयोजक जापानले खेल र खेलाडीको विकासका लागि स्पोर्ट्स फर टुमरो कार्यक्रमअन्तर्गत नेपालमा विशेष जुडो प्रशिक्षण कार्यक्रम सम्पन्न गरेको छ ।मंगलबार सुरु साताव्यापी प्रशिक्षण कार्यक्रममा राष्ट्रिय टोलीलगायत क्लब, प्रशिक्षण केन्द्र र विभागका टोलीले सहभागिता जनाएका थिए । प्रशिक्षण दिन जापानबाट ५ सदस्यीय जुडो टोली नेपाल आइपुगेको थियो । जापानी राजदूतावासको संयोजकत्वमा नेपाल जुडो संघको आयोजना र जापान जुडो फेडेरेसन र परराष्ट्र मन्त्रालय जापानको सहयोगमा कार्यक्रम भएको हो ।टोलीमा जापान जुडो फेडेरेसनका विशेष सल्लाहकार ओगावा गोतारो, फेडेरेसनको अन्तर्राष्ट्रिय विभाग प्रमुख ओनुकी सायाका लगायत तीन विश्वविद्यालय स्तरका खेलाडी उपस्थित थिए । सल्लाहकार ओगावा यसअघि आधा दर्जन राष्ट्रका राजदूत पनि रहिसकेका व्यक्ति हुन् । उनले जुडोमा नेपालको भविष्य उज्ज्वल रहेको र यसको विकासका लागि आफूले सक्दो पहल गर्ने बताए । मैले नेपालको जुडोको स्तर यति माथिसम्म छ भन्ने सोचेको थिइनँ । यहाँको खेलाडीको अनुशासन देखेर म निकै प्रभावित भएँ, उनले भने, राजधानीमा मात्र २० वटाभन्दा बढी जुडो प्रशिक्षण केन्द्र भएको थाहा पाएँ । मैले युवा खेलाडीको सहभागिता निकै उत्साहजनक रहेको पाएँ, यसले खेलको विकासमा ठूलो भूमिका खेल्छ ।नेपाल जुडो संघका अध्यक्ष दीपकहर्ष बज्राचार्यले यो प्रशिक्षणले राष्ट्रिय टोलीलाई निकै सहयोग पुगेको बताए । राष्ट्रिय टोलीको प्रशिक्षणमा यसले निकै सहयोग पुगेको छ । खेलाडीले नयाँ टेक्निकसँगै अन्तर्राष्ट्रिय स्तरको प्रशिक्षण लिएका छन् । यसले आगामी अन्तर्राष्ट्रिय सहभागितामा नेपाललाई फाइदा पुग्नेछ, अध्यक्षले भने ।अध्यक्ष बज्राचार्यले युवा खेलाडीलाई प्रोत्साहन गर्न संघले विभिन्न कार्यक्रम ल्याउने जानकारी गराए । अन्तर्राष्ट्रिय ओलम्पिक कमिटीको ओलम्पिक सोलिडारिटी कोर्समा प्रतिभाशाली युवा खेलाडीद्वय फुपुल्हामु खत्री र मनिता श्रेष्ठ प्रधानलाई सिफारिस गर्ने प्रक्रिया पनि अगाडि बढाएको उनले बताए । फुपुले १२ औं दक्षिण एसियाली खेलकुदमा स्वर्ण पदक जित्दा मनिताले रजत जितेकी थिइन् । अध्यक्ष बज्राचार्यले दुवै खेलाडी टोकियो ओलम्पिकका लागि सक्षम रहेको बताए ।अन्तर्राष्ट्रिय विभाग प्रमुख सायाकाले नेपाली खेलाडीको जुडोप्रतिको लगाव देखेर निकै प्रभावित भएको बताइन् । जापानबाट सहभागी भएका खेलाडीले नेपाल बस्दाको अनुभव सुखद रहेको सुनाए । नेपाल बसाइका क्रममा नयाँ वातावरणमा प्रशिक्षणको अनुभव पाएको जापानी खेलाडी यायी आयाकाले सुनाइन् ।नेपाली राष्ट्रिय जुडो टोलीकी सदस्य ओलम्पियन फुपुल्हामु खत्रीले एक साताको प्रशिक्षण भए पनि निकै फलदायी रहेको अनुभव सुनाइन् । हामीले पनि त्यही टेक्निक प्रयोग गर्दै आएका थियौं, तर त्यसलाई अझ राम्रो ढंगले अबलम्बन गर्न सिक्यौं । शारीरिक शक्तिसञ्चय गर्ने र खेलका क्रममा ठीक ठाउँमा कसरी उपयोग गर्ने भन्ने पनि विस्तृत जानकारी पायौं । समग्रमा अन्तर्राष्ट्रिय स्तरको प्रशिक्षण पाउँदा टोलीलाई निकै फाइदा पुगेको अनुभव गरेको छु ।"
निङमा र दिवाना भिड्ने,"काठमाडौं (कास) दोस्रो वीर गणेशमान सिंह राष्ट्रिय स्तरको महिला तथा पुरुष खुला बक्सिङमा सोमबार निङमा बुढामगर र दिवाना शेर्माले सेमिफाइनल पुगेका छन् । महिला ४८ केजी तौलको क्वाटरफाइनलमा एपीएफकी निङमाले रूपन्देहीका प्रंशसा क्षेत्रीलाई अंकका आधारमा पराजित गरिन् । पुलिस क्लबका दिवानाले सोही तौलमा नक्सालकी रोशनी राईलाई अंककै आधारमा हराइन् । सेमिफाइनलमा निङमाले दिवाना र ललिता महर्जनले जानकी थापामगरसँग प्रतिस्पर्धा गर्ने छन् ।महिला ५१ केजीमा आर्मीका सीता पाठक र गीता थापामगरसहित पुलिसकी निशा तामाङ र कास्कीकी सिसम थापामगर अन्तिम चारमा पुगे । सीताले झापाकी सुष्मा जोशी, गीताले मकवानपुरकी आरती बम्जन, निशाले अल्फाकी विमला थापामगर र सिसमले सुनसरीकी दीपा लिम्बूलाई हराएर सेमिफाइनल पक्का गरेका थिए ।बसन्तपुर डबलीमा जारी प्रतियोगिताको पुरुष ५२ केजी तौलमा एपीएफका विक्रम परियार, सरोज बुढाथोकी र कास्कीका शेरबहादुर नेपाली क्वाटरफाइनल पुगेका छन् । ५६ केजी तौलमा आर्मीका विमल रोक्का, नरेश देवान, कपिलबस्तुका प्रेम राना, अल्टिमेटका अनसल शाक्य, नवलपरासीका अविन परियार र कन्चनपुरका महेन्द्र चन्द क्वाटरफाइनल पुगेका छन् ।आर्मीका एकबहादुर घले र सुरेश नेपाली, एपीएफका सुमन कार्की, कन्चनपुरका रामबहादुर थापा, मोरङका सन्जोग कार्की, झापाका प्रकाश लिम्बू र मेघदूतका सतेन्द्र शाक्य ६० केजी तौलका क्वाटरफाइनल पुगेका छन् । पुरुष ६४ केजीमा पुलिसका भूपेन्द्र थापाले आर्मीका दानबहादुर दर्लामी र ६९ केजी तौलमा पाल्पाका दानबहादुर सासले योङ स्टारका पीयूष माथेमालाई हराए ।"
आर्मी र पुलिसको उपाधि भिडन्त,"हेटौंडा दुई विभागीय टोली त्रिभुवन आर्मी र नेपाल पुलिस क्लब सोमबार केशवलाल श्रेष्ठ स्मृति दोस्रो राष्ट्रिय पुरुष भलिबलको फाइनल पुगेका छन् । उपाधिलाई मंगलबार प्रतिस्पर्धा हुनेछ ।हेटौंडा उपमहानगर१९ निर्मल माविस्थित मैदानमा सोमबार सेमिफाइनल आर्मीले विभागीय प्रतिद्वन्द्वी एपीएफ क्लबलाई २६२४, २५१८, २५१६ सोझो सेटमा हराएको थियो । अर्को सेमिफाइनलमा आयोजक मकवानपुरमाथि २५२०, २५१५, २५१६ को सोझो सेटमा जित पाउँदै पुलिस क्लब फाइनल पुगेको छ ।विजेता र उपविजेताले क्रमश: २ लाख र १ लाख रुपैयाँ पुरस्कार प्राप्त गर्ने छन् । तेस्रो र चौथो स्थान रहनेले ५० र २५ हजार प्राप्त गर्नेछन् । सर्वोत्कृष्ट खेलाडीले १५ हजार, विधागत उत्कृष्ट व्लकर, लिफ्टर, स्पाइकर, डिफेन्स र लिबेरोले जनही ५ हजार पाउने छन् । हेटौडा निवासी भलिबलका मुख्य राष्ट्रिय प्रशिक्षक श्रेष्ठको २०७२ साल वैशाख १२ को भूकम्पमा परी निधन भएको थियो । केशवलाल श्रेष्ठ स्मृति केन्द्रीय प्रतिष्ठान मकवानपुरले युवा तथा खेलकुद समन्वय समितिसँग मिलेर प्रतियोगिता गरेको हो ।"
दूधे गोल्डकप भोलिदेखि,"दमक (कास) आधा दर्जन ए डिभिजन क्लबसहित आठ टिमले प्रतिस्पर्धा गर्ने प्रथम दूधे गोल्डकप फुटबलको तयारी पूरा भएको छ । स्पर्धा बुधबार सुरु हुनेछ ।आयोजक दूधे युथ क्लबका अध्यक्ष सन्तोष थोप्रा लिम्बूले प्रतियोगितामा आर्मी, एपीएफ, रूपन्देही, हिमालयन शेर्पा, झापा ११, मोरङ, चर्च ब्वाइज र आयोजक दुधेले प्रतिस्पर्धा गर्ने बताए । शिवसताक्षी नगरपालिकास्थित दुधे मैदानमा हुने प्रतियोगिता विजेताले ३ लाख १ हजार र उपविजेताले १ लाख ५१ हजार रुपैयाँ पुरस्कार जित्ने छन् । नकआउटका आधारमा हुने स्पर्धाका म्यान अफ द म्याचले ३ हजार पाउने छन् । उत्कृष्ट खेलाडी र सर्वाधिक गोलकर्तालाई पनि आकर्षक पुरस्कार व्यवस्था गरिएको अध्यक्ष लिम्बूले बताए ।"
रमेशको ह्याट्रिक,काठमाडौं (कास) सामाखुसी फुटसल क्लब प्रथम किसुनजी स्मृति भेट्रान कप नकआउट फुटबलको सेमिफाइनल पुगेको छ । सोमबार सामाखुसीले मध्यपुर युथलाई ४० ले पराजित गर्यो । सामाखुसीबाट रमेश बुढाथोकीले ह्याट्रिक गरे भने हरि खडाले १ गोल गरे । अर्को खेलमा सिन्धु स्पोर्ट्सले मण्डिखाटार भेट्रानलाई ५३ ले हरायो ।
पाल्पामा हाफ म्याराथन,"पाल्पा (कास) मदन भण्डारी स्पोर्टस एकेडेमी जिल्ला शाखाले मंगलबार तानसेनमा हाफ म्याराथन दौड आयोजना गर्दै छ ।दौडमा ७२ जनाले भाग लिने आयोजकका अध्यक्ष सुरेन्द्र पोखरेलले बताए । विजेताले २१ हजार १ सय २१, उपविजेताले १५ हजार १ सय १५ र तेस्रो हुनेले १० हजार १ सय १० रुपैयाँँ, पुस्कार पाउने छन् ।"
क्षेत्रीय क्रिकेटको तयारी,"पाल्पा (कास) दमकडा क्रिकेट क्लबले पश्चिमाञ्चलस्तरीय टी२० च्याम्पियन्स ट्रफी क्रिकेट असोज १६ देखि आयोजना गर्ने भएको छ । आयोजकका कार्यकारी सदस्य गोपाल तिमिल्सेनाले प्रतियोगिताको तयारी तीव्र गतिमा भइरहेको बताए । असोज ५ मा हामीले खेलतालिका सार्वजनिक गर्नेछौं, उनले भने । कम्प्युटराइज्ड स्कोरिङ, डिजिटल स्कोरबोर्ड, लाइभ स्कोरिङ, लाइभ अडियो, टेनिस बलद्वारा खेलाइने प्रतियोगिता व्यवस्थापक आदित्य पाण्डेयले बताए । विजेताले ६० हजार र उपविजेताले ३० हजार नगद पुरस्कार पाउने छन् ।"
बिर्तामोड विजयी,विराटनगर (कास) बिर्तामोड पूर्वाञ्चलस्तरीय भेट्रान फुटबलको सेमिफाइनल पुगेको छ । बिर्तामोडले सोमबार दमक भेट्रान क्लब लखनपुरलाई १० ले हरायो । निर्णायक गोल गरेका मोहनकुमार गुरुङ म्यान अफ द म्याच भए । मंगलबार आयोजक सीएमजी स्वास्थ्य क्लब र धरान भेट्रान क्लबबीच प्रतिस्पर्धा हुनेछ । सीएमजीले अघिल्लो दिन इटहरी भेट्रानलाई टाइब्रेकरमा ५४ ले पराजित गरेको थियो । निर्धारित समयमा दुबैले ११ गोल गरेका थिए ।
आईटीएफ सर्किट२ टेनिस सुरु,"लेखनाथ (कास) नेपाल आईटीएफ सिनियर च्याम्पियनसिप टेनिसको सर्किट२ सोमबार पोखरा रंगशालामा सुरु भएको छ । कास्की जिल्ला टेनिस संघको आयोजनामा भएको प्रतियोगिताअन्तर्गत ३५ वर्षमाथि एकलमा भारतका कमलेश शुक्लाले विजयी भए ।यसअघि सर्किट वानमा नेपालका कमल भण्डारीसँग फाइनल पराजित कमलेशले पोखरेली नवीन चालिसेलाई ६०, ६१ ले हराए । सर्किट वानको आफ्नो पहिलो खेलमा पनि कमलेशले नविन चालिसेलाई उस्तै नतिजामा हराएको हो । सोही उमेर समूहमा सम्दुक लामाले भारतका रघुविजय कुमारलाई ६२, ६० ले हराए । भारतका रन्जित चौधरीले वाकओभर पायो ।४५ वर्षमाथि भारतका नारायण मर्थीले पोखराका विकास गुरुङलाई ६३, ६० ले र इन्द्रबहादुर गुरुङले पोखराकै राजेन्द्र घिमिरेलाई ६४, ३६, ६० ले, धरमबहादुर लामिछानेले एसपी अशोक सिंहलाई ६२, ६४ ले, पोखराका अनुज बाँस्तोलाले धरमराज कोइरालालाई ६२, ६० ले, नारायण पहारीले पदमबहादुर गुरुङलाई ६१, ६२ ले र विनोद कायस्थले लोकबहादुर गुरुङलाई ६२, ६१ मा पराजित गरे ।५५ वर्षमाथि भारतका राकेश कोहली, एनएस नेगी, पुनितकुमार गुप्ता र नरेश खत्री विजयी भए । सर्किट२ मा नेपाल र भारतका ६३ खेलाडी सहभागी छन् ।"

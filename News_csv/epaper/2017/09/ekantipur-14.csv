शीर्षक,विवरण
चुनावकै मुखमा १० अर्ब बाँडिँदै,"काठमाडौं सांसदहरूको पदावधि ३८ दिनमात्रै बाँकी छ । प्रतिनिधिसभा निर्वाचनको घोषणा भई आचारसंहिता लागू भइसकेको छ । तर, यतिबेला सरकारले म्याद सकिन लागेका सांसदहरूमार्फत अर्बौं रुपैयाँका योजना निर्वाचन क्षेत्रमा पठाउने तयारी गरेको छ । मन्त्रिपरिषद्को सोमबार बसेको बैठकले आगामी प्रतिनिधिसभा चुनावलाई प्रत्यक्ष प्रभाव पार्ने गरी रूपान्तरित संसदका ५ सय ९१ सांसदले निर्वाचन क्षेत्र विकास र पूर्वाधार विशेष कार्यक्रमका नाममा पदावधि सकिनुअघि नै सबै निर्वाचन क्षेत्रमा सवा चार करोड रुपैयाँका दरले खर्च गर्न पाउने गरी रकम बाँड्न दिने निर्णय गरेको छ । प्रतिनिधिसभा चुनावको मुखमा सांसदहरूले त्यति ठूलो रकमको योजना बाँडेर खर्च गर्न पाउँदा मतदाता प्रभावित हुने भएकाले निर्वाचन परिणाममा प्रत्यक्षअप्रत्यक्ष असर पर्ने र त्यसबाट निर्वाचन आचारसंहिताको उल्लंघन हुने चिन्ता निर्वाचन आयोगका अधिकारीहरूको छ । आगामी प्रतिनिधिसभा चुनावमा यिनै बहालवाला सांसदहरू नै उम्मेदवार हुने सम्भावना बढी छ । ती अधिकारीका अनुसार त्यति रकम बाँडेका सांसदहरूलाई आगामी चुनावमा नयाँ उम्मेदवारसित प्रतिस्पर्धा गर्न सहज हुनेछ ।आयोगका प्रवक्ता सहसचिव नवराज ढकालले त्यसरी योजना कार्यान्वयन गर्न लागिएको हो भने निर्वाचन आचारसंहिताविपरीत हुने बताउँछन् । निर्वाचनको मुखमा योजनाहरू चयन गर्दा आचारसंहिता आकर्षित हुन्छ, सरकारले त्यसो गर्न आयोगको स्वीकृति लिनुपर्ने हुन्छ, हामीलाई जानकारी आइसकेको छैन । सरकारबाट आचारसंहिताविपरीत काम नहोला भन्ने आयोगको अपेक्षा छ, उनले भने ।संघीय मामिला तथा स्थानीय विकास मन्त्रालयले निर्वाचन क्षेत्र विकास र निर्वाचन क्षेत्र पूर्वाधार विशेष कार्यक्रम तत्कालै सञ्चालनमा ल्याउने गरी बुधबार जिल्ला प्राविधिक कार्यालयहरूलाई पत्राचार गरेपछि सरकारको तयारी सार्वजनिक भएको हो । उक्त दुइटै कार्यक्रमको बजेट १० अर्ब २० करोड ५० लाख रुपैयाँ छ । मन्त्रालयका प्रवक्ता सहसचिव रुद्रसिंह तामाङले निर्वाचन क्षेत्र विकास र क्षेत्र पूर्वाधार विशेष कार्यक्रमको बजेट बाँडफाँड र त्यसको कार्यान्वयनको मोडालिटी मन्त्रिपरिषद्बाट स्वीकृत भएर आएको बताए । मन्त्रिपरिषद्बाट स्वीकृत भएअनुसार उक्त कार्यक्रमहरू कार्यान्वयनका लागि प्रक्रिया अघि बढाइएको छ, उनले भने । मन्त्रालयले यी कार्यक्रम तत्काल सञ्चालन गरी रकम खर्च गर्न समानुपातिकतर्फका सांसदहरूलाई पनि भदौ मसान्तभित्र निर्वाचन क्षेत्र रोज्नका लागि संसद् सचिवालयमार्फत पत्राचार गरेको छ । बजेटको अख्तियारी प्राविधिक कार्यालयमा गइसकेको छ । समय कम रहेकैले मन्त्रालयले मन्त्रिपरिषद्बाट स्वीकृत भएको कार्यक्रम सञ्चालन नियमावली राजपत्रमा प्रकाशित नहुँदै कार्यान्वयनका लागि जिल्लाहरूमा पठाएको हो । निर्वाचित, समानुपातिक र मनोनीत सबै सांसदले आफूमार्फत खर्च गर्न पाउने गरी प्रतिसांसद ५० लाख रुपैयाँको क्षेत्र विकास कार्यक्रम सञ्चालित छ । त्यस्तै, साविकको २ सय ४० वटै निर्वाचन क्षेत्रमा पूर्वाधार विकास कार्यक्रमका लागि ३३ करोडका दरले बजेट छुट्याइएको छ । त्यसको परिचालन निर्वाचित सांसद नेतृत्वको व्यवस्थापन समितिले गर्नेछ । ५० लाखको बजेटमा प्रत्येक सांसदले दस लाख वा सोभन्दा बढीको कुनै एक कार्यक्रम र एक लाख रुपैयाँभन्दा बढी लागतका २० वटा योजना छनोट गरी रकम बाँड्न पाउने छन् । त्यस्तै, ३ करोडको बजेटबाट निर्वाचन क्षेत्रभित्र ४० लाख रुपैयाँको कम्तीमा एउटा र बाँकी १० लाखमाथिका गरी २५ वटा योजना सांसदहरूले छनोट गर्न पाउने छन् । संविधानअनुसार यतिबेला देशभर १ सय ६५ वटा निर्वाचन क्षेत्र कायम भइसकेको छ । क्षेत्र निर्धारण आयोगले भदौ १५ गते आफ्नो प्रतिवेदन बुझाएसँगै १ सय ६५ क्षेत्र कायम भइसकेको छ । ७ वटै प्रदेशमा गरी ३ सय ३० वटा प्रदेशसभाका क्षेत्र निर्धारण भइसकेको छ । सोही निर्वाचन क्षेत्रअनुसार निर्वाचन आयोगले निर्वाचन तयारीको कार्यक्रम अघि बढाइसकेको छ । मंसिर १० र २१ मा हुने प्रतिनिधिसभाप्रदेशसभा निर्वाचनका लागि क्रमश: कात्तिक ५ र १६ गते उम्मेदवारी मनोनयनको समय तोकेको छ । संविधानको धारा २९६ मा प्रतिनिधिसभा निर्वाचनका लागि उम्मेदवार मनोनयन पत्र दाखिला गर्ने अघिल्लो दिनसम्म मात्रै हालको व्यवस्थापिका संसद् कायम रहने उल्लेख छ । त्यसअनुसार सांसदमा हाल कायम रहेका ५ सय ९१ जना सांसदको पदावधि कात्तिक ४ गते सकिँदैछ । त्यही म्याद सकिन लागेका सांसदहरूका लागि मन्त्रिपरिषद्को भदौ २१ मा बसेको बैठकले आगामी चुनावलाई प्रभाव पार्ने गरी ३८ दिन म्याद बाँकी रहेका सांसदहरूलाई निर्वाचन क्षेत्र विकास र क्षेत्र पूर्वाधार कार्यक्रममा रकम बाँड्न दिने निर्णय गरेको हो । मन्त्रिपरिषद्को उक्त बैठकले निर्वाचन क्षेत्र विकास र पूर्वाधार विशेष कार्यक्रमको नियमावली हालका सांसदहरूलाई सहयोग पुग्ने गरी पारित गरेको थियो । जसका लागि सांसदहरूले विशेष लबिइङ नै थालेका थिए । असोज मसान्तभित्र आयोजनायोजना छनोट गरिसक्ने गरी नियमावली पारित गरिएको छ । त्यसले हालका सांसदहरू जो आगामी चुनावमा पनि उम्मेदवार बन्ने छन् तिनले मतदाता लोभ्याउन विकासे योजनाहरू बाँड्न पाउने अवसर पाएका छन् । बहालवाला सांसद आफू उम्मेदवार हुने क्षेत्रमा करोडौं रुपैयाँको योजना लिएर जाने भएपछि तिनले आफ्नो व्यक्तिगत र पार्टीको पक्षमा प्रभाव बढाउने निश्चित छ । त्यसले आगामी निर्वाचनमा उठ्न आकांक्षी नयाँ प्रतिस्पर्धीहरूलाई मार पर्ने छ । त्यति मात्रै होइन, क्षेत्र विकासको बजेट खर्चमा समस्या नहोस् भनेर संशोधित नियमावलीमा जिल्ला समन्वय समितिलाई बाइपास गरिएको छ । त्यसका लागि सांसदहरूले प्रधानमन्त्री कार्यालयउपर ठूलो दबाब बनाएका थिए । यसअघि उक्त बजेटको अख्तियारी साविकको जिल्ला विकास समिति (हाल जिल्ला समन्वय समिति) लाई जान्थ्यो । व्यवस्थापन समितिको सदस्य सचिवको भूमिकामा स्थानीय विकास अधिकारी हुन्थे । तर, संशोधित नियमावलीमा उक्त भूमिका जिल्ला प्राविधिक कार्यालयको प्रमुखलाई तोकिएको छ । जबकि यसअघि जिल्ला प्राविधिक कार्यालय जिविस मातहतको एउटा युनिट जस्तो हुन्थ्यो । जसले प्राविधिक काममा मात्रै सघाउँथ्यो । विकास बजेट परिचालन गर्दैनथ्यो । मन्त्रालय स्रोतले भन्यो, यतिबेला जिल्ला समन्वय समितिमा राजनीतिक नेतृत्व आइसकेको छ । योजना छनोटमा उनीहरूबाट बाधा आउन सक्ने देखेर सांसदहरूले जिससलाई बाइपास गरेर प्राविधिक कार्यालयलाई रोजेका हुन् । र, त्यहीअनुसार क्याबिनेटले निर्णय गरिदिएको हो । संघीय मामिला तथा स्थानीय विकास मन्त्रालयमार्फत परिचालन हुने विभिन्न योजनाहरूमध्ये निर्वाचन क्षेत्र विकास कार्यक्रम र पूर्वाधार विशेष कार्यक्रमको प्रगति बढी उपलब्धिमूलक मानिँदैन । पहिलेदेखि नै उक्त कार्यक्रम आलोचित हुँदै आएको छ । केही ठाउँमा राम्रो पनि भएको छ । तर, औसतमा सबैतिरको हेर्दा सन्तोषजनक छैन, मन्त्रालयका एक उपसचिवले भने । संविधानले तीन तहको सरकारलाई मात्रै योजना छनोट र कार्यान्वयनको जिम्मेवारी दिएकाले सांसदहरूमार्फत स्थानीय तहमा योजना छानिनु संविधानको भावनाविपरीत हुने भन्दै मन्त्रालयका कर्मचारी तहबाट त्यसको विरोध भएको थियो । कर्मचारी तहले संसद् क्षेत्र विकासको बजेटको योजना जिल्ला समन्वय समितिले छान्ने र त्यसको कार्यान्वयनका लागि बजेट गाउँपालिकानगरपालिकामा पठाउने प्रस्ताव गरेको थियो । जहाँ सांसदको भूमिका गौण बनाइएको थियो । तर, राजनीतिक वृत्तको दबाबका सामु उक्त विरोध धेरै समय टिक्न सकेन । मन्त्रालय स्रोतले उक्त कार्यक्रमको तत्कालै कार्यान्वयनका लागि सत्तापक्ष मात्रै होइन, प्रतिपक्षी दलका सांसदहरू पनि लबिइङमा लागेका थिए । मन्त्रालयका सचिव दिनेश थपलियाले मन्त्रिपरिषद्ले नयाँ नियमावली पारित गरेकाले सोहीबमोजिम निर्वाचन आचारसंहिता प्रतिकूल नहुने आवश्यकताअनुसार आयोगको सहमति लिएर कार्यक्रमहरू कार्यान्वयनमा मन्त्रालयले सहजीकरण गर्ने बताए ।"
यसरी चुनिनेछन् राष्ट्रिय सभा सदस्य,"काठमाडौं राष्ट्रिय सभा सदस्यका लागि प्रदेशसभाका सदस्यले दिएको मतको भार ४८ र स्थानीय तहका प्रमुखउपप्रमुखले दिएको मतको भार १८ गणना हुने भएको छ । सरकारले बुधबार संसद् सचिवालयमा दर्ता गराएको राष्ट्रिय सभा सदस्यको निर्वाचन सम्बन्धमा व्यवस्था गर्न बनेको विधेयक मा स्थानीय तहका प्रतिनिधिको भन्दा प्रदेशसभा सदस्यको मतको भार दोब्बरभन्दा बढी हुने व्यवस्था प्रस्ताव गरेको हो । संघीय कानुनअनुसार मतको भार फरक हुने राष्ट्रपति र उपराष्ट्रपति निर्वाचनसम्बन्धी विधेयक भने अझै तयार भएको छैन । प्रस्तावित विधेयकअनुसार प्रत्येक प्रदेशमा गठन हुने निर्वाचक मण्डलले महिला, दलित, अपांगता भएका व्यक्ति वा अल्पसंख्यक र अन्य (खुला) समूहका उम्मेदवारलाई एकएक मत दिनुपर्छ । जसका आधारमा प्रत्येक प्रदेशमा आआफ्नो समूहमा सबैभन्दा बढी मत ल्याउने तीन महिला, एक दलित, एक अपांगता भएका व्यक्ति वा अल्पसंख्यक र तीन खुला सदस्य निर्वाचित हुन्छन् । बराबरी मत प्राप्त गर्ने उम्मेदवारबीच गोला प्रथाबाट विजयी घोषणा गर्ने व्यवस्था विधेयकमा प्रस्तावित छ । राष्ट्रिय सभामा प्रत्येक प्रदेशबाट कम्तीमा तीन महिला, दलित, अपांगता भएका व्यक्ति वा अल्पसंख्यक समुदायबाट एकएक जनाको प्रतिनिधित्व हुने गरी ८८ सदस्य निर्वाचित हुने संवैधानिक व्यवस्था छ । ५९ सदस्यीय राष्ट्रिय सभाका बाँकी तीन सदस्य भने नेपाल सरकारको सिफारिसमा राष्ट्रपतिबाट मनोनीत हुनेछन् । ३५ वर्ष उमेर पुगेको, मतदाता नामावलीमा नाम समावेश भएको, संघीय कानुनले अयोग्य नठहर्याएको र लाभको पदमा बहाल नभएको कुनै पनि नेपाली नागरिकले राष्ट्रिय सभा सदस्यको उम्मेदवार बन्न पाउनेछन् । भ्रष्टाचार, जबर्जस्ती करणीजस्ता गम्भीर फौजदारी अपराधमा सजाय पाएका, नैतिक पतन देखिने वा अन्य फौजदारी कसुरमा सजाय पाएका वा कुनै पनि कसुरमा २० वर्षभन्दा बढी कैदको सजाय पाएको व्यक्ति भने उम्मेदवार बन्न अयोग्य हुनेछन् ।राष्ट्रिय सभा सदस्यको निर्वाचक मण्डलमा प्रदेशसभाका सदस्य, गाउँपालिकाका अध्यक्षउपाध्यक्ष र नगरपालिकाका प्रमुख, उपप्रमुख सदस्य हुन्छन् । तर जिल्ला समन्वय समितिका संयोजक तथा सदस्यहरूलाई राष्ट्रिय सभा सदस्य चुन्ने अधिकार हुँदैन । विधेयकमा प्रस्तावित व्यवस्थाअनुसार स्थानीय तहका निर्वाचित जनप्रतिनिधिका हैसियतमा सबै नगरपालिका (महानगर र उपमहानगरपालिकासमेत) का प्रमुख, उपप्रमुख र गाउँपालिकाका प्रमुखउपप्रमुखको मतको भार समान हुनेछ । निर्वाचक मण्डलको सदस्य रहने कुनै प्रदेशसभाको सदस्य वा स्थानीय तहको प्रमुखउपप्रमुखको पद रिक्त रहेका कारण निर्वाचनमा बाधा पर्ने छैन । विधेयकमा निर्वाचक मण्डलका सदस्य (मतदाता) ले मत दिन चाहेका उम्मेदवारको चुनाव चिह्नमा छाप लगाई मत दिने व्यवस्था प्रस्तावित छ । २०४७ को संविधानमा राष्ट्रिय सभा सदस्यको निर्वाचन एकल संक्रमणीय मत प्रणालीका आधारमा हुने व्यवस्थाका कारण मतदाताले मत दिन चाहेको उम्मेदवारहरूलाई प्राथमिकता क्रमअनुसारको मत दिने अभ्यास थियो । विधेयकमा प्रतिनिधिसभा, प्रदेशसभा र स्थानीय तहको जस्तै राष्ट्रिय सभा सदस्यको निर्वाचनको मिति तोक्ने अधिकार सरकार आफैंले राख्ने प्रस्ताव गरिएको छ । आवधिक निर्वाचनको सुनिश्चितताका लागि प्रतिनिधिसभाको मध्यावधि निर्वाचनबाहेक अन्य सबै निर्वाचनको मिति तोक्ने अधिकार आफूलाई हुनुपर्ने निर्वाचन आयोगको प्रस्ताव छ । तर विधेयकमा आयोगलाई निर्वाचन मिति तयको काममा सामान्य परामर्शदातृ भूमिकामा सीमित गरिएको छ । यसरी प्रस्ताव गरियो मतको भार विधेयकमा प्रदेशसभा सदस्यको मतभार निर्धारणका लागि कुल जनसंख्यालाई प्रदेशसभाको कुल सदस्य संख्याले भाग गर्दा आउने भागफललाई फेरि एक हजारले भाग गर्दा आउने संख्या नै मत भार हुने सूत्र तय गरिएको हो । पछिल्लो जनगणनाअनुसार देशको कुल जनसंख्या २ करोड ६४ लाख ९४ हजार ५ सय ४ छ भने सात प्रदेशमा रहने प्रदेशसभाहरूको कुल सदस्य संख्या ५ सय ५० छ । यसरी हिसाब गर्दा प्रदेशसभाको मतको भार ४८ आएको हो । यसको अर्थ राष्ट्रिय सभा सदस्यका लागि कुनै पनि प्रदेशसभाका सदस्यले दिने मतलाई ४८ गणना गरिनेछ । अर्थात् ५ सय ५० प्रदेशसभा सदस्यहरूको कुल मत २६ हजार ४ सय हुनेछ । तर राष्ट्रिय सभामा प्रत्येक प्रदेशबाट ८८ सदस्य चयन गरिने हुनाले सबै प्रदेशको मत जोडिरहने आवश्यकता पर्दैन । जुन प्रदेशमा जति प्रदेशसभा सदस्य र स्थानीय तहका प्रमुखउपप्रमुख छन्, उनीहरूको बहुमतबाटै ८ सदस्य चुनिन्छन् ।स्थानीय तहका प्रमुखउपप्रमुखको मतको भार निर्धारण पनि उही सूत्रअनुसार तय भएको हो । तर स्थानीय तहका प्रमुखउपप्रमुखको दुई मत हुने भएका कारण कुल जनसंख्यालाई स्थानीय तहको कुल संख्या (७५३) को दोब्बरले भाग गरिएको छ । यसरी आउने भागफललाई पुन: एक हजारले भाग गर्दा आउने भागफल (१८) नै स्थानीय तहका प्रमुखउपप्रमुखको मतभार हो । गाउँपालिकाका अध्यक्ष, उपाध्यक्ष र नगरपालिकाका प्रमुख, उपप्रमुख (१५ सय ६) ले राष्ट्रिय सभा सदस्यका लागि दिने प्रत्येक मतलाई १८ गणना गरिन्छ ।"
आचारसंहिता पालना गर,"काठमाडौं (कास) निर्वाचन आयोगले प्रदेश २ को स्थानीय तह निर्वाचन प्रचारप्रसारमा आचारसंहिताविपरीतका कार्य भइरहेकाले त्यसलाई रोक्न प्रमुख सात दललाई आग्रह गरेको छ । आयोगले कांग्रेस, एमाले, माओवादी केन्द्र, राप्रपा, संघीय समाजवादी फोरम, नेपाल लोकतान्त्रिक फोरम र राष्ट्रिय जनता पार्टी नेपाललाई छुट्टाछुट्टै पत्र पठाई आचारसंहिताको पूर्ण पालनाका लागि आग्रह गरेको हो । ती दलबाट आचारसंहिताविपरीत ९ प्रकारका गतिविधि भएको सूचीसमेत सार्वजनिक गरिएको छ । बढी सवारीसाधनको प्रयोग, आचारसंहिताविपरीत गाडी, मोटरसाइकल, रिक्सा र साइकल र्याली, प्रचारप्रचारमा निर्वाचन चिह्न अंकित टिसर्ट, झोला, गम्छा, स्टिकरको प्रयोग गरिएको जस्ता विषय आयोगले पहिचान गरेको छ । त्यस्तै, प्रचारप्रसारमा बालबालिकाको प्रयोग, ठूलो आवाजमा माइकको प्रयोग, भित्तेलेखन, तोकिएको भन्दा ठूलो ब्यानर, फ्लेक्स र तुलको प्रयोग, सार्वजनिक स्थलहरूमा पोस्टर टाँस्ने र ठूला आकारका झन्डा प्रयोग गरिएको पाइएको आयोगका प्रवक्ता सहसचिव नवराज ढकालले बताए । त्यस्तो गतिविधि नहोस् भनेर दलहरूको ध्यानाकर्षण गराइएको हो, उनले भने । निधिलाई स्पष्टीकरण आयोगले कांग्रेस नेता विमलेन्द्र निधिलाई कांग्रेसको निर्वाचन चिह्न अंकित गम्छा लगाई चुनावी प्रचारप्रसारमा संलग्न भएको भन्दै स्पष्टीकरण सोधेको छ । धनुषामा निधिले चुनाव चिह्न अंकित गम्छा प्रयोग गरेको भन्दै आयोगले २४ घण्टाभित्र जवाफ मागेको हो । प्रधानमन्त्री शेरबहादुर देउवाको स्वागत गर्न बालबालिका प्रयोग गरिएको भन्दै कांग्रेसका जिल्ला सभापतिलाई समेत आयोगले स्पष्टीकरण मागेको छ । कांग्रेस र माओवादी केन्द्रका धनुषा प्रमुखलाई पनि र्यालीमा बालबालिका प्रयोग गरेको भन्दै स्पष्टीकरण सोधिएको छ ।"
सर्वोच्चमा तीन न्यायाधीश सिफारिस,"काठमाडौं (कास) न्यायपरिषद्ले सर्वोच्च अदालतको रिक्त न्यायाधीशमा उच्च अदालतका मुख्य न्यायाधीशहरू तुलसीपुरका बमबहादुर श्रेष्ठ, सुर्खेतका डम्बरबहादुर शाही र पाटनका टंकबहादुर मोक्तानलाई सिफारिस गरेको छ ।"
सञ्चालक समितिकै मिलेमतो,"काठमाडौं नेपाल आयल निगमको जग्गा खरिद अनियमितता प्रकरणमा सञ्चालक समितिका पदाधिकारीहरूको समेत मिलेमतो देखिएको छ । जग्गा खरिदमा निगम सञ्चालक समितिले गरेको निर्णय र संसदीय समितिमा पदाधिकारीहरूको बयानले जग्गा खरिदको अधिकार योजनाबद्ध रूपमा नै कार्यकारी निर्देशक गोपाल खड्कालाई प्रत्यायोजन गरेको देखिएको हो ।संसद्को उपभोक्ता हित संरक्षण समितिले गठन गरेको उपसमितिले सञ्चालक समितिका पदाधिकारीहरूको समेत मिलेमतो भएको ठहर गर्दै कारबाहीका लागि सिफारिस गरेको छ । उपसमितिले आर्थिक अपव्यय, अपचलन र अनियमिततामा मन्त्रालयको उच्च नेतृत्वदायी जिम्मेवारीमा रहेका पदाधिकारी, आयल निगम सञ्चालक समितिका अध्यक्षलगायत सदस्यहरू खरिदमा जिम्मेवार रहेको ठहर्याएको छ । अधिकार प्रत्यायोजन गर्ने विवादास्पद निर्णयमा केही सदस्यले भने हस्ताक्षर नगरेको स्रोतले बतायो । त्यस्तै, खरिद प्रक्रियामा टेन्डरदाता, गाविस तथा वडा सचिवहरू, मालपोतका कर्मचारीहरू र स्थानीय बिचौलियाहरूसमेतको मिलेमतो रहेको उपसमितिको ठहर छ । उपसमितिको प्रतिवेदनले आर्थिक अनियमिततामा समेत सञ्चालक समितिका पदाधिकारी संलग्न थिए भन्ने देखाउँछ । जग्गा खरिद विवादमा निगमको सञ्चालक समितिका अध्यक्षमा तत्कालीन सचिव प्रेमकुमार राई थिए भने गुणस्तर तथा नापतौल विभागका महानिर्देशक विश्वबाबु पुडासैनीलगायत पदाधिकारी सञ्चालक समितिमा थिए । जग्गा खरिद सम्बन्धमा नीतिगत निर्णय गर्ने पदाधिकारीहरू सम्पूर्ण प्रक्रियाबारे जानकार रहेको देखिन्छ । सञ्चालक समितिका तत्कालीन अध्यक्ष राईले आफूहरूले २०७३ साल कात्तिकमा नै जग्गा खरिदको अधिकार प्रत्यायोजन गरेको बयान दिएका थिए । तर निगम उच्च स्रोतबाट कान्तिपुरलाई प्राप्त कागजातले भने यो बयानलाई झूटो सावित गर्छ । कागजातमा २०७३ साल माघ २४ गते सञ्चालक समितिको २१४१ औं निर्णयले जग्गा खरिदको अधिकार कार्यकारी निर्देशकमा प्रत्यायोजन गरेको तथ्य खुल्छ । प्राविधिक दृष्टिकोणबाट उचित हुने किफायती र उपयुक्त जग्गा खरिद र पूर्वाधार निर्माण निगम व्यवस्थापनबाटै गर्ने प्रयोजनका लागि निगमका कार्यकारी निर्देशकलाई अधिकार प्रत्यायोजन गर्ने, निगम सञ्चालक समितिको माघ २४ को निर्णयमा भनिएको छ । तत्कालीन आपूर्ति सचिव राईले आफूलगायत सदस्यहरूको बचाउ गरेका छन् । उनले आर्थिक विनियमावली उल्लेख नगरी अधिकार प्रत्यायोजन गरेको भन्दै मूल्यांकनका लागि गठित उपसमितिले दिएको आधारमा व्यवस्थापनले सम्पूर्ण अधिकार प्रयोग होस् भन्ने आफूहरूको चाहना रहेको बताए । विवादास्पद उक्त निर्णयमा कुन कानुनले दिएको अधिकार प्रत्यायोजन गर्ने भन्नेसमेत उल्लेख छैन । सञ्चालक समितिको स्वीकृतिबिनै कार्यकारी निर्देशक खड्काले जग्गा खरिदको टेन्डर आह्वान गरेका थिए । स्वीकृतिबिनाको टेन्डर प्रक्रियामा प्रश्न उठाउनुपर्नेमा सञ्चालक समितिले खड्काको प्रस्तावलाई हुबहु स्वीकार गरेको देखिन्छ । सचिव राईले संसदीय उपसमितिमा बयानका क्रममा भनेका छन्, उहाँहरूले टेन्डर गर्नुभयो । हामीलेटेन्डर गरिसक्यौं भनेर मौखिक रूपमा जानकारी गराउनुभयो । फेरि उहाँहरूले माघमा टेन्डर स्वीकृतिका लागि सञ्चालक समितिमा (प्रस्ताव) ल्याउनुभयो ।सचिव राईले जग्गा खरिदको विषयमा संसदीय समितिहरूले छानबिन थालेपछि मात्रै आफूहरूले थाह पाएको दाबी गरेका छन् । जग्गाको बैना भइसकेको विषय माघअघि नै सबै सदस्यलाई जानकारी भएको स्रोतको दाबी छ । उनले बयानमा भने संसदीय समितिले चैतमा कागजात मागेपछि मात्र जानकारी भएको बताउँदै त्यसपछि मात्रै आफूहरूले कागजात मगाएर हेरेको उल्लेख गरेका छन् । उनले बयानमा टेन्डरमार्फत जग्गा खरिदलाई आफूहरूले म्यान्डेट दिएको बताएका हुन् । सरकारी प्रयोजनका लागि जग्गा प्राप्ति ऐनको साटो टेन्डरमार्फत जानु प्रचलित कानुनको उल्लंघनसमेत भएको सार्वजनिक खरिद कानुनका ज्ञाता तथा पूर्वसचिव अवनिन्द्रकुमार श्रेष्ठले सार्वजनिक रूपमा नै टिप्पणी गरिसकेका छन् । सञ्चालक समितिका केही सदस्यहरूले भने अनियमितताका कारण अप्ठ्यारोमा पर्न सक्ने उल्लेख गर्दै प्रक्रियामा समेत प्रश्न उठाएका थिए । गुणस्तर तथा नापतौल विभागका महानिर्देशक विश्वबाबु पुडासैनीले जग्गा प्राप्ति ऐनअनुसार नै अधिग्रहण हुनुपर्ने दाबी गरेका छन् । कानुनमा जग्गा प्राप्ति ऐनअनुसार जानु भन्ने छ र कार्यादेशको मर्म पनि सोही ऐनअनुसार जानुपर्छ भन्ने छ । मैले व्यक्तिगत रूपमा पनि जग्गा प्राप्ति ऐनअनुसार जानुपर्छ भनेको थिएँ, उनले बयानमा भनेका छन् ।"
कानुनको गलत प्रयोग,"सामान्यतया जमिन सरकारकै हो भन्ने अवधारणाअनुसार खरिदबिक्री गर्न सकिने होहोइन, विचार गर्नुपर्ने थियो । जग्गा हामीले प्रयोगसम्म गरेको हो। सरकारका हकमा जग्गा खरिद होइन, बरु प्राप्तिको विषय हो । सरकारले आफ्नो जग्गा आफैंले कसरी खरिद गर्ने ? सिद्धान्तत: यो मिल्दैन । सार्वजनिक खरिद ऐनको दफा २ को परिभाषाअनुसार खरिद भन्नाले कुनै मालसामान, परामर्श सेवा, निर्माण कार्य र अन्य सेवाको खरिद भन्ने बुझिन्छ। यसले जग्गा खरिदलाई समेट्न सकेको देखिँदैन । जग्गा खरिदका सवालमा जग्गा प्राप्ति ऐनको दफा २५ मा विशेष व्यवस्थासमेत छ । सरकारले विशेष अवस्थामा छिटो जग्गा प्राप्त गर्न सक्ने व्यवस्थासमेत सोही ऐनमा छ ।सञ्चालक समितिको पहिलो निर्णयमा जग्गा प्राप्तितिर जानुपर्छ भन्ने आशय छ । कार्यादेशमा समेत अधिग्रहणमै जोड दिइएको छ । जग्गा प्राप्ति ऐनको परिभाषामा सार्वजनिक संस्था भन्नाले कम्पनी, संगठित संस्थासमेत पर्ने भनिएको छ । जग्गा प्राप्तिसम्बन्धी छुट्टै ऐन भएकाले खरिद ऐनअन्तर्गत जग्गा खरिदको विषय पर्दैन । सार्वजनिक जग्गा मात्र होइन व्यक्तिगत जग्गा पनि विशेष परिस्थितिमा तत्कालै प्राप्तिका माध्यमले खरिद गर्न सकिन्छ । वार्ताद्वारा पनि जग्गा प्राप्त गर्न सकिन्छ ।(सार्वजनिक खरिद अनुगमन कार्यालयका सचिव विनोद केसीले उपसमितिलाई दिएको जवाफको सम्पादित अंश ।)"
फर्जी कागजातका भरमा विद्यार्थी भर्ना,"भक्तपुर चक्रवर्ती हबी एजुकेसन एकेडेमी कलेज अफ नर्सिङ साइन्स, मध्यपुर थिमिले प्राविधिक शिक्षा तथा व्यावसायिक तालिम परिषद् (सीटीईभीटी) मा झूटो कागजात पेस गरी विद्यार्थीलाई ठगी गरेको छ । शैक्षिक सत्र ०७४०७५ का लागि प्रमाणपत्र तह नर्सिङ कार्यक्रम सञ्चालनका लागि सीटीईभीटीसँग सम्बन्धन स्वीकृति नवीकरण नगरी विद्यार्थी भर्ना गरेर ठगी गरेको हो । कलेजले अवैधानिक रूपमा एकै दिनमा ३७ विद्यार्थी भर्ना गरेको छ । कलेजले प्रतिविद्यार्थी अग्रिम २ लाख ५० हजार रुपैयाँ भर्ना शुल्क लिइसकेको छ । आफ्नै अस्पताल नभएको र सरकारी अस्पतालसँग सम्झौता गरेको भनी झूटो कागज देखाएर विद्यार्थी भर्ना गरेको छ । नर्सिङ कलेज सञ्चालन गर्न अस्पताल अनिवार्य हुनुपर्छ । सीटीईभीटीको पूर्वस्वीकृतिबिना विद्यार्थी भर्नाको विज्ञापन वा विद्यार्थी भर्ना गर्न पाइँदैन । सीटीईभीटीसँग कुनै पनि सम्बन्धन तथा स्वीकृति नलिई कलेजले आइतबार पत्रिकामा सूचना प्रकाशित गरी एक दिनका लागि तीनवर्षे प्रमाणपत्र तह नर्सिङमा भर्ना खोली एकै दिनमा ३७ विद्यार्थी भर्ना गरी एक सय विद्यार्थीको नाम वैकल्पिक सूचीमा निकालेको छ । सीटीईभीटीले सोमबार चक्रवर्ती कलेजलाई नवीकरण नगरीकन किन विद्यार्थी भर्ना गर्यो, विद्यार्थीको प्रयोगात्मक अभ्यासका लागि अस्पताल कहाँ छ भन्ने प्रश्नको स्पष्टीकरणको जवाफ झूटो पेस गरेको सीटीईभीटी स्तर निर्धारण महाशाखाका निर्देशक जीवनारायण काफ्लेले बताए । कलेजले प्रयोगात्मक अभ्यासका लागि भक्तपुर अस्पताल र गणेशमान अस्पतालमा सम्झौता गरेको भनी झूटो विवरण पेस गरेको छ, नवीकरणका विषयमा बोलेको छैन, उनले भने । नेपाल नर्सिङ परिषद्ले सीटीईभीटीलाई पठाएको पत्रमा चक्रवर्ती कलेजसँग प्रयोगात्मक अभ्यासका लागि सम्झौता गरेको नभई श्रद्धा इन्स्टिच्युट अफ हेल्थ साइन्सेज भक्तपुरसँग सम्झौता गरेको उल्लेख भएको स्तर निर्धारण महाशाखाकी प्रशासकीय अधिकृत दिपिका शर्माले बताइन् । भक्तपुर अस्पतालकी सुपरिटेन्डेन्ट डा सुधा देवकोटाका अनुसार कुनै पनि नर्सिङ कलेजसँग प्रयोगात्मक अभ्यासका लागि शैक्षिक सत्र ०७४७५ का लागि करार सम्झौता भएको छैन । चक्रवर्तीले ऐनविपरीत अघिल्लो शैक्षिक सत्र (०७३७४) को सम्बन्धन नवीकरण २०७४ साउन २३ मा गरेको छ । शैक्षिक सत्र ०७४७५ का लागि नवीकरण प्रक्रियासमेत अघि नबढाएको उनले बताइन् । सम्बन्धन तथा नवीकरण स्वीकृति नै नगरी सञ्चालन गरिएको कलेजमा विद्यार्थी भर्ना नगर्न सूचना जारी गरेको समेत सीटीईभीटीले जनाएको छ । सीटीईभीटीका सदस्यसचिव पुष्परमण वाग्लेले भने, गुणस्तरलाई प्राभावकारी बनाउन नर्सिङमा अस्पताल आवश्यक पर्छ र चक्रवर्तीले अस्पताल देखाउन सकेको छैन । कलेजले पठाएको अस्पतालको विवतरण झूटो रहेको समेत उनी बताउँछन् । चक्रवर्ती कलेजले झूटो सूचना जारी गरेर जनमानसमा भ्रम फैलाउँदै विद्यार्थीलाई ठगी गरेको सीटीईभीटीको भनाइ छ ।चक्रवर्ती कलेजका प्रबन्ध निर्देशक दिनेशकुमार सिंहले भने कलेज सम्बन्धन तथा नवीकरणबिना सञ्चालन हुन नसक्ने र नवीकरणको कागजात पेस गरिसकेको बताएका छन् । सीटीईभीटीले विद्यार्थीका लागि प्रयोगात्मक अभ्यास गर्ने अस्पतालको विवरण माग्यो, अस्पतालको विवरण पठायौं, उनले भने, अघिल्लो वर्ष अदालतले गरेको फैसला पनि दियौं । अस्पतालको विषयलाई लिएर मिडिया प्रचारबाजी नगर्न सीटीईभीटीलाई अदालतले आदेश गरेको छ, उनले भने ।"
बिरामीको मृत्युपछि ओममा तनाव,"काठमाडौं चाबहिलस्थित ओम अस्पतालमा नाकको शल्यक्रिया गर्दा एक बिरामीको मृत्यु भएपछि अस्पताल तनावग्रस्त बनेको छ । लापरबाहीका कारण मृत्यु भएको भन्दै आफन्तले अस्पतालमा नाराबाजी गरेका छन् । बुधबार दिउँसो बुटवलकी ४० वर्षीया कमला भट्टराईको मृत्यु भएको थियो । नाकको कुर्कुरे हाड सोझ्याउनका लागि उनी चार दिनअघि अस्पताल भर्ना भएकी थिइन् । उनका आफन्तले डाक्टरको लापरबाहीका कारण मृत्यु भएको दाबी गरेका छन् । जन्मजातै उनको नाक थोरै बांगो थियो तर दुख्नेघोच्ने केही हुन्थेन, मृतक कमलाका श्रीमान् वसन्त भट्टराईले भने, बुझ्न जाँदा डाक्टरले सामान्य शल्यक्रिया गर्नुपर्छ भने । कमलाको उपचारमा अस्पतालका नाक, कान, घाँटी विशेषज्ञ डा राजेन्द्रप्रसाद गुरागाईं संलग्न थिए । शल्यक्रियापश्चात् बिरामीको नाकबाट निरन्तर रगत बगिरहेको, बारम्बार बान्ता भएको, पिसाब रोकिएको मृतकका आफन्तले बताए । रगत नरोकिएपछि हामीलाई डेढ लाखको औषधि किन्न लगाए, डाक्टरले अत्यधिक औषधिकै कारण मृगौला फेल भयो पनि भने, मृतकका आफन्त विदुर दाहालले भने । शल्यक्रियापछिको उपचारपछि डाक्टरले कहिले संक्रमण, कहिले हृदयाघात भएको खबर दिइरहेको दाहालले सुनाए । शल्यक्रियापछि उनी आधा होसमा मात्रै थिइन्, केके बर्बराइरहेकी थिइन्, श्रीमान् वसन्तले भने, हामीलाई मृत्युको स्पष्ट कारण दिनुपर्छ, नत्र हामी डाक्टरलाई कानुनी कारबाही गर्छौं । बिरामीको मृत्युबारे छानबिन गर्नुपर्ने, अस्पतालले आफ्नो लापरबाही स्विकारेर माफी माग्नुपर्ने मृतकका आफन्तहरूको माग छ । माग पूरा नभए आन्दोलनमा जाने उनीहरूले बताएका छन् । अस्पताल प्रसाशनले भने कमलाको उपचारमा डाक्टरको लापरबाही अस्वीकार गरेको छ । नाकको शल्यक्रिया सुन्दा सामान्य लागे पनि यो संवेदनशील अंग हो, यसको शल्यक्रियामा इन्फेक्सन बढी हुन्छ, कहिलेकाहीँ बिरामीलाई बचाउन सकिँदैन, अस्पताल प्रसाशन प्रमुख विनय प्याकुरेलले भने । अस्पतालका निर्देशक डा जागेश्वर गौतमले भने, सानो शल्यक्रियामा बिरामीको मृत्यु भएकामा दु:ख लागेको भन्दै घटनाको छानबिन गरी कारबाही अघि बढाउने बताए ।"
दुव्र्यवहार गर्ने ७१ पक्राउ,"काठमाडौं (कास) सार्वजनिक यातायातमा महिलामाथि दुव्र्यवहार गर्ने ७१ जनालाई प्रहरीले पक्राउ गरेको छ । एक महिनाको अवधिमा प्रहरीले काठमाडौंबाट ६१, भक्तपुर र ललितपुरबाट ५५ जना पक्राउ गरेको हो । सार्वजनिक यातायतालाई महिलामैत्री बनाउन प्रहरीले थालेको सेफ्टी पिन अभियानअन्तर्गत पक्राउ परेका ४८ जनाले यौनजन्य दुव्र्यवहार, अपशब्द र गालीगलौज गरेका थिए । १० जना अश्लील हर्कत र दुव्र्यवहार आरोपमा ५ जना पक्राउ परेको प्रहरीले जनाएको छ । ८ जनालाई पकेटमारी गर्दैगर्दा पक्राउ गरिएको हो । प्रहरीका अनुसार अपराधको गम्भीरता हेरी २४ जनामाथि मुद्दा चलाइएको र ४७ जनालाई आफन्तको रोहबरमा यस्ता कार्य फेरि नगर्ने कबुल गराई छोडिएको छ । यस्ता अपराध गर्नेमा २५३५ उमेर समूहका धेरै रहेको प्रहरीको भनाइ छ । पक्राउ पर्नेमा अधिकांश सामान्य लेखपढ गर्न जान्ने छन् । उपत्यकाको सार्वजनिक यातायातलाई महिलामैत्री बनाउने उद्देश्यले महानगरीय प्रहरी कार्यालय रानीपोखरीले साउन १८ गतेदेखि सेफ्टी पिन अभियान सुरु गरेको छ । अभियान सुरु भएदेखि भदौ १८ सम्म तिनीहरू पक्राउ परेका हुन् । अभियान ३ महिनासम्म चलाउने र त्यसपछि आवश्यकताअनुसार समय थपिने प्रहरीले जनाएको छ । अभियान क्रममा सादा पोसाकमा ३३ वटा प्रहरी टोली सार्वजनिक यातायातमा खटिने गरेका छन् । महिला तथा बालबालिकामाथि यात्राका क्रममा हुने दुव्र्यवहार न्यूनीकरण अभियानको मुख्य उद्देश्य हो ।"
महानगरका मतदाता अस्थिर,"तटस्थ मत तान्ने होडअसोज २ मा हुने स्थानीय चुनावमा मुलुककै लाइफ लाइन वीरगन्जको परिणाम पक्षमा पार्न दलले सम्पूर्ण शक्ति प्रयोग गरिरहेका छन् । बुधबार जितिया पर्वका क्रममा मेयरका एक उम्मेदवारले ठूलो संख्याका महिलालाई साडी वितरण गरे । स्रोतका अनुसार भारतबाट मगाइएका ती साडी महानगरमा हालै गाभिएका गाविस र पिछडिएका क्षेत्रमा बाँडिएको हो । तटस्थ मतदाता आकर्षित गर्न हरेक पार्टीले विभिन्न प्रलोभन दिइरहेका छन् । भत्किएका सडकमा माटो पुर्ने, चापाकल वितरण, पिछडिएका महिलालाई सिलाइ मेसिन वितरणलगायत काम हुँदै छन् । दलहरूको आन्तरिक विश्लेषणअनुसार त्रिपक्षीय प्रतिस्पर्धा हुने अवस्थामा महानगर जित्न २०२२ हजार मत आवश्यक पर्छ । स्थानीय तहको प्रथम र दोस्रो चरणको मतदान ट्रेन्ड हेर्दा यहाँ करिब ७० हजार मत खस्ने देखिन्छ । मधेसमा क्रस भोटिङ प्रवृत्ति र मतदाता शिक्षा प्रभावकारी नहुँदा १५ प्रतिशत जति मत बदर हुने सम्भावना छ । संगठन र कार्यकर्ता हेर्दा कसैको पनि २० हजार मत पुग्ने देखिन्न, गुप्ता भन्छन्, यो अवस्थामा आफ्ना कार्यकर्ता बाहेकका मत तान्न सके चुनावी परिणाम आफ्नो पक्षमा पार्ने देखिन्छ । पिछडिएका समुदायलाई दलले बढी आर्थिक प्रलोभन दिने गरेका छन् । अघिल्लो संविधानसभा निर्वाचनमा तत्कालीन तराईमधेस लोकतान्त्रिक पार्टीले मौन अवधिमा सुगौलीबिर्तामा मतदातालाई रकम वितरण गर्दा प्रहरीले कार्यकर्ता नियन्त्रणमा लिएको थियो । यसपालि पनि मौनअवधिमा तटस्थ, गरिब, विपन्न वर्गको मत खरिदका लागि ठूलै रकम खर्च गर्ने योजनामा उम्मेदवार छन्, स्रोतले भन्यो, विभिन्न वडाबाट पैसा माग हुन थालिसकेको छ तर अहिले नै पैसा निकाले अन्य दलले आफ्नो भन्दा बढी पैसा निकाल्न सक्ने भय पनि उम्मेदवारमा उत्तिकै छ ।"
प्रदेशकै भविष्यप्रति चिन्तित छन् कोइलाडीवासी,"कोइलाडी (सप्तरी) मधेसमा स्यायत्त मधेस एक प्रदेश को नारा चर्किरहेका बेला यहाँका बासिन्दा भने त्यसको विरोधमा छन् । अहिले पनि मधेसका ८ जिल्ला मात्रै समेटर बनाइएको २ नम्बर प्रदेशप्रति उनीहरूमा रत्ती खुसी छैन, बरु आक्रोश छ । प्रदेश नम्बर २ लाई उनीहरू गुदी नभएको प्रदेशको रूपमा चित्रण गर्छन् । मधेस आन्दोलनका अभियन्ता गजेन्द्र नारायण सिंह र गणतन्त्रवादी नेता रामराजाप्रसाद सिंहको राजनीतिक दशर्नबाट प्रशिक्षित यहाँका बासिन्दालाई अहिलेको चुनावप्रति भन्दा पनि प्रदेश नम्बर २ को भविष्यप्रति बढी चिन्ता छ । स्थानीय ६० वर्षीय मनिराजप्रसाद सिंह आफू बूढो भए पनि संघीय व्यवस्था सफल नभएमा भावी पुस्ताले दु:ख पाउने चिन्ता पोख्छन् । स्रोत र साधन अर्कैतिर छ, हाम्रो प्रदेशमा के छ ? न बिजुली छ, न सिँचाइ छ, न त वनजंगल नै छ, उनले भने, हाम्रो प्रदेश योभन्दा पनि झनै पिछडिने हो कि भन्ने चिन्ता पो लाग्न थाल्यो ।राष्ट्रिय जनता पार्टी (राजपा) ले सीमांकनको मुद्दा उठाएर चुनावमा मत मागिरहेका बेला मधेस आन्दोलनकै दुई क्रान्ति नायकको यो भूमिका बासिन्दा भने मधेसलाई पहाडसँग अलग्याउन नहुने मात्रै होइन, पहिलेकै ५ प्रदेशलाई नै संघीय प्रदेश बनाएको भए राम्रो हुने ठान्छन् । पहिलेका विकास क्षेत्रमा पहाड, हिमाल र मधेस सबै जोडिएको थियो र हामी सबै दाजुभाइ थियौंं, अर्का स्थानीय राघवप्रसाद सिंहले थपे, तर अहिले मधेसका जिल्ला मात्रै समेटर प्रदेश बनाउँदा भविष्यमा के हुने हो ? हामी त आज छौं, भोलि छैनौं । भावी सन्ततिले दु:ख पाउने हुन् कि भन्ने लाग्या छ । मधेस आन्दोलनका अभियन्ता गजेन्द्रनारायण सिंहले २०४० मै नेपाल सद्भावना परिषद् स्थापना गरेर मधेस आन्दोलनको संघर्ष सुरु गरेका थिए । सिंह अहिंसावादी थिए भने गणतन्त्रवादी नेता रामराजाप्रसाद सिंहले त्यसको विपरीत धारको नेतृत्व लिएर क्रान्ति थालेका थिए । ०४६ मा प्रजातन्त्रको पुन:स्थापना भएपछि गजेन्द्रनारायणले त्यही सद््भावना परिषद्लाई सद्भावना पार्टी बनाएर चुनावमा भाग लिँदै आए । ०५७ मा उनको निधनपछि पार्टी पनि टुत्रँदै गयो र अहिले आएर राजपामा समाहित भयो । चुनावको माहोलले चौतर्फी ढाकिरहेका बेला उनकै भूमिका बासिन्दा भने गजेन्द्रनारायणको पथमा मधेस केन्द्रित दलहरू हिँड्न नसकेकै कारण विकासमा पछि परेको बताउँछन् । गजेन्द्रनारायण अहिंसात्मक आन्दोलन र विकासलाई सँगै जोडेर अघि बढ्थे । तर, त्यसपछिका पुस्ताले न त विकास गरे, न त आन्दोलनलाई बैठान गर्न नै सके, राधवकुमार सिंहले भने, सरकारलाई पनि मधेसतिर चासो छैन । मधेस केन्द्रित दलले पनि आफ्नो भूमिको विकासमा चासो दिएनन् । मधेस आन्दोलनले यहाँका थुप्रै धनाढ्य विस्थापित भएका छन्, जो अधिकांश पहाडी मूलका थिए । अहिले यो गाउँ करिब आधा रित्तिएको छ । अधिकांश बासिन्दा विपन्न छन् । राजनीतिक रूपमा सचेत गाउँमा अझै पनि ७० प्रतिशतको घरमा शौचालय छैन । भएको एउटा बाटो पनि भत्किएको छ । गजेन्द्रनारायण सिंहले सहरसँग जोड्न गाउँ पश्चिमको खोलामा पुल बनाउने काम गरेका थिए । त्यसपछि गाउँसम्म बाटो ल्याउने काम गरे । अँध्यारो गाउँलाई बिजुली दिएर उज्यालो बनाए । जसलाई पछिल्लो पुस्ताले संरक्षणसमेत गर्न सकेन । बाटो भत्किएर गाडी आउजाउ गर्नसमेत कठिनाइ पर्ने भइसक्यो । गजेन्द्रनारायण हुँदासम्म विकास थियो । अहिले छैन । हामीले चुनावमा चुनेर धेरै नेता बनायौं तर कसैले ध्यान दिएनन्, स्थानीय नागेन्द्र मण्डल भन्छन्, हाम्रो गाउँ चारैतिरबाट खोलाले घेरिएको छ, पुल छैन । बाटो भत्किएको छ । ग्राभेल सम्म हुन सकेको छैन । २० वर्षपछि हुन गइरहेको स्थानीय तह चुनावले विकास होला कि भन्ने आशा स्थानीयको छ । स्थानीय निकायमा जनप्रतिनिधि नभएकै कारण विकास बजेट कर्मचारी र दलका नेताहरूले भागबन्डा मिलाएर खाँदै आएकाले विकास ठप्प भएको उनीहरूको गुनासो छ । स्थानीय तह नभएका बेला सबै काम उपभोक्ता समितिबाट हुन थाल्यो, उपभोक्ता समितिमा चारपाँच दलका नेता र कर्मचारी मिल्यो पचास प्रतिशत खायो, पचास प्रतिशत मात्रै यसो गरेको देखायो, कोइलाडी३ सकरपुराका स्थानीय नीलाम्बर झाले भने, अब जनता जे चाहन्छन् त्यही नेताले पूरा गर्नुपर्छ । त्यस्तो नेता मात्रै अब छान्न सक्नुपर्छ ।"
व्यवस्था बदनाम नगर,"संघीय संसद्को तल्लो सदन प्रतिनिधिसभाको निर्वाचन नजिकिँदै गर्दा संविधानसभाबाट रूपान्तरित संसद्को दिनगन्ती सुरु भएको छ । प्रतिनिधिसभा निर्वाचनका लागि उम्मेदवारी दर्ता गराउने अघिल्लो दिन रूपान्तरित संसद्को कार्यकाल समाप्त हुने संवैधानिक व्यवस्थाका कारण कात्तिक ४ गते ५९१ सांसद भूपू हुँदै छन् । पहिलो संविधानसभा संविधान जारी गर्न नसकी अवसान भएको थियो । त्यसैले तयार गरेका अवधारणा र विषयगत प्रतिवेदनका आधारमा दोस्रो संविधानसभाले संविधान जारी गरेको भए पनि यसको श्रेय स्वाभाविक रूपमा बहालवाला नेता र सांसदहरूले नै पाएका छन् । बिदाइ हुने बेला उनीहरूको सम्पूर्ण ध्यान संविधान कार्यान्वयनका बाँकी कामलाई सहजीकरण गर्ने र तत्कालका लागि अत्यावश्यक कानुन निर्माणको काम टुंग्याउनु हो । संसद्ले समयमै काम नगरेका कारण स्थानीय तहका नवनिर्वाचित जनप्रतिनिधिले पूर्ण रूपले काम गर्न पाएका छैनन् । स्थानीय सरकार सञ्चालनसम्बन्धी विधेयक विकास समितिबाट पारित भए पनि कर्मचारी समायोजन विधेयक राज्यव्यवसथा समितिमा अलपत्र छ । पहिलोपटक यातनालाई परिभाषित गरी दण्डको व्यवस्था गर्न ल्याइएको विधेयक समितिमा अलपत्र छ भने विधायन समितिबाट पारित भएर पनि देवानी संहिता विधेयक सदनबाट पारित नहुँदा मुलुकी ऐन प्रतिस्थापनजस्तो संवेदनशील काम अधकल्चिएको छ । राष्ट्रिय सभा सदस्य र राष्ट्रपतिउपराष्ट्रपति निर्वाचनसम्बन्धी विधेयक पारित गर्ने दायित्व पनि रूपान्तरित संसद्कै हो । तर कार्यकाल सकिन ३८ दिन मात्रै बाँकी रहँदा सांसदहरूको ध्यान यी सबै काम कसरी फत्ते गरौं भन्नेमा होइन, भूपू भएपछिका लागि समेत राज्यकोषबाट कसरी सुविधा दोहन गरौं भन्नेमा केन्द्रित छ, जुन दु:खद् र राष्ट्रिय लज्जाको विषय हो । यो संस्थागत हुन बाँकी रहेको संघीय लोकतान्त्रिक गणतन्त्रात्मक व्यवस्थालाई बदनाम गर्ने कडी पनि हो । पूर्व अति विशिष्ट पदाधिकारी (पूर्वराष्ट्रपति, उपराष्ट्रपति, प्रधानमन्त्री, प्रधानन्यायाधीश, संविधानसभा अध्यक्ष, प्रतिनिधिसभा सभामुख र राष्ट्रियसभा अध्यक्ष) लाई आजीवन विलासी सुविधा दिन सरकारले ल्याएको विधेयकमा छिरेर केही सांसदले आफ्नो पेन्सनको खोजी गरेका छन् । राज्यव्यवस्था समितिमा विचाराधीन पूर्वपदाधिकारीको सुविधासम्बन्धी विधेयकमा संशोधन प्रस्ताव गराएका कांग्रेस सांसदहरू मात्र होइन, पूर्वसांसद क्लबमा संगठित सबै दलका पूर्वसांसदले आफ्नो पेन्सन सुविधा थप्न चलखेल गरिरहेका छन् । उनीहरूले पूर्वसांसदका लागि मर्यादाक्रम, औषधोपचार, यातायात र अन्य सुविधाका नाममा पेन्सन खोजेका हुन् । यसअघि शेरबहादुर देउवाकै नेतृत्वको सरकारले पनि विशेष भत्ताका नाममा संसादहरूलाई पेन्सन दिने निर्णय गरेको थियो । भन्सार छुटको विलासी गाडी सुविधामा बदनाम भएका तत्कालीन सांसदलाई पेन्सन सुविधा नलिन परेको चौतर्फी दबाबका बीच सर्वोच्च अदालतले त्यसलाई २०५७ सालमा असंवैधानिक घोषणा गरेको थियो । सर्वोच्चको तत्कालीन आदेशलाई अपव्याख्या गर्दै केही सांसदले कार्यकारी निर्णयका आधारमा होइन, विधायनी निकायबाट कानुन बनाएरै आजीवन सुविधा खाने दाउ गरेका हुन् । तर अवकाशपछिको जीविकोपार्जनका लागि राज्यकोष ताक्ने नेताहरूले राजनीति जागिर होइन, सेवा हो भन्ने बुझ्नु आवश्यक छ । झट्ट सुन्दा लोकतन्त्रको स्थापना र संस्थागत विकासका लागि आजीवन संघर्ष गर्दा पनि सदाचारयुक्त जीवनशैली कायम गरेका राजनीतिकर्मीको भरणपोषणमा राज्यले केही खर्च गर्दैमा के बिग्रिन्छ र भन्ने तर्क सुन्दर नै लाग्छ । त्यसो गरिँदा पदमा रहेका बेला भविष्यका लागि कमाउनुपर्ने बाध्यता हट्ने र भ्रष्टाचार घट्ने तर्क गर्न सकिन्छ तर सुविधाको पदबाट अवकाश पाएपछि पनि जीवनवृत्ति आवश्यक पर्छ भन्नेहरूले आफूसँगैको संघर्षमा कुनै पद प्राप्त नगरेका हजारौं सहयोद्धालाई सम्झनुपर्छ । त्यसभन्दा पनि बढी देशको आर्थिक अवस्था, विकासको स्थिति, प्रतिव्यक्ति आय र सर्वसाधारणको शिक्षा, स्वास्थ्यजस्ता आधारभूत आवश्यकता पूर्तिका लागि राज्यले गरेको लगानी र सर्वसाधारणको सामाजिक सुरक्षाको अवस्थालाई हेर्नुपर्छ । अर्कोतर्फ नीतिनिर्माणका तहमा रहेका जनप्रतिनिधिले आफ्नो सुविधासम्बन्धी निर्णय आफैंले गर्नु नै अनैतिक हुन्छ । यसअघि आफ्नो तलबभत्ता दोब्बर पुर्याउने निर्णय गरेको संसद्ले बढेको सुविधा निर्वाचनपछि आउने जनप्रतिनिधिले मात्रै लिने घोषणा गरेको भए सांसदहरूको मर्यादा र नैतिक बल कति उँचो हुन्थ्यो ? पूर्वपदाधिकारीको सुविधासम्बन्धी विधेयकमा प्रस्तावित घरभाडा, मासिक वृत्ति, सवारीसाधन, इन्धन र बहालवालाकै झल्को आउने गरी सचिवालयको सुविधा नै अनुचित छ । अनुचित सुविधा चाहिँदैन भन्ने नैतिक बल नभएको संसद्ले पूर्वराष्ट्रपतिलाई मासिक घरभाडा मात्रै दुई लाख रुपैयाँ आवश्यक पर्दैन भन्न सक्दैन । आफूमै न्यूनतम इमानदारी र नैतिक बल बाँकी रहेन भने जनप्रतिनिधिले राज्यका अन्य निकायका बेथितिप्रति समेत औंला ठड्याउन सक्दैनन् । लोकतन्त्र भनेको खालि सिद्धान्त मात्र होइन, जीवनपद्धति र संस्कृति हो । संविधान निर्माता सांसदहरूले बिदा हुने बेला आफ्नो र आफ्ना नेता (पूर्वपदाधिकारी) को जीवनवृत्ति होइन, समग्र देशको समृद्धि हेर्नुपर्छ । राज्य सम्पन्न र सक्षम भएका दिन उनीहरूको सामाजिक सुरक्षा र मर्यादामा ख्याल गरियोस् भन्ने आवाज जनता स्वयंले उठाउनेछन् ।"
प्रदेश२ को निर्वाचन प्रयोगशाला,"लगे रहो मुन्ना भाइ यस निर्वाचनको क्रममा केही संरचनागत त्रुटि देखिएका छन् । त्यसलाई पनि सच्याउने बाटो अगामी दिनमा खोज्नुपर्छ । क्षेत्रहरूको जसरी निर्धारण गरिएको छ, त्यो हेर्दा वर्चस्वशाली पक्षले जहाँ जसरी चाहे त्यहाँ कैंची चलाइदिए । खासखास शक्तिकेन्द्रको स्वार्थ अनुसार स्थानीय तहको स्तर कायम गरियो । यी सवालबारे अहिले पनि तैं चुप मै चुपको अवस्था छ । प्रत्येक जिल्लामा कायम हुनगएको यस्ता अव्यावहारिक र अवैज्ञानिक सीमांकनलाई सच्याउनुपर्छ । स्थानीय तह निर्वाचन त सम्पन्न भइनै हाल्छ, तर बाँकीका दुई निर्वाचनमा यस्तै प्रवृत्ति नदोहोरियोस् । त्यस निम्ति अहिलेदेखि नै नागरिक खबरदारी चाहिएको छ ।मूलत: निर्वाचन राजनीतिक त्रुटिलाई सच्याउने जनहस्तक्षेपको अवसर हो । तर यसपटक जनताले त्यो अवसर पाइराखेका छैनन् । उनीहरूसँग विकल्प सीमित छ । प्रत्यासीहरू मध्येकै कोही गैरराजनीतिक उम्मेदवारलाई मत दिनुपर्ने बाध्यता छ । यसरी गैरराजनीतिक व्यक्तिहरूको निर्वाचनमार्फत वैधानिक वर्चस्व थपियो भने कालान्तरमा तिनीहरू दलभन्दा पनि अन्य स्थायी शक्तिकेन्द्रप्रति आकृष्ट र प्रतिबद्ध रहन्छन् । अहिलेको चुनौती भनेको स्थानीय संरचनालाई लिगल अर्डरबाट मोरल अर्डरमा कसरी अनुवाद गर्ने भन्ने हो । सामाजिक स्वार्थ र शक्तिहरूको विविधतालाई समेट्ने कुनै पनि उदार लोकतन्त्रभित्र ती शक्ति र स्वार्थहरूका द्वन्द्व र तिनका बीच विवाद कायम रहन्छ नै, तर उत्तरदायित्व बोकेका दलहरूले भुइँ सतहको चाहना र उचालिएको चाहना बीचको भिन्नता पहिचान गरी आफ्नो नेतृत्व र कार्यक्रमको विकास गर्छ । निर्वाचन तिनका नेतृत्व र कार्यक्रमलाई जनअनुमोदन गर्ने वैधानिक अवसर हो । मूल्य र मान्यता सहितको निर्वाचनले नै द्वन्द्वको न्युनीकरण र सार्थक परिणाम प्राप्त गर्न सघाउ पुर्याउन सक्छ । मूल पक्ष हो, जनताको राजनीतिलाई निर्वाचनले स्थापित गर्छ वा विस्थापित ? आआफ्नो ठाउँमा सबै लगे रहो मुन्ना भाइ"
कारबाहीको पर्खाइमा,"लोकतन्त्रमा नसुहाउँदो कामकाङ्ग्रेस सभापति एवं प्रधानमन्त्री शेरबहादुर देउवाले ५४ जनाको जम्बो मन्त्रीमण्डल बनाएका छन् । अब केपी ओलीले जस्तो ६ वटा उपप्रधानमन्त्री पनि राख्ने हो भने पूर्णरूपमा ओलीपथ हुनेछ । अनि ओलीकै जस्तो कालोबजारी र महँगीलाई पनि बढावा दिने हो भने ओलीको कार्यले पूर्णता पाउनेछ । देउवा प्रधानमन्त्री हुँदा सकेसम्म सानो र छरितो मन्त्रीमण्डल बनाउने सबैले आशा राखेका थिए । तर उनले आम मानिसको आशालाई पटक्कै ध्यान दिएनन् । ओली, प्रचण्ड र देउवा तीनैजनाले मण्डले लिएर सरकार चलाउने हर्कत गरे । यी नेताहरूको किन यति ठूलो मण्डले मोह ? के यी पञ्चहरूले नेपालमा लोकतन्त्र ल्याएका हुन् ? भनौं भने लोकतन्त्र ल्याउन लडेका मानिसको अझै बेहालत छ । कैयौं अङ्गभङ्ग छन् भने कैयौंको अझै उपचार हुन सकिरहेको छैन । अझ हाम्रा प्रधानमन्त्री देउवाकै पनि यिनै पञ्चहरूले जिब्रोमा करेन्ट लगाइदिएर जिन्दगीभर बोल्न गार्हो बनाइदिएको उनले भुसुक्कै बिर्सेछन् कि ? अहिलेको मन्त्रीमण्डलको काम भनेको चुनाव गराउनु मात्रै हो । चुनाव आउन साढे २ महिनामात्र बाँकी छ । चुनावपछि यो मन्त्रीमण्डल स्वत: विघटन हुन्छ । जाबो ढाई महिनाका लागि मन्त्रिपरिषद् हेरफेर नगरेको भए के हुन्थ्यो र ? उनले जसरी अहिले मन्त्रीमण्डल विस्तार गरे, त्यसले निर्वाचन आचारसंहिता त उल्लंघन भयो नै, साथै उनीमाथि भइरहेको अवाञ्छित विरोधमाथि आगोमा घिउ थप्ने काममात्र हुनेछ । लोकतन्त्रमा पञ्चहरूको सत्तारोहण ढाकाटोपीमाथि गुहेंँलाको फूलजस्तो छ भने कांग्रेसकम्युनिष्टले तिनलाई दिने गरेको पुरस्कारले जगत्मा हाँसोको विषय बनेको छ । त्यसमा पनि प्रजातन्त्रका लागि लडेका कांग्रेस, एमाले र गणतन्त्रको मसिहा ठान्ने माओवादी केन्द्रको मण्डले मोह हेर्दा यसलाई लोकतन्त्र भन्न हामीलाई लाज लागेको छ । देउवाजी कमसेकम तपाईं प्रजातन्त्रका निम्ति लडेको मानिसले यसो नगर्दा के बिग्रिन्थ्यो ? पञ्च पार्टी सत्तामा नल्याउँदा भूकम्पै त जाने थिएन होला अथवा सरकारै गिरिहाल्ने अवस्था पनि थिएन । ज्यो रत्ननिधि रेग्मी शुक्राचार्यमहाकवि देवकोटा आश्रम, काठमाडौं सहयोगको अपिलसिन्धुपाल्चोक जिल्ला बलेफी गापा वडा नं ७ स्थायी घर भई हाल मण्डिखाटार काठमाडौंमा डेरा गरी बस्ने म केशवप्रसाद पराजुली विगत तीनचार महिनादेखि मृगौला रोगले ग्रसित छु । डाक्टरको सल्लाहअनुसार जतिसक्दो छिटो मृगौला प्रत्यारोपण गर्नुपर्छ । त्यसका लागि करिब १५१६ लाख रुपैयाँ लाग्छ । मेरो घरको आर्थिक अवस्था अत्यन्त कमजोर भएको हुँदा उपचारका लागि आवश्यक रकम जम्मा गर्ने सामथ्र्य मसँग छैन । आजसम्मको उपचार खर्च पनि आफन्तजनहरूबाट ऋण लिएर गरिरहेको छु । म बिरामी परेबाट मेरा ससाना दुई बालबच्चा र श्रीमतीको बिचल्ली भएको छ । उनीहरूको लागि पनि म बाँच्न चाहन्छु । तसर्थ देशविदेशमा रहनुभएका सहयोगी व्यक्ति तथा संघसंस्थासँग सहयोगको अपेक्षा गरेको छु । मलाई सहयोग गर्न चाहनुहुने व्यक्ति तथा संघसंस्थाले प्रभू बैंकमा रहेको खाता नं ००६०१०००७८३८७७०००००१ वा ००६०१०००९२११८१०००००१ मा आफूले सकेको रकम जम्मा गरी सहयोग गरिदिनु हुन अनुरोध गर्छु साथै ९८४१९८१२१८ वा ९८४९२८६७२३ मा सम्पर्क गरी थप जानकारी लिन सकिनेछ ।"
अपूरो संक्रमणकालीन न्यायका जोखिम,"निष्कर्ष जसरी विद्रोही लडाकु र हतियार व्यवस्थापनमा मौलिक नेपाली मोडल विकसित गरी सम्पन्न गरियो, त्यसैगरी संक्रमणकालीन न्याय प्रक्रियालाई पनि विस्तृत शान्ति सम्झौता, सर्वोच्च अदालतको फैसला र पीडितको भावना अनुरूप मौलिक नेपाली मोडल विकसित गरी निष्कर्षमा पुर्याउनुपर्छ । संक्रमणकालीन न्यायको उद्देश्य र सिद्धान्त तथा अन्तर्राष्ट्रिय अभ्यासबाट नेपालले शिक्षा लिनुपर्छ । तर कुनै अन्तर्राष्ट्रिय मोडल वा देशविशेषको अन्धानुकरण गर्ने होइन, किनभने नेपालको परिवेश अन्यत्रको भन्दा मौलिक रूपमै फरक छ । नेपालको द्वन्द्वको परिवेशमात्रै होइन, शान्ति प्रक्रियाको परिवेश पनि पृथक र विशिष्ट छ । त्यसैले संक्रमणकालीन न्यायको मोडल पीडितमैत्री, मेलमिलाप केन्द्रित, सत्य निरूपणमुखी र पीडकलाई कारबाही गर्ने उद्देश्यबाट अभिप्रेरित हुनुपर्छ । तर सत्यनिरूपण ऐन संशोधन गरी द्वन्द्वपीडित र अन्तर्राष्ट्रिय समुदायलाई समेत स्वीकार्य हुने मानव अधिकारमैत्री र पीडितमैत्री कानुन नबनाएसम्म उक्त प्रक्रियाको प्रारम्भसमेत हुन सक्दैन । यदि उक्त प्रक्रिया सुरु हुनसकेन भने अपूर्ण संक्रमणकालीन प्रक्रियाका जोखिमहरू सरकार र राजनीतिक दलहरूले आँकलन गरेभन्दा चुनौतीपूर्ण हुनेछन् । ट्विटर :"
कांग्रेसमाओवादी गठबन्धनको औचित्य,"एक वर्ष अघिदेखि सुरु भएको कांग्रेसमाओवादी गठबन्धन माओवादी अध्यक्ष पुष्पकमल दाहाल हुँदै कांग्रेस सभापति शेरबहादुर देउवा नेतृत्वसम्म आइपुग्दा यसको औचित्य मूल्याङ्कन हुन आवश्यक छ । मूलत: २०७० सालको आमनिर्वाचन संविधानसभाकै थियो । त्यस संविधानसभाको मूल कार्यभार संविधान निर्माण गर्नु नै थियो । संविधान निर्माणपश्चात संसद्मा रूपान्तरण गरिएको उक्त संविधानसभाको कार्यभार तीनवटा निर्वाचन (स्थानीय, प्रादेशिक र संघीय) सम्पन्न गरी संविधान कार्यान्वयन गर्न निर्वाचनका समय सीमासमेत संविधानमै तोकिदिएर रूपान्तरित संसद्को कार्यभार स्पष्ट गरिएको थियो । त्यसैले संविधान निर्माणपश्चात बन्ने जुनसुकै सरकारको पनि कार्यादेश स्पष्ट थियो, तीनवटा निर्वाचन सम्पन्न गर्ने ।जनतामा विकासको तीव्र आकांक्षा हुनु अस्वाभाविक होइन । सबैले बुझ्नुपर्ने कुराचाहिँ वर्तमान संविधानसभासंसद् भनेको संक्रमणकालकै एउटा कालखण्ड हो । निर्वाचनपछि निर्माण हुने सरकारमात्र विकासे कार्यभारद्वारा निर्देशित हुनेछन् । आगामी प्रादेशिक र संघीय निर्वाचन सम्पन्न नभइकन केही महिनाअघि निर्वाचन सम्पन्न भएका स्थानीय संरचनाले पनि अपेक्षित गति लिन नसक्ने सिद्ध छ । संविधानमा धेरैजसो स्थानीय तहसम्बन्धी व्यवस्था प्रादेशिक कानुनद्वारा निर्धारण गरिने भनिएको छ । वर्तमान संसद् संक्रमणकालीन एवं निर्वाचन प्रयोजनका लागिमात्र भएको हुँदा नयाँ सविधान अनुसारका कानुन नयाँ निर्वाचित संसद्ले बनाउनु प्राकृतिक पनि हुन्छ । यस आधारमा हेर्दा वर्तमान गठबन्धन निर्माणको एकमात्र उद्देश्य संविधानमा व्यवस्था गरिएका तीनवटा निर्वाचन सम्पन्न गरी संविधान कार्यान्वयन गर्नु हो ।२०६४ सालमा सम्पन्न संविधानसभाको प्रथम निर्वाचन, तत्पश्चात निर्मित चारवटा सरकार, अन्तरिम संविधान अपेक्षित दुई वर्षको समय अवधिलाई चार वर्ष बनाउँदा पनि संविधान निर्माण हुन नसकेको परिप्रेक्ष्यमा संविधानसभाको दोस्रो निर्वाचनपश्चात एक वर्षभित्रै निर्मित संविधानको जश कांग्रेस र यसका तत्कालीन सभापति एवं प्रधानमन्त्री सुशील कोइरालालाई दिनुपर्ने हुन्छ । संविधान निर्माणपछिको एमाले अध्यक्ष केपी ओली नेतृत्वको सरकारको मुख्य कार्यभार संविधानले तोकेको तीनवटा निर्वाचन सम्पन्न गर्नु नै थियो । संविधानत: निर्वाचनमा केन्द्रित हुनुपर्ने उक्त सरकार विकासे सरकारको रूपमा विविध कार्यक्रमसाथ जनतामा प्रस्तुत हुँदासम्म ठिकै थियो । तर मुख्य कार्यभार चुनावबाट विमुख हुँदा संविधान कार्यान्वयन अलपत्र पर्यो । विकासका ठूलठूला योजनाहरूको सपना देख्नु नराम्रो होइन, यो राष्ट्रिय आवश्यकता पनि हो । तर संविधानको निर्देशनमात्र होइन, देशको वर्तमान आवश्यकता पनि संक्रमणकालको शीघ्र समाप्ति हो । संविधान निर्देशित निर्वाचन सम्पन्न गरी संविधानलाई कार्यान्वयन गर्नु प्राथमिकता हो भन्ने कुरा यात केपी ओलीले बुझ्न सकेनन् या सस्तो लोकप्रियताको निम्ति मूल एजेन्डालाई छायामा पारियो । जनताका लागि आजको नेपालको राष्ट्रिय स्वार्थ भनेको नयाँ संविधानको कार्यान्वयन नै हो । यसका लागि तीनै तहको निर्वाचन सम्पन्न गर्नुपर्ने प्राथमिक सर्त हो । यिनै निर्वाचित प्रतिनिधिहरूले समृद्ध नेपाल निर्माणको अभियानमा जुट्नुपर्ने हुन्छ । निर्वाचन प्रयोजनका निम्ति निर्मित सरकारले आफ्नो मूल कार्यभारबाट विचलित भएर विकासका ठूलठूला कुरा गर्नु सान्दर्भिक हँुदैन । कुनै पार्टी वा सरकारले यो कुरा गर्दा आफ्नो निहित स्वार्थका लागि गरिएको प्रचारबाजी भनी भन्न सकिएला । तर आम जनता त्यसको पछि लाग्नुचाहिँ साँच्चै असान्दर्भिक हुन्छ । केपी ओलीको नौमहिने सरकारले संविधानसंँग असन्तुष्ट रहेका राजनीतिक शक्तिहरूलाई सहमतिमा ल्याएर निर्वाचनको वातावरण तयार पार्ने काममा अग्रसरता पनि देखाएन, नत संविधान निर्माणपछि आक्रोशित भई नाकाबन्दीको स्तरमा उत्रिने भारतलाई आफ्नो कार्यप्रति हीनताबोध नै गराउन सक्यो । सस्तो लोकप्रियताको निम्ति अनावश्यक राष्ट्रवादको मुद्दा उछालेर छिमेकी मुलुकसंँगको दूरी बढाउने काममात्र गर्यो । राष्ट्रवादको संवेदनशीलता र विकासको आकांक्षालाई उछालेर मूल मुद्दाबाट मुलुकलाई अलग गर्दा एमालेलाई क्षणिक फाइदा त मिल्यो होला, तर दूरगामी रूपमा मुलुकलाई भने ठूलो नोक्सान भएको छ ।के मधेस र पहाडबीच दूरी बढाउनु राष्ट्रवाद हो ? अल्पसंख्यक समुदायलाई राज्यको मूलधारबाट बाहिर राख्दा राष्ट्रियता बलियो हुन्छ ? मधेस र मधेसका जनतालाई पनि राष्ट्रको मूलधारमा समाहित गरेर संँगै जानुपर्छ भन्नु राष्ट्र विरोधी कुरा हो ? छिमेकी मुुलुकलाई समेत विश्वासमा लिएर देशमा नयाँ समृद्धिको मार्ग कोर्नुपर्छ भन्ने विचार राष्ट्रघाती हुनसक्छ ? संविधान जारी भएको बखत मधेसमा भएको विरोधका कार्यक्रमहरू र भारतीय नाकाबन्दीलाई हेर्दा कुनै पनि नेपालीलाई यति सहजतापूर्ण ढंगले यस संविधान अन्तर्गतका तीनै तहका विर्वाचन सम्पन्न भई संविधान कार्यान्वयन होला भन्ने लागेको थिएन । उम्केको माछो ठूलो, हातमा परेको फिस्स भनेझैं यत्रो ठूलो उपलव्धि वर्तमान गठबन्धनले जनतालाई दिँदैछ । यसलाई मामुली ठानेर राष्ट्रवादको उग्र नाराको पछाडि लाग्नु जस्तो दुर्भाग्य के हुनसक्छ ? वर्तमान गठबन्धनले खण्डित हुनलागेको मधेस र पहाडको सम्बन्धलाई पुन: जोडेको छ । संविधान विरुद्ध चर्को रूपमा उत्रिएका मधेसवादी दलहरू चुनावमा सहभागी हुन राजी भएका छन् । संविधान विरुद्ध नाकाबन्दी लागाउने भारत त्यसै संविधान अन्तर्गतका निर्वाचनलाई स्वागत गर्दै सघाउन तयार भएको छ । यी उपलब्धिलाई राष्ट्रिय राजनीतिमा दूरगामी असर पार्ने उपलब्धिका रूपमा लिनुपर्छ ।वर्तमान गठबन्धनले प्रस्तुत गरेको संशोधन प्रस्तावमा साँच्चै भन्ने हो भने संविधानको स्पष्टोक्ति र केही विषयको परिमार्जन बाहेक ठूलो संशोधन पनि केही थिएन । यही संशोधनमा यत्रो ठूलो राष्ट्रघात देख्नुपर्ने कारण पनि केही थिएन । राष्ट्रवादको नारा मोहले मात्र एमालेले यसमा राष्ट्रघात देखेको हो । जे भए पनि त्यो अध्याय सकिएको छ । मधेस केन्द्रित दलहरू संशोधनको विषयलाई राजनीतिक मुद्दा बनाएर निर्वाचनमा जान तयार भएका छन् । यसलाई स्वाभाविक प्रजातान्त्रिक प्रक्रिया मान्नुपर्ने हुन्छ । यस अर्थमा उनीहरूले पनि यो संविधानलाई स्वीकार गरेको नै मान्नुपर्छ ।अब क्षणिक राजनीति स्वार्थबाट अभिप्रेरित भएर झिनामसिना कुरामा अल्झिनुभन्दा बृहत राष्ट्रिय हितका निम्ति सबै राजनीतिक शक्ति एक ठाउँमा उभिएर आगामी निर्वाचन सम्पन्न गर्दै दिगो शान्ति र राजनीतिक स्थिरताको बाटोतर्फ मुलुकलाई अग्रसर गराउनु सबैको राष्ट्रिय कर्तव्य हो । घिमिरे नेपाली कांग्रेसका केन्द्रीय सदस्य हुन् ।"
एसियामा कनेक्टिभिटी परियोजना प्रतिस्पर्धा,"तीव्र बदलिँदो भूराजनीतिक अवस्था तथा बढ्दो आर्थिक गतिविधिका कारण कनेक्टिभिटी परियोजनाहरू एसियाली शक्तिराष्ट्रहरूको प्राथमिकतामा छन् ।ची नका राष्ट्रपति सी चिनफिङले चार वर्ष अगाडि घोषणा गरेको बेल्ट एन्ड रोड इनिसिएटिभ (बीआरआई) परियोजनाबारे यतिबेला संसारभरि नै तातो बहस भइरहेको छ । त्यसमाथि पनि एसियाली मुलुकहरूमा सो परियोजनामार्फत चीनले बढाइरहेको प्रभावबारे नयाँदिल्ली र जापानमा बढी नै वेचैनी देखिन्छ । परियोजनाप्रति असहमति जनाउँदै मे महिनामा बेइजिङमा भएको पहिलो बीआरआई सम्मेलनमा भारतले भाग लिएन भने जापानले तल्लो स्तरको उपस्थिति जनायो । सम्मेलनपछि चीनको त्यस परियोजनाबारे अझै बढी चर्चा भइरहेको छ ।बीआरआई परियोजनामार्फत चीनले आफ्ना छिमेकीहरूमा प्रभाव विस्तार कार्यलाई तीव्रता दिएपछि दिल्लीमा त्यसलाई काउन्टर गर्ने परियोजनाहरू ल्याउनुपर्ने मत प्रबल बन्दै गएको छ । भारतीय मिडिया तथा कूटनीतिज्ञहरूको एउटै सुझाव छ भारतले अब बीआरआईको विरोध गरेर बस्ने होइन, आफ्नो ढिलासुस्ती कार्यशैलीलाई बदलेर कनेक्टिभिटी परियोजना अगाडि बढाउनुपर्छ । त्यसैले पनि होला, भारत र जापान यतिबेला चीनको कनेक्टिभिटी परियोजनालाई काउन्टर दिन उद्यत देखिन्छन्। यस क्षेत्रको तीव्र बदलिँदो भूराजनीतिक अवस्था तथा बढ्दो आर्थिक गतिविधिका कारण पनि कनेक्टिभिटी परियोजनाहरू एसियाका शक्तिराष्ट्रहरूको तत्कालको प्राथमिकताको विषय बनेका मात्र छैनन्, अमेरिका लगायत पश्चिमा देशहरूको ध्यानसमेत केन्द्रित हुनथालेको छ ।उत्तरपूर्वी एसियाली, दक्षिणीपूर्वी एसियाली र दक्षिण एसियाका साना मुलुकहरूमा आफ्ना कनेक्टिभिटी परियोजना बढाउने प्रतिस्पर्धा नै देखिन्छ । यति मात्र होइन, एसियाली कनेक्टिभिटी परियोजनालाई अफ्रिका तथा युरोपसम्म विस्तार गर्ने परियोजनाहरू तीन एसियाली मुलुकले बढाइरहेका छन् । पछिल्लो समयमा कनेक्टिभिटी परियोजनालाई अगाडि बढाउन भारत र जापान एकातिर र चीन एक्लो अर्काेतर्फ देखिन्छ । विशेषत: चीनको प्रभावलाई कम गर्न भारत र जापान अझ नजिकिँदै गएका छन् । भारत र जापानको यो तदारुकता वास्तविक नै हो कि खालि बीआरआईको प्रतिक्रियास्वरूप आएको हो, यकिन भइसकेको छैन । तर कनेक्टिभिटी परियोजनाहरूमा एक प्रकारको तदारुकताचाहिँ छ । भारत र जापानको कनेक्टिभिटी परियोजनालाई अमेरिकाको पनि सहयोग र समर्थन रहने पर्याप्त संकेत देखिएका छन् । विशेषगरी पछिल्लो समयमा एसियाली मुलुकहरूमा चीनको बढ्दो प्रभावलाई कम गर्न भारत र जापानको पहललाई अमेरिकाले साथ दिने संकेत देखिएका छन् । भारत, जापान र अमेरिकाको साझा बुझाइ के छ भने चीनले सो परियोजनामार्फत व्यापारभन्दा पनि सैन्य र राजनीतिक प्रभाव बढाउन खोजेको छ र त्यसलाई रोक्न आवश्यक छ । चीनले अगाडि सारेको बीआरआईको खुलेर विरोध नगरेको बरु केही सकारात्मक अभिव्यक्ति दिएको जापानले दक्षिणपूर्वी र दक्षिण एसियाली मुलुकसँंग मिलेर कनेक्टिभिटी परियोजना अगाडि बढाउने प्रयत्न गरिरहेको देखिन्छ । जापान अन्तर्राष्ट्रिय सहयोग नियोग (जाइका) ले यस सम्बन्धी आर्थिक स्रोत तथा निर्माण सम्बन्धी योजना बनाइरहेको छ । सन्््् २०१८ को जनवरीमा जापानले यस विषयमा बंगलादेश, भुटान, भारत, म्यानमार, नेपाल र थाइल्यान्डका सरकारी प्रतिनिधिसंँग बृहत छलफल गर्ने तयारीसमेत गरिरहेको छ । जापानको मुख्य उद्देश्य बंगलादेश, भारत, म्यानमार र थाइल्यान्ड बीचमा कनेक्टिभिटी बढाउने र विशेषगरी नेपाल र भुटानलाई समुद्रीय तटमा बढी पहँुच दिने योजना देखिन्छ । गत नोभेम्बरमा जापानी र भारतीय प्रधानमन्त्रीबीच भएको भेटमा जापानले भारतको एक्ट इष्ट पोलिसीलाई समर्थन गरेको थियो भने भारतले जापानको कनेक्टिभिटी परियोजनालाई समर्थन गर्ने घोषणा गरेको थियो । भारत र जापानले यस अगाडि नै एसियाअफ्रिका ग्रोथ करिडोर अगाडि बढाउने घोषणा गरेका छन् । गतवर्ष नै दुवै देशका प्रधानमन्त्रीले सो परियोजना सम्बन्धी भिजन डकुमेन्ट सार्वजनिक गरेका थिए । त्यसैगरी भारत र जापानबीच अन्य परियोजना अगाडि बढाउन छलफल भइरहेको भारतीय र जापानी सञ्चार माध्यमले बेलाबेला उल्लेख गर्ने गरेका छन् । पछिल्लो समय जापानले दक्षिण एसियाली मुलुकमा कनेक्टिभिटी लगायत अन्य परियोजनामा बढी नै लगानी गरेको देखिन्छ ।भारतको आफ्ना छिमेकी तथा परका देशसँग कनेक्टिभिटी परियोजना निकै पुरानो र खासै प्रगति नभएको क्षेत्र हो । चीनले आक्रामक रूपमा बीआरआईलाई अगाडि बढाएको सन्दर्भमा भारतले आफ्ना पुराना परियोजना कसरी अगाडि बढाउँछ, हेर्न बाँकी छ । आफ्नो सरकार बनेपछि नेवरहुड फस्ट पोलिसीलाई प्राथमिकतामा राखेको भारतीय प्रधानमन्त्री नरेन्द्र मोदीको सरकारले दाबी गरे पनि रिजल्ट सकारात्मक आएको छैन । प्रथमत: भारतको प्रभुत्वमा रहेको सार्क यतिबेला थला परेको छ । अर्काे सार्क सम्मेलन कहिले हुन्छ, केही टुंगो लागेको छैन । सार्क सम्मेलनलाई नियमित गराउनतर्फ भारतले कुनै पहल गरेको पनि देखिँदैन । सार्क फ्रेमवर्क भित्रकै कनेक्टिभिटी परियोजना बीबीआइनको हालत पनि उस्तै छ । बीबीआइन अन्तर्गत अगाडि बढाउने भनिएको अन्तरदेशीय मोटर सम्झौता भुटानको आन्तरिक कारणले अगाडि बढ्नसकेको छैन भने रेलवे परियोजना पनि अगाडि बढ्नसकेको छैन । पछिल्लो समय भारतले सार्कको विकल्पमा बिमस्टेकलाई अगाडि बढाउन खोजेको देखिन्छ । सन् १९९० को दशकमा पनि भारतले यही प्रयास गरेको थियो, जुन सफल भएन । भारतको एक्ट इष्ट पोलिसी र अर्काे परियोजना इष्ट कोष्ट इकोनोमिक करिडोरसमेत सन्तोषजनक रूपमा अगाडि बढिरहेको छैन । तर सरकारी तहमै अब पुरानो ढर्राले हुन्न, द्विपक्षीय तथा क्षेत्रीय कनेक्टिभिटीका परियोजना अगाडि बढाउन आवश्यक छ भन्ने महसुस भने देखिन्छ । केही महिना अगाडि भारतका अर्थसचिव शशिकान्त दासले एक सार्वजनिक कार्यक्रममा दक्षिण एसियाली मुलुकलाई लक्षित गरेर अगाडि बढाउने कनेक्टिभिटी परियोजनाका लागि ५ बिलियन अमेरिकी डलर खर्च गर्नलागेको घोषणा गरेका थिए । सरकारी अधिकारीहरू भन्छन्, चीनको प्रभाव अझ बढ्छ, तर त्यसको चिन्ता गर्ने होइन । हामी छिमेकी मुलुकहरूसंँगको कनेक्टिभिटीलाई तीव्रता दिनुपर्छ । सन् २००१ मै सुरु भएको साउथ एसिया सबरिजनल इकोनोमिक कोअपरेसनलाई एसियाली विकास बैंकले सहयोग गरिरहेको छ । यसले विशेषत: इनर्जी, यातायात, व्यापार तथा सूचना र प्रविधिको क्षेत्रमा काम गर्ने लक्ष्य लिए पनि खासै प्रगति भएको छैन । यसका सदस्यहरू बंगलादेश, भुटान, भारत, माल्दिभ्स, श्रीलंका र नेपाल छन् । क्षेत्रीय बाहेक द्वयदेशीय तथा त्रिदेशीय कनेक्टिभिटी परियोजनाहरू पहिल्याउने काम नयाँदिल्लीले गरिरहेको देखिन्छ । पछिल्लो समय भारतथाइल्यान्डम्यानमार राजमार्ग बनाउनसमेत प्रस्ताव गरिरहेको छ भने अफगानिस्तान तथा अन्य मुुलुकहरूसंँगको कनेक्टिभिटीलाई भारतले प्राथमिकतामा राखेको देखिन्छ । एसियामा देखिएको यो प्रतिस्पर्धा यस क्षेत्रका कम विकसित मुलुकहरूका लागि अवसर र चुनौती दुवै हो । यो प्रतिस्पर्धालाई राम्रोसंँग उपयोग गरेर नेपालजस्ता मुलुकहरू छिटै तीव्र विकासको बाटोमा जान सक्छन् । तर अर्काे खतराचाहिँ यी देशरुको तीव्र दबाबका कारण कुनै निर्णय नै लिन नसकेर कनेक्टिभिटी रियोजनालाई अगाडि बढाउन नसक्ने अवस्थामा पुग्न सक्ने खतरासमेत छ । यो दुवै धु्रवसंँग राम्रोसंँग डिल गरेर परियोजना अगाडि बढाउन सक्नु नै अन्य मुलुकहरूको यतिबेलाको विदेश नीतिको मुख्य चुनौती हो ।"
ओभरसियर बेपत्ता,स्याङ्जा (कास) जिल्ला प्राविधिक कार्यालयका ओभरसियर राजकुमार सिलवाल १६ दिनदेखि बेपत्ता छन् । ललितपुर घर भएका सिलवाल हरिनास गाउँपालिकामा हाजिर भएर काठमाडौं जाँदा हराएको प्रहरीले जनाएको छ ।
स्वाइनफ््लुले एकको मृत्यु,"सुर्खेत (कास) गुर्भाकोट नगरपालिका९ मा स्वाइनफ्लु संक्रमणले एक जनाको मृत्यु भएको छ । ४२ जना बिरामी छन् । ५८ वर्षीय नन्दलाल डाँगीको उपचार क्रममा भारतको लखनउमा मृत्यु भएको हो । सहारेस्थित स्वास्थ्यचौकी प्रमुख किरण वलीले स्वाइनफ्लुले महामारीको रूप लिएको जानकारी दिए । पछिल्लो एक महिनाको अवधिमा एउटै वडामा तीन जनाको मृत्यु भयो, उनले भने, तीमध्ये उपचारका लागि लखनऊ लगिएका नन्दलालमा स्वाइफ्लुको संक्रमण देखियो । अधिकांश बासिन्दा बिरामी परेपछि गाउँमा त्रास फैलिएको छ । सामान्य रुघाखोकीबाट तीन जनाको मृत्यु भइसक्दासमेत जिल्ला स्वास्थ्य कार्यालयले बेवास्ता गरेको गुनासो स्थानीयको छ । स्वाइनफ्लुले मृत्यु भएको पुष्टि भएपछि इपिडिमियोलोजी तथा सरुवा रोग नियन्त्रण महाशाखाबाट डा किरण चौलागाईं नेतृत्वको टोली गुर्भाकोट गएको छ ।"
पुल पुनर्निर्माण गरिने,"रामेछाप (कास) बाढीले बगाएको जिल्लाको खिम्तीस्थित छतिवने खोलाको पुल पुनर्निर्माण गरिने भएको छ । जापान सरकारको सहयोगमा २ वर्षअघि बनेको उक्त पुल गत असारमा आएको बाढीले बगाएपछि खिम्तीबेताली सडक खण्डको यातायात सेवा प्रभावित छ । खोलाबाटै जोखिम मोलेर आउजाउ गर्नुपर्ने बाध्यता छ । डिभिजन सडक कार्यालय खुर्कोटका प्रमुख राकेश महर्जनका अनुसार पुल निर्माणका लागि सडक विभागको सैद्धान्तिक सहमति दिइसकेको छ । प्राथमिकता प्राप्त योजनामा राख्ने निर्णय भएको छ, उनले भने ।"
बलात्कारमा ६ वर्ष कैद,हेटौंडा (कास) बालिकामाथि बलात्कार गरेको ठहर गर्दै जिल्ला अदालत मकवानपुरले बारा महागढीमाई नगरपालिका १ का १९ वर्षीय तमरेज आलमलाई ६ वर्ष कैदको फैसला सुनाएको छ । अदालतले पीडकबाट पीडितलाई ५० हजार रुपैयाँ क्षतिपूर्ति भराउने आदेश पनि दिएको छ । जिल्ला न्यायाधीश दयाराम ढकालको मंगलबार बसेको इजलासले यस्तो फैसला सुनाएको हो । आलमले मनहरी गाउँपालिकाकी एक बालिकालाई गत असार ६ गते बलात्कार गरेका थिए ।
जितिया उल्लास,"काठमाडौं भदौभरि नै राजधानी नारीमय बन्यो । महिनाको सुरुवातमा तीजले रौनक छर्यो भने लगत्तै सुदूरपश्चिमको गौरा पर्वले राजधानी ततायो । बुधबार भने मैथिल र थारू युवतीहरू मौलिक परिधानमा सजिएर जितिया पर्व मनाउँदै थिए । थारू महिला समाज र थारू महिला सभाको संयोजनमा नेपाल प्रज्ञा प्रतिष्ठानमा जितिया पर्व मनाइयो ।जिमुतवाहन नामक पौराणिक राजाको पुजा गरिने यो व्रत महिलाहरू सन्तानको दीर्घायु, आरोग्य, सुख र परिवारको शान्तिका लागि बस्ने गरेको सभाकी अध्यक्ष तारा चौधरीले बताइन् । व्रतमा पाकाले जिमुतवाहनको कथा वाचन गर्छन् र अन्यले सुन्छन् । किम्बदन्तीअनुसार राजा जिमुतवहान घुम्दै गइरहेको बेला एक ब्राम्हणी रोइरहेको सुन्छन् । के भयो ? भनी राजाले सोधिखोजी गरेपछि ती ब्राम्हणीले गरुडले ८ जना छोरा खाइसकेको र नवौँ सन्तान पनि खाइदिने वेदना सुनाउँछिन् । राजाले रक्षा गर्ने वचन दिन्छन् । सन्तान जन्मिएपछि गरुड आएर लान खोज्दा राजाले सन्तानको सट्टा आफूलाई लैजान आग्रह गर्छन् ।राजाको स्वभाव देखेर गरुड प्रसन्न भई बच्चालाई छोडिदिन्छ र पहिलेका आठ जना सन्तान पनि जीवित गरिदिएको कथा छ, समाजकी अध्यक्ष गीता चौधरीले भनिन्, यो कथा सुन्ने मानिसको सन्तान दीर्घायु हुने मान्यता छ ।व्रतको पहिलो दिनलाई नहा खाय (नुहाएर खाने दिन) भनिन्छ । नजिकको पोखरी वा पवित्र जलाशयमा नुहाएपछि मातृवंश अर्थात् आमा, सासु र ससुरालीतिरकी मृतक महिलाहरूलाई सम्झिने प्रचलन छ । व्रतालुहरू दिवंगत सासु र आमाको नाममा पिना र तेल चढाउने गर्छन् । तीजमा खाइने दरझैँ जितियाको अष्टमी तिथि सुरु हुनुअघि व्रतालुहरूले ओठङन (दहीचिउरा, मिठाई लगायतका मीठा परिकार) खान्छन् । जितिया मान्ने मैथिल र थारू समुदायमा अन्य पर्वमा अशुद्ध मानिने माछमरुवा (माछा र कोदोको रोटी), नोनीको साग यस बेला अनिवार्य रूपमा खाइने अध्यक्ष चौधरीले बताइन् । भोलिपल्ट अष्टमीको दिन थारू समुदायमा कुलदेउता बस्ने पिँढीमाथि चील र मुन्तिर स्यालको पूजा गरिन्छ । दसैं आगमनको संकेतका रूपमा पनि लिइने यस पर्वमा व्रतालुले व्रत अवधिभर कपाल कोर्ने, सिन्का भाँच्ने, तरकारी काट्ने, जिब्रो टोक्नेजस्ता नियम पालन गर्नुपर्ने हुन्छ । कुनैकुनै वर्ष तिथिअनुसार ३० घण्टाभन्दा बढीसम्म निर्जल व्रत बस्नुपर्ने भएकाले यो वर्तलाई कडा व्रतको रूपमा लिइने चौधरीले बताइन् । एकपल्ट नियम तोडेकी महिलाले आजीवन यो व्रत गर्न नसक्ने मान्यता रहेको पनि उनले सुनाइन् ।कार्यक्रममा सबि, हितिका, रिन्कु, निशा, मनीषा, एलिना, रविना, अंशिकाले टाउकामा घैला राखेर झिझिया नाच प्रस्तुत गरे । त्यस्तै, थारू विद्यार्थी सभा, थारू चलचित्र तथा सांस्कृतिक संघ, सीएस क्रु, सर्लाही थारू, उदयपुर थारू जागरण समाजका कलाकारले सांस्कृतिक प्रस्तुति दिए ।"
सम्झना तिम्रो आइदिन्छ,"काठमाडौं (कास)एक्लै बस्दा सधैं मलाई सम्झना तिम्रो आइदिन्छसहन नसकी आँखाबाट आँसु त्यसै झरिदिन्छगायिका अरुणा लामाको कालजयी गीत हो यो । उनी आपैं भन्ने गर्थिन्, मेरा सबै गीतमध्ये सबैभन्दा मन पर्ने एक गीत । सम्भवत: उनको जीवनसँगै धेरै मेल खाएर पनि यस्तो भएको हुन सक्छ । यही गीतका रचनाकार हुन्, देव बज्राचार्य । उनले धेरै कम गीत लेखे, तर जति लेखे, ती सबै लोकप्रिय रहे । यिनै बज्राचार्यको बुधबार निधन भएको छ ।उनले लेखेका एक दर्जनभन्दा बढी गीत रेकर्ड भएका छन् । उनले आफ्नै स्वरमा पनि केही गीत रेकर्ड गरेका छन् । तीमध्ये उनले गाएको गीत तिमी सागर भएर के गरूँ, म त यहाँ प्यासी छु पछि मुरलीधरको स्वरमा पनि रेकर्ड भयो । बज्राचार्यको स्वरमा रेकर्ड भएको अर्को गीत हो एउटा गीत रचेको छु ।भक्तराज आचार्यले गाएको उनको अर्को गीत प्रिय तिम्रो मुहारमा पनि उत्तिकै लोकप्रिय छ । बज्राचार्यका रचनामा गायिका मीरा राणाले पनि केही गीत गाएकी छन् ।गायकसंगीतकार न्ह्यू बज्राचार्यका काका उनी तबला र हार्मोनियम पनि बजाउने गर्थे । नेपालमा टेलिभिजनको प्रवेशअगाडि काठमाडौंका टोलटोलमा आयोजना हुने सांस्कृतिक कार्यक्रमका प्रमुख आयोजकमा उनी पनि पर्ने गर्थे ।ओलम्पस क्लबसँग आबद्ध भएर उनले आफ्नो टोल ओमबहालमा धेरै कार्यक्रम गरे । यिनै कार्यक्रममा उदितनारायण झाले पहिलोपल्ट काठमाडौंमा गाउने अवसर पाएका थिए । झाले काठमाडौंमा सुरुवाती संघर्षका बेला केही वर्ष बज्राचार्यको ओमबहालस्थित घरमै बिताएका थिए ।छाती र मुटुको रोगबाट ग्रस्त बज्राचार्य ६५ वर्षका थिए । उनी नेपालभाषाका अभियन्ता पनि थिए । युवा उमेरमै अप्रत्यक्ष रूपमा च्वसा पासासँग जोडिएका थिए । उनी पछिल्लो समय ज्ञानमाला भजन खल:सँग पनि आबद्ध थिए । युवा छँदा उनी राष्ट्रियस्तरका भलिबल खेलाडी पनि थिए । बज्राचार्यको अन्त्येष्टि बिहीबार टेकु दोभानमा गरिनेछ । बज्राचार्यका श्रीमती, तीन छोरी र एक छोरा छन् ।"
छाए सागर,"युटयुब ट्रेन्डिङमा टप फाइभ (बुधबार साँझसम्म) १ गर्ल सुसाइड फर सागर२ छक्का पञ्जा २ को ट्ेरलर३ सागरले बाहिरिएपछि४ हिमालयन रोडिज, ११५ सागर आउट हुँदा"
त्रिपक्षीय वार्ताबाटै निकास,"सिलिगुडी (भारत) तीन महिनादेखि जारी गोर्खाल्यान्ड आन्दोलनको निकास त्रिपक्षीय वार्ताबाट मात्रै सम्भव रहेको दार्जिलिङका राजनीतिक दलका अगुवा नेता बुद्धिजीवीले बताएका छन् । उनीहरूले त्रिपक्षीय वार्ताबाट मात्रै आन्दोलनको दीर्घकालीन निकास खोज्न पश्चिम बंगाल राज्य सरकारलाई सुझाएका छन् । राज्य सरकारले चाहिँ द्विपक्षीय वार्ताबाटै आन्दोलन मत्थर पार्ने रणनीति अपनाएको देखिन्छ । अगस्ट २९ मा कोलकाताको नवान्नमा पहिलो र मंगलबार सिलिगुडीफूलबारीको उत्तरकन्यामा दोस्रो द्विपक्षीय वार्ता भइसकेको छ । यद्यपि यी दुवै वार्ताबाट दार्जिलिङ समस्याको हल निस्कन सकेन । राज्य सरकारले आगामी अक्टोबर १६ मा कोलकाताका नवान्नमै तेस्रो द्विपक्षीय वार्ता आयोजना गर्दै छ । मुख्यमन्त्री ममता बेनर्जीले आन्दोलनको मुख्य हिस्सेदार दल गोर्खा जनमुक्ति मोर्चाबीच अन्तरकलह सिर्जना गरेर समस्या सुल्झाउने प्रयत्न गरेकी छन् । गोजमुमोका सहसचिव विनय तामाङलाई काखी च्याप्ने र अध्यक्ष विमल गुरुङलाई वाइपास गर्ने उनको योजना अहिलेसम्म सफल हुन पाएको छैन । अहिले पनि दार्जिलिङका बहुसंख्यक जनता गुरुङकै पक्षमा उभिएका छन् । तामाङलाई धोकेवाज को संज्ञा दिइरहेका छन् । बेनर्जीले द्विपक्षीय वार्ताका नाममा आफ्ना पकेटका दल लाई मात्रै सहभागी गराइरहेको आरोप स्थानीयको छ । गोजमुमोको तामाङ पक्षधर, गोर्खा राष्ट्रिय मुक्ति मोर्चा, जनआन्दोलन पार्टी, अखिल भारतीय गोर्खा लिग र आफ्नै मातृ दल हिल तृणमूललाई मात्रै उनले वार्तामा सहभागी गराएकी छन् । दार्जिलिङका बौद्धिक अगुवाले सीमित पार्टीहरूको सहभागिताबाट मात्रै आन्दोलनको हल खोजिनु मूर्खता हुने बताएका छन् । दार्जिलिङका सबै दलको सहभागितामा हल खोजिनु उपयुक्त हुन्छ, भारतीय गोर्खा परिसंघका अध्यक्ष सुखमान मोक्तान भन्छन्, कुनै पनि दललाई काखा र पाखा गर्नु श्रेयस्कर हुन्न । उत्तरकन्या वार्तामा पनि गोर्खा जनमुक्ति मोर्चा (विनय तामाङ समूह) सहितका अन्य दलका प्रतिनिधिले पनि त्रिपक्षीय वार्ताबाटै समस्याको हल गरिनुपर्ने माग गरेका थिए । गोजमुमोको नेतृत्व गर्दे वार्तामा सहभागी तामाङले पत्रकारसँग भने, त्रिपक्षीय वार्ता गरेर समस्यालाई किनारा लगाउन मुख्यमन्त्रीसमक्ष माग गरेका छौं । गोजमुमोका अध्यक्ष विमल गुरुङले उत्तरकन्या वार्ताले गोर्खाल्यान्ड आन्दोलनको पक्षमा खासै सम्बोधन नगरेको प्रतिक्रिया दिँदै त्रिपक्षीय वार्ताले मात्रै आन्दोलनको सम्बोधन हुने दाबी गरे । उनले त्रिपक्षीय वार्ताको मिति घोषणा नभएसम्म अनिश्चितकालीन हडताल जारी रहने उद्घोष गरे । दार्जिलिङका आन्दोलनकारी दलले त्रिपक्षीय वार्ताबाटै समस्याको दीर्घकालीन हल खोज्न आग्रह गरे पनि मुख्यमन्त्री बेनर्जी भने द्विपक्षीय वार्ताबाटै समस्या सुल्झाउने अडानमा छिन् । उनी भन्छिन्, यो समस्या मेरो राज्यभित्रको हो । केन्द्र सरकारलाई गुहार माग्न जरुरी छैन । बेनर्जीले गोर्खाल्यान्ड आन्दोलनको अगुवा राजनीतिक दल गोजमुमोभित्र फुट ल्याइसकेकी छन् । स्रोतका अनुसार विमल गुरुङलाई बाइपास गरेर विनय तामाङसँग अंकमाल गर्न उनी आतुर देखिएकी छन् । त्यही कारण पनि मंगलबारको वार्तामा विमल पक्षधरका अमरसिंह राई र सरिता राईलाई उनले गोजमुमोको प्रतिनिधिको रूपमा नभई निर्वाचित विधायकको हैसियतमा मात्रै वार्तामा सहभागी गराइन् । पश्चिम बंगालको मुख्य प्रतिपक्षी दल माक्र्सवादी कम्युनिस्ट पार्टी (माकपा) का राज्य कमिटी सदस्य तथा राज्य सभाका पूर्वसांसद सुरज पाठकले तत्काल त्रिपक्षीय वार्ता आहवान गर्न मुख्यमन्त्री बेनर्जीलाई आहवान गरेका छन् । पूर्वसांसद पाठकले कान्तिपुरसँग भने, त्रिपक्षीय वार्ताको टुंगो नलागेसम्म आन्दोलन मथ्थर हुने सम्भावना देखिँदैन । पाठकका अनुसार सन् २०११ मा गोर्खाल्यान्ड टेरिटोरियल एडमनिस्ट्रेसन (जीटीए) सम्झौतामा यदि जीटीएमा समस्या आए त्रिपक्षीय वार्ताबाट हल खोजिने उल्लेख रहेको स्मरण गराउँदै त्यही सम्झौताअनुसार अघि बढ्नुको विकल्प नरहेको बताए ।"
सुकी राष्ट्रसंघ नजाने,"याङ्गुन (बीबीसीएएफपी) म्यान्मारकी राज्य सल्लाहकार एवं विदेशमन्त्री आङ सान सुकी संयुक्त राष्ट्रसंघको महासभामा सहभागी नहुने भएकी छन् । रोहिंग्या मुस्लिम समुदायमाथि भएको ज्यादती र हिंसाका कारण विवाद उत्पन्न भएपछि उनले महासभामा आफ्नो उपस्थिति रद्द गरेको म्यान्मार सरकारले जनाएको छ ।म्यान्मार सरकारका प्रवक्ता जा एचतेले भनेका छन्, सुकीले संयुक्त राष्ट्रसंघीय महासभामा आफ्नो उपस्थिति जनाउनुहुने छैन, उहाँले भ्रमण रद्द गर्नुभएको छ । उनी महासभामा सहभागी हुन आगामी साता अमेरिका जाने कार्यक्रम थियो । राष्ट्रसंघले म्यान्मार सरकारलाई रोहिंग्यामाथि जातीय सफाया गरेको आरोप लगाएको छ । आगामी बुधबार बोलाइएको राष्ट्रसंघ सुरक्षा परिषदको आकस्मिक बैठकमा यही विषयमा छलफल हुने बताइएको छ । राष्ट्रसंघीय मानव अधिकार आयोगले पनि सोमबार गम्भीर ध्यानाकर्षण भएको जनाएको थियो । उक्त आयोगका प्रमुख जियाद राद अल हुसेनले रोहिंग्यामाथिको ज्यादती नियोजित भएको बताएका थिए । आयोगले ज्यादतीबारे अनुसन्धानका लागि राष्ट्रसंघले प्रतिनिधि पठाउने तयारी गरिरहेको पनि जनाएका छन् । म्यान्मार सरकारले नै नागरिकको सुरक्षा गर्न नसकेको देखिएको उनको भनाइ छ । नोबेल शान्ति पुरस्कार विजेता सुकीले गत सेप्टेम्बरमा पहिलोपटक राष्ट्रसंघमा सम्बोधन गर्दै रोहिंग्या समस्या समाधान गर्न सरकारले गरेको प्रयासको बचाउ गरेकी थिइन् । तर राखिन राज्यमा भएको हिंसा रोक्न आवश्यक पहल नगरेको भन्दै पश्चिमा समुदायले सुकीको आलोचना गर्दै आएका छन् । राखिन राज्यमा रोहिंग्या मुस्लिम समुदायमाथि सुरक्षाकर्मीबाटै भएको आक्रमणका कारण दसौं हजार व्यक्ति आन्तरिक रूपमा विस्थापित भएका छन् । उनीहरू पहाडी इलाकामा खाद्यपदार्थ, पानी, आवास र औषधि उपचारबिना नै बसेको जनाइएको छ । गत अगस्ट २५ देखि सुरु भएको हिंसाका कारण ३ लाखभन्दा बढी रोहिंग्या बंगलादेशतर्फ भागेका छन् । त्यहाँ उनीहरूलाई खान र बस्नका लागि आधारभूत आवश्यकतासमेतको व्यवस्था नरहेको बताइन्छ । म्यान्मार सरकारले रोहिंग्या लडाकुविरुद्ध कारबाही गरेको उल्लेख गर्दै सर्वसाधारणलाई निसाना बनाएको भन्ने आरोप अस्वीकार गरेको छ । नागरिकमाथि त्यस्तो कुनै हिंसा नभएको सरकारको दाबी छ । सरकारले सेनाले नै जनता लखेटेको भन्ने समाचारमा कुनै सत्यता नरहेको भन्दै देश छोडेर नभाग्न सबैसँग आग्रह गर्दै आएको छ ।सुकीले पनि रोहिंग्या समुदायका नागरिकमाथि सरकारले ज्यादती गरेको भनी दुष्प्रचार मात्र गरिएको बताउँदै आएकी छन् ।"
भूकम्पमा मर्नेको संख्या ९८ पुग्यो,मेक्सिको सिटी (सिन्हवा) मेक्सिकोको दक्षिणी तटीय क्षेत्रमा गत सेप्टेम्बर ७ मा गएको ८२ म्याग्निच्युडको भूकम्पमा मृत्यु हुनेको संख्या ९८ पुगेको छ । भूकम्पपछि भग्नावशेषमा फसेकाहरूको उद्धार जारी छ । भूकम्पमा २ सयभन्दा बढी मानिस घाइते भएको जनाइएको छ । भूकम्पप्रभावित लाखौं व्यक्तिलाई विद्यालयलगायतका स्थानमा राखिएको छ ।
दुर्घटनामा ९ को मृत्यु,नयाँदिल्ली (सिन्हवा) भारतको कर्नाटक राज्यमा कार र ट्रक एक आपसमा ठक्कर खाँदा भएको दुर्घटनामा ९ जनाको मृत्यु भएको छ । मृत्यु हुनेमा ३ बालबालिका र ३ महिला छन् ।
उत्तर कोरियाद्वारा नाकाबन्दीको कडा विरोध,"प्योङयाङ (एएफपी) राष्ट्रसंघले आफूविरुद्ध थप नाकाबन्दी लगाएपछि उत्तर कोरियाले कडा विरोध गरेको छ । सोमबार संयुक्त राष्ट्रसंघको सुरक्षा परिषद्ले उत्तर कोरियाविरुद्धको नाकाबन्दीलाई अनुमोदन गरेको थियो । अमेरिकाको प्रस्तावमा आफूविरुद्ध लगाइएको नाकाबन्दीलाई उत्तर कोरियाले दुष्ट काम को संज्ञा दिएको छ। सुरक्षा परिषद्मा सोमबार सर्वसम्मत निर्णय भएपछि उत्तर कोरियाले भनेको थियो, यसका विरुद्धमा अमेरिकाले ठूलो मूल्य चुकाउनुपर्नेछ ।"
अब पनि ठगिनु नपरोस्मतदाता भन्छन्,"भारदह (सप्तरी) माहोल त गजबले समातेको छ, जनता त आजै निर्वाचन होस् भन्ने चाहन्छन्, ३८ वर्षीय कृषक फुलेन्दर राउतले भने । मधेस आन्दोलनको बेला सदैव अशान्त रहने हनुमाननगर कंकालिनी नगरपालिका१, भारदहका उनले यो सब भनिरहँदा अनुहार प्रफुल्ल थियो । सबै दल कस्सिएर लागेकाले कसले बाजी मार्ला ? अहिले नै भन्न कठिन रहेको उनले बताए । दुई दशकदेखि रोकिएको सामाजिक, शैक्षिक, सांस्कृतिक तथा भौतिक विकासलाई फेरि थाल्ने अवसर आएको हुनाले मतदाता उत्साहित छन् । पहिला स्थानीय विकास, अनि पछि अरू थोक, उनले भने । ढल, नाला, सडक, धारा, बिजुली, स्थानीय दुई सरकारी विद्यालयको शैक्षिक गुणस्तरमा वृद्धि र मठमन्दिरको सुधार यहाँको प्रमुख चुनावी मुद्दा बनेको छ । यहाँ सरकारी कलेज छैन । बजार क्षेत्रमा पाँच निजी विद्यालय छन् जसमध्ये एउटामा दस जोड दुईसम्म पढाइ हुने गरेको छ ।सामुदायिक विद्यालयको भौतिक पूर्वाधार कमजोर छ, एकातिर शिक्षक कम छन् भने अर्कोतिर राजनीतिक गुटबन्दीका कारणले भएका शिक्षकले पनि राम्ररी पढाउँदैनन्, राउतले भने, त्यही भएर अभिभावकले यहीका र अन्यत्रका निजी विद्यालयमा बच्चा पढाउँछन् । स्थानीय कृषक महेश मण्डलले कृषकलाई साधन स्रोत, सिँचाइ र बिजुलीको निकै समस्या रहेको हुनाले यो चुनावले आफ्नो माग राख्ने मौका दिएको बताए । ४४ वर्षीय बद्रीनारायण सोनारले व्यक्तिगत स्वार्थबाट माथि उठेर काम गर्ने जनप्रतिनिधिले जितेमा मात्र भारदहको उत्थान हुने औंल्याए । साइकल मर्मत गरेर तीन छोरा र दुई छोरीको पालनपोषण गर्ने उनी १५ दिन कामका लागि र १५ दिन समाज सेवाका लागि समय छुट्याएर काम गर्छन् । मेरो जस्तो सोच राख्ने उम्मेदवारलाई भोट दिन्छु, उनले भने । ४० वर्षीया निर्मलादेवी दासले भारदहमा चुनावको यति सुन्दर वातावरण बन्नु नै सबै दल एवं उम्मेदवारको जित भएको बताइन् । हेर्नुस् त वरिपरि, कति सुन्दर र शान्त छ, उनले भनिन्, उठ्ने सबै विजेता हुन्, बाँकी त परिणाम आएपछि थाहा भइहाल्छ ? हार्छु भनेर कोही पनि चुनावमा नउठेको औंल्याउँदै उनले भनिन्, फेरि फेरि ठगिनु नपरोस्, त्यही भएर विकासको राम्रो खाका कोर्न सक्ने सक्षम व्यक्तिलाई मत दिने हो । उनले तत्कालै सार्वजनिक शौचालयको निर्माण, स्थानीय महिलाको सम्मान, पहिचान र अधिकारको मुद्दामा समेत जोड दिइन् । भारदह३, पोर्ताहाकी शिक्षिका ज्योति यादवले पनि महिलाको सुरक्षा एवं सुरक्षित भविष्यलाई महत्त्व दिनुपर्ने बताइन् । बाहिर सार्वजनिक थलोमा महिला अधिकारको कुरा गर्ने नेताज्यूहरूकै घरका महिला उपेक्षित छन्, उनीहरूकै छोरीचेली शिक्षा, रोजगार र दक्षताअनुरूपको कामबाट वञ्चित छन्, उनले भनिन्, आफ्नै घरबाट पहिला सुरु गर्नुपर्यो । उनले स्थानीय मुख्य चोकमा प्रतीक्षालय, खानेपानीको वितरण र वर्षायाममा पानीको निकासमा जोड दिइन् । उत्तर मोहली नदीबाट आएको बाढीले यस पटकको बाढीमा बजार क्षेत्रमा छातीसम्म पानी भरिएको उनले सुनाइन् । अंग्रेजी विषयका शिक्षक देवनाथ यादवले यहाँ शान्ति स्थापना पहिलो प्राथमिकता भएको बताए । लामो समयसम्म यो थलोमा कायम अशान्तिले गर्दा अचेल प्रसिद्ध कंकालिनी भगवती मन्दिरमा दैनिक २ सय भक्तजन पनि नआइरहेको जानकारी दिए । यादवका अनुसार मधेस आन्दोलनअघि उक्त मन्दिरमा स्वदेशी र छिमेकी भारतका गरी दैनिक २ हजार दर्शनार्थी आउँथे । धेरै स्थानीयले रोजीरोटी पाएका थिए । स्थानीय तहको यो निर्वाचनले गर्दा आफ्नै घरमा निकै रमाइलो भइरहेको स्थानीय १८ वर्षीय विवेककुमार माझीले बताए । पेसाले ट्रिपर चालक उनको आफ्नै परिवारबाट बुबा र तीन ठूलोबुबाहरू अलगअलग दलबाट उम्मेदवार बनेका छन् । स्थानीय सूर्यदेव शर्माले तुलनात्मक रूपमा लहान र इटहरीभन्दा पहिलाको भारदह बजार विकासमा निकै पछि परेकोमा दुखेसो पोखे । शक्ति, पैसा र भोजको पछि दगुर्ने परिपाटीले असल व्यक्ति नेतृत्वमा आउन नसक्दा दाइजो प्रथा समाप्त हुन नसकेको उनले बताए । यो सब जनहितका मागबीच चार दिनदेखि प्रचारप्रसार उत्कर्षमा पुगेको अर्का स्थानीय ५१ वर्षे दयाराम मेहताले सुनाए । आफ्नो नेता आफ्नो विकास, उनले भने । पेसाले सिभिल इन्जिनियर एवं स्थानीय कंकालिनी भगवती मन्दिर विकास समिति अध्यक्ष श्यामसुन्दर मण्डलले दलले गर्ने विभाजनको नीतिभन्दा सत्य एवं निष्ठाको राजनीतिले मात्र समग्र प्रदेशको प्रगति हुने विश्लेषण गरे ।"
मतदाता रिझाउन नेताको ताँती,"सर्लाही (कास) प्रदेश २ मा केन्द्रीय नेताको आगमन बाक्लिएको छ । कांग्रेस, एमाले, माओवादी केन्द्र र राजपालगायत मधेस केन्द्रित दलले चुनावलाई प्रतिष्ठाको विषय बनाएका छन् । राजपाले प्रदेश २ को चुनावमा मात्र भाग लिएकाले अत्यधिक सिट जित्नैपर्ने दबाबमा छ । ठूला तीन दलले पनि मधेसमा पकड देखाउन जितलाई प्रतिष्ठा बनाएका छन्। सबै दलका प्रमुख नेताको ध्यान अहिले यतै केन्द्रित छ । अन्य ६ वटा प्रदेशमा पनि मधेसको परिणाम कस्तो हुने भनेर चर्चा र चासो छाएको छ । राजपा अध्यक्ष मण्डलका नेता महेन्द्र राय यादव चार दिनदेखि जिल्लामा पार्टीका उम्मेदवारको पक्षमा जनमत बनाउन खटिएका छन् । मंगलबार अर्का नेता राजेन्द्र महतो आएर प्रचारमा जुटेका छन् ।यादवले राजपाले जित्दा मात्र मधेसी जनताले जितेको ठहर्ने भएकाले मतदाता राजपाप्रति सकारात्मक पाएको बताए । मधेसको मुद्दामा लगातार आन्दोलन गरेको राजपालाई भोट दिएर शक्तिशाली बनाउँदा मधेसको हितमा हुन्छ, उनले भने, मधेसी जनताले त्यो कुरा बुझेका छन् । उनले टिकट वितरणमा देखिएको विवादले राजपाको शक्तिमा केही क्षति भएको स्विकारे । माओवादी केन्द्रका अध्यक्ष पुष्पकमल दाहाल दुई साताभित्र तीनपटक सर्लाही आइसके । उनी अन्य पार्टीका कार्यकर्तालाई आफ्नो पार्टीमा प्रवेश गराउनका लागि तीनपटक यहाँ आए । गृहमन्त्री जनार्दन शर्मा पनि पार्टी प्रवेश कार्यक्रममा दाहालसँगै सरिक भएका थिए । पछिल्लो पटक आइतबार दाहाल र शर्मा गढैयामा आयोजित पार्टी प्रवेश कार्यक्रममा सहभागी भए । बुधबार एमाले नेता तथा पूर्वप्रधानमन्त्री माधवकुमार नेपाल आएर टिकट वितरणपछि असन्तुष्ट भएका नेतालाई सम्झाइबुझाइ गरे । लगभग सबै दलमा टिकट वितरणपछि देखिएको असन्तुष्टि मिलाउनुपर्ने मुख्य दायित्व छ । एमालेले राजपाबाट प्रवेश गरेका विनयकुमार कर्णलाई कविलासीमा मेयरको टिकट दिएपछि पुराना कार्यकर्ता असन्तुष्ट छन् । नेपाल कविलासी पुगेर असन्तुष्टलाई सम्झाउने र आफ्ना उम्मेदवारलाई जिताउने वातावरण मिलाउन जुटेका छन् । त्यसअघि नेता लालबाबु पण्डित र योगेश भट्टराईलगायतका नेता प्रचारका लागि आइसकेका छन् । राजपामा पनि टिकट वितरणमा देखिएको असन्तुष्टिपछि नेताहरू विवाद मिलाउनमै केन्द्रित छन् । पार्टीभित्रको विवाद मिलाउने दायित्वसँगै चुनाव प्रचार गरी बढी सिटमा जिताउनुपर्ने दायित्व राजपाका नेतामा छ। टिकट वितरणमा असन्तुष्ट भई राजपाका केन्द्रीय तहकै नेताले पार्टी छाडेका छन् । महासचिव जंगीलाल रायले पदबाट राजीनामा दिई एमाले उम्मेदवारको पक्षमा प्रचारमा जुटेका छन् । केन्द्रीय सदस्य शिवपुजन राय माओवादी केन्द्रमा प्रवेश गरेर चुनाव प्रचारमा छन् । कविलासीबाट एमालेको टिकट लिएका कर्ण राजपाका पूर्वजिल्ला संयोजक हुन् ।यस्तो अवस्थामा पार्टी विवाद मिलाउने प्रमुख चुनौती राजपामा बढी छ । यादवले संगठन ठूलो भएपछि उम्मेदवारको आकांक्षी पनि बढी हुनु स्वभाविक भएको उल्लेख गर्दै टिकट नपाएर असन्तुष्टि बढेको स्विकारे ।"
जनकपुर कब्जा गर्ने होड,"जनकपुर (कास) कांग्रेस र एमालेलगायतका प्रमुख तथा मधेस केन्द्रित दलका नेताहरू प्रदेश २ को सम्भावित राजधानी जनकपुरमा केन्द्रित भएका छन् । राजनीतिक विश्लेषक प्राध्यापक सुरेन्द्र लाभले उम्मेदवारी दर्ता हुनुअघिसम्म दलले वीरगन्जलाई टार्गेट मात्र गरेको तर अहिले यो सहर मुलुककै राजनीतिक केन्द्र बनेको बताए ।उनको अनुसार प्रशासनिक रूपले जनकपुर प्रदेश २ को राजधानी बन्ने लगभग पक्का छ । राजधानीका लागि आवश्यक प्रशासनिक एकाइ सञ्चालनकै क्रममा छन् । उच्च अदालत खुलेको छ । प्रदेश २ को प्रहरी प्रदेश कार्यालय स्थापना भई अतिरिक्त प्रहरी महानिरीक्षक (एआईजीपी) विजयलाल कायस्थको पदस्थापना भइसकेको छ । यसैगरी धनुषाको धारापानीमा मध्यपूर्व पृतना हेडक्वार्टर स्थापना भई पृतनापतिको रूपमा ईश्वर हमाल आएका छन् ।स्थानीय चुनावमा उम्मेदवारी दिएका दल सम्बद्ध तथा स्वतन्त्र उम्मेदवारहरूमध्ये अधिकांशले जनकपुरलाई प्रदेशको राजधानी बनाउने प्रतिबद्धता जनाएका छन् । उपमहानगरपालिकाको मेयरका लागि कांग्रेसबाट मनोजकुमार साह, एमालेका लक्ष्मीनारायण भगत (साह), राजपाका लालकिशोर साह, संघीय समाजवादी फोरमका विष्णुदेव साह, नयाँ शक्ति नेपालका उमेश साह, माओवादी केन्द्रले चन्द्रशेखर साह तथा फोरम लोकतान्त्रिकले हंसराज साहलाई अघि सारेको छ । कमल थापा नेतृत्वको राप्रपाले राजकुमारी साह तथा पशुपतिशमशेर राणा नेतृत्वको राप्रपा प्रजातन्त्रवादीले रूपाकुमारी ठाकुरलाई मेयरमा उठाएको छ । तेली, सुडी, कानू, कलवार (साह) हरूको बाहुल्य रहेको उपमहानगरको प्रमुखमा उम्मेदवारी दिएका १९ मध्ये ११ जना साह थरकै छन् ।नयाँ शक्तिका प्रत्याशी उमेशले जनकपुरलाई प्रदेशको राजधानी बनाउने अभियानलाई प्रमुख एजेन्डा बनाएको बताए । कांग्रेसका मनोज तथा राजपाका लालकिशोर पनि यसै विषयलाई प्राथमिकताका साथ उठाउँदै आएका छन् । जनकपुरलाई प्रदेश राजधानी, राजर्षि जनक तथा कृषि विश्वविद्यालय स्थापनाको पहल गर्नेछु, कांग्रेस प्रत्याशी मनोजले भने ।"
कांग्रेसलाई बहुमत आए संविधान संशोधन,"जनकपुर (कास) प्रधानमन्त्री एवं कांग्रेस सभापति शेरबहादुर देउवाले संविधान संशोधन गराउन तीनै तहको निर्वाचनमा कांग्रेसलाई मतदान गर्नुपर्ने बताएका छन् ।पार्टीले बुधबार जनकपुरमा आयोजना गरेको चुनावी सभामा उनले भने, एमालेको असहयोगका कारण संशोधन हुन सकेन । तीनै तहको निर्वाचनमा कांग्रेसलाई दुई तिहाइ बहुमत दिनुस्् अनि मधेसको हितमा संशोधन गराउनुस् । एमालेले मुलुकमा जातीय द्वन्द्व फैलाउन खोजेको आरोप उनले लगाए । नेपालमा सबै जात र धर्मका मानिस मिलेर बसेको इतिहास छ, देउवाले भने, तर, एमालेले पहाड र मधेसबीच फाटो पारी राष्ट्रिय एकतालाई खलबल्याउन खोजेको छ । एमाले सिंगो मधेस र मधेसीको विपक्षमा रहेको भन्दै उनले ब्यालेट बाट जवाफ दिन आग्रह गरे ।तराईमा बाढी र सुक्खा मुख्य समस्या रहेको उल्लेख गर्दै देउवाले दीर्घकालीन समाधानका लागि बाढीपीडित प्राधिकरण बनाउने प्रतिबद्धतासमेत व्यक्त गरे । सीमावर्ती भारतीय क्षेत्रमा बनाइएको बाँधका कारण मधेस डुबानमा परेको औंल्याउँदै उनले निराकरणका लागि भारतसँग सहकार्य भइरहेको जनाए । कार्यक्रममा वरिष्ठ नेता रामचन्द्र पौडेलले एमाले तथा माओवादी केन्द्रलगायत दलले मुलुकलाई द्वन्द्वमा फसाउन खोजेको आरोप लगाए । वर्तमान संविधानले संसदीय व्यवस्था संस्थागत गरिसकेको अवस्थामा एमाले र माओवादी केन्द्रलगायत केही दलले प्रत्यक्ष निर्वाचित कार्यकारी प्रमुखको कुरा उठाएर मुलुकलाई अर्को द्वन्द्वमा धकेल्न खोज्दै छन् । उनले भने । संसदीय व्यवस्था समावेशी भएको उनको दाबी थियो । पूर्वमहामन्त्री विमलेन्द्र निधिले एमाले पूर्वराजा ज्ञानेन्द्रको गोटी बनेको आरोप लगाए । पूर्वराजासँग मिलेर एमालेले संशोधन विधेयक विफल बनाएको उनको दाबी छ । सभामा महामन्त्री शशांक कोइराला, कोषाध्यक्ष सीता देवी यादव, पूर्वमहामन्त्री कृष्ण सिटौला, बालकृष्ण खाँड, प्रदीप गिरी तथा मन्त्रीहरू रामकृष्ण यादव र महेन्द्र यादवसमेत सहभागी थिए । कांग्रेसले बुधबारै महोत्तरीको बर्दिबासमा पनि चुनावी सभा आयोजना गर्यो । उक्त सभामा पनि प्रधानमन्त्री एवं पार्टी सभापति शेरबहादुर देउवा, वरिष्ठ नेता रामचन्द्र पौडेललगायतले सम्बोधन गरे ।"
उच्च बाँधमा हतार नगरौं,"राजविराज (कास) माओवादी केन्द्रका अध्यक्ष पुष्पकमल दाहालले कोसी उच्च बाँधको अध्ययन गरेर मात्र भारतसँग सहमति हुँदा राष्ट्रिय हितमा हुने बताएका छन् । सप्तरीको राजविराजमा बुधबार आयोजित पत्रकार सम्मेलनमा उनले बिनाअध्ययन कोसी उच्च बाँधको विषयमा सहमति जनाउनु उचित नहुने बताए । यो हतारमा निर्णय गर्ने विषय होइन, उनले भने । मंगलबार राजविराजमा चुनावी सभालाई सम्बोधन गर्दै प्रधानमन्त्री शेरबहादुर देउवाले कोसी उच्च बाँध निर्माणका लागि भारतसँग सहमति भएको बताएका थिए । देउवाको उक्त भनाइबारे सोधिएको प्रश्नमा दाहालले भने, कोसी हाइड्याम नेपालको हितमा छछैन यसको विस्तृत अध्ययन गरेर मात्र सरकारले कदम चाल्दा उचित हुन्छ ।एकै दिन मधेसका धेरै कार्यक्रममा सहभागी भएर माओवादी केन्द्र अध्यक्ष पुष्पकमल दाहालले चुनावी दौडमा अरूलाई उछिनेका छन् ।उनी मध्यरातसम्मै प्रचारमा हुन्छन् । अर्को बिहान सडकमा मर्निङ वाक गरिरहेका भेटिन्छन् । त्यसलाई पनि चुनावी हतियारकै रूपमा प्रयोग गरेका छन् ।"
नियमविपरीत सरुवा गर्दै मन्त्री,"अदालतको आदेशको अवज्ञा भइरहेको छ, एक उपसचिवले भने, केही दिनभित्र काज फिर्ता गरिएन भने अपहेलना मुद्दा हाल्छौं । अदालतको आदेश ल्याएर पुन: जिल्ला फर्कन लागेका उपसचिवहरू दिनहुँ शिक्षा मन्त्रालय जान्छन्, तर पत्र नदिएपछि त्यत्तिकै फर्कने गरेका छन् । एउटा कार्यालयमा सरुवा भएको दुई वर्ष नपुग्दै मन्त्रीले ७० भन्दा बढी उपसचिवको सरुवा गरेका छन् । मन्त्रालयमा एउटै शाखामा वर्षौं बसेका उपसचिवलाई सरुवा गर्न खोज्दा भने मन्त्रीका स्वकीय सचिवले रोकेका छन् । जुन शाखामा उपसचिव राख्दा आफूलाई फाइदा हुन्छ, त्यहाँ भने मन्त्रीले सरुवा गरेका छैनन्, मन्त्रालय उच्च स्रोतले भन्यो ।"
बाढीपीडितलाई कोरियाली सहयोग,काठमाडौं (कास) माथिल्लो त्रिशूली१ जलविद्युत् आयोजनाको प्रवद्र्धक दक्षिण कोरियाली कम्पनी कोरिया साउथइस्टपावरले बाढीपीडितका लागि प्रधानमन्त्री दैवीप्रकोप उद्धार कोषमा बुधबार १ करोड २ लाख ५७ हजार ८ सय ७१ रुपैयाँ सहयोग गरेको छ । कम्पनीका अध्यक्ष तथा प्रमुख कार्यकारी अधिकृत च्याङ जाई वनले उपप्रधान तथा परराष्ट्रमन्त्री कृष्णबहादुर महरालाई परारष्ट्र मन्त्रालयमा भेटेर सहयोग रकम हस्तान्तरण गरे । भेटका क्रममा च्याङले २ सय १६ मेगावाटको माथिल्लो त्रिशूली१ आयोजनामा भूकम्पका कारण केही समस्या भए पनि दूुतगतिमा काम अगाडि बढिरहेको जानकारी गराएका थिए ।
साढे ७ अर्बका नयाँ नोट साटिए,"काठमाडौं यो वर्षको दसैं तिहारका लागि बुधबारसम्म राष्ट्र बैंकले करिब ७ अर्ब ५० करोड रुपैयाँ बराबरको नयाँ नोट वितरण गरेको छ । बैंक तथा वित्तीय संस्था, सरकारी कार्यालय, नेपाली सेना, प्रहरी र सर्वसाधारण गरी उक्त रकम बराबरको नयाँ नोट वितरण गरिएको राष्ट्र बैंकले जनाएको छ । सर्वसाधारणका लागि राष्ट्र बैंकले बुधबारदेखि नयाँ नोट साट्न सुरु गरेको छ । काठमाडौंमा थापाथलीस्थित कार्यालय र मोफसलमा ७ वटै क्षेत्रीय कार्यालयमार्फत नयाँ नोट वितरण सुरु गरेको हो । यसैगरी बुधबारदेखि नै नेपाल बैंक, राष्ट्रिय वाणिज्य बैंक र कृषि विकास बैंकका १६ वटा शाखामार्फत नयाँ नोट वितरण सुरु भएको राष्ट्र बैंक मुद्रा व्यवस्थापन विभागका कामु कार्यकारी निर्देशन भीष्मप्रसाद उप्रेतीले बताए । बुधबार मात्रै राष्ट्र बैंकबाट करिब साढे १३ करोड रुपैयाँ बराबरका नयाँ नोट वितरण भएको छ, उनले भने, थापाथली कार्यालयबाट मात्र करिब १ हजार १ सय सर्वसाधारणले नयाँ नोट साटेका छन् । बाँकी करिब ७ अर्ब ३७ करोड रुपैयाँ विभिन्न बैंक वित्तीय संस्था, सेना प्रहरीलगायतका निकायमा यसअघि नै वितरण भएको हो । बैंक र संघसंस्थालाई भदौ २१ देखि राष्ट्र बैंकले दिन थालेको थियो । सर्वसाधारणका लागि भने राष्ट्र बैंकले बुधबार मात्रै ढोका खोलेको हो । थापाथलीस्थित राष्ट्र बैंकका कार्यालयबाट सर्वसाधारणले बढीमा प्रतिव्यक्ति २७ हजारका दरले नयाँ नोट सटही गर्न पाउँछन् । त्यसका लागि पहिले टोकन लिनुपर्छ । राष्ट्र बैंकले हरेक दिन दिउँसो २ बजेसम्म सर्वसाधारणलाई टोकन वितरण गर्छ । टोकन पाएका व्यक्तिलाई सोही दिन नयाँ नोट दिइने कामु कार्यकारी निर्देशक उप्रेतीले बताए । सर्वसाधारणले नेपाल बैंकका काठमाडौं बैंकिङ कार्यालय न्युरोड, बालाजु, पाटन औद्योगिक क्षेत्र, कीर्तिपुर र भक्तपुरबाट पनि नयाँ नोट साट्न पाउँछन् । यसैगरी राष्ट्रिय वाणिज्य बैंकको सिंहदरबार प्लाजा भवन, टेकु, नयाँ बानेश्वर, सानो थिमी, विशालबजार र नक्सालबाट पनि नयाँ नोट साट्ने सुविधा उपलब्ध छ । गौशाला, कोटेश्वर, रामशाहपथ, रत्नपार्क र मंगलबजारस्थित कृषि विकास बैंकका शाखाबाट पनि सर्वसाधारणले नयाँ नोट साट्न पाउने राष्ट्र बैंकले जनाएको छ । ती बैंकहरूबाट सर्वसाधारणले प्रतिव्यक्ति २० हजारका दरले नयाँ नोट सटही गर्न पाउँछन् । ती बैंकहरूले ५, १०, २०, ५० र १०० दरका नयाँ तथा सफा, सुकिलो नोट प्रतिव्यक्ति अधिकतम २० हजार रुपैयाँका दरले वितरण गर्नेछन्, राष्ट्र बैंकको सूचनामा उल्लेख छ । यो वर्ष राष्ट्र बैंकले १० दिनसम्म नोट सटही सुविधा दिएको छ । गत वर्ष सात दिनमा १० अर्ब ३१ करोड रुपैयाँ बराबरको नयाँ नोट वितरण गरिएको थियो । यो वर्ष १० दिनमा करिब १६ अर्ब रुपैयाँ बराबरका नयाँ नोट वितरण हुने राष्ट्र बैंकको अनुमान छ । सटही सुविधालाई सहज बनाउन प्रत्येक दरका नोटको खुद्रा संख्या १ सयको प्याकेटका आधारमा मात्र सटही गरिनेछ । यसकारण सोहीबमोजिम नोट माग गरी सटही कार्यलाई सहयोग पुर्याउन सर्वसाधारणलाई राष्ट्र बैंकले आग्रह गरेको छ ।"
ब्रान्डको नक्कली स्टिकर प्रयोग,"काठमाडौं आपूर्तिमन्त्री शिवकुमार मण्डलले लत्ताकपडामा ब्रान्डका नक्कली स्टिकर राखेर उपभोक्ता ठगी भएको बताएका छन् । उनले दरबारमार्गका व्यवसायीलाई अंकित गर्दै टयाग झुन्डयाएर ठगी गरेको बताए । अनुगमन टोलीले प्रमाणको आधारमा दरबारमार्ग क्षेत्रमा अनुगमन गरेको थियो । लत्ताकपडालगायत अन्य वस्तुमा एउटा देशको ब्रान्डमा अर्को देशको टयाग लगाएर बिक्री भएको छ, राष्ट्रिय उपभोक्ता मञ्चको १२ औं स्थापना दिवस एवं १२ औं साधारणसभा उद्घाटन गर्दै आपूर्तिमन्त्री मण्डलले भने, कैफियत भेटिएका स्टोरमा सिलबन्दी भएको छ । प्रमाणको आधारमा कारबाही गर्छौं । व्यवसायीलाई न्यून बीजकीकरणको बहानामा छुट नदिइने उनले प्रस्ट पारे । भन्सारबाटै न्यून बीजकीकरण भयो भनेर उम्किन पाइँदैन । राजस्वले ठग्यो भनेर उपभोक्ताबाट बढी असुल्न मिल्दैन, उनले भने । विभाग र मन्त्रालयले गरेको अनुगमन मौसमी नभएको उनले दाबी गरे । अनुगमनका क्रममा कर्मचारीले बद्मासी गरेको भेटिए उनीहरूलाई पनि कारबाहीको दायरामा ल्याइने उनले बताए । खाद्य वस्तुको पनि विशेष अनुसन्धान गरिरहेका छौं, उनले भने, जनता ठग्न दिँदैनौं । अनुगमन निरन्तर हुन्छ । मन्त्रालयका सहसचिव मुकुन्द पौड्यालले अनुगमनले व्यवसायीहरू निरुत्साहित नहुने दाबी गरे । स्वच्छ र उपभोक्तामैत्री व्यापार गर्न चाहने व्यवसायीहरू खुसी छन्, उनले भने । गुणस्तर तथा नापतौल विभागका महानिर्देशक विश्वबाबु पुडासैनीले निहित स्वार्थका लागि गुनासो र उजुरी आउने क्रम बढेको बताए । यसमा सबै सचेत हुुनपर्ने बताए। आपूर्ति व्यवस्थापन तथा उपभोक्ता हित संरक्षण विभागका निर्देशक लक्ष्मण श्रेष्ठले कर्मचारी अभावले गर्दा केही अनुगमन तीव्र हुन नसकेको बताए । १० जना कर्मचारीले अनुगमन र मुद्दा दायर गर्नुपर्छ, उनले भने, कर्मचारी अभाव हुँदा प्रभावकारी देखिएन । मञ्चका अध्यक्ष प्रेमलाल महर्जनले बजार स्वच्छ बनाउन र दोषीलाई कारबाहीको दायरामा ल्याउन उपभोक्ता अदालतको गठन गर्नुपर्ने बताए । उनले उपभोक्तावादी संस्थालाई सरकारले नियन्त्रण गर्नुपर्ने बताए । मन्त्रालयको वरिपरि घुम्ने, आफ्नो लाभको काम मात्रै गर्दा संस्थाहरूको बद्नामी भयो, उनले भने ।"
नेप्से १४ सय अंक तल,"काठमाडौं केही दिनयता निरन्तर घटिरहेको नेप्से बुधबारसम्म १ हजार ४ सय ९० विन्दु नजिक ओर्लेको छ । यो करिब ५ महिनायताकै न्यून हो । ०७३ चैत १० मा नेप्से १ हजार ४ सय ८६०४ विन्दुमा थियो । ०७२ साउनमा हालसम्मकै उच्च विन्दु १ हजार ८ सय ८१ मा पुगेर ओरालो लागेको नेप्से बुधबारसम्म आइपुग्दा १ हजार ४ सय ९३२० विन्दुमा झरेको हो । अघिल्लो दिनको तुलनामा बुधबार नेप्से ९ अंकले घटेको छ । कारोबारमा आएकामध्ये ४ समूहको परिसूचक बढे पनि चार समूहको घटे । बढ्नेभन्दा घट्ने अंक बढी भएपछि समग्र नेप्से परिसूचकमा दबाब परेको हो ।पछिल्ला दिनमा कुनै विशेष कारणबिनै नेप्से उच्च अंकले ओरालो लाग्दै आएको छ । हाल सूचीकृत कम्पनीहरूबाट धमाधम लाभांश घोषणा भइरहेको छ । बैंक तथा वित्तीय संस्थाले सेयर कर्जाका लागि आह्वान गरिरहेका छन् भने ब्याजदर घट्दो अवस्थामा छ । सामान्य अवस्थामा यस्ता परिवर्तनहरूले बजारमा सकारात्मक प्रभाव पार्छन् । तर, त्यसको विपरीत हाल नेप्से निरन्तर रूपमा घटेपछि लगानीकर्ताको मनोबल खस्किएको ब्रोकरहरूले जनाएका छन् । हाल बजार उच्च अंकले घट्नुपर्ने कुनै कारण छैन, एक धितोपत्र ब्रोकर सञ्चालक रामचन्द्र भट्टराईले भने, तर, खै के कारणले हो, लगानीकर्ता लगानी थप्न चाहिरहेका छैनन् । बजारका सूचकहरू हेर्दा अब बजारले सुधारको बाटो पछयाउने बलियो सम्भावना रहेको उनले बताए । कारणबिनै घटेकाले करेक्सनको सम्भावना पनि त्यत्तिकै देखिन्छ, उनले भने ।हाल सेयर बजार ओरालो लाग्नुमा नीतिगत कारण प्रमुख रहेको अर्का एक ब्रोकरले बताए । सेयर बजारमा हुँदै आएको गैरकानुनी सेयर कारोबारमा नियामक निकायहरूले चासो देखाउन थालेपछि लगानीकर्तामा मनोवैज्ञानिक प्रभाव परेको उनको भनाइ छ । आउँदो वर्षदेखि सेयर कारोबारमा प्यान नम्बर अनिवार्य गरिने तथा सूचीकृत कम्पनीहरूका लागि सुशासन निर्देशिका ल्याइनेलगायत धितोपत्र बोर्डको तयारीले लगानीकर्ताको मनोबल खस्केको छ, ती अधिकारीले भने । यद्यपि अहिले बजार उच्च अंकले घट्ने कुनै कारण नभएको उनले बताए । पछिल्ला दिनहरूमा बजारमा सेयर बिक्री चाप उच्च छ । खासगरी ठूला व्यापारिक घरानाहरूबाट ठूलो मात्रामा सेयर बिक्री भइरहेको जानकारहरू बताउँछन् । कारण बुझ्न सकिएन तर पछिल्ला ठूला व्यावसायिक लगानीकर्ताबाट सेयर बिक्री भइरहेको छ, एक विज्ञले भने । बुधबार करिब ६ हजार ३ सय कारोबारबाट १ सय ६० कम्पनीका १२ लाख ७७ हजार ५ सय ५४ कित्ता सेयर किनबेच भए । ती खरिद बिक्रीबाट ६३ करोड ६९ लाख रुपैयाँ बराबरको सेयर कारोबार भयो । कारोबारमा आएकामध्ये ४९ कम्पनीको सेयर मूल्य बढयो, ९१ कम्पनीको सेयर मूल्य घटयो बाँकी २० कम्पनी सेयर मूल्य स्थिर छ । उक्त दिन बजार पुँजीकरण करिब १७ खर्ब ३२ अर्ब रुपैयाँ कायम भएको छ । बुधबार वित्त कम्पनी समूहको परिसूचक १२९, जलविद्युत्को ०७२, होटलको ०४६ र बिमा समूहको परिसूचक ०११ प्रतिशत बढे । तर, विकास बैंक समूहको परिसूचक १२५, उत्पादन तथा प्रशोधनको ०८८ प्रतिशत घटेको नेप्सेले जनाएको छ।"
बनेपा महोत्सव सुरु,"काभ्रे (कास) कला, संस्कृति, कृषि, घरेलु उद्योग तथा व्यापार प्रवद्र्धन गर्ने उद्देश्यले बनेपा महोत्सव बुधबारबाट सुरु भएको छ । बनेपा ब्याइज क्लबको आयोजनामा उग्रेश्वर व्यापारिक, सांस्कृतिक, मनोरञ्जनात्मक खेल मेलाबनेपा महोत्सव २०७४ सुरु भएको हो । महोत्सव असोज १० सम्म चल्नेछ । क्लबका अध्यक्ष महेश कर्माचार्यका अनुसार मेलामा कृषि, घरेलु सामग्रीलगायतका १ सयभन्दा बढी व्यापारिक स्टलहरू छन् । बालबालिकाको मनोरञ्जनका लागि बाल उद्यान स्थापना गरिएको छ । महोत्सवमा नृत्य प्रतियोगिताका साथै मिनी फुटबल र महिला भलिबल प्रतियोगितासमेत हुने मुख्य संयोजक हरिकुमार कर्माचार्यले बताए । प्रत्येक दिन राष्ट्रियस्तरका तथा स्थानीय कलाकारबाट सांस्कृतिक प्रस्तुति हुने संयोजक मणिकुमार तुम्रोकले जानकारी दिए । सरकारका प्रवक्तासमेत रहेका सूचना तथा सञ्चारमन्त्री मोहनबहादुर बस्नेतले महोत्सवको उद्घाटन गरे । प्राकृतिक, सांस्कृतिक, धार्मिक, शैक्षिक रूपमा काभ्रे धनी भएको भन्दै यहाँका सम्भावनालाई महोत्सवले थप टेवा पुग्ने विश्वास उनले व्यक्त गरे । उद्योग राज्यमन्त्री रेसम लामाले बनेपालाई पुरानै लयमा फर्काउन महोत्सव फलदायी हुने जनाए ।"
आयो आइफोन १० र ८,काठमाडौं (कास) एप्पलले नयाँ फोन मंगलबार सार्वजनिक गरेको छ । एप्पलले आइफोन १० सहित आइफोन ८ र ८ प्लस बजारमा ल्याएको हो । पहिलो आइफोन सार्वजनिक भएको १० वर्ष पुगेको उपलक्ष्यमा यसले प्रयोगकर्तालाई सप्राइज दिँदै आइफोन एक्स अर्थात् टेन सार्वजनिक गरेको छ । अब एप्पलले आइफोन ९ नल्याउने भएको अनुमान गरिएको छ । एप्पलका प्रमुख कार्यकारी अधिकृत टिम कुकले अमेरिकाको क्यालिफोर्नियामा आयोजित समारोहमा नयाँ फोन सार्वजनिक गरेका हुन् । उनले आइफोन ८ र ८ प्लसलाई अहिलेसम्मकै उत्कृष्ट फोन र आइफोन टेनलाई भविष्यको प्रविधि बताए । त्यस्तै आइवाच थ्री र नयाँ एप्पल टीभी पनि सार्वजनिक गरेको छ । आइवाचले सिरीसहित फोरजी पनि सपोर्ट गर्छ ।आइफोन ८ र ८ प्लसमा आइफोन ७ र ७ प्लसकै विशेषतालाई सुधारिएको छ । यी फोनको नयाँ विशेषता भनेको यसमा वायरलेस चार्जिङ छ । आइफोन ८ को स्क्रिन ४७ इन्च र ८ प्लसमा ५५ इन्च रहेको छ । दुवै फोनमा होम बटन र टस आईडी राखिएका छन् । दुवै फोन ६४ जीबी र २५६ जीबी मोडलमा उपलब्ध हुनेछन् । सेप्टेम्बर १५ देखि बुकिङ सुरु हुने यी फोनहरू सेप्टेम्बर २२ देखि डेलिभर हुने कम्पनीले जनाएको छ । आइफोन टेनलाई एप्पलका प्रमुख टिम कुकले भविष्यको स्मार्टफोनको संज्ञा दिएका छन् । एप्पलले आइफोन टेनमा केही नयाँपन दिएको छ ।
अवैध ढक तराजुले ठगिँदै उपभोक्ता,"कञ्चनपुर महेन्द्रनगर बजारमा फलफूलका व्यापारीले अवैध ढक र तराजु प्रयोग गरिरहेको भेटिएको छ । मंगलबार गरिएको बजार अनुगमनका क्रममा व्यापारीले प्रमाणीकरण नगरिएका अवैध भारतीय ढक र तराजु प्रयोग गरेको भेटिएको हो ।ठेलामा फलफूलको व्यापार गर्ने अधिकांश भारतीय नागरिकले कम तौल भएका ढक र बिग्रेका तराजु प्रयोग गर्ने गरेको भेटिएको अनुगमन टोलीले जनाएको छ । हरेक २२ वर्षमा नाप तौल विभागले प्रमाणीकरण गरेका ढक तराजु मात्रै व्यापारीले प्रयोग गर्न पाउने व्यवस्था छ । अधिकांशले अवैध भारतीय ढक र तराजु प्रयोग गरिरहेको भेटियो, बजार अनुगमन टोलीका सदस्यसमेत रहेका क्षेत्रीय खाद्य तथा गुण नियन्त्रण कार्यालयका खाद्य निरीक्षक नारायणसिंह रावतले भने, ढक तराजुको तौल पनि ठीक छैन । उनले अनुगमनका क्रममा ३ वटा तराजु र १५ वटा ढक बरामद गरिएको बताए । व्यवसायीलाई पनि पहिलो पटक अबदेखि त्यस्तो नगर्न सचेत गराएको र फेरि दोहोर्याएमा कारबाही गरिने चेतावनी दिइएको उनले सुनाए । दसैं, तिहारलाई लक्षित गरी बजार अनुगमनका गरिएको हो । त्यसै क्रममा अधिकांश खाद्य वस्तु म्याद नाघेका र लेभल नभएका बिक्री भइरहेको पाइएको छ । खासगरी बेसन, पापड, तेल, मसला र पेय पदार्थ म्याद नाघेका भेटिएका हुन् । अनुगमनका क्रममा खाद्यान्न र प्याकेजिङ सामानहरू म्याद नाघेका र लेभल नभएका भेटिए, उनले भने, विभिन्न प्रकारका अखाद्य वस्तु बरामद गरि नष्ट गरिएको छ । टोलीले मंगलबार सब्जीमण्डी क्षेत्रमा रहेका किराना पसलहरूमा अनुगमन गरेको हो । गत वर्ष चाडपर्वपछि सुस्ताएको अनुगमन दसैं नजिकिँदै गर्दा पुन: सुरु भएको हो । नियमित अनुगमन नहुँदा बजारमा म्याद नाघेका खाद्य वस्तु जताततै बिक्री भइरहेको अधिकारकर्मीहरू बताउँछन् । यसका साथै किराना पसलमा मूल्यसूची नराखी उपभोक्तालाई ठग्ने काम भइरहेको उनीहरू बताउँछन् । अखाद्य वस्तुसँगै उपभोक्ता ठग्ने काम पनि भइरहेको छ, उपभोक्ता अधिकारकर्मी प्रभुनिधि पन्तले भने, बजारमा २४ पसलबाहेक कुनैमा पनि मूल्यसूची राखेको देखिँदैन । उनले मूल्यसूची भएकाले पनि अद्यावधिक नगरेको र नदेख्ने ठाउँमा राखेको बताए । चाडपर्वका बेला मूल्यसूची नहुँदासमेत उपभोक्ताहरू ठगिइरहेको उनले बताए ।"
आर्थिक राजधानी बनाऊ,"वीरगन्ज मुलुकको प्रमुख नाका, आर्थिक तथा व्यापारिक केन्द्र वीरगन्जले तेस्रो चरणको स्थानीय निर्वाचनमा समेत मुलुकको ध्यान खिचेको छ । २ नम्बर प्रदेशको एउटै महानगरका उम्मेदवारदेखि यहाँको सम्भावित चुनावी भिडन्तले ध्यान खिचेको हो । मुलुकको आर्थिक मेरुदण्डका रूपमा यो महानगर रहेको छ । हाल यहाँ आर्थिकको तुलनामा चुनावी सरगर्मी ह्वात्तै बढेको छ । असोज २ मा हुने निर्वाचनको एक साताभन्दा कम समय बाँकी रहँदा उम्मेदवारले घरदैलोमा तीव्रता दिएका छन् । घरदैलोमा आउने उम्मेदवारसित यहाँका मतदाताले आर्थिक राजधानीका लागि आवश्यक पूर्वाधार माग गरिरहेका छन् ।नेपालको एकै ठाउँमा दुईवटा भन्सार भएको स्थान वीरगन्ज मात्र हो । यी भन्सारले मात्र कुल राजस्वमध्ये करिब ६० प्रतिशत संकलन गर्छ । यसबाहेक वीरगन्जपथलैया औद्योगिक करिडोरले औद्योगिक करिडोर क्षेत्रबाट संकलन हुनेमध्ये करिब ४० प्रतिशत कर बुझाउँछ । यति धेरै राजस्व संकलन हुने भए पनि वीरगन्जको विकासका लागि भने राज्यले थोरै बजेट विनियोजन गर्ने गरेको स्थानीयवासीको गुनासो रहँदै आएको छ । पछिल्ला केही वर्षयता उद्योग र गाउँबीच द्वन्द्व चर्कन थालेका छन् । यसले गर्दा अव्यस्थित रूपमा सहरीकरण र औद्योगीकरण हुँदै गएको छ । आर्थिक नगरीमा बेलाबेला आपराधिक क्रियाकलापले विशेष चर्चा पाउने गरेको छ । सीमावर्ती बिहारका अपराधीले हत्या, अपहरण, बम बिस्फोटलगायतका गतिविधि सञ्चालन गर्दै आएका छन् । यताका अपराधी उता लुक्ने र उताका यता लुक्ने भएकाले प्रहरीका लागि टाउको दुखाइको विषय बन्दै आएको छ । नेपालका लागि तेस्रो मुलुकबाट सामान भित्रिने ठाउँ हो कोलकत्ता बन्दरगाह, जुन वीरगन्जबाट ७ सय किलोमिटरको दूरीमा छ । सीधा रेल्वे मार्गले जोडिएको एक मात्र सुक्खा बन्दरगाह पनि वीरगन्जमै छ । नेपालको सबैभन्दा बढी उपभोक्ता काठमाडौंमा छन् । जुन वीरगन्जबाट अन्य नाकाको तुलनामा छोटो दूरीमा पर्छ । यसकारण वर्तमान समयमा वीरगन्जको व्यापारिक छवि केही बिग्रिए पनि यसको विकल्प तत्काल अन्य नाका बन्न नसक्ने व्यवसायी बताउँछन् । भौगोलिक अवस्थितिले यस नाकालाई गुलजार बनाएको हो । संविधान जारी गर्ने क्रममा प्रमुख दल र मधेस केन्द्रित दलबीच असन्तुष्टि बढदै गएपछि व्यापारिक सहर राजनीतिक केन्द्रबिन्दु बनेको थियो । तर, सहरको चरित्र व्यापारिक नै हो ।वीरगन्ज उद्योग वाणिज्य संघका पूर्वअध्यक्ष प्रदीप केडियाले आर्थिक र व्यापारिक केन्द्र बन्ने पूर्वाधार र क्षमता हुँदाहुँदै पनि राजनीतिक नेतृत्वको कमजोरीले वीरगन्ज पछाडि पर्दै आएको गुनासो गरे । यहाँको मुद्दालाई केन्द्रमा स्थापित गर्ने नेतृत्वको कमी छ, उनले भने, अबको स्थानीय तहमा आउने मेयरले योजना बनाएर कार्य गर्नुपर्छ । झन्डै दुई दशक स्थानीय तहमा जनप्रतिनिधि नहुँदा पनि विकास निर्माणमा वीरगन्ज पछाडि परेको उनको बुझाइ छ । वीरगन्जको ठाकुरराम बहुमुखी क्याम्पसका अर्थशास्त्रका प्रध्यापक इन्दुशेखर मिश्रले सन्तुलित विकासका लागि महानगरमा हालै गाभिएका गाविसको पूर्वाधार, शिक्षा, स्वास्थ्यमा समेत ध्यान दिन आवश्यक रहेको बताए ।स्थानीय सरकारले लगाउने करमा व्यापक अलमल भइरहेकाले उचित कर प्रणाली अपनाउन आवश्यक रहेको बताए । बृहत्तर वीरगन्जका लागि छिमेकी उपमहानगरपालिका र गाउँपालिकालाई सँगै लिएर योजना बनाउनुपर्छ । वीरगन्जले तीव्र रूपमा गरेको औद्योगिक र आथिक विकास तथा त्यसबाट सिर्जना भएका भौतिक विकास र अवसहरू नै बसोवासको दृष्टिकोणबाट आकर्षकको प्रमुख कारण हो । ७७ वर्षभन्दा पुरानो औद्योगिक तथा आर्थिक कारोबारको इतिहास मात्र नभएर समकालीन सम्भावनाका कारण यस क्षेत्रलाई औद्योगिक राजधानीसमेत भनिएको हो । औद्योगिक र आर्थिक सम्भावनाका हिसाबले बेग्लै पहिचान भए पनि यसको समुचित व्यवस्थापनमा सरकार उदासीन रहेको यहाँका उद्योगी व्यवसायीले गुनासो गर्दै आएका छन् । वीरगन्जमा हुने आर्थिक क्रियाकलापले मुलुकको आर्थिक राजधानीका रूपमा स्थापित गरिसकेको छ । केन्द्रले भने त्यसअनुसारको मान्यता नदिएको व्यवसायीको गुनासो छ । हालसम्म बोलीचालीमा मात्र औद्योगिक राजधानीको मान्यता पाएको तर त्यसअनुरूपको पूर्वाधार र अन्य सुविधा विकासका लागि राज्यले ध्यान नदिएको सांसद तथा उद्योगपति अनिल रुंगटाको धारणा छ । निर्वाचनपछि आउने मेयरले वीरगन्जलाई आर्थिक केन्द्रका रूपमा विकास गर्न योजना बनाउन आवश्यक छ । देशको मध्य भागमा रहनु, भारतसँग ब्रोडगेज रेल्वे सेवा विस्तारित भएको नेपालकै एक मात्र सुक्खा बन्दरगाह, निर्माणाधीन एकीकृत भन्सार सेवा, निजगढमा दोस्रो अन्तर्राष्ट्रिय विमानस्थल निर्माण, सिमराबाट करिब १५ मिनेटको हवाई दूरीमा काठमाडौंसँगको सामीप्यता, निजगढकाठमाडौं फास्ट ट्रयाकलगायत पूर्वाधारहरू पनि यो अवधारणाका बलिया आधारका रूपमा रहेका उनी बताउँछन् । आर्थिक नगरीको परिकल्पना गर्दा साना व्यापारी र उद्योगीलाई पनि समेट्नुपर्छ, रुंगटाले भने, वीरगन्जलाई व्यवस्थित, स्वच्छ, हरियाली सहर बनाउने योजना लिएर आउन आवश्यक छ । दैनिक जीवन गुजार्न आधारभूत आवश्यकतामा पनि ध्यान दिनुपर्छ । उद्योगहरूमा दक्ष जनशक्ति अभाव भएकाले यस क्षेत्रमा पोलिटेक्निक इन्स्टिच्युटको खाँचो रहेको उनले औंल्याए ।"
मुगुमा खाद्यान्न अभाव,"मुगु (कास) जिल्लाका ग्रामीण भेगमा रहेका खाद्य संस्थान डिपोमा चामलको मौज्दात सकिएको छ । साउनदेखि यस क्षेत्रमा ढुवानी नहुँदा डिपो रित्तिएका हुन् । चालु आर्थिक वर्षको ठेक्का स्वीकृत भई नसकेको हुँदा डिपोमा चामल ढुवानी गर्न नसकिएको संस्थान प्रमुख भरत खनियाँले बताए । श्रीकोट, सोरुकोट, कालै, रातापानी र पुलु खाद्य डिपोमा चामल सकिएको छ । चाडबाड नजिकिँदै गर्दा खाद्य डिपोमा चामल नभएपछि स्थानीय चिन्तित बनेका छन् । डिपो क्षेत्रका स्थानीय नै चामल लिन गमगढी पुग्न थालेका छन् । डिपोमा चामल नहुँदा करान र सोरुभेगका स्थानीयलाई पनि समस्या भएको छ । ढुवानीका लागि बोलपत्र आहवान भए पनि सम्झौता भइनसकेका कारण दसैंमा चामल पुर्याउन नसकिने संस्थान प्रमुख खनियाँले बताए । गमगढीस्थित संस्थानको गोदाममा गत आर्थिक वर्षको ३ हजार ७ सय क्विन्टल चामल दसैंको निम्ति जगेडा राखिएको छ । यो चामल पनि दसैंमा सदरमुकाममै सीमित हुने भएको छ । गत आर्थिक वर्षमा करिब १३ हजार क्विन्टल खाद्यान्न ढुवानी भएको थियो । चालु आर्थिक वर्षमा गमगढी संस्थानका लागि सडक मार्गबाट १० हजार क्विन्टल चामल ढुवानी गरिने भएको छ । चालु आवमा श्रीकोटमा १ हजार ६ सय, सोरुकोट डिपोमा १ हजार ५ सय, पुलु डिपोमा १ हजार ५ सय, कालै डिपोमा ६ सय र रातापानी डिपोमा ७ सय कोटा छुटयाइएको छ । छिमेकी जिल्ला हुम्लाको तल्लो भेगका सर्केगार्ड र श्रीनगर खाद्य डिपोमा पनि चामल सकिएपछि त्यहाँका स्थानीयलाई समस्या भएको छ । सिमकोटमा गए पनि चामल नपाइने र मुगुमा आए पनि चामल पाउन मुस्किल हुने गरेको हुम्लाका बासिन्दाको गुनासो छ । डिपोमा चामल नहुँदा स्थानीयलाई छाक टार्न मुस्किल भएको सर्केगार्ड गाउँपालिका उपाध्यक्ष जोशी धामीले बताए ।"
नेपाल सेमिफाइनलमा,"काठमाडौं (कास) नेपालले एसीसी यू१९ इस्टर्न रिजन क्रिकेटमा लगातार दोस्रो जितसँगै सेमिफाइनलमा स्थान बनाएको छ । मलेसियामा जारी प्रतियोगितामा बुधबार नेपालले भुटानलाई ९ विकेटले हराएको थियो ।टस जितेर ब्याटिङ गरेको भुटानले तेस्रो ओभरमै ओपनर जीवन घलेलाई गुमाएको थियो । तीव्र गतिका बलर नन्दन यादवले नेपाललाई सुरुआती सफलता दिलाए । कप्तान दीपेन्द्रसिंह ऐरीले आठौं ओभरमा २ विकेट लिएपछि भुटान थप समस्यामा पर्यो। १३ रन जोडेका उगेन दोर्जी र पेम छेदुपले तेस्रो विकेटका लागि ५९ बलमा १४ रनको साझेदारी गर्दै धैर्यपूर्वक इनिङ अगाडि बढाए । तर दोर्जी कप्तान दीपेन्द्रबाट कट एन्ड बोल्ड भए । लगातार विकेट गुमाएपछि भुटान २८ ओभरमा ५० रनमै अलआउट भयो ।भुटानको तल्लोक्रम ध्वस्त पार्ने क्रममा स न्दीप लामिछानेले ७ ओभरमा ७ रन खर्चंदै ४ विकेट लिए । भुटानका कप्तान टासी फुन्सोले सर्वाधिक १६ रन बनाए । नेपालका कप्तान दीपेन्द्रले ५ खेलाडीलाई पेवेलियन पठाए । उनी म्यान अफ द म्याच चुनिए ।जवाफी ब्याटिङमा उत्रिएको नेपालले १ विकेट क्षतिमा लक्ष्य प्राप्त गर्यो । ओपनर सन्दीप सुनार २६ बलमा २१ रन जोड्दै क्याचआउट भए । विजयी रन जोडेका आसिफ शेख २३ रनमा अविजित रहँदा उनलाई अनिलकुमार शाहले साथ दिए । अनिलले ४ रन जोडे ।समूह ए को अंकतालिकामा नेपाल र सिंगापुरको ४४ अंक छ । नेट रनरेटका आधारमा नेपाल शीर्षस्थानमा छ । समूह विजेताको टुंगो लगाउन बिहीबार नेपाल र सिंगापुर भिड्दै छन् । लगातार पराजयपछि भुटान र थाइल्यान्ड प्रतियोगिताबाट बाहिरिएका छन् ।समूह बी बाट मलेसिया र कङकङले अन्तिम चारको यात्रा तय गरिसकेका छन् । उक्त समूहको पुछारमा रहेका म्यानमार र चीन प्रतियोगिताबाट बाहिरिसकेका छन्। सेमिफाइनल सेप्टेम्बर १६ र फाइनल १७ मा हुने कार्यक्रम छ । फाइनलमा पुग्ने टोली यू१९ एसिया कपलाई छनोट हुनेछ । सिंगापुरविरुद्ध क्षमताअनुसार प्रदर्शन गरे जित कठिन नहुने प्रशिक्षक विनोद दासको बुझाइ छ । पानी परिरहेका कारण हामीलाई छिट्टै खेल सिध्याउने चुनौती छ । आफ्नो क्षमतामा विश्वास राखेका छौं । शतप्रतिशत जित लिएर अगाडि बढ्ने योजना छ, उनले भने ।"
अर्पणको कप्तानीमा यू१८ टोली,"यू१८ राष्ट्रिय फुटबल टोलीगोलरक्षक : अर्पण कार्की (कप्तान), अभिषेक बराल, सन्देश गुरुङडिफेन्डर : सुमन अर्याल, विश्वास उदास, रोमन लिम्बु, असिम भुसाल, आकाश श्रेष्ठ, विकास खवास, निराजन महर्जन, राजन गुरुङमिडफिल्डर : दिनेश हेन्जन, अशोक थापा मगर, अभिषेक रिजाल, एरिक विष्ट, अनिल महर्जन, सेसेहाङ आङदेम्बेफरवार्ड : प्रेजेन तामाङ (उपकप्तान), राम वाजी, धिरज श्रेष्ठ, रेजिन सुब्बा, दिपेश आले मगर, राजीव लोप्चन ।"
बार्सिलोना र पीएसजीको जित,"पेरिस (एएफपी) बार्सिलोनाले युभेन्ट्सलाई ३० ले पराजित गर्दै युरोपेली च्याम्पियन्स लिग फुटबलमा सुखद सुरुआत गरेको छ । मंगलबार खेलमा बार्साका फरवार्ड लियोनल मेसीले दुई गोल गरे । बार्सासँगै युरोपका अन्य ठूला क्लब पेरिस सेन्ट जर्मेन (पीएसजी), म्यानचेस्टर युनाइटेड र चेल्सी पनि विजयी रहे ।समूह डी मा रहेको बार्सिलोनाको जितमा मेसीले दुवै हाफमा ११ गोल गरेका थिए । इभान राकेटिचले पनि बार्सिलोनाका लागि एक गोल थपे । उक्त समूहको अर्को खेलमा पोर्चुगलको स्पोर्टिङ लिस्बनले ग्रिसको ओलम्पियाकोसमाथि ३२ को नतिजा निकाल्यो।बार्सिलोनाबाट पीएसजी पुगेका ब्राजिली स्टार नेयमर चम्किएपछि फ्रान्सेली टोलीले स्कटिस च्याम्पियन सेल्टिकलाई ५० ले पराजित गर्यो । नेयमरको गोलमा अग्रता लिएको पीएसजीका लागि पहिलो हाफमै किलियन एमबाप्पे र एडिन्सन काभानीले गोल गरेका थिए । दोस्रो हाफमा पनि काभानीले एक गोल थप्दा सेल्टिकका मिकेल लुस्टिगले आत्मघाती गोल गरे । पीएसजीसँगै समूह बी को जर्मन च्याम्पियन बायर्नले बेल्जियन क्लब आन्द्रेलेक्टलाई ३० ले हरायो । उसको जितमा रोबर्ट लेवान्डोस्की, थियागो अलाकान्ट्रा र जोसुआ किमिचले गोल गरे ।समूह ए मा इङलिस क्लब म्यानचेस्टर युनाइटेडले बासेललाई ३० ले हरायो । मिडफिल्डर पाउल पोग्बा घाइते भएपछि उनको स्थानमा मैदान छिरेका मराउने फेलानीले युनाइटेडलाई अग्रता दिलाए । दोस्रो हाफमा मार्कस रसफोर्ड र रोमेलु लुकाकुले गोल थपेका थिए । सोही समूहमा रसियाली सीएसकेए मस्कोले १ गोल पछि परेको स्थिति उल्टाउँदै पोर्चुगलको च्याम्पियन बेन्फिकालाई २१ ले पराजित गर्यो ।मंगलबार फराकिलो जित हात पर्ने क्रममा प्रिमियर लिग च्याम्पियन चेल्सीले काराबागलाई ६० ले हरायो । पहिलो हाफमा पेड्रो रोड्रिग्वेज र डाभिड जापाकोस्टाले चेल्सीलाई दुई गोलको अग्रता दिलाएका थिए । दोस्रो हाफमा सेजार एज्पिलिक्वेटा, टिमोए बाकायोको र मिसी बासुआईले गोल गर्दा माक्सिम मेदभेदेभले आफ्नै पोस्टमा गोल छिराए । उक्त समूहका अन्य दुई टोली एएस रोमा र एटलेटिको म्याड्रिडले गोलरहित बराबरी खेले ।"
कमलाले रचिन् कीर्तिमान,"काठमाडौं (कास) आर्मीकी खेलाडी कमला श्रेष्ठले बुधबार सुरु पहिलो स्ट्रोङगेस्ट २०१७ सुनीललाल जोशी स्मृति भारोत्तोलनमा तीन राष्ट्रिय कीर्तिमान बनाएकी छन् । महिला ६३ केजी जुनियरतर्फ उनले स्न्याचमा ६२ केजी, क्लिन एन्ड जर्कमा ८१ केजीसहित कुल १ सय ४३ केजी उचालेर कीर्तिमान बनाएकी हुन् । यसअघि २०७० सालमा काठमाडौंमा भएको लुम्बिनी च्याम्पियनसिपमा सोनम चौधरीको नाममा स्न्याचमा ३५, क्लिनमा ५३ र कुलमा ८८ केजी तौलको कीर्तिमान थियो । उक्त विधामा आर्मीकै मनिता श्रेष्ठ (स्न्याच ६१ र क्लिन ८०) कुल १ सय ४१ केजीसाथ दोस्रो भइन् । सोही तौलको सिनियरतर्फ सप्तरीकी शान्ति चौधरीले स्न्याचमा ५५ केजी र क्लिनमा ६८ केजीका गरी कुल १ सय २३ केजीसाथ पहिलो भइन् । आर्मीकी उषा खड्का स्न्याचमा ५५ र क्लिनमा ६७ केजीसहित कुल १ सय २२ केजीसाथ दोस्रो भइन् ।सिनियर ५३ केजी तौलमा बााकेकी सञ्जु चौधरीले क्लिनमा ८१ केजी उचाल्दै आफ्नै नामको कीर्तिमानमा सुधारिन । यसअघि उनले एसियन युथ एन्ड जुनियर च्याम्पियनसिपमा ८० केजी उचालेकी थिइन् । उनले स्न्याचमा ५७ उठाउँदा कुल १ सय ३८ केजीसाथ स्वर्ण जितिन् । दोस्रो स्थानेकी झापाकी सुमी भट्टराई स्न्याचमा २२ र क्लिनमा २७ गरी कुल ४९ केजी उचालेर दोस्रो भइन् । जुनियरतर्फ बाँकेकी कविता चौधरीले स्न्याचमा ३५ र क्लिनमा ५१ केजीबाट स्वर्ण जितिन् । सप्तरीकी सन्तोषी यादवले रजत र पर्साकी रबिना बस्नेतले कांस्य जिते । काठमाडौं जिल्ला भारोत्तोलन संघले ललितपुरस्थित बालकुमारी ब्याङक्वेटमा आयोजना गरेको प्रतियोगिताको ४८ केजी जुनियरमा झापाकी करिना चौधरीले स्नाचमा २८ र क्लिनमा ३७ केजीबाट स्वर्ण, सप्तरीका सरिता यादवले रजत र बन्जिता थापामगरले कांस्य जिते । सोही स्पर्धाको सिनियरतर्फ आर्मीकी रिता गुरुङले स्न्याचमा ४०, क्लिनमा ४५ केजीसाथ स्वर्ण तथा बाँकेकी तारा चौधरीले रजत जिते ।जुनियर ५८ केजीमा कास्कीकी टीकामाया गुरुङले स्न्याचमा ५० र क्लिनमा ६४ केजी उचालेर स्वर्ण जितिन् । सप्तरीकी काजल यादवले रजत जितिन् । सोही तौलको सिनियरतर्फ आर्मीकी मनीषा रानाभाटले स्न्याचमा ४८ र क्लिनमा ६५ केजीसाथ स्वर्ण जितिन् । ६९ केजी जुनियरमा लाइफ फिजिकलकी प्रियंका शाह ठकुरीले स्न्याचमा ३८ र क्लिनमा ४३ केजीसहित स्वर्ण तथा चितवनकी पूजा कुमालले रजत जितेका थिए । ७५ केजीमा मनकुमारी कुमाल र ९० केजीमा अस्मिता राईले स्वर्ण जिते ।"

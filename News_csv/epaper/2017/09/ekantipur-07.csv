शीर्षक,विवरण
मुखिया चुन्न आतुर,"रौतहट पञ्चायतकालको प्रभावमा यहाँका मतदाता अहिले पनि जनप्रतिनिधिलाई मुखिया सम्बोधन गर्छन् । स्थानीय निर्वाचनबाट आफूले विश्वास गरेको मुखिया चुन्न उत्साहित छन् उनीहरू । बुधबार उम्मेदवारी दर्तासँगै बजार र ग्रामीण क्षेत्रमा चुनावी रौनक बढेको छ । चोक, चौराहा, हाट र गाउँघरमा प्रचार तीव्र छ । उम्मेदवार एजेन्डा सुनाएर मतदाता आकर्षित गर्न केन्द्रित छन् । मिति तोकेर चुनाव पटकपटक सारिएकाले मतदाता पनि भोट हाल्न बढी नै आतुर देखिन्छन् ।दुई दशकपछि मुखिया चुन्ने अवसर मिलेको छ, वृन्दावन नगरपालिका६ का ७५ वर्षीय जंगी महतोले भने, अहिलेको पुस्ताले मुखियाको महत्त्व बुझेको छैन । इतिहास पढ्नेभन्दा लहलहैमा लाग्ने धेरै भएकाले अहिलेको पुस्ताले जनप्रतिनिधिको महत्त्व नबुझेको उनले सुनाए । कर्मचारीले गाउँलेका पीरमर्का कमै सुन्ने गरेको महतोको भनाइ छ । गाउँकै व्यक्ति मुखिया (जनप्रतिनिधि) बनेमा सहजै काम हुन्छ, उनले भने, टाढाको व्यक्तिले समस्या सुनाउँदा पनि झर्को मान्छन् । दलहरूको उम्मेदवार चयनमा भएको ढिलाइले अलमलमा परेका यहाँका बासिन्दा बुधबार बिहानैदेखि चुनावी माहोलमा होमिए । मनोनयन दर्तापछि यहाँ साँच्चिकै चुनावी माहोल बन्यो, वृन्दावन६ का जागेश्वर दासले भने, दलित, मधेसी, मुस्लिमको प्रतिनिधित्व हुने भएपछि घरघरमा चुनाव लागेको छ । दुई दशकयता सर्वसाधारणले सरकारको अनुभूति गर्न नपाएको गुनासो उनले गरे । पहिले हुनेखानेले मात्र सेवा पाए, दासले भने, भ्रष्टाचार थियो, विकास निर्माण भएन । अहिले यहाँका बासिन्दाले उम्मेदवारसँग सडक, विद्यालय, अस्पताल, बिजुलीका पोल माग्ने गरेका छन् । नयाँ संविधान र नयाँ संरचनाअनुसार अधिकांश सरकारी सेवा स्थानीय तहबाटै मिल्ने खबरले मतदाता उत्साही छन् । २०१५ सालयताका सबै निर्वाचनमा भोट हाल्दै आएका स्थानीय भिखारी ठाकुरले नयाँ संरचना ठीक लागेको बताए । पहिले स्थानीय तहमा बजेट हुन्थेन, उनले भने, मुखियाले चाहेर पनि काम गर्न सकेनन् । यसपालि स्थानीय तहलाई अधिकारसम्पन्न बनाउने भनिएकाले गाउँका आधारभूत आवश्यकता पूरा हुने विश्वास उनले व्यक्त गरे । सचिवले हाम्रो आवश्यकता बुझेनन्, उनले भने, गाउँकै व्यक्ति मुखिया बनेपछि हाम्रो मर्का बुझ्ने छन् । उनी बुधबार मनोनयन दर्ता हेर्न नगरपालिका कार्यालय आएका थिए । उनीसित गाउँका धेरै वृद्ध पनि थिए । हर्साहाका सब्बिर हुसेनले यसअघि मधेस आन्दोलनमा सडक तताउने व्यक्ति नै अहिले दलका झन्डा बोकेर प्रचारमा जुटेको बताए । यसअघि आन्दोलनमा सहभागी हुने पनि यिनै हुन्, उनले भने, अहिले चुनाव तताउने पनि यिनै हुन् । उम्मेदवारको टुंगो लागेसँगै गाउँगाउँमा रौनक सुरु भएको उनले बताए ।विभिन्न नगरपालिकामा मनोनयन दर्ता गर्न जाने क्रममा आयोजित र्यालीमा पुरुषको संख्या धेरै देखिन्थ्यो । महिला खेत गोड्न र घाँसपातमा व्यस्त थिए । चुनाव लागेको छ, थाहा छ, घाँस काट्न जाँदै गरेकी फूलवती राउतले भनिन्, घरमूलीले जुन चिह्नमा भन्यो, त्यसमै छाप लाउने हो । स्थानीयका अनुसार अधिकांशले परिवार र गाउँका अगुवाले अह्राएको चिह्नमा भोट हाल्ने गरेका छन् । पार्टी होइन व्यक्तिनगर र गाउँपालिका प्रमुखउपप्रमुखसँगै वडाका जनप्रतिनिधि चुन्ने अवसरले यहाँका बासिन्दालाई व्यक्ति छनोटको विकल्प मिलेको छ । अहिलेसम्म पार्टी हेरेर नेता चुन्यौं, चन्द्रपुर नगरपालिका३ गैंडाटारका ६८ वर्षीय सिंहमान ठोकरले भने, यसपालि व्यक्ति हेरेर भोट हाल्ने हो । यसअघि चुनेका व्यक्तिले पदभार सम्हालेपछि बेवास्ता गरेको दुखेसो पोख्दै उनले भने, यो गर्दिन्छु, त्यो गर्दिन्छु भनेर चुनाव जित्ने, तर फर्केर नहेर्नेलाई भोट हाल्दैनौं । पूर्वपश्चिम राजमार्गबाट उत्तर चुरे फेदमा रहेको बस्तीमा थुप्रै दु:ख छन् । स्थानीयका अनुसार खानेपानी, विद्यालय, सडक र स्वास्थ्यचौकीको अभाव छ । खहरेले पाइप बगायो भने एक सातासम्म पानीका लागि भौंतारिनुपर्छ, ठोकरले भने, कर्मचारीले पीडा बुझेनन्, गाउँकै व्यक्तिले जितेपछि सुनुवाइ होला । स्थानीय तिलमाया थापामगरले गत वैशाखमै बस्तीमा चुनाव लागेको सुनाइन् । त्यो बेला टाँगेका झन्डा खुइलिए, उनले भनिन्, सर्दासर्दै चुनाव असोज पुग्यो । यसपालि पक्का भोट हाल्ने भइयो । यहाँका बासिन्दा उम्मेदवार आकांक्षीसितै मनोनयन दर्तामा सहभागी हुन बिहानै पार्टीका नगर कार्यालयमा पुगेका थिए । बाँकी गाउँले छहारीमा बसेर उम्मेदवारका विषयमा चर्चा गरिरहेका थिए। बल्ल चुनाव लाग्यो, स्थानीय लालबहादुर थिङले भने, अब हाम्रो समस्या सुल्झाउनेलाई भोट दिने हो ।"
भएन तालमेल,३ ठाउँमा मात्रै गठबन्धन
लंकेशले पहिल्यै भनेकी थिइन् मलाई ज्यानको खतरा छ,"स्थानीय कन्नड भाषामा छापिने साप्ताहिक गौरी लंकेश पत्रिके की सम्पादक लंकेशको हत्यामा सत्तारूढ भारतीय जनता पार्टीसँगको उनको असहज सम्बन्ध र आलोचनात्मक दृष्टिकोणलाई मुख्य कारक औंल्याइएको छ । सीमान्तकृत समुदाय, दलित र पछौटे वर्गका आवाज उठाइरहने र भारतमा देखिएको माओवादी गतिविधिप्रति सहानुभूति व्यक्त गर्ने लंकेशलाई गत वर्ष डिसेम्बर २८ मा भाजपाका दुई सांसदलाई अपमान गरेको अभियोगमा ६ महिना जेल सजाय तोकिएको थियो । सत्ताधारी सांसदबारे आफ्नो पत्रिकामा आलोचनात्मक लेख लेखेका कारण मानहानिसहित जेलसजाय तोकिएकी उनी धरौटीमा छुटेकी थिइन् । भारतमा यस किसिमको हत्या घटना यो पहिलो भने होइन । पेन इन्टरनेसनलको बुधबार जारी विज्ञप्तिअनुसार भारतमा चार वर्षयता १६ जना राज्यसत्ताविरोधी र आलोचक लेखकपत्रकारको हत्या भइसकेको छ ।धार्मिकवर्गीय रुढिवादविरुद्ध वकालत गर्दै आएका प्रखर वक्ता महाराष्ट्रका डा नरेन्द्र दभोल्करको गत अगस्ट २० मा गोली हानी हत्या भएको थियो भने अर्का वामपन्थी विचारक गोविन्द पसारेको २०१५ फेब्रुअरी १५ मा हत्या गरिएको थियो । पसारेले हिन्दु धार्मिक अतिवादविरुद्ध प्राचीन कथानकलाई पुनव्र्याख्या गरेर बेस्ट सेलर पुस्तकहरू लेखेका थिए । यसैगरी, मूलधारको विचार र चिन्तनबाट अलग रहेर काम गर्दै आएका कनडा युनिभर्सिटीका उपकुलपति एमएम कल्बुर्गीको पनि २०१५ अगस्ट ३० मा हत्या गरिएको थियो । कल्बुर्गीको हत्यालगत्तै पत्रकार लंकेशले आफूलाई पनि ज्यान लिने धम्की आइरहेको निकटवर्ती मित्रलाई सुनाएकी थिइन् । मलाई वेश्या भनेर सम्बोधन गरिए पनि जीवनको चिन्ता छैन, बरु यो देशको हालत के होला भनेर चिन्ता छ, उनले त्यतिबेलै भनेकी थिइन् ।जर्नालिस्टएक्टिभिस्ट का रूपमा चिनिएकी लंकेश आफ्ना ट्वीटर फेसबुकमा राज्यसत्ताका गतिविधिविरुद्ध व्यंग्य गरिरहन्थिन् । सधैं मूलधारविरुद्ध उभिएर सांस्कृतिक गतिविधिमा सक्रिय कर्नाटक राज्यकै प्रतिष्ठित अभियन्ता पिता पी लंकेशको जीवनशैली र धारलाई छोरी लंकेशले पनि समाएकी थिइन् । सन् २००० मा पी लंकेशको निधनपछि छोरी लंकेशले आफ्ना बाबुको २० वर्ष पुरानो स्थानीयभाषी पत्रिका हाँक्ने निधो गरिन् । लंकेशले दिल्ली आएर पत्रकारिता अध्ययन गर्दै निर्भीक र अरूभन्दा अलग पत्रकारिता गर्ने अठोट लिइन् । आफ्नो पत्रिकाका पछिल्ला अंकमा उनले भारतमा बढदै गएको प्रेस स्वतन्त्रता हनन, पत्रकार महिलाको असुरक्षा र असहिष्णु राजनीतिबारे खुलेर लेख्दै आएकी थिइन् । दिल्ली आएर विद्यार्थी राजनीति र अधिकारबारे वकालत गर्ने बिहारका कन्यैहा कुमारलाई पत्रकार लंकेशले वैचारिक प्रखर वक्ताका रूपमा एडप्ट गरेकी थिइन् । हिन्दु धर्मसँग जोडिएको अतिवाद र कट्टरताका नाममा भारतमा असहिष्णु माहोल बढदै गएका बेला केही वर्षयता इस्लाम धर्मका अतिवादी पक्षधरले बंगलादेशमा पनि वाक्लेखन स्वतन्त्रतामा लगातार प्रहार गर्दै आएका छन् । इस्लाम धर्मको आलोचना र सैद्धान्तिक तहमा सामान्य प्रतिवाद गरेर ब्लग लेख्ने ४८ पत्रकारलेखकको बंगलादेशमा हत्या भइसकेको छ । हत्या गरिएकामा २० जना त बंगलादेश रहेर पत्रकारिता गरिरहेका विदेशी पत्रकार थिए ।"
नेसनलको सम्बन्धन खारेज,"काठमाडौं (कास) चौतर्फी दबाब र कुलपतिसमेत रहेका प्रधानमन्त्री शेरबहादुर देउवाको पटकपटकको निर्देशनपछि बल्ल आएर त्रिवि कार्यकारी परिषद्ले विवादास्पद नेसनल मेडिकल कलेजको सम्बन्धन खारेज गरेको छ । परिषद्को बुधबार बसेको बैठकले सम्बन्धन खारेजीको निर्णय लिएको हो । पूर्वाधारसमेत नभएको बन्द अस्पताललाई त्रिविले साउन १२ मा अदालतको आदेशको अपव्याख्या गर्दै सम्बन्धन दिएको थियो । स्वास्थ्य मन्त्रालयको स्वीकृतिबिना अस्पताल सञ्चालन गरेको र त्रिविले गठन गरेको छानबिन समितिको प्रतिवेदनलाई आधार मानेर सम्बन्धन खारेज गरिएको रेक्टर सुधा त्रिपाठीले बताइन् । परिषद्ले सम्बन्धन खारेजीको निर्णय गरिरहँदा शिक्षामन्त्री गोपालमान श्रेष्ठले खारेज गर्न त्रिविलाई निर्देशन दिने टिप्पणी मन्त्रालयका कर्मचारीलाई उठाउन लगाइरहेका थिए । बुधबार साढे ३ बजेसम्म उपसचिवले उठाएको टिप्पणी सहसचिवले सदर गरिसकेका थिए । सचिवले सदर गर्नुअघि नै त्रिवि परिषद्ले खारेज गरेको समाचार बाहिर आइसकेको थियो । नेपाल ल क्याम्पसका सहायक क्याम्पस प्रमुख सनद देवकोटा संयोजक रहेको छानबिन समितिले बुधबार अनुगमन गरेर त्रिविलाई बुझाएको प्रतिवेदन आधारमा सम्बन्धन खारेज गरेको त्रिविले जनाएको छ । अस्पताल भए पनि बिरामी र डाक्टर नभएको प्रतिवेदन प्राप्त भयो, त्रिपाठीले भनिन् । बिरामी र चिकित्सक नै नभएको मेडिकल कलेजलाई सम्बन्धन दिन उपयुक्त हुने भन्दै डा करवीरनाथ योगी नेतृत्वको टोलीले ०७० कात्तिक २७ मा पर्याप्त पूर्वाधार भएको प्रतिवेदन दिएको थियो । सोही प्रतिवेदनका आधारमा अदालतले दिएको फैसलाको अपव्याख्या गर्दै सम्बन्धन दिइएको थियो । नेपाल मेडिकल काउन्सिलबाट अनुगमनमा जाने डा अनिलकुमार शर्मा, डा शशि शर्मा र डा सरोज श्रेष्ठको टोलीले गरेको अनुगमन र मूल्यांकन प्रतिवेदन नै अधुरो र झूटो पाइएको छ । अनुगमन प्रतिवेदनमा जुन कुरा उल्लेख गर्नुपर्ने हो त्यो समावेश छैन । प्रतिवेदनमा शिक्षण अस्पतालमा विभिन्न विभाग, औजार, उपकरण र सेवासम्बन्धी तथ्यांक नै समावेश गरिएको छैन । त्यस्तै शिक्षक, चिकित्सक, प्रशिक्षक, नर्स, प्रशासनिक र अन्य जनशक्तिको विवरणबिना नै ०६९ भदौ ३१ मा प्रतिवेदन बुझाइएको थियो । कलेज सञ्चालनका लागि आवश्यक प्रक्रिया अगाडि बढाउन सकारात्मक देखिएको प्रतिवदेनमा उल्लेख छ । अनुसूची ७ नियम २० ख को उपनियम ४ अनुसार जुन कुरा निरीक्षण गरेर प्रतिवेदन दिनुपर्ने हो, त्यो नै समावेश नगरी कलेज सञ्चालन गर्न दिनु भन्ने प्रतिवेदनले आर्थिक चलखेल भएको संकेत गर्छ ।स्वास्थ्य मन्त्रालयले उक्त मेडिकल कलेज बन्द गर्ने निर्णय गरिसकेको छ । मन्त्रालयको स्वीकृतिबिना अस्पताल सञ्चालन पाइएपछि मन्त्रीस्तरीय निर्णय भएको हो । अस्पताल बन्द गर्न जिल्ला प्रशासनलाई पत्राचार भइसकेको छ । स्रोतका अनुसार गलत नियत ले अनुगमन गरेर पूर्वाधार नभएको कलेजलाई सम्बन्धन दिन उपयुक्त हुने प्रतिवेदन बुझाउने मेडिकल काउन्सिलबाट खटिएका ३ जना र आईओएमबाट खटिएका ७ जनालाई कारबाहीबाट जोगाउन खोजिएको छ । त्यस्तै अदालतको आदेश भन्दै सम्बन्धन दिने त्रिवि कार्यकारी परिषदका सदस्यहरूलाई पनि कारबाहीबाट उन्मुक्ति दिन खोजिएको छ ।"
भीमसेन मन्दिर पुनर्निर्माण हुँदै,"तीनतले मन्दिरको माथिल्लो तलामा सिद्धिनरसिंह मल्लको पालामा बनाइएको भीमसेनको मूर्ति राखिएको छ । हाल मन्दिरको पहिलो तलामा राखिएको भीमसेनले दु:शासनलाई वध गरेको आकृतिको मूर्ति योगनरेन्द्र मल्लको पालामा राखिएको हो । मन्दिरको माथिल्लो मूर्ति राखिएको तलामा सर्वसाधारणलाई प्रवेश निषेध छ । मन्दिरका पुजारी राजु कपालीले भने, मन्दिर भत्किने जोखिम रहेकाले जुनसुकै संस्थाले पुनर्निर्माण गरे तापनि चाँडै गरिदिनुपर्यो । उनले धराप मन्दिरमा भीमसेन, द्रौपदी, काली, भैरव र दु:शासनका बहुमूल्य गरगहना राख्न बाध्य भएको बताए । मन्दिरको माथिल्ला तलामा गाह्रो थाम्ने थामहरू पुरानो ठाउँबाट सरेका छन् । भित्ताहरू चिराचिरा परेका छन् । भूकम्पपछि मन्दिरमा हुने नित्य पूजा र बेलुकाको आरती ठप्प छ । स्थानीयवासीकै अग्रसरतामा छाबहालस्थित दुईतले गुप्तवास भिन्द्यो: मन्दिर भने मर्मत भइसकेको छ । मन्दिर भूकम्पले भित्रभित्रै चर्केको थियो । मर्मत भए पनि मन्दिरमा हुने भजनकीर्तन भने भूकम्पपछि सञ्चालनमा नआएको गुप्तवास भिन्द्यो गुठीका थकाली बाबुलाल महर्जनले बताए । महानगरपालिका र स्थानीयवासीले ३३ लाख रुपैयाँ जुटाए, उनले भने, बाँकी भएको केही रकम मन्दिरको सरसफाइका लागि जम्मा गरेका छौं । सुनधारास्थित पु: (चित्रकार) भिन्द्यो: (भीमसेन) मन्दिर बाहिरबाट झट्ट हेर्दा समान्य देखिन्छ । तर पहिलो र दोस्रो तलाको भित्र चर्केको छ । पहिलो तलामा भीमसेन र उनकी श्रीमती हिडिम्बाका गरगहना छन् । दोस्रो तलामा चित्रकारहरूका कुलदेवता छन् । मन्दिरको उत्तरपट्टि जोडिएको बुद्धको मूर्ति राखिएको घरको अवस्था पनि उस्तै छ । नुग (सुनधारा) भिन्द्यो: भजन खलका नाइके न्हुछेँबहादुर अमात्यले मन्दिर मर्मत गर्न महानगपालिका र पुरातत्त्व विभाग दरबार हेरचाह तथा स्मारक संरक्षण कार्यालयमा पटकपटक जानकारी गराउँदा पनि चासो नदिइएको बताए । सुनधारापछाडि भिन्द्यो सत्तल छ । जसमा भूकम्पअघि प्रत्येक दिन भजनकीर्तन हुने गथ्र्यो । भजनकीर्तन सम्बन्धी प्रशिक्षण दिनुपरेमा पनि उक्त सत्तलमा गरिन्थ्यो, उनले सम्झिए, अहिले व्यक्तिका घरघरमा साताको एक दिन शनिबार बल्लतल्ल सञ्चालन गर्दै आइरहेका छौं । च्यासलस्थित कुमा: भिन्द्यो: मन्दिरको अवस्था पनि उस्तै छ । यस्तै भूकम्पले क्षति भएका भीमसेन मन्दिर पाटनमा २७ वटा छन् ।"
पोखरी संरक्षणमा वडाहरू,"काठमाडौं नेपाल भाषामा मभिं पुखू अर्थात् नराम्रोफोहोर पोखरी । कीर्तिपुर नगरपालिका ३, खासीबजारस्थित यही पोखरी अहिले राम्रो र सफा भएको छ । स्थानीय जनप्रतिनिधिले पौराणिक र वातावरणीय महत्त्वका पोखरी तथा प्राकृतिक स्रोत संरक्षणलाई महत्त्व दिन थालेका छन् । ३ नम्बरका वडाध्यक्ष राजेन्द्र महर्जनले उक्त वडामा रहेका भिं, मभिं र लाबा पोखरीको संरक्षणका लागि थप योजना ल्याउने तयारी भइरहेको जनाए । यस आवको बजेट विनियोजनअघि नै तीनै पोखरी सरसफाइ र केही मर्मतका काम गरिएको थियो । सबै पोखरीको क्षेत्रफललगायत विषय अध्ययन गरी नक्सा तयार गर्दै छौं, महर्जनले भने, तत्कालका लागि दुर्घटना रोक्न मभिं पुखूमा बार लगाएका छौं । कुटुझोलमा ढल निर्माण, समल पीपलबोटको बाटो मर्मत, ढाल्पा जाने बाटोमा पिच भइसकेको उनले बताए । आन्तरिक पर्यटनका लागि डिकुबाट नैकाप जाने बाटोमा चियापार्क बनाउने अन्तिम तयारी गरेका छौं, महर्जनले भने, सहिद स्तम्भ पार्कसँगै रहेको यो सडक सुन्दर बनाउन चिया रोप्छौं । वडा नं २ मा पनि पानीको स्रोत संरक्षणमा विशेष ध्यान दिइएको वडाध्यक्ष रमेशमान डंगोल बताउँछन् । पानीको स्रोत संरक्षणमा यस वर्ष नगरपालिकाले सबैभन्दा बढी बजेट छुटयाएको छ, उनले थपे, त्यसैले पौराणिक बस्तीहरूको मुख्य समस्याका रूपमा रहेको खानेपानीको अभाव हटाउन लागेका छौं । पानी मुहान संरक्षण गर्न सिम क्षेत्र घोषणा गरिएको छ । त्यस्ता क्षेत्रमा घर तथा कुनै किसिमका भौतिक संरचना निर्माण गर्न दिइएको छैन । खाडल बनाएर पानी रिजर्भ गरी राखिएको र पुरानो पानी वितरण प्रणाली परिमार्जन गरी सहज बनाइने उनले जनाए । त्यसो गर्न नसकिएका स्थानहरूमा पानी टयांकरको प्रवेश सहज बनाइनेछ । ससाना सडक, हरित क्षेत्र संरक्षण, खोलाछेउका बाटो सरसफाइलगायत कार्यक्रमलाई पनि वडामार्फत अघि बढाइरहेको डंगोलको भनाइ छ । उनले भने, नगरको सबैभन्दा उचाइमा रहेको उमा महेश्वर मन्दिर, सरस्वती र इन्द्रायणी मन्दिर, गणेश मन्दिर र गुम्बाहरूको संरक्षणका कार्यक्रमका लागि पनि बजेट छुटयाइएको छ । वडा नं ९ मा बाहिरी गाउँको नाय्गा अर्थात् ऐतिहासिक खाल्डो संरक्षण तथा सरसफाइ गर्ने वडाले जनाएको छ । धेरै पहिलेदेखि मासु व्यवसायीहरूले त्यस ठाउँको पानी प्रयोग गर्ने गरेको स्थानीय बताउँछन् । तर अहिले त्यहाँ झारपात उम्रिएको छ । फोहोर पनि उत्तिकै छ । वडाध्यक्ष गंगाराम महर्जनले भने, एक चरण सफाइ भइसक्यो । सिमाना निर्धारण गरी संरक्षण गर्नेछौं । त्यहाँका विभिन्न मठमन्दिर र पाटीपौवा संरक्षणतर्फ पनि वडाले ध्यान दिई कार्यक्रम ल्याएको महर्जनले बताए । नगाउँको सामुदायिक भवन, टडख्य पार्कमा थप सुधारका कार्यक्रमले पनि वडाले गर्नेछ । नयाँ भौतिक निर्माणका कार्यमा नगरपालिकाको मापदण्ड र पौराणिक शैलीलाई प्राथमिकता दिइनेछ, उनले भने । नगरपालिकाले प्रत्येक वडामा ५० लाख रुपैयाँ विनियोजन गरेको छ । ठूला वडा भनेर छुटयाइएको ४ र ६ वडामा भने ७५७५ लाख रुपैयाँ पठाइने नगरपालिकाले जनाएको छ । नगरपालिकाका अनुसार सबै वडामा कुल बजेटको आधा रकम पठाइएको छ ।"
काठमाडौंमै गाँजाखेती,"उनले भने, गाँजा उम्रेको त हो तर किनबेच भएको भने होइन । कान्तिपुरसँग सम्पर्कमा आएका एक स्थानीयले गाँजा किन्नकै लागि टाढाटाढाबाट तन्नेरीहरू आउने गरेको सुनाए । उनले कैयौं स्थानीयले गाँजाका ससाना पोका बनाएर बेच्ने गरेको बताए । उनले भने, गाँजाबाट दुई चार रुपैयाँ आम्दानी हुने भएकैले कसैले पनि आफ्ना बारीभरि उम्रेको गाँजा फाँड्दैनन्, बरु गोडमेल गरेर हुर्काउँछन् ।"
मनोहरा सफाइ अभियान थालिने,"काठमाडौं (कास) उपत्यकाका तीनै जिल्ला भएर बग्ने मनोहरा नदी सफाइ अभियान थालिने भएको छ । सफाइ अभियान कोटेश्वरको नरेफाँट हनुमन्ते दोभान हुँदै शालिनदीसम्म ५२ हप्तासम्म पहिलो चरणको सफाइ अभियान हुने र दोस्रो चरणको ५ वर्षसम्म सञ्चालन गर्ने मनोहरा बचाउ अभियानका संयोजक रुद्र पौडेलले बताए । उपत्यकाका ४ नगरपालिका कागेश्वरी, शंखरापुर, चाँगुनारायण र मध्यपुर थिमि नगरपालिकाका जनप्रतिनिधि तथा स्थानीयलगायतको सहभागितामा मनोहरा नदीको सफाइ हुने उनले बताए ।"
हत्या अभियुक्त डेढ महिनापछि पक्राउ,"काठमाडौं (कास) हत्या गरेको डेढ महिनापछि प्रहरीको महानगरीय अपराध अनुसन्धान महाशाखाले हत्यामा संग्लन फरार अभियुक्त निशान्त रसाइलीलाई पक्राउ गरेको छ । १२ साउनमा बुढानीलकण्ठ १ की गीत ढकालको मध्यदिनमै हम्मरले टाउकामा हानी हत्या भएको थियो । हत्यापछि गीतका घरमा भएका सुन र हिराका गरगहना लुटेर रसाइली फरार थिए । रसाइलीलाई प्रहरीले काभ्रेको पाँचखाल१२ बाट पक्राउ गरेको हो । हत्या योजना रसाइली, सुदामा लामिछाने र हरिशरण अधिकारीले बनाएको प्रहरीले बताएको छ ।"
उम्मेदवारी शान्तिपूर्ण,"काठमाडौं प्रदेश २ का १ सय ३६ स्थानीय तहमा नेतृत्वका लागि बुधबार उम्मेदवारी दर्ता भएको छ । स्थानीय तहको निर्वाचनअन्तर्गत तेस्रो चरणमा आगामी असोज २ गते उक्त प्रदेशका आठ जिल्लाका स्थानीय तहमा मतदान हुँदै छ ।निर्वाचन आयोगले उम्मेदवारी दर्ता उत्साहजनक र शान्तिपूर्ण भएको जनाएको छ । प्रवक्ता नवराज ढकालले प्रदेश २ का ८ वटै जिल्लामा उम्मेदवारी दर्ता उत्साहजनक रूपमा सम्पन्न भएको बताए । प्रदेश २ मा १ महानगरपालिका, ३ उपमहानगरपालिका, ७३ नगरपालिका र ५९ गाउँपालिका छन् । ती सबैमा गरी ६ हजार ६ सय २७ जना जनप्रतिनिधि चुनिने छन् । आयोगमा साँझ साढे ६ बजेसम्म प्राप्त विवरणअनुसार १८ हजार २ सय जनाले उम्मेदवारी दर्ता गराएका छन् । बिहान १० बजेदेखि ५ बजेसम्म उम्मेदवारी मनोनयनको समय छुट्याइएकोमा प्राय:जसो निर्वाचन अधिकृतको कार्यालयमा साँझ अबेरसम्मै प्रक्रियागत काम भएको थियो । ढकालले उम्मेदवारी दिनेको विवरण आउने क्रम जारी रहेकाले संख्या अझै थपिने बताए ।उम्मेदवारहरूले बाजागाजा, झाँकी र समर्थकको जुलुससहित स्थानीय तहका केन्द्रस्थित निर्वाचन अधिकृतको कार्यालय पुगेर उम्मेदवारी दर्ता गराएका थिए । यसअघि निर्वाचनमा भाग नलिने अडानमा रहेको राष्ट्रिय जनता पार्टी पनि आएकाले उम्मेदवारी दर्तामा रौनक थपिएको छ ।पहिलो र दोस्रोजस्तै तेस्रो चरणका लागि पनि व्यापक उम्मेदवारी परेको आयोगले विज्ञप्तिमा उल्लेख गरेको छ । ७ सय ५३ स्थानीय तहमध्ये पहिलो चरणमा प्रदेश ३, ४ र ६ का २ सय ८३ स्थानमा १३ हजार ५ सय ५६ पदका लागि ४९ हजार ३ सय ३७ उम्मेदवारी परेको थियो । त्यस्तै, दोस्रो चरणमा भएको प्रदेश १, ५ र ७ को ३ सय ३४ स्थानीय तहमा १५ हजार ३८ पदका लागि ६२ हजार २ सय ४० उम्मेदवारी परेको थियो ।"
सुन तस्करीका थप दुई चालक पक्राउ,"काठमाडौं (कास) ८८ केजी सुन तस्करीमा संलग्नहरूको पहिचान गर्ने क्रममा नेपाल प्रहरीको महानगरीय अपराध अनुसन्धान महाशाखाले रसुवाको रसुवागढीबाट दिलीप खड्का र स्याफ्रुबाट दाम्पा तामाङलाई पक्राउ गरेको छ । मंगलबार काठमाडौं ल्याइएका दुवै जनाले सुन बोकेर आएको गाडीलाई केरुङ नाका कटाउन र वारि ल्याउन सहयोग गरेको खुलेको छ । खड्का र तामाङले सुन तस्करी गरेको गाडीलाई केरुङ नाकापारि सुन लोड गर्ने ठाउँसम्मै पुर्याएका थिए कि थिएनन् भन्नेमा प्रहरीको अनुसन्धान केन्द्रित छ । महाशाखाका एसएसपी दिवेश लोहनीले गाडी लाने र ल्याउने क्रममा यी दुई जनाले उक्त गाडी चलाएको बताए । उनले भने, बयान जारी छ ।अनुसन्धानका क्रममा महाशाखाले तीन दिनयता ५० जनासँग सोधपुछ गरेको छ । सोधपुछमा प्रहरीले सुनका मालिक भनिएका चिनियाँ नागरिकसँग चिनजानमा रहेको चिनियाँदेखि ठमेलको काठमाडौं वन र जेङ जोउ होटलका कामदारसम्मलाई बयान लिएको छ । तस्करीमा प्रयोग भएको गाडीका धनी को हुन् भन्ने अझै पत्ता लागेको छैन । महाशाखाले सोमबार यातायात व्यवस्था विभागमार्फत उक्त गाडी धनी पत्ता लगाउने प्रयास थालेको थियो । सिप्रदीको नाममा रहेको उक्त गाडी कसले किनेको थियो भन्ने अझै खुलेको छैन ।"
ग्यास बुलेटलाई व्यवधान,"सरकारी स्वामित्वको नेपाल आयल निगमले २०७३ असारमा ७ सय ७५ वटा नेपाली नम्बर प्लेट रहने बुलेट निर्माणका लागि व्यवसायीलाई स्वीकृति दिएपछि करिब चार सय वटा तयार भएका छन्, अरू निर्माणका क्रममा छन् । ७० लाख रुपैयाँका दरले तयार बुलेटमा मात्र करिब तीन अर्ब रुपैयाँ लगानी भइसकेको व्यवसायीको भनाइ छ । उनीहरूले सरकारले स्वीकृति दिनासाथ अर्डर गरेर बुलेट निर्माण गराएका थिए । सरकारसँग भएको सहमतिअनुसार आगामी नोभेम्बर (कात्तिक) देखि नेपाली बुलेटले नियमित ग्यास आपूर्ति थाल्नुपर्ने हो । तर नेपाली व्यवसायीले प्रमाणपत्र नपाएर चौतर्फी हारगुहार गर्नुपरिरहेको छ । नेपाल एलपी ग्यास उद्योग संघले समस्या सुल्झाउन माग गर्दै शुक्रबार सरकारलाई १५ दिनको अल्टिमेटम नै दिएको छ । नेपालमा एलपी ग्यास भारतीय नम्बर प्लेटका बुलेटले मात्र ढुवानी गर्दै आएका छन् । उताको बुलेटबाट ग्यास ढुवानी गर्दा बर्सेनि ३ अर्ब ५० करोड रुपैयाँ भारतीय ढुवानी कम्पनीलाई बुझाउनु परिरहेको छ । नेपाली बुलेटले सञ्चालन अनुमति पाउनासाथ उनीहरूको व्यवसाय प्रभावित हुन्छ । त्यसैले भारतीय ढुवानीकर्ताको दबाबमा भारतको एक्स्प्लोसिभ डिपार्टमेन्ट ले प्रमाणपत्र नदिएको नेपाली व्यवसायीको बुझाइ छ । डिपार्टमेन्टले प्रमाणपत्र जारी गरेपछि मात्र भारतीय आयल निगमले ग्यास भरिदिन्छ । यो विषय प्रधानमन्त्री शेरबहादुर देउवाको हालैको भारतीय भ्रमणमा पनि उठाइएको थियो तर भारतले चासो दिएको देखिएन । यसले ग्यास ढुवानीमा आफ्नो एकाधिकार तोड्न भारत सरकारले नै नचाहेको हो कि भन्ने संशय पनि पैदा भएको छ । प्रधानमन्त्रीको भ्रमणबाट समेत सुल्झिने संकेत नदेखिएपछि व्यवसायीमा लगानी डुब्ने चिन्ता झन् बढेको छ । सरकारले नेपाली व्यवसायीलाई सञ्चालनको स्वीकृति दिँदै सञ्चालन अनुमतिलगायतका उल्झन फुकाउन पहल गर्नुपथ्र्यो । पछिल्लो समय संसद्को उद्योग, वाणिज्य तथा उपभोक्ता हित सम्बन्ध समितिले परराष्ट्र र आपूर्ति मन्त्रालयलाई सुल्झाउन निर्देशन दिए पनि परिणाममुखी पहल हुन सकेन । बुलेट सञ्चालनको स्वीकृति दिने नेपाल आयल निगम पनि आफूहरूको समस्याप्रति उति गम्भीर नभएको व्यवसायीको गुनासो छ । अन्य पेट्रोलियम पदार्थ (पेट्रोल, डिजेल, मट्टीतेल, हवाई इन्धन) ढुवानी गर्ने नेपालका ट्यांकरले भने त्यस्तै प्रमाणपत्र पाइरहेका छन् । सन् १९८८ देखि १० वर्षसम्म कोसी ग्यास उद्योगका बुलेटले पनि प्रमाणपत्र लिएरै ढुवानी गरेको इतिहास पनि छ । अहिले प्रमाणपत्र दिन आनाकानी गर्नुमा तर्कसंगत कारण केही पनि छैन । व्यवसायीका अनुसार नेपाली नम्बर प्लेटका बुलेट भारतकै मापदण्डअनुसार भारतीय कम्पनीले नै तयार गरेका पनि हुन् । व्यवसायीले पूर्वसहमति कार्यान्वयन नहुने अवस्था बनेपछि ग्यास ढुवानी नगर्ने चेतावनी पनि दिइरहेका छन् । समस्यालाई थप जटिल बन्नु अगाडि नै निकास खोज्नुपर्छ । यो विषयमा व्यवसायीको आफ्नै भन्दा पनि सरकार तहमा भएको पहल नै प्रभावकारी हुन सक्छ । दुई वर्षअघि नाकाबन्दीका बेला एकाधिकारवाला भारतीय ग्यास बुलेटले ढुवानीमा आनाकानी गर्दा उत्पन्न समस्या भोगिइसकेकाले पनि नेपाली व्यवसायीलाई प्रोत्साहन गर्न आवश्यक छ । व्यवसायीलाई सहज वातावरण तयार पार्ने दायित्व सरकारको हो । त्यसैले मापदण्ड पूरा गरेका ग्यास बुलेटलाई प्रमाणपत्र दिलाउन सरकारले यथाशक्य प्रभावकारी कूटनीतिक पहल गर्न जरुरी छ ।"
स्थानीय तह निर्वाचनको भाष्य,"अन्धो जितको खतराजसरी पनि जित्ने भन्ने मनोविज्ञानले स्थानीय तहको निर्वाचनलाई विकृतिको मुहान बनाइदिएको छ । यसले समाजको एउटा हिस्सामा यो सोचाइ बलियो हुँदै गएको छ कि निर्वाचनहरूको चक्रले मधेसको मुहार फेर्दैन कि ? संख्याको खेलमा बाजी मार्नु एउटा कुरा हो । समाजको रूपान्तरण गर्न सक्नु र त्यसमा आत्मविश्वास हुर्काउन सक्नु अर्को पक्ष हो । आज मधेसमा मत माग्नेहरूले मान देओस् भन्न चाहेका छन् । झिनामसिना स्वार्थ राखेर केवल राज्य एकाइ कब्जा गर्ने नियतले घस्रिन त सकिन्छ, उँभो लाग्न सकिँदैन । त्यस अर्थमा निर्वाचनहरूको चक्रमार्फत मधेसलाई परीक्षणशाला नबनाइयोस् । अन्धो जितको खतराबाट जोगाइयोस्, यसका लागि विशेषगरी नागरिक समाज र मिडियाको खबरदारी चाहिएको छ । निर्वाचनमा प्रतिस्पर्धी दलहरूको स्थिति समान हुनुपर्छ । लोकतान्त्रिक प्रतिस्पर्धामा विराम लगाइनु हँुदैन । आफू लोकतान्त्रिक हकको विशेषाधिकार खोज्नेले अरूलाई पनि जनतामाझ निर्वाध रूपमा जाने छुट दिनुपर्छ । राजनीतिमा बहुलवादलाई अस्वीकार गर्न सकिँदैन । चुनावको भिन्नै समाज विज्ञान हुन्छ, तर प्रतिस्पर्धालाई स्वीकार गरिसकेपछि प्रतिस्पर्धामा आउन चाहनेलाई जुनसुकै तर्कको आवरणमा ढाकछोप गर्न खोज्नु प्रतिगमन नै हो । चुनाव एउटा यस्तो मौका हो, जहाँ लामो अन्तरालपछि विभिन्न विचारकाहरूले गाउँ देहातसम्म पुग्ने अवसर पाएका छन् । तिनीहरूले ग्रामीण मधेसको यथार्थसंँग परिचित हुनेछन् र हुनसक्छ, आउने दिनमा राज्यले न्यायपूर्ण स्वरुप लिन सकोस्, त्यसका लागि नैतिक बल प्राप्त होस् ।राज्यले न्यायपूर्ण स्वरुप दिन सकेन, सामाजिक एवं आर्थिक प्रगतिले मधेसमा गति लिन सकेन, त्यसैले पो मधेसमा दिगो शान्तिको आधार बलियो हुन सकेन । मधेसले यसैकारण त राज्यको पुनर्संरचना मागेको हो । समावेशीकरण प्रक्रियालाई बढी न्यायोचित आधारमा आत्मसात गरी राष्ट्रको पुन: एकीकरण गर्ने मधेसको कोणबाट हाँक हो । स्थानीय तहको निर्वाचन नेपालका राजनीतिक शक्तिहरूलाई जरैसम्म पुग्ने र मधेसलाई संविधान र राज्यसँंग जोड्ने अवसरका रूपमा अनुवाद हुन सकोस्, यसैमा निर्वाचनको सार्थकता सिद्ध हुनेछ । देश स्वायत्त प्रदेशहरूमा बाँडिए पनि स्थानीय तहको सशक्तीकरण समावेशी मधेसका लागि आधारभूत पक्ष हो ।"
भ्रष्टाचारविरुद्ध सहकार्य,"फेल हुनुका कारणकान्तिपुरको २०७४ भदौ १९ को अंकमा दृष्टिकोण पृष्ठमा अच्युत वाग्लेद्वारा लिखित १२ कक्षा फेल भएको मुलुक शीर्षकअन्तर्गतको लेखप्रति सहमति जनाउँदै केही थप गर्नुपर्नर्े मलाई लागेको छ । किनभने लेखमा मुलुकको शिक्षा क्षेत्रका विकृति, विसंगति राम्ररी उजागर गर्ने जमर्को गरिएकोमा धन्यवाद तर यहाँनिर मैले केही थप गर्ने धृष्टता किन गरेको हुँ भने कक्षा १२ मा झन्डै ५१ प्रतिशत विद्यार्थी असफल हुनुमा यसको आधारतिर दृष्टि पुर्याउन वाञ्छनीय महसुस हुन्छ । अर्थात् हाम्रा विद्यार्थीलाई डर र त्रास देखाई कक्षा ९ र १० बाटै प्रश्न सोध्ने गरी एसईईको सट्टा एसएलसी परीक्षा लिने, २ वटा विषयसम्म मात्र मौका परीक्षा दिन पाउने र कम्तीमा ३५ ४० प्रतिशत हासिल नगरेसम्म उच्चशिक्षा अध्ययन गर्न नपाउने अनिवार्य व्यवस्था गर्नैपर्ने देखिन्छ । तर अचेल कहीं नभएको व्यवस्था गरी उच्चशिक्षाको आधारस्तम्भ र फलामको ढोका भनी चिनिने एसएलसी अर्थात् एसईईमा कोही पनि असफल हुनु नपर्ने व्यवस्था भएपछि र कक्षा ९ बाट प्रश्न पनि नसोधिने भएपछि अधिकांश विद्यार्थीलाई मिहेनत गर्नर्ै परेन । यसो भएपछि कसरी विद्यार्थीको आधार वा जग बलियो हुन्छ ? अनि उच्चशिक्षाको आधारस्तम्भ नै बलियो नभएपछि कक्षा १२ वा सोभन्दा माथि पनि कसरी आधारस्तम्भ राम्रो बन्छ ? त्यसकारण कक्षा १२ मा अधिकांश विद्यार्थी असफल किन भए ? तिनीहरूमाथिको लगानी प्रभावकारी भएन भन्नुभन्दा शिक्षाको आधारस्तम्भमै सरकारले फन्दा खेलाएपछि कसरी देशको शिक्षा प्रभावकारी रूपमा सञ्चालन हुनसक्ला ? सरकारको यस्तो शिक्षा नीति र १२ कक्षा फेल हुनु बराबर भएन र ? गंगाराज अर्यालपाणिनी८, पाली अर्घाखाँची छाडा चौपायाले हैरानीकञ्चनपुरका प्रमुख सहर र सडकमा छाडा चौपायाले डेरा जमाइरहेको देखिन्छ । त्यसो त पश्चिममा प्राय:गरी छाडा छोडिएका गाईगोरु जताततै देख्न पाइन्छ । यी छाडा चौपाया किसानले लगाएको बालीको सत्यानाश गर्नेमात्र होइन, सडक दुर्घटनाको कारक पनि बनेका छन् । कञ्चनपुरको महेन्द्रनगर, झलारी लगायतका ठाउँमा बिहान सडकको गोबरमात्र जम्मा गर्ने हो भने पाँच टनभन्दा बढी होला ।प्राय: गल्ली, चोक तथा बजारमा यस्तो दुरावस्था देख्न पाइन्छ । छाडा चौपायाकै कारण मानव जीवनमा समस्या उत्पन्न हुनु कुनै हदमा मान्य हुन सक्दैन । एकातिर सडकभरि छरिएका गोबर र मूत्रले वातावरण दुर्गन्धित हुँदै गएको छ भने अर्कातिर जनताले आफूले लगाएको अन्नबालीको सुरक्षा हुनसकेको छैन । अझ पानी परेको अवस्थामा त गोबर र हिलोले साह्रै सास्ती ब्यहोर्नुपर्छ । यस्तोमा आफ्ना मतदातालाई खुसी बनाउनु मात्र होइन, सरकारको जिम्मा लिएको हिसाबले पनि आम नागरिकको स्वास्थ्य सुरक्षा र अन्नबालीको सुरक्षाको लागि छाडा चौपायाको व्यवस्थापनमा सम्बन्धित निकायको ध्यान पुगोस् । गोविन्द रिमाल गैंडाकोट ५, नवलपरासी भाषणमा सीमित खानेपानी र सिँचाइनेताहरूको एजेन्डा धेरै हुन्छन्, तर जितेपछि कार्यान्वयन भने सबै अधुरै । चुनाव अगाडि सबैको भाषणमा सुनिन्थ्यो, खानेपानी र सिँचाइ । अनि घरघरमा पानीको पाइप लाइन मोटर बाटोसहित झिलिमिली सपना । खै त ? आज न मोटर बाटो न पानीको धारो, केवल राजधानीमा ट्राफिक जामको लागिमात्र जनप्रतिनिधि र नेता मन्त्री भएको भन्दा पनि फरक नपर्ला ।गाउँघरमा भूकम्पले पानीको मुहान सुकाएर खानेपानी समेत छैन । सरकार र जनप्रतिनिधिहरूको ध्यान कता छ ? खानेपानीको स्रोत प्रशस्त हँुदाहँुदै पनि रामेछापवासीहरू पानीका लागि घण्टौं धाउनुपर्ने बाध्यता छ । काखबाट तामाकोसी बग्छ, तर सदुपयोग गर्ने सामथ्र्य कसैले पुरा गर्दैनन्। उज्ज्वल अधिकरीमन्थली२, रामेछाप"
७० वर्षे भारतलाई नियाल्दा,"मनमोहन सिंह नेतृत्वको युपीए सरकारले सन् २००४०९ सम्म वामपन्थीहरूको सकारात्मक हस्तक्षेपका कारण मिश्रित अर्थतन्त्र अपनाउँदाको साख नवउदारवादी बजारमा पुन: अवतरण भएपछि उक्लिँदै गयो । मूल रूपमा पुँजी अभिवृद्धिको कार्यनीतिले पूर्ण बेरोजगारी र अर्धबेरोजगारीको समस्या हल हुन सम्भव नै थिएन । सन् ६० को पुरानो रोग अर्थतन्त्रमा पुन: बल्झियो र आन्तरिक उपभोग्य वस्तुको इफेक्टिभ डिमान्ड कमजोर हुनपुग्यो । सन् २०११ मा सुरु भएको भारत अवस्थित उत्पादित औद्योगिक वस्तु उत्पादन वृद्धिदर आन्तरिक मागको अभावमा निरन्तर खस्किरहेको छ । राज्यको यथास्थितिको संरचनामा कृषिको आधुनिकीकरण र रोजगारमूलक म्यानुफ्याक्चरिङ सेक्टरले फड्को मार्न नसक्ने अवस्था देखिएपछि कंग्रेससँग भारतीय जनताको मोहभंग हुनपुग्यो ।मोदीले के गर्लान् त ?पत्रकार प्रेमशंकर झा लेख्छन्, मोदीले वाचा गरेका अच्छे दिन नआउने नै भए । मोदीराजको तीन वर्षमा अगाडि सारिएका मूलभूत तीन अभियानहरू असफल भए । झाका अनुसार, पहिलो, मेक इन इन्डियामार्फत लाखौंको संख्यामा रोजगारी व्यवस्थापन विफल भयो । दोस्रो, कालोधन फिर्ता ल्याएर हरेक भारतीयको खातामा कम्तीमा १५ लाख बचत गरिदिने वाचा भुस भयो । तेस्रो, नोभेम्बर २०१६ को नोटबन्दी (डिमोनिटाइजेसन) मार्फत भ्रष्टाचारी, कालोबजारी तथा आतंककारीलाई नियन्त्रण गर्दै आममानिसलाई डिजिटल कारोबारको व्यवस्थापनमा सामेल गर्ने कुरा सुपरफ्लप हुनपुग्यो । भारतमा रोजगारी सन् २००९ पछि लगातार घटिरहेको छ । लेबर इन्टेन्सिभ ठानिएका आठ उद्योगमा सात गुणाले रोजगारी घटेको छ । २०१० र ११ मा औसत ९ लाखले रोजगारी गुमाएका थिए भने २०१५ र २०१६ मा औसत १ लाख ३५ हजारको दरले । यस बीचमा थुप्रै घोटाला प्रकरण पनि सार्वजनिक भए । चीनलाई उछिन्ने जुन आर्थिक वृद्धि (जीडीपी) को हल्ला उछालिएको थियो, त्यो गणनामा केन्द्रीय तथ्यांक संगठन (सीएसओ) ले उच्च दर देखाउन नयाँ विधि प्रयोग गरेको छर्लंगिइसकेको छ ।भारतीय अर्थतन्त्रको गिरावटको क्रम जारी छ । गतवर्ष औद्योगिक उत्पादन अहिले पोहोर सालको तुलनामा निकै तल ओर्लिएर १७ प्रतिशतमा अडिन पुगेको छ । बितेको चौमासिक समीक्षाअनुसार अप्रिलजूनमा अघिल्लो वर्षको ७९ प्रतिशत आर्थिक वृद्धि झरेर ५७ प्रतिशतमा टाक्सिन पुगेको छ । ३० अगस्तमा रिजर्भ बैंक अफ इन्डिया (आरबीआई) ले नोटबन्दी गरिएका नोटहरूमध्ये ९९ प्रतिशत फिर्ता भएको उल्लेख गरेको छ । नयाँ नोट साट्ने सकसमा १ सय ४ भारतीयले ज्यान गुमाउँदा मोदीले भनेका थिए, ५० दिन मलाई दिनुहोस्, म गलत रहेछु भने मलाई कुनै पनि कष्टकर सजाय दिन सक्नु हुनेछ । उनी शतप्रतिशत गलत सावित भए । आरबीआईलाई थर्काएर उत्तर प्रदेश लगायत पाँच राज्य तथा राष्ट्रपतिउपराष्ट्रपति निर्वाचनपछि मात्र नोटफिर्तीको पूर्ण परिणाम घोषणा गरियो । यी घटनाहरूलाई केलाउँदा भाजपा सरकारको आर्थिक नीति र कार्यान्वयन दुवै गलत सावित भएका छन् । सरकारले सूचना लुकाउन संवैधानिक संस्थाहरूको चरम दुरुपयोग गरिरहेको आरोप लागेको छ ।आर्थिक रूपमा साख गुमाउँदै गएको मोदी नेतृत्वको सरकार सरकारी धनराशि हिनामिना, साम्प्रदायिकता तथा विश्वब्यापी रूपमा पुन: उदय हँुदै गइरहेको अति दक्षिणपन्थी फासीवादी शक्तिहरूसँग साँठगाँठ गर्न तल्लिन देखिन्छ । आन्तरिक र बाह्य रूपमा पनि फुटाउ र राज गर को राजनीतिलाई उपयोग गर्न तम्सिएको देखिन्छ । सामदामदण्डभेदको नीति अपनाएर विचारविहीन हँुदै गएका विपक्षी राजनीतिज्ञहरूलाई आफूमै समाहित गर्ने अभियान चलाएको देखिन्छ । अर्कोतर्फ विपक्षी गठबन्धन तोड्ने (जस्तो आरजेडी, जेडीयु तथा कंग्रेस गठबन्धन तोडेर नितिश कुमारलाई अलग्याउनु) तथा शैक्षिक तथा राजकीय वैचारिक तथा थिंकट्यांक संस्थाहरूमा भगुवाकरण (बौद्धिक तथा प्राज्ञिकहरूको सट्टामा वैज्ञानिक दृष्टि नभएका धार्मिक लठैत भर्ती) गर्ने प्रवृत्ति बढाउँदै लगिएको छ । जम्मा ३१ प्रतिशत मत पाएर तीन सयको हाराहारीमा सिट जितेको भाजपाका लागि अब आउने निर्वाचनमा त्यो सहजता नहुन सक्छ । १२ प्रतिशत संख्यामा रहेका मुस्लिम अल्पसंख्यकका एकजना पनि निर्वाचित सदस्य नहुनु तथा २० प्रतिशत मुस्लिम जनसंख्या भएको उत्तर प्रदेशमा एकजना पनि मुस्लिम उम्मेदवार नउठाउनुले भाजपाको धर्म तथा जात विशेषमाथिको असहिष्णुताले अहिलेकै हैसियत जोगाउन आवश्यक पर्ने ४० प्रतिशतको मत जुटाउन गाह्रो पर्नेछ ।बितेका तीन वर्षमा भारतीय समाज गम्भीर रूपमा विभाजित हँुदै गरेको देखिन्छ । जानिफकारहरू भन्छन् अंग्रेजबाट स्वाधीनता पाएपछि अलग्गै राष्ट्र बनेको पाकिस्तान अल्पसंख्यकमाथि अत्यन्त असहिष्णु बन्यो, बंगलादेश टुक्रनु (सन् १९७१) र प्रान्तैपिच्छे अलगाववादी आन्दोलनले निरन्तरता पाउनु त्यही असहिष्णुताको उपज थियो । भारतको सत्तारुढ दलको असहिष्णुताले कहाँ पुर्याउने हो, भारतीय बौद्धिक वर्ग चिन्तित देखिन्छ । भारतले पाकिस्तानको नियति भोग्नु नपरोस् ७० वर्ष नाघेको देशलाई दिन सकिने कामना सायद अब यही हो ।(लेखमा उद्धृत विचार, विश्लेषण, अन्तर्वार्ता एवं तथ्यतथ्यांकहरू इन्डियन एक्सप्रेस, टाइम्स अफ इन्डिया, लाइभ मिन्ट, हिन्दु, आउटलुक, फ्रन्टलाइनलगायतका भारतीय पत्रपत्रिकामा आधारित छन् ।)"
विज्ञानको कसीमा श्राद्ध कर्म,"सोह्र श्राद्ध सुरु भएको छ । आश्विन कृष्ण प्रतिपदादेखि औंसीसम्म सूर्य कन्या राशिमा भएको अवस्थामा आफ्ना समस्त पितृको श्राद्ध गर्नाले उनीहरू मुक्त हुन्छन् भन्ने शास्त्रीय मान्यता छ । श्राद्ध गर्दा पितृको कल्याणमात्र हुँदैन, श्राद्ध गर्ने सन्तानलाई पनि आशीर्वादबाट कल्याण गर्छन्, कार्य सफल हुन्छ, ऐश्वर्य प्राप्त हुन्छ भन्ने पुराणहरूमा वर्णन गरिएको छ । श्राद्ध अर्थात् पितृयज्ञ वेदसम्मत छ । यो विज्ञानसम्मत पनि छ । मृत्यु तिथिमा गरिने एकोदिष्ट श्राद्ध हो । अर्को शरद ऋतु, आश्विन महिनाको पितृपक्षमा गरिने पार्वण श्राद्ध वा महालय श्राद्ध हो । एकोदिष्ट श्राद्धमा मुख्यत: तर्पण, पिण्डदान सम्बन्धित मृतात्मालाई मात्र गरिन्छ । पार्वण श्राद्धमा भने आफ्ना दिवंगत समस्त पितृलाई तर्पण र पिण्डान गरिन्छ । त्यसैले पार्वण श्राद्धको विशेष महत्त्व छ । समस्त पितृको तर्पण र पिण्डदानद्वारा उद्धार गरिने हुनाले यसलाई ठूलो पुण्यकार्य मानिएको छ । हाम्रो धर्मसंस्कार अनुसार पितृ शक्ति पनि ईश्वरीय शक्तिको एउटा अंश हो । त्यसैले पितृ देवो भव: भनिएको हो । पितृकार्य यज्ञ त हो तर अरू देवयज्ञ र पितृयज्ञमा भिन्नता छ । देवत्व शक्ति अलि व्यापक हुन्छ, पितृशक्ति अलि सीमित हुन्छ र आफ्ना सन्तानसम्म मात्रै त्यो शक्तिको अन्तरक्रिया हुन्छ । त्यसैले देवशक्तिको विधिअनुसार पूजा गर्न सकिएन भने मनले सम्झे, भजन गरे पनि भगवत् शक्तिको नजिक पुग्न सकिन्छ । पितृलाई भने त्यसो गरेर मात्र पुग्दैन, जल तर्पण र पिण्ड दान गर्नैपर्छ । पितृसम्बन्धी वैज्ञानिक पक्ष होलान् र ? प्रश्न उठ्नु स्वाभाविकै हो । मान्छेलाई जन्मसँगै प्रकृतिका अनेक रूप र स्वरूपसँग अनेक अन्तरक्रिया गरिरहनुपर्छ । समाजसँग पनि अनेक कार्यव्यवहार गरिरहनुपर्छ । कार्यव्यवहारका क्रममा कहिले खुसी हुन्छ, कहिले रिसाउँछ । केही प्राप्ति गरेर मनलाई प्रफुल्लित बनाउने र गुमाउँदा मन दुखित बन्ने क्रम चलिरहन्छ । अनेक कार्यव्यवहार गर्ने, सोच्ने, योजना बनाउने क्रम जीवनभर चलिरहन्छ । जब मान्छे मर्छ, जिउँदो छँदा सोचिएका, गरिएका कामले मनमा दिने सकारात्मक, नकारात्मक प्रभाव मान्छेको दैनिकीको प्रभाव सपनामा परेजस्तै मृत्युपछिको आत्मासँग सँगै जान्छन् र तिनै कार्यप्रभाव अनुसारको सूक्ष्म शरीर बन्न जान्छ । यो कुरा गीताको चौधौं अध्यायमा यसरी भनिएको छ रजसी प्रलयं गतत्वा कर्मसंगिषु जायते । तथा प्रलीनस्तमसि मूढयोनिषु जायते ।। अर्थात् मृत्युपछि मान्छेको सूक्ष्म शरीरसहितको आत्मा मुक्त अवस्थामा पुग्छ, जब ऊ जिउँदो छँदा आफूलाई मानव र प्रकृतिसँग उच्च व्यवहार गरेर शुद्ध र मुक्त बनेको छ । मध्यम खालको अर्थात् रजो गुणमा रमाएका मनिस मरेपछि सकाम कर्मयुक्त शरीर प्राप्त गर्छ । प्रकृति र मानव तथा समस्त प्राणीप्रति दुव्र्यवहार, लोभ, लालच, मद, मात्सर्यमा भुलेको छ अर्थात् तामसी व्यवहार गरेको छ भने त्यस्तो व्यक्ति मरेपछि मूढ अवस्थामा भड्किरहन्छ । त्यस्तो मूढ विचारसहितको आत्मा अर्थात् आत्मिक अशुद्धशक्ति जिउँदो छँदा लामो समय माया र भरोसा गरेका आफ्ना सन्तानको नजिक आइरहन्छ । यो स्वाभाविक छ, विज्ञानसम्मत छ । मान्छेले दिनभरि जस्तो काम गर्छ, पहिलेदेखि जस्तो चाहना राखेको छ, त्यस्तै सपना देख्छ भने मृत्युपछि त्यस्तै हुनु स्वाभाविकै भयो । भड्किरहेको आत्मिक अशुद्धि र अतृप्त आत्मालाई वैदिक विधिअनुसार गरिने तर्पण, पिण्डदानद्वारा तृप्त पार्न सकिने वैदिक मान्यता हो । मान्छे मरे, शरीर डढाइयो, पानी र अन्नका डल्ला पल्टाएर कसरी पाउने, कसरी अघाउने ? पृथ्वीका यावत् प्राणीमध्ये मान्छेको मानसशक्ति अत्यन्तै शक्तिशाली र क्रियाशील हुन्छ । मान्छेले आफ्नो मनलाई एकत्रित गरी ध्यान गर्दा अपार शक्ति प्राप्त हुन्छ भन्ने कुरा प्राचीन वा आधुनिक ऋषिमुनी र महात्माहरूले प्रमाणित गरेका छन् । ओमकारको जप, ध्यानमा अपार शक्ति हुन्छ भन्ने कुरा पश्चिमा वैज्ञानिकहरूले पनि स्वीकारिसकेका छन् । पाराशक्ति (आत्मिक शक्ति) विज्ञानको खोजको विषय नै हो । असाध्य बिरामीलाई टाढाका शुभचिन्तकले सन्चो होस् भनेर कामना गरे पनि उसलाई आराम भएको कुरा पश्चिमा अध्ययनले समेत पुष्टि गरेको छ । आधुनिक वैकल्पिक उपचार पद्धति रेकी पनि मन र प्राकृतिक शक्तिसँगको अन्तरक्रिया नै हो । यी सबै कुराले पितृशक्ति पनि मनशक्तिको एउटा रूप नै हो भन्ने देखाउँछ भने शुद्ध मनले पवित्र सामग्री जांै, तिल, कुशको जल, सेता, पहेंँला फूल, गाईको दूध, तामाका भाँडा, खीर आदि प्रकृतिका विशिष्ट गुणयुक्त सामग्री प्रयोग गर्दा त्यही भड्किरहेको पाराशक्तिलाई एकत्रित गर्न सक्छ । यी कुराले सन्तुष्टि पनि दिन्छ । केही वर्ष पहिले युरोपका वैज्ञानिकहरूले हिग्सबोसोन (गड पार्टिकल ईश्वरीय कण) पत्ता लगाए । जुन कण अदृश्य छ, जसले कुनै पनि वस्तुलाई अस्तित्वपूर्ण बनाउँछ र यसैका कारण वस्तुले तौल प्राप्त गर्छ । यो ईश्वरीय कण अस्थिर पनि छ । यसले पनि भड्किरहेको अति सूक्ष्म शरीर प्राप्त आत्मशक्ति हुन्छ भन्ने पनि प्रमाणित गर्छ । तिल र कुशसहित जलले तर्पण गर्दा तृपतामिदं तिलोदकं तस्मै स्वधा भनेर दायाँ हातको बूढी अंगुठाबाट जल दिइन्छ । त्यस्तै पिण्ड यस पिण्डो अमृतस्वरूपो अक्षयतृप्ति हेतोस्ते स्वधा भनेर दिइन्छ । पितृयज्ञ गर्दा मन, वचन र शरीर शुद्ध हुनुपर्छ । अघिल्लो दिनदेखि नै सात्विक भोजन र ब्रह्मचर्य आवश्यक पर्छ । अनेकतिर भड्किरहेको मन, अशुद्ध शरीर र वचन सूक्ष्म शक्तिसँग जोडिन सक्दैन । अशुद्ध अवस्थाले अशुद्धताका कारण भड्किरहेको आत्मालाई सकारात्मकतातिर लैजान सकिन्न । सकारात्मक अवस्थामा छ भने झन् विकृत हुनसक्छ । ब्रह्माण्डमा विकृत आत्मशक्ति रह्यो भने सबैलाई असर गर्छ । त्यसलाई शुद्ध बनाउन सबैले प्रयत्न गर्नुपर्छ । त्यसैले आफ्ना मातृपितृ मात्र नभएर पृथ्वीभरका सबै पितृको कल्याणका लागि अतीतकुलकोटिनाम् सप्तद्वीप निवासिनाम् आब्रह्म भुवनांल्लोकानिदमस्तु तिलोदकम् भनिएको छ । अर्थात् धेरै पहिलेदेखि करोडौं कुलका जो सातै द्वीपमा बस्थे, तिनीहरूलाई पनि मैले तिलसहितको जल अर्पण गरेको छु भनेर जल अर्पण गरिन्छ । समस्त मृतात्मा अर्थात् पितृशक्ति यो ब्रह्माण्डको देवत्व शक्तिको एउटा अंश भएको वेदले बताएको छ । महर्षि दयानन्द सरस्वतीले आफ्नो सत्यार्थ प्रकाशमा श्राद्ध गर्नु आवश्यक छैन, देवशक्ति मात्र पुज्य हुन्छ भनेका छन् । अन्य केही सन्त, महन्त, धर्मगुरुले पनि त्यसमा बल दिएका छन् । उनीहरूले त्यसो भने पनि वेदअनुसार शक्ति सन्तुलन खल्बलिन्छ । वेदले पितृशक्तिलाई बेवास्ता गर्दा ब्रह्माण्डमा असन्तुलन आउँछ भनेको छ । प्रकृतिमा देवशक्ति मात्र नभएर पितृशक्तिका साथै अन्य शक्तिपुञ्ज पनि छन्, ती सबै शक्तिको सन्तुलनबाट मात्र प्रकृति ससत रूपमा अघि बढ्छ भनेको छ । होमसहित अन्य यज्ञ गर्दा सबैलाई समान रूपमा आह्वान तथा पुजन गर्नु पनि यसको प्रमाण हो । तसर्थ पितृशक्तिलाई पनि तृप्त, स्थिर र प्रफुल्लित रूपमा राखे सबैको कल्याण हुन्छ भन्ने वैदिक मान्यता छ । अतृप्त र विकृत शक्ति ब्रह्माण्डमा रहँदा सबैलाई सधैं दु:ख दिइरहन्छ । यो विज्ञानसम्मत कुरा नै हो ।"
संविधानसँग बाझिएका ऐन,"संविधानको प्रस्तावनामै आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण गर्ने संकल्प गरिएको छ । जनताको प्रतिस्पर्धात्मक बहुदलीय लोकतान्त्रिक शासन प्रणाली, नागरिक स्वतन्त्रता, मौलिक अधिकार, मानव अधिकार, बालिक मताधिकार, आवधिक निर्वाचन, पूर्ण प्रेस स्वतन्त्रता तथा स्वतन्त्र निष्पक्ष र सक्षम न्यायपालिका र कानुनी राज्यको अवधारणा लगायत लोकतान्त्रिक मूल्य र मान्यतामा आधारित समाजवादप्रति प्रतिबद्ध रही समृद्ध राष्ट्र निर्माण गर्ने उदघोष पनि गरिएको छ । त्यसैले समावेशी लोकतन्त्र र बहुदलीय लोकतान्त्रिक शासन प्रणाली नेपालको संविधानको मूलभूत विशेषता हुन् । संविधान (पहिलो संशोधन२०७२) ले धारा ४२ को सामाजिक न्यायको हकसम्बन्धी मौलिक हकमा राज्यका हरेक निकायमा समानुपातिक समावेशी सहभागितालाई सुनिश्चित गरेबाट पनि प्रस्ट हुन्छ । निर्वाचन प्रणाली सम्बन्धी अन्तरिम संविधान, २०६३ को धारा ६३ (३) को खण्ड (क) र (ख) को व्यवस्थालाई नेपालको संविधानको धारा ८४ को उपधारा (१) को खण्ड (क) र (ख) मा हुबहु राखिएको छ । यसमा समानुपातिक निर्वाचन प्रणालीले आफ्नो मतसीमा आफै निधारण गर्छ भन्ने सिद्धान्तमा आधारित छ, जसमा मतपरिणाम विभाजक सूत्र प्रयोग गरी निर्वाचन परिणाम घोषणा गरिन्छ । संविधानसभाको निर्वाचनमा यही मतपरिणाम विभाजक सूत्र प्रयोग गरिएको थियो । २०६४ सालको निर्वाचनमा ५४ वटा राजनीतिक दल निर्वाचनमा सहभागी भएकामा २५ वटाको मात्र संविधानसभामा प्रतिनिधित्व हुनसक्यो । २०७० को निर्वाचनमा १२२ दल सहभागी भएकामा संविधानसभामा ३० वटाको मात्र प्रतिनिधित्व भयो । यी दुवै निर्वाचनमा कुनै काल्पनिक मतसीमा राखिएको थिएन । प्रतिनिधिसभा सदस्य निर्वाचन ऐन, २०७४ को अनुसूची२ र प्रदेशसभा निर्वाचन ऐन, २०७४ को अनुसूची१ मा २०६४ साल र २०७० सालमा प्रयोग गरिएको विभाजक सूत्र राखिएको छ । यसबाट अन्तरिम संविधानमा व्यवस्था भएको निर्वाचन प्रणाली र नेपालको संविधानले अङ्गिकार गरेको निर्वाचन प्रणाली एउटै हो । त्यसमा प्रयोग हुने सूत्र पनि एउटै हो । यसले मतसीमा निर्धारण गर्ने हुंँदा काल्पनिक मतसीमा राख्नु संविधान विपरीत कार्य हो भन्ने कुरा स्पष्ट छ । संविधानको धारा १७ (१) को खण्ड (ग) ले राजनीतिक दल खोल्ने स्वतन्त्रता नागरिकको मौलिक हकका रूपमा प्रत्याभूत गरेको छ भने धारा २६९ ले राजनीतिक दलको गठन, दर्ता र सञ्चालन गर्ने तथा धारा २७०(१) ले दललाई प्रतिबन्ध लगाउनेगरी बनाइएको कानुन वा गरिएको व्यवस्था वा निर्णय यो संविधानको प्रतिकूल मानिनेछ र स्वत: अमान्य हुनेछ भन्ने स्पष्ट व्यवस्था गरेको छ । धारा २७० (२) ले एउटै राजनीतिक दल वा एकै किसिमको राजनीतिक विचारधारा, दर्शन वा कार्यक्रम भएका व्यक्तिहरूले मात्र निर्वाचन, देशको राजनीतिक प्रणाली वा राज्यव्यवस्था सञ्चालमा भाग लिन पाउने वा सम्मिलित हुन पाउनेगरी बनाइएको कानुन वा गरिएको कुनै व्यवस्था वा निर्णय यो संविधानको प्रतिकूल मानिनेछ र स्वत: अमान्य हुनेछ भन्ने स्पष्ट संवैधानिक व्यवस्था विपरीत प्रतिनिधिसभा सदस्य निर्वाचन ऐन, २०७४ को दफा ६० को उपदफा (११) र प्रदेशसभा सदस्य निर्वाचन ऐन, २०७४ को दफा ६० को उपदफा (९) को व्यवस्था संविधानसंँग बाझिएको छ । यी प्रावधान गैरसंवैधानिक हुन् । संविधानले परिकल्पना नगरेको मतसीमा राखेर अधिकांश राजनीतिक दललाई प्रतिनिधित्वबाट बञ्चित गराउने कार्य समावेशी लोकतन्त्र, बहुदलीय शासन प्रणाली, नागरिकको मौलिक हक र संविधानको धारा २७० (१) विपरीत हुनुका साथै धारा २७० (२) बमोजिम कुनै एउटै राजनीतिक दल वा एकै किसिमको राजनीतिक विचारधारा, दर्शन वा कार्यक्रम भएका व्यक्तिहरूले मात्र निर्वाचन, देशको राजनीतिक प्रणाली वा राज्यव्यवस्था सञ्चालनमा भाग लिन पाउने उद्देश्यका साथ बनाइएको यो ऐनको उक्त दफाहरू संविधान विपरीत र अमान्य छन् ।धारा ८४ (२) मा राजनीतिक दलले उम्मेदवारी दिँदा जनसंख्याका आधारमा महिला, दलित, आदिवासीजनजाति, खसआर्य, मधेसी, थारु, मुस्लिम, पिछडिएको क्षेत्र समेतबाट बन्दसूचीका आधारमा प्रतिनिधित्व गराउने व्यवस्था संघीय कानुन बमोजिम हुने संवैधानिक व्यवस्था विपरीत प्रतिनिधिसभा सदस्य निर्वाचन ऐन, २०७४ को दफा २८ को उपदफा (५) र दफा ६० को उपदफा (६) मा पिछडिएको क्षेत्रलाई अनुसूचीबाट हटाइएको छ भने प्रदेशसभा सदस्य निर्वाचन ऐन, २०७४ को दफा २८ को उपदफा (५) र दफा ६० को उपदफा (६) मा संविधानले प्रत्याभूत गरेको प्रतिनिधित्वको हकलाई संकुचन हुनेगरी संविधान विपरीत यथासम्भव भन्ने शब्दावली राखिएको छ, जुन संविधानसंँग बाझिन्छ । एकातर्फ प्रतिनिधिसभा निर्वाचन ऐन, २०७४ को दफा २ को खण्ड (ठ) मा पिछडिएको क्षेत्र भन्नाले अछाम, कालिकोट, जाजरकोट, जुम्ला, डोल्पा, बझाङ, बाजुरा, मुगु, र हुम्ला जिल्ला सम्झनुपर्छ भनिएको छ भने अर्कोतर्फ अनुसूची१ मा पिछडिएको क्षेत्रलाई हटाइएको छ, जुन आपत्तिजनक र संविधान विपरीत छन् ।सिंह सांसद हुन् ।"
विद्यालयलाई पुरस्कृत नगर्न आदेश,"काठमाडौं पाटन उच्च अदालतले शिक्षा दिवसमा उत्कृष्ट विद्यालयलाई प्रदान गर्न लागिएको पुरस्कार रोक्न अन्तरिम आदेश जारी गरेको छ । शिक्षा मन्त्रालयले शुक्रबार शिक्षा दिवसको अवसरमा राष्ट्रिय, प्रादेशिक र उत्कृष्ट माध्यमिक विद्यालयलाई नगदसहित पुरस्कृत गर्ने कार्यक्रम थियो । ललितपुरको प्रसादी एकाडेमीले छनोट प्रक्रियामा असन्तुष्टि जनाउँदै रिट दायर गरेको थियो । रिटको सुनुवाइ गर्दै अदालतले विद्यालय पुरस्कृत गर्ने कार्य नगरी यथास्थितिमा राख्न अन्तरिम आदेश जारी गरेको हो । अदालतले दुवै पक्षलाई छलफलका लागि आइतबार बोलाएको छ । मन्त्रालयले निजी विद्यालयतर्फ कक्षा १२ को नतिजाका आधारमा बागबजारको काठमाडौं मोडेल माध्यमिक विद्यालयलाई उत्कृष्ट छनोट गरी २ लाख रुपैयाँको पुरस्कार, राष्ट्रिय शिल्ड, ध्वजा र प्रमाणपत्र प्रदान गर्ने निर्णय गरेको थियो । छनोटको आधार गलत हुँदा आफ्नो विद्यालय पुरस्कृत हुनबाट वञ्चित भएको भन्दै प्रसादी असन्तुष्ट हँुदै अदालत गएको हो । विद्यालय छनोट गर्दा प्रचलित ऐन कानुन, विषय छनोट निर्देशिकामा उल्लिखित सिंगल ट्रयाक रहने भन्ने स्पष्ट व्यवस्थाविपरीत विद्यालयमा चलाइएको विषय क्षेत्रका आधारमा छनोट गरेको भन्दै प्रसादीले रिट दायर गरेको थियो ।"
भ्रष्टाचारविरुद्धका मुद्दामा एकजुट हुने उद्घोष,"मिडिया सोसाइटीले अर्बौंको एनसेल करछली प्रकरण, करछलीको खेलमा दलका नेताहरू तथा उच्च पदस्थ कर्मचारी र मन्त्रिपरिषद् सदस्यहरू संलग्न भएको घटनालाई स्मरणका रूपमा लिएको छ । सुशासनको पक्षमा उभिँदा निवर्तमान प्रधानन्यायाधीशमाथि महाअभियोग लागेको तथा यस्ता घटना र स्क्यान्डलमा राजनीतिक दलहरूको संलग्नता र मौनता देखिएको सोसाइटीको ठम्याइ छ । यस्ता समाचारलाई स्थान दिएपछि मिडियामाथि नै अनेकौं कोणबाट दबाब दिने, धाकधम्की देखाएर मिडिया स्वतन्त्रतालाई कुण्ठित गर्ने दुष्प्रयास गरिएको भन्दै सोसाइटीले यस्ता घटनाको निन्दा गरेको छ । नेपाली मिडियाले उठाएका भ्रष्टाचार र अनियमितताका बारेमा प्रस्तुत गरेको तथ्यका आधारमा भ्रष्टाचारी र बिचौलियालाई कारवाही प्रक्रिया अघि बढाउन सरकार र प्रमुख दलहरूलाई हाम्रो आग्रह छ, सोसाइटीको विज्ञप्तिमा भनिएको छ, यदि भ्रष्टाचारलाई निरुत्साहित नगर्ने हो भने अहिलेसम्म जनताले गरेको त्याग, बलिदान र उपलब्धि केवल खोक्रा शब्दावलीबाहेक केही नहुने निश्चित छ ।"
नगर दुर्गन्धित,खोटाङ (कास) फोहोरले रूपाकोट मझुवागढी नगरपालिकाको व्यापारिक केन्द्र दिक्तेल दुर्गन्धित बनेको छ । नगरपालिकाले बेलामा फोहोर नउठाउँदा दुर्गन्ध फैलिएको हो । बजार दूषित बन्दासमेत जनप्रतिनिधि गैरजिम्मेवार भएको स्थानीयको गुनासो छ । नगरप्रमुख दीपनारायण रिजालले कालिका फोहोर मैला व्यवस्थापन कम्पनीले सफाइको जिम्मा लिएको र उसैले फोहोर उठाउने बताए । उक्त कम्पनीले फोहोर नउठाई रकम मात्र असुलेको खोटाङ उद्योग वाणिज्य संघका अध्यक्ष राजु लयालुले आरोप लगाए । उनका अनुसार प्रतिपसल ५ सयदेखि २५ सय रुपैयाँसम्म असुलिएको छ ।
"भाइरलले २ को मृत्यु, गाउँभरि बिरामी",भोजपुर (कास) पहिलो दिन सामान्य ज्वरो देखिएपछि अरुण गाउँपालिकाकी ४५ वर्षीया विष्णुकुमारी राईले चिसो लागेको शंकामा तातोपानी र बोझो खाइन् । दोस्रो दिन कामज्वरो आयो । पति ठाकुरसिं राईले उनलाई प्याउली स्वास्थ्यकेन्द्र पुर्याए । स्वास्थ्यकेन्द्रले भाइरल ज्वरो भएकाले गाउँमा उपचार गर्न नसक्ने भन्दै धरानस्थित बीपी कोइराला स्वास्थ्य विज्ञान प्रतिष्ठान लैजान भन्यो । परिवारका अरू सदस्यसमेत ज्वरोले थला परेका थिए । प्रतिष्ठानको आकस्मिक कक्षमा उपचार हुँदाहुँदै विष्णुकुमारीको निधन भयो । उनकै छिमेकी साढे दुईवर्षे बालिका आयुषाको पनि भाइरलकै कारण ज्यान गयो । बीपीमा चार दिन राखेर उपचार गर्दा पनि निको भएन । भाइरल ज्वरोले वडा २ चम्पेस्थित सोरेङगाउँका सबैजसो बिरामी परेका छन् । यहाँ डेढ सय घरपरिवार छन् । प्रत्येकजसो घरका सदस्य ज्वरोले थलिएको प्याउली स्वास्थ्य केन्द्रका अहेव रूपक पुलामीले बताए । भाइरल संक्रमण बढेको थाहा पाएपछि सामान्य ज्वरो आउँदै स्थानीयलाई स्वास्थ्य केन्द्र आउन आउन सूचना गरिएको थियो । एक सातासम्म दैनिक ५० देखि ६० जनाका दरले बिरामी स्वास्थ्य केन्द्र पुगेका थिए । प्राथमिक चरणमा रहेका बिरामी उपचारपछि सामान्य हुँदै गएको पुलामीले बताए ।
पहिरोले यातायात अवरुद्ध,"पहिरो रोकथाम तथा सडक सुचारु गर्न कुनै पनि निकायले पहल गरेका छैनन्, स्थानीय खड्गबहादुर केसीले भने । यात्रुलाई पैदल आवजावतमा कठिनाइ भएको छ । बस्ती नै जोखिममा परेको छ । खलंगारिम्ना सडकको स्तरोन्नतिमा गुणस्तरीय काम नहुँदा पहिरो खसेको उनले बताए । सडकमा ढल निकासको व्यवस्था नहुँदा बस्ती नै बग्ने गरी पहिरो गएको छ । रोजेन्द्रजलजला जेभी काठमाडौंले न्युरोड क्षेत्रमा पर्खाल तथा ग्याबिनको काम गरेको थियो । सडक डिभिजन कार्यालय चौरजहारीले गुणस्तरमा बेवास्ता गर्दा पहिरोले क्षति व्यहोर्नुपरेको खत्रीले बताए । निर्माण व्यवसायीले सडकको जोखिमपूर्ण स्थानमा कटिङ नगरेका बिनासाइजका ढुंगाको पर्खाल लगाएका थिए । जग नखनेरै ग्याबिन राख्दा पहिरो खसेको स्थानीयको आरोप छ ।निर्माण व्यवसायीले ५ महिनाअघि न्युरोडमा मनोमानी डिजाइनविपरीत पर्खाल तथा ग्याबिङ कार्य गरेका थिए । सडक स्तरोन्नति कार्य गुण्स्तरीय नभएको भन्दै स्थानीयले गत वैशाखमा विरोधसमेत गरेका थिए । पटकपटक जिल्ला प्रशासन कार्यालयलगायत सरोकारवालाको ध्यानाकर्षण गराए पनि बेवास्ता भएको सरोकार समितिका अध्यक्ष अमरसिंह राठौरले बताए । सडकमा ढल निकासको व्यवस्था नगर्दा पनि पहिरो खसेको हो, उनले भने । खलंगारिम्ना सडक स्तरोन्नति कार्य १२ करोड लागतमा रोजेन्द्रजलजला जेभी काठमाडौंले जिम्मा लिएको थियो ।"
जिप दुर्घटनामा दर्जन घाइते,लमजुङ (कास) जिप दुर्घटनामा गम्भीर घाइते ८ जनालाई उपचारका लागि हेलिकप्टरमार्फत काठमाडौं लगिएको छ । नेपाली सेना र फिस्टेल एयरको हेलिकप्टरमार्फत बुधबार काठमाडौं लगिएको हो । तल्लो मनाङबाट सदरमुकाम चामे हुँदै माथिल्लो मनाङ जाँदै गरेको ग१ज ६३१५ नम्बरको जिप नेस्याङ गाउँपालिका१ स्वर्गद्वारी नजिकै मंगलबार दिउँसो दुर्घटना हुँदा १ जनाको घटनास्थलमै मृत्यु भएको थियो । १३ जना घाइते थिए ।
मनाङ सडक पनि खुलेन,"लमजुङ (कास) मस्र्याङ्दी३ अर्खलेबेंसीमा पहिरो गएपछि बेंसीसहरचामे सडक ४ दिनदेखि अवरुद्ध छ । यात्रु जोखिम मोलेरै हिँड्न बाध्य छन् । गाउँपालिका अध्यक्ष अर्जुन गुरुङले सडक नखुल्दा सामान ढुवानी ठप्प भएको बताए । चक्रीय अन्नपूर्ण पदमार्गमा आउने पर्यटक सडक नखुल्दा समस्यामा परेको उनको भनाइ छ । मानिस त जोखिम मोलेर हिँडेका छन् । सामान ढुवानीको कुनै विकल्प भएन, उनले भने । ठूलो खालको एक्जाभेटरले समेत पहिरो हटाउन नसकेपछि बम पड्काएर चट्टान फुटाउने तयारी गरिएको छ । डिभिजन सडक कार्यालय दमौलीका इन्जिनियर गौतम श्रेष्ठले सक्दो प्रयास गर्दा पनि बाटो खुलाउन नसकिएको बताए । प्रजिअ युवराज मैनालीले विस्फोटबिना उक्त सडक खुलाउन समस्या भइरहेको जानकारी दिएका छन् ।"
थुनुवा मृत्यु घटनाको छानबिन,दाङ (कास) लमहीस्थित वडा प्रहरी कार्यालयमा थुनुवाको मृत्यु भएको विषयमा छानबिन सुरु भएको छ । संघीय इकाइ प्रहरी कार्यालय तुलसीपुरले बुधबार राप्ती अञ्चल प्रहरी प्रमुख एसएसपी दिलीपकुमार चौधरीलाई घटना अनुसन्धानको जिम्मेवारी दिएको हो ।उनलाई घटनाको सत्यतथ्य पत्ता लगाई एक साताभित्र प्रतिवेदन पेस गर्ने गरी जिम्मेवारी दिएको एआईजी मिङमार लामाले बताए । तत्काल आफूलाई मात्रै जिम्मेवारी आएको र अन्य सहयोगीलाई साथमा लिएर अनुसन्धान थाल्ने एसएसपी चौधरीको भनाइ छ । वडा प्रहरी कार्यालयले नियन्त्रणमा लिएका घोराही उपमहानगरपालिका१४ नयाँबजारका करिब ४० वर्षीय गंगटे भनिने देवबहादुर विकको भदौ १४ मा मृत्यु भएको थियो । प्रहरीले भने घोराही३ चौपट्टामा बेवारिसे शव फेला परेको गलत सूचना सार्वजनिक गरी विकको अन्त्येष्टी गरिसकेको छ ।
दिनभर साकार,टप फाइभ (बुधबार दिउँसोसम्म)१ हिमालयन रोडिज राइजिङ थ्रु हेल२ पिरैपिरले साकारकी आमाको बेहाल३ आप की अदालतमा कंगना रनोट४ साकारकै साथीले कट्टा हान्यो५ साकार : किन गरेँ दिदीलाई गाली
नारायणगढमा २ रूपैयाँ,"चितवन गीतका कारण प्रतीक्षित बनेको छ २ रुपैयाँ । कुटुमा कुटु सुपाडी दाना ले सबैको मन जितिसकेको छ । गीतले युटयुबमा रेकर्ड तोड्दै बुधबारसम्म २ करोड ९ लाख ७१ भ्युज पार गरिसकेको छ । शुक्रबारदेखि प्रदर्शनमा आउन लागेको उक्त फिल्मबारे जानकारी दिन कलाकारद्वय आसिफ शाह र निश्चल बस्नेत नारायणगढमा देखिए । बुटवल हुँदै आएको जोडीलाई सञ्चारकर्मीमाझ उभ्याउने काम भने चितवनको दाह्री ग्याङ समूहले गरेको थियो । दुवैजना फिल्मका कार्यकारी निर्माता हुन् ।दर्शकले फिल्मको नाम नौलो मान्नुभएको छ, फिल्ममा दाह्री पात्रको रूपमा अभिनय गरेका आसिफले भने, शुक्रबार रिलिज हुन लागेको फिल्मको मंगलबारदेखि नै टिकट बुकिङ सुरु भइसकेको छ । सानो भूलले पनि ठूलो समस्या आइपर्छ भन्ने कथालाई देखाउन यसमा खोजिएको छ । २ रुपैयाँ नाम राखिए पनि निर्माण पक्षका अनुसार फिल्ममा लगानी करोड नाघेको छ । फिल्म मनोरञ्जनात्मक छ, आसिफले भने, बोर लाग्ने छैन, दर्शकको मन जित्नेछ ।जुरेली पात्रको रूपमा अभिनय गरेका निश्चलले फिल्मको एउटा गीतमा मात्र स्वस्तिमा खड्का रहेको बताए । कर्कश फिल्म बनाउँदै आसिफ दाइले २ रुपैयाँ फिल्मको कथा सुनाउनुभएको थियो, निश्चलले भने, त्यही भएर रमाइलो खालको फिल्म बनाऔँ भन्ने थियो, त्यही रमाइलोमा २ रुपैयाँ बनेको छ । उनले मानिसको जीवनमा आइपर्ने विभिन्न किसिमका समस्याकै कथा फिल्ममा रहेको बताए । फिल्म राम्रो मात्र भएर हुँदैन, हेर्दा रमाइलो होस् भन्ने हो, उनले भने, त्यही भएर यो फिल्म दर्शकलाई मनोरञ्जन दिलाउने हिसाबले बनाएका छौं । उनले फिल्मबाट मनोरञ्जन दिलाउनु नै ठूलो कुरा भएको बताए ।२ रुपैयाँ को निर्देशन असीम शाहले गरेका हुन् । फिल्ममा बुद्धि तामाङ, रवीन्द्र झा, राजन इसान, मेनुका प्रधान, टीका पहारीको अभिनय पनि हेर्न सकिनेछ । फिल्मको कथा भने आसिफ र आशिष रेग्मीले लेखेका हुन् ।"
अनुराग बन्दै,"काठमाडौं (कास) सांगीतिक प्रेमकथामा आधारित फिल्म अनुराग बन्ने भएको छ । राजधानीमा बुधबार पत्रकार सम्मेलन गर्दै फिल्म घोषणा गरियो ।लामो समय क्यानाडा बसेर फर्किएकी एलिजा गौतम र मोडलिङको क्षेत्रमा चिनिएका दीपक घिमिरे फिल्मको लिड रोलमा रहने युनिटले जनाएको छ । निर्देशक सत्यराज चौलागाईंले फिल्मको निर्देशनको पाटो सम्हाल्नेछन् । छठ पर्वपछि काठमाडौं, पोखरा, इलामलगायत ठाउँमा फिल्मको सुटिङ छायांकन सुरु गरिने पत्रकार सम्मेलनमा बताइयो । प्रेमगीत र म यस्तो गीत गाउँछु फिल्ममा सहायक निर्देशकको रूपमा काम गरेका सत्यराजले निर्देशनमा डेब्यु गर्न लाग्दा खुसी लागेको बताए । अन्य फिल्ममा काम गर्दा संगालेको अनुभव यस फिल्ममा प्रयोग गर्ने उनले दाबी गरे । सत्यराजसँगै आगत केसी, किरण दाहालको संयुक्त पटककथामा बन्न लागेको फिल्ममा सरोज खनाल, रुपा राणा, निर्मल शर्मालगायतको पनि अभिनय रहनेछ । संगीत ताराप्रकाश लिम्बू र सरोज पोखरेलले गर्नेछन् ।"
अमेरिकामा वुमन इन कन्सर्ट,"काठमाडौं (कास) रक ब्यान्ड अभया एन्ड द स्टिम इन्जन्स, गायिका आस्था राउत र मिस नेपाल मलिना जोशी यसपालि एकैसाथ अमेरिका जाँदै छन् । अक्टोबरमा हुने वुमन इन कन्सर्ट यूएस टुर २०१७ का लागि उनीहरू केही दिनपछि नै त्यता जाँदै छन्। गायिका अभया सुब्बाको संस्था निर्भया फाउन्डेसनले गर्दै आएको वुमन इन कन्सर्ट यसपालि पहिलो पटक देशबाहिर हुन लागेको हो ।यो हाम्रो लागि ठूलो कुरा हुनेवाला छ, बुधबार अभयाले भनिन्, हाम्रो ब्यान्डले टुर हेडलाइन गर्दै छ । महिलाले नेतृत्व गरेको ब्यान्डलाई अलि पत्याउने गरिएको छैन । अभयाका अनुसार नपत्याउने खोलाले नै कहिलेकाहीँ बगाइन्छ । हामीजस्तो अन्डरडगहरूले बेलाबेला मान्छेलाई छक्क पारिदिन्छौं, उनी हाँसिन्, अमेरिकाका दर्शकलाई छक्क पार्ने कोसिस गर्नेछौं । उनले त्यहीँ रहेका जेरुसा राई, वार्तिका राईजस्ता गायिकाहरूलाई वुमेन इन कन्सर्टमा सहभागी गराउन चाहेकी छन् ।गायिका आस्था राउतले पनि अमेरिकाको कार्यक्रमप्रति खुसी व्यक्त गरेकी छन् । वुमन इन कन्सर्टमा सहभागी हुन पाउनु आफ्ना लागि गज्जबको कुरा भएको उनले बताएकी छन् । दसवटा सहरमा कार्यक्रम हुँदै छ, उनले फेसबुकमा स्टाटस लेखेकी छन्, एकैचोटि अमेरिकामा भाग लिन पाउने भएकाले पो अहिलेसम्म वुमन इन कन्सर्टमा सहभागी हुन नपाएकी रहेछु ।थ्री ई इन्टरटेन्मेन्टले आयोजना गर्ने टुरबाट उठेको केही रकम सामाजिक कार्यमा लगाउने विज्ञप्तिमा उल्लेख छ । कलाकारको टोली एक महिनासम्म अमेरिकाको सानफ्रान्सिस्को, लस एन्जलस, क्लिभल्यान्ड, न्युयोर्क, बोस्टनलगायत सहरमा कार्यक्रम गर्नेछ । यसपालिको दसैंतिहार अमेरिकामै मनाउनुपर्ने भयो, अभयाले भनिन्।"
फेरि थलिए भेडीखर्के,"लमजुङ ठाडोभाकाका गायक ८४ वर्षीय भेडीखर्के साइँला (दीर्घराज अधिकारी) फेरि बिरामी परेका छन् । लमजुङमा उपचार हुन नसकेपछि उनलाई मंगलबार काठमाडौं लगिएको छ । नागरिकस्तरबाट ठाडोभाका शिरोमणिको उपाधि पाएका उनको जिल्लामा उपचार सम्भव नभएपछि काठमाडौं लगिएको परिवारले बताएको छ । परेवाडाँडा घर भई सुन्दरबजारस्थित जेठी छोरी ज्वाइँसँगै बस्दै आएका भेंडीखर्केलाई दमका साथै ज्वरोको समस्या छ । ज्वाइँ समशेर लौडारीका अनुसार चिकित्सकले भेडीखर्केको शरीरमा पानीको मात्रा निकै कम भएको बताएका छन् । स्लाइन दिनका लागि शरीरमा नसा फेला पार्नसमेत कठिन भयो । खाना नखाएको १५ दिन भइसक्यो, उनले भने । दुई वर्षअघि पनि भेडीखर्के बिरामीले थला परेका थिए । देशविदेशका शुभचिन्तकको सहयोगमा एक महिनासम्म वीर अस्पतालमा राखेर उपचार गराइएपछि उनी तंग्रिएका थिए । उनी सभासमारोहमा ठाडोभाका गीत गाएर हिँड्न सक्ने भएका थिए । अहिले बिरामी परेपछि भेडीखर्केलाई उपचारको लागि ज्वाइँ समशेरले काठमाडौं लगेका छन् । उनलाई वीर अस्पतालमा भर्ना गरिएको परिवारले बताएको छ । ठाडोभाका लोककला प्रतिष्ठानका अध्यक्ष नवराज पहाडीका अनुसार भेडीखर्के पश्चिमाञ्चलमै चर्चित तर लोपोन्मुख ठाडोभाकाका एक मात्र अभियन्ता हुन् । उनको उपचार खर्च सबै सरकारले बेहोर्नुपर्ने माग उनले गरेका छन् ।"
कर्णालीको खीर चाख्नुस्,"कर्णाली गरिब छ भन्ने बुझाइ छ धेरैको । हामी गरिब होइनौं, व्यवस्थित हुन नसकेका मात्रै हौं ।कबिन अधिकारीकाठमाडौं कर्णाली खीर हजुर चाखेर त हेर्नुहोस्, उनीहरू अघिल्तिर आउजाउ गर्ने सबैलाई सामूहिक निम्तो दिइरहेका थिए । राजधानीबासीलाई कर्णालीको खीर ? सुन्दै खाउँखाउँ लाग्नु स्वाभाविकै थियो । मौलिक पोसाकमा सजिएका युवायुवती कर्णालीकै चामलबाट बनाइएको खीर चखाइरहेका थिए । छेवैमा डोल्पाका जीवन शाही खीर खाएकाहरूलाई कर्णालीमा उत्पादन हुने चामलको विशेषताबारे बताइरहेका थिए । भृकुटीमण्डपमा कर्णाली समाजले मंगलबार यसरी कर्णालीलाई फरक ढंगले प्रस्तुत गर्यो, महोत्सव गरेर । महोत्सवमा देउडादेखि हुडकेसम्मको गीत र नृत्य प्रस्तुति पनि थियो । धेरैजनाको चासो भने कर्णालीकै मौलिक चामल चिनो प्रजातिबाट बनेको खीरमा थियो । सुक्खा ठाउँमा लगाइने चिनो नै कर्णालीको मुख्य चामल रहेको जीवनले बताए । कोदो वर्गमा पर्ने यस चामललाई पछिल्लो समय कर्णालीबासीले बिर्सन थालेका छन्, उनले गुनासो पनि गरे, भोकमरी परेको बेला राजधानीबाट अनुदानको रूपमा सेता चामल कर्णालीमा भित्रिन थाले पनि यस्तो भएको हो । उनका अनुसार सजिलै उपलब्ध हुने भए पनि कर्णालीका बासिन्दा दु:ख गरेर अन्न उत्पादन गर्नतिर लाग्न छाडेका छन् । यस्तोमा पनि डोल्पाका २५ वर्षे जीवन भने आफ्नो थातथलोको रैथाने अन्न जोगाउनतिर लागिपरेका छन् । उनी डोल्पो अग्र्यानिक कृषि व्यवस्थापन समितिमा समेत कार्यरत छन् । धेरैले उनलाई कर्णालीको चामलबाट बनेको खीर कुरौनीजस्तो लागेको प्रतिक्रिया दिइरहेका थिए । यस्तो अग्र्यानिक चामलमा खाद्यान र औषधि दुवैको विशेषता हुन्छ, उनले दाबी गरे, यसमा फाइभर प्रचूर मात्रामा पाइने हुँदा पाचन प्रक्रियामा फाइदा पुर्याउँछ । महोत्सवमा कर्णालीका तन्नेरीहरूले आफ्नो थातथलोको सौन्दर्यसमेत सुनाइरहेका थिए । १६ वर्षीया पुष्पा चौलागाईं र रेनु न्यौपाने कर्णाली दुर्गम छ भन्ने धारणा परिवर्तन गर्न आवश्यक रहेको सुझाइन् । उनीहरूले महोत्सवमा आउनेलाई कर्णालीको स्रोत र साधनबारे बुझाउने प्रयत्नसमेत गरिरहेका थिए । कर्णाली गरिब छ भन्ने बुझाइ छ धेरैको, पुष्पाले तर्क गरिन्, हामी गरिब होइनौं, व्यवस्थित हुन नसकेका मात्रै हौं । यातायातको समस्या समाधान हुनेबित्तिकै कर्णालीमा विकासका धेरै ढोका खुल्न सक्ने यी तन्नेरीहरूको तर्क थियो । महोत्सवमा कर्णाली भेगप्रति माया गर्ने तन्नेरीहरूले विभिन्न सांस्कृतिक पक्ष झल्कने आकृतिलाई फेस पेन्टिङमा समेत उतारेका थिए ।"
अस्ट्रेलियामा इन्द्रजात्रा र गौरा,"अस्ट्रेलिया विभिन्न सांस्कृतिक प्रस्तुतिसहित अस्ट्रेलियामा पनि इन्द्रजात्रा र गौरा मनाइएको छ । सिड्नीमा सुदूरपश्चिम समाजले गौरा र दक्षिण अस्ट्रेलियामा गुठी संस्थाले इन्द्रजात्राको झाँकी निकालेका हुन् । दक्षिण अस्ट्रेलियाको एडिलेडमा पहिलोपटक मनाइएको इन्द्रजात्रामा कुमारीको रथलाई स्थानीयस्तरमा प्रदर्शन गरियो । धिमे बाजा बजाएर सुरु कार्यक्रममा अस्ट्रेलियाका राजनीतिक दलका नेताको समेत सहभागिता थियो । कार्यक्रममा लाखे नाच, विभिन्न नेवारी परम्परागत सांस्कृतिक कार्यक्रमसमेत देखाइए भने समयबजीको समेत प्रदर्शन गरियो । प्रवासमा सांस्कृतिक जर्गेना गर्नुसक्नु भनेको नेपालीपनलाई फैलाउनु हो, गुठी संस्थाका रजनेश श्रेष्ठले भने । सिड्नीमा गरिएको गौरा उत्सवमा भने सहभागीले देउडा नाच्दै मनोरञ्जन लिए । सुदूरपश्चिम र मध्यपश्चिममा मात्र उल्लासका साथ मनाइने यस उत्सवमा यहाँ सबै क्षेत्रका नेपालीले सहभागिता जनाए । समाजका सचिव लक्ष्मी जोशीले नेपाली जहाँ रहे पनि आफ्नो संस्कृतिलाई माया गर्नु सकारात्मक पक्ष रहेको दाबी गरे ।"
गलत सूचनाले हिंसा भड्कियो,"याङगुन (बीबीसीटाइम) म्यान्मारकी नेतृ आङ सान सुकीले मुलुकको राखिने राज्यमा केही समययता हिंसा भड्कनुमा गलत सूचना र समाचार प्रमुख कारण रहेको आरोप लगाएकी छन् । पछिल्लोपटक रोहिंग्या संकट सुरु भएपछि पहिलोपटक प्रतिक्रिया सार्वजनिक गर्दै सुकीले आतंकवादीलाई सहयोग पुग्ने गरी आएका गलत समाचारले संकट झन बढाएको बताइन् । टर्कीका राष्ट्रपति रेसेप तायिप इर्दोगानसँगको टेलिफोन वार्तामा सुकीले यस्तो बताएको उनको कार्यालयले जनाएको छ । इर्दोगानले अल्पसंख्यक समुदायविरुद्ध गलत तरिकाले बल प्रयोग गर्न नहुनेमा जोड दिँदै नागरिकको सुरक्षामा बढी ध्यान दिन आग्रह गरेका थिए । राष्ट्रसंघको तथ्यांकअनुसार राखिने राज्यमा दुई सातायता भड्किएको हिंसामा ४ सय मानिसको मृत्यु भइसकेको छ भने १ लाख २३ हजार रोहिंग्याहरू बंगलादेशतर्फ भागेका छन् । राखिने राज्यका सबै नागरिकको सुरक्षाका लागि यथासम्भव पहल थालिएको म्यान्मार सरकारले जनाएको छ । सुकीले रोहिंग्या समुदायका नागरिकमाथि सैनिक ज्यादती नभएको दाबी गर्दै सामाजिक र मानवीयता रक्षाको अधिकार सबै नागरिकलाई भएको पनि बताइन् । सरकारद्वारा जारी विज्ञप्तिमा आतंकवादीको स्वार्थलाई बढावा दिने उद्देश्यले गलत समाचार र तस्बिर दिएर विभिन्न समुदायबीच थुप्रै समस्या निम्त्याइएको पनि उल्लेख गरिएको छ । गत २५ अगस्टमा रोहिंग्या लडाकुले प्रहरी चौकीमा आक्रमण गरेपछि पछिल्लो हिंसा सुरु भएको थियो । त्यसयता सेनाले लडाकुमाथि कारबाही चलाइरहेको छ । बंगलादेशमा शरण लिइरहेका शरणार्थीहरूले भने सशस्त्र रूपमा रहेका बौद्धमार्गी नागरिकको सहयोगमा सुरक्षाफौजले गाउँमा आगजनी गरेको र नागरिकमाथि गोली चलाएको दाबी गरेका छन् । म्यान्मारको सीमा सुरक्षामन्त्री फोन थिन्तले भने गाउँमा आगजनी गरी मुस्लिम समुदायलाई छिमेकी बंगलादेशतर्फ जान बाध्य गराउने लडाकुहरूको रणनीति भएको दाबी गरेका छन् ।सीमामा बारुदी सुरुङयसैबीच, शरणार्थीहरूलाई बंगलादेश पस्नबाट रोक्न म्यान्मार सरकारले सीमामा बारुदी सुरुङ बिछयाएको समाचार सार्वजनिक भएको छ । दुई बंगलादेशी सरकारी स्रोतलाई उद्धृत गर्दै रोयटर्सले जनाएअनुसार सुरक्षित रूपमा बंगलादेश भाग्न चाहनेहरूलाई रोक्न सीमामा बारुदी सुरुङ राखिएको हो । सीमामा भएको विस्फोटमा २ बालबालिका र १ महिला घाइते भएपछि यस्तो तथ्य सार्वजनिक भएको थियो । सन् १९९० को दशकको सैन्य सरकारका बेलामा बंगलादेशसँगको सीमामा बारुदी सुरुङ राखिएको थियो । हालै विस्फोट भएको बारुदी सुरुङ पुरानै हो या नयाँ राखिएको हो भन्ने स्पष्ट भइसकेको छैन । यसबारे म्यान्मार सरकारले पनि प्रतिक्रिया दिएको छैन । यद्यपि नेतृ सुकीका प्रवक्ताले भने आतंकवादीले राखेको आशंका गरे । नोबेल फिर्ताको मागम्यान्मारमा प्रजातन्त्रका लागि लडेबापत नोबेल शान्ति पुरस्कारबाट सम्मानित सुकीकै मुलुकमा जातीय हिंसा भड्किएपछि कतिपयले उनको पुरस्कार फिर्ता लिनुपर्ने माग गरेका छन् । तर उनले राखिनेमा जातीय सफाया भएको भन्ने कुरालाई अस्वीकार गर्दै आएकी छन् । थुप्रै नोबेल विजेताहरूले पनि पछिल्लो हिंसाका विषयमा केही कदम चाल्न उनलाई आह्वान गरेका थिए । मानव अधिकारवादीको आग्रहहिंसाका कारण रोहिंग्या मुस्लिम समुदायका नागरिकमाथि ज्यादती बढेको अधिकारवादीको आरोप छ । उनीहरूले अल्पसंख्यक रोहिंग्याको मानव अधिकार हनन भएकाले त्यसो नगर्न र उनीहरूलाई पनि आफ्नो समुदायमा सुरक्षित हिसाबमा बस्न दिन आग्रह गरेका हुन् । ती समुदायको घर बस्तीमा आगो लगाइएको र कुटपिट गरिएको भन्दै सुरक्षाका लागि अधिकारवादीहरूले चासो व्यक्त गरेका छन् । डुंगा डुब्दा ५ बालबालिकाको मृत्युयसैबीच, म्यान्मारबाट बंगलादेशतर्फ जाने क्रममा बुधबार बिहान डुंगा डुब्दा कम्तीमा ५ बालबालिकाको मृत्यु भएको छ । प्राप्त समाचारअनुसार म्यान्मारबाट भागिरहेका रोहिंग्या समुदायका शरणार्थी बंगलादेश जाने क्रममा डुंगा डुबेको हो ।"
राष्ट्रको मुहार फेर्न स्वास्थ्य क्षेत्रमा दिगो लगानी,"माल्दिभ्स दक्षिणपूर्व एसियाली राष्ट्रले स्वास्थ्य क्षेत्रमा दिगो लगानी गरेर आफ्नो मुलुकको मुहार फेर्न सक्ने विज्ञहरूले बताएका छन् । उनीहरूले सबैका लागि स्वास्थ्यको सुनिश्चिततातर्फ समेत थप पहल हुनुपर्ने औंल्याएका छन् ।विश्व स्वास्थ्य संगठन (डब्लूएचओ) का दक्षिणपूर्व एसियाको क्षेत्रीय समितिको ७० औं अधिवेशनलाई सम्बोधन गर्दै विज्ञहरूले यस क्षेत्रका ११ मुलुकले आफ्ना नागरिकको गुणस्तरीय स्वास्थ्य सुनिश्चितताका लागि दिगो लगानी गर्नुपर्ने आवश्यकता औंल्याए । स्वास्थ्य क्षेत्रमा दिगो लगानी विकासको महत्त्वपूर्ण औजार हो, डब्लूएचओ दक्षिणपूर्व एसियाका निर्देशक डा पुनम खेत्रपाल सिंहले भनिन्, यदि सरकार यसलाई सुनिश्चित गर्छ भने कठिन मानिएको विकास अघि बढ्छ ।उनले यस क्षेत्रका राष्ट्रलाई स्वास्थ्यमा कुल बजेटको १० प्रतिशत खर्च गर्न आग्रह गरिरहेका बेला माल्दिभ्सले २६ प्रतिशत खर्च गरिरहेको समेत बताइन् । उनका अनुसार सन् १९८० ताका माल्दिभ्स गरिब राष्ट्रको श्रेणीमा रहे पनि हाल उच्च मध्यम आय भएको राष्ट्रमा पर्छ । यहाँका सबै जनताको स्वास्थ्य बिमासमेत गरिएको छ। सन् २०१६ मा हात्तीपाइले उन्मूलन गर्ने यो क्षेत्रको पहिलो मुलुक माल्दिभ्स बनेको उल्लेख गर्दै डा सिंहले यसअघि सन २०१५ मा माल्दिभ्स औलोमुक्त राष्ट्र घोषित भएको बताइन् । यस वर्ष माल्दिभ्समा दादुरा उन्मूलन भएको उल्लेख गर्दै डा सिंह भनिन्, यो मुलुकले सन् २०२० सम्ममा क्षयरोगमुक्त देशको लक्ष्य बोकेको छ, यो समग्र क्षेत्रीय लक्ष्यको दाँजोमा १० वर्ष अगाडि रहनु हो । आफूहरूले प्रतिव्यक्ति ८ सय १० अमेरिकी डलर स्वास्थ्य क्षेत्रमा खर्च गरिरहेको आंैल्याउँदै माल्दिभ्सका स्वास्थ्य मन्त्री अब्दुल्ला नजिम इब्राहिमले भने, हाम्रो नागरिकको स्वास्थ्य सर्वोच्च प्राथमिकतामा छ । डब्लूएचओका महानिर्देशक डा टेड्रोसले यी क्षेत्रका राजनीतिक नेतालाई औंल्याउँदै भने, सम्भावना र चुनौती चुनेपछि तपार्इंको क्षेत्रमा स्वास्थ्यस्थिति राम्रो हुन्छ ।अधिवेशनमा नेपालका स्वास्थ्य राज्यमन्त्री रामसिंह यादव लगायत यस क्षेत्रका बंगलादेश, भुटान, उत्तर कोरिया, भारत, इन्डोनेसिया, माल्दिभ्स, म्यान्मार, श्रीलंका, थाइल्यान्ड र पूर्वी टिमोर गरी ११ मुलुकका स्वास्थ्य मन्त्रीलगायत स्वास्थ्यसँग सम्बन्धित उच्च अधिकारी सहभागी छन् । स्वास्थ्य राज्यमन्त्री यादवले नेपालको स्वास्थ्य क्षेत्रको आवश्यकता, सम्भावना र चुनौतीबारे बैठकमा छलफल हुने बताए । पाँचदिने अधिवेशनले दक्षिणपूर्वी एसिया क्षेत्रको स्वास्थ्य आवश्यकताबारे छलफल गरेर भविष्यका लागि कार्यक्रम र नीति बनाउनेछ ।"
गाई संरक्षणकर्ताविरुद्ध आदेश,"नयाँदिल्ली (सिन्हवा) भारतको सर्वोच्च अदालतले स्वघोषित गाई संरक्षणकर्तालाई नियन्त्रणमा लिन बुधबार आदेश दिएको छ । केन्द्रीय सरकार र प्रादेशिक सरकारलाई अदालतले तत्काल केही कदम चाल्न आदेश दिएको छ । प्रधानन्यायाधीश दीपक मिश्र नेतृत्वको तीन सदस्यीय इजलासले गाई संरक्षण अभियानका नाममा भइरहेका गतिविधि रोक्न सबै जिल्लामा वरिष्ठ प्रहरीको नेतृत्वमा संयन्त्र परिचान गर्न आदेश दिएको हो । केन्द्र र प्रदेश सरकार दुवैले गाई संरक्षणका नाममा स्वघोषित रूपमा भइरहेका गतिविधि रोक्न तत्काल कदम चाल्नुपर्दछ, उनीहरूले कानुन हातमा लिएका छन् । कानुनलाई बेवास्ता गरी जे मन लाग्यो, त्यही गरेका छन्, आदेशमा भनिएको छ । भारतमा गाईलाई हिन्दु धर्मअनुसार पूजनीय रूपमा लिइन्छ । त्यसका लागि कडा कानुन पनि बनाइएका छन् । सन् २०१४ मा भारतीय जनता पार्टी सत्तामा आएपछि गाईको मासु खाएको भन्दै मुसलमान र दलित समुदायका व्यक्तिमाथि विभिन्न ठाउँमा आक्रमण भएका थिए । विशेष गरेर भारतको उत्तरी राज्यमा गाई संरक्षणका नाममा विभिन्न समूहहरूले गतिविधि गर्दै आइरहेका छन् । सरकारी अधिकारीका अनुसार गाई संरक्षणका नाममा भएका अभियानका क्रममा पछिल्लो तीन वर्षमा झन्डै १२ जनाको मृत्यु भएको छ । दूधका लागि गाई ओसारपसार गर्ने, विशेष गरेर मुस्लिम समुदायका व्यक्ति बेलाबेलामा आक्रमणकारीको निसानामा पर्ने गरेका छन् । स्वघोषित गाई संरक्षणकर्ताद्वारा मुस्लिम र दलित समुदायका व्यक्तिमाथि भएको आक्रमणको भारतीय प्रधानमन्त्री नरेन्द्र मोदीले पनि निन्दा गरेका छन् ।"
यस्ता नेता चाहन्छन् मतदाता,"अर्का स्थानीय ४० वर्षीय प्रभु राम पनि निर्वाचनलाई लिएर निकै उत्साही छन् । उनले दलित भएकै कारण सरकारी सेवासुविधाबाट वञ्चित हुँदै आएकाले यसपटक आफूहरूलाई माया गर्ने उम्मेदवारलाई मत दिने बताए । हामीलाई दलित र निमुखा भनेर गाउँकै टाठाबाठाले निकै हेपे, हाम्रो नाममा धेरैले फाइदा पनि लिए, उनले भने, अब हाम्रा लागि बोलिदिने र हाम्रा नाममा आएको सेवासुविधा नपचाउने उम्मेदवारलाई मत दिन्छु । वीरगन्ज महानगरपालिका२० श्रीसियामा १५ घरधुरीको डुम बस्ती छ । सिर्सिया सुक्खा बन्दरगाहनजिकको यो दलित बस्ती ऐलानी जग्गामा बसेको छ । ४० जना जति मतदाता रहेको यहाँ कुनै दलका व्यक्ति मत माग्न पुगेका छैनन्, न त मतदाता शिक्षा दिइएको छ । स्थानीय उमेश राम आफूहरूलाई चुनाव आएको थाहा भए पनि कोको उम्मेदवार छन्, कसरी मतदान गर्ने भन्ने जानकारी नरहेको बताउँछन् । हामी गरिब, अनपढ भए पनि मतदाता त हौं नि, खोइ कोही पनि भोट माग्न आएका छैनन्, कसरी मत दिने भनी सिकाउन पनि आएनन्, उनले भने, हाम्रो बस्तीमा आउन घिन मान्या हुन कि हाम्रो भोटै नचाहिएको हो ? महानगरमै भए पनि शिक्षा, रोजगारी, शौचालय आदि सुविधाबाट वञ्चित यो बस्तीका २ दर्जनजति बालबालिका विद्यालय जाँदैनन् । बाँसका सामग्री बनाई जीविकोपार्जन गर्ने डोमलाई २ छाक हातमुख जोर्न धौधौ छ । स्थानीय उमादेवी ऐलानी जग्गामा सुकुम्बासी बनेर बसिरहेका आफूहरूलाई स्थायी बसोबासको प्रबन्ध मिलाइदिन सक्ने उम्मेदवारलाई मत दिने बताउँछिन् । सरकारले जनता आवास कार्यक्रमअन्तर्गत डोमका लागि नि:शुल्क घर बनाइदिने कार्यक्रम ल्याएको भन्ने सुने पनि आफूहरूलाई सोधखोज गर्न कोही नआएको उनको गुनासो छ। हाम्रा लागि नम्बरी जग्गामा नचुहिने छानो भइदिए ठूलो कुरो हुन्छ, उनले भने, कहिलेसम्म ऐलानी जग्गामा सुँगुरको खोर जस्तो छाप्रोमा बस्ने ? हाम्रा बारेमा कसले सोचिदिने ?"
भोट तान्न भोज,"धनुषा (कास) सीमावर्ती मुखियापट्टी गाउँमा बुधबार अपराह्न धुमधामका साथ भोज चलिरहेको थियो । दिउँसो घाम छेक्न लगाइएको टेन्टमुनि त्रिपाल, दरी, पराल र चप्पलमाथि बसेर स्थानीय मतदाता भोज खाँदै थिए । दृश्य हेर्दा कुनै विवाह समारोह वा भण्डाराको जस्तो देखिन्थ्यो । स्थानीय कांग्रेस नेता विश्वनाथ यादवले पार्टीबाट नपाएपछि बागी उम्मेदवारी दिएका छन् । उनका समर्थक सुरेन्द्रप्रसाद चौधरीले भोज दिएका हुन् । समर्थक र मतदातालाई भोज खुवाउन दैनिक १ हजारको दरले ज्याला दिएर तीन जना खटेको खाना पकाउँदै गरेका दिनेश महतोले बताए । चुनावसम्म खाना पकाउन आएको छु, तरकारी पकाउँदै गरेका महतोले भने, चुनावसम्म यहाँ सबैका लागि भोज चल्छ । भात, दाल र आलु मिक्स तरकारी भोजको परिकार हो । यहाँ भोज भएपछि आसपासमा खाना पाक्दैन । दिनभरि आउने जति सबै खाएर जान्छन् । विपन्न समुदायका बालबालिका, वृद्धवृद्धालगायत गाउँका अधिकांश भोजमा सहभागी थिए । यो एउटा उदाहरण मात्रै हो । सदरमुकामभन्दा बाहिरका गाउँमा चुनावी प्रचारप्रसारमा खटेका कार्यकर्ता र समर्थक दिनहुँ भोजमा सहभागी हुन थालेका छन् । भोज खुवाउनु निर्वाचन आचारसंहिता विपरीतको काम हो । आचारसंहिता उल्लंघन गरेमा उम्मेदवारी खारेजसम्मको कारबाही हुन्छ । तर, मधेसमा भोज नखुवाई चुनाव जित्न सकिन्न भन्ने मान्यता छ । आयोगको आँखा छल्दै भोज खुवाउनेहरू दिनहुँ बढिरहेका छन् । सबै उम्मेदवारले सामूहिक रूपमा यसरी नखुवाए पनि होटलमा भने भोज दिन थालेका छन् । नास्तादेखि खानासम्मको व्यवस्था गर्नुपर्छ, नुखवाए अर्को पार्टीमा जाने र प्रचारप्रसारमा नखट्ने समस्या छ, कांग्रेसका एक उम्मेदवारले भने, चुनाव लडेपछि भोजभतेर सामान्य हो ।"
सहिद परिवारले पाएनन् टिकट,"राजविराज (कास) मधेसवादी दलले टिकट नदिएपछि सहिद रामकृष्णका भाइ धर्मपाल राउतले हनुमाननगर कंकालिनी नगरपालिका ३ वाट वडा सदस्य पदमा स्वतन्त्र उम्मेदवारी दिएका छन् । उनको प्रस्तावक सहिदपत्नी सुदनियादेवी छन् । सहिद दाजुले देखेको सपनालाई स्थानीयस्तरमा कार्यान्वयन गराउन उम्मेदवारी दिएको हुँ, धर्मपालले भने, मधेसवादी दललाई आग्रह गर्दा टिकट दिएनन् । मधेस आन्दोलनमा दाजु सहिद भएकाले अन्य पार्टीको टिकटले चुनाव लड्न मनले मानेन । सहिदपत्नी सुदनियाले नेताहरूले विगतमा आन्दोलनमा सहिद हुनेलाई मधेस सरकार भए ५० लाख दिन्छु भनेको स्मरण गरिन् । तर, स्थानीय सरकारमा सहभागिताका लागि एउटा सदस्य पदको टिकट पनि नदिएको उनको गुनासो छ । उनका पति रामकृष्णको मधेस आन्दोलनका क्रममा भारदहमा प्रहरी गोलीले मृत्यु भएको थियो । त्यति बेला मधेसवादी दलका नेताहरूले ठूलाठूला आश्वासन दिए । टिकट माग्दा न त संघीय समाजवादी फोरमले दियो न राजपाले नै, धर्मपालले भने । उनले मधेस आन्दोलनको माग स्थापित गराउन र विकास अभियानमा जुट्न खोजेको बताए । तर ठूला सपना देखाउने मधेसवादी दलका नेताहरूले अहिले वडा सदस्यको टिकटका लागि पनि पत्याएनन्, उनको दुखेसो छ ।गत वर्षको मधेस आन्दोलन र त्यसपछि सप्तरीको मलेठमा भएको तनावका क्रममा ११ जना सहिद भएका थिए । यसपटक बुधबार साँझसम्म दर्ता भएको मनोनयनको सूचीमा सहिद परिवारका कुनै सदस्यले पनि पार्टीबाट उम्मेदवारी दिएको देखिँदैन । मधेसवादी दलले सभामा माला लगाएर हामीलाई प्रदर्शनको माध्यम र जनताको भोट बटुल्ने काम मात्रै गरे, सहिदपत्नी सुदनियादेवीले भनिन्, मधेसवादी दलको वास्तविकता बुझियो । त्यही भएर जनतामा गएका हौं ।"
शिक्षा कार्यालय घेराउ,"सिन्धुपाल्चोक (कास) अनावश्यक शुल्क उठाइएको भन्दै चौतारा साँगाचोकगढी नगरपालिकाको श्रीकृष्णरत्नगंगा माविका विद्यार्थीले शिक्षा कार्यालय घेराउ गरेका छन्। विद्यालयले भर्ना शुल्क दुई हजार, परीक्षाको १ हजार, भौतिक १ हजार ५ सय र जग्गा भाडाको शुल्क ५ सय लिँदै आएको विद्यार्थी गिरिराज कटवालले बताए । अनावश्यक शुल्क लिन बन्द गर्नुपर्ने भन्दै विद्यार्थीले जिशिअ गौरीशंकर पाण्डेलाई ज्ञापनपत्रसमेत बुझाए । उनीहरूले प्रजिअ आशमान तामाङलाई मागबारे जानकारी गराएका थिए ।"
"जनकपुरवासी भन्छन् (नेता धेरै पायौं, विकास पाएनौं","जनकपुर र वीरगन्जमा फरक एउटा मुद्दा पनि छ प्रादेशिक राजधानीको । वीरगन्ज महानगरपालिका र जनकपुर उपमहानगरपालिकाका उम्मेदवारहरूले राजनीतिक तथा विकासका एजेन्डा त लिएका छन् नै, प्रादेशिक राजधानी बनाउने एजेन्डासमेत जनतामाझ राखेका छन् । जुलुससहित उम्मेदवारी दिन गएका एमालेका उम्मेदवारले आफूहरूको मुख्य माग नै जनकपुरलाई राजधानी बनाउने भएको बताए । जितेपछि के गर्नुहुन्छ भन्ने जिज्ञासामा जनकपुरबाट एमालेका मेयरका उम्मेदवार लक्ष्मीनारायण भगत र उपमेयरकी उम्मेदवार पुनमकुमारी मिश्रले एउटै योजना सुनाए, जनकपुरलाई राजधानी बनाउँछौं । कांग्रेस, माओवादी केन्द्र, राजपासहित अन्य साना दलले पनि यो मागलाई जोडतोडले उठाएका छन् । राजधानी बन्न सके विकासले गति लिने र जनकपुरको मुहार चाँडै नै फेर्न सकिने उम्मेदवारहरूको विश्वास छ। जनकपुरबाट राजनीति गरेर राष्ट्रिय छवि बनाएका निधिका लागि जनकपुर उपमहानगरपालिका प्रतिष्ठाको विषय बनेको छ । यस उपमहानगरमा कांग्रेस र राजपाबीच नै मुख्य प्रतिस्पर्धा देखिन्छ । त्यसपछि एमाले, माओवादी र अन्य मधेस केन्द्रित दल छन् । मधेसमा विकास नभएको विषयलाई निधि मान्दैनन् । विकास र राजनीतिक मुद्दालाई सँगै अघि बढाएको उनको भनाइ छ । अहिले सुरु भएको हुलाकी राजमार्ग र ढल्केबरदेखि जनकपुरजलेश्वरसम्मको ६ लेनको बाटोले २ नम्बर प्रदेशको मुहार फेर्न सक्ने उनको दाबी छ । भारतले बनाउने भनिएको हुलाकी मार्गअन्तर्गत २ नम्बरका ८ वटै जिल्लालाई छुने गरी २ सय ८५ किमि सडक नेपालले बनाउने निर्णय गरेको छ । अर्थमन्त्री ज्ञानेन्द्रबहादुर कार्कीका अनुसार सरकारले उक्त हुलाकी मार्गका लागि १० अर्ब बजेट छुट्याएर हालै मात्रै टेन्डर गरेको छ । कांग्रेस नेताहरूले अहिले यसलाई चुनावी एजेन्डा नै बनाएका छन् । राजपाले भने संविधान संशोधनसँग जोडिएका विषयलाई मुख्य एजेन्डा बनाएको छ । यद्यपि उसले समृद्ध मधेस सम्पन्न देशको नारा अघि सार्दै चुरे संरक्षणलाई पनि आफ्नो एजेन्डा बनाएको छ । मधेसले बर्सेनि भोग्नुपरेको बाढी र डुबानको मुख्य जरो नै चुरे विनाश रहेको ठहर राजपाको छ । हालै गएको बाढी र डुबानका कारण मधेस पीडामा रहेकै बेला उम्मेदवारहरूले चुरे संरक्षणलाई पनि आफ्नो मुख्य एजेन्डा बनाएर मतदाता आकर्षित गर्न खोजेका छन् । राजपाले बाढी डुबान पीडित पुनर्निर्माण प्राधिकरण गठनको मुद्दा उठाएको छ । राजपा महासचिव केशव झाले मधेसका ८ वटै जिल्लामा राजनीतिकसँगै विकासका योजना लिएर पार्टीपंक्ति चुनावी मैदानमा उत्रिएको बताए । धनुषामा १८ स्थानीय तह छन् । प्रतिस्पर्धाको दृष्टिले जिल्लाका अधिकांश स्थानमा कांग्रेस र राजपाबीच मुख्य प्रतिस्पर्धा देखिन्छ । राजमार्ग क्षेत्रमा भने एमालेको राम्रो प्रभाव छ । मुख्य सत्ता गठबन्धन दल कांग्रेस र माओवादी केन्द्रबीच एमालेलाई २ नम्बर प्रदेशबाट कमजोर बनाउन तालमेलको लामै गृहकार्य पनि भएको थियो । तर, दुवै दलका आन्तरिक झगडाका कारण दुई नगरपालिकाबाहेक केन्द्रीय तहबाट अन्य स्थानमा तालमेल हुन सकेन । जसका कारण प्रमुख प्रतिपक्ष एमालेलाई यस क्षेत्रमा ठूलै राहत मिलेको छ । एमाले सत्तारूढ दल र मधेस केन्द्रित दलभित्रकै असन्तुष्टिलाई क्यास गरेर भोट तान्ने प्रयासमा छ ।"
मनोनयन र्यालीमा बालबालिका,"रौतहट (कास) विभिन्न स्थानीय तहमा बुधबार उम्मेदवार मनोनयन क्रममा यहाँ क्रियाशील दलले व्यापक रूपमा बालबालिका प्रयोग गरेका छन् । मनोनयन लक्षित गरेर अधिकांश विद्यालय बन्द गरिएपछि पोसाकमै विद्यार्थी र्यालीमा सहभागी थिए । धेरै बालबालिकाले दलका चिह्न अंकित टिसर्ट लगाएका थिए । केही स्कुल पोसाकमै सहभागी थिए । उनीहरूका हातमा झन्डा थिए । बालबालिकाले आफू सहभागी दलको पक्षमा नाराबाजी गरेको देखिन्थ्यो । दलले कार्यकर्ता ओसार्न प्रयोग गरेका ट्रयाक्टरभरि बालबालिका देखिन्थे । गाउँगाउँबाट नाराबाजी र नाचगान गर्दै बालबालिकाले भरिएका ट्रयाक्टर मनोनयनस्थलसम्म आएका थिए । एमाले, कांग्रेस, माओवादी केन्द्र, राजपालगायत सबैजसो दलले प्रयोग गरेका ट्रयाक्टरमा धेरैजसो विद्यार्थी र साना बालबालिका झन्डा बोकेर अग्रपंक्तिमा देखिए । बुधबार दिउँसो गरुडा नगरपालिकामा मनोनयन दर्ता गर्न आयोजित र्यालीमा पोसाकमै विद्यार्थी सहभागी भए । सबैको हातमा पार्टीको झन्डा थियो । श्रीमावि गौरीकोटी गरुडामा ९ कक्षामा अध्ययनरत अर्चना सहनीले हाफ छुट्टीपछि र्यालीमा सहभागी हुन आएको बताइन् । उनको हातमा पार्टीको झन्डा थियो । सरले नै विद्यालय बन्द गराउनुभएको हो, उनले भनिन्, बिदा भएपछि पार्टीको काममा आएकी हँु । जिल्लाका धेरै विद्यालयमा बाढीले क्षति पुर्याएको छ । त्यसैले टहरामा राखेर पढाउने गरिएको छ । भवन नभएकाले विद्यार्थी विद्यालय खासै जाँदैनन् । यस्तो मौका छोपेर दलहरूले कार्यक्रममा उनीहरूलाई प्रयोग गरेको स्थानीयले बताए । निर्वाचन आचारसंहिताअनुसार बालबालिकालाई चुनावका गतिविधिमा प्रयोग गर्न पाइँदैन । अघिल्लो संविधानसभाको निर्वाचनमा बालबालिका र विद्यार्थी प्रयोग भएको भन्दै विभिन्न सरोकारवाला निकायले दललाई सचेत गराएका थिए । तर, स्थानीय तह निवार्चनमा त्यसको व्यापक प्रयोग भएको पाइयो । अनेरास्वियुकी केन्द्रीय सदस्य प्रतीक्षा कार्कीले बालबालिका प्रयोगले उनीहरूका अधिकारको हनन भएको बताइन् । सबै दलले यस्ता कुराको ख्याल गर्नुपर्छ, उनले भनिन्, दलले आगामी दिनमा बालबालिका प्रयोग गर्नुहुन्न ।चन्द्रपुर नगरपालिकाका निर्वाचन अधिकृत कमलराज भण्डारीले पनि निर्वाचन गतिविधिमा बालबालिका सहभागी गराउनु आचारसंहिताविपरीत भएको जनाए । यस्तो भएको छ भने दलहरूले अब फेरि यस्तो नगरून्, उनले भने, चन्द्रपुरको मनोनयनमा बालबालिका प्रयोग भएका छैनन् । तर दर्ता गर्न आएका र्यालीमा प्रशस्त बालबालिका थिए । जिल्ला शिक्षा अधिकारी रामविनय सिंहले विद्यालयलाई राजनीतिक गतिविधिमा विद्यार्थी सहभागी नगराउन पत्राचार गरिसकेको जनाए । त्यस बाबजुद विद्यालयले बदमासी गरेको हो भने स्पष्टीकरण सोध्छु, उनले भने, बालबालिकालाई पार्टीको झन्डा बोकाएर हिँडाउन कदापि मिल्दैन । मनोनयन दर्ताको दिन विद्यालय बन्द गर्न निर्देशन दिनुपर्नेमा त्यसो गर्न नसक्दा समस्या भएको उनले बताए ।"
मनोनयन दर्तामा उत्साह,"वीरगन्ज प्रदेश २ को एक मात्र महानगरपालिका वीरगन्जमा असोज २ गते हुने स्थानीय तह निर्वाचनका लागि बुधबार उल्लासपूर्ण वातावरणमा मनोनयन दर्ता सकिएको छ । मुख्य निर्वाचन अधिकृतको कार्यालयमा बिहान १० बजेदेखि नै आकांक्षीहरू सयौं समर्थकसाथ उम्मेदवारी दर्ता गर्न पुगेका थिए । मुख्य दलबाट टिकट पाएकाहरू भने अपराह्नपछि मात्र दलबलसाथ निर्वाचन कार्यालय पुगेका थिए । साँझ ५ बजेसम्म समय निर्धारण गरिए पनि कार्यालय परिसर प्रवेश गरिसकेका उम्मेदवारको राति अबेरसम्म पनि मनोनयन दर्ताको व्यवस्था मिलाइएको मुख्य निर्वाचन अधिकृत विष्णु सुवेदीले बताए । साँझ ७ बजेसम्म स्वतन्त्र सहित १४ जनाको मेयरमा उम्मेदवारी दर्ता भएको छ, उनले भने । मनोनयन दर्ताको दिनलाई शक्ति प्रदर्शनका रूपमा समेत प्रयोग गर्दै आएका दलले बुधबार पनि क्षेत्रभरिका कार्यकर्ता र समर्थक वीरगन्ज बजारमा उतारेका थिए । दलका झन्डा, टिसर्ट, टोपी लगाई मोटरसाइकल, ट्याक्टर, जिपमा सवार सयौं कार्यकर्ता महानगरको मुख्य बजार परिक्रमा गर्दै जिसस परिसरमा सञ्चालित निर्वाचन कार्यालय पुगेका थिए । दलहरूबीच आआफ्नो प्रचार गरिएका अडियो रेकर्डिङ घन्काउने होड देखिन्थ्यो ।मनोनयन दर्तामा जानुअघि साइत पार्न अधिकांशले बिहान घरमै पूजाआजा गरे भने कतिले माछा हेरे । गाउँगाउँबाट ओसारिएका कार्यकर्तालाई भोज खुवाउन विभिन्न ठाउँमा मासुचिउराको व्यवस्था मिलाइएको थियो । बाजागाजासहित मनोनयनबारामा पनि मनोनयन दर्ता उत्साहप्रद देखिएको छ । नेता, कार्यकर्ता, उम्मेदवार, समर्थक सबै जना खुसी देखिन्थे । दलबाट टिकट पाएका र स्वतन्त्र सबैजसो आकांक्षी बाजागाजासाथ निर्वाचन अधिकृतको कार्यालय पुगेका थिए । सबै ठाउँको उम्मेदवारी मनोनयन दर्ता शान्तिपूर्ण र उल्लासमय भएको मुख्य निर्वाचन अधिकृत रितेन्द्र थापाले बतए । निकै उत्साहको माहोल देखियो, उनले भने, यसले चुनावी माहोल तताएको छ । निर्वाचन अधिकृतको कार्यालयछेउछाउ व्यापक सुरक्षाकर्मी परिचालन गरिएको थियो । कार्यालयमा सर्वसाधारण समेत ठूलो संख्यामा उर्लिएका थिए । सर्वसाधारणको भीड थेगिनसक्नु भयो, आदर्श कोतवाल गाउँपालिकाका निर्वाचन अधिकृत मोहन सुवेदीले भने, महिला र पुरुष सबैको उत्साह देखियो । जिल्लाका २ उपमहानगर, ५ नगरपालिका र ९ गाउँपालिकाका लागि दलहरूले उम्मेदवार तय गरेका हुन् । १६ वटै स्थानीय तहमा १ सय ६७ वडा छन् । उद्योग वाणिज्य संघका अध्यक्ष, उपाध्यक्ष, महासचिवसहित तीन जनाले उम्मेदवारी दर्ता राएका छन् । कलैया उपमहानगरको मेयर पदमा अध्यक्ष विनोद साहले एमालेबाट, मेयर पदमै महासचिव ओमप्रकाश साह तेलीले राजपाबाट र उपाध्यक्ष विनोदप्रसाद बरैले वडाध्यक्षका लागि संघीय समाजवादी फोरम नेपालबाट उम्मेदवारी दर्ता गराएका छन् । यसैगरी कतिपय शिक्षकले राजीनामा दिएर उम्मेदवारी दर्ता गराएका छन् । जुलुस निकाल्ने होडरौतहटका गरुडा, चन्द्रनिगाहपुर, गौर, वृन्दावन, मौलापुर लगायतका १६ वटा नगरपालिका तथा २ वटा गाउँपालिकामा मनोनयन दर्ता सम्पन्न भएको छ । मनोनयन दर्ता गराउन नेताकार्यकर्ता बाजागाजासहित निर्वाचन अधिकृतको कार्यालय पुगेका थिए । पार्टीको झन्डा, ब्यानरसहित आएका उनीहरूको लामै जुलुस देखिन्थ्यो । मनोनयन दर्ता क्रममा समर्थकले आआफ्नो उम्मेदवारको जित सुनिश्चित भएको भन्दै नारासमेत लगाए । चन्द्रनिगाहपुरमा माओवादी केन्द्र र कांग्रेस उम्मेदवार जुलुससहित निर्वाचन कार्यालय पुगेका थिए । त्यस्तै, गरुडामा संघीय समाजवादी फोरम, माओवादी केन्द्र, राजपा, कांग्रेस उम्मेदवार जुलुससहित पुगे । गौर नगरपालिकामा राजपा, संघीय समाजवादी फोरम र एमाले उम्मेदवारको जुलुस भव्य देखिन्थ्यो । जिल्लाभरि शान्तिपूर्ण रूपले उम्मेदवारी दर्ता भएको मुख्य निर्वाचन अधिकृतको कार्यालयले जनाएको छ । मनोनयन व्यवस्थित बनाउन ठूलो संख्यामा सुरक्षाकर्मी खटाइएका थिए । जिल्लाको १६ नगरपालिका र २ गाउँपालिका गरी १८ वटा स्थानीय तहमा १८ जना प्रमुख तथा उपप्रमुख निर्वाचित हुनेछन् । एक सय ५७ वटा वडामा वडाध्याक्ष, ६ सय २८ जना सदस्य गरी जिल्लाभरिबाट ८ सय २१ जना पदाधिकारी चुनिँदै छन् ।(वीरगन्जबाट भूषण यादव, बाराबाट लक्ष्मी साह र रौतहटबाट पवन यादव)"
राजपा नेता एमालेबाट,"सर्लाही (कास) राष्ट्रिय जनता पार्टीका पूर्व जिल्ला संयोजक विनय कर्णले एमालेबाट कविलासी नगरपालिकामा मेयर पदमा उम्मेदवारी दर्ता गराएका छन् । टिकट वितरणमा असन्तुष्ट भई राजपाको महामन्त्री पद त्यागेका जंगीलाल राय खुलेर कर्णको पक्षमा लागेका छन् । आफूले सिफारिस गरेका कर्णलाई पार्टीले टिकट नदिएपछि उनी महामन्त्री पद छाडेर मंगलबार जिल्ला फर्केका हुन् ।सुरुमा कांग्रेससँग कुरा भएको थियो, रायले भने, १५ घण्टासम्म कुनै निर्णय नआएपछि एमालेबाट उम्मेदवारी गरायौं । राय र कर्ण दुवै राजपा गठनअघि तराई मधेस लोकतान्त्रिक पार्टीको क्रमश: जिल्ला अध्यक्ष र सहअध्यक्ष थिए । रायले शुक्रबार संसद् खुलेपछि त्यहीँबाट राजीनामा दिई पार्टी त्याग्ने बताएका छन् । रायको निकटतासँगै सदरमुकाम मलंगवालगायत स्थानमा उम्मेदवारी दर्ता क्रममा एमालेका पक्षमा ठूलै भीड जम्मा भएको थियो । एमाले उम्मेदवारको मनोनयनमा मधेसका गाउँमा ठूलो भीडभाड देखिनुमा जंगीलालको हात छ, एक स्थानीयले भने, एमालेले चुनाव जितेको र राम्रो क्षमता भएको नेता पाएको छ । रायले अन्य क्षेत्रमा पनि एमालेले आफ्ना मान्छेलाई टिकट दिएको बताए । जनताको पक्षमा काम गर्नेलाई उम्मेदवार नबनाई आसेपासे र नातावाद लागू गर्दा जुनसुकै पार्टी कमजोर हुने उनको भनाइ छ ।पूर्वप्रजिअ उम्मेदवारपूर्वप्रमुख जिल्ला अधिकारी कमलेश्वर प्रसाद सिन्हा बलरा नगरपालिकाको मेयर पदमा उठेका छन् । उनी कांग्रेसका उम्मेदवार हुन् । एमालेले बरहथवा नगरपालिकामा महिलालाई मेयरमा उठाएको छ । उक्त पार्टीका तर्फबाट कल्पना कटुवालले मनोनयन दर्ता गराइन् । अबेरसम्म मनोनयनराजपा र नेपाली कांग्रेसले उम्मेदवार चयन ढिलो गर्दा मनोनयनमा पनि ढिलाइ भएको छ । वडा सदस्य मनोनयन गर्ने काम अपराह्न साढे ४ बजेसम्म जारी थियो । कतिपयले बुधबारै टिकट पाएकाले तयारीका लागि पर्याप्त समय पाएनन् । एमालेले केही स्थानमा बुधबार नै टिकट दिएकाले ती स्थानमा मनोनयन दर्ता केही ढिलो हुन पुग्यो । माओवादीले पनि मंगलबार साँझ मात्र टिकट वितरण सकेको थियो । साँझ सात बजेपछि पनि मनोनयन दर्ताको क्रम जारी नै थियो । मनोनयनका क्रममा कुनै अप्रिय घटना नभएको प्रहरीले जनायो ।"
आपसमै भिडे कांग्रेस कार्यकर्ता,घाइते क्षेत्र ३ का सभापति यादवले दुई पक्षबीच सहमति हुनै लाग्दा आफूहरूमाथि आक्रमण भएको बताए । कार्यकर्ताबीचमै कुटाकुट भएपछि सिरहा नगरपालिकामा उम्मेदवार मनोनयन दर्तामा समेत ढिलाइ भएको छ । अबेर राति मनोनयन दर्ता भएको निर्वाचन कार्यालयले जनाएको छ ।
अबेरसम्म मनोनयन,"बिहान ११ बजेदेखि नै दल र स्वतन्त्र उम्मेदवार नाम दर्ता गराउन पालो पर्खेर बसेका देखिन्थे । प्रअिज बाबुराम श्रेष्ठका अनुसार अबेर भए पनि सबै पालिकामा मनोनयन दर्ताको काम शान्तिपूर्ण ढंगमा भएको छ । कहीं कतै समस्या छैन, उनले भने, स्थिति शान्तिपूर्ण छ । उमेरले ९० टेकेका रामरतन मिश्रले पनि जलेश्वर ६ को सदस्य पदमा मनोनयन दर्ता गराएका छन् । ७ सालदेखिको क्रान्तिमा सहभागी भएदेखि कांग्रेसको राजनीति गर्दै आएका मिश्रले पार्टी र साथीभाइको आग्रहमा मनोनयन दर्ता गराएको बताए । कतिपय दलले अन्तिम अवस्थामा उम्मेदवार हेरफेर गरेका कारण जिल्लास्थित पार्टी प्रमुखले समेत सबै पालिकाका उम्मेदवारको नाम दिन ढिलाइ गरे । केहीले रातारात दल परिवर्तन गरेर मनोनयन दर्ता गराएका छन् भने कतिपयमा उम्मेदवारको नाम फेरी नयाँलाई आकस्मिक रूपमा टिकट दिएपछि आन्तरिक किचलो चुलिएको छ । तर कांग्रेस, एमाले, माओवादी केन्द्र, राजपालगायतका दलले कसैसँग चुनावी तालमेल नगरेको जनाएका छन् ।"
चुरे संरक्षणलाई प्राथमिकता दिनुस् : राष्ट्रपति,"काठमाडौं (कास) राष्ट्रपति विद्यादेवी भण्डारीले भूसंरक्षण र चुरे संरक्षणका कार्यक्रम प्राथमिकतामा नपर्दा बर्सेनि बाढीजन्य समस्या दोहोरिने गरेको गुनासो गरेकी छन् । वन क्षेत्रका सरकारी अधिकारी, वन र वन्यजन्तु संरक्षणमा सहयोगी संस्थाहरूका प्रतिनिधि र विशेषज्ञहरूसँग राष्ट्रपति भण्डारीले वन्यजन्तु संरक्षणमा सफलता हात परे पनि भूसंरक्षण र चुरे संरक्षणका कार्यक्रम सफल नभएकामा चिन्ता व्यक्त गरिन् । भण्डारीले पहिलोपटक वन क्षेत्रका कार्यक्रमबारे सरोकारवालाहरूलाई शीतल निवासमा बोलाएर चासो व्यक्त गरेकी हुन् । भूसंरक्षणका कार्यक्रम प्राथमिकतामा नपर्दा बर्सेनि बाढीजन्य घटना बढ्नुका साथै क्षतिको मात्रा बढेको छ, राष्ट्रपति भण्डारीको भनाइ उद्धृत गर्दै छलफलमा सहभागी राष्ट्रिय निकुञ्ज विभागका उपमहानिर्देशक गोपालप्रकाश भट्टराईले भने, त्यसैले भूसंरक्षण र बाढी नियन्त्रणका कार्यक्रममा फोकस हुनुस् । दुर्लभ वन्यजन्तु संरक्षणमा नेपालले गरेको प्रगतिबारे भने उनले प्रशंसा गरिन् । निकुञ्ज विभागका तर्फबाट उपमहानिर्देशक भट्टराई, नेपाली सेनाको वन्यजन्तु निर्देशनालयका तर्फबाट प्रमुख कृष्णप्रसाद सापकोटा, वन मन्त्रालयका सहसचिव डा महेश्वर ढकाललगायतले प्रस्तुति दिएका थिए ।"
बेइजिङ पुगे महरा,काठमाडौं (कास) उपप्रधान तथा परराष्ट्रमन्त्री कृष्णबहादुर महरा भारत भ्रमणबाट फर्केको दुई साता नहुँदै अर्को छिमेकी चीनको ६ दिने भ्रमणका लागि बेइजिङ पुगेका छन् । बेइजिङ प्रस्थान गर्नुअघि उनले आफू कुनै सम्झौता गर्न नभई राजनीतिक सद्भाव वृद्धिका लागि चीन जान लागेको बताए । दुई साताअघि सम्पन्न प्रधानमन्त्री शेरबहादुर देउवाको राजकीय भारत भ्रमणमा महरा साथै थिए । चीन र भुटानको सीमा दोक्लममा भारत र चीनबीच उत्पन्न तनाव साम्य भएको एक सातापछि सुरु भएको महराको भ्रमणलाई चीनले निकै महत्त्व दिएको छ । परराष्ट्रमन्त्री महरा छेन्दु हुँदै बेइजिङ पुगेका छन् । उनले बिहीबारबाट राजनीतिक भेटघाट गर्नेछन् । परराष्ट्रमन्त्रीका रूपमा महराको यो पहिलो चीन भ्रमण हो । आगामी कात्तिक अन्त्यदेखि चिनियाँ कम्युनिस्ट पार्टीको अधिवेशनमहाधिवेशनको चटारो हुने हँुदा त्यसअघि नै दुईपक्षीय समीक्षा बैठक हुन लागेको हो । महराले बेइजिङमा आफ्ना समकक्षी वाङ यीसँग समीक्षा बैठक गर्नेछन् । पारवहन सम्झौतादेखि पछिल्ला अवस्थाबारे बैठकमा छलफल हुनेछ । पारवहन सम्झौता कार्यान्वयनका लागि विभिन्न प्रोटोकल तय गर्न दुईपक्षीय नेगोसियसन हुने काम त्यति धेरै अघि बढ्न नसकेको अवस्थामा उनी छलफलमा जुटेका हुन् । महराले चिनियाँ प्रधानमन्त्री ली खछ्याङसँग शिष्टाचार भेट गर्दै दुईपक्षीय सम्बन्धबारे छलफल गर्नेछन् ।
मन्त्रालयसँग स्पष्टीकरण माग,"मुलुक संघीयतामा प्रवेश गरे पनि नम्बर प्लेटमा अञ्चल नै कायम भएको प्रति पनि सांसदहरूले आपत्ति प्रकट गरे । मुलुक संघीय संरचनामा गए पनि मन्त्रालयले अत्याधुनिक र उच्च प्रविधियुक्त भनिएको इम्बोस्ड नम्बर प्लेट पुरानै शैलीमा जडान सुरु गरेको छ । तत्कालीन भौतिक पूर्वाधार तथा यातायातमन्त्री विजयकुमार गच्छदारको पालामा यातायात व्यवस्था विभागका तत्कालीन महानिर्देशक चन्द्रमान श्रेष्ठले इम्बोस्ड नम्बर जडान गर्ने निर्णय गरेका थिए । केही दिनअघि भौतिक पूर्वाधार तथा यातायातमन्त्री वीरबहादुर बलायरको इम्बोस्ड नम्बर प्लेटको उद्घाटन गरेका थिए । विभागले ३ वर्षभित्र २५ लाख सवारीमा इम्बोस्ड नम्बर प्लेट जडान गरिसक्ने दाबी गरेको छ । पहिलो चरणमा वागमती अञ्चल यातायातमा दर्ता भएका सरकारी र निजी चारपाङ्ग्रे सवारीसाधनमा समयतालिका निकालेर इम्बोस्ड नम्बर प्लेट जडान गर्न सुरु गरिएको छ । तीन महिनापछि वागमती अञ्चलमा दर्ता भएका मोटरसाइकलमा इम्बोस्ड नम्बर जडान प्रक्रिया अघि बढाइने विभागले जनाएको छ। सभापति अधिकारीले इम्बोस्ड नम्बर प्लेटमा नेपालीमा नाम लेख्न सक्नेनसक्नेबारे पनि जवाफ माग गरिएको बताए । हाल अंग्रेजीमा मात्र लेख्न सुरु गरिएको छ । सेवाग्राहीको प्रदेशअनुसार नम्बर राख्नैपर्छ, त्यसै संरचनाअनुसार गरेको भए हुन्थ्यो भन्नेछ, पुन: सेवाग्राही मारमा पर्ने काम भयो, अधिकारीले भने, हतारमा दीर्घकालीन योजना लागू गर्न हुँदैन, पटकपटक जडान गर्ने विषय होइन । विभागले ३ वर्षभित्र २५ लाख सवारीमा इम्बोस्ड नम्बर प्लेट जडान गर्ने दाबी गरेको छ । लागत कति ?इम्बोस्ड नम्बर प्लेट जडानलाई चार तहमा वर्गीकरण गरिएको छ । नम्बर प्लेट जडान गर्न मोटरसाइकललाई २५ सय, तीनपाङ्ग्रे सवारी २९ सय, चारपाङ्ग्रेलाई ३२ सय र ठूला सवारीलाई ३६ सय रुपैयाँ शुल्क तय भएको छ ।"
साझाको अनियमितता छानबिन गर्न पत्राचार,"साझाको अनियमितता छानबिन समितिले दिएको प्रतिवेदन कार्यान्वयन नगरी मन्त्री श्रेष्ठले अध्यक्ष शर्मालाई संरक्षण गरेको समाचार आएपछि सोमबारको निर्णय भन्दै मन्त्रालयले मंगलबार प्रेस विज्ञप्ति निकालेर मन्त्रीको बचाउ गरेको हो । समितिको प्रतिवेदन अख्तियार दुरुपयोग अनुसन्धान आयोगमा आवश्यक कारबाहीका लागि पठाइसकेको पनि मन्त्रालयले जनाएको छ । मन्त्रालयले साझाको व्यवस्थापन सुधार गरी विनियम तर्जुमा गर्न सहसचिवको संयोजकत्वमा पाँच सदस्यीय विनियम मस्यौदा तर्जुमा समिति गठन गरिएको पनि जानकारी दिएको छ । साझाका अध्यक्ष शर्माले राजीनामा नदिएको पनि मन्त्रालयको भनाइ छ ।मन्त्रालयले साउन दोस्रो साता साझामा भएको अनियमितता छानबिन गर्न समिति गठन गरेको थियो । समितिले दुई साताअघि नै शिक्षामन्त्री श्रेष्ठलाई प्रतिवेदन बुझाएको थियो । प्रतिवेदनले साझामा टेन्डर नै नगरी सीधै कागज खरिद गर्ने गरिएको, सरकारसँग ३० करोड रुपैयाँ ऋण लिएर कर्मचारी हटाए पनि सञ्चालक समितिका आफन्तलाई करारमा नियुक्त गरिएको औंल्याएको छ ।"
राजस्वले पनि अनुगमन थाल्ने,"न्यून बीजकीकरणको पहिलो उद्देश्य भन्सार महसुल छल्नु हो । आयात हुने सामानको भन्सार विन्दुमै १३ प्रतिशत मूल्य अभिवृद्धि कर (भ्याट) पनि लाग्छ । भन्सार महसुल लागि तोकेको मूल्यमा भ्याट लाग्ने हो । सामानको मूल्य नै कम देखाएर कम मात्रै भन्सार जोडिँदा व्यापारीले भ्याटमा पनि रकम जोगाउँछन् । त्यसरी छली भएर आएको सामानका माध्यमबाट थप छली बजारमा आएपछि सुरु हुन्छ । सामान किन्दा बिल नदिने प्रपञ्च यही आयकर बढी तिनुपर्ने हुँदा सुरु हुने हो । भ्याट नम्बरसहितको बिल जारी गर्दा व्यापारीले बढी आयकर तिर्नुपर्ने भएकाले बिल दिँदैनन् ।यससँगै हुन्डी कारोबार र विदेशी मुद्राको अपचलन पनि सुरु हुन्छ । वैधानिक बैंकिङ माध्यमबाट भन्सारमा व्यापारीले देखाएको मूल्य बराबरको रकम मात्रै पठाउन सकिन्छ । बाँकी रहेको रकम बिक्रीकर्तालाई दिन हुन्डी वा अपचलन हुन्छ । राजस्व प्रशासनसँग अनुगमन गर्ने विभिन्न कानुनी आधार छन्, ढुंगानाले भने, भन्सार, आयकर र मूल्य अभिवृद्धिकर ऐनलगायतका नीतिगत व्यवस्थामा रहेर कारबाही अगाडि बढाइनेछ ।बेलाबेलामा डलरसहित चीन जान लागेको चिनियाँ वा नेपाली नागरिक प्रहरीले पक्राउ गरिरहन्छ । त्यो रकम यही न्यून बीजकीकरणको पूर्तिका लागि तिर्न लगिएको हो । हुन्डीको जालो वैदेशिक रोजगारीमा पनि जोडिइसकेको छ । बाँकी रकम हुन्डीमार्फत आउँछ । जसले गर्दा विदेशी मुद्रा त्यहाँबाट हङकङ पुग्छ भने कामदारका आफन्तलाई नेपालमा रहेको उसको एजेन्ट हुन्डी कारोबारीले नेपाली रुपैयाँमा भुक्तानी गर्छ । हङकङबाट अन्य ठाउँमा न्यून बीजकीकरणको सामानको बाँकी रकम तिर्न रकम जान्छ । हुन्डीको जालो बढदै गएपछि सुन तस्करीलाई पनि राहत भएको छ ।चीन, हङकङ र दुबईबाट सुन भन्सार नतिरी तस्करी भएर नेपाल आउँछ । यसै साता प्रहरीले ८८ किलो सुन समातेको छ । यसको सम्बन्ध पनि न्यून बीजकीकरण र हुन्डी रकमसँग जोडिएको छ ।"
कुलो बगाउँदा खेत बाँझै,"गुल्मी पहिरोले कुलो बगाइदिएपछि जिल्लाकै खाद्यान्न उत्पादन हुने प्रमुख फाँटमध्येको चन्द्रकोट गाउँपालिका ७ रूपाकोट दमुकाको ५ सय ५० रोपनी खेत बाँझिएको छ । असार पहिलो साता गएको पहिरोले दमुका सोता सिँचाइ कुलोको रामकोटमा ७० मिटरभन्दा बढी बगाइदिएको हो । पहिरो क्षेत्रमा उपभोक्ताले पाइप राखेर पानी ल्याउने प्रयाससमेत असफल भएपछि उपल्लो दमुकामा मात्र १ सय ९८ उपभोक्ताको खेत पूरै बाँझो छ । २ किलोमिटरभन्दा बढी लम्बाइको कुलोबाट सिँचाइ भएर दमुका फाँटमा बर्खे धान मात्र २६ सय मुरी उत्पादन हुने गर्छ । ३ सय १२ उपभोक्ताले त्यही कुलोबाटै सिँचाइ गरेर चैते र बर्खे धान रोप्दै आएका थिए ।सबै बाँझोमा परिणत भयो, उपभोक्ता कृष्ण खरेलले भने, ९० मुरी धान फल्ने २८ रोपनी खेत बाँझो हुँदा मन खिन्न भएको छ, के गर्नु सहनैपर्ने रहेछ । खाद्यान्न उत्पादनका लागि अन्यत्र जग्गा नभएकाले उनको ५ जनाको परिवारको खाद्यान्न र आम्दानीको मुख्य स्रोत नै यही खेत हो, जुन पूरै बाँझो छ । खेत बाँझो भएपछि खाद्यान्न उत्पादनसँगै गाईभैंसीको घाँसका लागिसमेत संकट आइलागेको उनले बताए । चैतअघिदेखि नै कुलो मर्मत गर्ने कार्य भइरहेकाले यसपटक उपभोक्ताले चैते धानसमेत रोप्न पाएनन्।दमुका सोता सिँचाइ कुलो परियोजनाका अध्यक्ष स्थानेश्वर भण्डारीले पहिरो ठूलो गएकाले उपभोक्ताले यो वर्ष मर्मत गर्नैनसक्ने अवस्था आएपछि पूरै फाँट बाँझो राख्नुपरेको बताए । उपभोक्ताले सिँचाइ कुलोलाई बहुउपयोगी गराउने गरी विद्युत् निकाल्नेसमेत तयारी गरेका थिए । कुलो मर्मतसँगै विस्तारको समेत काम भइरहेकाले पनि उपभोक्ताले चैतेधान समेत रोप्न नपाएको समितिले जनाएको छ । बर्खे धान रोप्न पानी ल्याउने गरी कुलो विस्तारको काम भइरहेको थियो, उनले भने, असार पहिलो साता नै ठूलो पहिरो गएर अस्तव्यस्त बनाइदिएपछि पूरै फाँट नै बाँझियो । कुलो मर्मतका लागि उपभोक्ताको स्रोतले नभ्याउने भएकाले गाउँपालिकासँग बजेट माग गरिएको उनले बताए । कम्तीमा २० लाख रुपैयाँ पहिरो हटाउनै खर्च हुने उनले बताए ।कुलोका ८० प्रतिशत उपभोक्ता खेतको उत्पादनमै आश्रित छन् । कुलो बगेपछि सिंगो गाउँ नै खाद्यान्न उपयोगमा प्रभावित भएको छ । सिंगो गाउँ नै चामल किन्नुपर्ने बाध्यतामा पर्यो, अर्का उपभोक्ता कृष्ण भण्डारीले भने, गाउँका कसैले पनि धान रोप्न पाएका छैनन् । पूरै फाँटमा धान हरियाली हुने बेला झार पलाएर उराठ लाग्दो देखिएको उनले बताए । वडाध्यक्ष लक्ष्मी भण्डारीले समयमै मर्मत र कुलो विस्तारको काम गर्न नसक्दा पूरै फाँट बाँझो हुने अवस्थामा पुगेको बताए । अबको चैतेधान रोप्न मिल्ने गरी पानी ल्याउने तयारी भइरहेको छ, उनले भने, उपभोक्ताको भेला राखेर स्थानीय श्रमदानसमेत प्रयोग गर्ने गरी मंसिरपुसमा कुलोमा पानी ल्याउने सहमति भएको छ ।"
दसैं आयो,"डिसहोमको खुसी अन गरौं काठमाडौं (कास) डिसहोमले दसैं, तिहारमा ग्राहकलाई लक्षित गरी खुसी अन गरौं योजना ल्याएको छ । यस योजनाअन्तर्गत ग्राहकले ३ हजार रुपैयाँको छुट पाउने जारी विज्ञप्तिमा उल्लेख छ । ग्राहकहरूले ५ हजार ९ सय ९९ पर्ने डिसहोमको हाइब्रिड एचडी कनेक्सन खरिद गर्दा ३ हजार रुपैयाँ प्राप्त गर्ने कम्पनीले जनाएको छ । जेननेक्स्ट दसैं र तिहार अफरकाठमाडौं (कास) जेनेरेसन नेक्स्ट कम्युनिकेसन्सले आइफोन र म्याकबुकहरूमा जेननेक्स्ट दसैं र तिहार अफर ल्याएको छ । यो योजनाअन्तर्गत ग्राहकले प्रत्ये आइफोनको खरिदमा चाँदीको सिक्का उपहार प्राप्त गर्न सक्ने जारी विज्ञप्तिमा छ । त्यसैगरी म्याकबुकहरूको खरिदमा विशेष छुटसमेत प्राप्त गर्न सकिने जनाएको छ । प्रत्येक महिना लक्की ड्रमार्फत एकजना विजेतालाई स्कुटर र प्रत्येक आइफोनम्याकबुकको खरिदमा ग्राहकहरूले प्लाटिनम होटलमा नि:शुल्क डिनर टिकट प्राप्त गर्न सक्ने विज्ञप्तिमा छ ।"
भन्सारमा चाडपर्वको रौनक छैन,"पर्सा दसैं, तिहार, छठजस्ता नेपालीका मुख्य पर्व नजिकिए पनि मुलुकको मुख्य नाका वीरगन्जस्थित भन्सारमा भने यस वर्ष त्यसको रौनक अझै आएको छैन । पर्व नजिकिएसँगै अघिल्ला वर्षहरूजस्तो भन्सारमा पर्व लक्षित वस्तुको आयात बढेको छैन। अघिल्ला वर्षमा दसैंको एक डेढ महिनाअघिदेखि नै नयाँ गाडी, कपडा, खाद्यान्न, मिठाई, नमकिन भुजिया, ड्राई फ्रुट्स आदिको आयात हवात्तै बढ्ने गरेकामा यस वर्ष बढेको छैन। ३ साताअघिको बाढी र वर्षाको कारण असामान्य बनेको वीरगन्ज भन्सारको अवस्था हाल करिब लयमा फर्किए पनि आशाअनुरूप चाडपर्व लक्षित वस्तुको आयात भने नबढेको भन्सारका सूचना अधिकृत सन्तोष यादव बताउँछन् । भदौ महिना बाढी, वर्षा र बढी सार्वजनिक बिदाहरूको कारण राजस्व असुलीका दृष्टिले प्रभावित हुन पुगेको उनले बताए । यो महिनामा १० अर्ब रुपैयाँ राजस्व संकलनको लक्ष्य रहेकामा सोमबारसम्म कार्यालयले ५ अर्ब ५५ करोड रुपैयाँ मात्र राजस्व संकलन गर्न सकेको छ । शनिबार र आइतबार २ दिन बिदा भएर होला कार्यालयले सोमबार ४९ करोड रुपैयाँ राजस्व संकलन गरेको थियो, उनले भने, जसमा गाडीको आयातबाट २० करोड र इन्धनको आयातबाट करिब १० करोड रुपैयाँ राजस्व आएको थियो, सामान्य दिनमा सधैं यति राजस्व संकलन हुन सकेको अवस्था छैन ।अघिल्ला वर्षहरूमा दसैं, तिहारजस्ता पर्व नजिकिनुभन्दा करिब एक डेढ महिनाअघि नै नयाँ सवारी साधन र कपडाको आयात बढ्थ्यो । राजधानीमा दसैं, तिहारमा नयाँ सवारी साधनको बिक्री अत्यधिक बढ्ने गर्छ । तर, यस वर्ष सवारी साधन आयात पनि अघिल्लो वर्षहरूमा जस्तो नभएको र कपडाको आयात पनि भारतमा लगाइएको वस्तु तथा सेवा कर (जीएसटी) का कारण प्रभावित भएको उनले बताए । कपडा आयातकर्ताहरू अझै पनि जीएसटीको कारण अलमलमै छन् । भदौको पहिलो साता बाढी र वर्षाले प्रभावित भएको र दोस्रो सातायता सार्वजनिक बिदा बढी परेकाले लक्ष्यअनुरूपको राजस्व संकलन हुन नसकेको यादव बताउँछन् । मंगलबार पनि उपत्यकामा इन्द्र जात्राको बिदा परेको छ, उपत्यकामा बिदा परेपछि यहाँबाट आयातकर्ताले सामान्य दिन जत्तिको मालसामान जाँचपास गराउँदैनन्, उनले भने, बिहीबार पनि निजामती दिवसको बिदा परेको छ, यसरी राजस्व असुलीको मासिक लक्ष्य भेटयाउन गाह्रो पर्छ ।"
भन्सारमा चाडपर्वको रौनक छैन,"पर्सा दसैं, तिहार, छठजस्ता नेपालीका मुख्य पर्व नजिकिए पनि मुलुकको मुख्य नाका वीरगन्जस्थित भन्सारमा भने यस वर्ष त्यसको रौनक अझै आएको छैन । पर्व नजिकिएसँगै अघिल्ला वर्षहरूजस्तो भन्सारमा पर्व लक्षित वस्तुको आयात बढेको छैन। अघिल्ला वर्षमा दसैंको एक डेढ महिनाअघिदेखि नै नयाँ गाडी, कपडा, खाद्यान्न, मिठाई, नमकिन भुजिया, ड्राई फ्रुट्स आदिको आयात हवात्तै बढ्ने गरेकामा यस वर्ष बढेको छैन। ३ साताअघिको बाढी र वर्षाको कारण असामान्य बनेको वीरगन्ज भन्सारको अवस्था हाल करिब लयमा फर्किए पनि आशाअनुरूप चाडपर्व लक्षित वस्तुको आयात भने नबढेको भन्सारका सूचना अधिकृत सन्तोष यादव बताउँछन् । भदौ महिना बाढी, वर्षा र बढी सार्वजनिक बिदाहरूको कारण राजस्व असुलीका दृष्टिले प्रभावित हुन पुगेको उनले बताए । यो महिनामा १० अर्ब रुपैयाँ राजस्व संकलनको लक्ष्य रहेकामा सोमबारसम्म कार्यालयले ५ अर्ब ५५ करोड रुपैयाँ मात्र राजस्व संकलन गर्न सकेको छ । शनिबार र आइतबार २ दिन बिदा भएर होला कार्यालयले सोमबार ४९ करोड रुपैयाँ राजस्व संकलन गरेको थियो, उनले भने, जसमा गाडीको आयातबाट २० करोड र इन्धनको आयातबाट करिब १० करोड रुपैयाँ राजस्व आएको थियो, सामान्य दिनमा सधैं यति राजस्व संकलन हुन सकेको अवस्था छैन ।अघिल्ला वर्षहरूमा दसैं, तिहारजस्ता पर्व नजिकिनुभन्दा करिब एक डेढ महिनाअघि नै नयाँ सवारी साधन र कपडाको आयात बढ्थ्यो । राजधानीमा दसैं, तिहारमा नयाँ सवारी साधनको बिक्री अत्यधिक बढ्ने गर्छ । तर, यस वर्ष सवारी साधन आयात पनि अघिल्लो वर्षहरूमा जस्तो नभएको र कपडाको आयात पनि भारतमा लगाइएको वस्तु तथा सेवा कर (जीएसटी) का कारण प्रभावित भएको उनले बताए । कपडा आयातकर्ताहरू अझै पनि जीएसटीको कारण अलमलमै छन् । भदौको पहिलो साता बाढी र वर्षाले प्रभावित भएको र दोस्रो सातायता सार्वजनिक बिदा बढी परेकाले लक्ष्यअनुरूपको राजस्व संकलन हुन नसकेको यादव बताउँछन् । मंगलबार पनि उपत्यकामा इन्द्र जात्राको बिदा परेको छ, उपत्यकामा बिदा परेपछि यहाँबाट आयातकर्ताले सामान्य दिन जत्तिको मालसामान जाँचपास गराउँदैनन्, उनले भने, बिहीबार पनि निजामती दिवसको बिदा परेको छ, यसरी राजस्व असुलीको मासिक लक्ष्य भेटयाउन गाह्रो पर्छ ।"
नेप्सेमा उतारचढाव,"काठमाडौं पछिल्लो समय सेयर बजारमा निकै उतारचढाव देखिएको छ । राजनीतिक अस्थिरता, सेयर कर्जामा कडाइ, अस्थिर नीतिगत व्यवस्थालगायत कारण बजार उतारचढावपूर्ण बनेको हो । केही महिनायता कारोबार हेर्दा धेरै दिन नेप्से घटेको देखिन्छ । यसकारण यसअघिको उच्च विन्दु (१ हजार ८ सय ८१ ) को तुलनामा बुधबारसम्म नेप्से करिब ३ सय अंक तल झरिसकेको छ । मागको तुलनामा सेयर आपूर्ति उच्च भएकाले पछिल्ला महिनाहरूमा नेप्से अपेक्षित रूपमा बढ्न नसकेको स्टक ब्रोकर्स एसोसिएसनका पूर्वअध्यक्ष नन्दकिशोर मुन्दडाले बताए ।बजारको प्रकृति नै उचारचढावपूर्ण हुन्छ, उनले भने, यस्तो बजारमा संयमित भएर लगानी गर्नुपर्छ । पछिल्ला महिनाहरूमा परिसूचक करिब साढे २ सय अंक घटिसकेको जनाउँदै उनले भने, अझै पनि केही भन्न सकिँदैन, १० देखि १५ प्रतिशतले बजार तलमाथि जान सक्छ । राष्ट्र बैंकको पुँजी वृद्धिको निर्देशनपछि बजारमा बैंक तथा वित्तीय संस्थाको सेयर संख्या करिब ३ गुणाले बढेको उनले बताए । सेयर आपूर्ति उच्च दरले बढ्नु तथा ब्याजदर घटन नसक्नु नेप्से घट्नुको प्रमुख कारण हो, उनले भने । करिब एक साता निरन्तर रूपमा ओरालो लागेको नेप्से बुधबार दोहोरो अंकले बढेको छ । अघिल्लो दिन (सोमबार) साढे २५ अंकले घटेको नेप्से बुधबार ११९४ अंकले बढेर १ हजार ५ सय ६६५० विन्दुमा उक्लेको छ । अघिल्लो कारोबार दिनको तुलनामा परिसूचकमा ०७७ प्रतिशतले सुधार भएको छ । कारोबारमा आएकामध्ये उत्पादन तथा प्रशोधनबाहेक सबै समूहको परिसूचक बढेपछि समग्र नेप्से दोहोरो अंकले बढेको हो । केही सातायता वित्तीय प्रणालीमा तरलता बढेसँगै बैंक तथा वित्तीय संस्थाले सेयर कर्जा प्रवाह गर्न थालेका छन् । विगतमा अनुत्पादक क्षेत्रका रूपमा परिभाषित गर्दै बैंक तथा वित्तीय संस्थाले सेयर कर्जा रोकेका थिए । हाल बैंक तथा वित्तीय संस्थाले सूचना जारी गरी सेयर कर्जाका लागि ग्राहकहरूलाई आग्रह गरिरहेका छन् । यसले सेयर बजारमा सकारात्मक प्रभाव परेको विज्ञहरूको भनाइ छ । अघिल्ला दिनहरूमा उच्च अंकले घटेको बजारमा केही अल्पकालीन लगानीकर्ताले लगानी विस्तार गरेपछि नेप्सेको बाटो मोडिएको ब्रोकरहरू बताउँछन् । बुधबार बजार खुलेको पहिलो आधा घण्टामै नेप्से बढेर १ हजार ५ सय ८० विन्दुमा पुगेको थियो । त्यसपछि केही घट्न थालेको बजार अन्तत: करिब १२ अंकले बढेको हो । परिसूचकमा सुधार आए पनि अघिल्लो दिनको तुलनामा कारोबार रकममा कमी आएको छ । बुधबार करिब साढे ८ हजार कारोबारबाट १ सय ६४ कम्पनीका १६ लाख ४३ हजार २ सय ५९ कित्ता सेयर किनबेच भए । उक्त किनबेचबाट ८३ करोड ४३ लाख रुपैयाँ बराबरको सेयर कारोबार भयो । अघिल्लो दिनको तुलनामा कारोबार रकम करिब २ प्रतिशतले कम हो । योसँगै सेयर बजारको आकार (कुल बजार पुँजीकरण) पनि विस्तार भएर १८ खर्ब १७ अर्ब रुपैयाँ कायम भएको छ । कारोबारमा आएकामध्ये १ सय ४ कम्पनीको सेयर मूल्य बढयो, ४८ कम्पनीको घटयो र बाँकी १२ कम्पनीको सेयर मूल्य स्थिर छ ।बुधबार अन्य समूहको परिसूचक सबैभन्दा बढी १३ प्रतिशतले बढयो । यसैगरी विकास बैंकको परिसूचक १०५, होटलको ०९३, बंैकिङको ०८८, बिमाको ०६३, जलविद्युत्को ०१७ र वित्त कम्पनीको ०१६ प्रतिशतले बढयो । तर, उत्पादन तथा प्रशोधन समूहका परिसूचक १८१ प्रतिशतले घटे ।"
वर्षमा एक हजार उद्योग थपिए,"तनहुँ व्यास नगरपालिका ४ की विष्णुमाया दुरा अहिले छिमेकीले खोलेको झोला बुन्ने घरेलु उद्योगमा काम गर्छिन् । उनले घरको काम भ्याएर मासिक १५ हजार कमाउँछिन् । श्रीमान्लाई वैदेशिक रोजगारीमा पठाउने योजना बनाएकी दुराले रोकेर जिल्लामै काम गर्न भनेकी छन् । सजिलै बिक्री हुने सजावटका सामान बनाउने तालिम सिक्न उनले श्रीमान्लाई आग्रह गरेको बताइन् । आत्मनिर्भर बन्ने र घरेलुका रूपमा स्थापना गर्न सकिने उद्योगप्रति उनीजस्तै युवाको आकर्षण बढेको छ । उद्योग विकास शाखाका निर्देशक गोकर्णराज जोशीका अनुसार गत आर्थिक वर्षमा तनहुँमा मात्र २ सय ७३ साना उद्योग स्थापना भएका र १ हजार ३ सय १७ जनाले रोजगारी पाएको तथ्यांक छ । सोही वर्ष अन्य ८ सय ७२ मझौला उद्योग दर्ता भएका छन् । साना उद्योगलाई कर छुट दिएपछि धमाधम खुल्न थालेको जोशीले बताए । ठूला र मझौला प्रकारका उद्योगलाई तोकिएको शुल्क तिरेर दर्ता गर्नुपर्छ भने साना र लघु उद्योगलाई नि:शुल्क दर्ताको व्यवस्था गरिएको हो । एक वर्षमा ७६ करोड ५२ लाख रुपैयाँको वस्तु उत्पादन गरेर उनीहरूले बजारमा पठाएको उनले बताए । सानो पुँजीबाट काम गर्न चाहेकालाई सहज वातावरण बनाएपछि यो उपलब्धि भयो, जोशी भन्छन्, ठूलो आम्दानी गर्नेलाई करको दायरामा ल्याउने नीति बनेको छ । नि:शुल्क दर्ता भएका लघु उद्योगले उत्पादन गरेका वस्तुले आन्तरिक र छिमेकी जिल्लाको बजार पनि ओगट्न सकेका हुन् । झोला, सजावटका सामान, साना प्रकारका होटलमा उनीहरूको लगानी छ । उत्साही ग्रामीण बासिन्दाले स्थापना गरेका उद्योगले आफ्नो परिवारको जीवन गुजारा गरेर राम्रो आम्दानी पनि बढाउन सफल भएका छन्, जोशीले भने । कार्यालयका अनुसार कृषि तथा वन जन्य २ सय ८६, उत्पादनमूलक ९०, पर्यटनजन्य १ सय ९७ र सेवामूलक २ सय ९९ वटा उद्योग दर्ता भएका थिए । ती उद्योगमा ५८ करोड ८८ लाख रुपैयाँ लगानीसमेत भएको छ । मझौला तथा ठूला उद्योगबाट गत आर्थिक वर्ष १ करोड २५ लाख ९० हजार रुपैयाँ राजस्व संकलन भएको थियो । दर्ता भएका उद्योगमा यकिन तथ्यांक नभए पनि तीन हजारभन्दा बढी रोजगारी छ । ठूला प्रकारका उद्योग जिल्लामा दर्ता भए पनि आन्तरिक राजस्व कार्यालय पोखरामा पुगेर कर तिर्ने गर्छन् । मझौला प्रकारका उद्योग र व्यवसायले करदाता सेवा कार्यालयमा दर्ता गरेर राजस्व बुझाउने गर्छन् । त्यसरी राजस्व तिर्नेहरूबाट पनि झन्डै २३ करोड रुपैयाँ राजस्व संकलन भएको थियो । कृषि फसलबाट बनाइने जाम, जुस, मिठाईजस्ता साना उद्योगमा पनि किसानले आम्दानी गरेका छन् । इँटा, ब्लक, क्रसरलगायतका उद्योगलाई भने मझौलामा दर्ता गरिन्छ । ज्याला मजदुरी नगरेसम्म खान लाउन नपुग्नेलाई यस्ता प्रकारका उद्योगले साथ दिएको छ, जोशीले भने, कामै पाइएन भनेर बस्ने महिला यस्ता उद्योगबाट रोजगारी बनेका छन् । फालिएका प्लास्टिक संकलन गरेर आकर्षक सामान बनाउन पनि उनीहरूले थालेको उनले बताए । तनहुँमा ठूला इँटा भट्टी, सिमेन्ट, चुरोटलगायतका उद्योगसमेत दर्ता छन् । ती उद्योगले भने राष्ट्रिय तहमा राजस्व तिर्ने प्रावधान छ । जिल्लामा दर्ता भएका साना तथा ठूला उद्योगको संख्या भने ६ हजार नाघेको छ ।"
जग्गा खाली गर्न पत्राचार हेटौंडा औद्योगिक क्षेत्र,"हेटौंडा औद्योगिक क्षेत्र व्यवस्थापन लिमिटेडले उद्योग सञ्चालन नगरी जग्गा मात्र ओगटेर बसेका उद्योगीलाई जग्गा खाली गर्न ३५ दिने पत्र पठाएको छ । दशकदेखि बन्द नेपाल वनस्पती घिउ उद्योगलाई उक्त अवधिमा आफ्नो भौतिक संरचना भत्काई जग्गा खाली गरिदिन साताअघि उद्योग सञ्चालकलाई पत्र लेखेको हो । आव ०६४०६५ देखि बन्द उक्त उद्योगले करिब ९० रोपनी जग्गा ओगटेको छ । दशकदेखि करिब ९० रोपनी जग्गा उपयोगविहीन अवस्थामा छ, हेटौंडा औद्योगिक क्षेत्रका व्यवस्थापक नेपालभूषण वैद्यले भने, उद्योग पनि चलाएको छैन, जमिन पनि छाडेको छैन । त्यसैले ३५ दिनभित्र जग्गा खाली गर्न पत्राचार गरेका हौं । उद्योग सञ्चालन भइरहेको तर धेरै जग्गा ओगटेर मात्र राखेका सात उद्योगलाई पनि ३५ दिने सूचना जारी गरिएको छ । व्यवस्थापन लिमिटेडले जारी गरेको सूचनामा भाडामा लिएको जग्गा औद्योगिक कार्यमा उपयोगमा नआएको खाली जग्गा उक्त क्षेत्रलाई नै फिर्ता गर्न उल्लेख गरेको छ । पत्र पठाइएका उद्योगहरूमा बानियाँ मल्ट्री प्रोडक्ट, सुपर लेमिकोट्स, ग्यासिक टेक्सटाइल, नेसनल पोल, पशुपति जिपर, सुजन डेरी र सुजन फुड्सलगायत ७ रहेका छन् । यी उद्योगले करिब १ सय ५५ रोपनी जग्गा भाडामा लिएका छन् । तीमध्ये ८० रोपनी मात्र प्रयोगमा छ । करिब ७५ रोपनी जग्गा प्रयोगविहीन छ । औद्योगिक क्षेत्रसँग भाडामा लिएको र उपयोगमा नआएको जग्गा फिर्ता लिन प्रक्रिया सुरु गरिएको हो । औद्योगिक क्षेत्रमा उद्योग स्थापना गर्न आएका उद्योगीहरू जमिनको अभावमा फर्किएका छन्, दशकदेखि बन्द उद्योगले जमिन ओगटिरहने अर्कोतिर जग्गा धेरै लिने, थोरै जग्गामा उद्योग सञ्चालन गर्ने प्रवृत्तिले नयाँ उद्योग स्थापना गर्न जमिनको अभाव छ, वैद्यले भने, नयाँनयाँ उद्योगहरू स्थापना गर्न उपयोगविहीन जग्गा औद्योगिक क्षेत्रले फिर्ता लिने प्रक्रिया सुरु गरेको हो । २ हजार ८ सय २९ रोपनी जग्गामा फैलिएको हेटौंडा औद्योगिक क्षेत्रको उद्योग स्थापना गर्न सकिने जमिन सबै भाडामा गइसकेको छ । उक्त जमिनमा ८० वटा उद्योग सञ्चालनमा छन् । ५ वटा उद्योग बन्द छन् । ११ वटा उद्योग निर्माणाधीन छन् । जमिन अभावले गर्दा औद्योगिक क्षेत्रमा नयाँ उद्योगीहरू आउन पाएका छैनन्, उद्योग संघ मकवापनुरका अध्यक्ष नवराज अर्यालले भने, उद्योग सञ्चालन नगर्ने तर जमिन मात्र ओगट्ने प्रवृत्तिलाई निरुत्साहित गर्नुपर्छ ।"
सीमा क्षेत्रका कृषक ऋणबाट वञ्चित,"पुनर्वास क्षेत्रमा वन्यजन्तुले बर्सेनि बालीनाली नोक्सान गर्दै आएको छ । खासगरी भारतको दुधुवा राष्ट्रिय निकुञ्जबाट आउने हात्तीको झुन्डले बर्सेनि सयौं बिघाको बालीनाली नोक्सान गर्दै आएको छ । बालीनालीसमेत भित्र्याउन नपाउने उक्त क्षेत्रका कृषकले जमिन धितो राखेर अन्य व्यवसाय गर्न नपाउँदा खेतीपातीको विकल्पसमेत रोज्न सकेका छैनन् । खेतीपाती कहिल्यै भित्र्याउन पाइँदैन, पुनर्वास नगरपालिका ९ का शिवप्रसाद पौडेलले भने, अन्य पेसा गर्न लगानी छैन, बैंकले ऋण दिँदैन । स्थानीयले उपभोग गर्न नपाउँदा सीमा क्षेत्रको जमिन जंगलजस्तै भएको उनले बताए । सीमा क्षेत्रसँगै नदी किनारका अधिकांश बासिन्दा विभिन्न व्यापार व्यवसाय, शिक्षा र वैदेशिक रोजगारीका लागि आफ्नो जमिन धितो राखेर ऋण निकाल्न चाहन्छन् । तर, उनीहरू सरकारी तथा निजी बैंकहरूबाट ऋण नपाउँदा समस्यामा परेका छन् । अन्य जग्गाधनीसरह कर तिर्दा पनि त्यसबापत पाइने सेवाबाट वञ्चित हुनुपरेको उनीहरू बताउँछन् । जमिन धितो मात्रै होइन यहाँको खेतीपातीको बिमासमेत गरिँदैन, पुनर्वास नगरपालिकाको बिचफाँटाकी गीता बस्नेतले भनिन्, बिमा कम्पनीहरू बर्सेनि नोक्सान हुने क्षेत्रको बिमा गर्न मान्दैनन्, न त कुनै एजेन्टहरू नै पुग्छन् । उनले सीमा क्षेत्रको जमिन भन्दै ऋण र बालीनालीको बिमाको सुविधा नदिने सरकारले राजस्वमा पनि छुट दिनुपर्ने बताइन् । जिल्लाको पुनर्वास, बेलौरी, बेल्डाँडी र महाकालीपारिको दोधाराचाँदनीको सीमा क्षेत्रका कृषकहरू यस्ता सुविधाबाट वञ्चित हुने गरेका छन् । यसैगरी महाकाली, दोदा र वनहरालगायतका नदी किनारका बासिन्दाहरू पनि जमिन धितो राखेर बैंकबाट ऋण पाउने सुविधाबाट वञ्चित हुने गरेका हुन् । ठूला नदीदेखि ५ सय मिटरसम्मको जमिन धितो राख्न नसकिने व्यवस्था भएका कारण ऋण दिन नसकिएको बैंकहरूले बताउँदै आएका छन् । धितो राख्न खोजेको जमिनको जोखिमको अवस्था हेरेर ऋण दिइन्छ, नेपाल बैंक लिमिटेड महेन्द्रनगर शाखाका प्रबन्धक कमल चन्दले भने, नदी र सीमाभन्दा ४५ सय मिटरदेखि बढीमा अढाइ किलोमिटरसम्मको जमिनलाई जोखिममा राखिने गरेको छ । कृषकहरूलाई ५ प्रतिशत ब्याजदरमा ऋण उपलब्ध गराउने सरकारी घोषणा पनि सीमा क्षेत्रका कृषकका लागि लागू हुन सकेको छैन ।"
शाह नर्भस नाइन्टिज को सिकार,"क्रिकेटलाई संस्थागत गर्न शाहको अहम् भूमिका रह्यो, उहाँले नै नेपाली क्रिकेटलाई यो स्थितिसम्म ल्याउनुभएको हो, निर्वाचित क्रिकेट संघका अध्यक्ष चतुरबहादुर चन्दले राससलाई भनेका छन् ।"
एपीएफ विजयी,"चितवन प्रथम ईप्लानेट जेसिज कप राष्ट्रिय फुटबलमा बुधबार विभागिय टोली एपीएफ क्लबले पोखरा ११ लाई ४१ ले पराजित गर्दै सेमिफाइनल यात्रा गरेको हो । नारायणगढको क्याम्पाचौरमा पोखरा सुरुदेखि नै एपीएफको दबाबमा पर्यो । चौथो मिनेटमै एपीएफका रमेश दंगालले गोल गरेका थिए । दर्शकको साथ पाएको पोखराले पहिलो हाफमा गोल थप्न दिएन । खेलको ४६ औं मिनेटमा एपीएफका युवराज खडाले रन्जन विष्टको पासमा गोल थप्दै टोलीलाई अग्रता दिलाए । ५६ औं मिनेटमा पोखराका नीरज बस्नेतले युवराजलाई बक्सभित्र लडाएपछि एपीएफले पेनाल्टी पायो । पेनाल्टीमा रन्जनले गोल गरेपछि एपीएफले ३० को अग्रता बनायो । पोखराका सुनील बिकले ७७ औं मिनेटमा एक गोल फर्काए । इन्ज्युरी समयमा रुपबहादुर लामाले गोल थप्दै एपीएफको जितलाई फराकिलो पारे ।पोखराले यसअघि विभागिय टिम नेपाल पुलिसलाई हराएको थियो । एपीएफले शुक्रवार सुदूरपश्चिम ११ सँग फाइनल पुग्नका लागि प्रतिस्पर्धा गर्नेछ । म्यान अफ द म्याच एपीएफका युवराज खडा भए । उनले ५ हजार पाए । पोखराका कप्तान उत्तम गुरुङले खेलमा स्ट्राइकर अनिल गुरुङ र कालु थापामगरको अभाव खडकएको बताए । टिममा दुई राम्रा खेलाडी भएनन्, बुटवलमा खेल्न गएकाले समस्या भयो, उनले भने, टिम सेट नमिल्दै गोल खानुपर्यो । तालमेल अभाव देखियो । एपीएफका प्रशिक्षक रत्नकाजी महर्जनले खेल सोचेजस्तो नभएको गुनासो गरे । खेल जित्यौं त्यो खुसीको कुरा हो, उनले भने, तर रणनीतिअनुसार खेल्न सकिएन । सेमिफाइनलमा सबै गल्ती सुधार्नुपर्छ । बिहीबार मनाङमस्र्याङदी क्लब र झापा ११ बीच प्रतिस्पर्धा हुनेछ ।"
सौरभ टोलीमा परेनन्,"छनोट खेलाडीमा पारस खड्का (कप्तान), ज्ञानेन्द्र मल्ल, शरद भेषावकर, वसन्त रेग्मी, महबुब आलम, सोमपाल कामी, सागर पुन, विनोद भण्डारी, करण केसी, जितेन्द्र मुखिया, सुशील कँडेल, कुशल भूर्तेल, ललितसिंह भण्डारी, सुसन भारी, नरेश बुढाएर, आरिफ शेख, दीपेन्द्रसिंह ऐरी र सन्दीप लामिछाने छन् । २५ सदस्यीय प्रारम्भिक टोलीबाट भेट्रान स्पिनर शक्ति गौचन र विकेटकिपरब्याट्सम्यान दिलीप नाथले आफ्नो नाम फिर्ता लिएका थिए । अविनाश कर्ण, विक्रम सोब, सौरभ खनाल, हासिम अन्सारी, सुनील धमला प्रारम्भिक टोलीबाटै बाहिरिएका छन् । जेठमा सम्पन्न प्रधानमन्त्री कपमा सौरभ उत्कृष्ट ब्याट्सम्यान भएका थिए भने हासिमले शतक बनाएका थिए । राष्ट्रिय टोलीका प्रशिक्षक जगत टमाटा र कप्तान पारससम्मिलित छनोट समितिले दोस्रो अन्तिम टोलीको घोषणा गरेको हो । ढाडको पुरानै समस्या भएपछि दिलीप खेल्न नसक्ने भएको र उनले तीन साता आराम गर्नुपर्ने टमाटा बताउँछन् । सौरभ र हासिम प्रधानमन्त्री कपमा उत्कृष्ट देखिए तर क्याम्पमा उनीहरूको त्योअनुरुप प्रदर्शन थिएन, उनले भने, उनीहरूको फिटनेस लेभल र फिल्डिङ पनि देखिएन ।च्याम्पियनसिपको १० खेल समाप्तिमा हङकङ ११ र नेपाल ८ अंकसहित क्रमश: चौथो र छैटौं स्थानमा छन् । ८ राष्ट्रसम्मिलित प्रतियोगिताको शीर्ष चार टोलीले २०१९ मा हुने आईसीसी विश्वकप छनोटमा सोझै खेल्न पाउने प्रावधान छ । नेपालले यसपछि अन्तिम चरणमा यूएईसँग डिसेम्बरमा खेल्ने कार्यक्रम छ ।"
नेपाललाई सफलता,"काठमाडौं (कास) नेपालले राजधानीमा जारी साबा यू१६ पुरुष बास्केटबलमा बुधबार विजयी सुरुआत गरेको छ । त्रिपुरेश्वरस्थित राखेप कभर्डहलमा नेपालले भुटानलाई ९६३८ स्कोरले हरायो । स्पर्धामा भुटानको लगातार दोस्रो हार हो ।नेपालले चार क्वाटरमा २६१०, १३१४, २६६, २१८ को प्रदर्शन गरेको थियो । टोलीको जितमा अभिषेक सिंहको सर्वाधिक २३ स्कोर जोडे । चिरन्जीवी रोकायाले २०, आशिष बस्नेतले १२, सन्तोष खत्रीले ८, आकृत शाहीले ७, सयुन राई, निखिल डंगोल र सतीश लामाले ६६, विक्रम बानियाँले ४, सुरेश बिकले ३ तथा आशिष भुजेलले १ स्कोरको योगदान गरे ।त्यसअघि प्रियांशुको २८ स्कोरमा भारतले बंगलादेशलाई ८२६५ ले हरायो । भारतको लगातार दोस्रो जित हो । भारत ४ अंकसाथ शीर्षस्थानमा छ । बंगलादेशको दुई खेलमा पहिलो हार हो । मंगलबार भारतले माल्दिभ्स तथा बंगलादेशले भुटानलाई हराएका थिए । बिहीबार भुटान र माल्दिभ्स तथा नेपाल र बंगलादेशबीच प्रतिस्पर्धा हुनेछ ।"
कान्छीमायाको गति र अवार्ड,"काठमाडौं लामो दूरीकी धाविका कान्छीमाया कोजु पल्सर स्पोर्ट्स अवार्ड २०७३ को दुई विधाको मनोनयनमा परेकी छिन् । वर्षकी उत्कृष्ट महिला खेलाडी र पिपुल्स च्वाइस अवार्डका दाबेदार हुन् उनी । यसमा उनले ब्याडमिन्टनमा ऐतिहासिक पदक जितेकी नङसल तामाङ, आर्चरीकी ज्ञानु अवाले, फुटबलकी सावित्रा भण्डारी र आर्मीकी धाविका सरस्वती भट्टराईसँग प्रतिस्पर्धा गर्ने छिन् ।कान्छीमायाले गत वर्ष हाफ म्याराथनमा ५ उपाधि जितिन् । राष्ट्रिय रेकर्डसहित म्याराथन र हाफ म्याराथनको उपाधिहरू जितेकी हुन् । उनले काठमाडौं म्याराथनमा २ घण्टा ५५ मिनेट ५७ सेकेन्डको राष्ट्रिय कीर्तिमान बनाएकी थिइन् । उनले पिंकाथन हाफ म्याराथनमा पनि १ घण्टा १८ मिनेट २५ सेकेन्डको राष्ट्रिय कीर्तिमान रचिन् । उनले धनगढी, नेपालगन्ज, भारतको दार्जिलिङ र कान्तिपुर हाफ म्याराथनको उपाधिसमेत जितेकी थिइन् । उनले पूर्वाञ्चलमा सम्पन्न सातौं राष्ट्रिय खेलकुदमा ५ र १० हजार मिटर दौडमा स्वर्ण जितेकी थिइन् भने ४ गुणा ४ सय मिटर रिलेमा रजत हात पारेकी हुन् । आर्मीकी आर्चरी खेलाडी ज्ञानु पहिलोपल्ट अवार्डको महिला वर्ष खेलाडीको मनोनयनमा परेर आर्चरीलाई उचाइमा पुर्याएकी छन् । उनले ढाकामा सम्पन्न अन्तर्राष्ट्रिय सोलिडारिटी आर्चरी च्याम्पियनसिपमा नेपाली महिला टिमबाट रजत पदक जितिन् । त्यसमा उनले सर्वाधिक ५ सय ६४ स्कोर बटुलेकी थिइन् । सातौं राष्ट्रिय खेलकुदमा राष्ट्रिय कीर्तिमानसहित रिकर्भ ७० मिटरमा स्वर्ण जित्नाले उनलाई अवार्डको मनोनयनमा पार्न भूमिका खेल्यो । आर्मीकै नङसलले भाइ रत्नजितसँगै मिक्स डबल्समा नेपाललाई अन्तर्राष्ट्रिय ब्याडमिन्टनमा पहिलो स्वर्णपदक दिलाएकी थिइन् । उनीहरूले पाकिस्तान अन्तर्राष्ट्रिय सिरिजमा स्वर्ण जितेका थिए । नङ्सलले घरेलु प्रतियोगितामा सिंगल, डबल्स र मिक्स डबल्समा गरी गत वर्ष सात उपाधि जितेकी थिइन् । उनले सातौं राष्ट्रिय खेलकुदमा सिंगल, डबल्स र टिम इभेन्टमा स्वर्ण कब्जा गरेकी हुन् ।एपीएफकी सावित्रा राष्ट्रिय महिला फुटबलकी मुख्य फरवार्ड हुन् । उनी २०७३ सालमा नेपालका लागि १३ गोल गरेकी थिइन् । उनले १२ गोल चौथो साफ महिला च्याम्पियनसिपमा गरिन् । भुटानविरुद्ध एकै खेलमा कीर्तिमान ६ गोल गर्न सफल उनी प्रधानसेनापति कपको सर्वोत्कृष्ट खेलाडी चुनिएकी थिइन् । उनले घरेलु फुटबलमा २९ गोल गरेकी थिइन् ।सरस्वती रियो ओलम्पिकमा १५ सय मिटर ४ मिनेट ३३९४ सेकेन्डमा पूरा गर्दै २६ वर्ष पुरानो राजकुमारी पाण्डेको राष्ट्रिय कीर्तिमान तोडेकी धाविका हु्न् । उनले सातौ राष्ट्रियमा १५ सय, ८ सय मिटर र ४ गुणा ४ सय मिटर रिलेमा गरी ३ स्वर्ण चुमेकी थिइन् ।"
ग्रेट हिमालयन सेमिफाइनलमा,"काठमाडौं (कास) वाइवाइ ग्रेट हिमालयन क्रिकेट एकेडेमी, काठमाडौं क्रिकेट ट्रेनिङ सेन्टर (केसीटीसी) र हिमालय क्रिकेट एकेडेमी प्रथम गणेश बहादुरप्राणमाया चित्रकार स्मृति कप यू१९ टान्टीटान्टी क्रिकेटको सेमिफाइनल पुगेका छन् । टँुडिखेलमा जारी प्रतियोगितामा हिमालयनले केसीटीसी ए लाई ७ विकेटले हरायो। टस हारेको केसीटीसीले २० ओभरमा ९ विकेट गुमाई ८८ रन बनायो । निर्भिक पाठकले २६ रन बनाए । हिमालयनले १७४ ओभरमै लक्ष्य भेट्यो । अमृत थापाले २६ र रोशन अधिकारीले २३ रन जोडे । म्यान अफ द म्याच हिमालयनका सन्दीप खड्काले ४ ओभरमा २ ओभर मेडन गर्दै १३ रन खर्चेर ३ र प्रतिश जिसीले २ विकेट लिए । दोस्रो खेलमा ग्रेट हिमालयन बी माथि केसीटीसी ९ विकेटले विजयी भयो । टस जितेको ग्रेट हिमालयन १९१ ओभरमा ५३ रनमा अलआउट भयो । रामकृष्ण कार्कीले मात्र दोहोरो अंकमा १३ रन बनाए । केसीटीसीले ७५ ओभरमा १ विकेट गुमाई लक्ष्य भेट्यो । म्यान अफ द म्याच केसीटीसीका सुधीर चौधरीले २३ बलमा ४ चौकासहित ३२ र आदिल खानले १६ रन बनाए । केसिटीसीका प्रतीक कान्त र दिलीप यादवले २२ विकेट लिए । मंगलबार वर्षा कारण स्थगित खेलमा मध्यपश्चिम क्रिकेट क्लब कोहलपुरविरुद्ध ग्रेट हिमालयन १० विकेटले विजयी भयो ।"
अर्जेन्टिना र चिलीलाई गाह्रोफिफा विश्वकप छनोट,"भेनेजुएलाको यसअघि नै विश्वकप छनोट सम्भावना सकिसकेको छ । चिली भने ला पाजमा भएको खेलमा बोलिभियाको हातबाट १० ले पराजित रह्यो । यी नतिजापछि सन् २०१४ को विश्वकप उपविजेता अर्जेन्टिना र कोपा अमेरिका च्याम्पियन चिली दुवै दक्षिण अमेरिकी विश्वकपमा स्वत: छनोट हुने सूचीबाट पछाडि छन् । अर्को महिना बाँकी दुई चरणका खेल हुनेछ । त्यसमा कडा प्रतिस्पर्धा हुनेछ । अर्जेन्टिना १६ खेलपछि २४ अंक लिएर पाँचौं स्थानमा छ । चिली २३ अंकमा छैटौं स्थानमा छ । अर्जेन्टिना पाँचौं स्थानमा रहे, उसले प्लेअफमा न्युजिल्यान्डको सामना गर्नेछ । अर्जेन्टिनाले अब घरमा पेरु र अन्तिम खेलमा इक्वेडरको सामना गर्नेछ । चिलीले भने इक्वडेर र ब्राजिलविरुद्ध खेल्न बाँकी छ । ब्राजिल अंकतालिकाको शीर्ष स्थानमा छ । टोली यसअघि नै विश्वकपमा छनोट भइसकेको छ । ब्राजिलले मंगलबार कोलम्बियासँग ११ को बराबरी खेलेको थियो । ब्युनस आयर्समा भएको खेलपछि अर्जेन्टिनी प्रशिक्षक जोर्गे साम्पाओलीले भने, अब हामीसँग बाँकी दुवै खेल जित्नु बाहेक अर्को विकल्प रहेन । अर्को खेलमा उरुग्वेले पाराग्वेलाई २१ ले हरायो । यसले टोली विश्वकप छनोट नजिक पुग्यो ।"
दक्षिण कोरिया र साउदी अरेबिया छानिए,तेहरान (एएफपी) ओमार अल सोमाले दोस्रो हाफको इन्ज्युरी समयमा बराबरी गोल गरेपछि युद्धमा रुमल्लिएको सिरिया विश्वकप छनोटको प्लेअफमा पुगेको छ । मंगलबारको नतिजासँगै दक्षिण कोरिया र साउदी अरेबियाको भने विश्वकप यात्रा तय भएको छ । समूहमा शीर्षस्थानको इरानविरुद्ध २१ ले पछि परेको स्थितिमा अल सोमाले प्रहार गरेको सट गोलरक्षक अलिरेजा सलिमीको खुट्टामुनिबाट छिर्दै गोल भएको थियो । बराबरीसँगै सिरियाले अब दुई लेगमा खेलिने प्लेअफमा अस्ट्रेलियाको सामना गर्नेछ । उक्त खेलको विजयी टोलीले विश्वकप पुग्नका लागि अन्तरमहादेशीय प्लेअफमा सहभागिता जनाउने छ । एसियाली छनोटको अन्तिम दिन दक्षिण कोरियाले उज्वेकिस्तानसँग गोलरहित बराबरी खेल्दै लगातार नवौं पटक विश्वकपमा छनोट भयो । साउदी अरेबिया पनि जापानलाई १० ले पराजित गर्दै समूहको दोस्रो स्थानमा रहेर विश्वकपमा छनोट भयो । अस्ट्रेलियाले थाइल्यान्डलाई २१ ले पराजित गर्दै प्लेअफमा चित्त बुझाउन बाध्य भयो । साउदी अरेबिया र अस्ट्रेलियाको समान अंक भए पनि गोलअन्तरका आधारमा साउदी दोस्रो स्थानमा रहँदै सोझै छनोट भयो । इराकले संयुक्त अरब इमिरेट्सलाई १० ले पराजित गर्यो ।
भेनस अन्तिम चारमा,"न्युयोर्क (एएफपी) सातपल्टकी ग्रान्ड स्लाम विजेता भेनस विलियम्स मंगलबार राति यूएस ओपन टेनिसको अन्तिम चारमा पुग्ने सबैभन्दा बढी उमेरकी खेलाडी भएकी छन् । अमेरिकाकी ३७ वर्षीया भेनसले दुईपल्टका विम्बल्डन विजेता चेक गणतन्त्रकी पेट्रा भिटोभालाई ६३, ३६, ७६ (७२) ले हराइन् । नवौं वरीयताप्राप्त भेनस तेस्रोपल्ट यूएस ओपन जित्ने अभियानमा छन् । बिहीबार हुने सेमिफाइनलमा भेनसले ८३ औं वरीयताप्राप्त आफ्नै देशकी स्लाने स्टेफेन्सको सामना गर्नेछिन् । चोटका कारण ११ महिना कोर्टबाट बाहिर रहेकी स्टेफेन्सले विम्बल्डनयता पुनरागमन गरेकी थिइन् । उनले सेमिफाइनलमा स्थान बनाउन लात्भियाकी अनास्टासिजा सेभास्टोभालाई ६३, ३६, ७६ (७४) ले हराइन् । भेनस सन् २०११ यता पहिलोपल्ट वरीयताको शीर्ष पाँचभित्र फर्कने निश्चित भएको छ । आजको खेल जित्नु मेरो भाग्य थियो, भेनसले पछि प्रतिक्रिया दिइन्, मैले खेलको अन्तिम समयसम्म आफूले सक्दो खेलें । मलाई विश्वास छ, मैले राम्रो पनि गरें । सन् १९९४ मा मार्टिना नाभ्रातिलोभाले विम्बल्डनको सेमिफाइनल पुगेयता भेनस यस्तै उपलब्धि हात पार्ने बढी उमेरकी खेलाडी हुन् । पुरुषतर्फ १२ औं वरीयताका रसियाली पाब्लो कारेना बुस्टाले अर्जेन्टिनाका डिएगो स्चार्टमनलाई ६४, ६४, ६२ ले हराए । उनी पहिलोपल्ट ग्रान्ड स्लाम सेमिफाइनल पुगिन् । अहिले म अविश्वसनीय यात्रामा छु । मैले यस्तो उपलब्धिबारे सपनामा मात्र देखेको थिएँ । त्यसैले म निकै खुसी छु, बुस्टाले भने ।"
फुटसल लिगको समीकरण पूरा,काठमाडौं (कास) अपराजित सामाखुसी फुटसल समूह बी को विजेता बन्दै रेडबुल राष्ट्रिय फुटसल लिग च्याम्पियनसिपको क्वाटरफाइनल पुगेको छ । सामाखुसीले अब समूह ए को चौथो स्थानको धन्यन्तरीको सामना गर्नेछ । समूह बी मा शंखमूलले ढुकुमाथि ४३ को जित रच्यो भने स्तुपाले फुटसल भिलेजलाई ३२ ले हरायो । चौरले शीर्षस्थानको सामाखुशीसँग ६४ को हार बेहोर्दा रजनीले रेभविरुद्ध ७२ को विजय पायो ।समूह ए मा किकअफले खेलपूर्व शीर्षस्थानको बिजी फुटसललाई ९६ ले पराजित गर्दै उक्त स्थानमा कब्जा जमायो । तेस्रो स्थानको धन्यन्तरीले बिजी ब्रदर्सलाई १०३ ले पराजित गर्दा चौथो स्थानको स्वयम्भूले हरिसिद्धिविरुद्ध ९७ को जित निकाल्यो । खुमलटारलाई १०९ ले पराजित गरे पनि खालीबारी अर्को चरणमा पुग्न असफल रह्यो । समूहका शीर्ष ४ टोली क्वाटरफाइनल पुग्ने प्रावधान रहेको थियो ।

शीर्षक,विवरण
७७ मतदान,"काठमाडौं (कास) स्थानीय तहको तेस्रो चरण निर्वाचनमा यसअघिको भन्दा बढी मत खसेको छ । निर्वाचन आयोगका अनुसार सोमबार भएको प्रदेश २ को निर्वाचनमा ७७ प्रतिशत मतदान भएको छ । सोमबार आयोगले मतदानलगत्तै गरेको प्रारम्भिक प्रक्षेपणमा ७२०६ प्रतिशत मत खसेको जनाएको थियो । आयोगको संयुक्त निर्वाचन सञ्चालन केन्द्र (जेईओसी) ले तयार गरेको अन्तिम विवरणअनुसार ७७ प्रतिशत खसेको पुष्टि भएको हो । आयोगका अनुसार सप्तरीमा ७६४, सिरहामा ७७४, धनुषामा ७३७, महोत्तरीमा ७३३, सर्लाही र रौतहटमा ८०४, बारामा ७९४ र पर्सामा ८०१ प्रतिशत मतदान भएको छ । यसअघि पहिलो चरणको निर्वाचनमा ७३ प्रतिशत र दोस्रोमा करिब ७१ प्रतिशत मतदान भएको थियो ।"
नत्र असोज २० देखि सत्याग्रह,"उनले गुणस्तरीय चिकित्सा शिक्षा र सेवामा आम नागरिकको पहुँच स्थापित गर्ने आफ्नो अभियानका बाबजुद माफियागिरी हावी रहेको उल्लेख गर्दै सत्याग्रह थाल्ने चेतावनी दिएका हुन् । विधेयकलाई नेताहरूले आफ्नो स्वार्थअनुसार तोडमरोड गरी माफियामुखी बनाएर पारित गर्ने प्रयास गरिरहेको उनले बताए । मेडिकल माफियासँग मिलेर काठमाडौं विश्वविद्यालय (केयू) ले एमबीबीएसको शुल्क ६० लाखभन्दा बढी निर्धारण गरेको दाबी गर्दै डा केसीले त्यसलाई अविलम्ब फिर्ता लिन आग्रह गरे ।सरकारले आर्थिक वर्ष २०७४७५ सम्मका लागि तोकेको एमबीबीएसको शुल्क काठमाडौं उपत्यकामा ३८ लाख ५० हजार र उपत्यका बाहिर ४२ लाख ४५ हजार तथा बीडीएसको शुल्क १९ लाख ३२ हजार ६ सय १२ रुपैयाँ नै कायम गर्नुपर्ने उनले बताए । सरकारी निर्णयविपरीत माफियाको मिलेमतोमा शुल्क बढाउने डिन राजेन्द्र कोजु र उपकुलपति रामकण्ठ मकाजुलाई तुरुन्त कारबाही गर्नुपर्छ, डा केसीले भने, आफ्नो निर्णयविपरीत जानेलाई कारबाही गर्नु सरकारको दायित्व हो ।उनले त्रिभुवन विश्वविद्यालयअन्तर्गतका निजी मेडिकल कलेजमा चिकित्साशास्त्रमा स्नातकोत्तर तहको शुल्क २२ लाख ५० हजार कायम गर्नुपर्ने बताए ।"
बीआरआई बारे चीनमा मिडिया बहस,काठमाडौं चीनको बेल्ट एन्ड रोड इनिसिएटिभ (बीआरआई) बारे बहस गर्न सिल्क रोडको ट्रान्जिट प्वाइन्ट मानिने चिनियाँ सहर डुनहुआङमा मिडिया फोरम सुरु भएको छ । उक्त कार्यक्रममा नेपाललगायत १ सय २६ राष्ट्रका विभिन्न सञ्चार संस्थासँग आबद्ध प्रतिनिधि तथा बुद्धिजीवीको संलग्नता छ ।चिनियाँ पत्रिका पिपुल्स डेलीद्वारा आयोजित कार्यक्रममा विश्वभरका ३ सयभन्दा बढी सञ्चार माध्यमका प्रतिनिधि सहभागी छन् । मिडिया फोरम कार्यक्रम सन् २०१४ यता तीनपटक आयोजना गरिएको छ । यस कार्यक्रमले बीआरआईलाई विश्वमाझ चिनाउन सहयोग पुर्याउने अपेक्षा गरिएको छ । कार्यक्रममा बोल्दै पिपुल्स डेलीका अध्यक्ष याङ जेनउले राष्ट्रिय र अन्तर्राष्ट्रियस्तरमा बेल्ट एन्ड रोड इनिसिएटिभ बारे धारणा बनाउन आफ्नो पत्रिकाले भूमिका निर्वाह गर्ने बताए ।
१० वर्षभित्र पेट्रोल गाडी हटाइने,"काठमाडौं डिजेल र पेट्रोलबाट चल्ने सवारीसाधनलाई १० वर्षभित्र उपत्यकाबाट पूर्ण रूपमा हटाएर विद्युतीय गाडी ल्याउन संसद्मा संकल्प प्रस्ताव पेस भएको छ । यी सवारीसाधन नै वायु प्रदूषणको मुख्य कारक रहेको भन्दै तिनलाई हटाउन संसद्मा संकल्प प्रस्ताव पेस भएको हो । वातावरणविद्हरूका अनुसार काठमाडौंमा वायु प्रदूषणको करिब ६० प्रतिशत हिस्सा गाडीको धूवाँले ओगटेको छ । कांग्रेस सांसद एवं पूर्वस्वास्थ्यमन्त्री गगन थापाले संसद्मा प्रस्ताव दर्ता गराएका हुन् । उनले काठमाडौं उपत्यकामा सन् २०२७ सम्ममा र नेपालबाटै सन् २०३१ सम्ममा पेट्रोलियम पदार्थबाट चल्ने सवारीसाधन पूर्ण रूपमा विस्थापित गरी विद्युतीय गाडी प्रयोगमा ल्याउने संकल्प घोषणा माग गरेका छन् । प्रस्तावमा रामेश्वर फुयाल, दीपकप्रसाद कुइँकेल, कान्ता भट्टराई र कौशर शाहलगायतका सांसदले समर्थन जनाएका छन् । प्रस्तावमा पेट्रोलियम पदार्थबाट चल्ने सम्पूर्ण गाडीको बिक्री तथा वितरणमा पूर्ण रूपमा रोक लगाउने संसदको घोषणा र संकल्प कार्यान्वयनका लागि कार्यतालिकासहितको कार्ययोजना बनाउन भनिएको छ । आवश्यक नीतिगत, व्यवस्थापकीय, वित्तीय र संरचनागत व्यवस्था गरी कार्यान्वयन प्रक्रिया अघि बढाउन सरकारलाई निर्देशन दिनसमेत ध्यानाकर्षण गरिएको छ । यस्तै, विद्युतीय गाडीको प्रयोग बढाउन आवश्यक प्रोत्साहनका लागि निश्चित अनुदानको व्यवस्था गर्न सुझाइएको छ । प्रस्तावमा वातावरण क्षेत्रमा खर्च गर्नुपर्ने पेट्रोलियम पदार्थ खरिद गर्दा वातावरणीय करका रूपमा उठाइएको रकमसमेत सदुपयोग गर्ने गरी आवश्यक प्रक्रिया अघि बढाउन भनिएको छ । प्रदूषण शुल्कबापत उठाइएको अर्बौं रकम वर्षौंदेखि यत्तिकै थन्किएको छ । पछिल्लो समयमा धेरै मुलुकले पेट्रोलियम पदार्थबाट चल्ने सवारीसाधन निषेध गरिसकेका छन् । छिमेकी भारतले समेत सन् २०३० सम्ममा आफ्नो मुलुकमा बिक्री हुने सम्पूर्ण साना सवारीसाधन विद्युतीय हुने भनेर घोषणा गरिसकेको छ । नेपालले पनि सन् २०३१ सम्ममा पेट्रोलबाट चल्ने गाडीमा रोक लगाउनु प्राविधिक हिसाबले उपयुक्त हुने थापाको जिकिर छ । काठमाडौंैलाई बस्न योग्य बनाउन विद्युतीय सवारीसाधनको प्रयोग अपरिहार्य छ, प्रस्तावमा छ, सरकारले समेत निश्चित समयपश्चात् विद्युतीय सवारीसाधन मात्रको प्रयोगको कार्यान्वयनका लागि समुचित योजना तथा कार्यतालिका बनाउन पर्याप्त समय आवश्यक छ । विद्युतीय सवारी साधनमा बढावा गर्न सके पेट्रोलियम पदार्थबाट बाहिरिने अर्बौं रुपैयाँ बच्नेछ भने काठमाडौंलाई प्रदूषणमुक्त सहर मात्र नभई साइकलमैत्री र पैदल यात्रीको सहरका रूपमा पनि स्थापित गराउन सकिने प्रस्तावमा उल्लेख छ । वातावरणविद् भूषण तुलाधरका अनुसार काठमाडौंमा वायु प्रदूषणको मात्रा द्रुत गतिमा बढिरहेको छ । त्यसमा पेट्रोलियम पदार्थबाट चल्ने थोत्रा गाडी मुख्य कारक हुन् । यहाँको हावामा पीएम २५ (मसिना कण जुन श्वास नलीबाट सीधै फोक्सोमा पुग्छन्) को मात्रा विश्व स्वास्थ्य संगठन (डब्लूएचओ) को मापदण्डभन्दा औसतमा पाँच गुणासम्म बढी छ । चिकित्सकका अनुसार प्रदूषणले टाउको दुख्ने, आँखा, नाक, कान र घाँटीका साथै मुटु रोग, मस्तिष्कघात, फोक्सोको क्यान्सर, दमका साथै प्रजनन प्रणालीमा समेत गम्भीर असर निम्त्याउँछ । काठमाडौंको भौगोलिक अवस्थिति र स्वरूपले यसको वायुमण्डलीय अवस्थितिसमेत प्रतिकूल बनेको छ । काठमाडौं वायु प्रदूषण बहन गर्न सक्ने क्षमता पनि कमजोर छ । सन् २०१६ को डब्लूएचओ प्रतिवेदनले पनि काठमाडौंमा प्रदूषण द्रुततर गतिमा बढिरहेको भन्दै यसलाई जनस्वास्थ्य संकटकाल का रूपमा लिएको छ । यसअघि २०७२ पुस १२ गतेको वातावरण संरक्षण समितिको बैठकले पनि वातावरणमैत्री सवारीसाधनको अधिकतम प्रयोगमा प्रोत्साहनसम्बन्धी कानुनी प्रक्रिया र नीतिगत व्यवस्था मिलाउन सरकारलाई निर्देशन दिएको थियो । समितिले सवारी तथा यातायात व्यवस्थासम्बन्धी ऐन २०४९ को दफा ३९ (२) को प्रतिबन्धात्मक व्यवस्थामा आवश्यक परिमार्जन गरी सरकारले अध्ययन गरिसकेको नीति कार्यान्वयन गर्न उक्त ऐनको दफा ३९ (२) को प्रतिबन्धात्मक वाक्यांश आवश्यक परिमार्जन गर्ने कार्य तत्काल अघि बढाउन भनेको थियो । ऐनको दफा ३९ को प्रतिबन्धात्मक व्यवस्था सवारी निर्माता कम्पनीले सवारीको बनोट सम्बन्धमा निर्धारित गरेको विस्तृत विवरण (स्पेसिफिकेसन) मा परिवर्तन गर्ने गरी स्वीकृति नदिँदा सवारीसाधनलाई वातावरणमैत्री सवारीसाधनका रूपमा परिवर्तन गर्न बाधा परेको थियो । विश्वभर डिजेल र पेट्रोलयुक्त गाडी नै प्रदूषणका मुख्य कारक भएकाले विद्युतीय गाडीमा जोड दिन थालिएको छ ।"
केयूमा एमबीबीएस पढ्न ४८ लाख,"काठमाडौं (कास) काठमाडौं विश्वविद्यालय (केयू) ले ४७ लाख ९० हजार रुपैयाँसम्म लिन पाउने गरी एमबीबीएस अध्यापन शुल्कसीमा निर्धारण गरेको छ । सरकारले भने ०७३ मंसिर १९ मै उपत्यकामा ३८ लाख ५० हजार र उपत्यकाबाहिर ४२ लाख ४५ हजार रुपैयाँभन्दा बढी लिन नपाउने गरी शुल्कसीमा तोकेको थियो । गत वर्ष निर्धारित शुल्क दुई वर्ष लागू हुने व्यवस्था छ । केयूले कलेज सञ्चालककै सहमतिमा शुल्क निर्धारण गरेको जनाएको छ । विश्वविद्यालयका स्कुल अफ मेडिकल साइन्सका डिन राजेन्द्र कोजूका अनुसार काठमाडौंं उपत्यकामा ४३ लाख ९० हजार र उपत्यकाबाहिर ४७ लाख ९० हजारसम्म लिन पाउने गरी शुल्कसीमा कायम गरिएको हो । केयूका कलेजहरूलाई गत वर्ष बढीमा एक सय १५ विद्यार्थी भर्ना गर्न छुट थियो । यसपालिदेखि एक सयभन्दा बढी विद्यार्थी भर्ना लिन पाइँदैन । १५ सिट घट्दा प्रतिविद्यार्थी ५ लाख रुपैयाँ थपिएको विश्वविद्यालयले जनाएको छ ।गत वर्ष एक सय १५ विद्यार्थी हुँदा जति शुल्क थियो, यसपालि एक सयमा झरेपछि १५ जनाको शुल्क सय जनालाई भाग लगाइएको हो, कोजूले भने । भर्ना मेरिटअनुसार मात्र लिइने उनले बताए ।"
फर्मूला दूध खुला बिक्री,"काठमाडौं केही दिनअघि जन्मिएको बच्चालाई दूध चुसाउन अप्ठ्यारो भएपछि लगनखेलकी माया सापकोटा डाक्टरकहाँ गइन् । सरकारी डाक्टरले बच्चालाई फर्मुला दूध खुवाउन सुझाए । डाक्टरले भनेपछि ठीकै होला भन्दै उनी निजी फार्मेसीमा फारेक्स (पाउडर मिल्क) किन्न गइन् । फार्मेसीवालाले उनलाई थरी थरीका पाउडर दूधका पोका र बट्टा देखाए, उनले एक हजार तिरेर एउटा समातिन् । फारेक्सबारे न उनले कुनै सल्लाह लिइन्, न फार्मेसीवालाले केही भन्यो ।आमाको दूधलाई प्रतिस्थापन गर्ने वस्तुको बिक्रीवितरण नियन्त्रण ऐन, २०४९ तथा नियमावली, २०५१ अनुसार त्यस्ता वस्तुहरूको प्रवद्र्धन र विज्ञापन गर्न तथा खुला बेचबिखन गर्न पाइँदैन । फार्मेसी सञ्चालकले भने यस नियमविपरीत त्यस्ता वस्तुहरूको खुला विज्ञापन गरिरहेका छन् । अस्पताल हाताभित्रै यस्ता वस्तुहरूको खुलमखुला बिक्री गरिएको छ । कानुनले भने अस्पताल हाताभित्र र वरपरका फार्मेसीमा ती वस्तुहरूको बिक्रीवितरणमा रोक लगाएको छ ।कानुनले यस ऐनको उल्लंघन गरिएको पाइएमा मुद्दासमेत चलाउन सकिने अधिकार दिएको छ । बलियो कानुन भएर पनि फितलो कार्यान्वयन कायम रहेका कारण दोषीलाई सजाय हुन नसकेको पोषणविद् डा अरुणा उप्रेती बताउँछिन् । उप्रेतीका अनुसार आमाको दूधलाई प्रतिस्थापन गर्ने वस्तुले बच्चाको स्वास्थ्यलाई हानि मात्रै गर्छ, यसको कुनै फाइदा नै छैन । यसले एकछिनका लागि मात्रै बच्चाको पेट भरिएजस्तो हुन्छ जहाँ कुनै पोषण तत्त्व हुँदैन, डा उप्रेतीले भनिन्, यस्ता खानेकुराको बट्टामा अंकित फलफूल र भिटामिन सबै झूट हुन् ।सहरमा दिनानुदिन यस्ता कृत्रिम वस्तुहरूको माग बढ्दो छ । तौल बढ्ने, स्तनको आकार बिग्रिनेजस्ता भ्रम र कामकाजी आमासँग बच्चालाई दूध चुसाउने समय नहुँदा आधुनिक आमाहरू आफ्नो दूधको सट्टा बजारमा पाइने कृत्रिम दूध खुवाउने प्रवृत्तिका कारण यस्ता अखाद्य वस्तुहरूको माग बढिरहेको पोषणविद् बताउँछन् । कृत्रिम दूधको बढ्दो उपभोगका कारण पूर्ण स्तनपान दर घटी बाल स्वास्थ्य जोखिममा परिरहेको पोषणविद् डा अतुल उपाध्यायले बताए । बजारिया दूधले बच्चामा कुपोषण बढाउँछ, रोगसँग लड्ने क्षमता घटाउँछ, डा उपाध्यायले भने, दीर्घकालमा गएर उनीहरू विभिन्न रोगबाट पीडित हुन्छन्, मानसिक असर पनि गर्छ । बजारिया दूधको सट्टा बच्चालाई घरमै बनेका तरकारी र दालको रस फाइदाजनक हुने चिकित्सकहरू बताउँछन् । ज्वानो, मेथी र घरेलु खानेकुराको झोल सेवनमा ध्यान दिनुपर्ने उनीहरूको सुझाव छ । बजारिया दूधको माग नघटेसम्म नेपालमा बाल मृत्युदर नघट्ने स्वास्थ्य सेवा विभागका प्रमुख डा राजेन्द्र पन्तले बताए । स्तनपान र पोषणबारे चेतना नहुँदा आमाको दूधलाई प्रतिस्थापन गर्ने वस्तुतर्फ आकर्षण बढ्दै गएको छ, यसको मागलाई घटाउनुपर्छ, डा पन्तले भने ।यस्ता वस्तुहरूको जथाभावी बिक्री रोक्न सरकारले जिल्ला जनस्वास्थ्य कार्यालय र औषधि व्यवस्था विभागलाई तोकेको छ । अनुगमन गर्ने यी निकायहरू निष्क्रियताले पनि अवैध बिक्रीलाई बढावा मिलिरहेको छ । काठमाडौंका सबै सरकारी अस्पताल वरपरका फार्मेसीमा आकर्षक ढंगबाट यस्ता वस्तुहरूको बिक्री भइरहेको छ । अझ सरकारी शिक्षण अस्पतालमा परिसरभित्रैको फार्मेसीमा आकर्षक रूपले सजाएर राखिएको छ । आमाहरू डाक्टरकै सल्लाहमा बजारिया दूध किनेर बच्चालाई खुवाइरहेका छन् ।जिल्ला जनस्वास्थ्य कार्यालय काठमाडौंका प्रमुख महेन्द्रकुमार श्रेष्ठका अनुसार बलियो कानुन अभावका कारण नियम मिच्ने व्यापारी बढिरहेका छन् । हामीसँग बजेट र जनशक्ति अभाव छ, अनुगमन फितलो छ, उनले भने । औषधि व्यवस्था विभागका प्रमुख नारायणप्रसाद ढकालको पनि उस्तै जवाफ छ ।"
नीलबाराहीको भवन बन्यो,"काठमाडौं (कास) राष्ट्रपति विद्यादेवी भण्डारीले मंगलबार टंकेश्वरस्थित नीलबाराही माध्यमिक विद्यालयको भवन उद्घाटन गरेकी छन् । विद्यालयले ६४ औं वार्षिकोत्सव तथा हीरक महोत्सव मनाएको छ । मंगलबार विद्यालय परिसरमा आयोजित कार्यक्रमका बीच ४ तले भवनको उद्घाटन गरिएको हो । भण्डारीले विद्यालयले मुलुकका लागि धेरै दक्ष जनशक्ति उत्पादन गरेकामा आफूलाई खुसी लागेको बताइन् । उनले स्वाभिमानी, कला र संस्कृतिप्रति गर्व गर्न सक्ने जनशक्ति उत्पादन गर्नु विद्यालयको दायित्व रहेकामा जोड दिइन् ।"
लुभुमा स्वास्थ्य शिविर,"ललितपुर (कास) महालक्ष्मी नगरपालिकाद्वारा आयोजित स्वास्थ्य शिविरमा एक हजारभन्दा बढीले स्वास्थ्य परीक्षण गरेका छन् । महालक्ष्मी नगरपालिकाका मेयर रामेश्वर श्रेष्ठले नगरपालिकाले सामाजिक सुरक्षाका कार्यक्रमलाई निरन्तरता दिँदै जाने बताए । स्वास्थ्यमा सबभन्दा बढी वृद्धवृद्धाले उपचार पाएका छन्, उनले भने । गण्डकी बोर्डिङ स्कुलका पूर्वविद्यार्थीको समूह इबोसा र लुभु प्राथमिक स्वास्थ्य केन्द्रको प्राविधिक सहयोग शिविर भएको हो । इबोसा अध्यक्ष डा रेशा शर्माले आफ्नो संस्था सबै खालका प्राविधिक सहयोग गर्न सक्षम रहेको बताइन् ।"
महर्जनलाई ५ लाख,भक्तपुर (कास) हङकङ नेवार समाजले आफ्नो कलेजो दिएर बुबाको ज्यान बचाउने काठमाडौं लगनटोलकी २४ वर्षीया सरिता महर्जनलाई ५ लाख ७ हजार ६ सय ७५ आर्थिक सहयोग गरेको छ । बुबालाई बचाए पनि दुवै मृर्गौला फेल आमाको उपचारको सहयोगार्थ समाजले हङकङमा संकलित रकम महर्जनलाई हस्तान्तरण गरेको छ । समाजका प्रतिनिधि सुभानी प्रधान र बसन्त श्रेष्ठले महर्जनको सहयोग रकम हस्तान्तरण गरेको हङकङ नेवार समाजकी अध्यक्ष रचना प्रधानले बताइन् ।
आचारसंहिता पालनामा अटेरी,"बिनाऔचित्य प्रमुख जिल्ला अधिकारीको धमाधम सरुवा गरिँदै छ । सामान्यतया एक वर्षसम्म सरुवा गर्न नमिल्ने प्रचलनसमेत मिचेर पदस्थापन भएको दुई महिना पनि नपुगेका प्रजिअहरूसमेत हेरफेर गरिएका छन् । प्रमुख प्रतिपक्षी दल एमालेलगायतले समेत आचारसंहिताविपरीत हुने भनेर आग्रह गर्दागर्दै मन्त्रिपरिषद् विस्तार र सरुवाको क्रम जारी राखिएको हो । निर्वाचनको संघारमा यसरी जबर्जस्ती कर्मचारी सरुवा गर्नुले सरकारको नियतमाथि स्वाभाविक रूपमा शंका उब्जाएको छ । निर्वाचनमा स्वच्छता, निष्पक्षता, पारदर्शिता तथा भयमुक्त वातावरण कायम गर्न निर्वाचन आयोगले आचारसंहिता तयार गरेर लागू गरेको हुन्छ । आचारसंहितामा सरकार, राजनीतिक दल, उम्मेदवार, कर्मचारी, संघसंस्था सबैका लागि सीमा तोकिएको छ । निर्वाचनलाई स्वच्छ र शान्तिपूर्ण ढंगले सफल पार्न प्रमुख जिम्मेवार सरकार नै आचारसंहिता पालनामा चुक्दै आएको छ । स्थानीय तह निर्वाचनका सन्दर्भमा पनि सरकारले आचारसंहिताविपरीत सरुवा, नियुक्त लगायतका निर्णय गरेको थियो । सरकार आफैं आचारसंहिता पालनामा इमानदार बने मात्र अन्य दल, उम्मेदवारलगायत सरोकार संस्थानिकाय, व्यक्ति पनि इमानदार बन्न सक्छन् । सरकार नै गैरजिम्मेवार बन्दा निर्वाचनको वातावरणसमेत बिथोलिने जोखिम पनि आउन सक्छ । त्यसैले संवैधानिक संक्रमण अन्त्य गर्ने महत्त्वपूर्ण दुई निर्वाचन हुन लागेको अवस्थामा सरकारले आचारसंहिताविपरीत कामकारबाही बन्द गर्नुपर्छ । आचारसंहिता पालना नैतिक दायित्वको कुरा पनि हो । निर्वाचन शान्तिपूर्ण र विश्वसनीय ढंगले हुनु भनेको सरकारकै सफलता हो ।"
बन्दसूचीको नयाँ व्यवस्था,"संविधानमा ७ वटा समूह समानुपातिक निर्वाचनका लागि तोकिएको छ, जसमा पिछडिएको क्षेत्र पनि पर्छ । सरकारले विधेयक प्रस्तुत गर्दा पिछडिएको क्षेत्रलाई पनि समानुपातिक निर्वाचनका लागि प्रतिशत नै निर्धारण गरी पेस गरेको थियो । पछि, समितिमा छलफल हुँदा पिछडिएको क्षेत्रलाई समानुपातिक समूहबाट हटाइएको र संविधानको बाध्यकारी व्यवस्थालाई ऐच्छिक बनाएर संसद्मा पेस गरियो ।यो संवैधानिक व्यवस्था सम्बन्धमा संसद्भित्र विधेयकमाथि छलफलकै क्रममा माओवादी केन्द्रका सांसद शक्तिबहादुर बस्नेतले ध्यानाकर्षण गराउनुभएको थियो । तर यो विचारको उपेक्षा गरी विधेयक पारितमात्र भएन, विधेयक प्रमाणीकरण समेत भई ऐनको स्वरुप ग्रहण गरेको अवस्था छ । यो व्यवस्था बदर गराइमाग्न कुनै पनि बेला कुनै पनि व्यक्ति न्यायिक परीक्षणका लागि अदालत पुग्न सक्छ । अदालतको सम्भावित हस्तक्षेपपूर्व नै यसको वैधताबारे गम्भीर विमर्श गर्न जरुरी छ । किनभने अदालतको हस्तक्षेप कथंकदाचित भएमा आसन्न निर्वाचन नै प्रभावित हुनसक्छ । बेलैमा यसमा पनि सरकार, प्रतिपक्ष सबैको ध्यान पुगोस् ।"
आँखा र आँसु,लिम्बू तिलगंगा आँखा अस्पताल प्रतिष्ठानका मोतीबिन्दु तथा अकुलोप्लास्टी विभागका आँखा सर्जन हुन् ।
एनआरएनए : लाजलाग्दो दृष्टान्त,"गैरआवासीय नेपाली संघ (एनआरएनए) को आठौं अन्तर्राष्ट्रिय सम्मेलन (अक्टोबर १४१७) नजिकिँंदै गर्दा स्वभावत: भिन्न तहतप्कामा तरंग सुरु भएको छ पदीय लडाइँको अर्थमा । अन्तर्राष्ट्रिय पदमा पुग्न चाहने अधिकांश आकांक्षीले यो संस्थामा सुशासन, पारदर्शिता र विशेषत: वैदेशिक रोजगारीमा जोडिएर जीवन बिमादेखि महिला कामदारको सुरक्षाहकहितमा ठूलै प्रतिबद्धतासमेत बाहिर ल्याइरहेका छन् । अझ वैदेशिक रोजगारी आपत्कालीन कोषको नामलाई सोकेसमा राखेर सार्वजनिक सञ्जालमार्फत चुनावी प्रचारप्रसार गर्ने होडसमेत सुरु भैसकेको छ ।यो होडबाजीमा एनआरएनएका राष्ट्रिय र अन्तर्राष्ट्रिय समितिले गरेका (अथवा गर्न खोजेका) अनेक सत्कार्य र सत्कर्महरूको पनि बेलिविस्तार लगाउने काम अघि बढिसकेको छ । यसबेला ठूला काम वा कुराको फेहरिस्तभन्दा पनि गैरआवासीय नेपालीको अन्तर्राष्ट्रिय निकाय, एनआरएनएले गैरआवासीय कामदारकै हकहितका लागि भनेर एकपछि अर्को गर्दै स्थापना गरेका कल्याणकारी कोषहरूको यथास्थिति पहिल्याउने काम पनि एउटा तप्काबाट भैरहेको छ । पूर्वी अफ्रिकाको नैरोवी, मध्यपूर्वको दुबई र दक्षिणपूर्वी एसियाको क्वालालम्पुरसम्म पुगेर एनआरएनएका वरिष्ठ पदाधिकारीले करोड रुपैयाँ कोषभन्दा माथिका कल्याणकारी कोषहरू खोलेका खोल्यै छन् । लोककल्याणका नाममा कामदार उद्धार, समन्वय र सहयोगको यस्तै करोड रुपैयाँको खाता एनआरएनए मुख्यालय, काठमाडौं कार्यालयमा पनि खुलिसकेको छ । तर समाचारको शीर्षकमा छाउनै र सर्व हिताय : सर्व सुखाय को मन्त्रणा सुनाउनैका लागिमात्रै खोलिएका यी कल्याणकारी कोषहरूको प्रयोजन के रहन्छ ? कम्तीमा आआफ्ना प्रतिबद्धता र घोषणापत्र बाहिर ल्याइरहेका एनआरएनएका चुनावी (र पदीय) अभियन्ताहरूले अहिले जवाफ दिनैपर्ने बेला आएको छ । आज खाडी मुलुक पुगेर अलपत्र बनेका अथवा मलेसियामा मानव तस्करको चङ्गुलमा परेका कामदारहरूको इतिवृत्तान्तबारे जोकोही जानकार छन् । अफ्रिकी भूमि हुँदै अमेरिकायुरोप लैजाने गिरोहका खबर आउन रोकिएको छैन । भारतको बाटो हुँदै विमानस्थल र अध्यागमन सेटिङबाट कुवेत पुर्याइएका एक दर्जन युवतीलाई सोमबारमात्रै काठमाडौं फिर्ता पठाइएको दृश्य निकै शरमलाग्दो देखिएको थियो । यसरी विश्वका ७५ देशमा शाखा विस्तार गरिसकेको एनआरएनएलाई दिनदहाडै नेपाली कामदारमाथि भैरहेको ठाडो तस्करी र खरिदबिक्रीबारे बुझबुझारथ गर्न अब बाँकी छैन होला जस्तो लाग्छ । तर तिनै कामदारको उद्धार, सहयोग र समन्वयका लागि स्थापना गरिएको कल्याणकारी कोषको प्रयोजन के हो, यस बारेमा एनआरएनएले कसैलाई पनि सम्झाइबुझाइ गर्नसकेको छैन ।यही एनआरएनए कोष स्थापनामा जोडिएको लाजमर्दो तथ्य हो मनलाग्दी निर्णय । अहिलेको सन्दर्भ केही महिनाअघि कुवेत जेलबाट छुटेर आएकी गोर्खाकी डोल्मा शेर्पासँग पनि जोडिएको छ । कुवेतमा सन् २००८ मा एक फिलिपिनो सहकर्मीको हत्या अभियोगमा आजीवन कारावास थुनामा परेकी डोल्माको जीवनरक्षामा संसारभरका नेपालीले तनमनवचनले सहयोग गरेका थिए । सुरुमा मृत्युदण्डको सजाय सुनाइएकी डोल्माको जीवनरक्षामा ब्लडमनी रकम संकलन गर्नैका लागि सुरु भएको र संसारभर फैलिएको नेपाली अभियानमा झन्डै ५० लाख रुपैयाँ संकलन भएको समाचार पनि सप्रमाण बाहिर आइसकेको हो । यसमा ब्लडमनी, वकिल खर्चसहितमा लागेको हिसाब कटाएर पनि झन्डै ३२ लाख रुपैयाँ गैरआवासीय नेपाली संघमा सुरक्षित रहेको सूचना संघका जिम्मेवार पदाधिकारीले दिइसकेका छन् । तर डोल्माका नाममा उठेको यो रकम संघकै कल्याणकारी कोषमा जम्मा भैसकेको र संघको प्रावधान अनुसार यो रकम अरू कामदारको उद्धारसमन्वयमा खर्च गरिने भन्ने जानकारी जति हास्यास्पद छ, त्यति नै लाजमर्दो पनि लाग्छ ।प्रमुखत: करोडौं रुपैयाँका कोषहरू खडा गरेर अहिलेसम्म एकजना कामदारको पनि उद्धारसमन्वय वा सहयोग गरेको भन्ने सूचना दिन नसक्ने एनआरएनएले केकुन कानुनी वा नैतिक बल जुटाएर एउटी पीडित महिलाका नाममा उठेको रकम आफ्नो कोषमा दाखिला गर्नसकेको हो ? आज जवाफ दिने कोही छैन । एनआरएनएका वरिष्ठ पदाधिकारीसमक्ष यो जिज्ञासा राख्दा पनि जवाफ आइरहेको छ, अहिले हाम्रो अन्तर्राष्ट्रिय सम्मेलन आइरहेका बेला यस्तो झिनामसिना कुरामा ध्यान दिने समय छैन, पछि कुरा गरौंला । आश्चर्य यो भएको छ कि अब उप्रान्त एनआरएनएलाई एउटा जिम्मेवार अभिभावक ठानेर अन्तर्राष्ट्रिय तहमा उद्धारसमन्वयका काम गर्ने कि नगर्ने ? एउटी डोल्मा शेर्पा अथवा अर्को अनिश खालिङ त प्रतिनिधि पात्रमात्रै हुन्, अब कोही पीडितको नाममा सहयोगसमन्वय अथवा उद्धार अभियान चलाउन एनआरएनएलाई अभिभावक मान्ने कि नमान्ने ? डोल्मा शेर्पाको नामलाई आफ्ना सर्वजन हितायको नारामा राखेर उनकै नाममा उठेको सहयोग रकम भने आफ्नै कोषमा राख्ने यो कार्यशैलीमा कहाँ छ, सुशासन र पारदर्शिता ?यसो भनेर सरकारको कल्याणकारी कोष अथवा दूतावासहरूको समन्वयकारी इकाइको औचित्यबारे प्रश्न गर्न खोजिएको पनि होइन । तर कानुनी अथवा गैरकानुनी केही नभनी सुरुमा विशुद्ध मानवीय अर्थमा सहयोग संकलन गर्ने र पछि गएर अमूर्त शैलीमा आफ्नै कोषमा सञ्चितीमात्रै गर्ने एनआरएनए कार्यशैली आफैंमा अपूर्ण छ, विरोधाभाषपूर्ण छ । यसो गरेर एनआरएनएले नामभन्दा बढी बदनाम आर्जन गरेको छ, कम्तीमा डोल्मा जीवनरक्षाका नाममा । डोल्माको जीवनरक्षा भैहाल्यो, अब बँचेको रकम अरूका लागि भनेर बेतुकको जवाफ दिनुभन्दा यसरी डोल्माहरूको आँसु र परिबन्द देखाएर संसारभरबाट रकम उठाउनै बन्द गर्नु वेश हुनेछ । होइन भने डोल्माको नाममा उठेको रकम उनैलाई फिर्ता गरिनुपर्छ । एनआरएनए बहसमा यतिखेर जोडिएकी डोल्मा शेर्पा गोर्खाको चुमलिङस्थित आफ्नो जन्मघर छाडेको २४ वर्षपछि मात्रै यो साता त्यही गाउँ र घरआँगनमा पुगेकी थिइन् । सबै नातेदार र आफन्तजन गाउँ छाडेर लाखापाखा लागिसकेका थिए, गाउँको घर कुरेर बसिरहेकी थिइन् आमा डोल्मा याङजिन । यतिका वर्षपछि भेटिएकी वयोवृद्ध आमा दुबै आँखा देख्न नसक्ने भएकी रहिछन् । तर ती आमालाई लिएर गोर्खा सदरमुकाम आउन अथवा अस्पतालमा देखाउनै पनि डोल्मासँग चाहिनेजति पैसा थिएन । यसकारण डोल्मा फेरि फर्केर आफ्नै अभाव र संकटको दुर्नियति बेहोर्न काठमाडौं फिरेकी छन् । यसकारण पनि एनआरएनएमा भैरहेका ठूला कामकुराको परिणाम कालान्तरमा देखिंँदै जाला । अहिलेलाई भने डोल्मा शेर्पाजस्ता पीडित पात्रका नाममा उठेको रकम उनैको हकहितमा उपयोग हुनेगरी फर्काइदिने घोषणा र प्रतिबद्धता लिएर अबका पदाधिकारीका उम्मेदवार एनआरएनए चुनावको मैदानमा देखिन सक्नुपर्यो । सधैंका अमूर्त कुरा र अपारदर्शी कामले मात्रै एनआरएनएको साख रहिरहला भन्न मुस्किल छ । तत्काललाई भने डोल्मा जीवनरक्षाका नाममा उब्जिएको यो रकमान्तरको लाज छाप्ने कि ?"
खानपानमा विविधता आवश्यक,वस्ती खाद्य प्रविधि तथा गुण नियन्त्रण विभागका वरिष्ठ खाद्य अनुसन्धान अधिकृत हुन् ।
कुन दलको कहाँ अग्रता ?,"बाराका १६ स्थानीय तहमा मंगलबार बेलुका ८ बजेसम्म प्राप्त मतपरिणामअनुसार मुख्य दलकै अग्रता देखिन्छ । विभिन्न स्थानीय तहमा एमाले ३, कांग्रेस १ र माओवादी १ वडामा प्यानलसहित विजयी भएका छन् । जितपुरसिमरा उपमहानगर २४ मा एमालेका इलियाज देवान, आदर्श कोतवाल गाउँपालिका १ मा राजेन्द्र पटेल र पचरौता नगरपालिकामा जगतनारायण यादव विजयी भए । यसैगरी, कोल्हवी नगरपालिका ३ मा कांगेसका किशुनदयाल चौधरी प्यानलसहित विजयी भएका छन् । देवताल गाउँपालिकामा माओवादी केन्द्रका पन्नालाल साह कलवार प्यानलसहित विजयी भए । जितपुरसिमरा र कलैया उपमहानगर, आदर्श कोतवाल प्रमुखमा एमालेको अग्रता छ । यसैगरी बारागढी, महागढीमाई, कोल्हवी, निजगढमा नगरमा कांग्रेसले अग्रता लिएका छन् । संघीय फोरम करैयाई, सुवर्ण, राजपाले पचरौता, परवानीपुर र प्रसौनीमा अग्रता लिएको छ । विश्रामपुरमा लोकतान्त्रिक फोरमले अग्रता लिएको छ । बारागढी गाउँपालिकामा विवाद भएपछि दिउँसोबाट मतगणना रोकिएको छ । दल र निर्वाचन अधिकारीसहित प्रशासन गणना सुरु गराउन पहलमा जुटेका छन् । पर्सामा कांग्रेस र एमालेले दुईदुईवटा वडा जितेका छन् । माओवादी केन्द्रले एउटा वडा जितेको छ । वीरगन्ज महानगरपालिकाको साँझ साढे ७ बजेसम्म ३ सय मत गन्दा राष्ट्रिय जनता पार्टी अगाडि छ । संघीय समाजवादी फोरमले पोखरिया नगरपालिकामा अग्रता लिएको छ । पर्सागढी नगरपालिकाको एक र दुई वडामा कांग्रेसका तुला चौधरी र वेदमन चौधरी विजयी भएका छन् । ठोरी गाउँपालिकाको वडा १ मा माओवादी केन्द्रबाट रामप्रकाश कुँवरले जितेका छन् । पटेर्वासुगौली र विन्ध्यवासिनी गाउँपालिकामा एमालेका फरमान अन्सारी र सागिर मिया विजयी भएको निर्वाचन कार्यालयले जनाएको छ । बहुदरमाई नगरपालिकामा राजपाले अग्रता कायम गरेको छ ।"
संविधान कार्यान्वयनमा जुटौं,"काठमाडौं (कास) राष्ट्रपति विद्यादेवी भण्डारीले तीनै तहको निर्वाचनपश्चात् जनआकांक्षाअनुरूप देशको सामाजिक, आर्थिक विकासलाई केन्द्रविन्दुमा राखी अघि बढ्न सम्बद्ध सबैलाई मंगलबार आग्रह गरेकी छन् । संविधान दिवसको अवसरमा शीतल निवासमा आयोजित विशेष कार्यक्रममा राष्ट्रपति भण्डारीले सरकार, सबै राजनीतिक दललाई संविधान जारी भएपछि आर्थिक समृद्धितर्फ ध्यान केन्द्रित गर्न सुझाव दिएकी हुन् । उनले निकट भविष्यमा गरिन लागेको प्रादेशिक र संघीय निर्वाचनको तयारी अन्तिम चरणमा पुगेकोमा खुसी प्रकट गरिन् । समाजवाद उन्मुख अर्थ व्यवस्था निर्माण गरी सम्पन्न नेपाल र सुखी नेपाली बनाउने संविधानको भावना र मर्म कार्यान्वयन गर्न सबै जुट्नुपर्ने राष्ट्रपति भण्डारीले बताइन् । राष्ट्रिय दिवसका रूपमा रहेको संविधान दिवसका सन्दर्भमा उनले विभिन्न मुलुकका राजदूत, कूटनीतिक नियोग प्रमुखसहितलाई सम्बोधन गरेकी थिइन् । राष्ट्रपतिले कार्यवाहक प्रधानमन्त्री विजयकुमार गच्छदार, कायममुकायम प्रधानन्यायाधीश दीपकराज जोशी, मन्त्रीहरू, वरिष्ठ सञ्चारकर्मीसहितलाई रात्रिभोज दिएकी थिइन् ।"
भन्सार छलीका सामान बरामद,काठमाडौं (कास) प्रहरीले महानगरीय प्रहरी प्रभाग नागढुंगाले नयाँदिल्लीबाट काठमाडौं आउँदै गरेको ना५ख १०२ बसबाट भन्सार छलीको सामानसहित दुई जनालाई पक्राउ गरेको छ । बस चालक रवीन्द्रप्रसाद महजु र सहचालक श्यामसुन्दर नकर्मीलाई पक्राउ परेका हुन् । प्रहरीले दुई जनाबाट २ हजार ३ सय २६ थान सुटका कपडा र १० थान हाते झोला बरामद गरेको छ । दुवैलाई अनुसन्धानका लागि राजस्व कार्यालय हरिहरभवन ललितपुर पठाएको प्रहरीले जनाएको छ ।
रामग्राम विकास कोष माग,"नवलपरासी (कास) लुम्बिनी सर्किटअन्तर्गत पण्डितपुर र रामग्राम स्तूप अलपत्र परेपछि यसको विकासका लागि छुट्टै कोष स्थापना गर्न स्थानीयले माग गरेका छन् । पण्डितपुरलाई प्राचीन कोलिया गणराज्यको राजधानी भनेर पुरातत्त्व विभागले प्रमाणित गरिसकेको छ । यहाँ थप उत्खनन र अहिलेसम्म प्राप्त प्राचीन वस्तुको संरक्षणमा ध्यान नदिएको भन्दै स्तूप र पण्डितपुरको विकासका लागि छुट्टै कोष स्थापना गरिनुपर्ने स्थानीले माग राखेका हुन् ।रामग्राम स्तूप संरक्षण तथा पर्यटन विकास संस्थाको अगुवाइमा छुट्टै स्वायत्त कोष गठनको माग गर्दै चरणबद्ध आन्दोलन थालिएको हो । अहिले यहाँको प्रवद्र्धन तथा विकास गर्ने जिम्मा लुम्बिनी विकास कोषलाई छ । कोषले दुवै क्षेत्रको विकासमा चासो नदेखाउँदा ओझेलमा परेको संस्थाका अध्यक्ष शम्भु उपाध्याय बताउँछन् । उनका अनुसार रामग्राम स्तूप गौतम बुद्धको अस्तुधातु रहेको स्थल हो ।माग पूरा नहुँदासम्म चरणबद्ध संघर्षका कार्यक्रम घोषणा गरिएको छ । कार्यक्रमअनुसार असोज ९ मा परासीमा सर्वपक्षीय छलफल, असोज १८ मा बुद्धचोकमा दबाबमूलक हस्ताक्षर संकलन, असोज २४ मा र्यालीसहित प्रजिअलाई ज्ञापनपत्र बुझाइनेछ । असोज ३१ सम्म पनि माग पूरा नभए रामग्राम स्तूपमा लुम्बिनी विकास कोषका पदाधिकारी एवं कर्मचारीलाई प्रवेशमा निषेध गरिने उपाध्यायले बताए । माग सुनुवाइ नभए कात्तिक २३ देखि रामग्राम स्तूपमा आमरण अनशन बस्नेसम्मका कार्यक्रम सार्वजनिक गरिएको छ । सरकारले स्तूप विकासका लागि कराडौं रकम विनियोजन गरी कोषलाई जिम्मा गाउँदै आएको छ तर कोषले बेवास्ता गर्दा स्तूप अलपत्र छ । गत आवमा ७८ लाख रुपैयाँ फ्रिज भएको थियो । गत आवमा पहिलोपटक जिसस प्रमुख युवराज कट्टेलको पहलमा अर्थमन्त्रालयबाट खर्चका लागि सोझै अख्तियारी आएको थियो । ३८ बिघामा फैलिएको स्तूपको सुरक्षाका लागि सामान्य तारबारसमेत गरिएको छैन । बेवास्ताका कारण बर्सेनि अतिक्रमणको चपेटामा पर्दै आएको छ ।"
पुल छेउमै डुंगा,"दमक झापा र मोरङ जोड्ने रतुवाखोलाको पुल दुई वर्षदेखि बेकामे छ । रंगरोगन गरेर चिटिक्क पारिएको पुल छेउमै डुंगा राखिएको छ । स्थानीय त्यही डुंगाबाट जोखिमपूर्ण तरिकाले यात्रा गर्न बाध्य छन् । खोलाभन्दा छोटो पुल बनेकाले यस्तो बाध्यता आएको हो । सुनसरीमोरङ पुल आयोजनाले २ सय ५ मिटर लम्बाइको पुल निर्माण गरेको छ । करिब ५ सय मिटर चौडाइको खोलामा छोटो पुल बनाएपछि स्थानीयलाई सकस भएको हो । देख्दै लाजमर्दो भयो । कति लामो चाहिन्छ भन्ने हेक्कै नराखी पुल बनाइयो, झापा गौरादह नगरपालिका६ का तुलसी राजवंशीले भने, आधा खोलामा पुल छ, आधामा छैन । यस्तो पुलको के काम ? पुल बने पनि जोखिम मोलेर खोला तर्नुपर्ने बाध्यता छ ।खोइ कस्तो इन्जिनियरले यस्तो पुल डिजाइन गरे । ज्यान बाजी लगाएर खोला तर्न बाध्य छौं, उनले भने । आयोजनाले उक्त पुल आव २०६४०६५ मा काठमाडौंको कालिका ओएसिस जेभीलाई ठेक्का दिएको थियो । भ्याटसहित १० करोड ३२ लाख ९१ हजारमा ठेक्का सम्झौता भए पनि पुल ९ करोडमा निर्माण गरेको ठेकेदार कम्पनीका रामकुमार थापाले बताए । उनका अनुसार पुल खोलाभन्दा सानो भए पनि एप्रोच रोड र च्यानेलाइजको काम गर्न सकिएको छैन । ती दुई काम नगर्दा करिब डेढ करोड खर्च हुन सकेको छैन । ठेक्का सम्झौताअनुसार आव ०६७०६८ मा पुल निर्माण सम्पन्न हुनुपर्ने थियो । निर्माण कम्पनीले दुई वर्षअघि मात्र काम सम्पन्न गरेको आयोजना प्रमुख कैलाश साहले बताए । झापाको गौरीगन्ज गाउँपालिका र मोरङको रतुवामाई नगरपालिका जोड्ने पुल हुलाकी राजमार्गअन्तर्गत पर्छ । सुनसरीमोरङ पुल आयोजना र डिजाइन गर्ने इन्जिनियरको लापरबाहीले पुल बेकामे भएको निर्माण कम्पनीका थापाले बताए ।पुलको अहिलेको अवस्था हेर्दा डिजाइन गर्ने इन्जिनियरले फिल्ड भिजिट गरेर बनाएको जस्तो लाग्दैन, उनले भने, खोला झन्डै ५ सय मिटर चौडाइको छ । यति लामो चौडाइको खोलामा कसरी २ सय मिटरको पुल डिजाइन गरिन्छ ? यो ठूलो बदमासी हो । उनले आफूले डिजाइन र जिम्मेवारीअनुसार काम गरेको बताए । सुरुमा एक लेनको पुल निर्माण थालिएको थियो । तर, हुलाकी राजमार्गअन्तर्गत परेपछि जन दबाबमा दुई लेनको बनाइएको हो । पुल निर्माणमा गल्ती भएको आयोजना प्रमुख साहले स्विकारे । उनले समस्या समाधान गर्ने बारेमा आवश्यक छलफल भइरहेको जानकारी दिए । पुल बनाउन थाल्दा केही गल्ती भएकै हो, उनले भने, इस्टिमेट गलत भएकै कारण पुल खोलाभन्दा सानो बन्यो । उनले पुल निर्माण कार्य थाल्नुअघि सामान्य कुरामा ध्यान नदिँदा अहिले समस्या भएको बताए ।त्यही रतुवा खोलाको पुल राजमार्गमा ५ सय मिटरभन्दा बढी लम्बाइको छ । अनि, त्यही खोलामा अर्को पुल २ सय मिटर मात्र बनाउनु गल्ती भएकै हो, उनले भने । साहले खोलाको पूर्वी भागमा ७५ मिटर र पश्चिम भागमा ५० मिटर पुल थप्ने गरी काठमाडौंको एक कन्सल्ट्यान्टलाई डिजाइन गर्न जिम्मेवारी दिएको जानकारी दिए । झापा र मोरङका दक्षिण भेगका बासिन्दाका लागि पुल अत्यावश्यक छ । झापाका साबिक गौरीगनज, खजुरगाछी, कोहबरा, कोरोबारी तथा मोरङका साविकका सिजुवा, इटहरा, झुर्किया, महादेवालगायतका गाविसका बासिन्दा जोखिमपूर्ण यात्रा गर्न बाध्य छन् । हिउँदमा केही सहज भए पनि बर्खाको बेला डुंगाबाट जोखिमपूर्ण यात्रा गर्नुपर्छ । हुलाकी राजमार्गअन्तर्गत गौरीगन्जदेखि विराटनगर ४५ किलोमिटरको दूरीमा पर्छ । उक्त पुल सञ्चालनमा आए गौरीगन्जबाट करिब एक घण्टामा विराटनगर पुग्न सकिन्छ । अहिले घुमेर पूर्वपश्चिम राजमार्ग हुँदै विराटनगर पुग्न झन्डै ९० किलामिटर दूरी पार गर्नुपर्छ । पुल बनेर यो बाटो हिँड्न पाइयो भने एकै दिनमा विराटनगरबाट फर्किन सक्छौं, गौरीगन्जका व्यापारी युवराज राजवंशीले भने । विराटनगरसँग सीधा व्यापार गर्न पाए दक्षिणपश्चिम झापाकै मुहार फेरिने उनको दाबी छ । खोलापारिको सिजुवा बजार जान कि जोखिम मोल्नुपर्छ कि दमक हुँदै एक दिनको बाटो घुमेर जानुपर्छ, अर्का स्थानीय अनामति ठाकुरले भनिन् ।"
दुई जिल्लामा एकमात्र स्थानीय विकास अधिकारी,"रुकुम पश्चिम र पूर्वी रुकुम जिल्लामा दुई जिल्ला समन्वय समिति छन् । एउटै भवनबाट सञ्चालित दुवै कार्यालयका प्रमुख एउटै व्यक्ति छन् । त्यो पनि निमित्त । साबिकको जिल्ला हुँदै निमित्त स्थानीय विकास अधिकारीको जिम्मा पाएका चिन्तामणि दाहालले दुवै जिल्लाको काम सँगसँगै गरिरहेका छन् । यसअघिका नरेन्द्रकुमार रानाको सरुवा भएपछि दाहालले निमित्त पाएका हुन् । आफू निमित्त हुँदाहुँदै पूर्वी रुकुम जिल्लाको समेत काम गर्नुपरेको उनले बताए । संघीय मामिला तथा स्थानीय विकास मन्त्रालयले पूर्व र पश्चिम जिल्लाका लागि स्थानीय विकास अधिकारी खटाइसके पनि उनीहरू जिल्ला नपुग्दा निमित्तकै काँधमा जिम्मेवारी आएको हो ।स्थानीय विकास अधिकारीका रूपमा पश्चिम रुकुम जिल्लाका लागि माधवप्रसाद शर्मा र पूर्वी रुकुमका लागि पुरुषोत्तम शर्मालाई खटाइएको छ । दुवै जना जिल्ला नपुगेकाले सबै काम आफंैले गरिरहेको दाहालले बताए । उहाँहरू आइपुग्नुभएको छैन, उनले भने, यसअघिको निमित्तको हैसियतले सबै तिरको काम गरिरहेको छु । साबिक जिससका धेरै कर्मचारी नगर तथा गाउँपालिकामा खटिसकेकाले दाहाल आफंैले पत्र लेख्ने चलानी चलाउने पनि गरिरहेका छन् । एक्लैजस्तो छु, उनले भने, कामको चाप त परेकै छ तर यसलाई मैले अवसरका रूपमा पनि बुझेको छ । हाल दुवै जिल्ला समन्वय समितिको गठन प्रक्रियामा लागेको दाहालले बताए । दुवै जिल्लासभाका बैठक बसेर मन्वय समितिको संख्या एकिन गरी निर्वाचन आयोगमा पठाइसकेको उनले जानकारी दिए । दुुवै जिल्लाका जिल्लासभाले ९९ सदस्य जिल्ला समन्वय समिति बनाउने सिफारिस आयोगमा पठाएको छ । समन्वय समिति गठनका लागि दुवै जिल्ला समन्वय समितिका कार्यालयमा मुख्य निर्वाचन अधिकृतको कार्यालय स्थापना भइसकेको छ । पश्चिम रुकुममा काजीबहादुर राई र पूर्वी रुकुममा दुर्गाबहादुर भुषाल मुख्य निर्वाचन अधिकृत तोकिएका छन् । ५ र ६ नम्बर प्रदेशमा परेपछि रुकुम जिल्ला हाल दुईवटा जिल्ला बनेका छन् । पूर्वी रुकुम ५ नम्बरमा र पश्चिम रुकुम ६ नम्बर प्रदेशमा परेका छन् ।"
एउटै जिल्लामा २ शिक्षा अधिकारी,"लमजुङ हिमाली जिल्ला मनाङको जिल्ला शिक्षामा दुईजना अधिकारीले काम गरिरहेका छन् । शिक्षा मन्त्रालयले रमाकान्त शर्माको सरुवापत्र नपठाई विभागबाट टुकराज अधिकारीलाई खटाएपछि दुवै जनाले हाजिर गरिरहेका हुन् ।गत भदौ ५ गतेको सविचस्तरीय बैठकको निर्णयले सरुवा गरेको भनिए पनि एक महिनासम्म शर्माको हातमा पत्र परेको छैन । अधिकारीले सरुवा भएको ४ सातापछि आइतबारदेखि हाजिर गर्न थालेका छन् । मन्त्रालयले विभागबाटै उनलाई काज खटाएको हो । शर्मालाई विभागमा काज सरुवा गरिएको छ । सरुवा भएको खबर सुनिए पनि पत्र प्राप्त नभएकाले उनी अन्योलमा छन् । मन्त्रालयले पत्र पठाएको छैन । न फ्याक्स आउँछ, न इमेल नै, उनले भने । उपजिल्ला शिक्षा अधिकारीको दरबन्दी खाली रहे पनि जिल्ला शिक्षा अधिकारीलाई काज सरुवा गरेर त्यही ठाउँमा अर्कालाई काजमा ल्याइएको हो । शर्मा गत फागुनदेखि मनाङमा कार्यरत छन् । उनले सरुवा भएर आएका नयाँ शिक्षा अधिकारीलाई टीका र खादा लगाएर शिक्षा कार्यालयमै स्वागत गरेका छन् । केही दिन अझै कुर्छु । इमेल वा फ्याक्स केही आउँछ कि । नभए मन्त्रालय गएर सरुवापत्र लिई दसैंपछि रवाना लिएर विभाग जानुपर्ला, उनले भने ।"
खानेपानी ल्याउन जंगलमै बास,"गजुरी, धादिङ (कास) गजुरी५ पीडा मानेभञ्ज्याङवासीको ३ सातादेखि जंगलकै बास छ । सबेरै हातमा बेल्चा र कोदाली लिएर पाइप लाइन खन्न निस्कन्छन । राति अबेर मात्र अस्थायी टहरोमा फर्किन्छन । गाउँमा खानेपानीको हाहाकार छ । भूकम्पपछि समस्या झनै चर्किएको हो । त्यसैले दशैंअगावै गाउँमा पानी ल्याउन स्थानीय रातदिन नभनेर खटेका छन् । बाहै्रै महिना खानेपानी समस्या झेल्दै आएका स्थानीय भूकम्पपछि नजिकका मुहान सुकेपछि थप समस्यामा परेको बताउँछन् । अहिले पुरुषलाई श्रमदान गर्न पठाएर महिला घरको काम धानिरहेका छन् । दसैंका बेला नयाँ लुगा र गहनाभन्दा बस्तीमा खानेपानी ल्याएर ठूलो सास्तीबाट मुक्ति पाउने उनीहरूको आशा छ । करिब १ सय ५० जना गजुरी४ कै गैरीगाउँदेखि मानेभञ्ज्याङसम्म साढे ९ किलोमिटर दूरीको पाइपलाइन गाड्न जुटेका छन् ।उनीहरूलाई चर्को घाम र वर्षात्को पर्वाह छैन । पानीको पाइप पुर्न एक मिटर गहिरो लाइन खनिरहेका छौं, स्थानीय जगतबहादुर नेपालीले भने, पाइप गाड्दा विचार नपुर्याएपछि क्षति हुने भएकाले विशेष ध्यान दिइरहेका छौं । कोदालो समातेर पाइप गाड्दै गरेका ७० वर्षीय ओमबहादुर भुजेलले भने, मध्यवर्षात्को समयमा पनि पानीको चरम अभाव भएपछि सबै गाउँले मिलेर काम गरिरहेका छौं । महिलालाई घर कुरुवा राखेका छौं ।"
घाँस बेचेर शिक्षकलाई तलब,"देवीस्थान (पर्वत) करिब २० रोपनी समथर जमिनको बीचमा विद्यालय भवन छ । भौतिक संरचना र जमिनको बनावट हेर्दा सुविधासम्पन्न देखिए पनि यहाँको माझीगाउँ आधारभूत विद्यालयको अवस्था भने समस्याग्रस्त छ । २०५३ सालमा स्थानीय अगुवाले स्थापना गरेको विद्यालयमा शैक्षिक गुणस्तर बाहेकका पूर्वाधारमा साढे दुई दशकसम्म सुधार आउन सकेको छैन ।विद्यालयले स्थायी र अस्थायी गरी ४ शिक्षकको दरबन्दी पाएको छ तर विद्यालयमा कार्यरत भने आठजना छन् । ५० प्रतिशत शिक्षक कर्मचारीको तलब व्यवस्थापन भने विद्यालयले घाँस बेचेर गर्दै आएको छ । विद्यालयका प्रधानाध्यापक खिलप्रसाद पौडेलले भने, स्कुल र सार्वजनिक जग्गासमेतको घाँस बेच्दा वार्षिक ५० हजार आउँछ । बाँकी रकम वैदेशिक रोजगारीमा गएका अभिभावकले सहयोग गर्नुभएको छ । विद्यालयमा स्नातकोत्तर उत्तीर्ण शिक्षकले समेत मासिक ५ हजारमा पढाउँदै आएको प्रअ पौडेलले बताए । शैक्षिक गुणस्तर वृद्धिमा यहाँका शिक्षक र अभिभावकको संघर्ष भने अथक छ । विद्यालयमा ५ कक्षासम्म पढाइ हुन्छ । तीन वर्षअघिसम्म यहाँ १७ विद्यार्थी थिए, व्यवस्थापन समिति अध्यक्ष डोलराज भुषालले भने, निजी स्कुलले विद्यार्थी तानेपछि हामीले पनि अंग्रेजी माध्यममा कक्षा सञ्चालन गर्यौं । अहिले ७२ विद्यार्थी पुगेका छन् ।निजी विद्यालयकै अवधारणाबाट सञ्चालन गरिएको यो विद्यालयमा नर्सरी, केजीसहित गरी ७ वटा कक्षा सञ्चालित छन् । ३ देखि ५ कक्षासम्म कम्प्युटर कक्षालाई स्थानीय पाठ्यक्रमका रूपमा नियमित पठनपाठन गराइएको छ । पाठ्यपुस्तक र विद्यार्थीलाई पोसाकसमेत विद्यालयले नै खोजेर विद्यार्थीलाई नि:शुल्क उपलब्ध गराएको शिक्षक कुलप्रसाद लामिछानेले बताए । आफ्नै गाउँको स्कुल भनेर केही साथीहरूले स्वयंसेवा गर्नुभएको छ, लामिछानेले भने, हामीले दिने चारपाँच हजारले खाजा खान पनि पुग्दैन तर सन्तुष्ट हुनुहुन्छ ।विद्यालयको शैक्षिक सुधारका लागि प्रअ पौडेल बिहान ८ बजेदेखि साँझ ५ बजेसम्म विद्यालयमै खट्छन् । कक्षाशिक्षकले कक्षा अनुसारका विषयलाई आधुनिक प्रविधिबाट श्रव्यदृश्य सामग्रीसहित अध्यापनको सुरुवात भएको छ । हालसम्म इन्टरनेट पहुँच नभए पनि शिक्षकले एन्ड्रोइड मोबाइल तथा विद्यालयमा उपलब्ध कम्प्युटरको सहायताले आधुनिक प्रविधि पछ्याउँदै अध्यापन गराएको स्थानीय जनप्रतिनिधि भोलानाथ भुषालले बताए । यो नगरपालिकाका धेरै विद्यालय पुगें, भुषालले भने, जगैदेखि प्रविधि पछ्याएर अध्यापन भएको यो नमुना विद्यालय हो । विद्यालयमा भौतिक पूर्वाधार र शिक्षक दरबन्दी भए आगामी वर्षदेखि आधारभूत तहसम्म स्तरवृद्धि गर्ने योजना रहेको प्रअ पौडेलले बताए । नजिकमा अरू विद्यालय छैनन्, उनले भने, दस वर्षको बच्चा यहाँबाट खानीगाउँ पुगेर पढ्न सक्दैन । तीनकोठे भवन र एउटा दरबन्दी पाए उपल्ला कक्षा सञ्चालन गर्न सकिन्छ । स्वयंसेवी शिक्षकलाई मासिक पाँचछ हजारका दरले पारिश्रमिक, विद्यार्थीलाई पोसाक, पाठ्यपुस्तक लगायतमा मात्रै वार्षिक ३ लाख रुपैयाँ खर्च हुँदै आएको छ ।"
फेस्टिभ फेसन,"चाडपर्वमा धेरै महिला फर्मल देखिन चाहन्छन् । जसमा वेस्ट लेहेंगाको प्रभाव छ । यता क्याजुअल देखिन चाहने पुस्ताचाहिँ जिन्स, टप्स, लुज आउटर लगाउन रुचाउँछन् । पुरुषहरूको सन्दर्भमा भने चाडपर्वमा परम्परागत पोसाक र सेरवानी रोजाइमा छन् । दसैंमा रंग छनोटमा भेराइटी पाइन्छ । तीज पर्वमा रातोकै वर्चस्व हुन्छ । तर, दसैंचाहिँ रंगीन हुन्छ । पिंक, एल्लो, ग्रिन, डार्क ग्रिन, रेडलगायत आफूलाई सुहाउँदो जुन रंगको पनि पहिरन रोज्न सकिन्छ ।"
ओलम्पिक पार्कमा नेपथ्य गुन्जिने,"काठमाडौं (कास) कोरियाली राजधानी सोलमा सन् १९८८ मा बनेको थियो ओलम्पिक पार्क । कोरियाली सरकारले सन् २०११ मा कन्सर्ट हलका रूपमा पुनर्निर्माण गरेपछि डिप पर्पल, जुदास प्रिस्ट, मराया क्यारे र एयर सप्लाईजस्ता विश्वप्रसिद्ध टोलीले सांगीतिक प्रस्तुति दिइसकेका छन् यो थलोमा । नेपाली लोक रक ब्यान्ड नेपथ्यले यही थलोमा असोज १८ मा सांगीतिक प्रस्तुति दिने भएको छ । कोरियाको चुसोक पर्वको अवसरमा कास्की परिवार ले नेपथ्यलाई निम्त्याएको हो । कृषिमा आधारित यो पर्वमा तीन दिनसम्म सरकारले सार्वजनिक बिदा दिने गरेको छ । यति बेला कोरियामा ईपीएस योजना अन्तर्गत ४० हजारभन्दा बढी नेपाली कामदार कार्यरत छन् । २००५ मा कोरियामा पहिलोपटक प्रस्तुति दिएको नेपथ्यले अघिल्लो वर्ष केबीएस एरेनामा आफूलाई प्रस्तुत गरेको थियो । नेपाली संगीतमा समर्पित भएको रजत उत्सवका अवसरमा नेपथ्यले यो वर्षभरि निरन्तर म्युजिक भिडियो रिलिज गर्दै आएको छ । भर्खरै अस्ट्रेलिया र न्युजिल्यान्डको शृंखलाबद्ध सांगीतिक भ्रमण सम्पन्न गरेर आएको नेपथ्यले स्थापनाको २५औं वर्ष मनाइरहेका बेला सोलमा पाँचांै प्रदर्शनको लागि जान पाउँदा खुसी लागेको गायक अमृत गुरुङले बताए । दक्षिण कोरियाको यो पछिल्लो भ्रमणमा अमृतलाई ड्रमसेटमा ध्रुव लामा, किबोर्डमा सुरज थापा, बेस गितारमा सुबिन शाक्य, गितारमा निरज गुरुङ र मादलमा शान्ति रायमाझीले साथ दिनेछन् ।"
बल्ल बन्यो स्थानीय सरकार सञ्चालन ऐन,"काठमाडौं कार्यकाल सकिने दिन नजिकिँदै गर्दा संसद्ले मंगलबार स्थानीय तहको सरकार सञ्चालनसहितका महत्त्वपूर्ण सात विधेयक एकै दिन पारित गरेको छ । सभामुख ओनसरी घर्ती बुधबार चीनको पाँचदिने भ्रमणमा निस्कन लागेकाले मंगलबारको दोस्रो बैठक रातिसम्मै सञ्चालन गरी ती विधेयकहरू पारित गरिएका हुन् । तर सरकारले ढिला गरी सदनमा पेस गरेका राष्ट्रिय सभा सदस्य निर्वाचन, राष्ट्रपतिउपराष्ट्रति निर्वाचनजस्ता अत्यावश्यक विधेयकमा भने संशोधन दर्ता, दफावार छलफलजस्ता प्रक्रिया बाँकी नै छन् । संसद्ले यसअघि नै संसदीय समितिमा दफावार छलफल र सहमति जुटाइएका स्थानीय सरकार सञ्चालन विधेयक, सहकारी विधेयक, थारू आयोग विधेयक, मुस्लिम आयोग विधेयक, राष्ट्रपतिउपराष्ट्रपतिको सुविधा विधेयक र केही नेपाल ऐन संशोधन विधेयक पारित गरेको हो । थारू र मुस्लिम आयोग विधेयक अघिल्लो बैठकमै पारित गर्न खोजिए पनि संसद्मा गणपूरक संख्या (कोरम) नपुगेका कारण स्थगित भएको थियो । मंगलबारको दोस्रो बैठकबाट शिक्षा विधेयक पारित गर्दा पनि संसदको गणपूरक संख्या (१४८) मुस्किलले पुगेको थियो । मन्त्रिपरिषदका ५६ सदस्यसहित ५ सय ९१ सदस्य बहाल रहेको संसद्मा शिक्षा (नवौं संशोधन) विधेयक पारित गर्दा १ सय ५५ सांसद उपस्थित थिए । संसद्ले विधायन समितिबाट सर्वसम्मत पारित देवानी संहिता विधेयकलाई भने पुन: समितिमै फर्काएको छ । अंशबन्डासम्बन्धी परम्परागत अभ्यासलाई १९ वर्षपछि इच्छापत्रद्वारा प्रतिस्थापन गर्ने गरी समितिबाट विधेयक पारित भएको थियो । तर महिला अधिकारकर्मीको दबाबपछि प्रमुख तीन दलका शीर्ष नेताहरूले इच्छापत्रको प्रावधान उल्टाउने निर्णय गरेका हुन् । शीर्ष नेताहरूको सुझाव अनुसार समितिको सर्वसम्मत निर्णय सदनबाट उल्ट्याउने प्रयास गरिएको थियो । तर संसदीय समितिको निर्णयलाई सरकारी प्रस्तावद्वारा फिर्ता लिने गलत नजिर स्थापित नगर्न परेको चौतर्फी दबाबपछि सदनले उक्त विधेयकका केही दफाहरूमा पुनर्विचार गर्न निर्देशनसहित सम्बन्धित समितिमा विधेयक फिर्ता पठाउने निर्णय गरेको हो । मुलुकी ऐन प्रतिस्थापनका लागि सरकारले २०६७ मै ल्याएको देवानी संहिता विधेयकमा इच्छापत्रसम्बन्धी व्यवस्था प्रस्तावित थियो । दोस्रो संविधानसभामा कार्यकालमा पुन: पेस विधायन समितिअन्तर्गतको उपसमिति र विभिन्न सरोकारवालाहरूसँगको छलफलमा इच्छापत्रसम्बन्धी व्यवस्था सर्वसम्मत अघि बढेको थियो । सदनबाट सैद्धान्तिक स्वीकृतिपछि सांसदहरूले राखेका दर्जनौं संशोधनको सूचीमा पनि इच्छापत्रसम्बन्धी व्यवस्था आवश्यक छैन भन्ने पक्षमा कुनै पनि प्रस्ताव दर्ता भएको थिएन । तत्काललाई अंशबन्डा प्रथा कायम राखे पनि १९ वर्षपछि इच्छापत्र प्रणालीमा जाने विधायन समितिको सर्वसम्मत निर्णयपछि भने त्यसलाई उल्ट्याउने चलखेल सुरु भएको थियो । अंशबन्डा प्रणाली भनेको समाजलाई अघि बढ्न नदिने परम्परागत कानुनको अवशेष मात्रै हो, पूर्वमन्त्रीसमेत रहेका कानुनविद् माधवप्रसाद पौडेल भन्छन्, अंशबन्डाले सम्पत्तिसम्बन्धी विवादमा अल्झाउँछ र आत्मनिर्भरता निरुत्साहित गर्छ । इच्छापत्र प्रणालीले कहीं पनि छोराछोरीलाई विभेद गर्दैन । महिला अधिकारकर्मीहरूले भने पैतृक सम्पत्तिमा छोरीलाई समान अंशको अधिकार स्थापित भएलगत्तै इच्छापत्रद्वारा छोरीको अंश खोस्न खोजिएको आरोप लगाइरहेका छन् । फौजदारी संहिता, दण्ड संहिता र कार्यविधि पारित भएपनि देवानी संहिता पारित हुन नसक्दा मुलुकी ऐन प्रतिस्थापन अल्झिएको छ । दक्षिण एसियाकै पुरानो लिखित कानुन मुलुकी ऐन संविधानपछि सबैभन्दा बढी जनसरोकारको कानुन हो । मुलुकी ऐन प्रतिस्थापनसम्बन्धी ६ कानुनले देशको समग्र कानुनी प्रणाली र कार्यविधिमा आमूल परिवर्तन गर्न लागेकाले यी विधेयक पारित भएको एक वर्षपछि मात्रै लागू हुने गरी ५ विधेयक पारित भइसकेका छन् । स्थानीय सरकार सञ्चालनसम्बन्धी विधेयकले स्थानीय तहका पदाधिकारीलाई पूर्णरूपमा (फुलफेज) काम गर्ने बाटो खोलेको छ । विधेयक राष्ट्रपतिबाट प्रमाणीकरण भई ऐनका रूपमा कार्यान्वयनमा आएपछि संविधानले स्थानीय तहका लागि दिएका अधिकार कार्यान्वयनमा आउने छन् । न्यायिक समितिको क्षेत्राधिकार र कार्यविधि प्रस्ट गरिएको नयाँ कानुनअनुसार देवानी विवाद मात्र नभई र एक वर्षसम्म कैदको सजाय हुन सक्ने फौजदारी मुद्दाको सुरु निनारा (मेलमिलापको माध्यमबाट) स्थानीय तहमै हुनेछन् । स्थानीय निकायले वार्षिक २५ लाख रुपैयाँसम्म बिगो भएको घरबहाल र घरबहाल सुविधासम्बन्धी विवादसहित संघीय वा प्रदेश कानुनले स्थानीय तहबाट निरूपण हुने भनी तोकेका अन्य विवादको निरूपण गर्ने सक्ने छ । कानुन कार्यान्वयनसँगै स्थानीय निकायका (जिविस, गाविस र नगरपालिका) का स्थायी कर्मचारी नवगठित स्थानीय तहका कर्मचारीका रूपमा स्वत: समायोजन हुनेछन् । दरबन्दीमा रहेका अस्थायी कर्मचारीले उमेरको हद नलाग्ने गरी मौका परीक्षाको अवसर पाउने छन् । ऐन प्रारम्भपछिको लोकसेवा आयोगले अञ्चालन गर्ने पहिलो खुला र आन्तरिक परीक्षामा भाग नलिने र असफल हुने अस्थायी कर्मचारीले स्वत: अवकाश पाउने छन् । कानुनमा स्थानीय तहको कार्यसम्पादन प्रक्रिया, बजेट तर्जुमा, स्रोत व्यवस्थापन जस्ता थुुप्रै विषयमा विस्तृत व्यवस्था गरिएको छ । राष्ट्रपतिउपराष्ट्रपतिको पारिश्रमिक तथा सुविधासम्बन्धी विधेयकले मन्त्रिपरिषद् निर्णयका आधारमा राष्ट्रपतिउपराष्ट्रपतिले खाईपाई आएको पारिश्रमिक र सुविधाले कानुनी हैसियत पाएको छ । सरकारी आवासको सुविधा र सुरक्षा प्राप्त हुने राष्ट्रपतिले मासिक १ लाख ५० हजार ४ सय ५० रुपैयाँ र उपराष्ट्रपतिले १ लाख ८ हजार ३० रुपैयाँ मासिक पारिश्रमिक र अन्य सुविधा पाउँछन् । संसदको राज्यव्यवस्था समितिअन्तर्गतको उपसमितिले सहमति जुटाएको पूर्वपदाधिकारीको सुविधासम्बन्धी विधेयकले भने बहालवालाकै झल्को दिने गरी पूर्वपदाधिकारीलाई विलासी सुविधा दिने व्यवस्था गरेको छ । पूर्वराष्ट्रपतिले घरभाडाबापत मात्रै मासिक २ लाख र वृत्तिका रूपमा मासिक ५० हजार रुपैयाँ, सरकारी गाडी, चालक, इन्धन, सचिवालय र अन्य सुविधा पाउने उल्लेख छ । सरकारले ढिला गरी दर्ता गराएका कारण मंगलबारको पहिलो बैठकमा टेबल गरिएका राष्ट्रिय सभा सदस्य निर्वाचन विधेयक, राष्ट्रपतिउपराष्ट्रपति निर्वाचन विधेयक र विपद् जोखिम न्यूनीकरण तथा व्यवस्थापन विधेयकमाथि दोस्रो बैठकले सामान्य छलफल गरी सैद्धान्तिक रूपमा स्वीकृत गरेको छ । ती विधेयकमा संशोधन दर्ताका लागि सांसदहरूले ७२ घण्टाको समय पाएका छन् । संसदको अर्को बैठक असोज ९ मा बोलाइएको छ । संघीय संसद्ले पूर्णता पाउन राष्ट्रिय सभाको र संविधानसभाबाट लागू भएको संविधान कार्यान्वयनको संक्रमणकाल अन्त्यका लागि राष्ट्रपतिउपराष्ट्रपति निर्वाचन आवश्यक परेका कारण निर्वाचनसँग सम्बन्धित दुवै विधेयक व्यवस्थापिका संसद्ले आफ्नो कार्यकालभित्रै पारित गर्नुपर्छ । संविधानसभाबाट रूपान्तरित संसदको कार्यकाल कात्तिक ४ सम्म भए पनि दसैं, तिहारजस्ता चाडपर्वको लामो बिदाका कारण संसदको कार्यदिन न्यून छ । मंसिर १० र २१ का लागि प्रतिनिधिसभा र प्रदेशसभाको निर्वाचन मिति घोषणा भएका कारण सांसदहरू त्यसअगावै पनि गृहक्षेत्र फर्कन हतारिएका छन् ।"
दुई विवादास्पद विधेयक पेस,"काठमाडौं (कास) संसदको महिला, बालबालिका, समाज कल्याण तथा ज्येष्ठ नागरिक समितिले एक महिनाअघि पारित गरेको राष्ट्रिय चिकित्सा शिक्षा विधेयकसम्बन्धी प्रतिवेदन मंगलबार संसद्मा पेस गरेको छ । डा गोविन्द केसीसित सरकारले गरेको सहमति तथा माथेमा प्रतिवेदनविपरीत एमाले र माओवादी केन्द्रका नेता तथा कार्यकर्ताको लगानी रहेको मेडिकल कलेजले सहजै सम्बन्धन पाउने गरी विधेयक परिमार्जन गरिएको छ । मनमोहन मेडिकल कलेजमा एमाले नेताकार्यकर्ताको सेयर छ भने बीएन्डसी माओवादी नेताहरूको लगानी भएको मेडिकल कलेज हो ।साउन २७ मा समितिले पारित गरेको प्रतिवेदन गुपचुप राखिएको थियो । पूर्वशिक्षामन्त्री तथा समितिका सदस्य धनीराम पौडेलले प्रतिवेदन पेस गरेका हुन् । डा केसीले राष्ट्रिय चिकित्सा विधेयक सच्याएर मात्र पारित गर्न दबाब दिए पनि समितिले त्यसलाई बेवास्ता गरी प्रतिवेदन संसद्मा पेस गरेको हो । प्रतिवेदन संसद्मा पेस गर्ने विषयमा समितिका सदस्यहरूबीच नै विवाद थियो ।"
परदेशीको बाटो कुर्दै,"बाजुरा (कास) बाह्रबीसकी नीरादेवी सेरालालाई हिजोआज भारतमा मजदुरी गर्न गएका पति जीवनको घर फर्किने बाटो हेर्दै दिन बित्छ । पोहोर आउन पाइएन, यसपालि त चाँडै आउँछु भन्ने खबर पठाएका हुन्, अझै आइपुगेनन्, उनले निन्याउरो अनुहार लगाएर भनिन् ।गाउँकै वल्लोपल्लो घरका आफन्तहरू परदेशको कमाइले झिटीगुन्टासहित धमाधम घर पुग्दैछन् । तर, दैनिक बाटो कुदै बस्ने नीराको मन भने खिन्न छ । वर्ष दिनको एकपटक नयाँ कपडा लगाउन पाउने आशामा उनका बालबच्चा पनि बाबा आगमनको प्रतीक्षामा छन् । बाह्रबीस, सेरालाबाडाको दसैं भव्य रूपमा मनाइन्छ । रोजीरोटीको जोहो गर्न भारत गएकाहरू सकेसम्म दसैंको मौका छोपेर घर आइपुग्छन् । गाउँका सबै परिवारहरू मिलेर सामूहिक दसैं मनाउने चलन छ । यही परम्परा जोगाउन पनि परदेश गएका पुरुषहरू भ्याएसम्म घर फर्कन्छन् ।दलित समुदायको बसोबास रहेको जिल्लाकै ठूलोमध्येको एक गाउँ हो सेरालाबाडा । १ सय २० परिवारको बसोबास रहेको यस गाउँका १ सय १० घरका पुरुषहरू भारतमै मजदुरी गर्छन् । दसैंमा घर आउन नसकेकाहरूले दसैं मनाउन घरपरिवारलाई लत्ताकपडा र खर्चपानी पठाउँछन् स्थानीय देवबहादुर सेरालाले भने, दसैंको मौकामा घरखर्चको तिरोतारो पनि गर्नुपर्ने भएकाले महिलाहरूलाई आफ्ना परिवारहरू चाँडै घर फर्किदिए हुन्थ्यो भन्ने लाग्छ । गाउँभरमा एकजना मात्रै जागिरे छन् । उच्च शिक्षा आर्जन गरेका निकै कम छन् । खेतीकिसानीबाट घरव्यवहार नचल्ने भएकाले परम्परादेखि नै पुरुषहरू भारतका विभिन्न सहरमा चौकीदारी र अन्य मजदुरी गर्न जान्छन् । यसपालिको दसैंका लागि पनि विगतजस्तै सेरालाबाडामा हरेक परिवारबाट हजार रुपैयाँ उठाउने सल्लाह भइसक्यो । त्यही रकमबाट गाउँलेहरूले राँगा, बोका र पूजाआजाको बन्दोबस्त मिलाउने योजना छ, देवबहादुरले भने ।"
बाढीपीडितलाई सहयोग,काँकडभिट्टा (कास) बेलायतको क्याट्रिकमा बसोबास गर्ने नेपालीको साझा संगठन ब्रिटिस गोरखा नेपलिज कम्युनिटीले टेकबहादुर दर्नाल र मैयामाया चेपाङको घर बनाउन सहयोग दिने भएको छ । गत साउनमा आएको बाढीबाट श्रीमती र छोरी गुमाएका झापा सिमलबारी३ का दर्नाल र पति गुमाएकी चितवनस्थित राप्ती नगरपालिका१३ की ६० वर्षीया चेपाङलाई संगठनले घर निर्माण गरिदिने भएको हो । यी दुवै पीडितका समाचार कान्तिपुर दैनिकमा प्रकाशित भएको थिए । समाजका अध्यक्ष रामबहादुर मल्ल र संयोजक आलेले विज्ञप्तिमार्फत पीडित दर्नाललाई घर निर्माणका लागि २ लाख १२ हजार र चेपाङलाई अढाई लाख रुपैयाँ उपलब्ध गराउने निर्णय भएको जनाएका छन् ।
जिल्ला सदस्य निष्कासित,स्याङ्जा (कास) माओवादी केन्द्रका जिल्ला सदस्य चन्द्रबहादुर रोकालाई आर्थिक अनियमितता गरेको आरोपमा पार्टीले निष्कासन गरेको छ । केन्द्रका जिल्ला संयोजक पारस शर्माद्वारा हस्ताक्षरित विज्ञप्तिमा पार्टीलाई जानकारी नदिई ठूलो रकम असुलेर बदनाम गरेको भन्दै आजीवन सदस्यसमेत बन्न नपाउने गरी निष्कासित गरिएको उल्लेख छ । शर्माका अनुसार पोखरा १७ फुस्रेखोला छेउमा करिब ३३ रोपनी बराबरको जग्गा लिई त्यस वरिपरि पर्ने ७० रोपनी बराबरको जग्गाको लालपुर्जा बनाउन पहल गरिरहेका उनलाई पार्टीले बारम्बार सम्झाउँदा बेवास्ता गरेको पनि विज्ञप्तिमा उल्लेख छ ।
चालकलाई सम्मान,"धादिङ (कास) सवारी दुर्घटना नगराउने ५ जना चालकलाई नेपाल ट्रिपर तथा ट्र्रक व्यवसायी संघले नगद पुरस्कारसहित सम्मान गरेको छ । पृथ्वीराजमार्ग तथा काठमाडौं उपत्यकामा अत्यधिक गुड्ने ७ सय ट्रिपरमध्ये दुर्घटना नगराउने १ सय ५४ जना चालकमध्ये गोला प्रथाद्वारा ५ जनालाई २० हजार नगद तथा सम्मानपत्र प्रदान गरिएको हो । धुनीबेंसीको खानीखोलामा आयोजित दुर्घटना न्यूनीकरण तथा प्रशिक्षण कार्यक्रममा उपत्यका ट्राफिक महाशाखा प्रमुख सर्वेन्द्र खनालले नगद पुरस्कार तथा दोसल्ला ओढाएर सम्मान गरेका थिए । सम्मान पाउने ट्रिपरका चालकमा नवराज लामा, झम्कबहादुर मगर, विष्णुबहादुर तामाङ, श्रीराम लामा र बाबुराम तामाङ छन् ।"
चन्द माओवादीद्वारा जग्गा कब्जा,"लमजुङ (कास) नेत्रविक्रम चन्द नेतृत्वको नेपाल कम्युनिस्ट पार्टीद्वारा गठित जनपरिषद्ले जिल्लामा व्यक्तिको जग्गा कब्जा गरेको जनाएको छ । परिषद्ले विज्ञप्ति जारी गर्दै मध्यनेपाल नगरपालिका४ बगैंचास्थित दिवंगत लेखनाथ अधिकारीको जग्गा कब्जा गरेको घोषणा गरेको हो । विज्ञप्तिमा अधिकारीले राष्ट्रिय पञ्चायत सदस्य, जिल्ला पञ्चायत सभापति हुँदा पद र शक्तिको दुरुपयोग गरी त्यस क्षेत्रको करिब ४२ रोपनी सार्वजनिक जमिन आफू र एकाघरका सदस्यका नाममा अवैधानिक तवरबाट दर्ता गरेको आरोप लगाइएको छ । २०५८ मा तत्कालीन नेकपा (माओवादी) को जनसत्ताले उक्त जग्गा कब्जा गरेको र हाल सामाजिक सेवाका नाममा केही जग्गा भैरवकाली उमावि र दुईपीप्ले अस्पताललाई हस्तान्तरण गरी केही जमिन अनधिकृत तवरबाटै भोग गर्दै आएको भन्दै जनपरिषद्ले पुन: कब्जा गरेको जनाएको छ । उक्त जग्गा खरिदबिक्री नगर्न पनि विज्ञप्तिमार्फत चेतावनी दिइएको छ । पार्टीका जिल्ला इन्चार्ज सन्तोष कोइरालाले जग्गा कब्जाको दाबी गरेका छन् ।"
जनश्रमदानबाट खानेपानी,"काभ्रे (कास) खानेपानीको समस्या भोगिरहेका धुलिखेल२ रविओपीका बासिन्दाले ६ किमि टाढाबाट खानेपानी ल्याएका छन् । जनश्रमदान गरी बनेपा ५ मा रहेको मुहानबाट पाइपमार्फत खानेपानी ल्याएका हुन् । खानेपानी पर्याप्त नहुँदा टोलटोलको तथा दाजुभाइको झगडा थियो, देउरालीसिस्नेखोला खानेपानी उपभोक्ता समिति सचिव राजुकुमार गेलालले भने, घरमाघरमा खानेपानी आउँदा खुसी भएका छौं । साबिक रविओपी गाविस १ र ३ का १ सय ९७ घरधुरीका १ हजार ८ सय सर्वसाधारण लाभान्वित भएका छन् । ८५ लाख ३२ हजार २ सय ६२ रुपैयाँको लागतमा आयोजना बनेको हो ।"
अब सगरमाथामा इन्टरनेटबाटै उपचार,"ओखलढुंगा सगरमाथा क्षेत्र घुम्न जानेहरूले अब त्यहाँ कुनै स्वास्थ्य समस्या आए सोझै चिकित्सकसँग परामर्श गर्न पाउने भएका छन् । केही वर्षदेखि खुम्बु क्षेत्रमा इन्टरनेट सेवा सुरु गरेको एभरेस्ट लिंक ले हेलो डाक्टर सेवा सुरु गर्न लागेको हो । यो सेवा नि:शुल्क दिइँदै छ । पर्यटकीय मौसमका बेला राजधानीका दुई र खुम्बुकै एक गरी तीन अस्पतालको सहयोगमा सेवा सुरु गर्न लागेका हौं, लिंकका प्रमुख कार्यकारी अधिकृत छिरिङ ग्याल्जेन शेर्पाले भने । उनका अनुसार राजधानीका ग्रिनसिटी र स्वाकोन अस्पतालका चिकित्सक सीधै सेवा प्रदान गर्न सहमत भएका छन् । खुम्जुङको खुन्दे अस्पतालले पनि सेवा दिने सहमति जनाएको छ । लामो समयदेखि सगरमाथा क्षेत्रमा इन्टरनेट सेवाका लागि काम गर्दै आए पनि लिंकले भरपर्दो इन्टरनेट सेवा दिन थालेको ३ वर्ष मात्र भयो ।इन्टरनेट प्रयोग गर्न पैसा तिर्नुपर्ने भए पनि हेल्लो डाक्टर सेवा नि:शुल्क पाइनेछ । कुनै पनि एभरेस्ट लिंकको राउटरसँग जोडिनेबित्तिकै देखिने लग इन पेज मा इमर्जेन्सी कलको सुविधा रहने लिंकका आईटी प्रमुख चेहेन लामाले बताए । एउटा इमर्जेन्सी कलको संकेत हुन्छ, उनले भने, त्यसमा कल गर्नेबित्तिकै हामीले सम्पर्क गरेको अस्पतालको डाक्टरको मोबाइलमा सीधा भिडियो कल आइपुग्छ । अनि आफ्नो समस्या र परामर्श तत्काल पाइन्छ । यसले बर्सेनि हिमाली क्षेत्रमा पर्यटकले अकालमा ज्यान गुमाउनुपर्ने समस्या कम हुने लामाले बताए ।अति जोखिम अवस्थामा रहेका बिरामीलाई हिमालयन उद्धार संघसँग सहकार्य गरी तत्काल उद्धारका लागि सहयोगसमेत गरिनेछ । लुक्ला विमानस्थलदेखि सगरमाथा आधार शिविरसम्मै लिंकको इन्टरनेट सेवा पाउन सकिन्छ । फाक्दिङ, जोरसल्ले, नाम्चे, खुम्जुङ, खुन्दे, थामे, डोले, मछेर्मो, गोक्यो, तेङबोचे, पाङबोचे, दिङबोचे, फेरिचे, लोबुचे, गोरक्सेप, कालापत्थर र आधारशिविर इन्टरनेट सेवा पाइने प्रमुख स्थान हुन् । इन्टरनेट सेवा विशुद्ध व्यवसाय मात्र नभएर यस क्षेत्रको सामाजिक विकासका लागि महत्त्वपूर्ण हुने कम्पनीको दाबी छ । यसले स्मार्ट समुदाय निर्माणका लागि सघाउ पुग्नेछ । व्यापार मात्र नभएर संसारमा कहाँ के भइरहेको छ भन्ने जानकारी स्थानीयले पाउनेछन्, प्रमुख कार्यकारी अधिकृत शेर्पाले भने, कम्पनीले आफू मात्र नकमाएर मुनाफा स्थानीयले पाउने व्यवस्था गरिएको छ ।खुम्बुका २ सय १५ होटलले लिंकबाटै प्रत्यक्ष मुनाफा लिइरहेका छन् । यस कम्पनीले स्थानीयसँगको साझेदारीमा सेवा दिँदै आएको छ । डाटा खरिद गरी इन्टरनेट चलाउन सकिने सेवा लिन स्वदेशी पर्यटकलाई ५० प्रतिशत छुट गरिएको छ । इन्टरनेट चलाउन सय र २ सय एमबीको कार्ड खरिद गर्नुपर्ने हुन्छ । विदेशीका लागि भने सय एमबीको २ सय र २ सय एमबीको ५ सय शुल्क लाग्छ ।सगरमाथा क्षेत्रमा नेपाल टेलिकम र एनसेलको सेवा भरपर्दो नभएकाले प्रमुख विकल्प लिंक बनेको दिङबोचेका गेलु शेर्पाले बताए । उच्च हिमाली क्षेत्रमा काम गर्नुपर्ने भएकाले धेरै चुनौती रहेको कम्पनीले जनाएको छ । काम गर्ने जनशक्ति र ब्याट्री ब्याकअपको समस्याले धेरै चुनौती हुने गरेको हो ।२ करोड लगानीबाट थालिएको यो सेवा नेपालका अन्य हिमाली क्षेत्रमा पनि सुरु गर्ने तयारी छ । मनाङ, मुस्ताङ, मकालु र अरुण उपत्यकासँगै सोलुखुम्बुको बुङ, छेस्काम क्षेत्रमा सेवा विस्तारको काम अघि बढिसकेको प्रमुख कार्यकारी शेर्पाले बताए । लिंकले स्मार्ट कृषि विकासका लागि पनि काम गर्ने लक्ष्य राखेको छ ।"
श्रमिक अस्पताल स्थापनाको तयारी,"पर्सा सर्वाधिक उद्योग तथा कलकारखाना रहेको पर्साबारा औद्योगिक करिडोरमा श्रमिक अस्पताल स्थापना गरिने भएको छ । श्रम मन्त्रालयले अस्पताल स्थापनाको गृहकार्य थालेको छ ।श्रम कार्यालय वीरगन्जका प्रमुख राधेश्याम झाका अनुसार, यसका लागि जग्गाको सर्भेको काम सकिएको छ । करिडोरको जितपुर सिमरा उपमहानगरपालिकाअन्तर्गत राजेश मेटल उद्योगको पछाडि रहेको ८ बिघा ४ कठ्ठा ऐलानी जग्गाको नाप नक्सासहितको सर्भे गरी केन्द्रमा पठाएका छौं, उनले भने, केन्द्रले यससँगै पथलैयास्थित जनस्वास्थ्य कार्यालयको परिसरमा पनि अस्पताल बनाउन सक्ने भनी चासो देखाएको छ, यस सम्बन्धमा पनि आवश्यक सर्भे गरी प्रतिवेदन पठाउँछौं ।मन्त्रालयले तत्काललाई पर्साबारा औद्योगिक करिडोर र पूर्वमा मोरङसुनसरी औद्योगिक करिडोरको सुनसरीमा श्रमिक अस्पताल बनाउने योजना बनाएको झाले बताए । श्रमिक तथा तिनका परिवारजनको उपचारका लागि लक्षित गरी स्थापना गर्न लागिएको अस्पताल अत्याधुनिक तथा सुविधा सम्पन्न हुनेछ ।म ऐनअनुसार उद्योगहरूले मुनाफाबाट कर्मचारी, मजदुरलाई बोनस बितरण गर्न छुट्याएर जोगिएको ७० प्रतिशत रकम प्रतिष्ठान स्तरको कल्याणकारी कोषमा र ३० प्रतिशत रकम सरकारी कल्याणकारी कोषमा जम्मा हुन्छ । झाका अनुसार कोषको रकम हालसम्म उपयोगमा आउन सकेको छैन ।यहाँस्थित मजदुर संगठनहरूले लामो समयदेखि श्रमिक अस्पतालको माग गर्दै आएका छन् । करिडोरका उद्योगहरूमा नियमितजसो सानाठूला दुर्घटना भइरहन्छन् । समयमै उपचार नपाउदा अकालमै ज्यान गुमाउने तथा अंगभंग हुने घटना भएका छन् । दुर्घटनामा परेका मजदुरलाई उपचारका लागि वीरगन्ज ल्याउनुपर्ने बाध्यता छ ।"
रातदिन बगरमै,"सिन्धुपाल्चोक सुनकोसी इन्द्रावती तटीयक्षेत्रका माझी, दनुवार र पहरी समुदायको जीवन वर्षौंदेखि बालुवा र पानीमा बित्दै आएको छ । किसानलाई धान, कोदो रोपाइँको हतारो भएजस्तै उनीहरूलाई सधैं नदीबाट बालुवा झिक्ने र माछा मार्ने कामको चटारो छ । दैनिक गुजाराकै लागि यो समुदायलाई रातदिन पानीमा नडुबी सुखै छैन । सुनकोसीको जम्बु, डुम्रेघाट र जिल्लाको पश्चिमी भेगको इन्द्रावती किनारमा माझी समुदाय बसोबास गर्छन् । पश्चिमी भेगको जामुने, प्युघरदेखि बाहुनेपाटीसम्मका करिब ७ हजार माझी, १ हजार ७ सय दनुवार र १ सय पहरी समुदायका दापगको पुख्र्यौली पेसा नै बालुवा चाल्नु र माछा मार्नु हो ।चौतारा सागाचोक नगरपालिकाको सिम्लेस्थित डुम्रेघाटका दीपक माझी भन्छन्, हाम्रो खेतबारी या जायजेथा भनेकै सुनकोसी बगर हो । सम्पत्तिको नाममा कौडी छैन, यति नगरे कसरी बाँच्नु ? बालुवा नचाले आम्दानीको स्रोत नै बन्द हुने उनको भनाइ छ । बर्खाको बिदामा विद्यालय बन्द भएको मौका पारेर बालबालिकाले समेत बालुवा चाल्ने गरेको उनले बताए । उनका अनुसार बालुवा चाल्दा एक परिवारले दैनिक ४ हजारसम्म आम्दानी गर्दै आएका छन् । स्थानीयका अनुसार पहिले माझीका लागि बाह्रै महिना नदी खुला हुन्थ्यो । अहिले वर्षमा तीन महिनामात्रै सहज रूपमा नदीको प्रयोग हुँदै आएको छ । असार, साउन र भदौमा सुनकोसी र इन्द्रावतीमा एक्जाभेटर चलाउन स्थानीय प्रशासनले प्रतिबन्ध लगाएपछि माझी समुदायलाई भने बालुवा निकाल्न सहज भएको छ । केही समययता सुनकोसी र इन्द्रावती नदी किनारमा क्रसर उद्योग स्थापना भएपछि जीवन धान्न मुस्किल परेको गुनासो उनीहरूको छ । नदीमा अत्याधुनिक मेसिनको प्रयोगले माछा लोप हँुदै गएकाले पेसा नै धरापमा पारेको इन्द्रावती गाउँपालिकाकी मनिका माझीले सुनाइन् ।"
कडा सुरक्षाबीच मतगणना,"रौतहट रौतहटको चन्द्रपुर नगरपालिका ८ नजरपुरका शिव आचार्य एमाले नगरकमिटी अध्यक्ष हुन् । उनी यहाँ जारी मतगणनामा पार्टीको तर्फबाट प्रतिनिधि भएर मंगलबार बिहानदेखि खटिएका छन् । गत संविधानसभामा पनि उनी प्रतिनिधि थिए । उनका अनुसार त्यसबेला दायाँबायाँ जता फर्के पनि, मतपत्र समातेरै हेर्न र निगरानी गर्न पाइन्थ्यो । अहिले समात्न त परै जाओस् राम्ररी हेर्न समेत पाइँदैन ।जेलमा बसेर बाहिरको दृश्य अवलोकन गरे जस्तो भयो, उनले भने, उकुसमुकुसबीच गणनाको निगरानी गर्नुपर्दा निकै कठिन हुँदोरहेछ । मतपत्र सुरक्षाका लागि निर्वाचन आयोगले तारजाली लगाइएको छ । दलका प्रतिनिधिलाई जाली बाहिर राखेर भित्र गणना भइरहेको छ । मतपत्र च्यातिने घटना नहोस् भनेर यस्तो गरिएको हो । पुन: मतदानको झन्झट नहोस् भनेर दु:ख झेलेरै भए पनि मतगणना शान्तिपूर्ण होस् भन्ने चाहेको आचार्यले बताए । मतपत्र च्यातिने खतराले तारजाली लगाइएको हो, उनले भने, यसलाई अन्यथा लिनुहुन्न । निर्वाचन आयोगले तेस्रो चरणको स्थानीय तहको निर्वाचनको मतगणनामा मधेसका अधिकांश जिल्लामा तारजाली लगाउन निर्देशन दिएको थियो । कतिपय ठाउँमा ग्याबिन तार र काँडे तार प्रयोग गरिएको छ । केहीमा भने कोठाभित्र चारैतिर बाँसको घेरा गरिएको छ ।तारजालीको एउटा साइडमा गणक र अर्को साइडमा उम्मेदवार र उनका प्रतिनिधि बस्ने व्यवस्था मिलाइएको छ । गणकले प्रत्येक मतपत्र तारजाली बाहिर बसेका प्रतिनिधिलाई देखाएर सदर मत गणना गर्ने गरिएको छ । यस्तो त कहिल्यै देखिएको थिएन, कांग्रेसका युवा नेता सुमन गौतम भन्छन्, कैदीबन्दीलाई जेलभित्र कोचेर बयान लिन लागेको जस्तो लाग्यो । गौतम कांग्रेसका तर्फबाट मतगणनाको प्रतिनिधिका रूपमा सोमबार रातिदेखि खटिएका हुन् । सर्लाहीमा पनि गणना स्थललाई सुरक्षित पार्ने हरसम्भव प्रयास गरिएको छ । तारजाली र डोरीले घेरेर उम्मेदवारका प्रतिनिधिलाई बाहिर राख्ने व्यवस्था मिलाइएको छ । चुनावका लागि सुरक्षा समितिले निर्धारण गरेको रणनीतिमा मतगणनालाई सुरक्षित बनाउने पनि थियो । मुख्य निर्वाचन अधिकृत सूर्यप्रसाद अधिकारीले मतपत्र र प्रतिनिधिलाई सहज हुने गरी मतगणना स्थल बनाइएको बताए । यसैबीच बलरा नपामा सामान्य विवादले केहीबेर मतगणना रोकियो । मतगणना स्थलमा कांग्रेस सांसद पुगेपछि होहल्लासहित विरोध भएको थियो । सोही क्रममा राजपा र कांंग्रेसका कार्यकर्ताबीच हात हालाहाल समेत भएको स्थानीयले बताए । विवाद समाधानपछि मतगणना सुचारु भएको प्रहरीले जनायो । फलामे घेराभित्र मतगणना राजविराज चारैतिर फलामे घेरा, भित्र गणक अनि घेराबाहिर दलका प्रतिनिधि । यो दृश्य हो सप्तरीको तिलाठी कोइलाडी गाउँपालिका कार्यालयको । साँघुरो ठाउँ भएकाले कोठामा गणना गर्न सक्ने अवस्था नरहेको अनि विकल्प नभएपछि फलामे घेरा लगाएर मतगणना भइरहेको छ ।घेराभित्र हात छिराउन सक्ने अवस्था छैन । उम्मेदवारका प्रतिनिधिले मतपत्र हेर्न खोज्दा भित्रबाटै प्रस्ट देखिने गरी गणकले देखाउने गरेका छन् । प्रतिनिधिहरूको सहमतिपछि मतगणना हुने गरेको छ ।बाहिर ठूलो मैदान भएका कारण गणनामा समस्या हुन सक्ने आशंका गरिए पनि जिल्लामा सबैभन्दा सुरक्षित तवरले तिलाठी कोइलाडी केन्द्रमै मतगणना भइरहेको छ । फलामे घेराभित्र मत गणना, त्यसबाहिर उम्मेदवारका प्रतिनिधि र त्यसको सय मिटरमा बाँसको घेरापछि सुरक्षाकर्मी रहेका छन् । तीनवटा घेराभित्र मतगणना भइरहेकाले सुरक्षाका हिसाबले अत्यन्तै राम्रो रहेको तिलाठी कोइलाडी गाउँपालिकामा राजपाका तर्फबाट अध्यक्षका उम्मेदवार सतीशकुमार सिंहले बताए । गणनास्थलमै रहेका कांग्रेसका तर्फबाट अध्यक्षका उम्मेदवार अरुणकुमार मण्डलले गणनाको सुरक्षाप्रति सन्तोष व्यक्त गरे । जिल्लामै सबभन्दा सुरक्षित तरिकाले यहाँ मतगणना भइरहेको छ, अनुगमन गर्न मंगलबार दिउँसो पुगेका प्रमुख जिल्ला अधिकारी भागिरथ पाण्डेले भने, मतपत्र पनि सुरक्षित रहने र गणना पनि चाँडो हुने भएकाले यसो गरिएको हो । मतपत्रको सुरक्षा र निष्पक्ष मतगणनाप्रति पूर्ण सचेत रहेको जिल्ला निर्वाचन कार्यालय सप्तरीका प्रमुख महेशकुमार ठाकुरले बताए ।"
मतपेटिका ल्याउन हेलिकप्टर,"सर्लाही (कास) लालबन्दी नगरपालिका १४ नम्बर वडाको जनता प्रावि दाहिने दोभानको मतपेटिका मंगलबार हेलिकप्टरमा निर्वाचन अधिकृतको कार्यालयमा ल्याइएको छ । लखनदेही नदीको बाटो हुँदै पैदल पुग्नुपर्ने चुरेमा पर्ने साबिक नारायणखोला गाविस जिल्लाकै दुर्गममा पर्छ । मतदान सकेर फर्कने बेला भारी वर्षासँगै नदीमा बाढी आएपछि मतदान अधिकृत र सुरक्षाकर्मी नारायणखोलामै रोकिएका थिए । बिहानसम्म बाढी नघटेपछि सेनाको हेलिकप्टर प्रयोग गरेर मतपेटिका ल्याइएको हो । उक्त केन्द्रका मतदान अधिकृत वीरेन्द्रकुमार साहले मतदान सकेर फर्कने बेलामा मुसलधारे पानी परेपछि मतपेटिका जोगाएर रातभरि कुरेर बसेको बताए । चिउरा र पानीको भरमा रातभरि जाग्राम रहेर मतपेटिका कुरेर बस्यौं, उनले भने । उनले आफूसँग भएको ओढ्नेले मतपेटिका छोपेर पानीबाट जोगाउँदै सुरक्षित राखेको बताए ।"
विमानस्थल कालोपत्रे,"अछाम (कास) वर्षौंदेखि बन्द भई अलपत्र रहेको अछामको साँफेबगर विमानस्थल कालोपत्रे गर्न थालिएको छ । २०७५ जेठ मसान्तसम्म सम्पूर्ण काम सक्ने गरी विमानस्थल पुनर्निमाणको काम तीव्र गतिमा भइरहेको छ ।६ सय मिटर लम्बाइ र ६० मिटर चौडाइ रहेको विमानस्थलको रनवेको विभिन्न खण्डमा कालोपत्रे गर्ने काम भइरहेको छ । विमानस्थलमा ग्राभेल, बेस निर्माण, प्रिभिक्स र साइट ड्रेन निर्माण धमाधम चलिरहेको निर्माण कम्पनी अमर कन्स्ट्रक्सन काठमाडौंका साइट इन्चार्ज भरत न्यौपानेले जानकारी दिए ।विमानस्थल कालोपत्रेको काम ४० प्रतिशतभन्दा बढी सम्पन्न भएको र क्रसर समेत जडान गरिसकेकाले तोकिएको अवधिअगावै काम सक्ने लक्ष्य रहेको न्यौपानेले बताए । विमानस्थलको स्तरोन्नतिका लागि ११ करोडको लागतमा अमर कन्स्ट्रक्सन काठमाडौंले निर्माणको ठेक्का लिएको हो । २०७३ चैतमा सम्झौता भएकोमा चालू आवभित्र काम सम्पन्न भइसक्ने नागरिक उड्डयन प्राधिकरणका आयोजना प्रमुख योगेन्द्र शर्माले बताए । यसैबीच बैतडीको पाटन र डोटीको दिपायल विमानस्थल पनि यसै आर्थिक वर्षभित्र कालोपत्रे भइसक्ने प्राधिकरणले जनाएको छ ।पाटन विमानस्थल स्तरोन्नतिका लागि करिब ११ करोड र दिपायलका लागि साढे ६ करोड लागत रहेको इन्जिनियर शर्माले बताए । उनले भने, सुदूरपश्चिमका ३ वटा मध्ये साँफेबगर विमानस्थल कालोपत्रेको काम निकै तीव्र गतिमा अघि बढिरहेको छ, सम्भवत: लक्ष्यभन्दा अगाडि नै काम सकिन्छ होला ।"
पर्यटक लक्षित होटल खुल्दै,"ताप्लेजुङ (कास) पर्यटकलाई आकर्षित गर्न जिल्लामा करोडौं रुपैयाँ लगानी हुन थालेको छ । सदरमुकाम फुङलिङदेखि कञ्चनजंघा आधार शिविर घुन्सासम्मै पर्यटक लक्षित होटलमा लगानी हुन थालेको हो ।फुङलिङमा सुरेश लिम्बूले ६ करोडको लगानीमा मेवाखोला हिल रिसोर्ट गत वर्षदेखि नै सञ्चालनमा ल्याएका छन् । यहाँ युरोपियन, चाइनिज, इन्डियन परिकार बनाउने कुक राखिएको छ । ठाउँ र परिवेशअनुसार स्टार होटलले दिने सुविधा दिन खोजेको सञ्चालक लिम्बू बताउँछन् । जिल्लाको एकमात्र सुकेटार विमानस्थलमा गार्डेनसहितको होटल बनाइएको छ । पोखरी, त्यसको माथि बसेर खाने व्यवस्थापन गरिएको होटल बनाइएको हो । सदरमुकामदेखि सुकेटार जाने मार्गको उकालीपानीमा १० करोडमा अर्को होटल निर्माण थालिएको छ । ९ जनाको समूहले बनाउने यो होटल १ वर्षमा सक्ने र स्टार होटलले दिने सुविधा दिने निर्माणकर्ताहरू बताउँछन् ।८ रोपनीमा बनाइने होटल यूपीभीसी लगाएर बनाउने पूर्वतयारी भए पनि डिजाइन फेरेका कारण केही ढिला भएको निर्माणकर्ता विमल भण्डारी बताउँछन् । कञ्चनजंघा हिमाल जाने र फर्कने पर्यटकलाई लक्षित गरी लेलेपको ग्याब्ला र सेकाथुममा होटल निर्माणको काम भइरहेको छ । ग्याब्लामा अरुण ट्रेक्सका प्रबन्धक छवाङ शेर्पाले लगानी गरेका छन् ।"
हनिप्रीत खोज्दै प्रहरी,"विराटनगर मोरङ प्रहरी भारतका विवादित बाबा गुरमित रामरहिम सिंहको सहयोगी हनिप्रीतको खोजीमा जुटेको छ । केही भारतीय सञ्चारमाध्यमले हनिप्रीत राम रहिमका अनुयायी प्रीतम सिंहको विराटनगरस्थित घरमा लुकिरहेको खबर प्रसारण गरेपछि प्रहरीले सोमबार रातभर सम्भावित र शंकास्पद ठाउँमा खोजी गरेको हो ।हनिप्रीत बलात्कार अभियोगमा भारतको हरियाणा राज्यको रोहतकस्थित जेलमा सजाय भोगिरहेका विवादित बाबा रामरहिमकी धर्मपुत्री हुन् । हरियाणा प्रहरीले उनलाई अदालती फैसलालगत्तै भएको हिंसाको मुख्य आरोपी र बाबाको यौन अपराधमा सहयोगी मान्दै मोस्ट वान्टेड सूचीमा राखेको छ । रातभर खोजी गर्यौं, हनिप्रीतसँग सरोकार भएका भनिएका प्रितम सिंह नाम भएका व्यक्ति नै विराटनगरमा फेला परेनन्, जिल्ला प्रहरी प्रमुख एसपी अरुण बीसीले भने । हनिप्रीत यहाँ छन् भने उम्किन नदिने गरी सुराकीसँगै सादा पोसाकमा प्रहरी परिचालन गरिएको उनले जानकारी दिए । यससँग सम्बन्धित कुनै सूचना भएमा वा कतै शंकास्पद गतिविधि देखेमा खबर गरिदिन नागरिक समाजसँग प्रहरीले आग्रह गरेको छ । रामरहिमका नेपालमा पनि प्रशस्तै अनुयायी छन् । भारतका प्रमुख सञ्चार माध्यमका संवाददाता हनिप्रीतलाई पछ्याउँदै नेपालका मुख्य सहर र सीमानाकामा पुगिरहेका छन् । उनी काठमाडौं, पोखरा, वीरगन्ज, विराटनगर, इटहरी र धरानमा देखिएको भारतीय सञ्चार माध्यमको दाबी छ । तर, भारतीय प्रहरीले भने उनी नेपाल फरार भएको बारेमा केही बोलेको छैन । उनका लागि नेपालमा लुकिरहन सहज नहुने भएकाले अन्य कुनै छिमेकी मुलुकतर्फ गएको हुनसक्ने नेपालका एक उच्च सुरक्षा अधिकारीले बताए । हनिप्रीत यसअघि पाकिस्तानमा लुकेर बसेको भनिएको थियो । यस सम्बन्धमा भारत सरकार, समकक्षी प्रहरी वा दूतावासले औपचारिक वा अनौपचारिक रूपले अहिलेसम्म कुनै सहयोग नमागेको केन्द्रीय प्रहरी प्रवक्ता समेत रहेका डीआईजी मनोज न्यौपानेले बताए । भारतीय प्रहरीले हामीसँग यस बारेमा कुनै सूचना सेयर गरेको छैन, उनले भने, अनाधिकारिक एवं अपुष्ट सूचनाहरू सार्वजनिक भइरहेका छन् ।आफूलाई मानव (इन्सान) को पुजारी दाबी गर्दै आएका ती बाबासँग जोडिएको यो मामिलामा नेपाल प्रहरी कुनै खाले विवाद चाहँदैन । एउटा हनिप्रीतकै कारणले हाम्रो आन्तरिक सुरक्षामा समस्या नपरोस्, अनाहकको झमेला वा अनावश्यक होहल्ला नहोस् भनेर सतर्क छौं, फेला परेमा ढिलो नगरी नियन्त्रणमा लिन्छौं, बाँकी प्रक्रिया दुई मुलुकका सरकारले पूरा गर्ने हो, एक अर्का प्रहरी अधिकारीले भने, सीमावर्ती क्षेत्रमा कडा निगरानी राखेका छौं । भारतको हरियाणा पञ्चकुलास्थित केन्द्रीय जाँच ब्युरो, सीबीआईको अदालतले रामरहिमलाई २५ अगस्तमा बलात्कारको दोषी मान्दै सजाय सुनाएको थियो । उनीमाथि एक पत्रकारको हत्या र डेरा सच्चा आश्रमका अन्य ३८ युवतीमाथि बलात्कार आरोपको छिनोफानो हुन बाँकी नै छ । मुख्यत: सामाजिक अभियानमा सक्रिय यो आश्रमको उनी २३ सेप्टेम्बर १९९० मा प्रमुख भएका थिए । भारतको राजस्थानमा जन्मेका ५० वर्षीय बाबालाई आश्रमका दुई युवतीको बलात्कार अभियोगमा अदालतले २० वर्ष सजाय दिएको छ । भारतको हरियाणा सिरसास्थित डेरासच्चा सौदाको मुख्य आश्रममा रामरहिमसँगै हनिप्रीत बस्दै आएकी थिइन् । बाबाको महत्त्वपूर्ण कार्य, निर्णय, यात्रा र समारोहमा उनको मुख्य भूमिका हुन्थ्यो । भारत र विश्वभर डेरा सच्चा सौदाको ४६ सुविधा सम्पन्न आश्रम र लाखौ भक्तजन छन् । हनिप्रीतमाथि आश्रमका साधवी एवं आश्रमकै कलेजमा पढ्ने छात्राहरूको बलात्कारमा बाबालाई सहयोग गरेको र फैसला आउने बेलामा अदालतमाथि दबाब दिनलाई लाखौं अनुयायीहरूलाई उक्साएर हिंसा फैलाएको आरोप छ । फैसलाको दिन भएको हिंसामा ४० जनाको ज्यान गएको थियो । सयौं घाइते भएका थिए । त्यो दिन सडकमा बाबाका गुन्डाहरूले तोडफोड गरिरहेकाले दोषी ठहरिएका उनलाई हेलिकप्टरमा राखेर जेल पुर्याउँदासम्म हनिप्रीत सँगै थिइन् । उनले आफ्नो स्वास्थ्य हेरचाहका लागि उनलाई आफूसँगै राख्न जेल प्रशासनसँग आग्रह गरेका थिए । यो माग स्वीकार नगरिएपछि हनिप्रीत त्यहाँबाट आश्रम पुगेर गायब भएकी थिइन् । हनिप्रीत पक्राउ परेपछि मात्र बाबाको बाँकी रहस्यबाट पर्दा उठ्ने भारतीय प्रहरीले जनाएको छ ।"
कृषिको बजेट विकास निर्माणमा,"विराटनगर कृषि मन्त्रालयले कृषिका नियमित कार्यक्रम सञ्चालन गर्न स्थानीय तहलाई निकासा गरेको बजेट विकास निर्माणको काममा प्रयोग हुन थालेको छ । यसले गर्दा कृषि कार्यक्रम प्रभावित बनेका छन् ।मन्त्रालयले पूर्वका १६ जिल्लाका स्थानीय तहलाई विभिन्न ८ प्रकारका कार्यक्रमका लागि १ अर्ब १८ करोड १२ लाख ९८ हजार रुपैयाँ निकासा गरिसकेको छ । क्षेत्रीय कृषि निर्देशनालयका निर्देशक हस्तबहादुर विष्टका अनुसार बजेट विकास निर्माणमा छुट्याएपछि कृषि कार्यक्रम प्रभावित हुने अवस्था आएको छ ।बजेटमध्ये कृषिमा बढीमा ३० प्रतिशतमात्र छुट्याएको उनले बताए । कृषि प्रसार कार्यक्रम, प्रधानमन्त्री कृषि आधुनिकीकरण कार्यक्रमअन्तर्गतका पकेट र ब्लक कार्यक्रम, साना सिँचाइ, मल बीउ ढुवानी, वागवानी विकास, आलु तरकारी तथा मसला बाली विकासजस्ता कार्यक्रम बजेट नहुँदा ठप्प हुने अवस्था रहेको उनको भनाइ छ ।स्थानीय तहले कृषिको बजेट अन्यत्र प्रयोग गरेकाले खोटाङमा यसपालि रासायनिक मल एक बोरा पनि नपुगेको विष्टको दाबी छ । खोटाङले रासायनिक मल ढुवानीमा अनुदान पाउँछ । त्यो ढुवानी अनुदानको रकम स्थानीय तहमा निकासा भएको उनले बताए । अनुदानको ढुवानी रकम अन्यत्र प्रयोग गर्दा खोटाङका लागि रासायनिक मल ढुवानी हुन सकेन । त्यहाँ मलको हाहाकार छ, विष्टले भने ।मन्त्रालयले कृषि कार्यक्रमका लागि ताप्लेजुङका स्थानीय तहलाई ५ करोड ३० लाख २६ हजार, पाँचथरमा ५ करोड ५८ लाख ५१ हजार, इलाममा ६ करोड २३ लाख ८८ हजार रुपैयाँ दिएको छ । यसैगरी, झापामा १० करोड १० लाख २८ हजार, संखुवासभामा ४ करोड ३३ लाख ६ हजार, तेह्रथुममा ५ करोड १५ लाख १९ हजार, भोजपुरमा ६ करोड ५९ लाख ६३ हजार र धनकुटामा ५ करोड ३५ लाख ६५ हजार दिइएको छ ।सुनसरीमा ११ करोड ८१ लाख ३७ हजार, मोरङमा १० करोड २९ लाख ९४ हजार, सोलुखुम्बुमा ६ करोड ३७ लाख ७४ हजार, खोटाङमा ६ करोड ८० लाख ६० हजार, उदयपुरमा ६ करोड ११ लाख, ओखलढुंगामा ५ करोड ८७ लाख ९९ हजार, सप्तरीमा १० करोड ४९ लाख ७१ हजार र सिरहामा ९ करोड ३१ लाख ७४ हजार रुपैयाँ निकासा गरेको छ । नगर र गाउँपालिकामा रहेका कृषि सेवा केन्द्रका कार्यालयलाई वडा कार्यालयमा परिणत गरेर सेवा केन्द्र नै हटाएको पाइएको विष्टले जनाए ।"
समायोजनपछि कार्यालय सुनसान,"कञ्चनपुर जिल्लाका किसान विभिन्न समस्या लिएर जिल्ला कृषि विकास कार्यालय धाइरहन्थे । सेवाग्राही र कर्मचारीको उपस्थितिले बेग्लै चहलपहल हुन्थ्यो । एकडेढ महिनायता भने कार्यालय सुनसान छ । न नियमित कर्मचारी आउँछन्, न त सेवाग्राहीको भीड नै हुन्छ । स्थानीय तह निर्वाचनलगत्तै कर्मचारी समायोजन भएपछि कृषिसँगै जिल्लाका अन्य कार्यालय पनि सुनसान छन् । समायोजन भएका कर्मचारी कहिलेकाहीँ मात्र आउँछन् । अब यहाँ विगतको जस्तो भीडभाड छैन, सुनसानै छ, कृषिबाट भीमदत्त नगरपालिकामा समायोजन भएका बाली संरक्षण अधिकृत नवराज जोशीले भने, त्यता जानेहरू नगरपालिकामै आउन थालेका छन् । कृषि विकास कार्यालयमा अहिले प्रमुख समेत छैनन् । जिल्ला पशु सेवा कार्यालयमा पनि केही कर्मचारी मात्रै नियमित छन् । त्यहाँ ओजीटी गरिरहेका विद्यार्थीकै भीड छ । अरू कार्यालयको तुलनामा यहाँ सेवाग्राही आउँछन् । तर औषधि र प्राविधिक भने बिरलै भेटिन्छन् । अब पशु सेवाका सबै काम नगरपालिका र गाउँपालिकाबाटै हुनेछ, पशु सेवा कार्यालयका प्रमुख डा मदनसिंह धामीले भने, बजेट पनि उतै आएको छ । त्यसैले कर्मचारी पनि त्यतै पठाइसक्यौं । विषयगत कार्यालय सुनसान भए पनि स्थानीय तहमा भने चहलपहल बढ्न थालेको छ । गाउँपालिका र नगरपालिका कार्यालयमा सेवाग्राहीको उपस्थिति बाक्लिएको छ । सबै काम स्थानीय तहबाटै हुने भएपछि वडादेखि गाउँ र नगरपालिकासम्म भीडभाड हुन थालेको कर्मचारीले बताए । वडा तहदेखि नै सेवाग्राहीको भीडभाड बढे पनि आवश्यकताअनुसार कर्मचारीको आपूर्ति भने हुन सकेको छैन । कर्मचारी र काम स्थानीय तहमा सरे पनि भौतिक संरचना र अन्य सामान बेवारिसे जस्तै बन्ने हो कि भन्ने चिन्ता पनि कर्मचारीमा छ । हरेक कार्यालयमा पाँचछ वटासम्म भवन, गाडी र कार्यालय प्रयोजनका लागि आवश्यक पर्ने सामग्री छन् । कतिपय कार्यालयमा अहिले पनि भौतिक संरचनाहरू धमाधम निर्माण भइरहेका छन् । कतै कर्मचारी बस्ने ठाउँ छैन, कतै ठूला सरकारी भवन रित्ता छन्, एक कर्मचारीले भने, भौतिक संरचना नहुँदासम्म र स्थानीय तह व्यवस्थित नभएसम्म कर्मचारी समायोजन गरिए पनि सम्बन्धित कार्यालयमा बस्न दिनुपर्ने हो । अहिलेसम्म पशुसेवा, कृषि, जिल्ला समन्वय समिति र स्वास्थ्य सेवाका कर्मचारी मात्रै स्थानीय तहमा समायोजन भएका छन् । तर स्थानीय तहले कार्यक्रम सुरु नगर्दा कर्मचारी फुर्सदिला भएका छन् । अझै शिक्षा, वन, सहकारी र हुलाक लगायतका कार्यालयका कर्मचारी समायोजन हुन बाँकी छ । कर्मचारी समायोजन समितिका संयोजक समेत रहेका प्रमुख जिल्ला अधिकारी मनोहरप्रसाद खनालले हालसम्म १ सय बढी कर्मचारीको समायोजन भइसकेको बताए ।"
हत्यापछि आत्महत्या,रामेछाप (कास) भलुवाजोरका एक युवकले पत्नीको हत्या गरी आफूले पनि आत्महत्या गरेका छन् । मन्थली नगरपालिका ६ भलुजाजोर कुभुन्डेका आसमान तामाङले पत्नी चमेलीको टाउको बजारेर सोमबार राति हत्या गरेर आफूले पनि झुन्डिएर आत्महत्या गरेको प्रारम्भिक अनुसन्धानबाट खुलेको छ । प्रहरी निरीक्षक राजकुमार थापाका अनुसार चमेलीको शव घरको छिँडीमा भेटिएको थियो । शरीरका अन्य भागमा सामान्य चोट देखिएको छ । आसमानले बरन्डामा झुन्डिएर आत्महत्या गरेका थिए ।
वैदेशिक रोजगारीका नाममा ठगी,"सुर्खेत (कास) आकर्षक तलबभत्ताको प्रलोभनमा परेर सुर्खेत, बाँके र बर्दियाका २६ युवा ठगिएका छन् । बुटवल उपमहानगरपालिका १८ का गुरुप्रसाद चालिसेले ३ वर्षअघि जापान पठाइदिने भन्दै प्रतिव्यक्ति एकएक लाख रुपैयाँ असुलेको पाइएको हो । रकम लिएर अझैं जापान पठाउने सुरसार नगरेको, उल्टै सम्पर्कविहीन भएपछि आफूहरू ठगिएको महसुस गरेको ती युवाको गुनासो छ । सुर्खेत गुमीका प्रेमकुमार सलामीले रकम फिर्ताको लागि बारम्बार आग्रह गर्दासमेत चालिसेले पछि दिउँला भन्दै आलटाल गरेको बताए । बागलुङ स्थायी घर भई बुटवल बस्दै आएका चालिसे पछिल्ला केही महिनायता सम्पर्कविहीन छन् । सबैतिर खोजी गर्दा फेला पार्न नसकिएको ती युवाको गुनासो छ । जापान जान १०१२ लाख खर्च हुने तर, सुरुमा एक लाख दिएपछि प्रक्रिया मिलाउन सजिलो हुने भन्दै चालिसेले आफूहरूबाट पैसा लिएको ठगिएका युवाको भनाइ छ । म्यानपावर कम्पनी नभएकाले चालिसेका विरुद्ध स्थानीय प्रशासनमा उजुरी दिने भएका छन् ।"
च्याङ्ग्राको मूल्य अचाक्ली,"पर्वत यहाँ मुस्ताङको च्याङ्ग्रा भनेपछि हुरुक्कै हुने मासु पारखीको संख्या धेरै छ । अरू बेला स्थानीय खसीबोकाको मासु खानेहरूले पनि दसैंका बेला महँगोमै भए पनि च्याङ्ग्रा काट्ने चलन पुरानै हो । यसपटक पनि दसैंं नजिकिएसँगै बजारमा मुस्ताङी च्याङ्ग्रा भित्रिन थालेका छन् । मंगलबार सोह्रश्राद्ध सकिएसँगै च्याङ्ग्रा खरिदबिक्रीले गति लिएको छ ।तर, यो वर्ष उपभोक्ता मुस्ताङी च्याङ्ग्राको मूल्य सुन्दै तर्सिएका छन् । गत वर्षको तुलनामा दोब्बर महँगो छ । च्याङ्ग्राको भाउ सुन्दै अचम्म लाग्यो, कुश्माको प्रगतिचोकका राजु शर्माले भने, पोहोर १५१७ हजार पर्ने च्याङ्ग्राको यसपालि २८ हजार पुगेछ । व्यवसायीहरूले १२ देखि १५ किलोका च्याङ्ग्रालाई २२ देखि २८ हजार रुपैयाँ सम्ममा बेच्न थालेका छन् । प्रतिकिलो तीन हजार रुपैयाँसम्म पर्ने भएपछि उपभोक्ता च्याङ्ग्राको मासु खान नसकिने भन्दै स्थानीय जातका खसीबोकाको खोजीमा छन् । च्याङ्ग्राको मूल्य सुन्दै अघाइयो, स्थानीय रुद्रबहादुर रिमालले भने, आफन्त र पाहुनाका लागि स्थानीय बोका खोज्दै छु । विशेषगरी दसैंमा मुस्ताङका भेडाच्याङ्ग्राको माग बढी हुने गर्छ । मुस्ताङीहरूले दसैंमा च्याङ्ग्रा बिक्री गरेर वर्षभरिको आम्दानी जोहो गर्छन् । चिसो हावापानीमा हुर्किएर हिमाली जडीबुटी खाएको हुनाले मासु स्वादिलो र स्वस्थकर हुने उपभोक्ताको विश्वास छ । अहिले च्याङ्ग्रा किनिसाध्य छैन, कुश्माका विवेक क्षत्रीले भने, यो दसैंमा च्याङ्ग्राको मासु खान सकिने छाँट छैन । मुस्ताङी च्याङ्ग्राको महत्त्व बढी भएका कारण मुक्तिनाथ जाने यात्रीहरूले खुद्रा मूल्यमा महँगो तिरेर लैजाँदा बाहिरी जिल्लामा महँगो परेको व्यवसायीहरू बताउँछन् । मुस्ताङ जानेहरूले उतैबाट महँगो तिरेर ल्याउँछन्, कुश्माका व्यवसायी राजकुमार केसीले भने, हामीले त्यही मूल्यमा किनेर कर तिर्दै यहाँसम्म ल्याउँदा महँगो पर्छ । मुस्ताङदेखि बेनी हुँदै कुश्मासम्म ल्याउँदा प्रतिच्याङ्ग्राको १२ देखि १५ सयसम्म कर तिर्नुपर्ने व्यवसायीहरू बताउँछन् । मुस्ताङबाटै गाडीमा ल्याउँदा प्रतिकूल मौसमका कारण बाटैमा मर्ने भएकाले व्यवसायीले एक साता लगाएर हिँडाउँदै पर्वत ल्याउने गर्छन् । सोमबार कास्कीका एक व्यवसायीले बिक्रीका लागि ट्रकमा ल्याएकामध्ये ४५ वटा बाटैमा मरेका थिए । ट्रकमा ल्याउँदा जोखिम बढी हुने भएकाले पैदलै ल्याउनुपर्ने व्यवसायी बताउँछन् ।यातायातको सुविधासँगै मुस्ताङी च्याङ्ग्राको भाउ बढी पर्न थालेको हो । बर्सेनि दसैंमा अत्यधिक खपत हुने मुस्ताङी च्याङ्ग्रा एक महिनामा मात्रै करिब एक लाख वटासम्म किनबेच हुनेगरेको व्यवसायी बताउँछन् । पछिल्ला केही वर्षयता च्याङ्ग्राको माग निकै बढेपछि मूल्य पनि बढेको मुस्ताङको चराङका किसान सोनम गुरुङले बताए । बाहिरबाटै आउनेहरूले भाउ बढाएका हुन्, उनले टेलिफोनमा भने, हरेक वर्ष हामीले तोकेकोभन्दा बढी मूल्य दिन घरमै आउँछन् । व्यवसायीबीचको अस्वस्थ प्रतिस्पर्धाले आफूहरूलाई भने फाइदा पुगेको किसानको भनाइ छ ।"
अन्तर्राष्ट्रिय निगरानीको डर छैन,"संयुक्त राष्ट्रसंघको महासभामा भाग लिन न्युयोर्क पुगेकी बंगलादेशकी प्रधानमन्त्री शेख हसिना र अमेरिकी राष्ट्रपति डोनाल्ड ट्रम्पबीच भेटवार्ता भएको छ । उनीहरूबीचको भेटमा म्यान्मारमा जारी हिंसापछि विस्थापित रोहिंग्या शरणार्थीबारे कुराकानी भएको हसिनाले बताइन् । उनीहरूबीच संयुक्त राष्ट्रसंघको ७२औं महासभाका क्रममा भएको राष्ट्रसंघ सुधारका लागि भएको उच्च स्तरीय बैठक का अवसरमा भेटवार्ता भएको हो । बैठक अमेरिकी राष्ट्रपति ट्रम्पले आयोजना गरेका थिए । बंलादेशका विदेश सचिव मोहम्मद सहिदुल हकका अनुसार भेटमा ट्रम्पले हसिनालाई रोहिंग्या मुद्दामा बंगलादेशको अडानलाई समर्थन गर्ने बताएका छन् । ट्रम्पले भने, म्यान्मारको मुद्दामा हामी तपाईंहरूको पक्षमा उभिन्छौं । हामी यो मुद्दा कसरी सुल्झन्छ भन्नेमा व्यग्र प्रतीक्षारत छौं । उनीहरूबीच बंगलादेशको अर्थतन्त्र सुधारका विषयमा पनि छलफल भएको थियो । यसअघि आइतबार म्यान्मारका सेना प्रमुखले रोहिंग्या संकटका लागि उनीहरू आफैं जिम्मेवार रहेको बताएका थिए । जनरल मिन आङ हालिङले रोहिंग्याहरू आदिवासी समुदाय नभएको दाबी गरेका थिए । उनले राखिने राज्यमा पकड कायम गर्न विद्रोहीले हिंसा भड्काएको आरोप लगाएका थिए ।"
क्यारेबियन क्षेत्रमा फेरि समुद्री आँधी,"पोन्से (बीबीसीरोयटर्स) क्यारेबियन क्षेत्रमा दुई साताअघिको आँधी इर्मा को असर नसकिँदै अर्को शक्तिशाली आँधी गएको छ । मारिया नामको आँधीले लगभग इर्माकै बाटो पछयाइरहेको र भयावह क्षति पुर्याइरहेको अन्तर्राष्ट्रिय सञ्चारमाध्यमले जनाएका छन् । मारियाले डोमिनीका क्षेत्र नराम्ररी प्रभावित पारेको प्रधानमन्त्री रुजवेल्ट स्केर्रिटले जनाएका छन् । उनले भने, हामीले पैसाले किन्न सकिने सबै कुरा गुमायौं । यसअघि उनले आफ्नो निवासमा आँधीले क्षति पुर्याउनुअघि सामाजिक सञ्जालमार्फत आँधीका दृश्यहरू सार्वजनिक गरेका थिए । जोखिमका हिसाबले उच्च श्रेणीको बताइएको मारिया २ सय ६० किलोमिटर प्रतिघण्टाको वेगमा रहेको जनाइएको छ । अमेरिकी राष्ट्रिय आँधी केन्द्रले जीवन रक्षा र भौतिक संरचनाको क्षति न्यून गर्न आवश्य पूर्वतयारी गर्न तथा सचेत रहन सबैलाई आग्रह गरेको छ । मारियाले लिवार्ड आइल्यान्डको बाटोबाट गुज्रिँदै गर्दा मारिया चौथो श्रेणीको भएको बताएका थिए । लिवार्डमा अमेरिकी, ब्रिटिस भर्जिनलगायतका टापु पर्छन् । फ्रान्सको ग्वाडेलुप टापुमा मानिसलाई सुरक्षित स्थानमा बस्न निर्देशन दिएको छ । दुई साताअघिको इर्माको चपेटामा परेकै टापुहरूमा मारियाले क्षति पुर्याउने अधिकारीले चेतावनी दिएका छन् । अधिकारीका अनुसार मरिया मंगलबार उत्तरपूर्वी क्यारेबियन सागर तथा बुधबार प्युर्टो रिको र भर्जिन आइल्यान्ड पुग्नेछ । मारिया प्युर्टो रिको र भर्जिन टापुतिर जाँदा फेरि तीव्र हुने अनुमान छ । राष्ट्रपति डोनाल्ड ट्रम्पले अमेरिकी भर्जिन आइल्यान्डमा सोमबार आपत्काल घोषणा गरेका छन् ।"
उत्तर कोरियालाई ध्वस्त पार्ने चेतावनी,"न्युयोर्क (बीबीसी) अमेरिकी राष्ट्रपति डोनाल्ड ट्रम्पले राष्ट्रसंघमा पहिलोपटक सम्बोधन गर्दै अमेरिका र यसका पक्षधरको रक्षा गर्न उत्तर कोरियालाई ध्वस्त पार्ने चेतावनी दिएका छन् । उनले उत्तर कोरियाली नेता किम जोङ उन आफ्ना परमाणु कार्यक्रमका कारण आत्महत्याको उद्देश्यमा अघि बढिरहेको जनाए । उनले भने, रकेट म्यान आत्महत्याको उद्देश्य उन्मूख छ । ट्रम्पले राष्ट्रसंघको ७२ औं महसभालाई सम्बोधन गर्दै ट्रम्पले इरानलाई भ्रष्ट तानाशाही को संज्ञा दिए । उनले इरानलाई आतंकवादलाई सहयोग र समर्थन गर्न तत्काल बन्द गर्न चेतावनी दिए । उनले तेहेरानसँग परमाणु हतियार सम्बन्धी सम्झौता गरेको भन्दै पूर्वराष्ट्रपति बाराक ओबामाको पनि आलोचना गरे । ट्रम्पले भेनेजुएलामा जारी संकट अमेरिकालका लागि अस्वीकार्य भएको जनाउँदै अमेरिका छैवैमा हेरेर बसिरहन नसक्ने बताए ।"
दरबारमार्गमा सय प्रतिशत नाफा,"काठमाडौं दरबारमार्गका लत्ताकपडा व्यवसायीले एक सय प्रतिशतभन्दा बढी नाफा राखी बिक्री गर्दै आएको खुलासा भएको छ । आपूर्ति व्यवस्थापन तथा उपभोक्ता हित संरक्षण विभागले गरेको अनुगमन र व्यवसायीसँगको बयानको आधारमा सय प्रतिशतभन्दा बढी नाफा राख्ने गरेको खुलेको हो । व्यवसायीले दिएको बयानको आधारमा प्रतिवेदन तयार गरेका छौं, विभागका शाखा अधिकृत तथा दरबारमार्गको विषयका अनुसन्धान अधिकृत रमेशकाजी श्रेष्ठले भने, अनुसन्धानका क्रममा व्यवसायीले सय प्रतिशतभन्दा बढी मुनाफा लिएर बिक्री गरेको पाइएको छ । उनका अनुसार व्यवसायीले भने कर्मचारी खर्च, भाडासहित गरेर ५ देखि २० प्रतिशत मात्रै नाफा राखेको दाबी गर्दै आएका छन् । कानुनी रूपमा २० प्रतिशतभन्दा बढी नाफा लिन नपाउने व्यवस्था भएकाले उनीहरूले सोही दाबी गरेका हुन् । आपूर्तिमन्त्री शिवकुमार मण्डलसहित विभागले भदौ १९ गते गरेको अनुगमनमा छुटको नाममा सर्वसाधारणसँग अत्यधिक रकम लिई ठगी गरेको भेटिएको थियो । ठगी गरेको भन्दै अनुगमन टोलीले पुमा, नाइके, बिन्टले र स्टोर वानमा सिलबन्दी गरेको थियो । भदौ २१ गते दरबारमा पुन: अनुगमन गर्दा छुटको नाममा व्यापारीले थप ठगी गरिरहेको फेला परेको थियो । त्यसक्रममा अनुगमन टोलीले वाच एन्ड सी, सुलक्स सेन्टर, लेबल्स स्टोर प्रालिको रिबुक, लाइन्स स्टाइल इन्टरप्राइजेज प्रालिको बोसनी, लेबल्स स्टोर प्रालिका पसल सिलबन्दी गरिएका थिए । व्यवसायीले अवरोधसमेत गरेका थिए ।मुनाफा र भ्याटसहित जोडेर ४ हजार १ सय ३५ रुपैयाँ पर्ने घडीको बिक्री मूल्य १९ हजार ९ सय ९० रुपैयाँ, ४ हजार ९ सय ५० रुपैयाँ पर्ने घडी १३ हजार ९ सय ९० रुपैयाँमा बिक्री गरेको अनुगमन टोलीले फेला पारेको थियो । १० प्रतिशत छुट दिए पनि ८७ हजार रुपैयाँमा खरिद गरिएको घडी २ लाख ५ हजार ५ सय रुपैयाँमा बिक्री भएको थियो ।१ हजार ७ सय ५४ को टिसर्ट २ हजार ६ सय ५० रुपैयाँमा बिक्री गरिएको थियो । ७ हजार ६ सय १५ रुपैयाँमा खरिद गरिएको क्रस फिट जुत्ता १६ हजार ४ सय ९० रुपैयाँमा बिक्री गरेको भेटिएको थियो । कालोबजार तथा केही अन्य सामाजिक अपराध तथा सजाय ऐन २०३२ अनुसार २० प्रतिशतभन्दा बढी नाफा राखेर बिक्री गर्न पाइँदैन । तर, ब्रान्डेडका नाममा उच्च नाफा राखी सर्वसाधारणलाई ठगी गरेको हो । विभिन्न हिसाबले गरेको अध्ययनअनुसार कम्तीमा सय प्रतिशतभन्दा बढी नाफा राख्ने गरेको निष्कर्षमा विभाग पुगेको छ । शाखा अधिकृत श्रेष्ठका अनुसार उक्त प्रकरणका व्यापारीहरूसँग बयान लिने क्रम सकिएको छ । अनुगमनका क्रममा भेटिएको बिल र व्यवसायीले उपलब्ध गराएको खरिदबिक्री बिल अनुसन्धान गर्दा ठगी नै भएको देखिन्छ, उनले भने ।अब आपूर्तिमन्त्री शिवकुमार मण्डलको निर्देशनअनुसार थप कानुनी प्रक्रिया अघि बढाइने उनले बताए । प्रतिवेदन तयारी अवस्थामा छ, शाखा अधिकृत श्रेष्ठले भने, अब मन्त्रीज्यूको निर्देशनअनुसार थप कारबाही प्रक्रिया बढ्छ । प्रतिवेदन मंगलबार मन्त्रीसमक्ष पेस गर्ने तयारी छ । मन्त्री मण्डलले प्रतिवेदनबारे आफू जानकार नभएको बताउँदै व्यापारीलाई के कारबाही गर्ने भन्ने विषयमा कानुनी परामर्श भइरहेको बताए ।ठगी गर्ने व्यवसायीलाई यत्तिकै छाड्दिनँ । कुनकुन ऐनअनुसार कारबाही गर्न सकिन्छ भनेर परामर्श लिइरहेको छु, उनले भने, अपराधी मानसिकताका व्यवसायीलाई उन्मुक्ति दिँदैनौं । कानुनी आधारमा दुईतीन दिनभित्र मुद्दा दायर हुन्छ । उनले कालोबजारी ऐन र उपभोक्ता संरक्षण ऐन २०५४ अनुसार कारबाही गर्ने गृहकार्य भइरहेको बताए । कालोबजारी ऐनअनुसार २० प्रतिशतभन्दा बढी मुनाफा लिई बिक्री गरेको अवस्थामा निजलाई ५ वर्षसम्म कैद वा जरिवाना वा दुवै हुन सक्नेछ । तर, उपभोक्ता संरक्षण ऐनमा कारबाहीको दायरा प्रस्ट छैन । जानकारहरूका अनुसार भन्सार कार्यालयमा हुने न्यून बीजकीकरणले सरकार र उपभोक्ता ठगिँदै आएका छन् ।सामान आयात गर्दा भन्सारमा उक्त वस्तुको वास्तविक मूल्यभन्दा कम देखाएर सामान छुटाउनुलाई न्यून बीजकीकरण भनिन्छ । कर्मचारी र व्यवसायीको मिलेमतोमा न्यून बीजकीकरण हुँदा उपभोक्ता ठगीसँगै राजस्व संकलनमा पनि कमी आउँछ । लत्ताकपडा, छालाजुत्ता दैनिक उपभोग्य सामग्रीमा दरबन्दी मूल्यअनुसार भन्सार अधिकृतहरूले राजस्व उठाउँछन् । लत्ताकपडा, टिसर्ट जुत्ताको मूल्यांकन १ सय रुपैयाँदेखि साढे २ सय रुपैयाँ मात्रै गरिन्छ । न्यून बीजकीकरण त्यहीँबाट सुरु हुने जानकारहरू बताउँछन् । भन्सार विभागले भने न्यून बीजकीकरण, भ्याट छलीको सन्दर्भमा आन्तरिक राजस्व र राजस्व विभागको दायित्वमा पर्ने दाबी गर्दै आएको छ । न्यून बीजकीकरणबाट उपभोक्ताहरू ठगिन थालेपछि आन्तरिक राजस्व विभागले अनुगमन तीव्र बनाएको छ । विभागका महानिर्देशक किशोरजंग कार्कीका जिल्लामा रहेका ४९ कार्यालयबाट अनुगमन भएको छ । एक साताको अवधिमा २५ सय लत्ताकपडा पसलमा अनुगमन भएको उनले बताए । अनुगमनका क्रममा बिलबीजक जारी गरेनगरेको, दर्ता, खाताहरू हेरेका छौं, उनले भने, बिल नभएको पाएमा अनुगमनस्थलमै १ हजारदेखि ५ हजार रुपैयाँसम्म जरिवाना भएको छ ।"
माथिल्लो कर्णालीको मुआब्जा वितरण सुरु,"आयोजनाले सुरुङ, बाँध, पावरहाउस निर्माणका लागि अछाम र दैलेखको २५२७२ हेक्टर वन क्षेत्र प्रयोग गर्दै छ । जसमध्ये दैलेखको १२१०६ र अछामको १३१६६ हेक्टर वन क्षेत्रको जग्गा आवश्यक पर्छ । हटाइने रुखबिरुवाको सट्टा १ अनुपात २५ बराबर प्रवद्र्धकले दुवै जिल्ला वन कार्यालयले संयुक्त रूपमा तोकेको स्थानमा वृक्षरोपण गरी ५ वर्षपछि हस्तान्तरण गर्नुपर्नेछ । पुन:स्थापना तथा पुनर्वाससम्बन्धी कार्ययोजनाअनुसार कुल ४ सय २६ घरधुरीलाई मुआब्जा दिनुपर्नेछ । आयोजनाबाट ५६ घरधुरी विस्थापित हुनेछन् ।"
रसुवागढीबाट भेडाच्यांग्रा नआउने,"रसुवा (कास) दसैंका लागि रसुवागढी नाकाबाट भेडाच्यांग्रा नआउने भएको छ । चिनियाँ भूभागसम्म जाने अनुमति नेपालीलाई नभएपछि व्यापारीहरू भेडाच्यांग्रा ल्याउन नसकेका हुन् । भेडाच्यांग्रा लिन केरुङबाट जोङखा भन्ने स्थानमा जानुपर्छ । हामीलाई केरुङसम्म मात्र जाने अनुमति छ, भेडाच्यांग्रा व्यापारी दिवाकर न्यौपानेले भने, त्यसभन्दा अगाडि जाने अनुमति नभएपछि दसैंका लागि ल्याउन सकिने भएन । अघिल्ला वर्षमा भेडाच्यांग्रा ल्याउन व्यापारीहरूले दसैं आउनुभन्दा तीन साताअघि नै गाडी लिएर केरुङ पुग्ने गरेका थिए । यसपालि उनीहरू जान पाएनन् । केरुङसम्म भेडाच्यांग्रा ल्याउने व्यापारी नै पाएनौं, उनले भने, यसअघि भेडाच्यांग्राका मालिकले नै केरुङसम्म ल्याइदिन्थे । यसरी ल्याउनका लागि पहिले नै रकम बुझाएर अर्डर गर्नुपर्ने उनले बताए । केरुङबाट ल्याउन समस्या भएपछि मुस्ताङतिरबाट ल्याउन थालिएको छ । यताका व्यापारी पनि उता जान थालेका छन्, उनले भने, सीमाका दुई जिल्ला रसुवा र नुवाकोटका लागि भने करिब २ सय भेडाच्यांग्रा आउँछन् । एउटा भेडाको मूल्य २० देखि २३ हजार रुपैयाँ पर्ने उनले बताए । भेडाच्यांग्रा खसीबोकाभन्दा निकै महँगो पर्ने भएकाले व्यापारीले पनि यसको व्यापारमा चासो दिन छाडेका छन् ।"
टायरको आयात बढयो,"पर्सा वीरगन्ज नाकाबाट भारतीय टायरको आयात ह्वात्तै बढेको छ । स्वदेशी एक मात्र टायर उद्योग गोरखकालीले करिब १ वर्षदेखि उत्पादन बन्द गरेपछि टायरको निकासी बढेको हो । वीरगन्ज नाकाबाट मात्रै गत आर्थिक वर्षमा २ अर्ब ३७ करोड ५९ लाख ६६ हजार रुपैयाँ बराबरको टायर आयात भएको छ । गोरखकाली टायर उद्योगले उत्पादन बन्द गरेपछि भारतीय टायरले नेपालमा एकछत्र बजार पाएको हो । वीरगन्ज भन्सार कार्यालयको तथ्यांकअनुसार गत आर्थिक वर्षमा मात्रै यो नाकाबाट ५ करोड १२ लाख २३ हजार ९ सय ५४ थान टायर आयात भएको छ । कार्यालयका सूचना अधिकृत सन्तोष यादवले यो नाकाबाट भित्रिने अधिकांश टायर भारतीय हुने गरेको बताए । टाटा कम्पनीले मात्र थोरै टायर जापानबाट आयात गर्छ । अघिल्लो आवमा यसै नाकाबाट १ अर्ब ११ करोड ४६ लाख ९३ हजार रुपैयाँ बराबरको ६ लाख १२ हजार ९ सय २ थान टायर आयात भएका थिए । टायर आयात गर्दा मूल्यको २० प्रतिशत अन्त:शुल्क र १३ प्रतिशत मूल्य अभिवृद्धि कर लाग्छ । यसरी ३३ प्रतिशत कर मात्र तिरेर भित्रिने टायर तुलनात्मक रूपमा नेपाली टायरभन्दा महँगो पर्न जान्छ । कृषि प्रयोजनमा प्रयोग हुने सवारी टयाक्टरको टायर आयात गर्दा भने १५ प्रतिशत अन्त:शुल्क मात्र लाग्छ । कुनै समय स्वदेशी टायर उद्योग गोरखकालीको उत्पादनले भारतीय टायरलाई राम्रो टक्कर दिए पनि यो उद्योग बेलाबेलामा बन्द हुने र बजारको माग धान्न नसक्ने भएपछि पुन: भारतीय टायरले नेपाली बजारमा व्यापारिक रूपमा सफलता पाएको हो । सर्वाधिक आयात हुने टायरमा बस र ट्रकका हुने गर्छन् । त्यसपछि जिप, कार, भ्यान, मोटरसाइकल आदिका टायर आयात हुन्छन् । गोरखकाली टायरको बिक्री वितरणको काम गर्दै आएको साल्ट ट्ेरडिङ कर्पोरेसन लिमिटेडको अञ्चल कार्यालय वीरगन्जका प्रमुख अमोज लामिछानेले करिब १ वर्षयता कर्पोरेसनले स्वदेशी टायर बिक्री गर्न नपाएको बताए । उत्पादन नै बन्द भएकाले हामीले यसको बिक्री वितरण गर्न पाएका छैनौं, उनले भने, गुणस्तरीय र बजारमा राम्रै माग भए पनि स्वदेशी टायरको नियमित उत्पादन नहुँदा यसको बजार खस्किएर गएको हो ।"
सबैलाई पहिलो खेल महत्त्वपूर्ण,"नेपाली टोली :गोलरक्षक : रोहित कार्की, विशाल सुनार, सिद्धान्त थापामगरडिफेन्डर : रोशन दोङ, दीपक भण्डारा, सन्जिव अर्याल, पुकार खड्का, रन्दीप पौडेल, सुवास कार्की, असिम गुरुङमिडफिल्डर : रोशन रानामगर (कप्तान), सन्जु श्रेष्ठ, दर्शन गुरुङ, कार्लोस बखरिया, अशोक किङरिङ मगर, अन्जल महर्जन, सौगात खवास, निशान रावलफरवार्ड : अभिषेक श्रेष्ठ, बिर्जेश चौधरी, रन्जन पुन (उपकप्तान), आकाश बुढामगर, सेरब लो तामाङ ।"
पुलिस च्याम्पियन,"हेटौंडा (कास) नेपाल पुलिस क्लबले मंगलबार केशवलाल श्रेष्ठ स्मृति दोस्रो राष्ट्रिय पुरुष भलिबलको उपाधि जितेको । पुलिसले फाइनलमा विभागीय प्रतिद्वन्द्वी त्रिभुवन आर्मी क्लबलाई २५२०, २५१६, २५२० को सोझो सेटमै हराउँदै उपाधि जितेको हो । पुलिसले २ लाख रुपैयाँ पुरस्कार हात पारेको छ । आर्मीले १ लाख जित्यो । निर्मल माविको कोर्टमा भएको स्पर्धामा सशस्त्र प्रहरीको एपीएफ क्लब तेस्रो भयो । उसले ५० हजार र चौथो भएको आयोजक मकवानपुरले २५ हजार पुरस्कार पाए । प्रतियोगिताको उत्कृष्ट खेलाडी प्ुलिसका कुलबहादुर थापा भए । उनले १० हजार थापे । उत्कृष्ट लिफ्टर, डिफेन्डर र प्रशिक्षकमा क्रमश: पुलिसका इमबहादुर राना, शमशेर चन्द र सरोज श्रेष्ठ चयन भए । उत्कृष्ट ब्लकर र स्पाइकर आर्मीका भैरव बम र धनबहादुर भट्ट भएका थिए । विधागत उत्कृष्टले ५५ हजार पुरस्कार पाए । प्रतियोगिता केशवलाल श्रेष्ठ स्मृति प्रतिष्ठानले युवा तथा खेलकुद समन्वय समितिसँग मिलेर आयोजना गरेको हो । विजेतालाई हेटौंडा उपमहानगरपालिका मेयर हरिबहादुर महत, अतिरिक्त महानिरीक्षक केशरीराज घिमिरे, नेपाल भलिबल संघका अध्यक्ष मनोरन्जन रमण शर्मा, प्रजिअ चक्रबहादुर बुढालगायतले पुरस्कृत गरे । हेटौंडा निवासी भलिबलका मुख्य राष्ट्रिय प्रशिक्षक श्रेष्ठको २०७२ साल वैशाख १२ को भूकम्पमा परेर निधन भएको थियो ।"
बक्सिङ सेमिफाइनल आज,"काठमाडौं (कास) दोस्रो वीर गणेशमान सिंह राष्ट्रिय महिला तथा पुरुष खुला बक्सिङको पुरुष ५२ केजी तौलमा मंगलबार एपीएफका विक्रम परियार र रसुवाका प्रदीप घिमिरे सेमिफाइनल पुगेका छन् ।५६ केजीमा एपीएफका पूरन राई, आर्मीका नरेश देवान, नवलपरासीका अबिन परियार र आर्मीका विमल रोक्का अन्तिम चारमा पुगेका छन् । नक्सालका रवि घले, आर्मीका एकबहादुर घले र सुरेश नेपाली तथा मेघदूत क्लबका सतेन्द्र शाक्य ६० केजी तौलको सेमिफाइनल पुगे ।बसन्तपुर डबलीमा मंगलबार ६४ केजीमा विजयी हुँदै आर्मीका दीपक श्रेष्ठ, एपीएफका अनिश श्रेष्ठ, झापाका अविनय राई र पुलिस क्लबका भूपेन्द्र थापा सेमिफाइनल प्रवेश गरे । ६९ केजीतर्फको सेमिफाइनलमा आर्मीका कृष्णप्रसाद घले र रवि सुनार, पुलिसका कमल थापा र एपीएफका विकासबल लामा पुगे । ७५ केजीमा आर्मीका दिपेश लामा र लालबहादुर आलेमगर, एपीएफका कौशलजंग थापा र चितवनका दिवसलाल भूमि तथा ८१ केजीमा दाङका किशोर खत्री, आर्मीका अर्जुन सिंगो, कृष्णराज शाही र कास्कीका दीपक सुनुवार सेमिफाइनल पुग्न सफल भए । ९१ केजीमा आर्मीका धकबहादुर तामाङ, झापाका इशानजंग शाही, एपीएफका गोकुल गुरुङ र आर्मीका महेन्द्र केसीले सेमिफाइनलमा स्थान बनाए । महिलापुरुष दुवैको सेमिफाइनल बुधबार हुनेछ ।"
नेपालले भुटानविरुद्ध खेल्दै,काठमाडौं (कास) डिफेन्डिङ च्याम्पियन नेपालले साफ यू१८ फुटबल च्याम्पियनसिपअन्तर्गत बुधबार पहिलो खेलमा आयोजक भुटानको सामना गर्दै छ । सोमबार बंगलादेशले भारतलाई ४३ ले र भुटानले माल्दिभ्सलाई १० ले हराएका थिए । बुधबारै दोस्रो खेलमा बंगलादेश र माल्दिभ्स भिड्दै छन् ।
सुवास र अनुपमा उत्कृष्ट,"काठमाडौं (कास) स्वर्ण ६, रजत ३ र कांस्य ११ पदकसाथ आयोजक नेपाल सितोरियो कराते घण्टाघर शाखा डोजो १२ औं उपत्यकाव्यापी करातेमा च्याम्पियन बनेको छ । पुरुषमा भक्तपुरका सुवास परियार र महिलामा घण्टाघरकी अनुपमा बागचन्द उत्कृष्ट खेलाडी चुनिए ।"
धरान सेमिफाइनलमा,विराटनगर (कास) आयोजक सीएमजी क्लब विराटनगरलाई ३१ ले हराउँदै धरान मंगलबार पूर्वाञ्चलस्तरीय भेट्रान फुटबलको सेमिफाइनल पुगेको छ । धरानबाट सुरज राईले दुई र राकेश राईले एक गोल गरे । आयोजकका शम्भु घिमालले एक गोल फर्काए ।
चर्च ब्वाइज र आयोजक भिड्ने,"दमक (कास) प्रथम दूधे गोल्डकप फुटबलको बुधबार उद्घाटन खेलमा आयोजक दूधे युथ क्लबले चर्च व्बाइज काठमाडौंसँग प्रतिस्पर्धा गर्नेछन् ।आयोजक क्लबका अध्यक्ष सन्तोष थोप्रा लिम्बू अनुसार प्रतियोगितामा रूपन्देही, हिमालयन शेर्पा, झापा, मोरङ, चर्च ब्वाइज काठमाडौं, आयोजक, त्रिभुवन आर्मी र एपीएफ सहभागी हुने छन् ।झापाको शिवसताक्षी नगरपालिकामा असोज ११ सम्म चल्ने गोल्डकप विजेताले ३ लाख १ हजार र उपविजेताले १ लाख ५१ हजार रुपैयाँ पुरस्कार जित्ने छन् । दर्शकका लागि १० हजार सिट क्षमताको बाँसको प्यारापिट बनाइएको छ । जिल्लामा यो सिजनको पहिलो प्रतियोगिता हो । जिल्लामा सिजनको दोस्रो गोल्डकप कात्तिक २८ देखि हुनेछ । झिलझिलेमा हुने गोल्डकपमा ए डिभिजनका ८ सहित १० टिमको सहभागिता रहने छ ।"

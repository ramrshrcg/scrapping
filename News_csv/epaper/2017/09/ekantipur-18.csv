शीर्षक,विवरण
मतदान आज,"जिल्लाका १५ स्थानीय तहमा ३ लाख ८ हजार ४ सय ४ मतदाता छन् । यो संख्यामा एक जना तेस्रोलिंगी पनि छन् जो पहिलोपटक मतदानमा सहभागी हुँदैछन् । जिल्ला निर्वाचन कार्यालयका अनुसार बर्दिवास ८ का ३१ वर्षीय बुद्धबहादुर आले जिल्लामा एक मात्र तेस्रोलिंगी मतदाता हुन् । जलेश्वरस्थित नीलहीरा समाजका कार्यक्रम संयोजक रामवरण यादव भने महोत्तरीमा ५ हजारभन्दा बढी तेस्रोलिंगी रहेको बताउँछन् । जिल्ला निर्वाचन कार्यालयका कारण आफूहरूको पहिचान गुमेको उनको गुनासो छ । मतदाता नामावली संकलनका बेला आफूहरूले तेस्रोलिंगी लेखाए पनि नामावलीमा लिंगको ठाउँमा पुरुष वा महिला भनेर आएपछि निर्वाचन कार्यालय पुगेर सच्याइदिन आग्रह गर्दा पनि सुनुवाइ नभएको उनले बताए । यो त हाम्रो परिचय नै होइन, यादवले भने, संविधानमा उल्लिखित समानताको हकको निर्वाचन कार्यालयले उल्लंघन गर्यो । संविधानमा लिंगका आधारमा कुनै विभेद हुने छैन भनी उल्लेख भए पनि दलका मान्छेले समेत आफूहरूलाई उपेक्षा गरेको उनको भनाइ छ । स्थानीय तह निर्वाचनमा टिकटका लागि दलहरूलाई आग्रह गर्दा पनि आफूहरू तेस्रोलिंगी भएकै कारण नपाएको उनले बताए । सिरहामा पनि निर्वाचनको तयारी पूरा भएको छ । जिल्लाका ८ नगरसहित १७ स्थानीय तहका लागि मतदान हुँदै छ । ३ लाख ३२ हजार ८ सय ९४ मतदाता मतदानमा सहभागी हुँदैछन् । संवेदनशील मानिएका केन्द्रहरूमा प्रमुख जिल्ला अधिकारी श्रीकृष्ण श्रेष्ठ र प्रहरी उपरीक्षक शेखर कोइरालालगायतको टोलीले आइतबार अवलोकन गरेको छ । सिरहामा २ सय २१ मतदानस्थल र ४ सय ३१ केन्द्र कायम छन् ।"
अनियमितताका पर्याय !,"सञ्चालक समितिबाट स्वीकृति लिएर थप कर्मचारी नियुक्त गर्ने प्रावधान भए पनि खड्काले लिखित, मौखिक कुनै परीक्षा नलिई धमाधम कर्मचारी नियुक्त गरेका छन् । निगमको कार्यालय सहयोगीदेखि प्रबन्ध निर्देशकसम्मको ७ सय ५३ स्वीकृत दरबन्दी भए पनि निगममा थप १ सय ३० कर्मचारी नियुक्त गरिएको छ । निगम अधिकारीका अनुसार मन्त्री र सचिवको ठाडो निर्देशन भन्दै कर्मचारी नियुक्त गरिएको हो ।"
निजी फार्मेसी हटाउन टिचिङको अटेरी,"काठमाडौं (कास) महाराजगन्जस्थित त्रिवि शिक्षण अस्पताल (टिचिङ) ले सर्वोच्च अदालतको आदेशविपरीत अस्पतालको हाताभित्र निजी फार्मेसी हटाउन अटेरी गरेको छ । सर्वोच्चले अस्पताल परिसरभित्रका निजी फार्मेसी हटाउन आदेश दिएको २ वर्ष बित्दा पनि टिचिङले अझै हटाएको छैन ।सरकारले सबै सरकारी अस्पतालमा आफ्नै फार्मेसी खोल्ने निर्णय गरी अघिल्लो वर्ष नै आवश्यक रकमसमेत निकासा गरिसकेको थियो । सर्वोच्चको आदेशअनुसार सरकारी अस्पतालभित्र निजी फार्मेसी सञ्चालनमा रोक लगाइएको छ । निजी फार्मेसी सञ्चालन नियन्त्रण गर्न सरकारले अस्पताल फार्मेसी सेवा निर्देशिका ०७२ जारी गरेको छ । टिचिङले भने उक्त निर्देशिकाविपरीत अस्पताल परिसरभित्र निजी फार्मेसी चलाइरहेको छ । यहाँ ४ निजी फार्मेसी सञ्चालनमा छन् । केहीले त नामसमेत नराखी चलाइराखेका छन् । परिसरभित्र अस्पतालका आफ्नै २ फार्मेसी पनि सञ्चालनमा छन् । अस्पतालको फार्मेसीमा भने औषधिको सधैं अभाव रहने बिरामीहरूको गुनासो छ ।दाङका कुमार आचार्यलाई डाक्टरले ७ थरी औषधि लेखिदिए । अस्पतालको फार्मेसीमा ३ थरी मात्रै पाइएकाले बाँकी निजी फार्मेसीबाट किन्न उनी बाध्य भए । सस्तो औषधि मात्रै भित्र पाइयो, महँगो त निजी फार्मेसीमै किन्नुपर्ने रहेछ, उनले भने । अझ उपचारका लागि आउने कतिपय बिरामीलाई त अस्पतालको आफ्नै फार्मेसी छ भन्नेसमेत थाहा हुँदैन । धादिङबाट छोराको कानको उपचार गर्न टिचिङ आएका शालिग्राम लम्सालले निजी फार्मेसीबाटै औषधि किने । खोइ अस्पतालको फार्मेसीबारे थाहा छैन, औषधि लेखिदिने डाक्टरले पनि यसबारे केही भनेनन्, उनले भने ।वीर, कान्ति, मानव अंगप्रत्यारोपण केन्द्र शिक्षण अस्पताल, प्रसूति गृह, शुक्रराज ट्रपिकल र पाटन अस्पतालले आफ्नै फार्मेसी चलाएका छन् । तर, ती सबैजसो अस्पतालका फार्मेसीमा सधैं औषधि नपाइने गुनासो बिरामीहरूको छ । खरिद प्रक्रिया लामो र झन्झटिलो भएकाले अस्पतालका फार्मेसीमा औषधि अभाव हुने गरेको अस्पतालका निर्देशकहरू बताउँछन् । तर, सरकारले यस्ता समस्या समाधान गर्न टेन्डर नगरी न्यूनतम ५ लाखको औषधि सिधै किनेर फार्मेसी सञ्चालनमा ल्याउन निर्देशन दिएको छ । कतिपय बिरामीलाई त औषधि खर्च जुटाउनकै लागि अस्पताल वरपरका माग्न बस्नुपर्ने अवस्था छ । सरकारले विपन्न नागरिकलाई विभिन्न ८ प्रकारका रोगमा १ लाख रुपैयाँसम्मको खर्च दिन्छ । तर, ती सबै बिरामी महँगो औषधिको मारमा छन् । निजी फार्मेसी हटाउन सके सरकारी फार्मेसीमा औषधि अभावको समस्या हट्ने स्वास्थ्यमन्त्री गिरिराजमणि पोखरेल बताउँछन् ।टिचिङका प्रशासन प्रमुख कृष्णदेव पन्तले नियमविपरीतका निजी फार्मेसीलाई चाँडै हटाइने बताए । फार्मेसी सञ्चालकसँग भाडाको विवाद चलिरहेको छ, विवाद मिलेसँगै निजी फार्मेसी हटाउँछौं, पन्तले भने । स्वास्थ्य मन्त्रालय र शिक्षा मन्त्रालयको दोहोरो नीतिका कारण टिचिङले निजी फार्मेसी हटाउन आनाकानी गरिरहेको स्वास्थ्य मन्त्रालयका प्रवक्ता हरिदास शर्माले बताए ।"
अझै खुल्न सक्दैनन् द्वन्द्वपीडित,"काठमाडौं उनी १३ वर्षकी थिइन् । २०५६ भदौमा पहाडको गाउँबाट साथीसहित बेंसी झरिन् । त्यहाँ माओवादीको कार्यक्रम रहेछ । केहीबेर त्यहाँ बसेर स्वास्थ्य ठीक नभएकाले औषधि लिएर फर्किरहेकी थिइन् ।बाटामा उनीसहित ३ जनालाई तत्कालीन विद्रोहीले बन्धक बनाएर लगे । र तीनै जनामाथि सामूहिक बलात्कार भयो । उनका बुबा राजनीतिमा सक्रिय थिए । घरमा ३४ दिनपछि घटनाबारे थाहा भएछ, आँखा खुल्दा अस्पतालमा थिइन् । केही दिनपछि नै उनलाई परिवारबाट टाढा रहेका आफन्तकहाँ पठाइयो । त्यहीं उनले पढाइलाई निरन्तरता दिइन् । अहिले घटना भएको १८ वर्ष पुगिसकेको छ । तर, घटनाको झझल्को दिनहुँ आइरहन्छ । स्टोरी किचेन नामक संस्थाको कार्यक्रममा भेटिएकी उनले भनिन्, सानै उमेरमा यौन हिंसामा परेकाले अहिलेसम्म पाठेघरमा समस्या छ । बन्दुकको कुनाले हानेकाले अहिलेसम्म पनि शरीरमा खत छन्, चोट दुख्छ । उनले उच्च माध्यमिक तहसम्मको अध्ययन पूरा गरेकी छिन् । परिवारमा पति र बच्चा छन् । यो कुरा उनको माइतीबाहेक पति र घरमा कसैलाई थाहा छैन । अहिले उनी आफ्नो नाम र जिल्ला केही भन्न चाहँदिनन् । माओवादी युद्धमा पीडित भए पनि राज्यबाट क्षतिपूर्ति र द्वन्द्वपीडितको पहिचान चाहन्छिन् । तर आफूमाथिको घटनाबारे र अहिलेको स्वास्थ्य समस्याबारे खुलेर बोल्न सक्ने स्थिति छैन । पतिलाई थाहा भए सम्बन्ध टुट्ने डर छ भने सन्तानले पनि समाजमा अवहेलना भोग्नुपर्ने डर छ उनलाई ।द्वन्द्वका बेला भएका यौन हिंसाका घटनाले अहिले पनि धेरै महिलालाई शारीरिक र मानसिक रूपमा पिरोलिरहेको छ । उनीहरू त्यस्ता घटनाबारे कोहीसँग खुुल्न सकेका छैनन् । कुटाइ र यातनाको कुरा गरिरहँदा यौन हिंसाबारे बोल्न चाहँदैनन् । आर्थिक अभावमा स्वास्थ्य समस्या लुकाएर बसिरहेका छन् । यस्तै अर्की पात्र हुन् शर्मिला (नाम परिवर्तन) । १४ वर्ष हुँदा २ दिदीबहिनी पढ्न जान्थे । सेनाले हामीलाई माओवादी ठान्थ्यो, उनले भनिन्, कहिले स्कुल जाँदा बाटोमा घेर्ने त कहिले स्कुलमै आएर धम्क्याउने गर्थे ।२०६३ जेठ २८ मा सेनाले माओवादी भनेर गिरफ्तार गर्यो । उनले शारीरिक यातना मात्र भोगिनन्, सेनाका कति जवानले कतिपटक बलात्कार गरे उनलाई याद छैन । अर्धचेत अवस्थामै सेनाको ब्यारेकबाट रातिमा बाहिर लगियो । छातीमा गोली हानियो र उनलाई नजिकैको नर्सरीमा फालियो । त्यसले गर्दा उनको करङको हड्डी भाँचिएको छ भने खुट्टा पनि काम नलाग्ने भइसकेको छ ।हविलचियरको सहाराले हिँडडुल गर्ने उनी गर्वसाथ भन्छिन्, त्यस्तो अवस्थाका बावजुद कहिल्यै मागेर खाएकी छैन । तर द्वन्द्वकालमा भएको हत्या प्रयास र यातनाबारे बोले पनि उनले यौन हिंसाको कुरा न समाजमा भन्न सकेकी छन्, न त सन्तानलाई नै सुनाउन सकेकी छन् । द्वन्द्वकालमा बालबालिकाको सुरक्षा गर्नुपर्ने निकायबाटै ममाथि अत्याचार भयो । मैले यस्तो राज्यसँग क्षतिपूर्तिको के अपेक्षा गरुँ ? उनको प्रश्न छ । घटनाको दशक नाघ्दा पनि शरीरले जतिपटक दुखेर सम्झाउँछ आफूमाथि किशोरावस्थामै भएको भयावह घटना सम्झिन्छिन् उनी ।द्वन्द्वमा भएका यौन हिंसाले महिलाहरूमाथि दीर्घकालीन असर पारेको छ । तर सत्यनिरुपण तथा मेलमिलाप आयोगमा यससम्बन्धी कम उजुरी परेको द्वन्द्वपीडित सम्बद्ध संघसंगठनको भनाइ छ । यौन हिंसा भएकाहरूलाई जीविकोपार्जनमा कठिनाइ भइरहेको र उनीहरूमाथि द्वन्द्वको असर कायमै रहेकाले समाजसँग खुल्न नसकेको स्वयं पीडितहरू बताउँछन् । २०६८ मा राहत निर्देशिका बने पनि त्यसले यौन हिंसापीडितलाई समेटेको छैन ।अछाम दरबारनजिककी महिला सुत्केरी अवस्थामै सेनाबाट बलात्कृत भएकी थिइन् । अहिले उनको पाठेघरमा समस्या भएको उनी बताउँछिन् । त्यो बेला जे भयो त्यसले अझै गाह्रो भइरहेको छ, उनले भनिन्, श्रीमान्ले पनि अर्की ल्याउने भन्नुहुन्छ । द्वन्द्वकालमा माओवादी भनेर गाउँमा अन्य महिलाहरूमाथि पनि बलात्कार भएको र अहिले जन्मेका सन्तानमाथि पतिले शंका गर्ने उनले बताइन् । यहाँका धेरै द्वन्द्वपीडित विस्थापित भएका छन् । कलिलो उमेरमै यौन हिंसा तथा यातनाका घटनाले जीवनभर शारीरीक र मानसिक असर गर्ने मनोविज्ञ बताउँछन् । पति, परिवार भए पनि त्यस्ता घटनापछि तत्कालै मनोपरामर्श नपाएकाले व्यक्तिगत जीवनमा सधैं अशान्त अनुभव गर्ने मनोविज्ञ करुणा कुँवरको भनाइ छ । अहिलेसम्म पनि त्यसता पीडितमा साइकोलोजिकल ट्रमाका लक्षण देखिन्छन्, उनी भन्छिन्, मनको वह भन्न नपाएपछि त्यसले डिप्रेसनमा जाने सम्भावना रहन्छ ।सत्यनिरुपण तथा मेलमिलाप आयोगकी सदस्य मञ्चला झा आयोगले द्वन्द्वकालीन यौन हिंसाका घटनालाई संवेदनशील मान्दै गम्भीरतापूर्वक लिने बताउँछिन् । आयोग यस्ता घटनाका दोषीलाई दण्डका लागि सिफारिस गर्न प्रतिबद्ध छ, उनले भनिन्, अन्तर्राष्ट्रिय कानुन, यूएनको मापदण्ड सबैलाई हेरी पीडितलाई राहत र न्याय दिने कार्यविधि बनिरहेको छ । कार्यविधिमा पीडितको स्वास्थ्योपचार, पीडितको चाहनाअनुसारको क्षतिपूर्तिलगायत कुरा छन् ।आयोगमा ५ सयको हाराहारीमा यौनजन्य अपराधका उजुरी परेका छन् । तर, आयोगले उजुरीकर्ताको सनाखत गरेपछि मात्र यकिन संख्या भन्न सकिने झा बताउँछिन् । यौन हिंसापीडितको उजुरी आयोगसम्म ल्याउन सक्नु र ती अपराध प्रमाणित गर्नु दुवै चुनौती रहेको बताउँदै भनिन्, मुख्य कुरा त पीडितले यौन हिंसाका कुरा खुलेर बताउनै चाहँदैनन् । उजुरीमा यातना, कुटपिट, मानसिक तथा शारीरिक हिंसाजस्ता शब्द प्रयोग गरिएका छन् ।उनका अनुसार बलात्कार क्षमादान गर्न नसकिने अपराध भएकाले पीडितलाई पहिलेपरिपूरण दिनु र त्यसपछि मात्र दोषीलाई कारबाही गर्नु दोस्रोमा राखिनेछ । उनका अनुसार पीडितको गोपनीयतालाई ध्यानमा राख्दै त्यसैअनुसारको निर्देशिका र कार्यविधि बनाइएको छ । साथै पीडितलाई समस्या राख्न सहज होस् भन्ने उद्देश्यले सातै प्रदेशमा महिला विशेषज्ञलाई खटाइएको आयोगले जनाएको छ ।"
कान्तिपुरकर्मी मिश्र पुरस्कृत,"काठमाडौं विज्ञान तथा प्रविधि मन्त्रालयले कान्तिपुर दैनिकका प्रमुख उपसम्पादक अतुल मिश्रलाई विज्ञान तथा प्रविधि पत्रकारिता पुरस्कार प्रदान गरेको छ । राष्ट्रिय विज्ञान दिवसका अवसरमा आइतबार आयोजित कार्यक्रममा विज्ञान तथा प्रविधिमन्त्री दीपक बोहोराले मिश्रलाई नगद पुरस्कारसहित प्रमाणपत्र प्रदान गरे ।कार्यक्रममा नेपाल टेलिभिजनकी पत्रकार अनीता विन्दुलाई समेत विज्ञान तथा प्रविधि पुरस्कार प्रदान गरियो । मन्त्रालयले कक्षा ११ र १२ को वार्षिक परीक्षामा विज्ञान विषयमा उच्चतम अंक प्राप्त गर्ने ७ प्रदेशका सामुदायिक तथा संस्थागत विद्यालयका १४ विद्यार्थीलाई समेत पुरस्कार प्रदान गरेको छ ।पुरस्कृत हुनेमा परमात्मा बानियाँ, नवीन ढकाल, मनीषकुमार महतो, दीक्षाकुमारी मण्डल, अस्लेष पाण्डे, आशिष त्रिपाठी, सन्दीप दाहाल, सुजन तिमिल्सिना, अनुष्का सुवेदी, पवन गौतम, टेकनारायण भट्टराई, सुदीपजंग शाही, मोहित जोशी र कञ्चन सन्तोषप्रसाद भट्ट छन् ।"
बालिका करणी गर्ने पक्राउ,काठमाडौं (कास) करणी गरेको आरोपमा प्रहरीले १६ वर्षीय सफल विकलाई पक्राउ गरेको छ । मित्रनगर डेरा गरी बस्ने स्याङ्जा वालिङका विकलाई १२ वर्षीयालाई करणी गरेको भन्दै शुक्रबार पक्राउ गरिएको हो । उपचारपछि बालिका डिस्चार्ज गरिएको प्रहरीले जनाएको छ ।
लेखा अधिकृत निलम्बित,काठमाडौं (कास) यातायात व्यवस्था विभागले ९२ लाख रुपैयाँ हिनामिना गरेको अभियोगमा मेची यातायात कार्यालयका लेखा अधिकृत भगवान भट्टराईलाई २ महिनाका लागि निलम्बन गरेको छ । आव ०७३७४ मा ९२ लाख ३ हजार रुपैयाँ बैंकमा दाखिला नगरी हिनामिना गरेको आरोपमा निलम्बन गरिएको विभागका महानिर्देशक रूपनारायण भट्टराईले बताए । थप अनुसन्धान तथा कारबाहीका लागि अख्तियार दुरुपयोग अनुसन्धान आयोगमा सम्पूर्ण विवरण पठाइएको जानकारीसमेत उनले दिए ।
स्वदेशमै बेलायती डिग्री,काठमाडौं (कास) बेलायती विश्वविद्यालयको कार्यक्रम स्वदेशकै ब्रिटिस कलेजमा अध्ययन गर्ने २ सय १ विद्यार्थी दीक्षित भएका छन् । बेलायतको युनिभर्सिटी दी वेस्ट अफ इंग्ल्यान्ड र लिड्स वेकेट युनिभर्सिटीको सहकार्यमा ६ वर्षदेखि ब्रिटिस कलेजले बेलायती डिग्री स्वदेशमै पाउने गरी शिक्षा मन्त्रालयबाट अनुमति लिएको छ । युनिभर्सिटी अफ दी वेस्ट अफ इंग्ल्यान्डको पाठ्यक्रममा बीबीए (हन्स) बिजनेस एन्ड म्यानेजमेन्टका ६९ र एमएस्सी इन्टरनेसनल बिजनेस म्यानेजमेन्टका २८ जना दीक्षित भएका छन् । त्यसैगरी लिड्स बेक्केट युनिभर्सिटीअन्तर्गत बीएस्सी (हन्स) कम्युटिङका १ सय ४ विद्यार्थी दीक्षित भएका छन् ।
सुरक्षा योजना लागू,काठमाडौं (कास) महानगरीय प्रहरी परिसर काठमाडौंले दसैंतिहार केन्द्रित सुरक्षा योजना सार्वजनिक गरेको छ । चाडबाडको मौका छोपी उपहार चिठ्ठाजस्ता कार्यक्रम चलाउनेलाई कारबाही गर्नेदेखि शान्ति सुरक्षाका लागि तालिम प्राप्त कुकुर परिचालन गर्नेजस्ता योजना समेटिएका छन् ।योजनाअन्र्तगत परिसरले ३४ सय बर्दीवाला र सादा पोसाकका प्रहरीलाई सुरक्षाका लागि काठमाडौंभर परिचालन गरिएको परिसर प्रमुख एसएसपी रवीन्द्र धानुकले बताए ।
नागरिकता त्याग्ने बढ्दै,"काठमाडौं (कास) काठमाडौंमा ०७३७४ मा ४३ जनाले नेपाली नागरिकता त्यागेका छन् । चालू आर्थिक वर्षको भदौ मसान्तसम्म नागरिकता त्याग्ने १२ पुगेका छन् । जिल्ला प्रशासन कार्यालयका अनुसार तिनमा अधिकांश भारतमा बिहे गरी जाने महिला छन् । अमेरिका, बेलायत, अस्ट्रेलियालगायत अन्य देशको नागरिकता लिएको कारण देखाउने पनि छन् । ललितपुरमा भने ०६२६३ यता ७५ जनाले नागरिकता त्यागेका छन् ।"
अध्यक्षमा पुन: राजेश,"ललितपुर (कास) बागडोल विकास सेवा समाजको अध्यक्षमा राजेश कार्की पुन: निर्वाचित भएका छन् । आठौं अधिवेशनबाट उपाध्यक्ष, सचिव, सहसचिव र कोषध्यक्षमा क्रमश: नन्दकला थापा जोशी, श्यामकुमार श्रेष्ठ, भोलाकुमार श्रेष्ठ, प्रकाश पराजुली चयन भए । सदस्यमा टीकाराम दाहाल, गदाधर शर्मा पोखरेल, सरस्वती आचार्य र उमेश कटवाल चुनिए । समाजका लागि नेप्से म्याक संस्थाबाट वातावरण संरक्षण अक्षय कोष स्थापनाका लागि १ लाख ५० हजार रुपैयाँ प्राप्त भएको छ ।"
दुई आकाशे पुल बनाइने,"ललितपुर (कास) उपत्यकामा ट्राफिक जामको समस्या ठूलो छ । जाममुक्त सहर बनाउन ललितपुर महानगरपालिका र ट्राफिक प्रहरीले संयुक्त अभियान थालेका छन् । दुवै निकायले पुल्चोकमा आइतबार महानगरपालिकालाई ट्राफिक जाममुक्त सहर बनाउने घोषणा पनि गरे । यस्तै महानगरपालिकाले अभियान सफल बनाउन ३ स्थानमा ट्राफिक बत्ती र २ स्थानमा आकाशे पुल निर्माण गर्ने घोषणा गरेको छ । महानगर प्रमुख चिरीबाबु महर्जनले महानगरीय ट्राफिक प्रहरी महाशाखा प्रमुख सर्वेन्द्र खनाललाई ट्राफिक बत्ती हस्तान्तरण गरे । महर्जनका अनुसार कुपन्डोल कानदेवता स्थान, पुल्चोक हरिहर भवन र जावलाखेल उग्रचन्डी माई मन्दिरअघि ३ साताभित्र ट्राफिक लाइट जडान गरिनेछ ।"
उम्मेदवार छान्न मापदण्ड बनाउँदै कांग्रेस,"काठमाडौं कांग्रेसले प्रतिनिधिसभा र प्रदेशसभाका उम्मेदवार छनोटको मापदण्डबारे छलफल सुरु गरेको छ । असोज १५ भित्र उम्मेदवारको सूची केन्द्रमा आउने गरी पार्टीको स्थानीय तहबाट उम्मेदवारहरूको सिफारिस माग गर्ने निष्कर्ष बैठकले निकालेको छ । गाउँ, नगर कार्य समितिको सुझावका आधारमा क्षेत्रीय कार्यसमितिले सिफारिस गरेका उम्मेदवारलाई जिल्ला कार्यसमितिले रायसहित केन्द्रमा पठाउने प्रचलन छ । त्यसरी आएका नामावली माथि केन्द्रीय कार्यसम्पादन समितिमा छलफल गरी निर्णय लिइन्छ । यसपटक पनि त्यही प्रचलनअनुसार उम्मेदवारको सूची माग गर्ने तयारी कांग्रेसले गरेको छ । तर, उम्मेदवार सिफारिस गर्दा जथाभावी हुन सक्ने भन्दै केन्द्रीय कार्यसम्पादन समितिले सिफारिस गर्दा अपनाउनुपर्ने मापदण्ड भने तोक्ने भएको छ । कस्तो मापदण्ड तोक्ने भन्नेबारेमा सोमबारको बैठकमा प्रस्ताव ल्याइने भएको छ । त्यसका लागि पार्टी सभापति शेरबहादुर देउवाले वरिष्ठ नेता रामचन्द्र पौडेलसहितका नेतालाई जिम्मा दिएका छन् । देउवा संयुक्त राष्ट्रसंघको महासभामा भाग लिन अमेरिका जानुअघि नै मापदण्डअनुसार उम्मेदवार सिफारिसका लागि तल्लो तहलाई निर्देशन पठाउने तयारी कांग्रेसले गरेको हो । प्रतिनिधिसभा र प्रदेशसभाको चुनाव एकैपटक आगामी मंसिर १० र २१ गतै हुँदै छ । हिमाली र उच्च पहाडी जिल्लामा हुने पहिलो चरणको चुनावका लागि कात्तिक ५, दोस्रो चरणका लागि कात्तिक १६ मा मनोनयन कार्यक्रम छ । समानुपातिकतर्फका उम्मेदवारको बन्द सूची भने असोज २९ गते नै निर्वाचन आयोगमा बुझाउनुपर्छ । कांग्रेसले प्रत्यक्षतर्फ मात्रै नभएर समानुपातिकतर्फ समेत उम्मेदवारको सूची क्षेत्रीय कार्यसमितिकै सिफारिसमा जिल्ला कार्यसमितिबाटै माग गर्ने भएको छ । समयले च्याप्दै गएको र प्रधानमन्त्रीसमेत बाहिर जाने भएकाले उम्मेदवारको सिफारिसका लागि छलफल सुरु भएको हो, पार्टी नेता अर्जुननरसिंह केसीले भने, सिफारिस गर्ने आधारहरूका बारेमा विशेष रूपमा छलफल भएको छ । बैठकमा बोल्ने अधिकांशले अबका चुनावमा पार्टी भावनात्मक रूपमै एक भएर उत्रनुपर्ने बताएका थिए । पार्टीभित्रको भागबन्डा नमिल्दा उत्पन्न हुने असन्तुष्टिले स्थानीय तहमा कांग्रेस दोस्रो स्थानमा पुगेको बताउँदै नेताहरूले त्यसको अन्त्यका लागि स्थानीय तहमा उम्मेदवार छनोट गर्दा भएका गल्ती दोर्याउन नहुनेमा जोड दिएका थिए । पार्टीभित्रको विवादलाई आन्तरिक रूपमै छलफल गरी पार्टीभित्र बृहत् एकताको सन्देश दिनुपर्नेमा पनि नेताहरूले जोड दिएका छन् ।"
भागबन्डा नमिल्दा त्रिवि सेवा आयोग ठप्प,"काठमाडौं (कास) त्रिभुवन विश्वविद्यालय सेवा आयोगको सदस्यमा कांग्रेस र माओवादीको भागबन्डा नमिल्दा तीन महिनादेखि सम्पूर्ण काम ठप्प भएको छ । कर्मचारी तथा शिक्षकको परीक्षा लिने, सिफारिस गर्ने र बढुवा गर्ने अधिकार हुने भएकाले सत्तापक्ष कांग्रेस र माओवादीबीच भागबन्डा नमिलेको हो । यसको असर कक्षामा समेत परेको छ । यसअघिका सदस्य केदार घिमिरेको असार ३ मा समयावधि सकिएपछि आयोगमा दैनिक कामसमेत हुन सकेको छैन । आयोगको परीक्षा हेर्ने सदस्य नियुक्त नभएपछि विभिन्न समयमा सञ्चालन भएको उपप्राध्यापकको लिखित तथा अन्तर्वार्ताको नतिजा प्रकाशन हुन सकेको छैन । त्यस्तै लिखित परीक्षा पास भएर अन्तर्वार्ता कुर्ने पनि धेरै छन् । अर्कोतिर लिखित तथा अन्तर्वार्ता उत्तीर्ण गरेर नियुक्ति नपाएकाहरू पनि छन् । त्रिवि गणित विभागमा कार्यरत गंगा जीसीले ०७३ साउनमा लिखित पास गरे पनि अहिलेसम्म अन्तर्वार्ता नलिइएको बताए । अन्तर्वार्ता आज होला, भोलि होला भनेर कुर्दाकुर्दै थाकिसक्यौं, उनले भने । सदस्य नियुक्तिका लागि शिक्षकहरूले शिक्षामन्त्री र प्रधानमन्त्रीलाई समेत गुहारिसके । आयोगले ०७१ मा विज्ञापन गरेर ०७२ चैतमा परीक्षा लिएको थियो । ०७३ असारमा नतिजा आयो । तर, अन्तर्वार्ता भएन, गणित शिक्षक जीवन काफ्लेले भने । अंग्रेजी विषयको गत पुसमा भएको अन्तर्वार्ताको नतिजा प्रकाशन भएको महिनौं बिते पनि सफल शिक्षकहरूले नियुक्ति पत्र पाउन सकेका छैनन् । नतिजामा चित्त नबुझेर केही उम्मेदवारले सर्वोच्चमा मुद्दा दायर गरेका थिए । त्यसमा सुनुवाइ गर्दै सर्वोच्चले पुन: नतिजा प्रकाशन गर्ने आदेश दिए पनि सदस्य नभएका कारण प्रक्रिया अगाडि बढ्न सकेको छैन । आयोगका अध्यक्ष चैतन्य शर्माले सदस्य नहुँदा सबै काम ठप्प भएको बताए । शिक्षकतर्फ सहप्रशिक्षकदेखि प्रोफेसरसम्म र कार्यालय सहयोगीदेखि प्रशासकसम्मको सम्पूर्ण काम रोकिएको उनले बताए । आयोगमा अध्यक्ष, लोकसेवा आयोगका प्रतिनिधि र मनोनीत एक गरी तीन सदस्य हुन्छन् ।"
आँगनमा स्थानीय सरकार,"तेस्रो तथा अन्तिम चरणको स्थानीय निर्वाचन आज (सोमबार) प्रदेश नं २ का आठ जिल्लामा हुँदै छ । तेस्रो चरणको यो निर्वाचनले १ सय ३६ स्थानीय तहमा जनप्रतिनिधि छान्नेछ । यसअघि वैशाख ३१ र असार १४ गते भएको निर्वाचनबाट ६ सय १७ स्थानीय तहमा जनप्रतिनिधि बहाल भइसकेका छन् । मधेस राजनीति को केन्द्र मानिने प्रदेश नं २ मा स्थानीय निर्वाचन सम्पन्न भएसँगै संविधान कार्यान्वयनले पनि महत्त्वपूर्ण खुड्किला पार गर्नेछ । आम मतदाताका लागि भने आफ्नो प्रत्यक्ष सरोकार रहने अधिकारसम्पन्न निकाय सञ्चालन गर्ने प्रतिनिधि छान्ने अवसर भएकाले यो निर्वाचनको विशेष महत्त्व छ । सरकारले स्थानीय निर्वाचन एकै चरणमा गराउन खोजेको थियो । तर संविधानको अन्तरवस्तुमा असन्तुष्ट राजनीतिक दलहरूलाई सहमतिमा ल्याउन खोज्दा स्थानीय निर्वाचन तीन चरणमा हुन पुगेको हो । वैशाख ३१ गते प्रदेश नं ३, ४ र ६ तथा असार १४ गते प्रदेश नं १, ५ र ७ मा स्थानीय तहको निर्वाचन भएको थियो । यसअघि दुवै चरणका निर्वाचन मतदाताको उत्साहप्रद सहभागिता र छिटपुटबाहेक सौहार्दपूर्ण वातावरणमा सम्पन्न भएका थिए, जुन चुनावप्रति आम नेपालीको बलियो विश्वास प्रकट पनि हो । आज हुने मतदानमा पनि उस्तै सहभागिता रहने अपेक्षा गरिएको छ । तेस्रो चरणको मतदानबाट एक महानगरपालिका, दुई उपमहानगरपालिका ७३ नगरपालिका र ५९ गाउँपालिका ६ हजार ६ सय २७ जना जनप्रतिनिधि छानिनेछन् । ती पदका लागि ३६ हजार ९ सय ९३ जना प्रतिस्पर्धामा छन् । पाँच गुणा बढी उम्मेदवारी आफैंमा उत्साहप्रद हो । पहिलो र दोस्रो चरणको स्थानीय निर्वाचनमा ६ मधेसकेन्द्रित दलको एकतापछि बनेको राजपा नेपालले बहिष्कार गरेको थियो । तेस्रो चरणमा आइपुग्दा राजपा मूलधारको राजनीतिमा आइसकेको छ । यसबीचमा राजपा संसद्मा अल्झिएको संविधान संशोधनको विषय तत्काललाई किनारा लगाउन मात्र मञ्जुर भएन, आफ्ना मुद्दा बोकेर निर्वाचनमा जान तयार भयो, जसले प्रदेश २ को निर्वाचनका लागि वातावरण सहज बनाइदिएको छ । राजपाको यस्तो सुझबुझपूर्ण निर्णयका कारण संविधान स्वीकार्यताको दायरा बढेको छ । स्थानीय निर्वाचनको सफलताले आसन्न प्रतिनिधिसभा र प्रदेशसभा निर्वाचनका लागि समेत ऊर्जा प्रदान गर्छ । तीनै तहको निर्वाचनको सफलताले संवैधानिक संक्रमण अन्त्य गर्छ नै, लामो समयदेखिको राजनीतिक अस्थिरता पनि टुंगिने विश्वास गरिएको छ । प्रदेश नं २ को निर्वाचनपछि मुलुकको सबभन्दा ठूलो दल निक्र्योल हुने भएकाले सर्वत्र चासो छ । छवटा प्रदेशको निर्वाचन भएर परिणाम आइसकेको सन्दर्भमा पहिलो हुने होडमा एमाले र कांग्रेस देखिन्छन् । मधेसकेन्द्रित राजनीतिक दलहरूका लागि भने यो प्रदेश प्रतिष्ठाको विषय छ । त्यसैले दलहरूको धेरै पद जित्ने होडबाजी अस्वस्थ बन्ने जोखिम पनि छ । चुनाव प्रचारप्रसारका क्रममा आचारसंहिता उल्लंघनका घटना पनि प्रदेश नं २ मा उल्लेख्य देखिए । त्यसैले मतदान र मतगणना शान्तिपूर्ण तथा सहज ढंगले सम्पन्न गर्न राजनीतिक दलहरूले संयम र विवेकपूर्ण भूमिका निर्वाह गर्न जरुरी छ । सरकार र निर्वाचन आयोगले पर्याप्त सुरक्षा प्रबन्ध मिलाएको दाबी गरेका छन् । निर्वाचनमा खटिएका सेना, प्रहरी, सशस्त्र प्रहरी र म्यादी प्रहरीको चुस्त र समन्वयकारी भूमिकाले ढुक्कसँग भोट खसाल्ने वातावरण तयार हुन्छ । स्थानीय तह पुन:संरचनापछि यो पहिलो निर्वाचन हो । निर्वाचनपछि छानिने जनप्रतिनिधिले पहिलोपटक कार्यकारिणी, व्यवस्थापकीय र न्यायिक भूमिका निर्वाह गर्दै छन् । यसको अर्थ स्थानीय तहले आवश्यक कानुन, नियम बनाउँदै स्रोतसाधन व्यवस्थापन, परिचालन र केही मुद्दा निरुपणको कामसमेत गर्नेछन् । त्यसैले मतदानमा सहभागी हुनु भनेको गाउँनगरको समृद्धिको ढोका खोल्नु पनि हो । नियमित निर्वाचनमा हुने उल्लासपूर्ण सहभागिताले लोकतन्त्रलाई सुदृढसमेत बनाउँछ । त्यसैले मताधिकारप्राप्त सबै नागरिकले अवसर सदुपयोग गर्दै विवेकपूर्ण ढंगले आफ्ना प्रतिनिधि छानौं ।"
स्थानीय सरकार : आशा र जोखिम,"माथि नै भनियो, चुनावले संघीयताको अस्थिपञ्जर मात्रै निर्माण गर्ने हो । साझेदारी शासन (सेयर्ड रुल) को संघीयताको प्राण हो । यो अवधारणालाई व्यवहारमा नउतारी यो प्रणाली सफल हुँदैन । संविधानमा संघीयता भए पनि व्यवहारमा केन्द्रीय सत्ताले नै सबै निर्णय गर्ने, सन् १९३० र १९९० बीचको मेक्सिको अथवा अहिलेको भेनेजुयलाजस्तै संघीयता आउन धेरै दिन लाग्दैन । प्रारम्भमा स्थानीय सरकारहरूले आफ्नो जिम्मेवारी भित्रका कति काम, कसरी गर्न सक्छन् र त्यसलाई प्रदेश र संघले कसरी, केके विषयमा सघाउनुपर्छ भन्ने कार्ययोजना बनाउन नै स्थानीय जनप्रतिनिधिहरूलाई प्रेरित गर्नु आवश्यक छ । जनशक्ति व्यवस्थापनका लागि अहिलेको व्यवस्थामा तुरुन्तै संशोधन गर्नुपर्छ । स्थानीय सरकारले स्थानीय जनशक्ति नै प्रयोग गर्दा दिगो र प्रभावकारी हुन्छ । बसाइँसराइ रोक्ने सबभन्दा प्रभावकारी उपाय पनि यही हो । नेपालका लागि संघीय प्राकृतिक तथा वित्त आयोगसँगै संघीयता अध्ययन संस्थान पनि उत्तिकै अपरिहार्य छ । यसले तालिम, खोज र प्रकाशनको काम गर्नुपर्छ । संघीयता नेपालका लागि नयाँ हो । त्यसैले यसबारे विना आडम्बर सिक्न मन्त्रीदेखि सांसद, मेयर र कर्मचारी लगायत सबै तयार हुनुपर्छ ।"
सडकहरुको अनियन्त्रित घुइँचो,"अचेल नेपालभित्रका सडकहरूको घुइँचो र गाडीहरूको अनियन्त्रित हँकाइले पाँचदस मिनेटमै पुगिने बाटो घन्टौं कुर्नुपर्ने बाध्यताले गर्दा सर्वसाधारण जनताको कन्तबिजोकै भएको छ । विशेषगरी राजधानी काठमाडौंका मुख्य सडकहरू त सवारी नियन्त्रण नै नभएर छिचोल्नै नसकिने सिस्नैसिस्नाले भरिएका डरलाग्दा जंगल भएका छन् । एकातिर सवारी चालकहरूले नियम नजानेर हो वा मान्दै नमानेर हो, जताततै भयावह दुर्घटनाको त्रास बढेको छ भने अर्कातिर हाम्रा सवारी नियन्त्रणमा खटिएका प्रहरी बन्धुहरू एकतमासले चौबाटामा हातका औंला हल्लाउँदै ठिंग उभिएका उभिएकै देखिन्छन् । चाहे सर्वसाधारण पैदल यात्री हुन्, चाहे सवारी चालक नागरिक हुन् अथवा चाहे सवारी नियन्त्रण गर्दै छु भनेर हातका औंला नचाउँदै उभिने प्रहरी भाइहरू हुन्, सबै नै डरलाग्दो दुर्घटनाका आकस्मिक घटनामा घेरिएका छन् । नियमहरू पालन नगरेपछि अथवा सवारी सम्बन्धी नियमहरूको फुट्टी ज्ञान नभएपछि समस्त जनताको यस्तै कन्तविजोक हुन्छ !कन्तविजोकको ज्वलन्त उदाहरण गौशालाको चौबाटो हो । विमान बिसाउनीतिरबाट बग्रेल्ती बस, ट्रक, ट्याक्सी, निजी गाडीहरू, मोटरसाइकल, टेम्पो र साइकलहरूका साथै यात्री र सामान ओसारपसार गर्ने रिक्साहरू हुइँकिइरहेका हुन्छन् । अटेसमटेस गरेर, तँछाडमछाड गरेर तथा नियमहरू उल्लंघन गर्दै अरुलाई छिर्नै नदिने गरेर कुदाइएका यी सवारी साधनले गर्दा हुने दुर्दान्त घुइँचो काठमाडौंली भाषामा जाम शब्दले चिनाइन थालेको छ । वास्तवमा जाम नेपाली होइन, अंग्रेजी शब्दको उच्चारण नजानेर जनसाधारणले प्रचलनमा ल्याएको घुइँचो बुझाउने शब्द हो, जुन अंग्रेजीमा ज्याम हो ।यस्तो ज्यामको प्रमुख उत्तरदायी सवारी नियन्त्रणमा खटिएका प्रहरीहरू नै हुन् भन्दा तपाईहरू छक्क पर्नुहोला, तर वास्तविकता त्यही नै हो । मेरा भाइहरू बानेश्वर, बत्तीसपुतलीतिर बस्छन् । उनीहरूलाई बेलुकातिर भेटेर जब म ज्योति विकास बैंक हुँदै सरस्वती नगरतिर फर्कनलाग्दा ट्याक्सी लिन खोज्छु, कति दिनुहुन्छ ? भन्दै ठाडै चारपाँच सय रुपैयाँ भाडा माग्ने र ट्याक्सीमा देखिने मूल्यमा मान्दैनमान्ने जस्ता तर्कहरू गरेर र खाली छँदा पनि ट्याक्सी खाली नै छैन भन्दै चालकहरू अर्कातिर लागेर म अभरमा पर्ने गरेको छु । किनभने ट्याक्सी होस्, बस होस्, टेम्पो होस् वा अरु नै सवारी हुन्, तिनलाई सवारी नियन्त्रण गर्न उभिएका गौशाला चौबाटाका प्रहरीहरूले बिना विच्चका घन्टौं रोकेर हुनसम्म सास्ती दिन्छन् । विमान बिसौनीतिरबाट आएको अविरल लर्कालाई दाहिने हातका चार औंलाले आऊआऊ, नरोकनरोक, कुदाउकुदाउको इसारा गर्दै र अरुतिरका चालकहरूलाई छिर्नै नदिएर धुरुक्कै रुवाउँदै प्रहरी दंग पर्छ ! विमान बिसौनीबाट आउने बीस वा पच्चीस सवारीलाई जान दिएपछि अर्कापट्टिका सवारीहरूलाई त्यसरी नै गन्दै बीस वा पच्चीस गाडीहरूलाई गुड्न दिए त्यस्तो कन्तविजोक हुने नै थिएन, तर सवारी नियन्त्रक प्रहरी एकोहोरो अड्बांगो हात हल्लाएर एकातिरका लामहरूलाई मात्रै अनुमति दिइरहन्छन्, दिइरहन्छन् ! यस अनियमितता, अन्याय र एकोहोरो कृत्यका साथै सडकमा खण्ड छुट्याउन बनाइएका पहेँला धर्काहरूको सवारी चालकहरू पटक्कै पालना गर्दैनन् । आफ्नो खण्ड (अथवा अंग्रेजीमा लेन) मिच्नु हँुदैन, तर यहाँ त खण्डको के कुरो अर्कापट्टिको अर्थात् उल्टापट्टिको बाटामा पनि गाडी छिराएर उधुम मच्चाइन्छ ! झन् साइकल र मोटरसाइल चालकहरू त अलिकति खाली ठाउँ देख्ने बित्तिकै आफ्नो खण्ड छाडेर त्यसमा सुटुसुटु छिर्छन् । उनीहरूमा कस्तो अनौठो र दर्दमनीय पक्का विश्वास छ भने सानासाना गाडीहरू (साइकल, मोटरसाइकल) जहिले पनि र जहाँ पनि छिराउन पाइन्छ ! उनीहरूलाई कुनै सवारी नियन्त्रणको नियम लागू नै हँुदैन । उनीहरू आफूलाई जहाँ हाँक्न पनि स्वतन्त्र छौं भनेजस्तो मनपरी घुमाउने, छिराउने र कुदाउने गर्नाले डरलाग्दो त्रास सडकमा नाचिरहेको हुन्छ ।वास्तवमा जुनसुकै खालको सवारीले पनि नियमको मर्यादापूर्ण रूपले पालन गर्नुपर्छ । ठूलठूला मिनिबस, ट्रक अथवा ट्याक्सी, टेम्पो र जस्तासुकै सवारी पनि आफ्नै खण्डमा सीमित रहेर (अर्थात् आफ्नै लेन र दिशाको नियममा पूर्णरूपले रहेर) कुदाइनुपर्छ । झन् साइकल, मोटरसाइकल जस्ता ससाना सवारीले त सवारी नियमलाई पटक्कै नाघ्नु हुँदैन । भ्रमबाट सबै चालक जोगिनुपर्छ । दुर्घटना जस्तै सवारीले पनि सानोठूलो जस्ताले पनि निम्त्याउँछ र नियम भनेको सबैका लागि हो ।मैले यताउता यात्रा गर्दा देखेको अति दुर्दमनीय, त्रासपूर्ण र नियम उल्लंघनमा पूर्ण संलग्नचाहिंँ हाम्रा बसहरूमै देख्दै आएको छु । यात्री चढाउँदा सडक छेउको तोकिएको फराकिलो ठाउँमा रोकेर बाटामा हिँंड्ने, सवारीमा गुड्ने वा अरु कुनै प्रकारका व्यक्ति र सवारीलाई बाधा नपर्नेगरी बोलाउनु र बसभित्र छिराएर लानुपर्छ । उसरी नै कुनै बसयात्री ओर्लेर बाहिर जान चाहन्छ भने पनि उसलाई उसरी नै फराकिलो छेउमा कुनै अरु सवारी साधन वा पैदल यात्रीलाई बाधा नपर्नेगरी ओर्लन दिनुपर्छ । तर हाम्रा बस सञ्चालक भद्र पुरुषहरू व्यस्तस्थलमा ओराल्ने र चढाउने गर्छन् र नियमहरूको पूर्ण उल्लंघन गर्दै त्रास उत्पन्न गर्छन् । यस कुराको हेक्का होस् र निर्दाेष पैदल यात्री र सवारी चलाउनेहरूको कन्तविजोग हेर्नु नपरोस् !!"
पसिनाको सम्मान होस्,"ध्रुवराज पौडेलरामपुर, पाल्पा"
"राजनीति, हामी र सुकी","माथि भनिएको अवस्था लोकतन्त्रमा पैदा हुनसक्छ । पोल्यान्डको भर्खरैको उदाहरण छ । सैनिक शासनमा फरक किसिमले त्यो प्रयोग गरिन्छ । त्यस्ता एकतन्त्री शासनमा सिधै सैनिक र तिनको प्रभावका इलिटहरूको सुविधा र त्यसको रक्षा गरिन्छ । बर्माको अवस्था त्यही थियो । त्यसमा आङसान सुकीको लामो संघर्ष र जनताको चाहनाले बनेको चुनावपछिको सरकारले सामना गरेको अवस्था जटिल हो । आज रोहिनग्या समूहका बर्माका नागरिक लाखौंको संख्यामा बंगलादेशमा भागेर आइरहेका छन् । राष्ट्र संघले बर्माका सैनिकले तिनको नियोजित हत्या गरेको हो भन्ने किटान गर्दै त्यसलाई जातिहत्या वा जेनोसाइडको संज्ञा दिएको सुन्यांै । सुकी राष्ट्र संघको साधारण सभालाई सम्बोधन गर्न जान सकिनन् । उनले दिएका बयानहरूले मानिस चकित भएका छन् । द्वन्द्वमा परेका छन् । म पनि परेको छु । मैले यसपालि वयोवृद्ध तर तेजिलो अनुहारमा विश्वासका तरंग बोकेकी करेनलाई यही कविता जाभामा फेरि पढ्न आग्रह गरेंँ । ती जस्तै म पनि कविताको शक्तिमा विश्वास गर्छु । एकासी वर्षको उमेरमा तिब्बतको अन्तिम यात्रामा हिंँडेकी ती कवि सुकी पखेटाले बोक्रा फोरेर निस्केको यथार्थलाई मान्छिन् । तर सैनिक र जातिवादी धार्मिक शक्तिहरू र एकोहोरो आम भावनाको निम्ति एक राजनीतिज्ञले बोल्नुमात्र यथार्थ हो कि त्यस्ता विचारहरू परिवर्तन गर्न सक्नु यथार्थ हो, भन्ने आजको युगमा झन् अनिर्णित हुंँदै गएको यथार्थले ती दु:खित छन् । नेपालको विषयमा फेरि सोच्न थाल्छु । हिजोआज नेपालको विषयमा सोच्नु भनेको धेरै कुरा भएको छ । जहिले पनि मानिसले आफ्नो विषयमा सोच्दा देश वा घरबाट आरम्भ गर्छन् । मान्छेका सिद्धान्त पनि घरबाट जन्मिने हुन् । ज्ञान खोज्न आधा रातमा आफ्नो घरमा पत्नी विम्बा र बालक छोरा राहुललाई छाडेर जाने गौतम बुद्ध भएको कथा आफ्नै सानो थलोबाट सुरु भएको थियो । हिजोआज यो कुरा हामीलाई झन् सत्य लाग्न थालेको छ । त्यसो त अहिले नेपाल र विश्वलाई सोच्ने काम एकैचोटी हुन्छ । एउटै खुसी र एउटै चोट, एउटै डर र एउटै आशाले छिमेकी परिवेश अनि देश जोडिएका छन् । थाहा पाउंँछौं । अहिले विश्व आक्रान्त छ । छिमेकी देशहरूमा अप्रिय घटना भइबस्न थालेका छन् । प्रकृति क्रोधित हुंँदै गएको छ । पारमाणविक शक्तिले उन्मत्त नजिक र टाढाका राज्यहरू अघि कहिल्यै थाहा नभएका क्रोध र विषाक्त चेतनाले जुध्न तयार भएका देखिन्छन् । आजकल मलाई त आशा र भताभुङ्ग भएको कुराले एकैसाथ पिरोल्छन् । नेपालमा त्यस्ता दुबै कुरा हुनथालेका अनुभव गर्दैछौं । हामीले लोकतान्त्रिक राजनीतिक व्यवस्था ल्यायौं । त्यसको अभ्यास गरिरहेका छौं । सुखद कुरा त्यही हो । तर हामीले केही अत्यन्त महत्त्वपूर्ण अवसर गुमाउने क्रम पनि जारी राखेका छौं । धेरै नकारात्मक कुरा गर्ने चाहना छैन । तर केही हामीले जानीजानी बिगारिरहेका कुराका चित्र राख्नु उचित ठान्छु । धनको कुरा, राजनीतिका प्रयोग, नैतिकताका प्रश्न, अधिनायवादी परिस्थितिका लोकतन्त्रभित्र हुने रचना सूक्ष्म विषय हुन् । तर महत्त्वपूर्ण छन् । आफू त भाषाकर्मी, साहित्य लेख्ने मानिस भएकोले यतैबाट पस्न चाहन्छु । यसो हेर्दा साधारणजस्तो लाग्ने, तर जटिल विषय हो, भाषा प्रयोगको । यो परिवर्तन कालमा नेपाली भाषाको अत्यन्तै जोडदार प्रयोग भयो । सबैले गरे । नेपालका अरू भाषाबारे केही जानकारी र धेरै भावनात्मक महत्त्वपूर्ण कुरा उठे । सानो उदाहरण लिन्छौं । प्राय:जसो सबैले बुझेको र प्रयोग गरेको भाषा कसरी चलाउने भन्ने कुरालाई नेपालीभाषी वैयाकरणहरूले अहम्को सतरञ्जामा खेल्ने खेल बनाउँंदा महत्त्वपूर्ण समय नष्ट भएछ । धेरै गर्ने बेला हो । यत्रा परिवर्तनका डिस्कोर्स र छलफल भइरहेको बेला, भाषा प्रयोगका अनेक सिर्जनशील प्रयोगहरू गर्ने बेला मूल भाषाको इकार र उकार हिजोभन्दा भिन्न गरी कता फर्काउने, तल्कुरे र वर्धन्य कहांँ प्रयोग गर्ने, शिरमा चन्द्रमा राख्ने कि एउटा थोप्लो राख्ने, आमाले दिएको नाम र ज्योतिषीले दिएको मध्यनामको बीचको दूरी कति गर्ने, अनि कसरी सन्धि गर्ने विषयका नयांँ लफडा झिक्ताझिक्तै महत्त्वपूर्ण समय नष्ट भइरहेको अवस्था आयो । तर भाषा भने जीवन्त र व्यापक हँुंदै गएको छ । खासगरी लेख्य भाषाको उत्पादन व्यापक भइरहेको छ । दिनमा हजारौं शब्दमा छापाहरूमा साहित्यदेखि राजनीति र निजी विषयका आलेख छापिन्छन् । अरू अनेक असरल्ल भएका अवस्थाहरू रूपकजस्तो भएका छन् । धेरै उदाहरण छन् । केही मात्र लिँंदा हुन्छ । जस्तो कि तृषित नेपाल महानगरमा पानी ल्याउन अनन्त कालसम्म एउटा पहाडमा आजको प्रविधिको युगमा पनि दुलो पार्न नसकेर राजधानी नै खनेर विदीर्ण पारिएको अवस्था छ । जहांँ मोटर सडकहरू पुरपार गरेर ठेकेदारहरू कुलेलम ठोकेर संगठनहरूका छातामुनि लुक्छन्, जहांँ राणाजीहरूको शासनकालका धङधङेले इतिहासको प्रेतसिद्धान्तको जस्तो व्याख्या गर्न लगाउंँछन्, जहांँ गोरखा बहादुरीको मिथको त्यसै पुनरावृत्ति हुन्छ, जहाँं दिनदिनै सबै उत्तरदायी वर्गहरू बुख्याँचा ठड्याएर तिनको हवाला दिंँदै धन कमाउन लिप्त हुन्छन्, त्यहांँ चिन्ता जन्मिने नै भए । तर एउटा कुरा भुल्नु नहुने भएको छ । त्यो हो, धेरै आशा ठुक्रिए भने, हामीले जथाभावी गर्न थाल्यौं भने हाम्रा मन मर्छन्, हाम्रा चाहना मर्छन् । त्यो नराम्रो अवस्था हो ।वेदनायुक्त, कामेको स्वरमा करेन आफ्नो सुकी कविताका अन्तिम हरप पढ्छिन्, चराले आफ्नो बोक्रो खान्छ अनि पखेटाले यसका पर्खाल फोरेर निस्किन्छ । प्रश्न गर्छु, पर्खाल फोरेर निस्केका नेपालका लोकतान्त्रिक नायकहरूले ठिक बाटो लिएनन् भने के होला ? अहिलेको मूल चिन्ता त्यही हो ।"
नेपाली राजनीतिका मिथक,"गणेशमान सिंह कति प्रजातन्त्रवादी थिए, त्यो त भन्नै परेन, त्यसैका लागि जीवन समर्पण गरे । तर उनी त्योभन्दा पनि महान राष्ट्रप्रेमी थिए । राणाकालमा सम्भ्रान्त काजी परिवारको मान्छे भएर पनि उनी राष्ट्रप्रेमको भावनाबाट ओतप्रोत भएर नै प्रजातन्त्र स्थापना गर्ने बाटोमा अग्रसर भए । राणाहरूले देशलाई जर्जर बनाएका छन्, देशलाई त्यसबाट मुक्त नगरी उन्नतिको बाटो समाउन सकिँदैन भन्ने उनको मान्यता थियो । उनको राष्ट्रप्रेम वा भक्ति कस्तो थियो भन्ने विषयमा कवि केदारमान व्यथितले सुनाएको ००७ सालको क्रान्तिपूर्ण भएको एउटा रोचक एवं मर्मस्पर्शी घटनाको प्रसङ्ग नै पर्याप्त हुन्छ गर्मीको बेला थियो, एकदिन भारतको जयनगरस्थित नेपाली राष्ट्रिय कांग्रेसको कार्यालय अगाडि हामी ८ जनाजति एउटै घरमा बस्यौं । राति सुतेको ठाउँको बाहिर खस्याकखुसुक गरेको आवाज आयो । के भयो भनी हल्लाखल्ला भयो । सबैजना बाहिर निस्केर हेरेको त अँध्यारोमा एकजना मान्छे सबैको जुत्तामा अड्केको माटोलाई ब्रसले झार्दै गरिरहेको रहेछ । यो के गरेको आधा रातमा ? अत्तालिँंदै सबैजना कराउन थाले । तिमीहरू मलाई मातृभूमि फर्कन नदिने, पक्रन्छ भन्ने, तिमीहरू चाहिँ जान्छौ, फर्किन्छौ, जुत्तामा अड्केको माटो मेरो मातृभूमिको हो भनी छाम्दा पनि मलाई मेरै देशमा पुगेको झैं लाग्छ, यही धुलो छामिरहेको । गणेशमानले आँखामा आँसु पार्दै भने । अहा गणेशमान सिंहमा कति ठूलो मातृभूमिप्रतिको प्रेम र समर्पण ।१९९३ देखि ०४६ सालसम्म निरन्तर रूपमा निष्ठापूर्वक मूल्यमान्यता, सिद्धान्त र आदर्शको राजनीति गर्दै प्रजातन्त्रको लागि संघर्षको राजनीति गरेका सिंहको जीवनमा उनको नेतृत्वमा ०४६ सालको राष्ट्रिय जनआन्दोलन सफल भएर प्रजातन्त्र पुन:स्थापना भएपछि निश्चय नै लोकप्रियताको चरम उत्कर्षमा पुगे, तर पनि उनको संघर्ष रोकिएन । संघर्षको रूपमात्र परिवर्तन भयो । विधि र पद्धतिका लागि उनले आफ्नै पार्टीभित्र संघर्ष गर्नुपर्यो ।आधा शताब्दीभन्दा लामो समय गणेशमानले प्रजातन्त्रको लागि संघर्ष गरे । त्यसमा उनले कहिल्यै पराजय भोग्नु परेन । उनकै नेतृत्वमा भएको क्रान्तिले निरंकुश राणाशाही सत्ता र निरंकुश पञ्चायती सत्ता धराशायी भए । तर दुर्भाग्य ०४६ सालमा प्रजातन्त्र पुन:स्थापनापछि भने उनी आफ्नैबाट परातित हुनुपर्यो । आफ्नैबाट पराजयकै परिणाम गणेशमान सिंहले आफै समेतले स्थापना गरेको र सिङ्गो राजनीतिक जीवन बिताएको देशको प्रजातान्त्रिक आन्दोलनको पर्याय बनेको ऐतिहासिक गौरवशाली दल नेपाली कांग्रेस पार्टीबाट नै गह्रौं र कुँडिएको मन लिएर दु:खपूर्वक अलग भएर बस्नुपर्यो । निश्चय अवसरले दिएको प्रधानमन्त्री पद त्याग गर्ने गणेशमानले ०४८ सालको प्रतिनिधिसभा सदस्य निर्वाचन उठ्ने कुरै थिएन । तत्कालीन पार्टी सभापति एवं अन्तरिम सरकारका प्रधानमन्त्री कृष्णप्रसाद भट्टराईले निर्वाचनमा पराजित भएपछि स्वभावले नै गिरिजाप्रसाद कोइराला प्रधानमन्त्री बने । तर सरकार स्वेच्छाचारी ढङ्गले चल्न थालेपछि गणेशमानले सतर्क गराउन थाले । तर उनको कुरा सुनिन छोडेपछि उनले चित्त दु:खाउन थाले । पार्टीबाट चित्त दु:खाएर ०५३ सालमा भएको नेपाली कांग्रेसको ९ औं महाधिवेशनमा गणेशमान सहभागी बनेनन् । त्यसबेला ९ औं महाधिवेशनको अवसरमा प्रकाशित हुनलागेको स्मारिकालाई, स्मारिका प्रकाशन समितिको संयोजकको नाताले यो पंक्तिकारले सिंहलाई शुभकामना सन्देश दिन गरेको अनुरोधलाई गह्रौं मनले स्वीकार गर्दै दिएको शुभकामना सन्देशमा भनेका थिए, पार्टीलाई व्यक्तिवादी तथा जालझेलमुखी अराजक प्रवृत्तिबाट मुक्त गरी सैद्धान्तिक निष्ठा एवं तदनुरूप नीति तथा कार्यक्रमको बाटोमा अघि बढाउन सक्दामात्र कुनै पनि महाधिवेशनको सार्थकता प्रमाणित हुन्छ र त्यसैमा संगठनको सशक्तता, जीवन्तता एवं भविष्यसमेत निर्भर हुन्छ । महाधिवेशनका अवसरमा सहभागीहरूले यो सत्य आत्मसात् गर्नसकेमा नै पार्टीको भलो हुन सक्नेछ । पार्टीले त्यसबेला आफ्नो लोकलाज जोगाउन यो पंक्तिकारले स्मारिकाका लागि लिएको शुभकामनालाई नै महाधिवेशनमा गणेशमानको शुभकामना सन्देश भन्दै उद्घाटन सत्रमा प्रस्तुत गरेको प्रसङ्ग विशेष उलेख्य घटना थियो । सम्भवत: औपचारिक रूपमा गणेशमानको पार्टी र पार्टीका कार्यकर्ताका लागि यो नै अन्तिम सन्देश पनि थियो ।त्यसको करिब डेढ वर्षपछि गणेशमानले यो धर्तीबाट बिदा लिए । गणेशमानको निधनमा तत्कालीन पार्टी सभापति गिरिजाप्रसाद कोइरालाले शोक सन्देश जारी गर्दै, स्वर्गीय गणेशमान सिंहले राणाशासन विरुद्ध १९९६ सालदेखि सुरु गर्नुभएको राजनीतिक संघर्षको यात्रा ०४६ सालको जनआन्दोलनको सफलतामा आफ्नो चरम विन्दुमा पुगेको थियो । मलाई लाग्छ, त्यो त्याग, तपस्या र बलिदानले भरिएको उहाँको लामो संघर्षपूर्ण यात्राले नेपालको वर्तमान र भावी युवा पिढीलाई प्रजातन्त्रको विकास र सुदृढीकरणका लागि काम गरिरहन सदैव प्रेरणा दिइरहनेछ । गणेशमानको त्याग, तपस्या र संघर्षपूर्ण गौरवशाली जीवनगाथाबाट प्रजातन्त्रको विकास र सुदृढीकरणका लागि अहिले कांग्रेस कति प्रेरित छ ? भनिरहनु पर्दैन । आज कांग्रेसले नत बीपी विचार र चिन्तनलाई पछ्यारहेको छ, न सन्तनेता भट्टराईको त्याग र समर्पणबाट सिकिरहेको छ, नत गणेशमानको त्याग, समर्पण र संघर्षको गौरवशाली गाथाबाट सिकिरहेको छ । कांग्रेस आज विचारशून्य सत्ता स्वार्थको भुमरीमा रूमलिएको छ ।"
स्वास्थ्य बिमा किन ?,"स्वास्थ्य बिमाको पहिलो चुनौती गुणस्तरीय सेवाको उलव्धता हो । स्वास्थ्यसेवा सहज रूपमा उपलब्ध हुन्छ भन्ने विश्वास नहुने बेलासम्म बिमा प्रभावकारी हुन सक्दैन । अहिलेको तौरतरिकाबाट हामीले गुणस्तरीय सेवा पुर्याउन सक्दैनौं । अधिकांश ठाउँमा त्यहाँको आवश्यकता अनुसारको स्वास्थ्यसेवा पुग्नसकेको छैन । सेवाप्रदायक स्वास्थ्य संस्थामा न जनशक्ति पर्याप्त छन्, नत पूर्वाधार न उपकरण । यो वास्तविकतालाई मनन गरेर नै हामीले एकीकृत स्वास्थ्य पूर्वाधार विकास मापदण्ड र त्यसको आधारमा ७ वर्षभित्र देशभर गुणस्तरीय स्वास्थ्यसेवा पुर्याउन परियोजना तयार गरेका हौं । त्यस अनुरुप गुणस्तरीय स्वास्थ्यसेवामा नागरिकको पहुँचको विस्तार गर्न, स्वास्थ्य संस्थाहरूबाट प्रवाह हुने समग्र सेवा, जनशक्तिको उपलब्धता एवं क्षमता विकास र भौतिक पूर्वाधार एवं औषधिजन्य औजार उपकरणहरूको उपलब्धताको एकीकृत विकास र विस्तार गर्न खाका बनिसकेको छ । संघीय ढाँचालाई समेत मध्यनजर गरी अस्पताल तथा स्वास्थ्य संस्थाहरूको वर्गीकरण भइसकेको छ । यसअनुरूप अब प्रत्येक गाउँनगर, वडामा एउटा स्वास्थ्य इकाई, स्वास्थ्य चौकी, जनता स्वास्थ्य केन्द्र रहनेछ । प्रत्येक गाउँनगरपालिकामा एक प्राथमिक अस्पताल रहनेछ । प्रत्येक प्रदेशमा न्यूनतम एक द्वितीय तहको अस्पताल, एक टर्सरी अस्पताल र एक प्रतिष्ठान रहनेछ भने सबै प्रदेशमा विशेष विशेषज्ञ सेवा उपलब्ध हुनेछ । यसरी वर्गीकृत स्वास्थ्य संस्थामा कुनकुन सेवा उपलब्ध हुन्छ ? त्यसका लागि कति जनशक्ति आवश्यक पर्छ र तिनको उत्पादन कसरी गर्न सकिन्छ ? उपकरणहरू कसरी उपलब्ध गराउने ? पूर्वाधार निर्माण कसरी गर्ने ? लगायतको पक्षको अध्ययन गरी त्यसको प्रक्षेपणको आधारमा त्यो आवश्यकतालाई ७ वर्षमा कसरी पूरा गर्ने र कति स्रोत आवश्यक पर्छ भन्ने विस्तृत खाका र विवरण तयार गरिएको छ । यसरी तयार गरेको खाका र मापदण्ड मन्त्रिपरिषदबाट स्वीकृत गरी कार्यान्वयनको चरणमा छ । मलाई विश्वास छ, मन्त्रालयको नयाँ नेतृत्वले यसलाई द्रुततर गतिमा कार्यान्वयन गर्नेछ । यो सफल रूपमा कार्यान्वयन भयो भने स्वास्थ्य बिमा कार्यान्वयन गर्दैगर्दा स्वास्थ्यसेवा गुणस्तरीय हुनेछ र हाम्रा स्वास्थ्य संस्थाहरू सुविधा सम्पन्न हुनेछन् । बिमामार्फत प्रदान गरिने सेवा निजीगैरसरकारी स्वास्थ्य संस्थाबाट पनि उपलव्ध हुनेहुँदा ती निकायको सेवाको गुणस्तर सुनिश्चित गर्न, गुणस्तर मापन र नियमनको लागि एउटा स्वायत्त विशेषज्ञ निकायको आवश्यकताको महसुस गरी त्यसको कानुनी व्यवस्था गर्न गुणस्तर प्रमाणीकरण प्राधिकरण विधेयक मस्यौदासमेत तयार गरी छलफलको क्रममा रहेको छ । अर्को चुनौती आर्थिक भारको न्यूनीकरण कसरी गर्ने भन्ने हो । उपचार खर्च कम गर्ने एउटा प्रयास भनेको औषधिको मूल्य कम गर्ने हो । अहिले बिरामीले उपचारको लागि तिर्ने मूल्यको सबैभन्दा ठूलो हिस्सा औषधिको रहेको छ । सयौं गुणा महँगोमा किन्नुपरेको औषधिमात्र सस्तोमा उपलब्ध गराउन सक्ने हो भने उपचार खर्चमा निकै कमी ल्याउन सकिन्छ । हामीले लामो अध्ययन गरी नेपालमा औषधि सस्तो कसरी बनाउने भन्ने सन्दर्भमा एक प्रस्ताव मन्त्रिपरिषदमा पेस गरेका थियौं । मन्त्रिपरिषद्ले यस सन्दर्भमा सार्वजनिक खरिद अनुगमन कार्यालयका सचिवको संयोजकत्वमा एक उच्चस्तरीय अध्ययन सुझाव समिति गठन गरिसकेको छ । हामीले गरेको प्रस्ताव हो नेपाल सरकारले अन्तर्राष्ट्रिय औषधि कम्पनी वा सरकारसँंग औषधि सोझै खरिद गरी आफ्ना अस्पताल फार्मेसीमार्फत बिक्रीवितरण गर्ने हो । सबै अस्पतालमा आफ्नै फार्मेसी अनिवार्य सञ्चालन गर्नुपर्ने गरी आवश्यक प्रक्रिया अगाडि बढेको छ । अधिकांश अस्पतालमा फार्मेसी सुरु भइसकेको छ । त्यसो गर्न सकियो भने सस्तो र सुलभ रूपमा गुणस्तरीय औषधि उपलब्ध गराउने अवस्थाको सुनिश्चित हुनेछ र आर्थिक भार कम हुनेछ । आर्थिक भार कम गर्ने अर्को तरिका भनेको रोग लाग्न नदिने हो । समयमा नै रोगको पहिचान, रोकथाम र उपचार गर्ने, स्वस्थ जीवनशैली अवलम्बन गर्ने, समयसमयमा परामर्श र परीक्षण गर्ने हो भने व्यक्ति र राज्य दुवैको खर्च कम हुनसक्छ । यसलाई मध्यनजर गरेर पछिल्लो समयमा स्वास्थ्य प्रबद्र्धन गर्ने उद्देश्यले जनता स्वास्थ्य केन्द्र र पेन प्याकेजजस्ता कार्यक्रम सुरु गरिएको छ । यसको विस्तार विकास आवश्यक छ । अन्त्यमा, हामीले स्वास्थ्यलाई मौलिक हकको रूपमा संविधानमा लेखेका छौँ । आधारभूत स्वास्थ्यसेवा निशुल्क भनेका छौं । गुणस्तरीय स्वास्थ्यसेवामा पहुँच नागरिकको अधिकार हो । तर पनि उपचार खर्चकै कारण थुप्रै नागरिक घरबारविहीन भएका छन् वा ऋणमा डुबेका छन् वा मृत्युवरण गरेका छन् । अभिभावक बिरामी पर्दा बालबालिकाको भविष्य अन्धकारमा परिरहेको छ । स्वास्थ्य बिमाले यसबाट मुक्त हुने एउटा आधार दिनेछ । अहिले छलफलका लागि संसदको समितिमा पुगेको स्वास्थ्य बिमा विधेयकलाई प्राथमिकतामा राखी सकेसम्म छिटो पारित गर्नु हामी सबैको जिम्मेवारी हो ।"
आपूर्तिमन्त्री भन्छन्बर्खास्त गर्ने तयारी हुँदै छ,"काठमाडौं आपूर्तिमन्त्री शिवकुमार मण्डलले आयल निगमका कार्यकारी निर्देशक गोपाल खड्कालाई बर्खास्त गर्ने तयारी भएको बताएका छन् । इन्धन भण्डारणका लागि चाहिने जग्गा खरिदका क्रममा खड्काले अनियमितता गरेको ठहर भइसकेकाले आफूले बर्खास्तीका लागि सोमबार बस्ने मन्त्रिपरिषद् बैठकमा प्रस्ताव गर्ने उनले जानकारी दिए । जग्गा प्राप्ति ऐन हुँदाहँुदै टेन्डरमार्फत खरिद गरिएको छ, स्थलगत अध्ययनका क्रममा सस्तो जग्गालाई तीनचार गुणा मूल्य तिरेको देखिन्छ, मन्त्री मण्डलले भने, सबैको चर्चाको विषय बनेकाले खड्कालाई बखास्त गर्न मन्त्रिपरिषद्मा प्रस्ताव पेस गर्ने निर्णय गरेको छु । उनका अनुसार सरकारी निकायले जग्गा प्राप्ति ऐनअनुसार जग्गा खरिदका लागि टेन्डर हुँदैन । टेन्डरमार्फत जग्गा खरिद प्रक्रियामा त्रुटि भएको पनि उनले बताए । मन्त्री मण्डलका अनुसार जग्गा प्राप्ति ऐनअनुसार खरिद गर्दा प्रमुख जिल्ला अधिकारीको अध्यक्षतामा कमिटी गठन हुन्छ । प्राविधिकले उपयुक्त जग्गा अध्ययनविश्लेषण गर्छन् । त्यसपछि उपलब्ध गराइदिन सरकारलाई पत्राचार गरिन्छ । सरकारले उचित मुआब्जा दिएर अधिग्रहण गरी निगमलाई दिन्थ्यो । जग्गा प्राप्ति ऐनको प्रक्रिया पुर्याएर लिएको भए विवाद आउने थिएन, उनले भने । संसदीय समितिको प्रतिवेदनमा पनि अनियमितता भएको ठहर गरेकाले निलम्बनको सट्टा बर्खास्त गर्ने योजना बनाएको उनले बताए । साताअघि संसदीय समितिले आयल निगमको जग्गा खरिद प्रकरणमा अनियमितता भएको ठहर गर्दै सञ्चालक समिति र खड्कासहित जिम्मेवार अधिकारीलाई कारबाही सिफारिस गरेको छ । संसदको उद्योग, वाणिज्य तथा उपभोक्ता हित सम्बन्ध समितिले आफूमातहत गठित आपूर्ति तथा उपभोक्ता हित उपसमितिको प्रतिवेदनका आधारमा खड्कालाई कारबाही गर्न सिफारिस गरेको हो । उपसमितिले स्थलगत अध्ययन गरी ठाउँअनुसार तीनदेखि चार गुणासम्म बढी मूल्यमा जग्गा खरिद गरिएको देखिएको प्रतिवेदन दिएको छ । जग्गा खरिदमा अनियमितता भएको चर्चापछि प्रधानमन्त्री कार्यालयले साउन २१ मा १५ दिनभित्र छानबिन प्रतिवेदन पेस गर्न मन्त्रालयलाई निर्देशन दिएको थियो । तर मन्त्रालयले आलटाल गर्दै आएको थियो ।प्रधानमन्त्री कार्यालयले दुई साताअघि अर्को पत्राचार गर्दै छानबिन अघि बढाउन निर्देशन दिएको थियो । पत्रमा तीन दिनभित्र छानबिन प्रतिवेदन पेस गर्न भनिएको थियो । प्रधानमन्त्री कार्यालयको ताकेता र समितिको निर्देशनपश्चात् मन्त्रालयले आन्तरिक रूपमा छानबिन अघि बढाएको थियो । आपूर्ति सचिव कृष्ण देवकोटाले तयार पारेको प्रतिवेदन गत सोमबार प्रधानमन्त्री तथा मन्त्रिपरिषद् कार्यालयमा पेस भइसकेको छ । सोमबार बस्ने मन्त्रिपरिषद्ले प्रतिवेदनमाथि छलफल गरी निर्णयमा पुग्ने जानकारी मन्त्री मण्डलले दिए ।लेखा, अर्थ, वाणिज्य, सुशासनलगायत सबै समितिको चासो छ, उनले भने, खड्कालाई निलम्बनभन्दा बखास्ती नै गर्न प्रस्ताव गर्छु । संसदको सार्वजनिक लेखा समिति, अर्थ उपसमितिले पनि जग्गा खरिद गर्दा करोडौं रुपैयाँ घोटाला भएको निष्कर्ष निकालिसकेका छन् । लेखा समितिले थप छानबिन र कारबाही गर्न अख्तियार दुरुपयोग अनुसन्धान आयोगलाई समेत आग्रह गरिसकेको छ । अख्तियारले प्रारम्भिक चरणमा केही कैफियत देखिएको बताएर अनुसन्धान गरिरहेको जनाउँदै आलटाल गरिरहेको छ । निगमका कार्यकारी निर्देशक खड्का र अख्तियारबीच राम्रो सम्बन्ध छ, सञ्चालक समितिका एक सदस्यले भने, सम्बन्ध सुमधुर भएकै कारण अनियमितता छताछुल्ल भए पनि अख्तियारले चासो नदिएको हो ।निगमले इन्धन भण्डारण बनाउने भन्दै भैरहवामा १४ बिघा ७ कट्ठा ७१ धुर जग्गा खरिद गरेको छ । उसले प्रतिकट्ठा १० लाख ९३ हजार रुपैयाँका दरले खरिद गरेको हो । झापामा १३ लाख ५१ हजार रुपैयाँका दरले २३ बिघा ३ कट्ठा १३ धुर खरिद गरिएको छ । चितवनमा निगमले १५ लाख ८५ हजार रुपैयाँका दरले २३ बिघा १२ कट्ठा ३२५ धुर किनेको छ । सर्लाहीमा ९ लाख ६१ हजार रुपैयाँका दरले १५ बिघा १२ कट्ठा १४ धुर खरिद गरेको छ । जग्गा खरिदका क्रममा वडा सचिवहरूको पनि मिलेमतो रहेको आपूर्ति तथा उपभोक्ता हित उपसमिति संयोजक सुभासचन्द्र ठकुरीले बताए । स्थलगत अध्ययनका क्रममा सम्बन्धित जिल्लाका सर्वसाधारण र सांसदले चर्को मूल्यमा खरिद गरेको दाबी गरेका छन्, उनले भने, तर वडा सचिवले चलनचल्तीको मूल्य भन्दै उच्च मूल्यांकन गरेको भेटियो । मन्त्री मण्डलले जग्गा खरिद प्रक्रियामा संलग्न सबै अधिकारीलाई कारबाहीको दायरामा ल्याउनुपर्ने बताए ।"
ढुंगासमेत गायब पारेर अनियमितता,"आयल निगमका कार्यकारी निर्देशक खड्काकै योजनामा सुडान घोटाला काण्डमा दोषी ठहर भएको कम्पनी र भ्रष्टाचारी ठहर सञ्चालकलाई पेट्रोलियम आयातको अनुमति दिइएको थियो । कार्यकारी निर्देशक खड्काले सुडान घोटालामा दोषी ठहर भगवती ट्रेडर्स र त्यसका सञ्चालक शम्भु भारतीलाई हवाई इन्धन, पेट्रोल र डिजेल ल्याउने भनी दिएको अनुमति विवादास्पद बन्यो । त्यतिबेला ६ हजार किलोलिटर हवाई इन्धन, १०१० हजार लिटर पेट्रोल र डिजेल ल्याउन भगवती ट्रेडर्सले अनुमति पाएको थियो । खड्काले दिएको पत्रकै आधारमा वाणिज्य विभागले भगवती ट्रेडर्सलाई पेट्रोलियम आयातको इजाजत दियो । आयल निगमका तत्कालीन प्रवक्ता मुकुन्द घिमिरेले त्यतिबेला पेट्रोलियम संकट भएकाले जुनसुकै कम्पनीलाई पनि नो अब्जेक्सन लेटर दिने नीति लिइएको प्रतिक्रिया दिएका थिए । सुडानमा शान्ति स्थापनार्थ खटिएको प्रहरी टोलीलाई आवश्यक पर्ने बन्दोबस्तीको सामान (एपीसी) खरिद प्रकरणमा गुणस्तरहीन सामान ढुवानी गरेकोमा विशेष अदालतले भगवती ट्रेडर्सका सञ्चालक भारतीलाई समेत दोषी ठहर्याएको छ ।"
मतदान अधिकृत हटाइए,"राजविराज मतदाता परिचयपत्र वितरणमा खटाइएका स्वयंसेवक करिब डेढ सय परिचयपत्रसहित फरार भएपछि राजविराज नगरपालिका १ चनौरा पडरिया मतदान केन्द्रका मतदान अधिकृत कारबाहीमा परेका छन् । मतदाता परिचयपत्र वितरणका लागि जथाभावी स्वयंसेवक राखेको भन्दै पडरियाका मतदान अधिकृत सुरेन्द्रकुमार साहलाई कारबाही गरिएको प्रमुख जिल्ला अधिकारी भागीरथ पाण्डेले जानकारी दिए । त्यहाँ अजय बडियतलाई पठाइएको उनले जनाए ।साहले चिन्दै नचिनेका दुई युवकलाई परिचयपत्र वितरणमा खटाएका थिए । उनीहरू १ सय ४८ वटा मतदाता परिचयपत्र लिएर सम्पर्कविहीन भएको प्रहरी उपरीक्षक मुकेशकुमार सिंहले बताए । उनीहरूले लगेका मध्ये २१ वटा मतदाता परिचयपत्र भेटिएको सिंहले जनाए ।जिल्लाका सबै मतदान केन्द्रमा आइतबार साझ सर्वदलीय बैठक भएको छ । निर्वाचन स्वच्छ, मर्यादिन र भयरहित बनाउन बैठकमा सहभागी राजनीतिक दलका नेताहरूले जोड दिएका छन् । यसैबीच, सप्तरी सदरमुकाम राजविराज नगरपालिकाको १५ नम्बर वडामा सोमबार मतदान नहुने भएको छ । उक्त वडामा राष्ट्रिय जनता पार्टीबाट वडाध्यक्षको उम्मेदवार रहेका महन्थी यादवको शनिबार साँझ मृत्यु भएकाले मतदान सरेको हो । मुख्य निर्वाचन अधिकृत शारदाप्रसाद कोइरालाका अनुसार उक्त वडामा असोज ५ गते मतदान हुने तय भएको छ । उम्मेदवारी दर्ता ३ गते तोकिएको उनले जानकारी दिए । जिल्ला निर्वाचन कार्यालय, सप्तरीका प्रमुख महेशकुमार ठाकुरले सबै केन्द्रमा तयारी पूरा भएको र विकट गोबरगाढा टापुमा समेत रबर बोटबाट कर्मचारी, सुरक्षाकर्मी र सामग्री पठाइएको बताए । हनुमाननगर कंकालिनी नगरपालिकामा पर्ने गोबरगाढा सप्तकोसी नदीको बीच भागमा पर्छ ।"
"सांसदलाई मर्यादाक्रम, पूर्वपदाधिकारीलाई सुविधा","उपसमितिले पूर्वराष्ट्रपतिलाई मासिक २ लाख रुपैयाँ घरभाडा, ५० हजार रुपैयाँ वृत्ति, सचिवालय, सवारी साधन, इन्धन, चालक, सुरक्षासहितको सुविधा दिने विधेयकको प्रावधानलाई यथावत् राखेको छ । पूर्वपदाधिकारीलाई सरकारी भवनमै आवास व्यवस्था गर्ने कामलाई प्राथमिकतामा राखेको छ । सरकारले मापदण्ड बनाई पूर्वराष्ट्रपतिका लागि आवश्यक आवास भवनको व्यवस्था गर्नेछ, उपसमितिको प्रतिवेदनमा भनिएको छ, आवासको व्यवस्था नहुञ्जेल सरकारले काठमाडौं उपत्यकामा आफ्नो वा एकाघर परिवारको नाममा घर नहुने पूर्वराष्ट्रपतिलाई मासिक २ लाख रुपैयाँ र अन्य पूर्वपदाधिकारीलाई मासिक ७५ हजार रुपैयाँ घरभाडाबापत उपलब्ध गराउने छ । पूर्वउपराष्ट्रपतिले ४० हजार रुपैयाँ मासिक वृत्ति र मासिक ७५ हजार रुपैयाँ घरभाडा पाउने छन् । उपसमितिले गरेको प्रस्तावमा उपत्यकामा घर हुने पूर्वराष्ट्रपतिले वार्षिक रूपमा एकमुष्ट दस लाख रुपैयाँ र पूर्वउपराष्ट्रपति, प्रधानमन्त्रीसहितका अन्य पूर्वपदाधिकारीले वार्षिक रूपमा एकमुष्ट तीन लाख रुपैयाँ घर मर्मत खर्च पाउने छन् । सरकारले सदनमा पेस गरेको विधेयकमा उपत्यकामा घर नहुने अन्य पूर्वपदाधिकारी (पूर्वराष्ट्रपति बाहेक) ले मासिक ७५ हजार रुपैयाँ र उपत्यकामा घर हुने पूर्वपदाधिकारीले त्यसको आधा (साढे ३७ हजार रुपैयाँ) घर मर्मत खर्च पाउने व्यवस्था प्रस्तावित थियो । उपसमितिले सरकारी सुविधाको गाडी पाउने पूर्वराष्ट्रपतिसहितका सबै पूर्वपदाधिकारी (पूर्वसांसद बाहेक) लाई मासिक २५ हजार रुपैयाँ गाडी मर्मत खर्च थप गर्ने व्यवस्था पारित गरेको छ । विधेयकमा आफ्नो गाडी प्रयोग गर्ने पूर्वपदाधिकारीलाई मात्रै मासिक २५ हजार रुपैयाँ मर्मत खर्च दिने व्यवस्था विधेयकमा प्रस्तावित थियो । पूर्वराष्ट्रपतिले उपसचिवस्तरको एक र नायब सुब्बास्तरको एक गरी दुई स्वकीय सचिव, कार्यालय सहयोगी र सवारी चालक गरी तीन कर्मचारी सुविधा पाउनेछन् भने अन्य पूर्वपदाधिकारीले शाखा अधिकृतस्तरको एक कर्मचारी र सवारी चालकको सुविधा पाउने छन् । पूर्वराष्ट्रपतिले मन्त्रीसरह र अन्य पूर्वपदाधिकारीले राज्यमन्त्री सरहको इन्धन सुविधा पाउने छन् । सरकारी नियमअनुसार मन्त्रीहरूले इन्धन र मोबिलका लागि मासिक ३२ हजार ४ सय ९३ र राज्यमन्त्रीहरूले २९ हजार ८ सय २० रुपैयाँ पाउँछन् । पूर्वपदाधिकारीले दोहोरो सुविधा नपाउने विधेयकको व्यवस्थाका कारण अधिकांश पूर्वप्रधानमन्त्रीहरूले तत्कालै विलासी सुविधा भने पाउने छैनन् । पूर्वप्रधानमन्त्रीद्वय बाबुराम भट्टराई र लोकेन्द्रबहादुर चन्द, पूर्वसभामुखद्वय दमननाथ ढुंगाना र तारानाथ रानाभाट, मन्त्रिपरिषदका तत्कालीन अध्यक्ष खिलराज रेग्मीसहित जीवित रहेका सबै पूर्वप्रधानन्यायाधीशहरूले भने यो विधेयक पारित भई प्रमाणीकरण भएकै दिनबाट विलासी सुविधा पाउनेछन् । पूर्वराष्ट्रपति रामवरण यादव र उपराष्ट्रपति परमानन्द झाले भने सरकारी निर्णयकै आधारमा आवास, गाडी र अन्य सुविधा पाइरहेका छन् । पूर्वराजा ज्ञानेन्द्र पनि सरकारी आवास र सुरक्षामा छन् । उपसमितिले पूर्वपदाधिकारीको परिभाषामा पूर्वसांसद र संविधानसभाका सदस्यलाई पनि समावेश गरी मर्यादाक्रमको व्यवस्था प्रस्ताव गरेको छ । यस्तै, सबै पूर्वसांसदलाई सरकारी अस्पतालमा नि:शुल्क औषधोपचारको व्यवस्था गर्ने निर्णय गरिएको छ । उपसमितिले संविधानसभाका सदस्यलाई आजीवन लोगो र संघीय संसद्का सदस्य सरहको मर्यादाक्रम तय गरेको छ । विधेयक पारित भएपछि सरकारले उनीहरूलाई संविधानसभा सदस्य उल्लिखित लोगो उपलब्ध गराउनुपर्नेछ । विगतका सबै क्रान्ति र आन्दोलनका उपलब्धि संस्थागत गर्ने संविधानसभाका सदस्यहरूलाई विशेष सम्मान गर्न यस्तो व्यवस्था आवश्यक भएको उपसमितिका संयोजक शाहीले बताए । पहिलो संविधानसभाका सदस्यले त्यस्तो मर्यादाक्रम र लोगो पाउनेनपाउने विषयमा भने उपसमितिको प्रतिवेदन मौन छ । अन्य पूर्वपदाधिकारीको मर्यादाक्रम भने सरकारले तोकेबमोजिम हुने व्यवस्था प्रस्तावित छ । पूर्वपदाधिकारीको परिभाषामा समेटिए पनि पूर्वसांसदहरूले आवास, सवारी साधन, सचिवालयलगायत अन्य सुविधा भने नपाउने उपसमितिको प्रतिवेदनमा उल्लेख छ । निवृत्त हुँदै गरेका केही सांसद र पूर्वसांसद क्लबका पदाधिकारीले पूर्वसांसदलाई यातायात र अन्य सुविधा दिनुपर्ने पक्षमा लबिइङ गरेका थिए । अन्य सुविधाका नामबाट पूर्वसांसदलाई पेन्सन दिन सुरु भएको चलखेलको चौतर्फी विरोध भएको थियो ।"
प्रहरीमा ३० वर्षे हटाउन प्रस्ताव,"काठमाडौ गृह मन्त्रालयले प्रहरीभित्र ३० वर्षे सेवापछि अवकाशको प्रावधान हटाउने प्रस्तावसहित नयाँ कानुनको मस्यौदा गरेको छ । प्रस्तावित विधेयकमा उमेर हद ५८ वर्ष मात्र कायम हुने उल्लेख छ । उक्त प्रस्ताव व्यवस्थापिकासंसद्बाट पारित भए नेपाल प्रहरी र सशस्त्र प्रहरी दुवै महानिरीक्षकको सेवा अवधि स्वत: थप हुनेछ ।प्रहरी महानिरीक्षक प्रकाश अर्याल र सशस्त्र प्रहरी महानिरीक्षक सिंहबहादुर श्रेष्ठले ३० वर्षे सेवा अवधिका कारण आउँदो चैत २९ गतेदेखि अनिवार्य अवकाश पाउँदै छन् । नेपाल प्रहरीमा अर्याल र अन्य अतिरिक्त प्रहरी महानिरीक्षकले पनि एकै दिन अवकाश पाउनेछन् । प्रहरी संगठनभित्र अहिले ३० वर्षे सेवा अवधि र ५८ वर्ष उमेर हद कायम छ । नेपाल प्रहरी र सशस्त्र प्रहरी बलसम्बन्धी दुवैका प्रस्तावित व्यवस्थामा अवकाशका लागि उमेर हद र पदावधि दुई विकल्प तोकिएका छन् । पहिलो विकल्पमा प्रहरी वरिष्ठ उपरीक्षकदेखि महानिरीक्षकसम्मलाई उमेर हद ५८ वर्ष तोकिएको छ । दोस्रोमा प्रहरी महानिरीक्षकमा नियुक्ति भएको मितिले ३ वर्षसम्म पदमा रहन पाउने उल्लेख छ । उमेरको हद र पदावधिमध्ये जुन अवधिबाट पहिले अवकाश हुने हो त्यही आधारमा सेवाबाट अवकाश हुने पनि उल्लेख छ । दुवै प्रहरीमा महानिरीक्षकसहित माथिल्ला तहकालाई प्रस्तावित कानुनले सेवा बढाउन मद्दत पुर्याउँछ । तर, इन्स्पेक्टर, डीएसपी तहका सयौं प्रहरीको स्वाभाविक बढुवामा भने असर पुर्याउने भन्दै असन्तोष पनि सुरु भएको छ । प्रहरी महानिरीक्षक र अतिरिक्त प्रहरी महानिरीक्षकहरू नयाँ कानुनमा सेवा अवधि हटाउन मन्त्रालयमा दौडधुप गरिरहेको स्रोतले कान्तिपुरलाई बतायो । गृहमन्त्री जनार्दन शर्मा नयाँ प्रावधानसहित संघीय ढाँचाको कानुन बनाउन सक्रिय छन् । उनले २ साता यता तीन वटै प्रहरी संगठनका प्रमुखसँग यस विषयमा सघन छलफल गरिरहेको मन्त्रालय स्रोतले जानकारी दिएको छ । तल्ला तहबाट भने सेवा अवधि हटाउदाको फाइदाबेफाइदा दुवैबारे सुझाव पुगेको थियो । अन्तिममा सेवा अवधि हटाई उमेर हद र पदावधि तोक्ने विषयमा आन्तरिक सहमति जुटेको छ, स्रोतले भन्यो । मन्त्रालयले यससम्बन्धी कानुनको मस्यौदासमेत तयार बनाइसकेको छ । कान्तिपुरलाई प्राप्त उक्त मस्यौदामा प्रहरी महानिरीक्षकको अवधि ३ वर्ष र प्रहरी अतिरिक्त महानिरीक्षकको ४ वर्ष हुने उल्लेख छ । ३० वर्षको सेवापछि अवकाश हुने भन्ने वर्तमान व्यवस्था भने प्रस्तावित मस्यौदामा छैन ।यसअघिका प्रहरी महानिरीक्षक उपेन्द्रकान्त अर्यालकै पालामा अवकाशको मापदण्डबारे अध्ययन गर्न एक समिति बनेको थियो । वर्तमान महानिरीक्षक प्रकाश अर्यालको संयोजकत्वमा गठित समितिले ३० वर्षे सेवा अवधि तत्काल खारेज गर्न नहुने सुझावसहित प्रतिवेदन गृहलाई बुझाएको थियो । नेपाल प्रहरीका प्रवक्ता एवं प्रहरी नायब महानिरीक्षक मनोज न्यौपानेले प्रहरीसम्बन्धी नयाँ कानुन बन्दै गरेको र त्यो मूलत: संघीय संरचनामा केन्द्रित भएको जानकारी दिए । अवकाशको मापदण्ड कसरी बनाइन्छ मलाई पूर्ण जानकारी छैन, उनले भने । नियमावलीमा रहेको व्यवस्था सरकारले आफ्नो स्वार्थअनुसार थपघट गरेपछि सर्वोच्च अदालतले ऐन बनाएर अवकाशको मापदण्ड बनाउन आदेश दिएको थियो । सोहीअनुसार मन्त्रालयले मस्यौदा तयार पारे पनि सेवा अवधि झिक्ने विवादास्पद निर्णय गरेको हो । गृहमन्त्री शर्माले एक महिनाभित्र उक्त विधेयक पारित गर्ने सार्वजनिक अभिव्यक्ति दिइसकेका छन् । केही गरी व्यवस्थापिकासंसद्बाट पारित गर्न नभ्याउने अवस्था सिर्जना भए अध्यादेशबाट भए पनि कानुन ल्याउने गृहकार्य मन्त्रालयको छ । पूर्वडीआईजी हेमन्त मल्ल ३० वर्षे सेवापछि अवकाशको नियम एकैचोटि लागू गर्दा तल्लो तहका थुप्रै प्रहरीको करिअरमा ठूलो असर पर्ने बताउँछन् । सेवा अवधिको नयाँ नियम लागू गर्दा पर्याप्त विचार पुर्याइएन भने प्रहरीको कार्यसम्पादनमै असर पर्ने देखिन्छ । तत्काल लागू गर्ने हिसाबले भन्दा पनि यो ब्याचदेखि वा यति वर्षपछि लागू हुने गरी भनियो भने तल्लो तहका प्रहरीको करिअरमा असर पर्दैन, उनले कान्तिपुरसँग भने । विगतमा कतिपय गृहमन्त्रीले राजनीतिक स्वार्थअनुसार नियमावली परिवर्तन गर्दा प्रहरी संगठनको छवि बिग्रिँदै आएको छ । गृहले तयार गरेको प्रस्ताव कानुन मन्त्रालय हुँदै मन्त्रिपरिषद् पठाउनुपर्नेछ ।"
साइप्रसमा नेपालीमाथि शोषण,"काठमाडौं झापाकी रीना तितुङ ४ लाख रुपैयाँ खर्च गरेर घरेलु कामदार (हाउसमेड) का रूपमा युरोपेली मुलुक साइप्रस पुगिन् । त्यहाँ भनेजस्तो काम नपाएपछि उनी धेरै पैसा खर्च गरेकोमा पछुताइरहेकी छन् । जेजस्तो सर्त र करारमा आएकी थिएँ, केही भएन । मालिकले उल्टै यातना दिन थालेपछि छाडेकी छु, उनले भनिन्, न नेपाल फर्किन सक्छु, न यतै बस्न सक्छु । भूमध्यसागरको टापुमा रहेको साइप्रसमा रीनाजस्तै यातना र शोषणमा परेर थुप्रै नेपालीले आफ्नो स्पोन्सर छाड्न थालेका छन् । राजधानी निकोसियाको एउटा चर्चमा रहेको सेल्टरमा मात्रै यसरी काम गर्ने घर छाडेका ११ जना नेपाली महिला आश्रित छन् । धेरै लगानी गरेर आएको हुँदा उनीहरू यत्तिकै नेपाल फर्किन चाहँदैनन्, साइप्रसमा कन्सुलर सेवा दिन पुगेका इजरायलस्थित नेपाली दूतावासका प्रथम सचिव हरिहरकान्त पौडेलले भने, मालिकले तलब नदिएको, यातना दिएको र काम गर्ने समय निश्चित नभएको जस्ता समस्याबाट उनीहरू पीडित छन् । नेपालका म्यानपावर कम्पनीले चर्को रकम असुलेर साइप्रसका म्यानपावर कम्पनीलाई पठाउने गरेका छन् । साइप्रसका कम्पनीले मागअनुसार घरघरमा कामदार पठाउँछन् । नेपालका एजेन्टले साइप्रसका एजेन्टलाई एउटा कामदार पठाएबापत एक हजारदेखि १४ सय डलरसम्म कमिसन दिनुपर्छ । कमिसन रकम कामदारसँगै पठाउने गरिन्छ । त्यहाँ तीनवटासम्म स्पोन्सर परिवर्तन गर्न पाउने कानुनी सुविधा रहेकाले स्पोन्सर छोडेका महिलाहरू नयाँ कामको खोजी छन् । नयाँ काम पाउन अलि कठिन नै छ । काम पाएबापत एजेन्टलाई कमिसन दिनुपर्छ, एक पीडित युवतीले भनिन् ।पीडित महिलाका अनुसार वैदेशिक रोजगार विभागले ३ सय ९ युरो (झन्डै ३७ हजार रुपैयाँ) न्यूनतम तलब पाउने भन्दै श्रम स्वीकृति दिएको थियो । तोकिएको तलब नपाएपछि घर छाडेको हुँ, एक पीडितले भनिन्, यहाँ थप समस्या पर्ला भन्ने डरले झुक्याउने म्यानपावरविरुद्ध उजुरी दिएको छैन । म्यानपावर व्यवसायीले आकर्षक गन्तव्य भन्दै कामदार पठाउन थालेपछि पछिल्ला वर्ष साइप्रसमा काम गर्न जाने महिलाको संख्या बढेको छ । विभागका अनुसार गत आर्थिक वर्षमा मात्र १५ सय ६२ कामदार साइप्रस गएका थिए, जसमा ११ सय ६४ महिला कामदार थिए ।"
साइटिस ऐनका कारण करोडौंको जटामसी अलपत्र,"व्यवसायीहरू ऐन संशोधन गरी निकासी फुकुवाको माग गर्दै प्रधानमन्त्री शेरबहादुर देउवादेखि वन मन्त्रालयसम्म धाइरहेका छन् । उनीहरूले निकासी रोकिएका जडीबुटीका प्रजातिका लागि अलग्गै कार्यविधि बनाएर बाटो खोलिदिन माग गरेका छन् । निकासी रोकिँदा जडीबुटीबाट जीविकोपार्जन गर्दै आएका विकट क्षेत्रका जनता प्रत्यक्ष मारमा परेका छन्, संघका अध्यक्ष घिमिरेले भने ।"
हिउँचितुवा संकटापन्न सूचीमा,"काठमाडौं (कास) अन्तर्राष्ट्रिय प्रकृित संरक्षण संघ (आईयूसीएन) ले हिउँ चितुवालाई लोपोन्मुख (इन्डेन्जर) बाट संकटापन्न (भल्नरेबल) वन्यजन्तुको सूचीमा झारेको छ । यद्यपि, यसमा वन्यजन्तु वैज्ञानिकबीच भने मत बाझिएको छ । आईयूसीएनको निर्णयप्रति हिउँचितुवा पाइने नेपालसहित १२ देश असन्तुष्ट छन् । आईयूसीएनले यसै साता अति संकटापन्न सूचीका वन्यजन्तु समावेश गरिने रेड लिस्ट अद्यावधिक गर्दै हिउँ चितुवालाई लोपोन्मुखबाट संकटापन्न सूचीमा झारेको हो । यससँगै विश्वभर यो प्रजातिको खतरा एक तह घटेको छ । विगतमा थोरै अध्ययनअनुसन्धान भएको, सबैतिर सहजै उपलब्ध नभएको तथा थप संरक्षण गर्न महत्त्वपूर्ण ठान्दै आईयूसीएनले हिउँ चितुवालाई लोपोन्मुख सूचीमा राखेको थियो । केही वर्षयता हिउँ चितुवाको अध्ययनअनुसन्धान बाक्लिनुका साथै उपलब्धता, आहारको अवस्था तथा आसलाग्दो संख्या देखिएपछि खतराको तह घटाइएको दाबी आईयूसीएनको छ । वन मन्त्रालयको जैविक विविधता तथा वातावरण महाशाखाका प्रमुख डा महेश्वर ढकालले आईयूसीएनले हिउँ चितुवा पाइने मुलुकसँग छलफलै नगरी त्यसको अवस्थिति परिवर्तन गरेको बताए ।"
कर्मचारीले बस्ने ठाउँ पाएनन्,"महाकाली नगरपालिकामा कृषितर्फ केन्द्रबाट ५५ लाख बजेट आएको थियो । प्राविधिकले त्यसैअनुसार योजना र कार्यक्रम बनाएका थिए । तर, नगरसभाले १० लाख मात्रै बजेट छुट्याएपछि पुन: योजना बनाउनुपरेको प्राविधिक हरि विष्टले बताए । १० लाख त कृषकलाई बिउबिजन दिनमै ठिक्क हुन्छ उनले भने, बेलाबेला देखिने रोग, कीरा, अनुगमन, कृषकलाई तालिम आदि केले गर्नु ? महाकालीसँगै अन्य नगरपालिकाले पनि कृषि र पशु विकासका क्षेत्रमा आएको रकम अन्तै विनियोजन गरेका छन् । एकदुई स्थानीय तहबाहेक अधिकांशले केन्द्रबाट आएको बजेट अन्य शीर्षकमा छुट्टयाएको सम्बन्धित कर्मचारी बताउँछन् । पशु विकासतर्फ अधिकांश नगर र गाउँपालिकाले आधा बजेटसमेत विनियोजन गरेका छैनन्, वरिष्ठ पशुविकास अधिकृत धामीले भने ।"
थबाङ गाउँपालिका प्रमुख मुक्त,"रोल्पा नेत्रविक्रम चन्द नेतृत्वको नेपाल कम्युनिस्ट पार्टीका कार्यकर्ताले बिहीबार नियन्त्रणमा लिइएका थबाङ गाउँपालिका प्रमुख वीरबहादुर घर्तीमगरलाई तीन दिनपछि मुक्त गरेका छन् । नेकपाले शनिबार बेलुकी घर्तीलाई पत्रकारको रोहबरमा छाडेको हो ।प्रजिअ डिजन भट्टराईले नियन्त्रणमुक्त भएपछि घर्ती लिबाङमै आइपुगेको र अवस्था सामान्य रहेको बताए । प्रहरीका अनुसार नेकपा कार्यकर्ताले घर्तीलाई रोल्पा नगरपालिका १० धबाङ भनभनेबाट नियन्त्रणमुक्त गरेका थिए । घर्तीलाई सदरमुकाम लिबाङबाट पत्रकार बोलाएर उनीहरूकै रोहबरमा नियन्त्रणमुक्त गरिएको नेकपाका जिल्ला सचिव दलबहादुर खत्रीले बताए । पत्रकारका साथ सदरमुकाम आइपुगेका घर्तीलाई प्रजिअ र प्रहरी नायब उपरीक्षक वीरेन्द्र थापाले तत्काललाई रोल्पा नगरपालिकाका मेयर पूर्ण केसीको जिम्मा लगाएका थिए । मलाई नियन्त्रणमा लिएपछि सोधपुछ गरियो । तीन दिनसम्म जंगलैजंगलको बाटो हिँडाइयो, घर्तीले भने । नियन्त्रणमा लिँदा अभद्र व्यवहार देखाए पनि पछि सामान्य व्यवहार गरेको उनले बताए । सुरुमा नेकपाका चिनेजानेकै नेताकार्यकर्ता देखे पनि नियन्त्रणमुक्त गर्दा भने कसैलाई नचिनेको घर्तीको भनाइ छ । उनीहरूले नियन्त्रणमा लिनुको कुनै कारण बताएनन्, उनीहरूको सत्ताको नियम मान्न भने पटकपटक आग्रह गरे, उनले भने । नियन्त्रणकै अवधिमा शीतल नामका क्षेत्रीय ब्युरो तहका एक नेतासँग टेलिफोनमा कुराकानी भएको पनि घर्तीले बताए । उक्त कुराकानीको विस्तृत विवरण भने उनले खोल्न चाहेनन् ।प्रजिअ भट्टराई तथा प्रनाउ थापाका अनुसार घर्तीको स्वास्थ्य परीक्षणपछि उनलाई प्रहरीले आइतबार जिसस राजबहादुर बुढामगरको जिम्मा लगाएको छ । अध्यक्ष घर्तीमगरले नियन्त्रणमा लिएर अपहरणकै शैलीमा लुकाउने नेकपा कार्यकर्ताविरुद्ध किटानी जाहेरी दिन आग्रह गरिएकाले त्यसबारे सोचविचार गरिरहेको बताए । थबाङको पहिलो गाउँसभा आयोजना गर्न जुटिरहेका उनलाई तीन दिनअघि ससुरालीबाट नियन्त्रणमा लिइएको थियो । गाउँसभा शनिबारै माओवादी केन्द्रका अध्यक्ष पुष्पकमल दाहालको प्रमुख आतिथ्यमा सम्पन्न भइसकेको छ । सभामा दाहालले विगतमा संघर्ष गर्नुपरे पनि अब विकास गर्ने आश्वासन दिए । उनले गाउँसभाको उद्घाटन गर्दै नेकपाका कार्यकर्तालाई शान्ति प्रक्रिया स्विकार्न आहानसमेत गरे । थबाङमा अब विकासको क्रान्ति हुन्छ । विगतजस्तो सशस्त्र संघर्ष गर्नुपर्ने अवस्था अब छैन, उनले भने, अब स्थानीय तहमार्फत विकासको क्रान्ति गर्ने हो ।यसैबीच घर्तीलाई नियन्त्रणमा लिइएको घटनामा संलग्न रहेको आशंकामा पक्राउ गरिएका नेकपाका राप्ती ब्युरो इन्चार्ज केशबहादुर बाठालाई प्रहरीले आइतबारै रिहा गरेको छ । उनलाई शुक्रबार रोल्पा मिरुलबाट पक्राउ गरिएको थियो ।"
सीमा समस्यामा नेपाल अग्रसर हुनुपर्छ,"बाँके (कास) नेपालका लागि भारतीय राजदूत मन्दीपसिंह पुरीले दुई मुलुकको सीमामा देखिएका समस्या समाधानका लागि नेपाल सरकार अग्रसर हुनुपर्ने बताएका छन् । उनले नेपाल सरकारले अग्रसरता देखाए साबैखाले समस्या समाधान हुने दाबी गरे । नेपालगन्ज उद्योग वाणिज्य संघले आयोजना गरेको कार्यक्रममा उनले नेपालभारत सम्बन्ध नङ र मासुजस्तै भएको बताए । सीमामा उत्पन्न हुने समस्या समाधानका लागि नेपाल सरकार आफंै अगाडि सर्नुपर्छ, उनले भने, भारत सरकार त्यसका लागि तयार छ । राजदूत पुरीले हालै प्रधानमन्त्री शेरबहादुर देउवाले गरेको भारत भ्रमणको प्रसंग पनि कोट्याए । उनले नेपालका प्रधानमन्त्री देउवा र भारतीय प्रधानमन्त्री नरेन्द्र मोदीसँगको भेटवार्तामा पनि उक्त मुद्दामा कुराकानी भएको जानकारी दिए ।"
नक्कली सुन कारोबारी पक्राउ,लेखनाथ (कास्की) (कास) पहेंलो धातुलाई सुन भन्दै ठगी गर्ने चार जनालाई प्रहरीले पक्राउ गरेको छ । शुक्रबार सुनजस्तै देखिने डेढ किलो पहेंलो धातुसहित तनहुँका रविराज खनाल र बागलुङका छमबहादुर केसी पक्राउ परेका हुन् ।जिल्ला प्रहरी र ४ नम्बर प्रदेश प्रहरी कार्यालयबाट खटिएको टोलीले पोखरा लेखनाथ३२ लामेआहालबाट तनहुँको म्याग्दे गाउँपालिका२ बस्ने ३९ वर्षीय खनाल र बागलुङको ढोरपाटन नगरपालिका२ सलाङकोट बस्ने ५० वर्षीय केसीलाई पक्राउ गरिएको जनाएको छ । उनीहरूका साथबाट विभिन्न देशका मुद्रासमेत बरामद गरिएको छ । प्रहरीका अनुसार शुक्रबार सुराकी दिने व्यक्ति र खनालबीच नक्कली सुन पोखरा ल्याएर बेच्ने कुराकानी भएको थियो । १६ लाख रुपैयाँ मूल्य तय भएपश्चात खनाल पोखरा आएका थिए । नक्कली सुन भने छमबहादुरसँग थियो । उनले बिक्री भएपछि नुवाकोट पीपलडाँडाका ६५ वर्षीय रामबहादुर लिम्बूसँग ३ लाख रुपैयाँ दिने सर्तमा सुन लिएका थिए । उक्त डेढ किलो सुन रविराज खनाललाई पुर्याउन आउने क्रममा दुवैजनालाई प्रहरीले पक्राउ गरेको हो । उनीहरूविरुद्ध जिल्ला अदालतमा ठगी मुद्दा दायर गरिएको छ । म्याद थप गरी अनुसन्धान भइरहेको प्रहरीले जनायो । यसअघि भदौ १९ मा पोखरा लेखनाथ२६ बुढीबजार बस्ने सरस्वती गुरुङले सुनको मूर्ति भनी ठगी गरेको भन्दै लमजुङका राजु तामाङ र प्रेमबहादुर परियारविरुद्ध जिल्ला प्रहरी कार्यालयमा जाहेरी दिएकी थिइन् । जाहेरी दरखास्तको अनुसन्धानको सिलसिलामा तामाङ र परियारलाई प्रहरीले उक्त दिन नै लमजुङको सुन्दरबजारमा लुकीछिपी बसिरहेको अवस्थामा पक्राउ परेको थियो । जिल्ला अदालतबाट ठगी मुद्दामा म्याद थप गरी अनुसन्धान गर्दा तामाङ र परियारकै माध्यमबाट खनाल र केसीलाई पक्राउ गरेको डीएसपी खड्गबहादुर खत्रीले बताए । तामाङ र परियारलाई भदौ १९ मै पक्राउ गरेको भए पनि ठगीमा संलग्न अन्य व्यक्तिसमेत उम्कन सक्ने भएकाले अनुसन्धान अवधिभर गोप्य राखिएको पनि उनले जनाए । शुक्रबार पक्राउ परेका खनाल र केसीका सम्बन्धमा पनि प्रहरीले आइतबार मात्रै सार्वजनिक गरेको हो । शुक्रबार ढिलो भएकाले सुन होहोइन भनी परीक्षण गर्न आइतबारसम्म कुर्नुपरेको खत्रीले बताए ।
बग्दैबग्दै जाने छोरासँग,"चुलाचुली (इलाम) दमकको नेपाल लिटरेरी ग्रुपले अनप्लग कविता साँझको १३ औं शृंखला इलामको चुलाचुलीमा गर्यो । कविता सुनाउन विराटनगर, बेलबारी र दमकका कविहरू चुलाचुलीमा भेला भए । विराटनगरका कवि विवश पोखरेल र मोरङको बेलबारीकी तारा पराजुलीलाई साथ दिए दमकका कवि राजकुमार सुब्बा अनिश्चित ले । चुलाचुली गाउँपालिकाको सभाहलमा कविताका पारखीबीच उभिए कवि सुब्बा । सुदूर गाउँमा कविता कृतिका सर्जक सुब्बा किरात मिथहरूलाई कवितामा बुन्न सिपालु छन् । उनले बैंस, एक साँझ जोरपाटीमा, काठमाडौं, कवि र जुलुस, यादहरू, मेलबक्स, तिम्रो सुदूर गाउँमा र दोभान शीर्षक कविता सुनाए ।यसपछि तारा प्रस्तुत भइन् । बेलबारी नगरपालिकामा भर्खरै उपमेयर जितेकी उनी साहित्यसँगै राजनीतिमा पनि सक्रिय छिन् । खासगरी बालसाहित्यमा यिनको दखल अलि बढी छ । यिनले गिटी कुट्ने दिदी मार्फत खोला बगरमा गिटी कुटेर जीविका चलाउने एउटी विधवा महिलाको कारुणिक कथाबाट कविताको पन्तुरो खोलिन् । यसपछि वृद्ध आश्रममा आँसु, मामाघर, एकान्त जस्ता कविता सुनाइन् । अन्तिम कविका रूपमा प्राज्ञ सदस्य तथा कवि पोखरेल प्रस्तुत भए । विराटनगरमा बसेर कविताको खेती गोडमेलमा उनको दुई दशक बढी समय बितिसकेको छ । यो अवधिमा उनका पग्लिएको इन्द्रेणी, अनिँदो रात र बत्तीका पुतलीहरू, समय बिम्ब, साँढेको दाइँ, स्नेह अस्त्र र निषिद्ध बस्तीहरूमा कविता कृति प्रकाशित छन् । उनी व्यंग्य कविता र मुक्तकमार्फत पनि सामाजिक, राजनीतिक विकृतिको भन्डाफोर गर्न माहिर छन् । पोखरेलले दुई सातायता सामाजिक सञ्जालहरूमा भाइरल भएको कविता बग्दैबग्दै जाने छोरासँग बाट वाचन थाले । मृत्युपछि गाड्ने जमिन पनि नहुँदा बाढीमा बगाइएका सप्तरीका बालक कमलु सदाको मर्मस्पर्शी कथा सुनाइरहँदा अधिकांश श्रोता भावुक बनेका थिए :हामीसँग माटो त त्यति मात्र थियो जुन श्रमको पसिनासँगै हाम्रा आङमा टाँस्सिएर आएका थिए आज बाढी बनेर आएको आँसुका भेलमाती माटोलाई पनि खलल्ल पखालेर अचानोमा राखेर आफ्नो मुटु तँलाई बिदा गर्दै छु जानू खुसीले जानू जहाँ माटो भेटिन्छ त्यहीँ टक्क अडिनू र समाधिस्थ हुनू ।ऊ सँगको भेटमा कवितामा उनले आफ्नी पूर्वप्रेमिका सम्झिए । अहिले तपाईंकै तरबार चलेको पालो छ व्यंग्य कवितामार्फत नेपाली राजनीतिको विकृत पक्षको पर्दाफास गरे । पीडा र आँसुका कविता रच्न माहिर उनले एउटी नरवधूको डायरी मार्फत गरिबीका कारण शरीर बेच्न विवश एउटी अवलाको कथा बोलेर बिट मारे ।चुलाचुली गाउँपालिका र चुलाचुली साहित्य समाजको सहकार्यमा भएको कविता साँझमा स्थानीय समाज सुधार नेपालका कलाकारहरूले दुइटा सांस्कृतिक प्रस्तुति दिएर कार्यक्रममा रौनकता थपेका थिए । दक्षिण इलामको चुलाचुलीलाई स्थानीयवासी भन्ने गर्छन् इलामले हेपेको, झापाले नदेखेको गाउँ हो यो । विकासलगायतका पूर्वाधारले पिछडिएको यो गाउँमा पहिलोपल्ट साहित्यिक कार्यक्रम आयोजना गर्दा ज्यादै खुसी लागेको सुनाए, चुलाचुली गाउँपालिकाका अध्यक्ष प्रदीपजंग राईले ।"
युवापुस्ता टार्गेटमा,"चितवन छक्का पञ्जा २ को टोली अहिले देश दौडाहामा छ । फिल्ममा जति कलाकार मुख्य भूमिकामा छन्, ती सबै दौडाहामा छन् । भदौ २९ गते पूर्वको दमकबाट सुरु यात्रा इटहरी, हेटौंडा हुँदै आइतबार नारायणगढ आइपुग्यो । कलाकारटोली फिल्म राम्रो बनेको दाबी गर्दै सञ्चारकर्मीसामु उपस्थित भयो । फिल्ममा मनोरञ्जन, पारिवारिक, सामाजिक कथा मात्र छैन, फिल्मकी निर्देशक दीपाश्री निरौलाले भनिन्, यसपालि युवापुस्तालाई टार्गेट गरेर बनाएका छौं, फिल्म वैदेशिक रोजगारीसम्बन्धी नै छ । युवामा केके कमीकमजोरी छन्, कस्ताकस्ता मानसिक उथलपुथल हुन्छन् भन्ने छक्का पञ्जा २ मा समेटिएको उनले बताइन । नारायणगढमा छक्का पञ्जा यति धेरै चल्यो त्यसको कुरै नगरौं, उनले भनिन्, दर्शकको माया राम्रो पाएका छौं, अब छक्का पञ्जा २ लाई पनि यसरी नै माया गर्ने आस गरेका छौं ।अधिकांश समय दीपा र दीपकले नारायणगढवासीको प्रशंसा गरे । नेपालभरि नै माया पाइयो, यहाँको माया अझै विशेष भयो, जसरी यहाँ तास पपुलर छ, त्यसरी नै छक्का पञ्जा पनि पपुलर बन्यो, निर्माता दीपकराज गिरीले भने, छक्का पञ्जाको व्यापार सबैभन्दा बढी काठमाडौंमा भयो, त्यसपछि नारायणगढमा भएको हो । पैसाको रेकर्ड नतोडे पनि दर्शकको मन जित्ने रेकर्ड ब्रेक गर्ने उनले सुनाए । फिल्म राम्रो भएनभएकोबारे दर्शकले भन्ने हो, यसअघिको छक्का पञ्जा ९ देखि १० पटक हेर्ने दर्शक पनि भेटिए, यो फिल्म हेर्दा हलमा २ घण्टा २० मिनेट बितेको पत्तो हुनेछैन, उनले दाबी गरे । उनलाई सञ्चारकर्मीहरूले गीतको विवादले निकै डर मान्नुभएको हो ? भनेर समेत सोधेका थिए । जवाफमा उनले अरू पनि धेरै फिल्मको गीत विवादमा आउने गरेको दाबी गरे । पहिलो गीतमा सर्जकको नाम छुटेको हो । अहिले त्यो नाम सिनेमामा पनि आउँछ । करेक्सन भएको छ, उनले भने ।अर्का निर्माता जितु नेपालले फिल्ममा बढी लगानी र मेहनत परेकाले मनोरञ्जन पनि राम्रै पाउने दाबी गरे । छक्का पञ्जा भन्दा यसमा मेरो भूमिका फरक छ, नायिका प्रियंका कार्कीले भनिन् । टोलीमा दीपा, दीपक, जीतु, केदार घिमिरे, बर्षा राउत, स्वस्तिमा खड्का र गायक हेमन्त शर्मा समेत थिए । टोलीले साँझ नारायणी किनारमा सांगीतिक कन्सर्ट गर्दै हँसाउने काम समेत गरे । गायक शर्माले दर्शकश्रोतालाई नचाए ।"
हामीमा सुनीता र लीला,"काठमाडौं (कास) दसैंको आगमनसँगै साहित्यिक माहोल पनि तात्दै गइरहेको छ । आइतबार राजधानीमा दुई नारी स्रष्टा प्रस्तुत भए । धादिङकी कवि सुनीता खनाललाई साथ दिन झापाकी लीला अनमोल आएकी थिइन् । हरेक महिनाको पहिलो दिन लुनकरणदासगंगादेवी साहित्य कला मन्दिर र सर्वनाम थिएटरले गर्दै आएको हामी : कवि र कविताको ५० औं शृंखलामा यी दुई प्रस्तुत भएका हुन् । आमा शीर्षकको कविताबाट खनालले प्रस्तुति थालिन् । यसपछि उनले मानव सभ्यताको क्रुरतालाई प्रकृति र जीवजन्तुसँगै दाँज्दै दुइटा पृथ्वी कविता सुनाइन् । ओ नायक, चिसो घाम, पातमा प्रेम, ऐनाको देश, रातो रुमाल, गर्भिणी थियो मेरो नाम, साँझमा पर्नुअघि, आगोको ठेगाना, अँध्यारो घामको गीत लगायत १२ वटा कविता सुनाएकी उनले प्राय: विकृत राजनीतिक चेतना, प्रेम, वैदेशिक रोजगारको पीडा र नारी पहिचानका कविता सुनाइन् । अन्तिममा बुबाप्रति समर्पित कविता पैसा फल्ने रूख सुनाउँदा दर्शकश्रोता निकै भावुक भएका थिए । दोस्रो चरणमा प्रस्तुत भएकी अनमोलले प्राय: प्रेमप्रणयका कविता सुनाइन् । उनले पनि राजनीतिले विभाजित पारेको मनोविज्ञानमाथि व्यंग्य कसिन् । २०६७ मा नेपाल प्रज्ञा प्रतिष्ठानले गरेको राष्ट्रिय कविता महोत्सवमा पुरस्कृत अनमोलले आमा, अन्तिम कुमारी रात, चंगा, कफ्र्यु, दुर्घटना, सपनाको घर, दुर्घटित विश्वास, तिमी नभएको भए, लोकतन्त्र, कान्छा सहर नजाऊ लगायतका कविता सुनाइन् ।"
कलाकारसँगै नाचे दर्शक,"भोजपुर (कास) पर्व आगमनको अवसरमा सदरमुकाममा भएको डायमन्ड कन्सर्टमा राष्ट्रिय स्तरका कलाकारले मनोरञ्जन दिएका छन् । गीतसंगीत र प्रहसनमा दर्शकश्रोताले भरपूर आनन्द उठाएका छन् । गायक राजेशपायल राईले तिमीले बाटो फेर्यौ, म त मर्छु कि क्या हो ठुली, दर्शन नमस्ते, मोहनी लाग्ला है, तिमीसँग जिउने मर्ने चाहना छ मेरो लगायत गाएर टुँडिखेल उचाले ।अर्का कलाकार विल्सनविक्रम राई तक्मेबुढा ले पनि गीत गाए । आज घर जान्नँ म त मार्छे बुढीले, कुटुमा कुटु सुपारी दाना जस्ता गीत सुनाएर हँसाए उनले । उनी नाच्दा दर्शकश्रोताहरू पनि निकै हल्लिएका थिए ।गायक कमल खत्रीले आत्मामा, बोल्दैन तिम्रो त्यो तस्बिर, झ्यालैमा लगायत गीत गाए । न्यु डायमन्ड डान्स एन्ड ड्रामा क्रुद्वारा आयोजित कन्सर्टमा जुना प्रसाई, भीषण मुकारुङ, श्याम सामसोङ, चन्द्रकला राई, दावा के शेर्पा, सुरेन्द्र पुलामी, विभूषण राई, पूर्णबहादुर राईले पनि प्रस्तुति दिएका थिए ।"
डा रिजालको गीत,"काठमाडौं (कास) स्त्री रोग विशेषज्ञ डा भोला रिजाल गीतकार पनि हुन् । उनले लेखेका थुप्रै गीत चर्चित छन् । यसपालि उनी आफ्ना छोरा, नातिनी र ज्वाइँसहित नयाँ म्युजिक भिडियोमा देखा परेका छन् । डा रिजालले लेखेको सम्बन्ध यो कस्तो गीत आइतबार राजधानीमा लोकार्पण गरियो । शिखर सन्तोषको संगीत रहेको गीतमा रामकृष्ण ढकालले गाएका छन् । यसको भिडियो निर्देशन रिजालका पुत्र डा कपिलले गरेका हुन् । यसमा अभिनेता सरोज खनालसहित रिजालका नाति र ज्वाइँले अभिनय गरेका छन् ।सोही अवसरमा डा रिजालकी नातिनी तारा रिजालले गाएको मलाई नसोध कहाँ दुख्छ घाउ को पनि म्युजिक भिडियो देखाइयो । ताराले नारायणगोपालको उक्त गीतको कभर भर्सन निकालेकी हुन् । यसको भिडियो कपिलले नै निर्देशन गरेका छन् । नारायण गोपाल हामीभन्दा धेरै जेठो हुनुहुन्नथ्यो, डा रिजालले भने, तर, अलि पाको देखिनुहुन्थ्यो । त्यसैले हामी उहाँलाई हजुर, दाइ भनेर सम्बोधन गथ्र्यौं ।"
प्रकाशको दसैं वेदना,"काठमाडौं (कास) गायक प्रकाश सपूतले चरर बरर धरर बोलको गीत सार्वजनिक गरेका छन् । उनले चाडमा घर फर्कन नपाउँदाको व्यथा गीतमा व्यक्त गरेका छन् । प्रकाशकै शब्द र संगीत रहेको गीतमा उनलाई सम्झना लामिछाने मगरले गायनमा साथ दिएकी छन् । लोक शैलीको उक्त गीत निकै मर्मस्पर्शी भएको प्रतिक्रिया युट्युबमा देख्न सकिन्छ । दशरथ केसी लेख्छन्, गीत सुनेपछि यो परदेशीको आँखाबाट आँसु आयो । गीतको भिडियो निर्देशनचाहिँ दीपेन्द्र तिमल्सिनाले गरेका हुन् ।"
रेमिटल्यान्ड नारीवादी,"काँकडभिट्टा (कास) वैदेशिक रोजगारीलाई केन्द्रमा राखेर श्याम सिंघकले लेखेको रेमिटल्यान्ड उपन्यासले नारी स्वतन्त्रतालाई महत्त्वका साथ समेटेको वक्ताहरूले बताएका छन् ।रिडर्स झापाले उपन्यासबारे गरेको बहसमा साहित्यकार केशव आचार्यले वैदेशिक रोजगारीबाट उत्पन्न मनोदशाका साथै प्रेम र यौनको द्वन्द्वका कारण उपन्यास शक्तिशाली बनेको दाबी गरे । र रिडर्स झापाका सन्दीप ओलीले मुख्य पात्रलाई भन्दा महिला पात्रलाई उपन्यासमा दह्रो गरी राखिएको बताए । नारीले खोजेको स्वतन्त्रता उपन्यासमा छ, उनले भने, त्यही कारण यो नारीवादी उपन्यास हो ।उपन्यासकार सिंघकले थपे, मेरो उपन्यास नारीवादी छछैन थाहा छैन, तर नारावादी बनाउने प्रयत्न चाहिँ गरेकै हुँ । बहसमा साहित्यकारहरू पुण्यप्रसाद खरेल, कृष्णप्रसाद उप्रेतीले समेत जिज्ञासा राखेका थिए ।"
प्रदेश र संसदीय चुनावको तयारीमा दल,"जाजरकोट माओवादी केन्द्रले प्रदेश र संघीय सभा सदस्य चुनावका लागि जाजरकोटमा उम्मेदवार सिफारिस गरेको छ । प्रदेशसभाका लागि क्षेत्र नं १ बाट गणेशप्रसाद सिंह र २ बाट नरबहादुर कार्कीलाई सिफारिस गर्नेे निर्णय गरेको केन्द्रका स्थायी समिति सदस्य कालीबहादुर मल्लले बताए । यस्तै, संघीय सभाका लागि पूर्वगृहमन्त्री तथा सांसद शक्तिबहादुर बस्नेतलाई उम्मेदवार बनाउने निर्णय भएको छ ।"
क्षेत्र निर्धारणमा आदिवासी असन्तुष्ट,"दमक निर्वाचन क्षेत्र निर्धारणप्रति जिल्लाका आदिवासी अगुवाले असन्तुष्टि जनाएका छन् । मुख्य दलले आआफ्नो अनुकूल हुने गरी क्षेत्र निर्धारण गरेको उनीहरूको आरोप छ । जिल्लामा प्रतिनिधिसभाका लागि ५ र प्रदेशसभा चुनावका लागि १० क्षेत्र तोकिएको छ । बाह्रदशी गाउँपालिका अध्यक्ष खड्ग राजवंशीले अहिलेको क्षेत्र निर्धारणले आदिवासी समुदायको राजनीतिक अस्तित्व समाप्त पार्ने बताए । नयाँ संरचनाअन्तर्गत जिल्लाका कुनै पनि स्थानबाट आदिवासीले चुनाव लड्न सक्ने अवस्था नरहेको उनको भनाइ छ । आदिवासीको राजनीतिक अस्तित्व सक्ने गरी क्षेत्र निर्धारणको डिजाइन गरिएको छ । सबै क्षेत्रमा आदिवासीलाई अल्पमतमा राखिएको छ, उनले भने, अब आदिवासी समुदाय भोट बैंक मात्र हुनेछ ।अहिले तय गरिएका क्षेत्र संशोधन नगरिए आदिवासी समुदाय राजनीतिसँगै आर्थिक, सामाजिक, सांस्कृतिक सबै क्षेत्रबाट थप पिछडिने राजवंशीको बुझाइ छ । यो आदिवासीलाई समाप्त पार्ने रणनीति हो, उनले भने, होइन भने किन सधैं उत्तरदक्षिण मात्र सिमाना छाँटकाँट हुन्छ, पूर्वपश्चिम हुँदैन ? कोचिला एकता मोर्चाका अध्यक्ष दिनेश राजवंशीले राज्यसंयन्त्र नै आदिवासी समुदायलाई सबै हिसाबले पछाडि पार्न लागिपरेको आरोप लगाए । राज्य पुन:संरचना गर्दा विशेष, स्वायत्त, संरक्षित क्षेत्र तोक्नुपर्ने मापदण्ड हुँदाहँुदै दलको दबाबमा मनलागी गरिएको उनको बुझाइ छ । २० वर्षअघिको स्थानीय निर्वाचनमा जिल्लाका अधिकांश गाविसमा हाम्रो नेतृत्व थियो, उनले भने, अहिले २० वर्षपछि नयाँ संरचना तयार पारियो जसले गर्दा २३ ठाउँमा मात्र हाम्रो नेतृत्व आयो । जिल्ला समन्वय समिति सदस्य महेशलाल राजवंशीले अहिलेकै अवस्थामा निर्वाचन क्षेत्र स्वीकारेर जान नसकिने बताए । संघीयतामा सबैको सहभागिता हुनुपर्नेमा एउटा समुदायकै अस्तित्व समाप्त पार्न खोज्नु गम्भीर अन्याय भएको उनको टिप्पणी छ । नयाँ संरचनाविरुद्ध आदिवासी, अल्पसंख्यक समुदाय एकजुट हुनुको विकल्प छैन, उनले भने । ताजपुरिया समाज कल्याण परिषद्का पूर्वअध्यक्ष कुञ्जिविहारी ताजपुरियाले आदिवासीलाई राजनीतिक रूपमा समाप्त पार्ने राज्यको वर्षौंदेखिको योजना रहेको बताए । मुलुक प्रजातान्त्रिक भए पनि व्यवहार त्यसो हुन नसकेको उनको भनाइ छ । हामीलाई सक्ने उनीहरूको योजना अबचाहिँ सफल भएको छ । अहिलेको अवस्थामा हाम्रो राजनीतिक अस्तित्व १ प्रतिशत पनि छैन, ताजपुरियाले भने । उनले जनताको चाहनाअनुसार नभएर केहीको डिजाइनमा राज्य सञ्चालन भइरहेको आरोप लगाए ।"
भोट माग्न कोही आएनन्,"जनकपुर स्थानीय तह निर्वाचनको अघिल्लो दिन नगरदेखि गाउँसम्म मतदाता फकाउने होड चलिरहँदा हंसपुर नगरपालिका ३ कठपुल्लाका देवा मल्लिक डुमको परिवार भने बाँसको डालो बनाउन व्यस्त थियो । बाँसबारीको छहारीमा पत्नी कुनो देवी र कान्छी छोरी रुवी डालो बनाउँदै थिए । छोराबुहारी नजिकै झुपडीमा गफिँदै त नातिनातिना माटामा खेल्दै थिए । आफूहरूसँग कुनै दल वा स्वतन्त्र उम्मेदवार भोट माग्न नआएको देवा बताउँछन् । जनकपुरखरिहानी सडकछेउकै ऐलानी जग्गामा देवाको बसाइ छ । दुई साना झुपडीमा उनी पत्नी, ४ छोरा, ३ बुहारी, २ छोरी तथा ७ नातिनातिनासँग बस्छन् । १८ सदस्यीय परिवारमा मतदाता परिचयपत्र भने देवासँग मात्र छ । चार छोरा तथा तीन बुहारीसँग नागरिकता प्रमाणपत्र भए पनि मतदाता परिचयपत्र बन्न सकेको छैन । फोटो खिचाएको थिएँ तर परिचयपत्र आएन, कुनो देवीले भनिन् । माहिली बुहारी कविता देवीसँग पनि नागरिकता छ तर मतदाता परिचयपत्र छैन । परिचयपत्र नभएकैले आफूहरूकहाँ भोट माग्न नआएको देवाको ठहर छ । सबैसँग मतदाता परिचयपत्र भए उम्मेदवारले हामीलाई पनि भेलु गर्थे होला । अब सबैको फोटो खिचाउँछु, उनले भने । नजिककै बघचौडा उच्च माविको सफाइकर्मीका रूपमा कार्यरत देवाको १८ जनाको परिवार डालो, ढकिया, मौनी, भकारी, टाटलगायत बाँसका सामान बनाएर जीवनयापन गर्छ । उम्मेदवार आफ्ना दैलामा नआए पनि देवा जसरी पनि भोट हाल्न जाने बताउँछन् । बीस वर्षपछि चुनाव हुँदै छ, योग्यलाई भोट दिन्छु, उनले भने ।"
६ लेन सडकको सर्भे नहुँदै विरोध,धरान (कास) जोगबनीकिमाथांका ६ लेन सडकको विस्तृत अध्ययनका लागि सर्भे नहुँदै विरोध सुरु भएको छ । धरानका मुख्य बजारका बासिन्दा र सेउती किनारका सुकुम्बासीले विरोध गरेका हुन् । ६ लेन सडक बीच बजारबाट लैजाँदा धेरै घर भत्काउनुपर्ने भएकाले बाइपासका लागि दबाब आएको थियो । त्यसपछि सडक विभागले पूर्वको सेउतीखोला किनारबाट सडक खन्ने निर्णय गरेको थियो । सोहीअनुरूप डीपीआर हुँदै गरेको अवस्थामा सुकुम्बासीहरूको संस्था बस्ती संरक्षण समितिले विरोधस्वरूप सरोकारवाहरूलाई ध्यानाकर्षणका लागि ज्ञापनपत्र बुझाएको छ । संरक्षण समिति अध्यक्ष अइन्द्रविक्रम बेघाले स्थानीयलाई थाहै नदिई उठिबास लगाउने उद्देश्यले डीपीआर थालेकाले जबरजस्ती नगर्न आग्रह गरेको बताए ।
सुकीलाई अन्तिम मौका : राष्ट्रसंघ,"हलिउड अभिनेत्री एन्जोलिना जोलीले म्यानमारमा जारी हिंसाको निन्दा गरेकी छन् । उनले हिंसाका कारण स्थिति असामान्य बन्दै गइरहेको भन्दै सरकार र नेत्री आङ सान सुकीलाई मौन नबस्न आग्रह गरेकी हुन् । उनले भनिन्, यो प्रस्ट भइसकेको छ कि सेनाका कारण हिंसा भइरहेको हो । त्यसैले यो सब रोक्न अति आवश्यक छ । उनले रोहिंग्यालाई नागरिक अधिकार प्रदान गर्न पनि आग्रह गरिन् । उनले भनिन्, हामी सबै चाहन्छौं कि सुकीले यो अवस्थामा मानव अधिकारको पक्षमा आवाज उठाऊन् ।"
हाइड्रोजन बम प्रयोग हुन्छ,"पछिल्लो विकसित घटनाक्रमबारे चीनले उत्तर कोरियामाथि धम्की नदिन आग्रह गरेको छ । अमेरिकाका लागि चिनियाँ राजदूत कुई तियनकाइले अमेरिकासँग उत्तर कोरियालाई थप धम्की नदिन आग्रह गरेका हुन् । शुक्रबार उत्तर कोरियाले जापानतर्फ अर्को मिसाइल प्रहार गरेपछि अमेरिका थप आक्रोशित बनेपछि उनको यस्तो प्रतिक्रिया आएको हो । अब धम्की दिने काम बन्द गर्नुपर्छ, उनले भनेका छन्, वार्तामार्फत समस्या समाधानमा जोड दिँदै कोरियाली प्रायद्वीपमा जारी तनाव अन्त्य गर्न अमेरका सकारात्मक हुनैपर्छ ।"
नवाज सरिफको क्षेत्रमा चुनाव,"इस्लामाबाद (एजेन्सी) पूर्वप्रधानमन्त्री नवाज सरिफ अदालतबाट अयोग्य भएपछि खाली भएको पन्जाब राज्यको लाहोरमा आइतबार निर्वाचन भएको छ । चुनावमा पार्टी पाकिस्तान मुस्लिम लिग (नवाज) का तर्फबाट उनकी पत्नी कुलसुम नवाज चुनावी प्रतिस्पर्धामा छिन् । कुलसुम भने हाल घाँटीको क्यान्सरको उपचारका क्रममा लन्डनमा छन् । निर्वाचनमा उनकी छोरी मरयाम नवाज चुनाव प्रचारमा खटेर लागेकाले चुनाव उनको पक्षमा पर्ने जनाइएको छ । पाकिस्तानी सञ्चारमाध्यमका अनुसार उनको स्थानीय तहमा राम्रो प्रभाव छ । यद्यपि केही सञ्चार माध्यमले पूर्व क्रिकेटर इमरान खानको पीटीआई र विलवाल भुट्टो जर्दारीले नेतृत्व गरेको पाकिस्तन पिपुल्स पार्टीबीच त्रिपक्षीय प्रतिस्पर्धा हुने जनाइएको छ । भ्रष्टाचार प्रकरणमा पदबाट बर्खास्त भए पनि नवाज सरिफको समेत लोकप्रियतामा कुनै कमी नआएको सञ्चारमाध्यमले जनाएका छन् । सन् २०१६ उनले विदेशमा गैरकानुनी सम्पत्ति लुकाएको पनामा पेपर्समा प्रकाशित भएपछि मुद्दा दायर भएको थियो । शनिबार मात्रै उनले उक्त मुद्दामा सर्वोच्च अदालतमा पुनरावेदनका लागि दिएको निवेदन अस्वीकार गरिदिएको थियो । बीबीसीका अनुसार स्थानीयहरू भ्रष्टाचारको मामिलामा रोष प्रकट गर्छन्, तर चुनावमा भने उनीहरूको पहिलो रोजाइ नवाज खानदान नै पर्ने गर्छ । उनीहरूले भ्रष्टाचारको मामिलाबाट नवाज ढिलोछिटो मुक्त हुने बताउँछन् । जनसंख्याका आधारमा पन्जाब पाकिस्तानको दोस्रो ठूलो प्रान्त हो । नवाजको पार्टीको प्रभाव यस क्षेत्रमा अन्यत्रभन्दा केही बढी छ । पन्जाबका जनताहरू नवाज भ्रष्टाचारमा जेल परे पनि लाहोरको विकास र प्रगतिका लागि उनले महत्त्वपूर्ण योगदान दिएको जनाउँछन् । बीबीसीका अनुसार सायद यसैले पनि यो उपनिर्वाचनमा भ्रष्टाचार मुद्दा बन्न सकेन । आइतबार भएको निर्वाचनमा २ सय २० मतदान केन्द्रमा ३ लाख २० हजारले मतदान गरेको पाकिस्तानी सञ्चार माध्यमले जनाएका छन् । नवाज पदबाट बर्खास्त भएपछि सत्तारूढ दलले शाहिद खकान अब्बासीलाई प्रधानमन्त्री पदको जिम्मेवारी दिएको थियो । उपनिर्वाचनमा नवाजका भाइ शाहवाज सरिफलाई टिकट दिने बताइए पनि कुलसुमलाई उठाइएको हो ।"
आक्रमणकारी पक्राउ,लन्डन (सिन्ह्वा) बेलायती प्रहरीले लन्डनमा शुक्रबार भएको भूमिगत रेल आक्रमणमा संलग्न थप एक शंकास्पद व्यक्तिलाई पक्राउ गरेको छ । प्रहरीले आक्रमणमा संलग्न अन्य दुईलाई खोजी गरिरहेको जनाएको छ । यसअघि घटनामा संलग्न भएको आशंकामा शनिबार एक युवकलाई पक्राउ गरेको थियो । लन्डनको पार्सन्स ग्रिन स्टेसन्समा गराइएको आक्रमणमा ३० घाइते भएका थिए । घटनापछि बेलायती प्रधानमन्त्री टेरेजा मे र लन्डन प्रहरीले बेलायत आतंकवादको उच्च जोखिममा रहेको घोषणा गरेका थिए । तर बेलायती गृहमन्त्री अम्बेर रुडले आतंकवादीले एकाध घटना गराए पनि समग्रमा सुरक्षास्थिति मजबुत रहेको दाबी गरेकी छन् ।
२० विद्रोही मारिए,साना (सिन्ह्वा) साउदी अरब नेतृत्वको गठबन्धन सेनाले गरेको हवाई कारबाहीमा यमनका कम्तीमा २० विद्रोहीको मृत्यु भएको छ । यमनको दक्षिणपश्चिमी सहर मेदीमा गएको २४ घण्टामा गरिएका कारबाहीमा उनीहरूको मृत्यु भएको सरकारी अधिकारीले जनाएका छन् । कारबाहीका क्रममा भएको भिडन्तमा परी सुरक्षाकर्मीतर्फ ४ को मृत्यु भएको छ । भिडन्तका क्रममा ४ जना घाइते भएको सेनाले जनाएको छ ।
पेरिस सम्झौता अझै अमान्य,"वासिङ्टन (बीबीसी) अमेरिकी राष्ट्रपति कार्यालयले जलवायु परिवर्तनसम्बन्धी पेरिस सम्झौताप्रति अमेरिका लचिलो नभएको जनाएको छ । हवाइटहाउसका प्रतिनिधिलाई भेटेका अधिकारीले २०१५ को सम्झौता मान्ने अवस्थामा पुगेको बताएपछि अमेरिकाले त्यसको खण्डन गरेको हो । ह्वाइटहाउसद्वारा जारी विज्ञप्तिमा उल्लेख छ, हाम्रो देशका लागि हित हुने सर्तमा प्रवेश नगरी हामी पेरिस सम्झौता मान्न सक्दैनौं । गत जुन महिनामा अमेरिकी राष्ट्रपति डोनाल्ड ट्रम्पले अमेरिकाका लागि नयाँ सम्झौता आवश्यक भएको बताएका थिए । शनिबार वाल स्ट्रिट जर्नल पत्रिकाले क्यानडामा भएको ३० मुलुकका वातावरणमन्त्रीको बैठकमा अमेरिकी नीतिमा परिवर्तन आएको जनाएको थियो । उसले ट्रम्प प्रशासनले पेरिस सम्झौताबाट अमेरिकाले हात नझिक्ने बरु जलवायु परिवर्तनका पक्षमा अन्तर्राष्ट्रिय सम्झौताअनुसार काम गर्न तयार भएको समाचार प्रकाशन गरेको थियो । ह्वाइटहाउसकी प्रवक्ता सारा हकाबी स्यान्डर्सले भनिन्, पेरिस सम्झौताबारे अमेरिकाको अडानमा कुनै परिवर्तन भएको छैन ।"
एमयूको सम्बन्धन अन्योलमा,"सुर्खेत (कास) मध्यपश्चिमाञ्चल विश्वविद्यालय (एमयू) ले राजधानीका निजी कलेजलाई दिएको सम्बन्धन अन्योलमा परेको छ । स्थानीयस्तरमा विरोधका बाबजुद विश्वविद्यालयको कार्यकारी परिषद् बैठकको निर्णयउपर अख्तियार र अदालतमा मुद्दा परेपछि सम्बन्धन अन्योलमा परेको हो ।कार्यकारी परिषद्को साउन २९ को बैठकले भक्तपुरको नेपाल इन्जिनियरिङ कलेज, काठमाडौंका ग्लोबल कलेज र प्रेसिडेन्सियल बिजिनेस गु्रपलाई सम्बन्धन दिएको थियो । आन्तरिक विवादका कारण नेपाल इन्जिनियरिङ कलेजले अन्तत: सम्बन्धन फिर्ता लिने निर्णय गरिसकेको छ । उसले पोखरा विश्वविद्यालयको सम्बन्धन कायमै राख्ने भएको हो । जिल्ला प्रशासन कार्यालय भक्तपुरमा केही दिनअघि बसेको सर्वपक्षीय बैठकले कलेज सञ्चालकहरूबीच भएको सहमति कार्यान्वयन गर्न निर्देशन दिएको थियो । भदौ २६ गते एमयूबाट सम्बन्धन फिर्तासँगै कलेजका अध्यक्ष लम्बोदर न्यौपानेले दर्ता गरेको नेपाल इन्जिनियरिङ प्रालि खारेज गर्ने, हरिप्रसाद पाण्डे, दीपक भट्टराई र सलिल भट्टराईले अख्तियार दुरुपयोग अनुसन्धान आयोगमा दिएको उजुरी फिर्ता लिने, कलेज सञ्चालक संस्थालाई यथाशीघ्र जिल्ला प्रशासन कार्यालयमा नवीकरण गर्नेलगायतका सहमति भएका थिए । यसअघि अध्यक्ष न्यौपानेले आफूलाई जबरजस्ती सम्बन्धन फिर्ता लिन बाध्य पारेको भन्दै पुन: एमयूलाई पत्राचार गरेपछि कलेजमा आन्दोलन भएको थियो ।उक्त कलेजले फिर्ता लिने निर्णय गरे पनि बाँकी व्यवस्थापनका दुई कलेजले सम्बन्धन लिइसकेका छन् । यद्यपि, सम्बन्धन मुद्दा सर्वोच्च अदालतमा पुगेकाले अन्योल कायमै रहेको हो । विश्वविद्यालय स्थापनाको मर्म, विश्वविद्यालय अनुदान आयोग (यूजीसी) को निर्देशन, स्थानीयस्तरको विरोध हुँदाहुँदै निजी कलेजलाई हतारहतारमा सम्बन्धन दिइएकोमा खारेज गर्न माग गर्दै अधिवक्ता जगदीश आचार्यले सर्वोच्चमा रिट दायर गरेका हुन् । अदालतले अन्तरिम आदेश जारी गर्न पर्ने वा नपर्ने विषयमा छलफलका लागि दुवै पक्षलाई सोमबार बोलाएको छ । सम्बन्धन गैरकानुनी भन्दै परेको उजुरीमाथि अख्तियार दुरुपयोग अनुसन्धान आयोगको केन्द्रीय कार्यालयले छानबिन गरिरहेको छ ।सामुदायिकको साटो निजी कलेजलाई प्राथमिकतामा राखेको भन्दै पदाधिकारीको आलोचना भएपछि अन्तत: एमयूले मध्यपश्चिम क्षेत्रका १० सामुदायिक क्याम्पसलाई आंगिक बनाउने प्रक्रिया सुरु गरेको छ । विश्वविद्यालयका सूचना अधिकारी विष्णुकुमार खडकाले क्याम्पसहरूले आफ्नो क्षेत्रमा सम्भाव्यता एवं आवश्यक प्राविधिकव्यावसायिक विषय सञ्चालनको पूर्वाधार निर्माणसम्बन्धी विस्तृत परियोजना प्रतिवेदन (डीपीआर) मागेको बताए । उनका अनुसार बर्दियाको बबई बहुमुखी, बाँकेको वागेश्वरी बहुमुखी, सुर्खेतको जनता बहुमुखी, भेरी शिक्षा, दैलेखको नारायण, कालिकोटको तिला कर्णाली बहुमुखी, मुगुको रारा बहुमुखी, जाजरकोटको भेरी ज्ञानोदय, रुकुमको मुसीकोट बहुमुखी र रोल्पाको जलजला बहुमुखी क्याम्पससँग त्रिभुवन विश्वविद्यालयको सहमतिपत्रसँगै डीपीआर मागिएको हो । सामुदायिक कलेजलाई आंगिक बनाउने प्रक्रियाको आन्दोलनरत पक्षले स्वागत गरेका छन् । अनेरास्ववियुका अध्यक्ष धुपेन्द्र शाहीले आफूहरूले उठाउँदै आएको उक्त माग पूरा भएको बताए ।"
बर्सेनि धसिन्छ मेची राजमार्ग,मेची राजमार्गको सबैभन्दा जोखिमपूर्ण खण्ड इलाम नगरपालिकाको राजदुवाली हो । यहाँ सडक धसिने क्रम निरन्तर छ । यसअघि मर्मतका लागि जति रकम खर्चंदा पनि प्रभावकारी नभएपछि डिभिजनले अहिले नयाँ प्रविधिबाट बनाउँदै छ । एङरिङ प्रविधिबाट जोखिमयुक्त १ सय ५० मिटर सडक निर्माण भइरहेको छ । साढे ५ करोडको योजनाअन्तर्गत सडकमा तलमाथि नै मजबुत पर्खाल बनाइएको डिभिजनले जनाएको छ । यो प्रविधिअन्तर्गत पर्खालको बीचबीचमा पाइपमार्फत २५ मिटर भित्रसम्म ३२ एमएमको रड हालिन्छ । त्यहाँबाट भित्रैसम्म सिमेन्टको घोला पुर्याइन्छ । यसबाट बर्सेनि सडक धसिने समस्या कम हुने कार्यालयको भनाइ छ । यो प्रविधि पनि उपयुक्त नभए नयाँ स्थानबाट राजमार्ग लैजानुको विकल्प नहुने सरोकारवाला बताउँछन् । पहाड धसिने समस्याकै कारण बस्ती र पुवाखोला जलविद्युत् आयोजनासमेत जोखिममा छन् ।
सात जिल्लाका आयोजना अलपत्र,"पाँचथर डेनमार्क सरकारको सहयोगमा पूर्वका सात पहाडी जिल्लामा सञ्चालित सात अर्ब रुपैयाँ लगानीका आयोजना अलपत्र छन् । सरकारी नीति, झन्झटिलो प्रक्रिया र ठेकेदार लापरबाहीले आयोजना अघि बढ्न नसकेका हुन् । सरकारले सन् २०१५ देखि चार वर्षका लागि लागू गरेको उन्नति परियोजनाअन्तर्गत भोजपुर, संखुवासभा, धनकुटा, तेह्रथुम, इलाम, पाँचथर र ताप्लेजुङमा भौतिक पूर्वाधार निर्माण आयोजना सुरु गरिएका थिए । चिया, अलैंची, अदुवा र दुग्ध व्यवसाय प्रवद्र्धन गर्न मूल्य शृंखला, पूर्वाधार निर्माण र जवाफदेही व्यापारका लागि चुनौती बहस कार्यक्रम चलाइएका हुन् ।उन्नति परियोजना, चुनौती बहस कोषमार्फत अन्तर्राष्ट्रिय श्रम संगठन आईएलओले अधिकार, चुनौती, जवाफदेही व्यापार तथा व्यावसायिक सुशासन कार्यक्रम चलाएको छ । मूल्य शृङ्खला कार्यक्रममा आर्गुट नामक संस्थामार्फत व्यावसायिक फर्म, संस्थालाई लगानी प्रवद्र्धनका लागि अनुदान दिने र जिल्ला समन्वय समिति, प्राविधिक कार्यालयमार्फत सडक, पुल भवनलगायत भौतिक पूर्वाधार निर्माणाधीन छन् । यो कार्यक्रमले कृषिजन्य वस्तुको उत्पादन, बिक्री, बजार, मूल्य, किसान, मजदुरको पारिश्रमिक, भुक्तानी, व्यापारी, थोकबिक्रेता, निर्यातकर्ताहरूको समस्या, अधिकार, जवाफदेही व्यापार तथा व्यावसायिक सुशासनका लागि विभिन्न संस्थामार्फत बहस तथा वकालती गर्दै आएको छ । सातवटै जिल्लामा सञ्चालित अधिकांश आयोजनामा ठेकेदारको लापरबाही देखिन्छ । ठेकेदार कम्पनीले अनुमानित बजेटभन्दा ४५ प्रतिशतसम्म घटाएर ठेक्का पारेका छन् । कम बजेटमा ठेक्का सम्झौता गरे पनि गुणस्तरीय निर्माण गर्न नसकेर घाटा लाग्ने भएपछि काम छाडेर भाग्ने गरेका छन् । परियोजनाले सडक र पुल निर्माणका लागि इलाममा ६४ करोड, पाँचथरमा ३४ करोड ८७ लाख, भोजपुरमा १६ करोड, संखुवासभामा २९ करोड, धनकुटामा २३ करोड ५० लाख रकम छुट्याएको छ । यसैगरी तेह्रथुममा २८ करोड र ताप्लेजुङमा १४ करोड ३९ लाख रुपैयाँ लगानीमा ३० वटा लामाछोटा सडक र दुईवटा पुल निर्माणाधीन रहेको सम्बन्धित जिल्ला प्राविधिक कार्यालयले जनाएका छन् । अधिकांश आयोजना सम्पन्न गर्नुपर्ने म्याद आउँदो कात्तिकमा सकिँदैछ । भोजपुरमा निर्माणाधीन टक्सारकोटगोगनेलेखर्क पान्धारे ४६ किमि कृषि सडक ग्राभेल तथा स्तरोन्नति आयोजनाका ठेकेदार बेपत्ता छन् । ठेकेदार एमकेवाईपी संयुक्त निर्माण कम्पनीले १२ करोड रुपैयाँमा ठेक्का सम्झौता गरेको हो । कम्पनीले फाट्टफुट्ट काम गरे पनि ग्राभेलको मुख्य काम नै अघि बढाएको छैन । ठेक्का करार रद्द गर्ने चेतावनीसहित पटकपटक पत्राचार गर्दासमेत ठेकेदारले बेवास्ता गरेको जिल्ला प्राविधिक कार्यालयका प्रमुख डिभिजन इन्जिनियर लालु गिरीले बताए । कृषिजन्य वस्तुको बजारसम्म पहुँच पुर्याउन परियोजनाले पाँचथरमा ३४ करोड ८७ लाख रुपैयाँ लगानीमा लामो छोटो दूरीका ६ वटा सडक ग्राभेल र पुल निर्माण आयोजना अघि बढाएको थियो । ठेकेदार लापरबाहीले सबैजसो योजना अलपत्र परेको जिल्ला प्राविधिक कार्यालयका प्रमुख इन्जिनियर जयराम श्रेष्ठले बताए । उनका अनुसार २५ करोड रुपैयाँ लागत अनुमान रहेको काउलेएकतीन सडक हेटौंडाको गौरीपार्वती मृत सञ्जीवनी कन्स्ट्रक्सन संयुक्त कम्पनीले ४३ प्रतिशत घटेर १५ करोड ३२ लाख रुपैयाँमा ठेक्का लिएको थियो । तर, कम्पनी काम छाडेर हिँडेपछि स्थानीय बासिन्दा आक्रोशित छन् ।तेह्रथुममा सिधुवाशुक्रबारे (९ दशमलव ५ किमि) र चित्रेफुलेक (दस किमि) गरी १९ दशमलव ५ किमि कृषिसडक निर्माणाधीन छन् । यी दुई सडक ग्राभेल गर्न १३ करोड रुपैयाँ लागत अनुमान रहेकोमा बिरुवा एपेक्स निर्माण कम्पनी संयुक्तले ९ करोड रुपैयाँमा ठेक्का सम्झौता गरेको छ । लागतभन्दा ०३ प्रतिशत घटेर ठेक्का लिएको यो कम्पनीले पनि गुणस्तरीय काम गर्न सकेन । ठेकेदारलाई सम्झौताअनुसार काम गर्न दबाब दिएकोमा कामै रोकेको जिल्ला प्राविधिक कार्यालय तेह्रथुमका प्रमुख इन्जिनियर भरतकुमार यादवले बताए ।३ करोड ३३ लाख रुपैयाँ लागत अनुमानको सेर्मानेभोई (साढे ५ किमि), ४ करोड ५० लाख रुपैयाँको चपरी चोकछथर चागपा (८ किमि), ३ करोड ३० लाखको शुक्रबारेसौर्यनी (५ किमि), ३ करोड ३० लाखको लिखुवासिकिदिन (५ किमि) र आङदिङओयागजुङ सडक पनि ग्राभेलका लागि टेन्डर भइसकेको प्रमुख इन्जिनियर यादवले जानकारी दिए । संखुवासभामा चैनपुरनुनढाकी (२० किमि), हयाङखोलातुम्बेपोम्बे (१५ किमि) सडक ग्राभेल आयोजना सञ्चालित छन् । यहाँ पनि ठेकेदारले काम अलपत्र पारेपछि लगानी खेर जाने अवस्था रहेको उन्नति परियोजनाका इन्जिनियर खेमराज अधिकारीले बताए । उनका अनुसार चैनपुरनुनढाकी ग्राभेल गर्न १४ करोड रुपैयाँ लागत अनुमान रहेकोमा कुन्सालिङ कन्स्ट्रक्सन कम्पनीले दस करोडमा सकारेको थियो । १७ करोड रुपैयाँ लागत अनुमानको हयाङखोलातुम्बेपोम्बे ग्राभेल गर्न केसी एन्ड न्यौपाने खम्पथा निर्माण कम्पनीले १२ करोड रुपैयाँमा ठेक्का लिएको थियो ।धनकुटामा विभिन्न सडक र पुल निर्माणाधीन छन् । डाढेगौंडामारे सडक (३२ किमि) ग्राभेल गर्न २४ करोड रुपैयाँ लागत अनुमान रहेकोमा लुम्बिनी एपेक्स वाइपी कन्स्ट्रक्सन कम्पनी संयुक्तले १८ करोडमा ठेक्का सम्झौता गरेको थियो । तर, ठेकेदारले काम अघि नबढाएको जिल्ला प्राविधिक कार्यालयका प्रमुख इन्जिनियर प्रकाश चौधरीले बताए । पूल बनाउने जिम्मा कुन्सासालिङ कन्स्ट्रक्सन कम्पनीले लिएको छ । ठेकेदारहरूले अनेक बहानामा ढिलाइ गर्दा दातृनिकायको सहयोग रकम फिर्ता जाने सम्भावना बढेको चौधरीको भनाइ छ । ताप्लेजुङमा ५ करोड लगानीको दोभानदाहालगाउँहाङदेवाडाँडाखर्कजुटे (१२ किमि) सडकको निर्माण केही महिनाअघि तमोर नदीमा पुल भत्किएपछि अवरुद्ध छ । निर्माण सामग्री पुर्याउन गाह्रो हुने भएपछि ठेकेदार याक्थुङवा हिम्दुङ एन्ड थोकर संयुक्त कम्पनीले काम छाडेको छ । उक्त ठेक्का रद्ध हुने सम्भावना रहेको परियोजनाका इन्जिनियर अवीन्द्र बस्नेतले बताए । उनका अनुसार दाहालगाउँखिम्दाङतेलोकसिनाम (१२ किमि) सडक भने निर्माणाधीन छ । उक्त सडकको ९ करोड रुपैयाँ लागत अनुमान गरिए पनि ठेकेदार कम्पनीले ७ करोड २६ लाख रुपैयाँमा सक्ने सम्झौता गरेका थियो । परियोजनाको मूल्य शृङ्खला र पूर्वाधार निर्माणको अधिकांश बजेट लगानी भएको इलाममा दुईवटा लामा र चारवटा छोटो दूरीका सडक निर्माणाधीन छन् । गाग्रेभञ्ज्याङजितपुरसिद्धिथुम्का सोयाकचिसापानी (३३ किमि) सडक ग्राभेल गर्न ३२ करोड रुपैँयाँ अनुमानित लागत रहेकोमा ठेकेदारले २२ करोडमा सकारेको हो । अहिलेसम्म ६० प्रतिशत निर्माण कार्य भएको परियोजनाका इन्जिनियर केशव सिलवालले बताए । पहिलो खण्ड दिवा निर्माण सेवाले ११ करोड र दोस्रो खण्ड याक्थुङहाङ बिरुवा निर्माण सेवाले ११ करोड रुपैयाँमा ठेक्का लिएका थिए । फिक्कलनयाँबजार (२० किमि) सडक ग्राभेल गर्न १९ करोड रुपैयाँ लागत अनुमान गरिएकोमा नागार्जुन कन्स्ट्रक्सन कम्पनीले १३ करोड रुपैयाँमा सम्झौता गरेको छ ।"
वनकरिया आवास रकम बर्सेनि फ्रिज,"हेटौंडा (कास) लोपोन्मुख वनकरिया समुदायको आवास निर्माणका लागि सरकारले विनियोजन गरेको रकम विगत ५ वर्षदेखि फ्रिज हुँदै आएको छ । जनता आवास कार्यक्रमअन्तर्गत वनकरियाका घर बनाउन सरकारले बर्सेनि ३० देखि ४० लाख रुपैयाँसम्म विनियोजन गर्छ । मनहरी गाउँपालिका ४, मुसेधापका वनकरियाको नाममा एक धुर पनि जमिन छैन । घर बनाउन आव २०६८६९ देखि बजेट विनियोजन हुँदै आएको हो । तर, उनीहरूका नाममा जमिन नहुँदा घर बनाउन नसकिएको जनता आवास जिल्ला समन्वय समिति सचिव एवं प्रविधि अनुसन्धान तथा तालिम केन्द्र प्रमुख सुदीप आचार्यले बताए । त्यसैले आएको रकम बर्सेनि फ्रिज हुन्छ, उनले भने, उनीहरू आरक्षको जमिनमा बस्ने भएकैले भवन बनाउन समस्या भएको हो । कार्यक्रमअन्तर्गत सरकारले ५ वर्षमा जिल्लाका चेपाङ समुदायलाई ५ सय २२ आवास निर्माण गरी हस्तान्तरण गरिसकेको छ ।हाँडीखोलास्थित मुसेधापमा १८ घरधुरी छन् । जिल्ला वन कार्यालयले अत्यन्त विपन्न समुदाय वनकरियालाई जीवन धान्न कबुलियती वन २० वर्षका लागि उपलब्ध गराएको छ । वन उपलब्ध गराएको पनि १० वर्ष नाघिसक्यो । तत्कालीन प्रधानमन्त्री बाबुराम भट्टराई वनकरियाको घरमा एक रात बास बसेका थिए । उक्त स्थानमा बास बस्ने क्रममा वनकरियालाई कबुलियती वन ४० वर्षका लागि उपलब्ध गराउने आश्वासन दिएका थिए । गत आवमा वनकरिया समुदायका लागि आवास बनाउने जग्गा खरिद गर्न समिति पनि बनेको थियो । समितिले जग्गा पनि खोज्न सकेन । आवासको रकमबाट जग्गा खरिद गर्न सरकारले अनुमति दिएन । मुसेधापमा बसोबास गर्दै आएका वनकरियालाई उक्त स्थान छाड्न पर्सा राष्ट्रिय निकुञ्जले दबाब दिइरहेको छ । हाम्रो एक धुर जमिन पनि नहुँदा सरकारले बनाइदिने घरमा पनि बस्न पाएनौं, सन्तमाया वनकरियाले भनिन्, बसोबास गर्दै आएको थलोमा पनि खोला दुवैतिरबाट छिरेको छ । जंगलबाट बस्तीमा आएर बस्दा पनि सुरक्षित हुन सकेनांै । १८ घरधुरी रहेका वनकरियाको जनसंख्या अहिले ७९ पुगेको छ । दुई वनकरिया छात्राले एसएलसी उत्तीर्ण गरी दाताहरूको सहयोगमा प्राविधिक विषय अध्ययन गरिरहेका छन् । सरकारले वनकरिया समुदायलाई मूलधारमा ल्याउने उद्देश्यले विगत ८ वर्षदेखि सामाजिक सुरक्षा भत्ताबापत मासिक २ हजार रुपैयाँ उपलब्ध गराउँदै आएको छ ।"
"कतै खुसी, कतै बिचल्ली","रसुवाकै हाकु र डाँडागाउँबाट विस्थापित ६ सय भूकम्पपीडित भने बिचल्लीमा छन् । थातथलोमा पहिरो नरोकिएपछि विस्थापित भएकाहरू उत्तरगया गाउँपालिकाको बोगटीटार र नौबिसेमा बस्दै आएका छन् ।उनीहरू जमिन भाडामा लिएर बसिरहेका हुन् । जग्गाधनीले ठाउँ छाड्न ताकेता गरिरहेको र गाउँ फर्कन नसक्ने अवस्था भएकाले निकै समस्यामा परेको पीडितको गुनासो छ । २८ महिनादेखि उनीहरू यसरी अरूको जग्गामा बसिरहेका छन् । थातथलो भूकम्पले बस्नै नहुने अवस्थामा छ, पीडित छेकु लामाले भने, भाडाको जग्गावालले दसैंअघि नै हट्न भनेको छ । दसैंको मुखमै बिचल्लीमा परिने भइयो । लामो समय बितिसक्दा पनि पुन:स्थापनामा सरकारले चासो नदिएको उनले बताए ।"
अढाइ वर्षदेखि बिरामी पालमै,"रसुवा सदरमुकाम धुन्चेस्थित जिल्ला अस्पताल अढाई वर्षदेखि अस्थायी टेन्टमै सञ्चालन भइरहेको छ । भूकम्पले भत्किएको भवन पुनर्निर्माण नहुँदा यस्तो अवस्था आएको हो । क्यानेडियन रेकक्रसले बनाइदिएको टेन्ट पनि घामपानीले कुहिँदै गएको छ । बहिरंग र अन्तरंग कक्षमा पानी चुहिन्छ । पानी परेका बेला छाता ओडेर बिरामीको उपचार गर्नुपर्ने बाध्यता छ ।जिल्ला स्वास्थ्य कार्यालयका प्रमुख झलक गौतमले भवन नहुँदा बिरामीलाई राख्ने ठाउँ अभाव भएको बताए । टेन्टभित्रै बेड राखिएको छ । सुत्केरी महिला, बालबालिका र वृद्धवृद्धा साह्रै प्रभावित भए, उनले भने । दमका रोगी र बालबालिकालाई चिसोबाट जोगाउन समस्या छ । भौतिक संरचनाको अभावले सेवा प्रभावित भएको छ । स्वास्थ्य कार्यालयका अनुसार विशेषगरी सुत्केरी, दन्त र एक्सरे सेवामा समस्या भएको छ । २०७२ वैशाख १२ गते गएको विनाशकारी भूकम्पले १५ शय्याको अस्पताल पूर्ण रूपमा क्षति भएको थियो । अहिले ७ वटा टेन्टबाट अस्पताल सञ्चालन भइरहेको हो । अस्पतालमा दैनिक ५० देखि ६० जनासम्म बिरामी आउँछन् । भवन अभावको कारण कुन स्वास्थ्य सामग्री कता छ, भेटाउनै मुस्किल हुने गरेको छ । जटिल अवस्थाका बिरामीलाई उपचार गराउने ठाउँको अभाव छ । अब चिसो मौसम सुरु हुन थाल्यो । नवजात शिशुलाई जोगाउन समस्या पर्छ, प्रमुख गौतमले भने । चिसो ठाउँमा बिरामी बस्नै मान्दैनन् । गत वर्षको जाडोमा पनि बिरामी अस्पतालमा बस्न मानेका थिएनन् । प्रिफ्याब भवन बन्दै मंसिरदेखि क्यानेडियन रेकक्रसको आर्थिक सहयोगमा नेपाल रेडक्रस सोसाइटीमार्फत प्रिफ्याब अस्पताल भवन पनि निर्माण भइरहेको छ । क्यानेडियन रेकक्रसले ४ करोड २४ लाखको लागतमा प्रिफ्याब भवन निर्माण गर्न लागेको हो । अस्पताल भवन र कर्मचारीका लागि ४ वटा निवास निर्माण भइरहेको रेडक्रसका जिल्ला सभापति बाबुलाल तामाङले बताए । तामाङले असोजसम्ममा अस्पतालको निर्माण सकिने दाबी गरे । भूकम्पले जिल्लाको १९ वटा स्वास्थ्य संस्थामध्ये १४ मा पूर्ण क्षति गरेको थियो । क्षति भएकामध्ये ११ को निर्माण सम्पन्न भएको छ । स्वास्थ्य संस्था निर्माणका लागि सेभ द चिल्ड्रेन, करुणा फाउन्डेसन, नेपाल रेडक्रस सोसाइटी र माथिल्लो त्रिशूली थ्रीएले सहयोग गरेका छन् ।"
महाकालीमा ट्युबकै सहारा,"जोगबुढा (डडेलधुरा) (कास) जिल्लाको पश्चिमी सीमामा वैध नाका नहुँदा स्थानीय जोखिम मोलेर महाकाली नदी वारपार गर्न बाध्य छन् । साइकल र ट्रयाक्टरका ट्युब तथा डुंगामार्फत नदी तरेर घण्टांै जंगलको बाटो हिँड्नुपर्दा उनीहरू आजित छन् । अवैध नाका र मार्गबाट हुने आउजाउ सुरक्षाको दृष्टिकोणले समेत चुनौतीपूर्ण छ, परशुराम नगरपालिका५ का वडाध्यक्ष मीनबहादुर चन्दले भने, जंगलमा लुटिने तथा महाकालीमा डुंगा र टुयुब पल्टने त्रास सधैं हुन्छ ।सीमावर्ती क्षेत्रका बासिन्दाको सम्बन्ध भारत उत्तराखण्डका टनकपुर, तमोली र चम्पावत लगायतका नगरसँग जोडिएको छ । यहाँका बासिन्दा त्यहाँ जानुपर्दा परशुराम घाट प्रयोग गर्छन् । वारि स्थानीय तहले हिउँदमा डुंगा सञ्चालनको अनुमति दिएको छ । तर, बर्खामा भने महाकालीमा डुंगा चलाउन सम्भव नहँुदा वारिपारिका बासिन्दाको सामाजिक सम्बन्धमा समेत असर पर्ने गरेको छ ।कुनै बेला सुदूरपश्चिमका पहाडी जिल्लाबाट भारत पस्ने नेपालीले यो नाका प्रयोग गर्थे । पहाडी जिल्लामा सडक सञ्जाल विस्तार भएपछि यो नाकाको प्रयोग घटेको छ । अहिले भित्रीमधेसका बासिन्दाले मात्रै प्रयोग गरिरहेका छन् । पुख्र्याैली नाका भएकाले भारतले स्थानीयलाई मात्र आउजाउ खुला राखेको छ, वडाध्यक्ष चन्दले भने, भारतले यसलाई वैध नाका मान्दैन । परशुराम घाटबाट भारतीय गाडी पुगेको ठूलीगाडसम्म पुग्न करिव १५ किलोमिटर जंगलै जंगल हिँड्नुपर्ने बाध्यता छ । परशुराम घाटबाहेक असुरानी, परिगाउँ, भोरकुण्डा र कुणालगायतका दर्जनांै स्थानबाट ट्युबमार्फत स्थानीय महाकाली वारपार गर्छन् । ट्युबमा एकैसाथ ७८ जना तारिन्छन् । यो निकै जोखिमपूर्ण मानिन्छ । सीमापारिका बासिन्दासँगको पुरानो सम्बन्धलाई कायमै राख्नुपर्ने बाध्यता छ, असुरानीका लालबहादुर थापामगरले भने, घिउ, भटमास र महलगायतका वस्तु भारतीय बजारसम्म पुर्याउने र त्यहाँबाट दैनिक उपभोग्य वस्तु ल्याउने प्रचलन वर्षांैदेखि चलिरहेको छ । परशुराम नगरपालिकाका ५, ६, ७ र ८ नम्बर वडाका बासिन्दाको दिनहँुको सम्बन्ध छ, भारतको ठूलीगाड र टनकपुरसँग । भारतसँग जिल्लाको रूपाल गर्खादेखि भित्रीमधेसको कौवानीसम्म सीमा जोडिएको छ । रूपालका जाख, सेलटुडा, सजना, समनिया, ठूलीखेत, सुनालीखेत, पतराउ, काणो र चुणीका बासिन्दा कुसमौत घाटबाट पारि भारतको तमोली बजार जान्छन् । तमोली पुग्न कुसमौत घाट तरेर भारतीय बाटोमा करिब ४ घण्टा हिँड्नुपर्छ । तमोली घाट चम्पावतलगायतका नगर प्रवेश गर्ने सुदूरका पहाडी जिल्लाको पुख्र्याैली बाटो हो । यो पनि भारतको वैध नाकामा पर्दैन । सर्वसाधारणको आउजाउका लागि मात्रै खुला गरिएको छ । बैतडीको तल्लो स्वराडका साबिकका ५ गाविसका बासिन्दाको पनि भारतसँग दिनहुँको सम्बन्ध छ । उनीहरूको मुख्य नाका पञ्चेश्वर घाट हो । यहाँबाट भारतको लोहाघाट पुगिन्छ । भारतका विभिन्न ठाउँमा काम गरी फर्कंदा यही बाटोको प्रयोग गर्ने नेपालीहरू डुंगा पल्टेर बेपत्ता हुने तथा भारतीय लुटेराको शिकार हुने घटना पनि बढेका छन । दसंैतिहारका बेला यस्ता घटना दोहोरिरहन्छन् । लुटेराको डरले समूहमा आउजाउ गर्नुपर्छ, परिगाउँका स्थानीय देवबहादुर चन्दले भने, दसंैतिहारका बेला लुटपाटका घटना हुने सम्भावना बढी हुन्छ । अवैध मार्गको प्रयोग गर्नुपर्दा एसएसबीले पनि बढी दु:ख दिने गरेको छ ।"
दसैंको मुखमा यात्रुलाई सास्ती,"धनगढीडडेलधुरा लामो समयदेखि जीर्ण प्रमुख राजमार्ग मर्मत तथा स्तरोन्नति हुन नसक्दा प्रदेश ७ का यात्रुले सास्ती भोग्नुपरेको छ । बर्सेनि दुर्घटनाको जोखिमसमेत बढदो छ । पहाडी जिल्ला जोड्ने सबैभन्दा पुरानो धनगढीडडेलधुराभीमदत्त राजमार्ग फेरि स्तरोन्नति गर्नुपर्ने अवस्थामा छ । हरेक वर्ष खाल्डाखुल्डी पुर्ने र बर्खामा पहिरो पन्छाउनेबाहेक सुधारका कुनै काम हुन सकेको छैन ।२० वर्षअघि कैलालीको गोदावरीदेखि डडेलधुरा सदरमुकाम कालोपत्रे गरिएको थियो । निर्माण सम्पन्न हुँदाताका दैनिक १ सयभन्दा कम गाडी गुड्ने यो राजमार्गमा अहिले ८ सयभन्दा बढी गुड्छन् । बर्खामा हिलाम्मे, गर्मीमा धूलाम्मे हुने, हिउँदमा शीत तथा हिउँमा गाडी चिप्लिने भएकाले देशकै सबैभन्दा बढी दुर्घटना हुने राजमार्गका रूपमा चिनिन थालेको छ ।२०४६ मा निर्माण सुरु भई ०४९ मा सम्पन्न डोटी जोड्ने डा केआई सिंह राजमार्ग जीर्ण भएको समेत दशक बितिसकेको छ । डडेलधुरादेखि डोटीअछाम सिमानासम्म ८५ किमिको यो राजमार्गमा अहिले कालोपत्रेको कतैकतै चिह्न मात्र बाँकी छ । डडेलधुराको सल्लाघारीदेखि दिपायलसम्म खाल्डैखाल्डा छन् । प्रदेशका दुर्गम बाजुरा र अछामलाई जोड्ने यो राजमार्गका ७ वटा पुलसमेत थोत्रिइसकेका छन् । डडेलधुरादिपायल खण्डमा पुलका दुवैतिर संरक्षणका लागि बनाइएका संरचना भत्किएका छन् । छेउछाउबाट बालुवा, गिट्टी निकाल्ने काम नरोकिँदा पुल थप जोखिममा छन् ।डडेलधुरादेखि बैतडीको खोड्पे हुँदै बझाङ जोड्ने जयपृथ्वी राजमार्ग यो वर्षातमा लामै समय अवरुद्ध रह्यो । १५ दिनजति सवारी चलेनन् । यहाँ दशक ननाघ्दै कालोपत्र उप्किसकेको छ । कालोपत्रे भएसँगै सडक भत्किन थालेको हो, बैतडी खोड्पेका रामसिंह ऐरले भने, अहिले त कालोपत्रे भन्नु मात्र छ, ठाउँठाउँमा भत्किएर सडक क्षतविक्षत भइसक्यो । डडेलधुराबैतडी जोड्ने दशरथ चन्द राजमार्ग, बैतडीको सतबाँझदेखि दार्चुलासम्मको महाकाली लोकमार्ग, डोटीको शान्तिनगरदेखि अछामको मंगलसेनसम्मको पहलमानसिंह स्वाँर राजमार्ग र गत वर्ष मात्र बाजुरा सदरमुकाम जोडिएको साँफेमार्तडीजस्ता जिल्ला सदरमुकाम जोड्ने प्रमुख सबै राजमार्गको अवस्था उस्तै छ ।हरेक राजमार्गमा बर्सेनि मर्मतका नाममा २० करोडभन्दा बढी बजेट छुट्याइने गरेको सडक डिभिजनको तथ्यांक देखिन्छ । तर, कुनै पनि देखिने गरी सुधार भएको पाइँदैन । एउटा वर्ष बनाइएका कल्भर्ट अर्को वर्ष नै भेटिँदैनन् । पर्खाल र नाली अर्को वर्ष नलाग्दै भत्किसकेका हुन्छन् । अधिकांशमा मर्मतसम्भार ठेक्का लिएका कम्पनीले काम नै गरेका छैनन् । ठेक्का सम्झौता नै अत्यन्त न्यून दररेटमा हुने गरेको छ । थोरैमा ठेक्का लिने तर काम नगर्ने प्रवृत्ति प्रमुख चुनौती भएको छ, क्षेत्रीय सडक निर्देशनालयका प्रमुख शिवकुमार नेपाल राजमार्ग जीर्ण भएको स्विकार्दै भन्छन्, काम ओगट्ने तर विभिन्न बहानामा नगर्ने प्रवृत्तिका कारण मर्मतसुधारले गति लिन सकेको छैन । त्यस्ता निर्माण कम्पनीलाई कारबाही दायरामा ल्याउन नसकिएकाले विकास निर्माणमा बाधा पुगेको उनको बुझाइ छ । भौतिक पूर्वाधार तथा यातायातमन्त्री भएपछि पहिलोपटक गृहप्रदेश पुगेका कांग्रेस नेता वीरबहादुर बलायरले मुख्य राजमार्ग सुधार्न निर्देशन दिएका छन् । उनले हरेक वर्ष ठूलो बजेट फ्रिज जाने गरेको उल्लेख गर्दै भने, ठेक्का सम्झौतापछि काम नगर्ने र मापदण्ड मिच्ने निर्माण कम्पनीलाई तुरुन्त कारबाही प्रक्रिया अघि बढाइनेछ ।यी राजमार्गमा दुर्घटनामा परी २०७२ साउन १ देखि ०७४ असार ३२ गतेसम्मको अवधिमा २ सय ५३ जनाको ज्यान गएको छ । क्षेत्रीय ट्राफिक प्रहरी कार्यालय अत्तरियाका अनुसार यी दुर्घटनामा घाइते भएकामध्ये ६ सय जनाभन्दा बढी अहिले अपांग छन् ।"
दसैं खर्च कुर्दै राउटे,"दैलेख (कास) फिरन्ते जीवन बिताउँदै आएका राउटे समुदायलाई दसैं कसरी मनाउने भन्ने चिन्ता छ । सरकारले दिँदै आएको सामाजिक सुरक्षा भत्ता नपाएपछि उनीहरूको पिरलो बढेको छ । प्रतिव्यक्ति मासिक एक हजार रुपैयाँ लिँदै आएका राउटे समुदायले अघिल्लो महिनाको भत्तासमेत नपाएका हुन् ।अहिले उनीहरू भैरवी गाउँपालिकाको कुसापानीस्थित गौचरनमा बस्छन् । रोकिएको भत्ता दिन कोही कर्मचारी आउँछन् कि भनेर बाटो रुँघेर बसेका छन् । राउटेहरूले प्रधानमन्त्रीलाई फोन गरिदिन पटकपटक आग्रह गरिरहेको स्थानीय भरत बुढाले बताए ।भत्ता नबुझेसम्म आफूहरूले चुुलो बाल्न नपाउने महामुखिया मैनबहादुर शाहीको गुनासो छ । दसैंमा टन्न सिकार गर्ने मन छ तर भत्ता नै पाइएको छैन । छोराछोरी कपडा बदल्ने भन्छन् । सबैको छाक टार्न हम्मेहम्मे परिरहेको छ, उनले भने । भैरवी गाउँपालिकाका अनुसार राउटे समुदायलाई दुई साताअघि २० हजार रुपैयाँ बराबरको सामग्री वितरण गरिएको थियो । अध्यक्ष प्रेम बुढाले उनीहरूका लागि चामल, नुन र तेल वितरण गरिएको बताए । राउटे बस्तीमा एकै घरमा १० जनासम्म बस्छन् । मुखिया सूर्यबहादुर शाहीले जंगलमा बस्दा सधैं उपभोग्य सामग्री अभाव हुने भएकाले अहिले व्यापारिक केन्द्र नजिक बस्न थालेको बताए । उनका अनुसार अधिकांश राउटे पैसामुखी र सुविधाभोगी हुँदा समस्या हुन थालेको छ । राउटे प्रतिष्ठानकी अध्यक्ष सत्यदेवी अधिकारीले यो समुदायले दसैंलाई प्रमुख चाडका रूपमा मनाउने गरेकाले गृह मन्त्रालयले उनीहरूका लागि दसैंको बजेट पास गरेको बताइन् । स्थानीय तहमा सिधै बजेट जाने भएकाले उनीहरूको दसैं भत्ताबारे आफूलाई थाहा नभएको प्रमुख जिल्ला अधिकारी विश्वराज न्यौपानेले बताए । सामाजिक सुरक्षा भत्ता दसैंअघि नै वितरण गर्ने गरी पहल गरिरहेका छौं, उनले भने ।"
पुलले छोटियो बाटो,"गुल्मी (कास) कालीगण्डकी करिडोरअन्तर्गत गुल्मीबाग्लुङ खण्डमा चार बेलिब्रिज बनेपछि सवारीयात्रा चार घण्टा छोटिएको छ । विगतमा आठ घण्टामा छिचोलिने यो दूरी अब चार घण्टामै पार गर्न सकिन्छ । गुल्मी खण्डको गौदीगौमती गंगा र पालुङ खोला, बागलुङको जैमुनी नगरपालिकाको जैमुनीघाट र बेलबगरको चौरीखोलामा बेलिब्रिज जडान सम्पन्न भएको हो । यी पुल झन्डै १२ करोड लागतमा बनाइएको नेपाली सेनाले जनाएको छ । सुनौली र कोरला जोड्ने करिडोरको ट्रयाक खुलेलगत्तै पुल निर्माण कार्यलाई तीव्रता दिइएको छ । बेलबगरको लोहाखोलामा तत्कालका लागि खोला डाइर्भसन गरेर यातायात सञ्चालन गरिएको छ ।पुल बनेपछि यो क्षेत्रमा नियमित यातायात चल्न थालेको नेपाली सेनाका करिडोर निर्माण कार्यदलका प्रमुख सेनानी इन्जिनियर रेश्मीराज भट्टराईले बताए । पहिले बुटवलबाट पाल्पा, पोखरा हुँदै बाग्लुङ पुग्दा आठ घण्टा लाग्ने गरेकामा अब यात्रा ४ घण्टामा झरेको छ, उनले भने । सेनाले अप्ठ्यारा भीर फुटाउँदै ५ देखि ८ मिटरसम्मको ट्रयाक खोलेर पुल निर्माणलाई तीव्रता दिएको हो ।गुल्मीबागलुङ खण्डमा निर्मित बेलिब्रिज २४ टन भारवहन क्षमताका छन् । लागत प्रतिपुल ३ करोड रुपैयाँ छ । सेनाका अनुसार २७ देखि ३० मिटरका फलामले जोडेर बनाइएका यी पुल नियमित मर्मत गर्नसके ६० वर्ष धान्छ । गुल्मीबाग्लुङ खण्डको ८५ किमि लम्बाइमा सातवटा पुल आवश्यक छन् । ४ सय ३५ किमि लामो करिडोरको पाल्पाको राम्दीदेखि गुल्मीको रिडी खण्डमा भने ट्रयाक खुले पनि सवारी आवागमन नियमित छैन । करिडोर निर्माणले चीनलाई गौतम बुद्धको जन्मस्थल लुम्बिनी र भारतीयको मुक्तिनाथ धामयात्रा सहज र छोटो बनाउने देखिएको छ । तीन अञ्चल र छ जिल्लाका १० लाख ३० हजार सर्वसाधारण सिधा सडक सञ्जालमा पनि जोडिनेछन् । कालीगण्डकी तटीय क्षेत्र हुँदै निर्माण भइरहेकाले कृषिजन्य उत्पादन, पर्यटन विकास, विद्युत् उत्पादन, उद्योग स्थापनामा समेत महत्त्व राख्ने करिडोरका योजनाकार राप्रपा नेता भरतबहादुर चन्दले बताए । करिडोर यो क्षेत्रकै आर्थिक समृद्धिको बाटो हो, उनले भने, कालीगण्डकी तटमा पर्ने बेंसीका कृषियोग्य फाँटको कृषि उत्पादन, जडीबुटी, वनजन्य उत्पादनसँगै मुस्ताङको स्याउ र भेडाच्यांग्रा भारत निकासीमा सहज हुनेछ ।नेपाली सेनाले बाग्लुङको बेलबगरको चौरी खोलामा बेलिब्रिज जडान गरेपछि सञ्चालनमा आएका यातायातका सवारीसाधन । नेपाली सेनाले करिडोरका लागि गुल्मी र बाग्लुङका खोलामा ५ बेलिब्रिज जडान गरेसँगै यातायात सहज बनेको छ ।"
आमाछोरी एउटै कक्षामा,"जाजरकोट भेरी नगरपालिका ४, बोहराकी ४३ वर्षीय पूर्णिमा मल्ल चन्द १८ वर्षीय छोरी अमृतासँगै दैनिक १ घण्टा हिँडेर विद्यालयको कक्षाकोठामा पुग्छिन् । आमा छोरी प्राय: कक्षा कोठाको पहिलो बेन्चमा बस्छन् । पूर्णिमा र उनकी छोरी अमृता त्रिभुवन मावि खलंगाका ११ कक्षाका विद्यार्थी हुन् ।पूर्णिमाले त्रिभुवन माविबाटै ११ वर्षअघि एसएलसी उत्तीर्ण गरेकी थिइन् भने अमृताले यसै वर्ष एसईई उत्तीर्ण गरेकी हुन् । ९ कक्षा पढ्दापढ्दै २०५१ सालमा विवाह भएपछि पढाइ अलपत्र परेको पूर्णिमाले बताइन् । उच्च शिक्षा पढ्ने लक्ष्य थियो तर पूरा भएन । घर नजिकैको विद्यालय र क्याम्पसबाट स्नातकसम्मको शिक्षा लिने उद्देश्य राखेकी छु, उनले भनिन् । छोरीसँगै विद्यालयमा पढ्ने अवसर पाउँदा खुसी लागेको उनले बताइन् । कठिन लागेका विषय आमाछोरी छलफल गरेर पढ्ने गरेको उनले बताइन् ।आँखा कमजोर भएकाले शिक्षकले लेखाएको नोट छुट्ने गरेको उनले बताइन् । छुटेको कुरा छोरीको नोटबाट कभर गर्ने गरेकी छु, उनले भनिन् । पूर्णिमाका आमाछोरी नियमित विद्यार्थी भएको प्रधानाध्यापक हेरम्बबहादुर शाहले बताए । उनीहरू पढाइमा जिज्ञासु र लगनशील भएको शाहले बताए ।पढाइमा मेरोभन्दा आमाको जाँगर बढी आउने गरेको छोरी अमृताले बताइन् । आमा बिहान ५ बजे नै किताब समातेर स्कुल जान तम्तयार हुनुहुन्छ । मलाई छिटो जाम भनेर कराउनुहुन्छ, उनले भनिन् । उनका ३ छोरी र १ छोरा छन् । पूर्णिमा १२ वर्षअघिदेखि बुद्धि आधारभूत विद्यालय बोहराकी बाल विकास शिक्षक पनि हुन् । विद्यालयबाट उनले मासिक ६ हजार तलब पाउँछिन् । छिमेकीले माथिल्लो शिक्षा नभएको भनेर कुरा काटेपछि पढ्न जोस लागेको उनले बताइन् ।गाउँलेका अगाडि स्नातक नै गरेर देखाउँछु, उनले भनिन् । जेठी छोरी प्रमिलाले घर व्यवहार धान्दा मलाई विद्यालय जान सजिलो भएको छ, उनले भनिन्, छोरा र छोरीले जति सक्नुहुन्छ पढ्नुहोस् आमा भन्छन् । तर श्रीमान् भने पढेर के काम भन्नुहुन्छ । उनका पति रामबहादुर साधारण लेखपढ छन् । उनी काठसम्बन्धी काम गर्ने दक्ष मिस्त्री हुन् ।"
आर्थिक वृद्धिदर साढे ४ मात्रै : विश्व बैंक,"काठमाडौं चालु आर्थिक वर्षमा आर्थिक वृद्धिदर ४५ प्रतिशतमा सीमित हुने विश्व बैंकले प्रक्षेपण गरेको छ । नेपालको अर्थव्यवस्थाबारेको एक अध्ययन प्रतिवेदन सार्वजनिक गर्दै विश्व बैंकले यसअघिको प्रक्षेपणलाई संशोधन गरेको हो । यसअघिको प्रक्षेपणभन्दा कम हुन गई आगामी दुई वर्ष आर्थिक वृद्धिदर ४ दशमलव ५ प्रतिशत मात्रै हुने देखिएको छ, अध्ययन सार्वजनिक गर्दै बैंकका अर्थशास्त्री सुद्युम्न दाहालले भने । गत वर्ष ६ दशमलव ९ प्रतिशतको वृद्धि भएको थियो । अघिल्लो वर्षको झन्डै शून्यको वृद्धिमा भएको ६९ प्रतिशतको वृद्धि वास्तविक रूपमा सोभन्दा कम हो । विश्व बैंककै केही अघिको प्रतिवेदनले गत वर्षको वास्तविक वृद्धि ३८ प्रतिशत हो ।यस वर्ष मुख्यतया तराईमा आएको बाढी, निराशाजनक निर्यात र रेमिटयान्सको घट्दो वृद्धिदरले आर्थिक वृद्धिदरमा असर पर्ने देखिएको बैंकले जनाएको छ ।बैंकका अनुसार गत महिनाको बाढीले ६४ हजार हेक्टर क्षेत्रफलमा लगाइएको धानबाली नष्ट भएको छ । धानको मात्रै अर्थतन्त्रमा करिब ८ प्रतिशत योगदान रहन्छ । यसैगरी गत वर्ष घटेको निर्यातमा पनि यस वर्ष उल्लेख्य सुधार हुने संकेत देखिएको छैन । मुख्यगरी भारतमा लगाइएको वस्तु तथा सेवा कर (जीएसटी) को असर निर्यातमा परेको अर्का अर्थशास्त्री डामिर कोसिकले बताए । भारतमा पुगेपछि नेपाली उत्पादनमा पनि जीएसटी लाग्ने भएकाले मूल्य बढेको छ, उनले भने । भारत नेपाली उत्पादनको मुख्य बजार हो । ६५ प्रतिशत निर्यात भारतमा हुने गरेको छ । भूकम्प, नाकाबन्दी, भारतको अमौद्रिकीकरण र यसपटक जीएसटीका कारण माग घटेको छ । रेमिटयान्समा पनि धेरै सुधार हुने संकेत नदेखिएकाले वृद्धिदर संकुचित हुने देखिएको हो, दाहालले भने । यसैगरी निर्वाचनका कारण पुँजीगत खर्चमा पनि असर पर्ने देखिएको छ । मंसिरमा दुई चरणमा प्रान्तीय र केन्द्रीय संसद्को निर्वाचन हुँदै छ । आचारसंहिता र धेरै कर्मचारी निर्वाचनमा खटिने भएकाले सुुरुका दिनमा खर्च बढ्न सक्ने देखिँदैन । वर्षको अन्त्यमा हुने खर्चको प्रवृत्ति यसपटक पनि दोहोरिने देखिएको छ । विश्व बैंकका अनुसार गत वर्षको अन्तिम त्रैमासमा मात्रै ६० प्रतिशत पुँजीगत खर्च भएको थियो ।बैंकले यस वर्षको विशेष विषयको रूपमा वित्तीय संघीयतामा पनि अध्ययन गरेको छ । अर्थशास्त्री कोसिकले केन्द्र, प्रान्त र स्थानीय तहबीच हुने राजस्व संकलन र खर्चका विषयमा चनाखो हुनुपर्ने बताए ।"
चुनावी गतिविधिले साना व्यवसायीलाई फाइदा,"जनकपुर निर्वाचन प्रचारप्रसार हुँदाका बखत धनुषा ग्रामीण क्षेत्रका साना व्यवसायी लाभान्वित भएका छन् । चुनावले ग्रामीण बस्तीका खाजा पसलेको व्यापारमा वृद्धि भई फाइदा भएको हो । चुनावलाई लक्षित गरी ग्रामीण क्षेत्रमा नयाँ खाजा पसल पनि खुलेका थिए । जनकपुरसहित ग्रामीण इलाकाका चिया चमेना, होटल, खाजा पसल तथा कोल्डस्टोरमा बिहान बेलुका भीड लाग्ने गरेको थियो । यसअघि सामान्य दिनमा दैनिक ५ किलो माछा मासु बिक्री गर्ने पसलेहरूले २० किलोसम्म बेचेको बताए । चियाको बिक्री पनि ह्वात्तै बढयो । त्यसैगरी रक्सीको बिक्री पनि बढेको पसलेहरू स्वीकार गर्छन् । पहिला धान कटाइ हुने मंसिर महिनामा मुरही कचरीका पसल खुल्थे, हंसपुर नगरपालिकाका मिथिला यादवले भने, निर्वाचनका बेला च्युरा, मासु र रक्सीका पसल खुले । चुनावी गतिविधि सुरु भएयता, बघचौडा बजारमा नास्ता पसल खोलेका हंसपुर नगरपालिकाका सुखीलाल सहनी दैनिक २ हजार रुपैयाँसम्म आम्दानी गरेको बताउँछन् । जनकपुर पुलचोकका रघुवीर साहको खाजा पसलमा पहिलेको भन्दा दोब्बर ग्राहक आएको बताउँछन् । ग्राहक बढेपछि आम्दानी बढ्ने नै भयो, उनले भने । जिल्ला प्रशासन कार्यालय धनुषाले त्यस अवधिमा ८ बजेपछि मदिरा बिक्री हुने सबै होटल, रेस्टुरेन्ट तथा कोल्डस्टोरहरू बन्द गराउन निर्देशन जारी गरेको थियो । जनकपुर उद्योग वाणिज्य संघका पूर्वअध्यक्ष निर्मलकुमार चौधरी निर्वाचन प्रचारप्रसार सुरु भएपछि होटल रेस्टुरेन्टको बिक्रीमा वृद्धि भएको स्विकार्छन् । उम्मेदवारको प्रचारप्रसारमा संलग्न कार्यकर्तालाई च्युरा, मासु एवं मदिरा खुवाउने र मतदातालाई भोज खुवाउने यहाँको परम्परा जस्तै छ । पहिला आफ्नो पैसाले चियासम्म खान मुस्किल पर्नेहरू त्यसबेला बिहान समोसासँग चिया खाए, जनकनन्दनी गाउँपालिकाका मनोज साहले भने, बेलुका मासुसँग रक्सी पिए ।"
साढे १७ अंकले बढयो नेप्से,"काठमाडौं (कास) गत बिहीबार करिब ३७ अंकले बढेको नेप्से आइतबार पनि उकालो लाग्यो । तर, आइतबार नेप्सेको वृद्धिदरमा कमी आयो । उक्त दिन १७६३ अंकको वृद्धिसहित समग्र नेप्से परिसूचक १ हजार ५ सय ४७९४ विन्दुमा उक्लियो । कारोबारमा आएकामध्ये बहुसंख्यक समूहको परिसूचक बढेपछि नेप्से दोहोरो अंकले बढयो । तीमध्ये पनि बैंकिङ र व्यापार समूहको परिसूचक उच्च अंकले उकालो लागेपछि समग्र नेप्सेको वृद्धिमा टेवा पुगेको हो । करिब ७ हजार १ सय कारोबारबाट १ सय ५९ कम्पनीका १६ लाख ६२ हजार २ सय २६ कित्ता सेयर खरिदबिक्री भए । उक्त खरिदबिक्रीबाट ७८ करोड ३७ लाख रुपैयाँ बराबरको सेयर कारोबार भयो ।"
केएल टावरमा दसैंतिहार उपहार योजना,"काठमाडौं (कास) चाबहिल चुच्चेपाटीमा रहेको केएल टावरले दसैं तथा तिहारलाई लक्षित गर्दै उपहार योजना ल्याएको छ । योजनाअन्तर्गत ग्राहकले प्रत्येक दिन कुनै न कुनै किसिमको उपहार पाउनेछन् । उपहार योजनामा सहभागी ग्राहकले साप्ताहिक तथा बम्पर उपहारमा टेलिभिजन, वासिङ मेसिन, रेफ्रिजिरेटरदेखि बम्पर उपहारमा मोटरसाइकल तथा स्कुटर पाउने जनाइएको छ । उपहार योजनामा सहभागी हुन ग्राहकले कम्तीमा १ हजार रुपैयाँ बराबरको सामान खरिद गर्नुपर्नेछ । कार्यक्रम असोज १ देखि कात्तिक २५ सम्म चल्नेछ ।"
क्यान्भास वाइन बजारमा,"काठमाडौं (कास) संकटा वाइन एन्ड वेभरेजले क्यानभास वाइन बजारमा ल्याएको छ । आइतबार पत्रकार सम्मेलन आयोजना गरी कम्पनीले उक्त वाइन सार्वजनिक गरेको हो । संकटाले स्विट रेड, ड्राई र स्विट हवाइट गरी ३ किसिमका क्यानभास वाइन बजारमा ल्याएको हो । विशुद्ध वाइन भेराइटीको अंगुरबाट उत्पादन गरिएको यो वाइनको बजार मूल्य ४ सय ९० रुपैयाँ छ"
बुलेट सञ्चालन नभए क्षतिपूर्ति दिऔं,"काठमाडौं नेपाली ग्यास बुलेट भित्र्याउने विषयमा सरकारी पक्ष उदासीन देखिन थालेपछि सांसदहरूले क्षतिपूर्ति दिनुपर्ने बताएका छन् । बिस्फोटक लाइसेन्स का कारण अलपत्र परेका नेपाली बुलेट ९ महिना बित्दा पनि नेपाल भित्रिन नसकेपछि उनीहरूले क्षतिपूर्ति दिन तयार हुनुपर्ने बताएका हुन् । स्वदेशी रोजगारी बढ्ने उद्देश्यले समितिले नेपाली बुलेट ल्याउने निर्णय गरेको थियो । सरकारले पनि सहमति जनाएको थियो, आइतबार संसद्को उद्योग वाणिज्य तथा उपभोक्ता हितसम्बन्ध समितिको बैठकमा सांसद नारायणबहादुर कार्कीले भने, वर्ष बित्दा पनि सञ्चालन हुन नसक्नु दु:खद हो । समस्या समाधान गर्नका लागि मिति तोक्नुपर्छ । अन्यथा केही विकल्प (क्षतिपूर्ति) बारे सोच्नुपर्छ । अर्का सांसद सुभासचन्द्र ठकुरीले सरकार जानकार भए पनि चुपचाप बसेको आरोप लगाए । सञ्चालनको वातावरण बनाउन नसके व्यवसायीलाई क्षतिपूर्ति दिनुपर्ने उनले बताए । भारतको एकाधिकार राख्ने खेल हो । नेपाललाई पेल्ने परम्पराको निरन्तरता हो, उनले भने, सरकार जानकार छ । बुझेको छ । तर, पहल गरेको छैन । सांसद राज्यलक्ष्मी श्रेष्ठले विकल्प खोजेर समाधान गर्नुपर्ने बताइन् । नेपाली जनता, स्वदेशी उद्योगीसँग खेलबाड भएको छ, उनले भनिन्, विगतका वर्षमा नेपाली नम्बरकै बुलेटबाट ढुवानी भएको थियो । अहिले नमिल्ने अवस्था कसरी सिर्जना भयो ? व्यवसायीहरूले बैंकको ऋण लिएर अर्डरखरिद गरेकाले बुलेट सञ्चालनको अवस्था नभए उद्योगीलाई क्षतिपूर्ति दिनुपर्ने उनले बताइन् । अर्का सांसद छाया शर्माले ग्यास बुलेटमा सरकारी चासो नभएको आरोप लगाइन् । व्यापारी भनेको पैसा कमाउने, कालोबजारी गर्ने भन्ने सोचाइ भयो, उनले भनिन्, जसले गर्दा पहल भएको छैन । चिठी आदानप्रदान मात्रै भएको जस्तो देखियो ।सांसद जनक बुढाले पनि भारतले बुलेटको लाइसेन्स नदिने सोच बनाएको जस्तो भान भएको बताए । सरकारले घोषणा गरेको काम हो । सरकारले नै गम्भीरतापूर्वक निकास सोच्न जरुरी छ, उनले भने, नेपालीले मित्र ठान्ने तर भारतले एकाधिकार गर्ने सोच बनाएको छ । यसको उजागर गर्नुपर्छ । सांसदहरूको प्रश्नको जावफ दिँदै आपूर्तिमन्त्री शिवकुमार मण्डलले आपूर्ति, परराष्ट्र र वाणिज्य मन्त्रालयबीच कामको वर्गीकरण हुन जरुरी भएको बताए । समितिबाट पनि ठोस निर्देशन हुनपर्ने बताए । ग्यास बुलेट राज्यको पीडा हो । यो प्राविधिक समस्याको समाधान गनुपर्छ, उनले भने, कूटनीतिक पहल गर्छाैं । जिम्मेवारी पूरा गर्छौं । परराष्ट्र सचिव शंकरदास बैरागीले परराष्ट्रबाट पहलमा कुनै कमी नभएको बताए । सरकारी काममा शंका गर्नु गलत छ, उनले भने, प्रयास जारी छ । तर, परिणाम आइसकेको छैन । उनले कानुनी पक्षहरू अध्ययन गरी पुन: प्रक्रिया अघि बढाइने बताए । एलपी ग्यास उद्योग संघका निवर्तमान अध्यक्ष शिव घिमिरेले समितिको पहल र सरकारी निर्देशनमा खरिद गरे पनि लगानी डुब्ने खतरा बढेको बताए । सरकारबाट पर्याप्त पहल हुन नसक्दा समस्या भएको उनले बताए । भारतीय कम्पनीबाट बनाइएको हो । कानुनी समस्या छैन, उनले भने, समस्या नम्बर प्लेटमा देखिएको छ । उनले सबैभन्दा कमजोर व्यवसायी भएको बताए । राज्यको अनुमतिले खरिद गर्यौं । बुलेट रोकिएको अवस्थामा छ, उनले भने, भारतमा बिक्री गर्न सक्दैनौं । नेपाल ल्याएर ढुवानी गर्न सक्दैनौं ।समिति सभापति भीष्मराज आङदाम्बेले छिटोभन्दा छिटो सञ्चालनको व्यवस्था मिलाउन निर्देशन दिए । भारतको कुन कानुनको कुन दफाबाट समस्या भएको हो । यसका लागि सरकारले के पहल गर्नुपर्छ, उनले भने ।सांसद सुभासचन्द्र ठकुरीको संयोजकत्वमा छानबिन कमिटी गठन गर्ने निर्णय भएको बताए । छानबिन कमिटीले एक महिनाभित्र सत्यतथ्य अध्ययन गरी प्रतिवेदन पेस गर्ने उनको दाबी छ ।"
राजस्व विभागद्वारा अनुगमन तीव्र,"काठमाडौं (कास) बजारमा विभिन्न किसिमका विकृति बढेसँगै आन्तरिक राजस्व विभागले अनुगमनलाई तीव्र बनाएको छ । उपभोक्तासँग उच्च मूल्य असुुल गर्ने, बिलबीजक जारी नगर्ने, न्यून बीजकीकरणलगायत विभिन्न समस्या देखिएपछि विभागले अनुगमन तीव्र बनाएको हो । आफूअन्तर्गतका ३६ वटा कार्यालयमार्फत अनुगमनलाई तीव्र बनाएको विभागको विज्ञप्तिमा छ । यसका लागि प्रत्येक कार्यालयबाट ३३ वटा टोली परिचालन गरिएको विभागले जनाएको छ । दसैं, तिहारजस्ता चाडबाडका बेला बढी कारोबार हुने र सो क्रममा बिलबीजक जारी नहुने गुनासा धेरै आउने भएकाले अनुगमनलाई तीव्र पारिएको विभागद्वारा जारी विज्ञप्तिमा छ । बजारमा बिलबीजक जारी नगर्ने करदाताको व्यवहारमा सुधार नभएमा अझै कडा रूपमा प्रस्तुत हुने चेतावनी दिँदै बजार अनुगमनलाई वर्षैभरि निरन्तरता दिने विभागको दाबी छ । विभागले २ सय ३४ टोलीमार्फत १ हजार ९ सय ५१ वटा करदाताको अनुगमन गरेको जनाएको छ । तीमध्ये कर कानुन पालना नगर्ने ३ सय २ करदातालाई जरिवाना तथा अन्य कानुनी कारबाही गरेको विभागले जनाएको छ । अनुगमनका क्रममा अन्त:शुल्क स्टिकर नलगाइएका गुट्खा तथा इजाजत नलिई कारोबार गरेको मदिरा र अन्त:शुल्क स्टिकरको प्रयोग नभएको मदिरा बरामद गरेको छ । अनुगमन टोलीले नक्कली स्टिकरको प्रयोग, अवैध मदिराको प्रयोग, करपाटी नराख्ने, विवरण पेस नगर्ने, खाता अद्यावधिक नगरिएको, दर्ता नगरी कारोबार गरेको, घरबहाल कर दाखिला नगरेको, बिलबीजकको प्रयोग नगरिएकाजस्ता विकृति फेला पारेको थियो । अनुगमनका क्रममा कर अधिकृत नेतृत्वको टोलीले व्यवसायीहरूलाई कार्यस्थलमा नै करदाता शिक्षा प्रदान गर्नुका साथै कर कानुनको पालना गर्न सुझावसमेत दिएको जनाइएको छ । कर अधिकृतको नेतृत्वमा खटिएको टोलीले कारबाहीमा परेका र शंकास्पद देखिएका करदातालाई थप अनुसन्धानका लागि खरिदबिक्री खाता नियन्त्रणमा लिएर कार्यालयमा उपस्थित हुन पत्राचार गरेको विभागले जनाएको छ ।"
मालवाहक ट्रक सीमामै रोकिए,"कपिलवस्तु भारतीय प्रहरीले जाँच गर्नुपर्ने जनाउँदै मुलुक भित्रने मालबाहक ट्रकलाई नाकामै रोकेका छन् । बढनी नाका हँुदै नेपाल प्रवेश गर्ने मालबाहक ट्रकलाई भारतको सिद्धार्थनगर जिल्ला ढेवरुवा थानाका सुरक्षाकर्मीले रोकेका हुन् । करिब एक सातादेखि मालवाहक ट्रक बढनी नजिकै पचपेडवा तिरहाको दुवैतर्फ रोकिएका छन् । पश्चिम र दक्षिणबाट आउने ट्रक रोकिँदा २ किलोमिटर लाइन बनेको छ । तीन सयभन्दा बढी ट्रक सडक छेउमा रोकिएका छन् । यसले सीमावर्ती भारतीय बजार बढनीमा ट्राफिक जामको समस्या बढेको छ । साँघुरो सडक भएकाले आवतजावतमा कठिनाइ भइरहेको छ । भारतीय प्रहरीले दु:ख दिएर रकम असुल्ने नियत देखिएको नेपाली व्यवसायीले आरोप लगाएका छन् । हैन भने रोक्नुपर्ने कुनै कारण छैन, कृष्णनगर उद्योग वाणिज्य संघ सदस्य पवन अग्रवालले भने, पहिले नरोकिने, हाल आएर रोक्नु दु:ख दिने नियत हो । यसअघि यही नाका हुँदै सामान आयातनिर्यात गर्दा एक दिनमै नाका पार हुने गरेको चालक बताउँछन् । पहिला एकै दिनमा सीमा पार गरिन्थ्यो, भारत मध्यप्रदेशको सतनाबाट किलिंकर बोकेर आएको ट्रकका चालक रामगोपाल यादवले भने, यसपटक तीन दिनदेखि रोकिएर बस्नुपरेको छ । यसले अनावश्यक दु:खका साथै खर्चसमेत बढेको उनले बताए । सिमेन्टको कच्चा पदार्थ क्लिंकर बोकेका ट्रक सीमामा रोकिँदा उत्पादन प्रभावित भएको यहाँको जवाभारीस्थित पशुपति सिमेन्टका व्यवस्थापक नन्दकिशोर शर्माले बताए । उनले भने, एकदुई दिन नआए पनि उद्योगलाई समस्या पर्छ । समस्या समाधानका लागि कृष्णनगर उद्योग वाणिज्य संघ सदस्य अग्रवालको नेतृत्वमा स्थानीय उद्योगी र व्यवसायी बढनी कस्टम र प्रहरी चौकीमा डेलिगेसन समेत गएका छन् । जाँचका लागि मालबाहक ट्रक रोकेको भारतीय ढेवरुवा थाना इन्चार्ज मुकेशकुमार रायले बताए । सुरक्षा संवेदनशीलतालाई मध्यनजर गरी जाँचका लागि रोकेका हौं, उनले भने, एकैपटक धेरै मालवाहक ट्रक आउँदा भीड बढेर समस्या भएको हो । सिमेन्टका कच्चा पदार्थ क्लिंकर, जिप्सम, फलफूल, उपभोग्य सामग्री र औद्योगिक कच्चा पदार्थ बोकेका ट्रकको लाम बनेको छ । नेपालभारत पारवहन सन्धिअनुसार सरल र सहज रूपमा आवतजावत सुचारु गर्न कृष्णनगर उद्योग वाणिज्य संघका अध्यक्ष गुरुशरण सिंहले आग्रह गरेका छन् ।"
सडकमै सवारी मर्मत,"पोखरा महानगरको सबैभन्दा चाक्लो (पाँच लेन) सडकको जिरो किमिदेखि विन्ध्यवासिनीसम्मको सडकमा पिच उप्किन थालेको छ । कमसल गुणस्तरको भएर त्यो बिग्रिन लागेको होइन, सडकमै पार्किङ गरी सवारी साधनको मर्मत हुँदा सडकको पिच उप्किन थालेको हो । साथै ५ लेनको भएर पनि साँघुरो हुन थालेको छ । यस्तो समस्या उक्त सडकमा मात्र होइन, राजमार्ग र सहरका भित्री सडकमा पनि छ । यसलाई रोक्नेतर्फ सरकारी निकाय मौन रहेको स्थानीयको गुनासो छ । सडकमै जथाभावी सवारी साधन मर्मत हुन थालेपछि पर्यटकीय सहरको शोभा घट्न थालेको छ । वर्कसप, टायर मर्मत, सवारी धुलाइलगायत कामहरू सडकमै हुने गरेका छन्् । ट्राफिक जाम भएर दुर्घटना हुने र पैदल यात्रुलेसमेत सास्ती व्यहोर्नुपरेको छ । वर्कसपले निकै समस्या ल्याइसकेको छ, यसको नियन्त्रण आवश्यक छ, डिभिजन सडक कार्यालय पोखराका इन्जिनियर नवराज बाँस्तोलाले भने, एउटा निश्चित ठाउँ तोकेर अटो भिलेज बनाउनु पर्छ । सहरमा खोलिएका अधिकांश वर्कसप दर्ताबिनै सञ्चालित र मापदण्ड विपरीतका छन् । वातावरण प्रदूषण र सडक बिगार्ने वर्कसपलाई तत्काल हटाएर पोखराको स्वच्छतालाई कायम राख्नुपर्छ, उपभोक्ता मञ्च कास्कीका अध्यक्ष कपिलनाथ कोइरालाले भने, बजारको विशिष्टीकरण गर्दै कुनै एक ठाउँ छुट्याएर यसको व्यवस्थापन गर्नुपर्छ । यसलाई रोक्ने काम महानगरपालिकाको भएको भन्दै मापदण्ड विपरीत सञ्चालित वर्कसपलाई कानुनी दायरामा ल्याएर निश्चित ठाउँमा काम गर्न दिनुपर्नेमा उनले जोड दिए । यसबाट पैदलयात्रु हिँड्नै नपाउने अवस्थासमेत छ । गण्डकी अटो मेकानिकल वक्र्स एसोसिएसन पोखराका अध्यक्ष सनतकुमार भट्टराईले पोखरामा सडकमै वक्र्ससपको काम हुने बताए । कानुनी दायरामा पनि नआई व्यवसाय गर्ने प्रवृत्ति बढेको तर यसतर्फ सरकारी निकायले ध्यान नदिएको उनको भनाइ छ । हालसम्म महानगरपालिकाले केही गरेन, अब जनप्रतिनिधि आएकाले केही हुन्छ कि भन्ने आशा छ, उनले भने, कतै जग्गा छुट्टाएर अटो भिलेजको व्यवस्था गर्नुपर्छ । महानगरका इन्जिनियर सुरेन्द्र पौडेलले सडकको क्षेत्राधिकारभित्र कुनै पनि काम गर्न नपाइने बताए । तर, यस विषयमा कोही कसैले उजुरी तथा खबर नगरेको उनको भनाइ छ । भर्खरै जनप्रतिनिधि आउनुभएको छ । अब ठाउँ विशेष छुट्टाउन अध्ययन होला, उनले भने । बिनादर्ता वर्कसप सञ्चालनले राजस्व गुम्ने भएकाले यसको व्यवस्थापन हुन जरुरी रहेको उनले बताए ।"
सुरुङ खन्ने टनेल बोडिङ भित्रियो,"सिँचाइमन्त्री सञ्जय गौतमले बिहीबार सुरुङ खन्ने टीबीएम हेर्न भेरीबबई डाइभर्सन आयोजनास्थल पुगे । उनलाई चिनियाँ निर्माण कम्पनी कोभेक र आयोजना प्रमुखले आआफ्नो तर्फबाट बिफ्रिङ सुनाएका थिए । मन्त्री गौतमले आयोजनालाई सरकारले नमुना परियोजनाका रूपमा अघि बढाएकाले निर्माणमा कुनै समस्या आउन नदिने प्रतिबद्धता व्यक्त गरे । यो पाइलटिङ प्रोजेक्ट हो । यस्ता धेरै आयोजना पाइपलाइनमै छन्, उनले भने, मुलुकको समृद्धिसँग जोडिएको आयोजना हो । त्यसैले सरकार आयोजनाको आर्थिकप्राविधिक पक्षमा कुनै समस्या आउन दिँदैन । सिँचाइमन्त्री गौतम यसअघि २४ साउनमा आयोजनाको अनुगमनमा आएका थिए । आयोजना प्रमुख बस्नेतका अनुसार २ सय ५० मिटर लामो उक्त मेसिन जडान गर्न दुई महिना लाग्नेछ । मेसिन उत्पादक अमेरिकी कम्पनी रोबिन्सकै प्राविधिकले जडान गर्नेछन् । परीक्षणका लागि कम्पनीले ५ मिटर सुरुङ खन्नुपर्नेछ । टीबीएम पहाड फोर्न प्रयोग हुने चालकरहितको अत्याधुनिक प्रविधिको मेसिन हो । नेपालमै पहिलोपटक मेसिनबाट सुरुङ निर्माण गर्न लागिएको छ । भेरी र बबई नदीबीचको १२ किमि लामो चुरे पर्वत खन्न यसको प्रयोग हुँदै छ ।"
स्याउ टिप्ने चटारो,"मुगुस्थित ताल्चा गाउँकी बाँचुकला रोकायालाई यति बेला बारीमा लटरम्म पाकेका स्याउ टिप्न भ्याइनभ्याई छ । स्याउ पाकेर झर्न थालेपछि उनले स्याउ टिप्दै भण्डारण गरिरहेकी छिन् । उनी मात्र होइन ताल्चा, मैतु, कालापाल्त, कार्कीबाडालगायत गाउँबस्तीका किसानहरू धमाधम स्याउ टिप्न व्यस्त छन् । किसानहरूले कार्टुनमा प्याकिङ गरी गोदाममा भण्डार गर्न थालेका हुन् । गाडीबाट बिक्रीका लागि नेपालगन्ज लैजाने तयारीमा रहेको किसानले जनाएका छन् । किसानले राम्रो स्याउ प्याकिङ गर्ने र कुहिन थालेको स्याउ भुजा बनाएर सुकाउने गरेका छन् । केही किसानले कुहिएको स्याउ टिपेर रक्सी बनाएर बिक्री गर्ने गरेका छन् ।गत वर्षको तुलनामा यो वर्ष दोब्बर स्याउ उत्पादन भएपछि किसानहरू उत्साहित भएका छन् । ताल्चा गाउँका कर्णबहादुर रावलले सडक खुलेपछि धमाधम मुगुको स्याउ बिक्रीका लागि तराई जान थालेको बताए । बारीको ३० क्विन्टल स्याउ नेपालगन्ज पुगेको किसान रामभक्त रोकायाले बताए । स्याउबाट किसानहरू आत्मनिर्भर बन्न थालेको कार्यालयका प्राविधिक सहायक तेजविक्रम मल्लले बताए । किसानहरू अन्य खेती छोडेर स्याउ उत्पादनतिर लाग्न थालेका छन् । किसानले जिल्लामा ३५ रुपैयाँ किलोमा स्याउ बिक्री गर्ने र तराई पुर्याएपछि प्रतिकिलो ६५ देखि ७० रुपैयाँमा बिक्री गर्ने गरेका छन् । किसानको स्याउ बाहिर जिल्लामा जान थालेपछि नाफासमेत बढदै गएको छ । सुर्खेत, नेपालगन्ज, भैरहवालगायतका स्थानबाट व्यापारी मुगुमा स्याउ खरिद गर्न आएका छन् । मुगु राष्ट्रिय सडक मार्गमा जोडिएपछि यहाँ उत्पादन हुने गोल्डेन डेलिसियसेस जातको स्याउले निकै बजार पाउन थालेको छ ।स्याउबाट राम्रो कमाइ हुन थालेपछि स्यानीयले स्याउ प्रशोधन केन्द्र स्थापना गरी जुस उत्पादन गर्न थालेका छन् । ताल्चा गाउँमा स्याउको जुस उत्पादन प्रशोधन केन्द्र स्थापना गरिएको छ ।"
नेपाललाई दशकपछि उपाधि,एक अर्कोपटक प्रतिद्वन्द्वीमाथि हावी हुने क्रममा स्पिनरद्वय सन्दीप लामिछाने र शाहव आलमले ३३ विकेट लिए । जसको कारण हङकङले अन्तिम ८ विकेट ३१ रनमा गुमाएको थियो । सन्दीपले ६१ ओभरमा १ मेडन राख्दै ८ र शाहवले ७ ओभरमा २ मेडन राख्दै १५ रन खर्चे । अनिलकुमार शाह र कप्तान दीपेन्द्रसिंह ऐरीले ११ विकेट लिए । नेपालले राम्रो सुरुआत गर्न सकेन । नन्दन यादवले पहिलो बल वाइड फाल्न पुगे । अर्को बलमा वाइड चौका खर्चेका नन्दन त्यसपछि घाइते हुन पुग्दा कामचलाउ बलर अनिलले बल समात्दै पूरा १० ओभर बलिङ गरेका थिए । अनिलले आफ्नो पहिलो ओभरको पाँचौं बलमा राग कपुरलाई शून्यमा आउट गरेका थिए । हङकङबाट अर्का ओपनर हरप्रित सिंहले सर्वाधिक २० रन बनाए । सानो लक्ष्य भए पनि नेपालको सुरुआत राम्रो थिएन । आसिफ शेख १ रनमै रनआउट भए । सन्दीप सुनारले १९ र अनिलले १६ रन बनाए । कप्तान दीपेन्द्र र प्रनितले नेपाललाई विजयका नजिक पुर्याए । दीपेन्द्र र सुमित महर्जन (०) एकै ओभरमा आउट भए । २६ बल खेलेका दीपेन्द्रले ४ चौका प्रहार गरी २२ रन बनाए ।सन्दीप लामिछाने प्रतियोगिताको उत्कृष्ट खेलाडी भए । उनले प्रतियोगितामा सर्वाधिक १६ विकेट लिएका थिए । दीपेन्द्रले उत्कृष्ट बलरको पुरस्कार पाए ।
टंक भुटानमा च्याम्पियन,"काठमाडौं (कास) टंकबहादुर कार्कीले रोयल थिम्पु गल्फ क्लबमा आइतबार ५ अन्डर ६५ को उत्कृष्ट प्रदर्शन गर्दै भुटान एमेच्योर च्याम्पियनसिपको उपाधि जितेका छन् । उनले ५४ होलको प्रतियोगिता कुल ३ अन्डर २ सय ७७ स्कोर गर्दै सफलता हात पारेका हुन् ।शीर्ष वरीयताका नेपाली एमेच्योर टंकले पार ७० को कोर्समा पहिलो दिन ७४ स्ट्रोक खेलेका थिए । दोस्रो दिन २ अन्डर ६८ को कार्ड बनाएका उनले तेस्रो चरणमा इभन पार ७० खेलेका थिए । उनले उत्कृष्ट लय समात्दै चौथो दिनको स्कोर ५ अन्डरमा राख्दै ट्रफी कब्जा गरे । उनले भुटानी गल्फर जीवन गुरुङलाई आठ स्ट्रोकले पछाडि पार्दै उपाधि जितेका हुन् ।विशेषत: अन्तिम दिन उनले उत्कृष्ट प्रदर्शन गरे । उनको कोर्स म्यानेजमेन्ट र प्रदर्शन स्तरीय रह्यो, टंकको खेलबारे नेपाल गल्फ संघका अध्यक्ष तासी घलेले थिम्पुबाट भने । थिम्पुमा चारदिने प्रतियोगिता जित्ने टंक पहिलो नेपाली हुन् । यसै प्रतियोगिता दुई दिनमात्र सञ्चालन हुँदा सन् १९९३ मा दीपक थापामगर च्याम्पियन भएका थिए ।नेपाल, भुटान, बंगलादेश र अफगानिस्तानका ७० एमेच्योर सहभागी प्रतियोगितामा अर्का नेपाली शुक्रबहादुर राईले तेस्रो स्थान हात पारे । उनको कुल स्कोर १० ओभर २ सय ९० रह्यो । दुई ओभर ७२ खेल्दै प्रतियोगिता सुरु गरेका उनले दोस्रो दिन ३ अन्डरको उत्कृष्ट प्रदर्शन गरेका थिए । तर तेस्रो दिन बिर्सनलायक ७ ओभर ७७ स्कोर गरेपछि उनी उपाधि होडमा पछाडि परेका थिए । उनले अन्तिम दिन इभन पार ७० को कार्ड बनाए । टंक र शुक्रले टिम स्पर्धामा पनि नेपाललाई च्याम्पियन बनाए ।"
आर्सनल र चेल्सी बराबर,"लन्डन (एएफपी) अन्तिम समयमा दस खेलाडीमा सीमित चेल्सी आइतबार घरेलु मैदानमा आर्सनलविरुद्ध गोलरहित बराबरीमा रोकिएको छ ।डिफेन्डर डेबिड लुइजले आर्सनलका सियाड कोलासिनाचलाई फल हानेपछि रेफ्रीले उनलाई सीधै रातो कार्ड देखाएका थिए । त्यसअघि आर्सनलका ड्यानी वेल्बेक, आरोन राम्जी र एलेक्जेन्डर लाकाजेटले गोल गर्ने मौका चुकाएका थिए । चेल्सी ५ खेलमा ३ जित, १ हार र १ बराबरीसँगै १० अंकसाथ लिगको तेस्रो स्थानमा छ । यसअघि २ जित र २ बराबरी खेलेको आर्सनल ७ अंकसहित १२ औं स्थानमा रहेको छ ।सर्जियो अगुइरोको ह्याट्रिकमा म्यानचेस्टर सिटीले वाटफर्डमाथि शनिबार ६० को सानदार जित हात पार्यो । सिटीका लागि ग्याब्रिएल जेसस, निकोलास ओटामेन्डि र रहिम स्टरलिङले पनि गोल गरेका थिए । क्लब स्थापनाको १ सय २५ औं वार्षिकोत्सव मनाइरहेको लिभरपुलले घरेलु मैदान एन्फिल्डमा बर्नलीसँग ११ मा रोकियो । स्कट आरफिल्डको गोलमा बर्नलीले अग्रता लिएपछि मोहमद सलाहले लिभरपुलका लागि बराबरी गोल गरेका थिए । वेम्बलीलाई घरेलु मैदान बनाएको टोटेनहमले पनि स्वान्सीसँग गोलरहित खेल्यो । लेस्टर र हडर्सफिल्डले ११ को बराबरी गर्दा न्युकासलले स्टोक सिटीलाई २१ ले हरायो । वेस्टब्रुम र वेस्टह्यामको खेल गोलरहित टुंगियो ।"
ललिता र जानकी सेमिफाइनलमा,काठमाडौं (कास) ललिता महर्जन र जानकी थापामगर दोस्रो वीर गणेशमान सिंह राष्ट्रियस्तरको बक्सिङमा आइतबार जित हात पार्दै सेमिफाइनल प्रवेश गरेका छन् । महिला ४८ केजीमा उनीहरू फाइनल प्रवेशका लागि आपसमा भिड्नेछन् ।
ब्वाइज युनियनलाई उपाधि,"धनकुटा (कास) ब्वाइज युनियनले झापाको बिर्ता युनाइटेडलाई टाइब्रेकरमा ३२ ले हराएर आइतबार १३ औं सहिद भीमनारायण गोल्डकप फुटबलको उपाधि जितेको छ । तल्लो टँुडिखेलमा भएको फाइनलमा निर्धारित समय २२ को बराबरीमा टुंगिएपछि खेल टाइब्रेकरमा पुगेको थियो । टाइब्रेकरमा ब्वाइज युनियनका जय गुरुङ, आशिक थापा मगर र सेन्ड्रिक गुरुङले गोल गरेका थिए ।"
विभागीय टिमको वर्चस्व,हेटौंडा (कास) केशवलाल श्रेष्ठ स्मृति दोस्रो राष्ट्रिय स्तरको भलिबल प्रतियोगितामा विभागीय टिमले वर्चस्व कायम गरेका छन् । विभागीय तीनै टिम सेमिफाइनल प्रवेश गरे । उनीहरूसँगै आयोजक मकवानपुरले पनि अन्तिम चारको यात्रा तय गर्यो ।उपाधि होडमा रहेको आर्मीले सेमिफाइनलका एपीएफसँग सोमबार प्रतिस्पर्धा गर्नेछ भने आयोजक टिमले फाइनल प्रवेशका लागि पुलिसको सामना गर्नेछ ।
बौद्ध कप सुरु,म्याग्दी (कास) मंगला आमा समूह र बौद्ध युवा क्लबको आयोजनामा बेनीमा तेस्रो खुला बौद्ध कप फुटबल प्रतियोगिता सुरु भएको छ । उद्घाटन खेलमा आइतबार नेपाल पुलिसले साविक विजेता माउन्ट एभरेस्ट मावि बेनीलाई १० ले हरायो ।
एनएसए कप आजबाट,काठमाडौं (कास) नेपाल पौडी संघको वार्षिक क्यालेन्डरअनुसार यस सिजनको अन्तिम पौडी प्रतियोगिता हुने भएको छ । सोमबारदेखि हुने दुईदिने एनएसए कपमा खुलातर्फ २६ र उमेर समूहमा ३३ गरी कुल ५९ वटा इभेन्ट्स समावेश छन् ।
३ बाई ३ बास्केटबल हुने,काठमाडौं (कास) एसियन कलेज अफ हाइयर स्टडिज (एसीएचएस) को आयोजनामा अन्तर आईटी ३ बाई ३ बास्केटबलको दोस्रो संस्करण आयोजना हुने भएको छ । मंगलबार हुने एकदिने प्रतियोगितामा पुरुषतर्फ १६ र महिलातर्फ ३ टोलीको सहभागिता रहनेछ ।

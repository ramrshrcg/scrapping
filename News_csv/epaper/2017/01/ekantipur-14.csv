शीर्षक,विवरण
भागबन्डा कायमै,"परिषद्ले २५ जना कानुन व्यवसायीलाई पनि उच्च अदालतको न्यायाधीशको सूचीमा समेटेको छ। जसमा गणेशप्रसाद बराल, सीताराम मण्डल, सुदर्शनदेव भट्ट, सुवास पौडेल, जनक पाण्डे, वामदेव ज्ञवाली, श्यामजी प्रधान, गोकर्ण डाँगी, वासुदेव आचार्य, खुसीप्रसाद थारू, मुनेन्द्रप्रसाद अवस्थी, मदन पोख्रेल, शान्त सेढाईं सापकोटा, धु्रवराज नन्द, दुर्गाबहादुर विश्वकर्मा, टंकप्रसाद गुरुङ, हरिप्रसाद पौडेल, राकेशकुमार निधि, तेजनारायण सिंह राई, बबिता उप्रेती, रामबहादुर थापा, शकुन्तला घिमिरे, नसरुल्लाह अन्सारी, दीपेन्द्रबहादुर बम, राज्यलक्ष्मी वज्राचार्य उच्च अदालतको न्यायाधीशमा सिफारिस भएकी हुन्। मतभेद र विवाद न्याय परिषद्का सदस्यहरूबीच मतभेद भएपछि पटकपटक बैठक स्थगित हुँदै आएको थियो। बिहीबार रातिको बैठकमा पनि मतभेदका कारण परिषद् सदस्य रामप्रसाद सिटौला बैठकमा सहभागी थिएनन् भने शुक्रबारदेखि अवकाश पाउन लागेका सर्वोच्च अदालतका वरिष्ठ न्यायाधीश वैजनाथ उपाध्याय बैठकमा केहीबेर बसेर बाहिरिएका थिए। न्यायपरिषद्मा केही जिल्ला न्यायाधीशहरूविरुद्ध पनि उजुरी परेको थियो। उजुरीबारे सदस्यद्वय सिटौला र वैदिकको टोलीले छानबिन पनि गरेको थियो। करिब ७ जनाको बारेमा प्रतिवेदन नै बुझाइएको परिषद् स्रोतले बतायो। त्यसमा नेपाल बारको सिफारिसमा परिषद्मा प्रतिनिधित्व गर्ने सिटौलाले छानबिनपछि मात्रै न्यायाधीश नियुक्ति प्रक्रिया अघि बढ्नुपर्ने तर्क राख्दै आएका थिए। तर न्यायाधीश नियुक्ति प्रक्रिया अनावश्यक लम्बिएको भन्दै प्रधानन्यायाधीश भने सकेसम्म छिटो सिफारिस टुंग्याउन चाहन्थिन्। तर न्यायपरिषद् सदस्य सिटौला भने नियुक्तिका लागि हतार गर्न नहुने पक्षमा थिए। शुक्रबार मात्रै परिषद् सदस्य तथा सर्वोच्च अदालतका वरिष्ठ न्यायाधीश वैजनाथ उपाध्यायले अवकाश पाएका छन् भने दोस्रो वरीयतामा उक्लिएका गोपाल पराजुली न्यायपरिषद् सदस्यसमेत बन्दै छन्। कानुनमन्त्री अजयशंकर नायकले पटकपटकको आग्रहका बाबजुद परिषद् सदस्य सिटौला बैठकमा अनुपस्थित भएको आरोप लगाए। उहाँले निकै गृहकार्य गर्नुहुन्छ तर सबै टुंगिन लाग्दा उठेर गइदिनुभयो, नायकले कान्तिपुरसित भने, सम्माननीयज्यू (प्रधानन्यायाधीश) ले मेरै अगाडि फोन गरेर बोलाउनुभएको हो। आइदिनुहुन्न त हाम्रो के लाग्छ?न्यायपरिषद् सदस्य सिटौलाले नियुक्ति प्रक्रियामा सहमतिभन्दा पनि हस्तक्षेप भएकाले आफूले सहन नसकेर बहिष्कार गरेको प्रतिक्रिया दिए। म बारबाट परिषद्मा प्रतिनिधित्व गर्छु भने कुन र कस्ता कानुन व्यवसायीलाई छनोट गर्नुपर्छ भन्ने मलाई पनि थाहा छ, सिटौलाले भने, उहाँ (प्रधानन्यायाधीश) ले बारम्बार हस्तक्षेप गर्न थालेपछि मैले छाडेर हिँडेको हुँ। प्रधानमन्त्रीको सिफारिसमा परिषद् सदस्य रहेका वैदिक कानुनमन्त्रीसँग वैचारिक धार मिल्ने भएकाले वैदिक र आफू बसेर कानुन व्यवसायीबाट गर्ने छनोटको टुंगो लगाउन खोज्दा पनि असहयोग भएकाले बैठकमा सामेल हुनुको कुनै औचित्य नभएको सिटौलाको भनाइ थियो। तर कानुनमन्त्री निकट स्रोतले भने वैजनाथको बिदाइ गर्न र अर्का न्यायाधीश गोपाल पराजुली आएपछि परिषद् बैठक डाक्न परिषद् सदस्य सिटौलाले आग्रह गरेको तर प्रधानन्यायाधीश कार्कीले नमानेकाले ३ जनाको बहुमतबाट निर्णय भएको बताउँछ। नेपाल बार एसोसिएसनले आफूले परिषद्मा सिफारिस गरेका सदस्यको अनुपस्थितिमा सिफारिस भएकोमा आपत्ति जनाउँदै निर्णयमा पुनर्विचार गर्न माग गरेको छ। मध्यरातमा निर्णय गर्नु हुँदैन, सबै विषयवस्तुमा हठात नगरौं, विस्तारै निर्णय हुनुपर्छ भन्ने हाम्रो धारणा हो, बार महासचिव खम्मबहादुर खातीले कान्तिपुरसित भने, बारका प्रतिनिधिबिना नियुक्तिको सिफारिस हुनु दु:खद हो।"
ध्यान चुनावमै जानुपर्छ,"मोर्चाका नेताहरूले बिहीबार राति घोषणा भएका न्यायाधीशको नामावलीबारे असन्तुष्टि जनाएका थिए। उनीहरूले न्याय परिषद्सम्बन्धी ऐन कानुन भर्खरै पारित भए पनि घोषित सूची हेर्दा संविधानले घोषणा गरेको समावेशिता, समानुपातिक प्रतिनिधित्वको अवहेलना गरिएको धारणा राखेका थिए। हामीसँग पटकपटक छलफल हुने, तर कार्यान्वयन अर्कै किसिमले गर्ने हो भने हामी यहाँ किन आउनुपर्यो, महतोले बैठकमा भनेको कुुरा कान्तिपुरलाई सुनाए, यो त संविधानको मान्यताकै खिलाफ भयो। सरकार आफैंले कानुन बनाउने, आफैं उल्लंघन गर्ने गर्यो।दाहालले परिवर्तन तुरुन्तै कार्यान्वयन गर्न कठिन हुँदोरहेछ भनी स्वीकार गरेको बैठकमा सहभागी नेताहरूले बताए। यो संस्थापन भन्ने यस्तै हुँदोरहेछ, म प्रधानमन्त्री हँदैमा परिवर्तन नहुँदोरहेछ, दाहालको भनाइ उद्धृत गर्दै बैठक स्रोतले भन्यो, त्यसैले त परिवर्तनकारीको गठबन्धन बनाउनुपर्यो भन्छु नि म। यसका लागि अझै संघर्ष गर्नुपर्छ।"
अघि बढ््यो निर्वाचन विधेयक,"प्रतिवेदनको विरोधमा स्वस्फुर्त आन्दोलन भइरहेको उल्लेख गर्दै उनीहरूले सर्वसाधारणको पायक र पहुँचमा हुने गरी स्थानीय तहको संख्या, केन्द्र र सीमा तय नभएको टिप्पणी गरेका हुन्। तमसापाका महेन्द्र यादवले भने संविधानमा उल्लिखित स्थानीय तहको अधिकारसूचीको समेत विरोध गरेका थिए। राष्ट्रिय सभाका सदस्यहरूको चयन प्रदेशसभाले मात्र गर्नुपर्ने उल्लेख गर्दै उनले स्थानीय तहलाई प्रदेश बराबरी अधिकार दिएर संविधानले केन्द्रीय शासन नै लागू गर्न खोजेको आरोप लगाए।"
कानुन निर्माणमा ढिलाइ,"थ्रेसहोल्ड राख्न जोडसांसदहरूले राजनीतिक दलसम्बन्धी विधेयकमा थ्रेसहोल्डको व्यवस्था हुनुपर्ने बताएका छन्। उपसमितिको शुक्रबारको बैठकमा संशोधनकर्ताको हैसियतमा सांसदहरू सीता गिरी ओली, भरतकुमार शाह, गुरुप्रसाद बुर्लाकोटी, कमला घिमिरे र रामहरि खतिवडाले थ्रेसहोल्ड राख्न जोड दिएका हुन्। ओली र घिमिरेले तीन प्रतिशत थ्रेसहोल्ड राख्नुपर्ने बताए भने शाहले थ्रेसहोल्डमा ३ प्रतिशत वा ३ प्रत्यक्ष सिटको व्यवस्था हुनुपर्ने माग राखे। बुर्लाकोटीले कम्तीमा एक १ जना निर्वाचित वा ३ प्रतिशत मत प्राप्त भएमात्र राष्ट्रिय राजनीतिक दलको हैसियत दिनुपर्ने बताए। खतिवडाले कुल मतको ५ प्रतिशत ल्याएमात्र समानुपातिकतर्फको भोटले मान्यता पाउने नत्र नपाउने व्यवस्था हुनुपर्ने बताए। छलफलमा दल दर्तालाई आवश्यक संख्या र सरकारी पक्षबाट दलहरूलाई खर्च दिने वा नदिने भन्नेबारे चर्चा भएको थियो। राष्ट्रिय चिह्नलाई दलहरूको चुनाव चिहन बनाउन मिल्ने वा नमिल्ने भन्नेबारेमा एमालेका सांसद गुरु बुर्लाकोटी र कांग्रेसका सांसद रामहरि खतिवडाबीच चर्काचर्की नै पर्यो। बुर्लाकोटीले राष्ट्रिय चिह्नलाई दलहरूले चुनाव चिह्न बनाउन पाउनुपर्ने बताए। एमालेको चुनाव चिह्न सूर्य हो। हाम्रो राष्ट्रिय झन्डामा पनि सूर्यको चिह्न छ, उनले भने, पहिले जे छ, त्यही हुने व्यवस्था हुनुपर्छ। जवाफमा खतिवडाले राष्ट्रिय चिह्नलाई चुनाव चिह्न बनाउन नहुने बताए।"
राजदूतहरूको वार्षिक मूल्यांकन गर्दै सरकार,"काठमाडौं सरकारले विदेशमा रहेका नेपाली राजदूतहरूको वार्षिक मूल्यांकन गर्ने भएको छ। राजदूतहरूमा कतै अनावश्यक सक्रियता र कतै सुस्त भएपछि परराष्ट्र मन्त्रालयले उनीहरूको मूल्यांकन गर्न लागेको हो। त्यसअनुसार परराष्ट्रमन्त्री प्रकाशशरण महतले राजदूतलाई पूर्णत: कार्यादेशमा राख्नुपर्ने प्रगति विवरण र कामको योजना दिनुपर्ने भन्दै गृहकार्य अघि बढाएको परराष्ट्र अधिकारीहरूले जनाएका छन्। मन्त्रालयमा केही सुधार गर्ने र व्यवस्थित बनाउने काम सुरु गरेको छु। राजदूत नियुक्त भएपछि फलोअप गर्ने अवस्था सिर्जना गर्न लागिपरेको छु, मन्त्री महतले कान्तिपुरसँग भने, मुलुकपिच्छेको प्राथमिकता तय गरेर त्यसका लागि काम गर्न लागेको छु। उनले राजदूतसँग आफू नियुक्त भएको देशमा केके गर्ने, कुन मुलुकमा कुन विषय बढी जोड दिने, कुन काम कहाँ पुग्यो भन्ने विषयमा लिखितमै जानकारी माग गर्ने बताए। परराष्ट्रका एक अधिकारीले पनि राजदूतहरूको कार्यादेश, कुन मुलुकमा कुन क्षेत्रमा केन्द्रित गर्ने, राजदूतले केके काम गर्छन् भन्नेजस्ता विषय राखेर एक प्रणाली नै बनाउने र त्यो कार्यसम्पादनमा नै जाने गरी तयारी अघि बढेको जानकारी दिए। विदेशमा रहेका नेपाली नियोगमध्ये कतिपय व्यस्त छन् भने कतिपयले खासै सक्रियता देखाउन सकेका छैनन्। उनीहरूले पठाउने मासिक तथा त्रैमासिक प्रतिवेदनले नै यसलाई पुष्टि गर्छ। राजदूत बहाल रहेका १८ मुलुकमध्ये न्युयोर्क, जेनेभा, भारत, चीन र वासिङटन डीसीपछि अन्य तीन दूतावास मात्र सक्रिय छन्। अन्य सुस्त रहेको उनीहरूको प्रतिवेदनले पुष्टि हुन्छ। विदेशस्थित नेपाली राजदूतहरूले गरेको कार्य, मूल्यांकन र त्यसको सूचकका बारेमा मन्त्रालय स्पष्ट नभएपछि मन्त्री महतले सुधारको पहल थालेका हुन्। परराष्ट्र मन्त्रालयले राजदूतहरूको वार्षिक कार्यक्रमदेखि गरिएको कार्यक्रमको समेत जानकारी राख्नेछ। महाशाखाले काम हुन नसकेको विषय सोध्ने छ र आवश्यक पर्दा उनीहरूकै खर्चमा मन्त्रालयमा स्पष्टीकरणका लागि बोलाउन सक्ने गरी योजना अघि बढाउन लागिएको अधिकारीले बताए। मन्त्रालयले दूतावासको ग्रेडिङ गर्ने र काम चित्त नबुझ्दा घटुवासमेत गर्न सक्ने अवस्था रहन्छ। मन्त्री महतले राजदूत नियुक्ति पनि जतिसक्दो छिटो गर्ने तयारी रहेको पनि बताए। हाल जापान, अस्ट्रेलिया, डेनमार्क, दक्षिण कोरिया, बहराइन, ओमान, कतार, साउदी अरेबिया, इजरायल, म्यानमार, बंगलादेश र श्रीलंका गरी १३ स्थानमा राजदूत खाली छन्।"
सम्बन्ध बढाउँदै कांग्रेस र भाजपा,"नयाँदिल्ली नेपालको ठूलो दल कांग्रेस र भारतको सत्तारूढ दल भारतीय जनता पार्टीबीचको सम्बन्ध पछिल्लो समय निकै झांगिँदै गएको छ। दिल्ली आउने कांग्रेसका प्राय: सबै नेता र भारतीय जनता पार्टीका नेताबीचमा भेटघाट र कुराकानी हुने गरेको छ। भाजपा र कांग्रेसबीचमा विगतमा घनिष्ट सम्बन्ध थिएन। कांग्रेसका उपल्लो तह नेताहरूले समेत भाजपाका महत्त्वपूर्ण नेताहरूलाई चिन्दैनथे। भाजपा र कांग्रेस दुवैले एकअर्कालाई त्यति महत्त्व दिएका थिएनन्। सम्बन्ध विस्तारका लागि भाजपका महासचिव राम माधव आफैंले अगुवाइ लिएका छन्। उनी नेपालबाट आउने राजनीतिक नेताहरूलाई भेट्न जतिबेला पनि तयार हुन्छन्। यति मात्र होइन, नेपालले आयोजना गर्ने अनौपचारिक कार्यक्रममा समेत उनी झुल्कन थालेका छन्। उसो त दुई वर्ष अगाडि अत्यधिक बहुमतका साथ चुनाव जितेर सरकारमा आएको भाजपासँगको सम्बन्धलाई पनि कांग्रेसले विशेष प्राथमिकता दिन थालेको छ। लामो समयसम्म कांग्रेसले समाजवादी नेताहरूसँगको सम्बन्धमा मात्र ध्यान दिएको थियो।पार्टी मूलधारमा नरहेका बीजेपीका भगतसिंह खोसियारी, विजय जोलीलगायत नेताहरूसँग मात्र आफ्नो उठबस रहेको कांग्रेसका नेताहरू बताउँछन्। अहिलेका प्रभावशाली नेताहरू नरेन्द्र मोदी, अध्यक्ष अमित शाह, राम माधव र अन्य प्रभावशाली नेताहरूसँग कांग्रेसको खासै सम्बन्ध रहेको पाइँदैन। विगत ३ महिनामा दुईदुई पटक भारत भ्रमणका आएका उपप्रधान तथा गृहमन्त्री विमलेन्द्र निधि र परराष्ट्रमन्त्री प्रकाशशरण महतले प्रत्येक पटक भाजपाका नेताहरूसँग भेटघाट गरे।कांग्रेसको सम्बन्ध विशेषगरी समाजवादी दलहरूसँग थियो। पछि तिनै समाजवादी दलमार्फत इन्डियन कांग्रेससँग सम्बन्ध बन्यो, कांग्रेस नेता निधिले केही समयअघि भारत भ्रमणको समयमा कान्तिपुरसँग भनेका थिए। उनले भाजपाले कांग्रेससँग नयाँ ढंगले सम्बन्ध विस्तार गर्न चाहेको समेत बताए। लामो समयसम्म भारतको सत्तामा कांग्रेस आई नै रह्यो, जसका कारण भाजपासँगको सम्बन्ध त्यति विकास भएको थिएन। राजनीतिक विश्लेषक हरि रोकाका अनुसार कांग्रेस तथा अन्य पार्टीका नेताहरूको सम्बन्ध भारतको विपक्षी गठबन्धन कंग्रेस आईसँग पनि त्यति थिएन। उनका अनुसार २०६२६३ सालको जनआन्दोलनको समयमा विशेषगरी भारतीय कंग्रेस आईका नेताहरूलाई भेट्न तथा उनीहरूको ऐक्यबद्धता जुटाउन निकै खट्नु परेको थियो। रोकाले नेताहरूलाई सम्बन्ध विस्तारका लागि सहयोगसमेत गरेका थिए। भाजपाका महासचिव राम माधव निर्देशक रहेको इन्डिया फाउन्डेसनले भारतको गोवामा आयोजना गरेको कार्यक्रममा कांग्रेस सभापति शेरबहादुर देउवा सहभागी भएका थिए। भाजपाका एक नेताका अनुसार पार्टीको पहलमा देउवा भारत भ्रमणमा आएर भारतीय प्रधानमन्त्री नरेन्द्र मोदीलगायत नेताहरूसँग भेटघाट गरेका थिए। दुई पार्टीको सम्बन्ध झन् गहकिलो बनाउने उद्देश्यले नै देउवालाई कार्यक्रममा बोलाइएको थियो। कांग्रेसका एक नेताका अनुसार देउवाको पनि भाजपाका नेताहरूसँग त्यति सुमधुर सम्बन्ध थिएन। त्यसैले यो भ्रमण देउवाका लागि भाजपासितको राजनीतिक सम्बन्धको सुरुवात हो, ती नेताले भने। कांग्रेस मात्र होइन, अन्य राजनीतिक दलसमेत भारतका राजनीतिक दलसँग सम्बन्ध राख्नेभन्दा पनि प्रशासनिक तहमा नै सम्बन्ध बढाउन उद्यत देखिन्छन्।"
५ सय नेपालीलाई सरकारी जागिर,नयाँदिल्ली पछिल्लो दशक भारतभर नेपाली नागरिकलाई सरकारी जागिरमा निरुत्साहित गरिएका बेला हिमाञ्चल प्रदेशमा भने ५ सय नेपालीले सरकारी जागिर पाएका छन्। त्यहाँको मन्त्रिपरिषद्ले नै यो निर्णय लिएको हो। हिमाञ्चलमा रहेका मूल प्रवाह भारतीय एकता समाजका एक अगुवा साहिँला शेर्पाले त्यहाँ उच्च अदालतको फैसला अनुसार राज्य सरकारले नेपालीलाई सरकारी नोकरी दिने निर्णय गरेको बताएका छन्। त्यहाँ रहेका नेपाली समुदायले सन् १९५० को सन्धिको आधारमा सरकारी जागिर पाउनुपर्ने भन्दै मुद्दा लडेका थिए। उक्त सन्धि अनुसार नेपाल र भारत दुवै देशका नागरिकलाई आपसमा नागरिकसरह व्यवहार गर्ने उल्लेखअनुसार सरकारी जागिरमा माग गरेका थिए। प्रादेशिक मन्त्रिपरिषद्ले ५ सय नेपालीलाई जागिर दिने निर्णय गरेको हो।
बेलायती महारानीद्वारा सुवेदीलाई विशेष पदवी,"लन्डन बेलायती महारानी एलिजाबेथ द्वितीयाले बेलायतस्थित नेपाली ब्यारिस्टर तथा लिड्स विश्वविद्यालयका प्राध्यापक डा सूर्यप्रसाद सुवेदीलाई विशिष्ठ पदवी प्रदान गरेकी छन्। न्याय र कानुनको क्षेत्रमा विशिष्ट योगदान गरेबापत वरिष्ठ कानुनविद्लाई प्रदान गरिने बेलायतको विशेष पदवी मानार्थ क्वीन्स काउन्सेल (क्युसी) सुवेदीलाई प्रदान गरिएको हो। क्युसीको शाब्दिक अर्थ महारानीको मानार्थ कानुनी सल्लाहकार हुन्छ। सुवेदीलाई अन्तर्राष्ट्रिय कानुन र मानव अधिकारको क्षेत्रमा विशिष्ट योगदान गरेबापत उक्त पदवी दिइएको बेलायत सरकारले जारी गरेको विज्ञप्तिमा उल्लेख छ। उक्त मानपदवी आगामी फेब्रुअरी १३ मा वेस्टमिनिस्टर हलमा विशेष समारोहबीच प्रदान गरिने छ। विज्ञप्तिमा प्रा डा सुवेदीलाई मानव अधिकार, न्याय र कानुनको क्षेत्रमा एक अन्तर्राष्ट्रियस्तरका अभियन्ता उल्लेख गर्दै सुवेदीले बेलायतको परराष्ट्रमन्त्रीको मानव अधिकार कानुनको सल्लाहकारका रूपमा पाँच वर्ष र कम्बोडियाका लागि राष्ट्रसंघीय विशेष दूतका रूपमा ६ वर्ष काम गर्दा दिएको उल्लेखनीय योगदानको प्रशंसासमेत गरिएको छ।"
भ्रष्टाचार संस्कृति बन्दै छ,"काठमाडौं मुलुकमा पछिल्लो समय राजनीतिको आधार भ्रष्टाचार बन्दै गइरहेको पत्रकार तथा लेखक हरिबहादुर थापाले बताएका छन्। अल्केमी पब्लिकेसन प्रालिले गरेको पिँढी अन्तक्र्रिया कार्यक्रममा भ्रष्टाचार र नेपाली समाज बारे बोल्दै थापाले मुलुकमा भ्रष्टाचार संस्कृति बन्दै गइरहेका बताएका हुन्। भ्रष्टाचार संस्कृति बन्दै गइरहेको छ, समाजले भ्रष्टाचारलाई सरलीकरण र सहजीकरण गर्दै सांस्कृतीकरण गर्न थालेको देखिन्छ, कान्तिपुरका समाचार सम्पादकसमेत रहेका थापाले भने, त्यो खतरनाक हुन्छ। त्यसैले यस्तो माहोललाई परिवर्तन गर्नु जरुरी छ। टाउको इमानदार भए, त्यसले तलका लागि पनि आफू जस्तै बनाउन दबाब दिन्छ। र, भ्रष्टाचार कम गराउन मद्दत पुग्छ। नेपालमा भ्रष्टाचारसम्बन्धी कानुन अन्य दक्षिण एसियाली मुलुकको भन्दा बलियो र राम्रो भए पनि त्यसको कार्यान्वयन पाटो कमजोर हुँदा समस्या बढदै गइरहेको थापाको निष्कर्ष थियो। दृश्यभन्दा अदृश्य रूपमा बढी खेल भइरहेको छ र मुलुकमा बिचौलिया बढेका छन्। जसले भ्रष्टाचारलाई बढावा दिएको छ, उनले भने।"
आईएफएको पुन:संरचना हुँदै,काठमाडौं परराष्ट्र मामिला अध्ययन प्रतिष्ठान (आईएफए) को पुन:संरचनाका लागि गठित टोलीका संयोजक दिनेश भट्टराईले प्रतिष्ठानको पुन:संरचना हुने बताएका छन्। प्रतिष्ठानको पुन:संरचनाबारे यसअघि तयार पारिएका प्रतिवेदन अध्ययन गर्दै त्यसमा सुझाव लिने काममा पनि टोली जुटेको छ। यसमा संलग्न सरोकारवालाहरू भेट्ने काम भइरहेको पनि संयोजक भट्टराईले बताए। सरकारले सशक्त थिंक ट्यांकका रूपमा विकास गर्नेगरी स्थापना गरेको भए पनि सरकारी बेवास्ता र बजेट अभावले यसले लक्ष्यअनुरूपको काम दिन सकेको छैन। सीमित बजेटमा पनि समयसमयमा यसले विषयगत बहस र छलफल भने गराइरहेको छ। शुक्रबार पनि आईएफएमा यसलाई अघि बढाउने विषयमा संयोजकसहित केही सदस्य बसेर छलफल गरेका थिए।
अनवरत तस्करी,"त्रिनगर भन्सार कार्यालयका प्रमुख यज्ञमूर्ति भण्डारी भने विगतमा भन्दा अहिले धेरै कुरा सुधार भएको बताउँछन्। हरेक तेस्रो दिन प्रहरी र भन्सारको संयुक्त गस्ती हुने गरेको छ, भण्डारीले भने, लामो खुला सिमानाका कारण प्रयास गर्दागर्दै पनि चोरी पैठारी रोक्न सकिएको छैन्। बन्द भएका छोटी भन्सार कार्यालयसमेत पुन:स्थापनाका लागि विभागलाई आवश्यक तयारीसहित माग गरिएको उनले बताए। ४५ जनाको दरबन्दी छ, अधिकृत भण्डारीले भने, भन्सारकर्मीले मात्र धेरै कुरा गर्न सकिने स्थिति छैन। प्रहरी र सशस्त्र प्रहरीसमेतको समन्वयमा तस्करी रोक्न ठोस कार्ययोजना बनाएर काम गरिरहेको उनले दाबी गरे। आँखा छल्यो, हिँड्योसीमापारिकै बजारबाट साइकलमा करिब २ सय केजी कोभी तथा आलु लिएर आएका महमद हुसेन प्रहरीको आँखा छल्दै अघि बढे। दैनिक रूपमा विराटनगरपारि जोगबनी बजारबाट सामान खरिद गरी यस क्षेत्रका बजारसम्म पुर्याएर गुजारा चलाउनेको संख्या सयौंमा छ। सुरक्षाकर्मी र भन्सारका कर्मचारीहरूका हातमा सुटुक सयपचास दिएर होस् या भन्सार शुल्क नै तिरेर, दैनिक करोडौं मूल्यको सामान सीमापारिबाट आउने गर्छ।यसबाहेक तेस्रो मुलुक र भारतबाट औद्योगिक कच्चा पदार्थ र ट्रेडिङका सामान भन्सारबाट पास हुने गर्छ। तर भ्रष्ट कार्यालयको बदनामी कमाएको भन्सार कार्यालयको संसार बुझ्न निकै कठिन छ। जाँचकी, भन्सार अधिकृत हुँदै सुरक्षाकर्मीसम्मलाई झुक्याएर धेरै सामान नेपाल भित्रिने गरेका छन् भने यी सबैको सेटिङमा हुने कामको सुइँको पाउन भने मुस्किल छ। विराटनगर भन्सार कार्यालयका प्रमुख कृष्णबहादुर बस्नेत भने मालबस्तु पास गर्दा कुनै झन्झट नहुने बताउँछन्। तर कम मूल्य राखेर आउने रोगबाट अहिले पनि मुक्त भएका छैनौं, उनले भने, तेस्रो मुलुकबाट आउने सामानमा यस्ता कुरा कम हँुदै गएका छन्। भारतबाट आउनेमा केही समस्या नै नभएको हैन।जोगबनीबाट भन्सार छिरेको कन्टेनर भन्सारमा नै गोदाम गरिन्छ। एकै प्रकृतिको आएको छ भने सीधै अर्को गाडीमा पल्टी पनि हुन्छ। धेरै खाले छन् भने भन्सार कर्मचारीले हेर्छन्। जाँचकी तोकिएको हुन्छ। उसको साथमा एक भन्सार अधिकृत पनि हुन्छन्। प्रज्ञापन पत्रमा तोक लगाउने अधिकृतले जाँचपास गर्न पाउँदैनन्। भित्र तीनवटा भारु सटही काउन्टर छन्। तिनीहरूले एक सय साटेबापत १० कमिसन रुपैयाँ लिन्छन्। पूर्वाधारमा ज्यादै कमजोर भन्सार कार्यालय हो। दैनिक १० करोडको हाराहारीमा राजस्व संकलन गर्ने कार्यालयको अगाडिको सडकमा धूलोभन्दा केही पनि हुँदैन, उद्योगी अविनाश बोहराले भने, भौतिक पूर्वाधारमा जोड दिनुपर्छ। भन्सार विभागको नीति धेरैमा प्रस्ट छैन। कार्यालयले नागरिक बडापत्रमा एउटा कुरा लेखेको हुन्छ। व्यवहारमा अर्कै हुन्छ। बैंकिङ प्रणालीबाट सबै काम हुनुपर्ने बोहराको भनाइ छ। काठमाडौंका उद्योगी व्यवसायीले आफ्नो सामान पास गराउन किन भन्सार पुग्नुपर्यो। काठमाडांैको कुनै बैंकमा रकम जम्मा गर्दा भन्सारको खातामा तत्काल जम्मा हुने सिस्टम बनाउनुपर्छ, उनले भने, नगद कारोबार गर्नु सबैका लागि जोखिमको काम हो। प्रयोगशाला नहुँदा धेरैले दु:ख पाएका छन्। भारत नयाँ भन्सारमा सरिसक्यो। हाम्रोमा निर्माण कार्यसमेत सुरु हुन नसक्नु दु:खद कुरा हो। दलालको बिगबिगीयूपी ५८ डी ११२२ नम्बरको गाडी लिएर लुम्बिनी भ्रमणमा निस्केका भारतको बस्ती जिल्लास्थित सन्त कवीरनगरका युवाको समूहलाई शुक्रबार मध्याहन भैरहवा भन्सार गेट शाखामा दलालले निकैबेर घेरेर हैरान पारे। दुई दिनका लागि गाडीको भन्सार गराउँदा लाग्ने भन्सार शुल्कभन्दा १ सय रुपैयाँभन्दा बढी नदिएसम्म सुखै पाइएन, समूहका एक युवकले भने, फारम भरेको भन्दै पैसा लिने ती व्यक्ति भन्सार कर्मचारी हुन् कि बाहिरी पत्तै भएन।रूपन्देहीसँगै जोडिएको सीमावर्ती भारतको लोटन घर बताउने धर्मेन्द्र नामका भारतीय नागरिकले पनि आफ्नो मोटरसाइकलको सुविधा पास बनाउँदा भन्सार कर्मचारीले २० रुपैयाँ मागेको गुनासो भन्सार एजेन्ट महासंघ केन्द्रीय वरिष्ठ उपाध्यक्ष डा शान्तकुमार शर्मासँग गर्दै थिए। भारतीय गाडीको भन्सार गराउँदा शुल्कबाहेक र गाडी सुविधाको पास लिँदा कुनै शुल्क लाग्दैन, तर यहाँ दलालको बिगबिगी भएकाले अतिरिक्त असुली हुने गरेको छ, शर्माले भने, यस्ता दलालको नियन्त्रण हुन सकेको छैन। सर्वसाधारण यात्रुको सुविधाका लागि भन्सारको गेट शाखामा ५ हजार रुपैयाँ मूल्यसम्मका सामानलाई गेट शाखाबाटै कर्मचारीले हातेफारम भरेर भन्सार शुल्क लिई छाडिदिने प्रावधान छ। तर, स्थानीय भन्सार क्लियरिङ एजेन्टले पनि भैरहवा भन्सारको गेट शाखाबाट यात्रुको नाममा व्यापारिक प्रयोजनका सामान पास हुने गरेको आरोप लगाएका छन्। यात्रुको सामान भनेको झोला हुने हो, ठूलठूला प्याक र एउटै प्रकृतिको धेरै कार्टुनमा सामान हुँदैन, थैव क्लियरिङ एजेन्टका सञ्चालक प्राचीन थैवले भने, एउटै प्रकृतिका धेरै कार्टुनमा सामान आउनु भनेको व्यापारिक प्रयोजनका निम्ति हो, यहाँबाट यात्रुको नाममा व्यापारिक सामान छुट्ने गरेको छ। (पर्वत पोर्तेल काँकडभिट्टा, लीलाबल्लभ घिमिरे विराटनगर, माधव ढुंगाना भैरहवा, ठाकुरसिंह थारू बाँके र डीआर पन्त धनगढी)"
खुलेआम रकम असुली,"मालपोत र नापीपछि सबैभन्दा बढी चलखेल हुने अड्डा मानिन्छ भन्सार। पूर्वको व्यस्त भन्सारमा पनि चलखेल नहुने कुरै भएन। भन्सारमा गेटदेखि माथिल्लो तहसम्म चलखेल हुने गर्छ। भन्सार कर्मचारी र सशस्त्र दुवैको सेटिङमा माल छिराइन्छ, एक व्यापारीले भने। अलि पर्तिर नेपाल प्रहरीले पनि सामान जाँच गर्छ। उसले पनि रकम लिएरै छाडछ। विगतमा रकम लेनदेन नमिल्दा भन्सार कर्मचारी र प्रहरीबीच कुटाकुटै भएको थियो। घटनापछि केही समय चलखेल कम भएको थियो। अहिले फेरि उस्तै छ। भन्सारको यात्रु शाखामा पनि आर्थिक चलखेल हुन्छ। भारतबाट आएका सामानलाई कम मूल्यांकन गरेर पास गरिन्छ। यो प्रवृत्तिप्रति भन्सारको तर्क छ, भन्सार नगरी छाड्नुभन्दा थोरै भए पनि राजस्व असुलेर छाडदा राज्यलाई बेफाइदा हुन्न। यो प्रवृत्तिले अवैध पैठारी कम भएको भन्सार कार्यालय स्रोतको दाबी छ। भन्सारमा करिब ४८ जना कार्यालय सहयोगी छन्। उनीहरूलाई पालैपालो ड्युटीमा खटाइन्छ। कसले बढी रकम असुल्ने भन्नेमा होडबाजी नै हुन्छ उनीहरूको। तल्लो स्तरका कर्मचारीले भन्सार प्रवेशद्वारमै पनि रकम असुल्छन्। भारतबाट आउने ट्रक तथा कन्टेनरहरूबाट २० देखि ५० भारु र भारत फर्कने ट्रक तथा कन्टेनरहरूसँग ५० देखि सय रुपैयाँसम्म असुल्ने गरेको पाइएको छ। मेची भन्सारले भ्रष्टाचार न्यूनीकरणका लागि भनेर दर्जन बढी स्थानमा अत्याधुनिक सीसी क्यामेरासमेत जडान गरेको छ। तर, यो प्रभावहीन जस्तै छ। क्यामेराका कारण भ्रष्टाचार घटेको आभासै गर्न सकिन्न। भन्सार जाँचपासका क्रममा पनि चलखेल हुन्छ। भारत तथा तेस्रो देशबाट आएका कन्साइनमेन्टको कम मूल्यांकन गरेर पास हुने गर्छ। भन्सारले न्यून बिजकीकरण नगर्ने दाबी गरे पनि उसको दाबी सही छैन। मुद्दा शाखामा सबभन्दा बढी आर्थिक चलखेल हुन्छ।बरामद गरिएका मालवस्तु र सवारीहरूको लिलाममा व्यापारी र कर्मचारीबीच मिलेमतो हुने गरेको छ। भन्सार प्रमुख भीम अधिकारीले भने आफू आएपछि भन्सार सुधार भएको दाबी गर्छन्। विगतमा के कस्तो थियो थाहा छैन, उनले भने, अचेल खासै समस्या छैन।"
रोकियो पुनर्निर्माण,"साताअघि निर्माण गरिएको जग स्थानीयले चुुनासुर्की, स्टोन डस्टको मिश्रण कम र ढुंगा मात्र राखेको भन्दै भत्काएका थिए। ठेकेदार कम्पनीले जगमा ढुंगा मात्र राखी देखिने ठाउँमा चुना र स्टोन डस्ट हालेका थिए। लापरबाही तरिकाले जग राखेको थाहा पाएपछि श्रीलंकाली दूतावासका प्राविधिकले पनि पुन: राख्नुपर्ने भन्दै स्थानीयसँग सहमति जनाएका थिए। त्यसपछि स्थानीयले श्रमदान गरी आफैंले जग बनाएका थिए।जग राख्नुअघि ३ फिट माटो राखिएको विभागको भनाइ छ। जसका लागि ६९ हजार ६ सय ७३ रुपैयाँ खर्च स्टिमेट गरिएको थियो। यसमा समेत स्थानीयवासीले आंशका व्यक्त गरेका छन्। बुङ्गमती बौद्ध विकास संघका कोषाध्यक्ष अनिल शाक्यले पुनर्निर्माणमा स्थानीय कामदार राख्नुपर्ने बताए। ठेकेदारका कामदार दक्ष देखिएनन्, उनले भने, यस्तै तरिकाले पुनर्निर्माण भए भूकम्प आउँदा सजिलै भत्किन्छ। उनले स्थानीयवासी श्रमदान गर्न तयार रहेको पनि बताए। विभागका साइट इन्जिनियरका अनुसार सुरुमा जग ३ फिटको मात्र थियो। बलियो बनाउन ६ फिटसम्म पुगेका छौं, उनले भने। ती इन्जिनियरले पुराना काठ, ढुंगाका थामहरू सकेसम्म प्रयोगमा ल्याइने बताए। पुरातत्त्व विभागका महानिर्देशक भेषनारायण दाहालले यसबारे प्राविधिकलाई बढी जानकारी भएको भन्दै प्रतिक्रिया दिएनन्।ठेकेदार कम्पनीले ६ महिनामा क्षति भएका मन्दिरका काष्ठकला, प्रस्तरकला कुन प्रयोगमा ल्याउन सकिन्छ भनी छुटयाउन सकेको छैन। यी मच्छिन्द्रबहालमा लथालिंग अवस्थामा छन्। मन्दिर पछाडिको डबलीमा मच्छिन्द्रनाथ राख्न टहरा बनाइएको छ। मच्छिन्द्रनाथका बहुमूल्य गरगहना टहरामै राखिएका छन्। मन्दिर श्रीलंकाली सरकारको आर्थिक सहयोगमा पुनर्निर्माण हुन लागेको हो। ठेकेदार कम्पनीले २ वर्षमा पूरा गर्ने गरी असारमा भ्याटसहित ४ करोड ७४ लाख ४५ हजार १६ रुपैयाँमा ठेक्का पाएको हो।"
बिनादर्ता सहकारी,"अदालतले कोषाध्यक्ष भक्तपुर ३, दत्तात्रयका ५३ वर्षीय कृष्ण गुजुलाई ३ वर्ष कैद, ५ लाख ७९ हजार २ सय ६७ जरिवाना र सोही रकमबराबरको बिगो भराउने फैसला गरेको छ। यस्तै सचिव ४५ वर्षीय पञ्चबहादुर गुजुलाई १ वर्ष कैद, १ लाख रुपैयाँ जरिवाना र सोही रकमबराबरको बिगो भराउने फैसला सुनाएको हो।सञ्चालकहरूले सहकारीमा जम्मा भएको रकम ठगी गरी अन्य सहकारीमा आफ्नो नाममा खाता खोलेको र संस्थाका सदस्यहरूको बचत रकम व्यक्तिगत प्रयोजन गरेको अदालतले जनाएको छ। तीनैजनाले सदस्यहरूबाट ८ लाख ७९ हजार २ सय ६७ ठगी गरेको अदालतले जनाएको छ।"
धमाधम नवीकरण र दर्ता गरिँदै स्वास्थ्य संस्था,"कार्यालयका सूचना अधिकृत पुष्कर बिजुक्छेका अनुसार कात्तिकयता दैनिक १० देखि १५ स्वास्थ्य संस्था दर्ता र नवीकरणको निवेदन आउँछ। निर्देशिकाअनुसार हरेक स्वास्थ्य संस्थाले जिल्ला जनस्वास्थ्य कार्यालयबाट सञ्चालन स्वीकृति लिनुपर्ने हुन्छ। अधिकांश स्वास्थ्य संस्था प्राइभेट कम्पनीमा मात्रै दर्ता गर्ने गरेका पाइएको बिजुक्छेले बताए। उनले भने, कति स्वास्थ्य संस्था त दसौं वर्षदेखि नवीकरण नगरेका पनि छन्। उनका अनुसार नवीकरणको म्याद गुजारेका संस्थाहरूलाई एकपटकका लागि ६ गुणा बढी जरिवाना तिराएर सञ्चालन अनुमति दिइएको छ।निर्देशिका अनुसार अहिले संस्था सञ्चालन अनुमतिका लागि १० हजार र नवीकरणका लागि हजार रुपैयाँ शुल्क लाग्छ। लामो समयसम्म नवीकरण नभएका संस्थाले १ लाख २० हजारसम्मको जरिवाना तिरेर नवीकरण गरेको कार्यालयले जनाएको छ।दर्ता तथा नवीकरण नभएका स्वास्थ्य संस्था कारबाहीको दायरामा ल्याउन अहिले कार्यालयले अनुगमनसमेत थालेको जनस्वास्थ्य प्रमुख महेन्द्रप्रसाद श्रेष्ठले जानकारी दिए। उनले भने, मन्त्रालयबाट फागुनसम्म अनुगमन सिध्याइसक्नुपर्ने निर्देशन आएको छ, तर जनशक्ति अभावको समस्या छ।"
स्ववियु चुनावमा होमिन्छौं,"क्याम्पसहरूमा विद्यार्थी संगठनहरूले चुनाव प्रचारप्रसार थालेका छन्। भित्तेलेखनका क्रममा केही क्याम्पसमा विवाद हुँदा झडपसमेत भएका छन्। त्रिविले स्ववियु तालिका घोषणा गरेलगत्तै आचारसंहिता लागू हुने र त्यसको पूर्णरूपमा पालना गर्ने पक्षमा छौं, अध्यक्ष न्यौपानेले भने, अब कुनै पनि क्याम्पसमा झडप हुने स्थिति आउन दिँदैनौं। उनले विद्यार्थी संगठनहरूबीच केन्द्रदेखि इकाई तहसम्म समन्वय र सहकार्यको वातावरण निर्माण गर्ने पनि बताए। त्रिविमा अन्तिम पटक २०६५ सालमा स्ववियु चुनाव भएको थियो। त्रिविले २०७० मा स्ववियु चुनाव हुने निश्चित भएका बेला दोस्रो संविधानसभाको निर्वाचनको कारण देखाएर स्थगित गरेको थियो।"
संक्रमित बालबालिकालाई सहयोग,"काठमाडौं सुनौलो हात नेपाल ले एचआईभी संक्रमित बालबालिकालाई पढाइरहेको कीर्तिपुरस्थित स्कुल बेबी लाइफ होम लाई १ लाख ६१ हजार १ सय रुपैयाँ सहयोग गरेको छ ।उक्त संस्थाले शुक्रबार सहयोगी भेला माया र मुस्कान कार्यक्रम गर्दै अस्ट्रेलियाको मेलबर्न सिडनीको एभरेस्ट युनाइटेड क्लब ले पठाएको रकम स्कुललाई हस्तान्तरण गरेको हो । बेबी लाइफ होम ले नर्सरीदेखि कक्षा ८ सम्मका २३ बालबालिका आवास सुविधासहित पढाइरहेको छ ।सीई कन्स्ट्रक्सनले आर्थिक सहयोग हस्तान्तरण गरेको कार्यक्रममा सुनौलो नेपालका राजेन्द्र शलभ र राजन मास्केले बालबालिकालाई प्रोत्साहित गर्ने उद्देश्यले संस्था स्थापना गरिएको बताएका थिए । कार्यक्रममा सुरेश बस्नेत, दीपक वज्राचार्य र महेश स्वाँरले संस्थाको कामको प्रशंसा गर्दै आर्थिक सहयोग पनि गरेका थिए । सुरशाला आइडलका आयुश, मोनालिसा र आयुश्माले गीत गाएर सहभागीलाई नचाएका थिए ।"
नेपाली पत्रकारिताका आधारस्तम्भ,"मणिराज उपाध्यायमा रचनात्मक सक्रियता थियो। उहाँ कहिल्यै चुप लागेर बस्नु हुन्नथ्यो। समाचारको संसारमा सक्रिय रहने गर्नुहुन्थ्यो। समाजको सम्पादकीय समूहको सहयोगी रहेका पत्रकार राजेन्द्र दाहाल भन्दछन, उहाँ बीबीसी, भीओए र अन्य रेडियो नियमित सुन्नुहुन्थ्यो। त्यही स्रोतहरूको उपयोग गरेर फिचर लेख्नुहुन्थ्यो। उहाँको जाँगर अचम्मकै थियो। उहाँको अन्तिम सक्रियता दैनिक समाजको संस्थागत प्रकाशन थियो। यसका लागि उहाँले गोपालदास श्रेष्ठ, मदनमणि दीक्षित, गोविन्द वियोगी, गोकुल पोखरेल र योगेन्द्र अर्याललाई एकठाउँमा बसाउनुभयो। समाजको संस्थागत प्रकाशन सुरु भयो। तर यो प्रयोग लामो समय चलेन। मणिबाबु असल मानिस हुनुहुन्थ्यो। राजा वीरेन्द्र उहाँको कदर गर्थे। गणेशमान सिंह र कृष्णप्रसाद भट्टराई उहाँको रेस्पोन्स गर्थे। बीपी कोइरालालाई उहाँको सूचनामा भरोसा थियो। कसैसंँग मनमुटाव नराख्ने, सबैसँंग मेलमिलाप गर्ने मणिबाबु धार्मिक प्रवृत्तिका मानिस हुनुहुन्थ्यो। बुढेसकालको लामै भाग उहाँले देवघाट आश्रममा बिताउनुभयो। मणिराज उपाध्यायको अवसानसँंगै नेपाली पत्रकारिताका एक आधारस्तम्भ ढलेको छ। हार्दिक श्रद्धाञ्जली।"
अर्चनावादीको अर्चना,"यही सिलसिलामा मेरा केही पुरक प्रश्नहरू पनि रहेका छन्। भूपाल अर्चनाका स्वर्गीय भूपालमानसिंह कार्कीका सर्वथा सुयोग्य पुत्र लोकमानसिंह कार्कीको हालको शतप्रतिशत बेहाल अवस्थालाई मध्यनगर राखेर प्रश्न गरिएको हो। मूलत: साहित्यिक अन्तरवस्तुका यी प्रश्नहरू समयानुकूल नै छन्। अत: विलकुलै सान्दर्भिक नै भन्नुपर्ने हुन्छ। १ हाम्रा भूपालपुत्र अर्थात् लोकमानसँग एक्रोबायटिक सन्तुलनसहित प्रजातान्त्रिक चाल (चलन पनि) मिलाएर लेफ्टराइटलेफ्टराइट गरिरहेका कविकवियत्रीहरूका के हुन्छ?२ भूपालपुत्र लोकमान समक्ष आफ्नो ठाडो प्रगतिवादी भाल एक सय असी डिग्री निहुराएर बृहत कमाल गरिरहेका प्रगतिशील कविकवियत्रीहरूका के हुन्छ?३ भूपालपुत्र लोकमानको दानदौलतमा अर्थात लोभलाग्दो मालमा राष्ट्रिय टाइपको र्याल टपटप चुहाइरहेका राष्ट्रकविकवियत्रीहरूका के हुन्छ?आज बिहानैदेखि म सर्वाधिक दु:खित मुडमा रहेको छु। यसको एकमात्र कारण भूतपूर्व किंवा अभूतपूर्व अख्तियार दुरुपयोग अनुसन्धान आयोगका हाकिम लोकमानसिंह कार्कीको बर्खासी अवस्था नै हुनुपर्छ। होइन, असलमा मेरो यो दु:खानुभूति लोकमानपिता भूपालमानको अर्चनादिमा तमाम जीवन व्यतित गरेका सकल लोकमानमय शताब्दीपुरुष एवं नारीरत्नहरूप्रति हो। मेरो परकातर साहित्यिक हृदयमा दु:खको मात्रा ह्वात्तै बढेकोले अब म केही लेख्ने स्थितिमा रहेको छैन। अत: आफ्नो कलमलाई यहीं विश्राम दिन्छु। यति नै।"
भूकम्पबारे पाँच अनुसन्धानको एउटै निष्कर्ष,"अनुसन्धान ५भूगर्भविद्हरूका अनुसार हिमालयमा भूकम्प जांँदा यदि फल्ट प्लेनको मुभमेन्ट सतहसम्म जमिनसम्म आइपुग्यो भने यसले जमिनमा देखिनेगरी दरार उत्पन्न गर्छ र यस्तो दरारलाई पहिचान गर्न चुरे पहाड र तराईको सिमानामा रहेको भावर जोनमा नदीले थुपारेको सेडिमेन्ट (रिभर टेरास) मा दरार (जमिन चिरा परी एक भाग अर्को भागमुनि धस्सिएको अवस्था) देखापर्छ। यिनै दरारहरू ठूला भुइंँचालोले छाड्ने अवशेष हुन् र भूगर्भविद्हरूले यिनै दरारहरूको अध्ययन गरेर ऐतिहासिक महाभूकम्पहरूको कथा उधिन्छन्। यिनै दरारहरूको खोजी गर्न अमेरिकाको नेभाडा विश्वविद्यालयका स्टेभेन विश्नोउस्की लगायत जापान र नेपालका भूगर्भविद्हरूले काठमाडौंको दक्षिण चुरे र तराईको सिमानामा वागमती नदी नजिक बर्दिबास र नवलपरासीको त्रिवेणी नजिक दुई ठाउंँमा एक्स्काभेटरको सहायताले गहिरा ट्रेन्च (खाडल) खनी भावर जोनमा भएका रिभर टेरासको अध्ययन गरी अनुसन्धान नतिजा भर्खरै मात्र (नोभेम्बर ३, २०१६) अर्थ एन्ड प्लानेटरी साइन्स लेटर्सको अङ्क ४५७ मा प्रकाशित गरेका छन्। वागमती साइट गोर्खा भूकम्प गएको ठाउंँको ठिक दक्षिणमा पर्छ भने त्रिवेणी साइट गोर्खा भूकम्पले असर पारेको क्षेत्रभन्दा बाहिर लगभग २०० किमि पश्चिममा पर्छ। खनिएका खाडलमा भेटिएका भौगर्भिक प्रमाणहरू र कोइलाको रेडियोमेट्रिक डेटिङले के संकेत गर्छ भने यस क्षेत्रमा सम्भवत: सन् १२५५ मा ठूलो भूकम्प गएको थियो। यो भूकम्प जांँदा वागमतीदेखि त्रिवेणीसम्मको लगभग २०० किमि दूरीभित्र ७ देखि १० मिटरसम्म जमिन माथि उठ्नेगरी जमिनसम्म नै दरार उत्पन्न गरेको थियो। यसपछि वागमतीदेखि त्रिवेणीसम्मको क्षेत्रमा केन्द्रविन्दु पर्नेगरी ठूला भूकम्प गएका छैनन्। अहिले इन्डियन प्लेट प्रतिवर्ष २० मिमिका दरले उत्तरतर्फ सरिरहेको छ भन्ने जियोडेटिक अवलोकनले देखाइरहेको सन्दर्भमा सन् १२५५ को भूकम्पपछि कम्तीमा हालसम्ममा औसत १५ मिटर तराईको भाग उत्तरतर्फ चुरे पहाडमुनि धस्सिनुपर्नेमा यो अन्तरालमा जमिन धस्सिएको वा अर्को शब्दमा भन्ने हो भने ठूलो भूकम्प गई फल्ट मुभमेन्ट जमिनसम्म आइपुगेको भेटिएको छैन। ७८ म्याग्नेच्युडको गोर्खा भूकम्प जांँदासमेत फल्ट मुभमेन्ट जमिनसम्म आएको कुनै प्रमाण नभेटिएकोले हाल पनि यस क्षेत्रमा भूकम्पीय जोखिम घटेको छैन र गोर्खा भूकम्पभन्दा ठूलो म्याग्नेच्युडको भूकम्प जाने खतरा यथावत रहेको छ। माथिका पांँचवटै अनुसन्धानले देखाएको एउटै निष्कर्ष के हो भने गोर्खा भूकम्पपछि मध्य तथा पश्चिम नेपालमा भूकम्पीय जोखिम झनै बढेको छ। अझ यसो भन्न सकिन्छ, उत्तरी क्षेत्रमा रहेको शक्ति सञ्चय स्थल गोर्खा भूकम्पपछि काठमाडौंको झनै नजिक सरेको छ र यदि यो धांँजा फाटेर जमिनसम्म आइपुग्यो र एकै पटकमा सञ्चित शक्ति स्खलन भयो भने यसले गोर्खा भूकम्पभन्दा पनि विनाशकारी भूकम्प ल्याउनेछ र यसको असर काठमाडौंमा गोर्खा भूकम्पको भन्दा धेरै गुण बढी हुनेछ। उता काठमाडौंदेखि भारतको कुमाउसम्मको हिमालय खण्डमा विगत ५०० वर्षयता ठूला भूकम्पहरू गएका छैनन् र यस क्षेत्रमा लगातार शक्ति सञ्चय भैरहेको छ। यस्तो अवस्थालाई सेस्मिक ग्याप भनिन्छ र यसो हुनु भनेको भूकम्पीय दृष्टिले खतरापूर्ण अवस्था हो। सेस्मिक ग्याप भएको क्षेत्रमा कुनै पनि बेला महाभूकम्प जाने सम्भावना रहन्छ। समग्रमा भन्नुपर्दा नेपालको लगभग सबै क्षेत्रमा भूकम्पीय जोखिम उत्तिकै छ र सबै क्षेत्रका बासिन्दाले उत्तिकै पूर्वसावधानी अपनाउनुपर्ने जरुरी छ। विज्ञानको एउट सिद्धान्त छ, सर्भाइभल अफ द फिटेस्ट जो प्रकृतिसँंगै मिलेर बस्छ ऊमात्र जिउन सक्छ। प्रकृतिको विरुद्धमा गयो भने जोकोहीको पनि विनाश अवस्यंभावी छ। पृथ्वीको इतिहासमा कुनै पृथ्वीको सबै भाग कब्जा गरेर बसेको जीवहरू कालान्तरमा नष्ट भएका थुप्रै प्रमाणहरू छन्। भूकम्प पनि प्राकृतिक नियम हो, न टार्न सकिन्छ न भाग्न सकिन्छ। जसले यसका नियमहरू बुभ्छ र त्यसैअनुसार चल्न कोसिस गर्छ, ऊमात्र जिउन सक्छ, जसले भूकम्पका नियम बुभ्न सक्दैन वा यसका विरुद्धमा आफूलाई उभ्याउन खोज्छ, उसको विनाश पक्का छ। तसर्थ अब हामीले भूकम्पको नियम बुझ्नु, हाम्रा संरचनाहरूलाई भूकम्पमैत्री बनाउनु र अर्को महाभूकम्पको सामना गर्न तयारी अवस्थामा राख्नु बाहेक अर्को विकल्प छैन। यसका लागि नेपालको विस्तृत भौगर्भिक नक्साङ्कन, भूकम्पीय प्रक्रिया बारेमा गहिरो अध्ययन तथा अनुसन्धान, जमिनअनुसार भूकम्पीय असरको फरक बारेमा अनुसन्धान, अध्ययन अनुसन्धानबाट आएको ज्ञानलाई भौतिक संरचनाहरू निर्माणमा प्रयोग, भूकम्पमैत्री संरचना निर्माण गर्ने परिपाटीको थालनी, भूकम्पीय जोखिमको आधारमा सम्पूर्ण नेपाललाई विभिन्न क्षेत्र (जोन) मा वर्गीकरण गरी सोहीअनुसार नेसनल बिल्डिङ कोड लागु गरिनु तथा औपचारिक तथा अनौपचारिक शिक्षाको माध्यमबाट जनतामा भूकम्पीय चेतनाको अभिवृद्धि आदि गरिनु आवश्यक छ। तर दु:खको कुरा नेपालको पुनर्निर्माण प्रक्रियामा न नयाँ अनुसन्धानले स्थान पाएको छ, नत पूर्व अनुसन्धानका निष्कर्षहरूलाई ख्याल गरिएको छ ।"
पुनर्निर्माणमा गैससको धन्दा,"जिल्लामा भूकम्प पीडितका नाममा अर्बौं रकम आएको छ। बिना योजना त्यो रकम दैनिक खर्च भइरहेको छ। भूकम्प पीडितको अवस्था भने उस्तै छ। भूकम्प पीडित पुनर्निर्माण चाहन्छन्। राष्ट्रिय, अन्तर्राष्ट्रिय गैसस, दातृ निकायको ध्यान भने वितरणमुखी काममा देखिन्छ। पूर्वाधार निर्माणभन्दा गोष्ठी, तालिममा बढी रकम खर्च भएको छ। उपलब्धि न्युन छ। सरकारी निकायले पनि संघसंस्थालाई काम गर्न जथाभावी अनुमति र स्वीकृति दिने गरेका छन्। समाज कल्याण परिषद, प्राधिकरण र जिविसबाट स्वीकृति लिएर संघसंस्थाले काम गर्ने गरेका हुन्। गैससहरूले स्वीकृति अनुसार काम गरेनगरेको अनुगमन गरिने प्रमुख जिल्ला अधिकारी जितेन्द्र बस्नेतले बताए। मासिक रूपमा प्राधिकरण र जिविसमा प्रतिवेदन बुझाउनुपर्छ, उनले भने, स्वीकृति लिएकोभन्दा बाहिर गएर काम गरेको भए कारबाहीको दायरामा ल्याउँछौं। तर, व्यवहारमा भने त्यस्तो देखिँदैन।"
फुर्सद छैन धुर्मुससुन्तलीलाई,"मेरी बास्सै हास्य टेलिशृंखलामार्फत चर्चामा आएका सीताराम र कुञ्जना पछिल्लो समय यस्तै सामाजिक कार्यमा बढी संलग्न छन्। कलाकारितालाई सँगै अघि बढाइरहेको सीतारामले बताए। यद्यपि, मेरी बास्सै बन्द हुँदा धेरैले चित्त दुखाएका थिए।हाम्रो कारणले बन्द भएको होइन, उनले भने, अब पुन: प्रसारण गर्ने कुरा पनि छ। कट्टेल दम्पतीले बस्ती निर्माण गर्दाताका नै जनचेतनामूलक छोटा फिल्म बनाउँदै आएको थियो। मुसहर बस्ती बनिसकेपछि फिल्म निर्माण गर्ने सीतारामको योजना छ।"
ओडारका चेपाङहरूको कथा,"यसअघि चलचित्र र राजनीति विषयमा अन्तरक्रिया गरिएको थियो। संगीतकारकलाकारसमेत रहेका नेकपा माओवादी केन्द्रका पोलिटब्युरो सदस्य मणि थापाले पञ्चायतकालदेखि बहुदलीय व्यवस्थासम्म नेपालका चलचित्रहरू बुर्जुवा शैलीमा मात्र बनेको बताए। पछिल्लो राजनीतिक परिवर्तनमा पनि राजनीतिज्ञले चलचित्रलाई बुझ्न सकेनन्, उनले भने, चलचित्रको सकारात्मक पाटोलाई सदुपयोग गर्न चुकेका छन्। नेपाली चलचित्रका गुरु मानिएका लक्ष्मीनाथ शर्माले संसारभरि चलचित्रहरू राजनीतिसँग कतै न कतै जोडिने बताए। उनले चलचित्रले पनि सशक्त विचार व्यक्त गर्ने भएकाले राम्रा चलचित्रकर्मीले कलासँगै मनोरञ्जन, शिक्षा र चेतनाको सन्देश दिन भुल्न नहुने सुनाए।"
डान्स च्याम्पियनसिपको फाइनल आज,"अडिसन राउन्डबाट जुनियर र सिनियर राउन्डबाट टप सयजना छनोट भएका थिए। उनीहरूलाई बुटवलमा नि:शुल्क चार दिनको वर्कसप गराइएको थियो। त्यसपछि टप ४० छनोट भएका थिए। टप ४० लाई पनि तीनदिने वर्कसपपछि प्रतिस्पर्धा गराएर टप १० छनोट भएको निर्देशक सुरेश सेञ्चुरीले बताए। प्रतियोगितामा भारतीय कला क्षेत्रमा भिजेका नेपाली मूलका तीन जनासहित नेपाली नृत्यकर्मी निर्णायक छन्। ती भारतीय चर्चित नृत्य प्रशिक्षक टेरेन्स लेविनसँग नृत्य तथा कोरियोग्राफी गरेका बिजु पार्कीसहित हेमन्त गोर्खा, विकास चञ्चल र अदिति खत्री हुन्। मुकेश गुरुड जीवन मिश्रा, सुन्दर गुरुङ अनु रजक, दीपक श्रेष्ठसमेत निर्णायकमा छन्।"
चटयाङ मास्टर र शेषराजलाई भैरव,"काठमाडौं चटयाङ मास्टरको रूपमा चिनिने कृष्णमुरारी गौतम र पोखराका हास्यव्यंग्यकार शेषराज भट्टराईलाई भैरव प्रतिभा पुरस्कार प्रदान गरिएको छ। वरिष्ठ साहित्यकार तथा समालोचक प्रा मोहनराज शर्माले शुक्रबार गौतमलाई ५० हजार रुपैयाँ र भट्टराईलाई २५ हजार रुपैयाँसहितको पुरस्कार हस्तान्तरण गरेका हुन्।हास्यव्यंग्यकार भैरव अर्यालको स्मृतिमा भैरव पुरस्कार गुठीले प्रत्येक दुई वर्षमा हास्यव्यंग्यमा योगदान पुर्याउने सष्ट्रालाई पुरस्कृत गर्दै आएको छ। गौतम र भट्टराईलाई २०७१०७२ को उत्कृष्ट हास्यव्यंग्यकारको रूपमा पुरस्कृत गरेको गुठीले जनायो। अर्यालको स्मृतिमा सम्पन्न माविस्तरीय हास्यव्यंग्य प्रतियोगितामा विजयी मोनास्टिक पब्लिक स्कुलकी अविना थापा, जेभियर इन्टरनेसनलकी दृष्टि लम्साल, आदर्श मावि भद्रबासकी प्रमिला फँुयाल र अरुणिमा माविका सौरभ फँुयालले क्रमश: १० हजार, ७ हजार, ५ हजार र ३ हजार रुपैयाँ पाए। कार्यक्रममा साहित्यकार रोचक घिमिरे, विजय चालिसे, लक्ष्मण गाम्नागे, भरतकुमार भट्टराई, गोपाल बराल, वसन्त रिजाललगायतले अर्यालको योगदानबारे प्रस्टयाए।"
स्तनमा गाँठो,सामान्यत: स्तनको गाँठो एक ठाउँमा फिक्स हुँदैन। एक ठाउँबाट अर्को ठाउँमा चिप्लिरहन्छ। स्तनको गाँठो एक ठाउँमा स्थिर भए थप चनाखो हुनुपर्छ। नियमित रूपमा आफैंले महिनामा एकपटक आफ्नो स्तन परीक्षण गर्ने बानी विकसित गरेर गाँठो देखिए चिकित्सकीय परामर्श लिँदा बेलैमा ज्यान जोगाउन सकिन्छ।
तलब विभेद अन्त्य गर्न दबाब,पूर्वप्रधानमन्त्री डेभिड क्यामरुनले ठूला हाकिम र तल्लो कामदारको तलब अनुपात २० गुणाभन्दा बढी नहुने लक्ष्य बनाए पनि यसको कार्यान्वयन गर्न सकेनन्।बेलायतमा औसत तलबले एक परिवारको न्यूनतम आवश्यकता परिपूर्ति गर्न हम्मे पर्छ। अर्को अर्थमा कम्पनीका धेरै कमाउने हाकिमहरूको तलब प्रतिघन्टा १ हजार पाउन्ड हुन्छ भने न्यूनतम तलब बेलायतमा घन्टाको ७ दशमलब २० पाउन्ड छ। समाजमा धनी र गरिबबीचको खाडल अरू थपिँदै गएकाले यसलाई सम्बोधन गर्न जरुरी रहेको आवाजहरू तीव्र उठेको छ। बेलायतका ट्रेड युनियनले कम्पनीका ठूला कार्यकारिणीको तलब धेरै बढ्नु तर सामान्य कामदारको औसत साताको तलब ९ वर्षअघिकोभन्दा पनि कम रहेको प्रति सरकारको गम्भीर ध्यानाकर्षण गराएका छन्। प्रधानमन्त्री टेरेजा मेले प्रधानमन्त्री भएकै दिन ठूला हाकिमहरूको अत्यधिक तलबको समस्यासँग जुध्ने वाचा गरेकी थिइन्।बेलायतका विपक्षी दलका नेता जेरेमी कोर्बिनले तलबको उच्चतम रकम तोक्नुपर्ने र काम गर्ने वर्गको गरिबीलाई सशक्त सम्बोधन गर्नुपर्ने आवश्यकता औंल्याएका छन्। कम्पनीका हाकिमको मात्र नभई बेलायतका ठूला फुटबल खेलाडीको तलब पनि अप्रत्यासित बढी भएकाले समाजमा असमानता अरू बढेको टिप्पणी भएको छ ।
भारतका कन्नड धनाढ्यहरू,"टीओआईले सार्वजनिक गरेको टप १० धनाढ्यहरूको सूचीमा शेट्टी एक्लो कन्नाडिगाज अर्बपति हुन्, जसले मुलुक बाहिर आफ्नो सम्पत्ति जोडेका हुन्। आठजनाले आफ्नै गृह राज्यमा व्यापार गरेर अर्बपति बनेका छन्। तिनीहरूमा अधिकांश पहिलो पुस्ताका उद्यमी हुन् या तिनीहरूले आफ्नै अथक प्रयासबाट अर्बपति बन्न सफल भएका हुन्। एउटा राज्यको भाषिक समुदायलाई आधार बनाएर जारी टीओआईको सूचीमा कर्नाटकमा बस्नेहरूलाई समावेश गरिएको छैन। सूचीमा कन्नड भाषा बोल्नेलाई मात्र नभई राज्यमा सर्वाधिक बोलिने टुलु र कोन्काई भाषीलाई समेत समावेश गरिएको छ। टीओआईका अनुसार १ दशमलव ६ अर्ब अमेरिकी डलरसहित सूचीको दोस्रो नम्बरमा इन्फोसिसका सहसंस्थापक एनआर नारायण मूर्ति छन्। उनी आईटी क्षेत्रमा भारतकै नामुद धनाढ्यमध्येका एक हुन्। उनले आफ्नो कम्पनीमा विश्वको ध्यान खिच्न सफल भएका छन्। कोलार जिल्लाको सिद्लघट्टामा जन्मेका उनी हाई स्कुलका एक शिक्षकका छोरा हुन्। मूर्ति आफ्ना बुबाको कार्य क्षेत्रमै सुरुमै हुर्के र त्यहीँबाट स्कुले शिक्षा पूरा गरे। मैसुरुस्थित नेसनल इन्स्टिच्युट अफ इन्जिनियरिङबाट सन् १९६७ मा उनले इलेक्ट्रिकल इन्जिनियरिङमा स्नातक गरे। त्यसपछि आईआईटी कानपुरबाट स्नातकोत्तर डिग्री हासिल गरे। उनले सुरुका दिनहरूका कट्टर वामपन्थी विचारधारा अँगालेका थिए। तर, कम्युनिस्ट बुलगारिया प्रहरीले एउटा रेलमा चढ्ने बेला गरेको दुव्र्यवहारपछि उनले वामपन्थी विचारै परित्याग गरे। हाल उनी त्यसलाई अनुकम्पा पुँजीवाद भनेका छन्। सन् १९८१ मा इन्फोसिस कम्पनी खोलेका मूर्तिसँग हाल अन्य छ कम्पनीसमेत रहेका छन्। उनको आईटी सेवा कम्पनी हाल भारतकै अति धनी कम्पनी बनेको छ, जसले उनलाई अर्बपति बनाएको छ। मूर्ति मात्रै होइन, उनका सहयोगीहरूसमेत अर्बपति या करोडपति बनिसकेका छन्। मूर्तिको कम्पनीका सहसंस्थाहरूमध्येका नन्दन निलेकानी र के दिनेश टीओआईको सूचीमा क्रमश: ४ र ५ नम्बरमा छन्। निलेकानी र उनको परिवारको कुल सम्पत्ति ७ हजार ६ सय ४० करोड र दिनेश र परिवारको सम्पत्ति ५ हजार ७ सय ३० करोड भारतीय रुपैयाँ रहेको छ। बेङ्गलुरुमा जन्मेका निलेकानी आईआईटी बम्बईबाट इलेक्ट्रिकल इन्जिनियरिङमा स्नातक गर्नुअघि बाइसप कटन बोइज स्कुलमा पढेका थिए। उनी सन् २००२ देखि २००७ सम्म इन्फोसिस कम्पनीका प्रमुख कार्यकारी अधिकृत (सीईओ) का रूपमा कार्यरत थिए। केही वर्षपछि उनले इन्फोसिस छाडेर युनिक आइडेन्टिफिकेसन अथोरिटी अफ इन्डिया (यूआईडीएआई) मा मन्त्रीस्तरीय सेवा सुविधाका साथ अध्यक्षको भूमिका निर्वाह गरे। हाल उनी ईपेमेन्टका लागि बनेको नीति आयोगमा कार्यरत छन्। टीओआईको सूचीको तेस्रो नम्बरमा शिक्षा र स्वास्थ्य क्षेत्रमा लगानी गरी धनाढ्य बनेका ४३ वर्षीय रञ्जन पाई छन्। उनका हजुरबुबा टीएमए पाईले सन् १९५३ मा मनिपालमा कस्तुबा मेडिकल कलेज र त्यसको पाँच वर्षपछि मनिपाल इस्टिच्युट अफ टेक्नोलजी स्थापना गरेका थिए। जहाँबाट माइक्रोसप्टका सीईओ सत्या नडेल्लाले स्नातक गरे। पछि यी संस्थाहरू राजनका बुबा रामदास पाईले सञ्चालन गरे। हाल यी संस्थाहरू मनिपाल विश्वविद्यालयको अभिन्न भाग बनेको छ। राजन हस्पिटल एडमिनिस्ट्रेसन पढ्न अमेरिकास्थिति विसकन्सिनम्याडिसन विश्वविद्यालयमा गएको बेला उनले आफ्नो व्यापार कर्पोरेट संरचनामा सञ्चालन गर्ने निधो गरेका थिए। उनले मनिपाल एजुकेसन र मेडिकल ग्लोबललाई आफ्नो बनाउने मलेसिया, अन्टिगुआ, डुबई र नेपालमा विश्वविद्यालय क्याम्पस सञ्चालनमा ल्याए। हाल उनीद्वारा भारत र विदेशमा गरी १५ वटा हस्पिटल सञ्चालनमा छन्। पाईको कुल सम्पत्ति १ दशमलव ५ अर्ब अमेरिकी डलर रहेको छ। टीओईको धनाढ्य सूचीमा छैठौं बनेका छन्, भीजी सिद्धार्थ। चिकामागलुरुमा उनको परिवारको आफ्नै कफी खेती छ। त्यहाँ कफी उत्पादन गर्दै विभिन्न ठाउँमा निर्यात हुने गर्छ। तर, सिद्धार्थले सुरुमा परिवारको पुख्र्यौली पेसा कफी उत्पादनमा आफूलाई सीमित राख्न चाहेनन्। सेयर बजारमा केन्द्रित भए। पछि त्यसबाट कमाएको केही रकम उनले कफी खेत खरिद गर्नमा लगाए। सन् १९९५ सम्ममा उनी भारतकै सबैभन्दा बढी कफी निर्यात गर्ने बनिसकेका थिए। सन् १९९० को मध्यतिर उनले मनग्ये धनार्जन गरेपछि कफीमै थप लगानी गरे। सिंगापुर भ्रमणमा गएका बेला त्यहाँ उनले एउटा बियर बेच्ने क्याफेमा इन्टरनेटमा झुमिरहेका मानिसहरूको भीड देखे। युवा व्यवसायीका साथ सफ्टेयर कम्पनीमा लगानी गर्दै बेङ्गलुरुमा त्यस्तै क्याफे खोल्ने सोच मैले बनाएँ, सिद्धार्थले भने। उनले सन् १९९६ मा बेङ्गलुरुस्थित ब्रिगेड रोडमा पहिलो आउटलेट खोले। हाल उनीसँग भारतभर १ हजार ६ सय ५० वटा क्याफे चेन सञ्चालनमा छन्। यसबाट उनको आम्दानी हवात्तै बढेपछि १५ हजार एकडमा कफी खेती गर्दै माइन्डट्री लगायतका टेक कम्पनीहरूमा लगानी गरे। धनाढ्यको सूचीमा दक्षिण भारतकै सबैभन्दा ठूलो प्रोपर्टी डिभेलपर इरफान रजाक सातौं नम्बरमा छन्। उनको परिवारको व्यापार रियल स्टेटबाट भने सुरु भएको होइन। बेङ्गलुरुको वाणिज्य केन्द्रमा पुरुषहरूका लागि कपडा बेच्ने पसलबाट परिवारको व्यापार सुरु भएको हो। आफ्नो पढाइ सकेर उनले बुबाकै व्यापार थामे। त्यसैबाट मनग्ये धनार्जनपछि हाल उनी अर्बपछि बनेका छन्। सूचीको आठांै नम्बरमा मुटु रोग सर्जन डा देवी शेट्टी छन्। मेङ्गलुरूमा मनिपाल कार्डिक केन्द्र खोलेका उनले विभिन्न स्थानमा हस्पिटल सञ्चालन गरेका छन्। भारतको मुटु विभागका अनुसार उनको अस्पताल एक हजार बेडसहित विश्वकै सबैभन्दा ठूलो मुटु रोग अस्पताल हो। अस्पतालमा हरेक दिन ३० वटा मेजर हर्ट सर्जरी हुने गर्छ। उनको कम्पनीको सम्पत्ति हाल एक अर्ब अमेरिकी डलर पुगेको छ। (एजेन्सी)"
तत्काल १ लाख जरिवाना प्रस्ताव,"अहिले सबै मुद्दा जिल्ला अदालतमा दायर हुने गरेका छन्। अदालतमा अन्य मुद्दाको चाप रहने गरेकाले उपभोक्ताका मुद्दामा ढिलाइ हुने गरेको छ। मस्यौदामा उपभोक्तादेखि, ढुवानीकर्ता, बिक्रेता, सञ्चयकर्ताले दायित्व पूरा गर्नुपर्नेछ। ढुवानीकर्ताले तोकेकै समयमा गुणस्तरीय सामान पुर्याउनुपर्ने जनाएको छ। आफ्नो दायित्व पूरा नगरे कानुनी कारबाही हुनेछ। अनुगमन जाने क्रममा व्यवसायीलाई सूचना चुहावट गर्ने कर्मचारी र उपभोक्ताकर्मीलाई पनि कारबाही हुनेछ। कार्यक्रममा सरोकारवाला निकायहरूले मस्यौदा उपभोक्ताको हितसंगत भएकाले छिट्टै पारित गर्नुपर्ने बताएका थिए।"
पुराना भारु साटिनेछ : राजदूत उपाध्याय,"नयाँदिल्लीभारतका लागि नेपाली राजदूत दीपकुमार उपाध्यायले नेपालमा रहेका पुराना पाँच सय र एक हजारका भारतीय नोट साट्ने विषयमा दुई देशबीच कुराकानी भइरहेको जानकारी दिँदै समाधान निस्कने बताएका छन्। नयाँदिल्लीस्थित फरेन करेस्पोन्डेन्ट क्लबले नेपाल र भारतको सम्बन्ध विषयमा शुक्रबार आयोजित कार्यक्रममा उनले नेपालमा रहेका पुराना भारु नोट साटिने विषयमा भारतले आफूहरूलाई विश्वस्त गराएको बताएका हुन्। यही विषयमा वार्ता गर्न भारत आएको सरकारी टोलीले बिहीबार भारतीय पक्षसँग वार्ता गरी नोट साट्ने विषयमा आफूले तयार पारेको मोडालिटीबारे जानकारी गराएको छ।नोट साट्ने विषयमा दुई देशबीच विभिन्न तहमा वार्ता भइरहेको छ। विशेषत: डिसेम्बर ३० पछि पुराना नोटहरू नसाटिने हो कि भन्ने चिन्ताका साथ मलाई फोन आइरहेको छ। म पूर्ण रूपमा विश्वस्त छु, यो समस्या समाधान हुनेछ, उपाध्यायले भने। भारतमा पुराना नोटहरू साट्ने समयसीमा डिसेम्बर ३० मा सकिएको छ। उनले भारतमा काम गर्ने नेपालीहरूले घर फर्कंदा ठूलो मात्रामा भारतीय रुपैयाँहरू आफूसँगै लाने गरेको बताए।राजदूत उपाध्यायले नेपाल र भारतबीच विशेष सम्बन्ध रहेको र त्यो अरू कसैसँग तुलना गर्न आवश्यक नरहेको समेत बताए। उनले नेपाल र भारतबीचका सन्धि तथा सम्झौता पुनरावलोकन गर्न आवश्यक रहेको र त्यसका लागि दुवै देशका प्रतिनिधि सम्मिलित प्रबुद्ध समूहले काम गरिरहेको बताए। उपाध्यायले नेपाल र भारत सम्बन्धका विविध आयामका बारेमा आफ्नो धारणा व्यक्त गरेका थिए।"
पोखराका शक्तिपीठले तान्दै पर्यटक,"अर्काे शक्तिपीठका रूपमा रहेको भद्रकाली जमिनभन्दा ४५ मिटर अग्लो डाँडामा रहेको छ। गणेश र भद्रकालीसँगै छन्। गणेशको पूजा गर्ने स्थानीय ढेवाजु परिवारका सदस्यलाई भद्रकालीले सपनामा आएर गणेशको मात्रै पूजा गर्ने मेरो किन नगर्ने भनेपछि १९०१ मा मन्दिर स्थापना गरिएको किंवदन्ती छ। वैवाहिकस्थलका लागि धेरै जोडीले भद्रकाली रोज्ने गर्छन्। पोखरा घुम्न आएका अधिकांश पर्यटकले धार्मिक शक्तिपीठसहित महेन्द्र, चमेरे गुफा, बेगनास, रूपाताल, सराङकोटलगायतका पर्यटकीय क्षेत्र पुग्छन्। फेवताल माथिको डाँडोमा रहेको सेतो गुम्बा स्वदेशी र विदेशीको आकर्षणको केन्द्र मानिन्छ। धार्मिक शक्तिपीठले पनि पर्यटकको ध्यान खिचेको छ, पोखरा पर्यटन परिषदका अध्यक्ष सोम थापाले भने, धेरैजसो सबैमा पुग्छन्। पोखरामा साहसिक खेल, अन्नपूर्ण क्षेत्रसँगै शक्तिपीठले पर्यटकको बसाइ लम्बाएको छ। आन्तरिकसहित विदेशी पर्यटक शक्तिपीठमा पुग्ने गर्छन्, कोही आस्थाले त कोही त्यहाँको दृश्य हेर्ने अभिलाशाले।"
भारतीय जीर्ण मार्गले आयातकर्ता समस्यामा,"संघका वरिष्ठ उपाध्यक्ष ओमप्रकाश शर्मा कोलकाता बन्दरगाहबाट र भारतको अन्य राज्यबाट मालबाहक सवारी लिएर चालक आउन नमान्ने गरेको बताउँछन्। खाल्डाखुल्डीले मालबाहक सवारी पल्टिने घटनाले उनीहरू यो रुटमा गाडी ल्याउन चाहँदैनन्, उनले भने, आइहाले पनि उनीहरू सडककै कारण देखाउँदै बढी भाडा माग्छन्। आयातकर्ताले बढी भाडा तिर्नुपर्ने बाध्यता रहेको शर्माले सुनाए।"
सानिमाद्वारा एकीकृत सेवा,काठमाडौं सानिमा बैंकले वागमती डेभलपमेन्ट बंैकलाई प्राप्ति (एक्युजिसन) पछि सानिमा बंैक लिमिटेडको नामबाट एकीकृत कारोबार सुरु गरेको छ। अब सानिमा बैंकको शाखा सञ्जालमा हरिवन तथा लालबन्दी शाखाहरू पनि थपिएको बैंकले जनाएको छ। प्राप्ति पश्चात बैंकको चुक्ता पुँजी ५ अर्ब ३० करोड रुपैयाँ पुगेको जारी विज्ञप्तिमा छ। साथै मेचीदेखि महाकालीसम्म शाखा सञ्जाल ४३ वटा तथा एटीएम संख्या ४९ वटा पुगेको जनाइएको छ। हरिवनमा आयोजित प्राप्ति कार्यको शुभारम्भ सानिमाका ब्य्रान्ड प्रवद्र्धकद्वय मदनकृष्ण श्रेष्ठ र हरिवंश आचार्य (मह) तथा बैंकका सञ्चालक समितिका सदस्यद्वय भरतकुमार पोखरेल र महेश घिमिरेले संयुक्त रूपमा गरेको विज्ञप्तिमा उल्लेख छ।
छायो माघीको रौनक,"थारू समुदायका बालबालिका, युवायुवती तथा वृद्ध मघौटा नाचगान गर्दै रमाइरहेका छन्। मजदुरी, अध्ययन र व्यवसायमा घरबाहिर रहेकासमेत फर्किएका छन्। माघीको दुई सातादेखि नै भारतका विभिन्न सहरमा रोजगारीका लागि पुगेका थारू समुदाय फर्किसकेको उनले बताए। माघीबाट थारूको नयाँ वर्ष सुरु हुने भएकाले वर्षभरिका लागि बडघर, चौकीदार, स्वयंसेवकलगायत गाउँका अगुवा चयन गर्ने गरिन्छ। बडघर पदमा केही समयदेखि पहाडी मूलका व्यक्तिलाई पनि राखिँदै आएको छ। आपसी सद्भावको पर्वका रूपमा मनाइने भएकाले अन्य जातजातिसमेत माघीमा रमाउने गरेका छन्।"
सरकारी जग्गा व्यक्तिका नाममा,"नापीले २०७२ साल जेठ ६ गते अतिक्रमित जग्गाको फिल्ड बुक तथा नक्सा तयार गरी विभिन्न व्यक्तिलाई स्रेस्ता प्रमाणपत्र उपलब्ध गराएको हो। उक्त जग्गा मालपोतले रजिस्ट्रेसन पास भने गरिदिएको छैन। नापी विभागबाट दर्ताका लागि पत्र आएपछि त्यसैअनुसार गरिदिएको नापीका कर्मचारी बताउँछन्। तत्कालीन माओवादी द्वन्द्वका बेला माफियाका केही सदस्यलाई माओवादीले हिसारतमा राखेर छाडेको थियो। त्यसपछि अख्तियारमा समेत उजुरी परेको थियो। मालपोत अधिकृत सिकन्दर साहले उक्त जमिन रजिस्ट्रेसन पास रोकेर राखेको बताए। सरकारी जमिन पास हुन लागेको भन्ने कार्यालयमा उजुरीसमेत परेको थियो, साहले भने, सरकारी जमिन रजिस्ट्रेसन हुन लागेको थाहा पाएपछि रोकिएको हो। २०६४ असार १० मा तत्कालीन सहायक वन अधिकृत दीर्घनारायण कोइरालाले उक्त जग्गा वन मातहतमा रहेकाले व्यक्तिलाई दिन नमिल्ने भनी वन विभागमा प्रतिवेदन बुझाएका थिए। कोइराला हाल वन अधिकृत भई यहाँ आएका छन्।"
दुर्घटनामा ४ को मृत्यु,विराटनगर पूर्वका जिल्लामा बिहीबार र शुक्रबारभएका दुर्घटनामा चार जनाको मृत्यु भएको छ। सुनसरीको भोक्राहा ९ मा मोटरसाइकलबाट लडेर स्थानीय ३५ वर्षीय चन्द्रदेव खत्वेको मृत्यु भएको छ। यसैगरी उदयपुरको साउने ५ मा भएको दुर्घटनामा घाइते ४३ वर्षीय मानबहादुर नेपालीको मृत्यु भएको प्रहरीले जनाएको छ। ना२त ८०१० नम्बर ट्रयाक्टरबाट लडेर उनी गम्भीर घाइते भएका थिए। सप्तरीको तेरौता ५ मा स१त २७७८ नम्बर ट्रयाक्टरसँग ठोक्किँदा स६प ३४६० नम्बर मोटरसाइकल चालक खोजपुर १ का जितेन्द्र चौधरीको मृत्यु भएको छ। झापाको दमक ८ मा को१०प ८६४३ नम्बर मोटरसाइकल दुर्घटना हुँदा मोरङको उर्लाबारी ४ का गौरव श्रेष्ठको मृत्यु भएको प्रहरीले जनायो।
क्याम्प अफिस हटाउन माग,"मोरङ वैद्य नेतृत्वको नेकपा (क्रान्तिकारी माओवादी), विप्लव नेतृत्वको नेकपा मसाल र नेत्रविक्रम चन्द नेतृत्वको नेकपा (माओवादी) ले विराटनगरस्थित भारतको क्याम्प अफिस हटाउन माग गर्दै शुक्रबार घेराउ गरेका छन्। क्याम्प अफिस घेराउ गर्न जाँदै गरेका तीनवटै पार्टीका नेता कार्यकर्तालाई सुरक्षाकर्मीले सय मिटर टाढै रोकेका थिए। त्यसपछि कार्यकर्ताले नाराबाजी र सभा गर्दा विराटनगरजोगबनी सडक बिहान १० देखि ३ बजेसम्म अवरुद्ध रह्यो।"
सीमामा बढ्दै काठ तस्करी,"सीमाक्षेत्रका वनमा बढी तस्करी हुने गरेको छ, सहायक जिल्ला वन अधिकृत मदन चौधरीले भने, एक साताभित्र बरामद काठको प्रकृति हेर्दा भयावह अवस्था देखिएको छ। तस्करले सुराकी परिचालन गरी रातको समयमा भित्री सडकबाट तस्करी गरिरहेका छन्।जिल्ला वन कार्यालयका अनुसार चालु आवको ६ महिनाभित्र ३ सय ८ क्युफिट काठ बरामद भएको छ। त्यसमध्ये १ सय ५ दशमलब २४ क्युफिट काठ बेवारिस भेटिएको थियो। जिल्ला वनले काठसहित अन्य वन पैदावार तस्करीमा संलग्न १ सय १८ जनालाई पक्राउ गरी मुद्दा दायर गरिएको जनाएको छ। गत वर्ष जिल्ला वनले ७ सय ४४ दशमलव ६३ क्युफिट काठसहित ३९ जनाविरुद्ध १७ थान मुद्दा दायर गरेको थियो। बाँके प्रहरी प्रवक्ता डीएसपी सरोज पौडेलले अनुसन्धान प्रक्रियाका कारण बरामद काठ वन कार्यालयमा बुझाउन ढिलो हुने गरेको बताए। प्रहरीकै सक्रियताका कारण काठ तस्कर धमाधम पक्राउ परिरहेको उनले दाबी गरे। जिल्ला वन अधिकृत पुष्पराज बर्तौलाले वन रक्षकको दरबन्दी पूर्ति हुन नसकेको, केही स्थानमा वन समूहको मिलेमतो तथा स्थानीय तस्करको प्रलोभनमा पर्ने कारणले चोरीनिकासी हुने गरेको बताए। जिल्ला वन कार्यालयमा ५३ कर्मचारी रिक्त छन्।"
प्रयोजनबिनै रकम खर्च,"सामुदायिकले केका लागि रकम खर्चिएको हो, त्यसको छानबिन गरी अनियमितता भएको भए प्रचलित कानुनबमोजिम कारबाहीका लागि पेस गर्न सम्बन्धित इलाक वन कार्यालयलाई पत्रचार गरिएको पनि उनले जानकारी दिए। तर, मंसिर २० गते लेखिएको पत्रबारे अहिलेसम्म कुनै जानकारी छैन। बैंकमा मौज्दात रकम जथाभावी खर्चेर अनियमितता गरेको देखिन्छ, जिल्ला वन अधिकृत श्रीप्रसाद बरालले भने, उपभोक्ता समूह आफंै स्वायत्त संस्था भएकाले अनियमितता रोक्न समस्या छ। मौज्दात रकम जथाभावी खर्च नहोस् भनेर जिल्ला बंैकले पछिल्लो समय बैंकलाई खाता रोका गर्न पत्राचार गरेको पनि उनले जानकारी दिए।"
पुरुषले जाँच्छन् गर्भ,"जिल्ला अस्पताल प्रमुख डा राजेन्द्र जीसीले कतिपय ठाउँमा गर्भवती जाँच पुरुषले गर्नुपर्ने बाध्यता रहेको बताए। यो संवेदनशील विषय हो, महिला नभएको खण्डमा पुरुषले पनि काम गर्नुपर्ने बाध्यता हुन सक्छ, उनले भने, यस विषयलाई ध्यानमा राखी जतिसक्दो चाँडो पीपलमा अनमी पठाउने विषयमा छलफल भइरहेको छ। उनले लोकसेवाको सिफारिस भएर आएपछि पीपलमा पठाउने बताए।"
"तलब सरकारी, काम निजीमा","भरतपुर बीपी कोइराला मेमोरियल क्यान्सर अस्पतालमा कार्यरत चिकित्सक निजी अस्पतालमा (प्राइभेट प्राक्टिस) बिरामी जाँच्न व्यस्त रहेको पाइएको छ। अधिकांश चिकित्सकका लगानीमा ठूला अस्पताल सञ्चालनमा छन्। भरतपुरको चौबीसकोठी, विमानस्थल आसपास उनीहरूले ठूला अस्पताल सञ्चालन गरेका छन्। चिकित्सक मात्र होइन, प्याथोलोजीका अधिकांश टेक्नोलोजिस्टले बाहिर काम गर्दै आएका छन्। आकर्षक कमाइ हुने भएकाले उनीहरूको ध्यान निजीमा हुन्छ। क्यान्सर अस्पतालमा आउने बिरामीलाई राम्रो सेवा दिने प्रलोभन देखाएर उनीहरूले आफ्ना अस्पतालमा बोलाउने गरेका छन्। क्यान्सर अस्पताल सञ्चालक समितिको केही दिनअघि बसेको बैठकले चिकित्सकलाई निजीमा जान रोक लगाउने र आफंैले विस्तारित सेवा चलाउने निर्णय गरेको छ। अस्पतालका कार्यकारी निर्देशक डा चीनबहादुर पुन आफैं यहाँको २४ कोठीस्थित जयबुद्ध अस्पतालका वरिष्ठ प्याथोलोजिस्ट हुन्। उक्त अस्पतालमा उनको लगानी पनि छ। अस्पतालमा कार्यरत ५१ जना चिकित्सकमध्ये अधिकांश निजीमा बिरामी जाँच्छन्। उनीहरू दिउँसो ४ बजेपछि निजीमा बिरामी जाँच्न पुग्छन्। क्यान्सर सञ्चालक समितिले चिकित्सकलाई प्राइभेट प्राक्टिसमा नजान भन्दै पदअनुसार १३ देखि १८ हजार रुपैयाँसम्म भत्ता दिँदै आएको छ। भत्ता बुझ्ने चिकित्सकसमेत निजीमा जान थालेपछि समितिले आधा रकम कट्टा गरेको जनाएको छ। हामीले चिकित्सकहरू बाहिर नजाऊन् भनेर आकर्षक भत्तासमेत उपलब्ध गराएका थियौं, अस्पताल सञ्चालक समितिका अध्यक्ष डा प्रकाशराज न्यौपानेले भने, अधिकांश चिकित्सक बाहिर जान थालेपछि अस्पतालमा बेथिति देखिएको हो। २०५३ देखि २०६१ सालसम्म चिकित्सक र कर्मचारीले बाहिर काम गर्न नपाउने व्यवस्था थियो। सञ्चालक समितिका तत्कालीन अध्यक्ष डा भक्तमान श्रेष्ठको पालामा क्यान्सर विशेषज्ञ दुर्लभ रहेको र बिरामीलाई सुविधाका लागि भन्दै बाहिर सेवा गर्न खुला गरेपछि बेथितिको सुरुवात भएको हो। यहाँस्थित चौबीसकोठीमा रहेको नारायणी सामुदायिक अस्पताल, जयबुद्ध, चितवन अस्पताल, सप्तगण्डकी, शान्ति, पुष्पमाञ्जली, नेसनल सिटी अस्पताल, आशा, सेन्ट्रललगायत निजी अस्पतालमा क्यान्सरका चिकित्सक संलग्न छन्। यी अस्पतालमध्ये धेरैजसोमा उनीहरूको लगानी छ। अस्पतालमा क्यान्सरका विशेषज्ञ चिकित्सकको नामसहितको बोर्ड नै झुन्डयाइएको छ। उनीहरू कार्यरत अस्पतालका उपकरण कहिल्यै बिग्रँदैनन्। क्यान्सरमा भने महत्त्वपूर्ण उपकरण बिग्रन्छ, एक कर्मचारीले भने, त्यसपछि सबै बिरामी जाँचका लागि निजीमा जान बाध्य हुन्छन्।त्यस्तै काठमाडौं क्यान्सर सेन्टरमा डा अञ्जनीकुमार झाको लगानी छ। निजी अस्पतालमा सेवा दिन नपाइने नियमसँगै समितिले चिकित्सकलाई प्रोत्साहित गर्न विस्तारित ओपीडी (ईएचएस) सेवा लागू गर्ने र अस्पतालबाट जनशक्ति उत्पादनसमेत थाल्ने गरी क्यान्सर इन्स्टिच्युट बनाउने निर्णय गरेको अध्यक्ष डा न्यौपानेले बताए। क्यान्सर अस्पतालमा विस्तारित ओपीडी लागू भएपछि चिकित्सकले अतिरिक्त समय सेवा दिँदा थप सुविधा पाउँछन्। स्वास्थ्य मन्त्री गगन थापाले अस्पताल सुधारका लागि सञ्चालन समिति अध्यक्ष डा न्यौपाने र कार्यकारी निर्देशक डा चीनबहादुर पुनलाई एकमहिने अल्टिमेटम दिएपछि समितिको आकस्मिक बैठकले निजीमा जान रोक लगाउने निर्णय गरेको हो।अस्पतालमा आउने बिरामीबाट उठाइने शुल्कको मुख्य रकम चिकित्सकले र बाँकी प्रयोगशाला, रेडियोलोजी, नर्सिङलगायत स्वास्थ्यकर्मी र अस्पतालले पाउने जनाइएको छ। यसो गर्दा बिरामीले निजी अस्पतालको तुलनामा सस्तो शुल्कमा सेवा पाउने समितिको भनाइ छ। अध्यक्ष डा न्यौपानेका अनुसार अस्पतालको विस्तारित ओपीडी सेवा सञ्चालनसम्बन्धी नियम बनाउन समिति बनाइसकेको छ। चाँडै नै ननप्राक्टिस लागू गर्ने तयारीमा समिति लागेको छ। नियम लागू भएपछि चिकित्सकले अस्पतालभित्र आवश्यक परेको जुनसुकै बेला सेवा दिनुपर्छ। अहिले सरकारले तोकेको समयपछि चिकित्सक निजीमा पुग्छन्। बिरामीलाई आवश्यक जाँचका लागि सहायकको भरमा छाड्ने गरिन्छ। अस्पतालमा कार्यरत तीन सयभन्दा बढी चिकित्सक र कर्मचारीलाई अस्पताल परिसरमै आवास सुविधा दिइएको छ। अस्पताल सुधार हुन्छ भने बाहिर प्राइभेट प्राक्टिस बन्द हुनुपर्छ, चिकित्सक विजयचन्द्र आचार्यले भने, समितिले गरेको निर्णर्य सबैले स्वीकार्नुपर्छ। डा आचार्य आफैं यहाँ चितवन अस्पतालमा प्राइभेट प्राक्टिक्समा जान्छन्। म आफैं निजीमा संलग्न छु उनले भने, अस्पताल सुधार भए निजीमा जान छाड्छु। अस्पतालमा ५१ विशेषज्ञ, २० मेडिकल अधिकृत र १६ जना चिनियाँ विशेषज्ञ स्वयंसेवक कार्यरत छन्। धेरैजसो विशेषज्ञ यहाँका निजी अस्पतालका सञ्चालक छन्।"
औषधि पसले आन्दोलित,"जनकपुर औषधि व्यवसायी संघको आह्वानमा शुक्रबार यहाँका औषधि पसल तथा निजी क्लिनिक बन्द गरिए। सहायक प्रजिअ राजेश गिरीको निलम्बनसहितका ६ सूत्रीय माग राखी नेपाल औषधि व्यवसायी संघ, जनकपुर शाखाले बिहीबार औषधि पसल बन्द गर्ने घोषणा गरेको थियो। संघर्ष समितिका संयोजक केदारनाथ पाठकले गैरकानुनी हस्तक्षेपका कारण औषधि पसलहरू बन्द गर्नुपरेको बताए।"
दुर्घटनामा मृत्यु,मोरङ विराटनगर ६ स्थित विद्युत् प्राधिकरण कार्यालयअगाडि शुक्रबार भएको दुर्घटनामा ८ नम्बर वडाका ३५ वर्षीय मनीष दुगडको मृत्यु भएको छ। को२१प ५६८१ नम्बर मोटरसाइकलमा सवार दुगडलाई पहिचान खुल्न नसकेको गाडीले ठक्कर दिएको प्रहरीले जनाएको छ।
परिवारलाई सहयोग,नुवाकोट ताप्लेजुङमा हत्या गरिएका वनरक्षक गणेशबहादुर शाहीको परिवारलाई जिल्ला वन कार्यालय नुवाकोटका कर्मचारीले सहयोगस्वरूप एक दिनको तलब प्रदान गरेका छन्। शाही ताप्लेजुङ फिल्डमा कार्यरत हुँदा मारिएका थिए।
शिवरामलाई ३२ औं उपाधि,"काठमाडौंशिवराम श्रेष्ठले एमेच्योर छँदै १२ वर्षअघि नेपाली व्यावसायिक गल्फको चर्चित प्रतियोगिता वेस्टर्न ओपन को उपाधि जितेका थिए। उनले प्रोटर्न भएलगत्तै सन् २००७ मा सीएमएस ओपनको ट्रफी पनि कब्जा गरेका थिए। उनले नेपालकै सबैभन्दा प्रतिष्ठित सूर्य नेपाल मास्टर्स पनि तीन वर्षअघि जितेका थिए, जुन पीजीटीआई (प्रोफेसनल गल्फ टुर अफ इन्डिया) को प्रतियोगिता पनि हो। सन् २०१५ सम्म पीजीटीआईमा नियमित खेल्दै आएका उनको निम्ति घरेलु कोर्समा उपाधि जित्नु सामान्य भइसकेको छ। नेपाली गल्फकै सर्वाधिक सफल यी प्रोले शुक्रबार सूर्य नेपाल च्यालेन्जको उपाधि पनि जिते। यो उनको ३२ औं उपाधि हो।पार ६८ को रोयल नेपाल गल्फ क्लब (आरएनजीसी) मा शिवरामले पहिलो दिन इभन पार ६८ स्कोर गरेका थिए। दोस्रो दिन दुई अन्डर ६६ स्कोर गरेका उनी त्यसबेला शीर्षस्थानमा रहेका भाइ जयरामभन्दा ५ स्ट्रोक पछाडि थिए। तर, तेस्रो दिन पनि ६६ स्ट्रोक खेल्दै उनी शीर्षस्थानमा उक्लिए। दुई स्ट्रोकको अग्रता लिएर अन्तिम दिनको खेल सुरु गरेका उनले चार अन्डर ६४ को कार्ड बनाउँदै करिअरको ३२ औं उपाधि जिते। उनीसँग १० स्ट्रोक पछाडि परेका भुवन नगरकोटी उपविजेता भए।भुवनभन्दा चार स्ट्रोक अगाडि रहेका शिवरामले १ ओभर ३५ खेल्दै सुरुका नौ होलमै तीन स्ट्रोकको अग्रता लिएका थिए। जयरामले ३६ र भुवनले ३४ स्ट्रोक खेलेका थिए। पछिल्ला नौ होल चार अन्डर २९ मा राख्दै शिवरामले ठूलो अन्तरको जित हात पारेका हुन्। भुवनले ३६ र जयरामले ३८ स्ट्रोक खेलेको फाइदा पनि शिवरामलाई भयो। कुल ५४ होलको प्रतियोगितामा शिवरामको स्कोर आठ अन्डर २ सय ६४ रह्यो। आरएनजीसीमा यो स्कोरलाई राम्रै मानिन्छ।पछिल्ला दुई दिन राम्रो खेलें त्यसैले उपाधि जित्न गाह्रो भएन, ७५ हजार रुपैयाँ पुरस्कार थापेका शिवरामले भने, अरूले कस्तो खेल्छन् भन्ने थाहा पाएर पनि हुन सक्छ उपाधि होडमा खासै दबाब बेहोर्नुपरेन। सूर्य नेपाल च्यालेन्जको सफलतासँगै उनले सूर्य नेपाल गल्फ टुर २०१६१७ मा सुरुका दुवै उपाधि कब्जा गरेका छन्। उनी पुसमा धरानमा भएको इस्टर्न ओपनमा पनि च्याम्पियन भएका थिए।समग्र स्कोरलाई हेर्ने हो भने उनलाई उपाधि होडमा चुनौती दिन सक्ने अरू गल्फर खासै देखिंदैनन्। चौथो चरणमा दुई ओभर २ सय ७० को कार्ड बनाएका भुवनको समग्र स्कोर २ ओभर २ सय ७४ रह्यो। उनले ४६ हजार रुपैयाँ पाए। ६ ओभर ७४ स्कोर गरेपछि जयराम (कुल ४ ओभर २ सय ७६) तेस्रो स्थानमा झरे। सञ्जय लामाको स्कोर पनि उति नै रह्यो। उनले अन्तिम दिन १ ओभर ६९ खेले। जयराम र सञ्जयले समान २९ हजार २ सय ५० रुपैयाँ हात पारे।कुल ४ लाख रुपैयाँ पुरस्कारको प्रतियोगितामा रामे मगर ५ ओभर ७३ स्कोर गर्दै शीर्ष पाँचमा अटाए। उनको कुल स्कोर सात ओभर २ सय ७९ रह्यो। तीन ओभर ७१ खेलेका रवि खड्का कुल नौ ओभर २ सय ८१ सहित छैटौं भए। चूडाबहादुर भण्डारी, धनबहादुर थापा, भेट्रान प्रो दीपक थापामगर समान १० ओभर २ सय ८२ सँगै संयुक्त सातौंमा रहे। सूर्यप्रसाद शर्मा (१२ ओभर २ सय ८४) शीर्ष दसमा अटाए।एमेच्योरतर्फ सन्तोष रोक्का १९ ओभर २ सय ९१ खेल्दै पहिलो भएका छन्। अन्तिम दिन ७ ओभर ७५ स्कोर गरेका उनी सूर्य नेपाल गल्फ टुरमा सहभागी भएको दोस्रो प्रतियोगितामै एमेच्योर विजेता भएका हुन्। उनले यसअघि इस्टर्न ओपन (सन् २००९धरान) मा कट मिस गरेका थिए। उपविजेता भएका जीवन राई (२० ओभर २ सय ९२) ले पार ३ को १४ औं होलमा होल इन वान गरेका थिए। प्रतियोगितामा २९ प्रो र ११ एमेच्योर सहभागी थिए।"
रियलको कीर्तिमान यात्रा,"तर त्यसको ५ मिनेटपछि कासेमिरोलाई पेनाल्टी एरियामा लडाएपछि रियलको आस फर्केको हो। त्यसमा रामोसले परिपक्वता देखाए।बेन्जेमाले थप समयको तेस्रो मिनेट चल्दा सेभियालाई स्तब्ध पारे। यसअघि सेल्टाभिगो र इबारले अन्तिम ८ मा स्थान बनाइसकेका छन्। अन्तिम ८ मा यसअघि एट्लेटिको म्याड्रिड, बार्सिलोना, अल्भेस, अलकोरकोन र रियल सोसिसाड परिसकेका छन्। उता इटालियन कपअन्तर्गत एसी मिलानले टोरिनोलाई २१ ले हराउँदै क्वाटरफाइनलमा युभेन्ट्ससँगको भिडन्त पक्का गरेको छ। जुराज कुका र गियाकोमो बोनाभेन्तुराले दोस्रो हाफको ४ मिनेटभित्र गोल गरी मिलानलाई यो जित दिलाएका हुन्। गत वर्षको कप फाइनल यसपटक क्वाटरफाइनलमा देखिन लागेको हो। गत वर्ष युभेन्ट्सलाई मिलानलाई हराएर उपाधि जितेको थियो। मिलानले हालै युभेन्ट्सलाई इटालियन सुपरकपमा हराएर उपाधि जितेको थियो।"
संकटा फाइनलमा,"धनगढी संकटा खप्तड गोल्डकपको फाइनलमा प्रवेश गरेको छ। उसले शुक्रबार आयोजक सुदूरपश्चिम११ लाई १० ले पराजित गर्यो। अब संकटाले उपाधिका लागि शनिबार मनाङमस्र्याङ्दी क्लबको सामना गर्दैछ। संकटाका अनिल तामाङले १६ औं मिनेटमा गरेको गोल नै निर्णायक भयो। उनले फिकिकबाट गोल गरेका थिए। सुदूरपश्चिम११ ले पटकपटक पाएको मौका सदुपयोग गर्न सकेन। घरेलु दर्शकको साथ पाएको आयोजक सुदूरपश्चिम११ ले खेल अवधिभर बललाई आफ्नो नियन्त्रणमा राखे पनि गोल गर्न सकेन। उसका सबै प्रहार संकटाका गोलरक्षक टिकेन्द्र थापाले विफल तुल्याए। उनी खेलको म्यान अफ द म्याच घोषित भए। संकटाका प्रशिक्षक सल्यान खड्गीले केही खेलाडी घाइते भएका कारण दबाबमा खेल्नुपरेको स्वीकारे। तर उपाधि जित्नका लागि आफूहरू तयार रहेको बताए।आयोजक सुदूरपश्चिम११ का प्रशिक्षक सोनु भट्टराईले खेलाडीले राम्रो खेले पनि तालमेल मिल्न नसक्दा हार बेहोर्नुपरेको बताए। संकटाका अनुभवी खेलाडी र गोलकिपरको उत्कृष्ट प्रदर्शनका कारण हामीले गोल गर्न सकेनौं, भट्टराईले भने, हारे पनि टिमले अहिलेसम्मकै उत्कृष्ट प्रदर्शन गर्यो।"
हसनको दोहोरो शतक,बेलिङटन सकिब अल हसनको दोहोरो शतक तथा मुसफकिर रहिमको शतक मदतले बंगलादेशले न्युजिल्यान्डविरुद्धको पहिलो टेस्ट शुक्रबार आफ्नो पकडमा राख्यो। ब्याटिङमा धेरै कीर्तिमान बनेको दोस्रो दिन समाप्त हुँदा बंगलादेशले सात विकेट गुमाएर ५ सय ४२ रन बनाएको छ। सकिब २ सय १७ रन बनाएर आउट भए। यो बंगलादेशी ब्याट्सम्यानले बनाएको अहिलेसम्मकै उच्च टेस्ट स्कोर हो। त्यस अगाडि मुसफकिर १ सय ५९ रन बनाएर आउट भए। उनीहरूले बंगलादेशका लागि कीर्तिमान ३ सय ५९ रनको साझेदारी गरे। न्युजिल्यान्डविरुद्ध पाँचांै विकेटका लागि पनि यो अहिलेसम्मकै ठूलो साझेदारी हो। वेडको रोमाञ्चक शतकब्रिसवेन म्याथ्यु वेडले अन्तिम बलमा रोमाञ्चक शतक पूरा गरेपछि अस्ट्रेलियाले पाकिस्तानलाई शुक्रबार गावामा भएको पहिलो वानडेमा ९२ रनले हराएको छ। विकेटकिपर वेडको शतक मदतले अस्ट्रेलियाले ५० ओभरमा नौ विकेट गुमााएर २ सय ६८ रन बनाएको थियो। त्यस अगाडि माथिल्लो क्रमका ब्याट्सम्यान सस्तोमै आउट भए। यस्तोमा अस्ट्रेलिया एक समय पाँच विकेट गुमाएर ७८ रनको स्थितिमा थियो। त्यसयता सिमर जेम्स फल्कनरले ३२ रन मात्र खर्चेर चार विकेट लिए र पाकिस्तान ४२४ ओभरभित्र १ सय ७६ रन बनाएर अलआउट भयो। अस्ट्ेरलियाले १७ ओभरभित्र पाँच विकेट गुमाएपछि खेल पाकिस्तानको नियन्त्रणमा आएको थियो। वेड र ग्लेन म्याक्सवेलले छैटौं विकेटका लागि ८२ रनको साझेदारी गरे। म्याक्सवेलले ६० रन बनाए।
गेम चेन्जर,"गत वर्षको वल्र्ड ट्वान्टीट्वान्टीमा बंगलादेशविरुद्ध रन आउटको सम्भावना बढाउन ग्लोब्स फुकाले। अनि मुम्बईमा भएको विश्वकप फाइनलमा आफूलाई पाँचौं क्रमको ब्याटिङमा बढुवा गरे। प्रतियोगितामा उनले खासै रन बनाएका थिएनन्, फाइनलका म्यान अफ द म्याच भए। त्यसैले त टाइम पत्रिकाले पनि उनलाई विश्वका सय प्रभावशाली व्यक्तित्वको सूचीमा राखेको थियो र क्रिकेटबाट यस्तो उपलब्धि हात पार्ने उनी अहिलेसम्मकै एक्लो खेलाडी हुन्। सायद धोनीसँग सीमित ओभरको क्रिकेट कसरी जित्ने हो भन्ने फुर्मला छ। त्यसैले त उनको नेतृत्वमा भारतले १ सय ५१ खेल जित्यो। त्यसमा एक चौथाइ खेलमा उनी नटआउट रहे। यसक्रममा उनले आफ्नो इनिङ्स, खेल र सिरिजलाई मात्र प्रभावित गरेनन्, पूरा खेललाई परिवर्तन गरे। ट्वान्टीट्वान्टी क्रिकेटको लोकप्रियता, आईपीएलको विस्तार यी सबैमा पछिल्लो एक दशकभित्र धोनीको योगदान छ। कप्तानीको क्रममा उनले पूरा आधुनिक क्रिकेटलाई नै परिवर्तन गरे। द गार्डियन"
पुलिस र आर्मी सेमिफाइनलमा,सुनीलले नटआउट ६० रन बनाएपछि पुलिसले १३ ओभरमै लक्ष्य पूरा गर्यो। लगातार दोस्रो खेलमा म्यान अफ द म्याच चुनिएका सुनीलले ४२ बल खेली ४ चौका र ४ छक्का प्रहार गरे। उनले ३९ बलमा अर्धशतक पूरा गरेका थिए। दिलीप नाथ ९ र आरिफ शेख २७ रनमा आउट भए। दिलीप रनआउट भए भने आरिफलाई हासिमले आउट गरे। ओपनिङ बलरद्वय अविनाश कर्ण र सोमपाल कामीले एकापसमा ७ विकेट बाँडेपछि आर्मीले टस जितेको रोयल पीसी फाइटरलाई १७ ओभरमा ४५ रनमा अलआउट गर्यो। अविनाशले ४ ओभरमा २ मेडन राख्दै ३ रन खर्चेर ४ र सोमपालले ४ ओभरमा १ मेडन राख्दै ८ रन खर्चेर ३ विकेट लिए। अविनाश दुई र सोमपाल एकपटक ह्याट्रिकको नजिक पुगेका थिए। लोकेन्द्र चन्दले २ र जितेन्द्र मुखियाले १ विकेट लिए। सोमपालको पहिलो बलमै रविन जोशीले चौका प्रहार गरेका थिए। तर ६ ओभर खेल्दा टोलीले १२ रन बनाउँदा ७ विकेट गुमाइसकेको थियो। विजय सुनार (११) ले मात्र रोयल पीसी फाइटरबाट दोहोरो स्कोर बनाए। आर्मीले ४ ओभरमै लक्ष्य पूरा गर्यो। सागर पुन २१ बलमा ७ चौका प्रहार गरी ३६ र सोमपाल ४ बलमा ३ रन बनाई नटआउट रहे।
विद्यालय परिसरमै जंकफुड,"धनकुटाजिल्लाका अधिकांश विद्यालयमा टिफिनको घन्टी बज्नासाथ बालबालिका चमेनागृह र नजिकका पसल पुग्छन्। उनीहरूको पहिलो रोजाइ जंकफुड किन्नु र खानुमा हुन्छ। पछिल्लो समय विद्यालयका बालबालिकामा जंकफुडप्रति आकर्षण बढ्दो छ।जिल्ला अस्पतालमा बालबालिकाले खानामा अरुचि हुने समस्या लिएर अभिभावक आउने क्रमसमेत उही रफ्तारमा रहेको चिकित्सकको भनाइ छ। घरमा तयार गरिएको दाल भात तथा अर्गानिक परिकारभन्दा बाहिरका खानेकुरामा आकर्षण बढेकाले खाना अरुचि हुने समस्या रहेको अस्पतालका मेडिकल सुपरिटेनडेन्ट डा मदनकुमार उपाध्यायले बताए।समान प्रकृतिका समस्या भएका बालबालिका अस्पताल ल्याउने गरिएको उनको भनाइ छ। चाउचाउ, बिस्कुटलगायत खानेकुरा सहजरूपमा खाने गरे पनि दैनिक उपभोग्य वस्तुमा बालबालिकाको रुचि घट्दै गएको छ, उपाध्यायले भने, यसको न्यूनीकरणका लागि अभिभावकदेखि शिक्षकसम्मको उचित ध्यान जान जरुरी छ।रासायनिक पदार्थ मिसावट हुने तयारी खाजाबाट कलिला नानीहरूमा स्मरण शक्ति ह्रास हुनेदेखि अन्य शारीरिक दुर्बलता उत्पन्न हुने खतरा रहेकाले यसको नियन्त्रण आवश्यक रहेकामा उनी जोड दिन्छन्। खासगरी अभिभावकले दिउँसोको खाजाका लागि भन्दै घरबाट अर्गानिक खानेकुराको विकल्पमा बालबालिकालाई पैसा दिने चलन बढ्दै जाँदा जंकफुडप्रति आकर्षण बढेको जनाइएको छ।विद्यालय हाताभित्रै जंकफुड व्यापार फस्टाउँदै गएको छ। पछिल्लो समय यसप्रतिको आकर्षणले जिल्लामा गम्भीर समस्याको रूप लिँदै गएको हो। विद्यालयमा शिक्षक र घरमा अभिभावकले नियन्त्रणका लागि पहल गर्नुपर्ने शिक्षा अधिकारी रामबहादुर थापा बताउँछन्। उनले जंकफुडलाई निरुत्साहित गराउन पहल गर्ने दाबी गरे।बाहिरका खाजाप्रति ग्रामीणभन्दा सहरी क्षेत्रका बालबालिका बढी आकर्षित हुने शिक्षक मनोज राईले बताए। बजारमा सहज पाइने जंकफुड आफूलाई खुबै मन पर्ने छात्रा दिक्षा राईले बताइन्। उनले घरबाट टिफिन ल्याउन छाडेकाले पसलकै खानेकुरा बढी खाने गरेको बताइन्।सदरमुकामलगायत ग्रामीण क्षेत्रमा समेत विद्यालय हाताभित्रै बालबालिकालाई लक्षित गरी जंकफुड बिक्रीवितरण हुने गरेको छ। खासगरी चाउचाउ, बिस्कुट, पानीपुरी, चटपटेलगायत बालबालिकाले बढी रुचाउने अभिभावकहरू बताउँछन्। विद्यालय हातामा जंकफुड निरुत्साहित गराउन आफूहरू योजनाबद्ध रूपमा लाग्ने जिल्ला बालकल्याण अधिकारी तथा प्रमुख जिल्ला अधिकारी प्रेमप्रकाश उप्रेतीले बताए। जंकफुडप्रति बालबालिकाको आकर्षणबारे अधिकांश अभिभावक र शिक्षकलाई जानकारी भए पनि नियन्त्रण नहुँदा समस्या भएको क्षेत्रीय शिक्षा निर्देशनालयका उपनिर्देशक रमेश दाहालले बताए। मालबक केरा र फलफूल बजारमा बिक्री गर्ने अनि बजारबाट जंकफुड बालबालिकालाई लग्ने गरिन्छ, उनले भने, फाइदा हुने कुरा बालबालिकालाई पनि खुवाउन सिकाउनु जरुरी छ।"
महिला हिंसा र बाल अधिकार हनन बढी,"मोरङ पूर्वाञ्चलमा महिला हिंसा र बालअधिकारका घटना बढ्दै गएको एक तथ्यांकले जनाएको छ। इन्सेक विराटनगरले सार्वजनिक गरेको सन् २०१६ को तथ्यांकले यस्तो देखाएको हो।सन् २०१६ मा पूर्वाञ्चलमा महिला हिंसाको ७ सय ३० र बालअधिकार हनन १ सय ८८ घटना घटेको तथ्यांकमा उल्लेख छ। यस अवधिमा १ सय ८७ बलात्कार घटनामा १ सय १३ नाबालिक पीडित भएको इन्सेक विारटनगर संयोजक तथा पूर्वाञ्चल मानव अधिकार संरक्षक सञ्जालका संयोजक सोमराज थापाले बताए। उनले पूर्वाञ्चलमा यस वर्ष सबैभन्दा बढी महिला हिंसा र दोस्रोमा बालअधिकार हनन भएकाले मानव अधिकार रक्षकलाई चिन्तित बनाएको बताए। बलात्कार प्रयास र यौनजन्य दुव्र्यवहारका ५३ नाबालिकसहित ६८ महिला पीडित भएको उनको भनाइ छ। बलात्कार, बलात्कार प्रयास र यौनजन्य दुव्र्यवहार घटना गम्भीर चुनौती बनेको उनले बताए। सोही अवधिमा अपहरण ४, राज्यपक्षबाट गिरफ्तारी ३, कुटपिट ३२, अमानवीय कार्य ४, ४६ हत्याको घटनामा ३ जनाको राज्य पक्षबाट भएको तथ्यांकमा उल्लेख छ। जातीय विभेदको ७ लगायत मानव अधिकार हननको कुल १ हजार १७ घटना पूर्वाञ्चलमा घटेको तथ्यांकले जनाएको छ। सन् २०१५ मा मानव अधिकार हनन कुल १ हजार ४ सय २१ भएको थियो। सन् २०१६ मा सन् २०१५ भन्दा ४ सय ९ वटा कम मानव अधिकार हनन भएको पाइयो। यस वर्ष भने नागरिक र राजनीतिक अधिकार हननका घटना कमी भए पनि महिला हिंसा र बालअधिकार हननमा वृद्धि भएको छ।"
३ नगरको बजेट सवा ३८ करोड,बेल्टारबसाहा नगरपालिकाले भने १२ करोड ८ लाख ७६ हजार २ सय ६० को बजेट सार्वजनिक गरेको छ। कार्यकारी अधिकृत हरिप्रसाद चापागाईंले प्रस्तुत गरेको बजेमा आम्दानीतर्फ ८ करोड ९४ लाख २३ हजार रुपैयाँ पेस गरिएको छ। आम्दनीभन्दा झन्डै साढे ३ लाखभन्दा बढी खर्च देखाइएको बजेटमा विशेष क्षेत्रलाई भनेर पनि विनियोजन गरिएको छैन। यसैगरी त्रियुगा नगरपालिकाले १८ करोड४३ हजार रुपैयाँ बजेट प्रस्ताव गरेको छ।गोलबजारको १६ करोडसिरहा गोलबजार नगरपालिकाको तेस्रो नगरपरिषद्ले आर्थिक वर्ष २०७४७५ का लागि १६ करोड बजेट विनियोजन गरेको छ। नगरपालिकाका कार्यकारी अधिकृत राजकुमार दासले बुधबार आर्थिक वर्ष २०७४७५ का लागि पुँजीगततर्फ ७ करोड ९१ लाख ९७ हजार ८ सय ७२ तथा चालूतर्फ ८ करोड ७८ लाख ५० हजार ७ सय रुपैयाँ गरी कुल १६ करोड ७० लाख ४८ हजार ५ सय ७२ रुपैयाँको अनुमानित बजेट सार्वजनिक गरे।
जलउत्पन्न शाखा स्थापनामा पहल,"सिँचाइ मन्त्री दीपक गिरीले कटारीमा जलउत्पन्न कार्यालय शाखा कटारीमा स्थापना गर्ने बताएका छन्। शुक्रबार कटारी नगरपालिकाको आव ०७४७५ को नीति तथा कार्यक्रम घोषणा कार्यक्रममा मन्त्री गिरीले यस्तो बताएका हुन्। तावा खोला र ककरुखोलाले विकराल रूप लिँदै गएकाले नियन्त्रणका लागि गुरुयोजना बनाउनुपर्नेमा उनको जोड थियो। उनले गुरुयोजना बनाई तावा र ककरुखोला नदी नियन्त्रण कार्य अगाडि बढाउने बताए। यसका लागि बजेट विनियोजन गरी कार्य तत्काल अघि बढाउन सम्बन्धित निकायमा पहल भइरहेको जानकारी गराए। तावा र ककरु खोलाले बर्सेनि ठूलो मात्रमा जग्गा कटान र क्षति पुर्याउँदै आएको छ। कार्यक्रममा सांसद नारायणबहादुर कार्की, भेषकुमारी राउतलगायतको उपस्थिति थियो।"
नाङ्लोले जुटाउँछ पढाइ खर्च,यो काममा सबैभन्दा अप्ठ्यारो बन्धनमा प्रयोग हुने सरातो खोज्नुभएको उनीहरूको अनुभव छ। भीरपाखामा मात्र कम मात्रामा पाइने भएकाले मानबहादुरको समय सरातो खोज्नमै बित्छ। उनीहरूले नाङ्लोलाई आकर्षक बनाउन बाँसमा धुँवा लगाएर बुट्टा निकाल्ने गरेका छन्। जसका कारण ग्राहकको रोजाइ हुने उनीहरू बताउँछन्। गाविसकै विकट मानिने यस क्षेत्रका अधिकांश विद्यार्थीको दैनिकी विशाल र सुनिलको भन्दा फरक छैन। चोया केलाएर नाङ्लो बुनेको देख्न मुस्किल हुने यो बेलामा यस गाउँमा भने घरैपिच्छे चोया र सरातो छरपस्ट देखिन्छ।
जलेर घाइते,"सिरहा लगाएको साडीमा आगो सल्किँदा शुक्रबार लहान नगरपालिका ४ की ४० वर्षीया सुमिन्द्रा देवी यादव घाइते भएकी छन्। प्रहरीका अनुसार आफ्नै घरमा बिहान घुर ताप्ने क्रममा साडीमा आगो सल्किँदा कम्मरमुनिको भाग र हात जलेको हो। उनलाई उपचारका लागि काठमाडौं लगिएको छ।त्यसैगरी, लहान नगरपालिका ३ का देवनारायण चौधरीको गाई गोठमा आगलागी हुँदा ४६ हजार रुपैयाँ बराबरको धान, गहुँ र फर्निचरका सामान जलेर नष्ट भएको छ। लहान नगरपालिकाको बारुण यन्त्रले आगो नियन्त्रणमा लिएको थियो।"
वृद्धाश्रमलाई खाद्यान्न,"जनकपुर लायन्स क्लब इन्टरनेशनलका संस्थापक मेलभिन जोन्सको १ सय ३८ औं जन्मजयन्तीमा लायन्स क्लब अफ जनकपुर, जानकीले शुक्रबार वृद्धाश्रममा खाद्यान्न वितरण गरेको छ। क्लब पूर्व डिस्ट्रिक गभर्नर मधुकर उपाध्याय, अध्यक्ष रवि साह, सन्तोष साह, लक्ष्मी साह, विजयकुमार सिंहलगायतले वृद्धाश्रमका लागि चामल, दाल, आटा, चियापत्ती, सर्फ, खाने तेल, झुललगायत लत्ताकपडासमेत वितरण गरेका थिए।"
भरुवा बन्दुक बरामद,सिरहा धनगढीमाई नगरपालिका १४ स्थित जंगलबाट प्रहरीले बिहीबार भरुवा बन्दुक बरामद गरेको छ। प्रहरी गस्ती टोलीले बिहीबारे नजिक सडक छेउको जंगलबाट बेवारिसे अवस्थामा बन्दुक बरामद गरेको हो।
मोरङ एमालेमा ढकाल,"मोरङ एमाले मोरङको ८ औं जिल्ला अविधेशनले विनोद ढकाललाई अध्यक्षमा चयन गरेको छ। उनी पार्टी संस्थापन पक्षका हुन्। ८ सय ८३ मतमध्ये ढकालले ५ सय ४० प्राप्त गरेका छन्। प्रतिद्वन्द्वी महेश रेग्मीले ३ सय ३४ मत ल्याए। ७ मत बदर भएको निर्वाचन समितिले जनायो। ढकाल समूहबाटै उपाध्यक्षमा रामलाल साह विजयी भए। जिल्ला कमिटीको सचिवमा ऋषिकेश पोख्रेल, उपसचिव धना तामाङ निर्वाचिन भएका छन्।"
लागूऔषधसहित पक्राउ,"मोरङ हात्तीमुडा ८ बाट लागूऔषधसहित सुन्दरदुलारी १ का सविन चौधरीलाई प्रहरीले पक्राउ गरेको छ। उनको साथबाट फेनारगन ८ एम्पुल, डाइजेपाम ९ एम्पुल र लुप्रिजेसिक ८ एम्पुल बरामद गरेको प्रहरीले जनाएको छ।"
गुणस्तर बढाउन शिक्षकलाई हाजिरी जवाफ,"त्यसैगरी विद्यार्थी सुजन पोखरेल र सुमन लामिछानेले पनि शिक्षकलाई हरेक विषयमा मूल्यांकन गर्न आवश्यक रहेको बताएका थिए। स्याङ्जाका सरकारी विद्यालयको सिकाइ उपलब्धिको अवस्था हेर्दा बर्सेनि प्रतिफल घट्दो रहेको कार्यालयको भनाइ छ। जिशिअ आचार्यले भने, ५३ प्रतिशतबाट आफ्नो स्तर घटाउँदै प्राथमिक तहमा ४५, निमावि र मावि तहमा ४० प्रतिशतमा झरेकाले शतप्रतिशत बनाउने योजना हो।"
बालबालिकालाई नयाँ भवन,"विद्यालय व्यवस्थापन समिति अध्यक्ष केबी गुरुङका अनुसार भूकम्पका कारण विद्यालयको ९ कोठे भवन सबै ध्वस्त भएको थियो। अहिले ११ कोठा बनेको छ। ७ वटामा १ देखि ७, एउटा कार्यालय, एउटा लाइब्रेरी, एउटा कम्प्युटर कोठा र एउटा अर्को वर्षलाई ८ कक्षाका लागि राखिएको छ। स्कुलको भवन ४४ लाख रुपैयाँमा निर्माण भएको हो। स्थानीयले ५ लाखबराबरको श्रमदान गरेका थिए।"
सुरक्षा चिन्ता नलिनुस्,"पाल्पा गृह सचिवलगायत सुरक्षा प्रमुखले सुरक्षाको चिन्ता नलिन नागरिक, उद्योगी व्यवसायीलाई आग्रह गरे। उनीहरूले नागरिक, उद्योगी, व्यवसायी, व्यापारीलाई अहिलेको अवस्थामा ढुक्क भएर व्यवसाय गर्न आग्रह गरे। तानसेनमा शुक्रबार आयोजित कार्यक्रममा सहभागी तीनवटै सुरक्षा निकायका प्रमुख, गृहसचिवले उद्योगी व्यवसायीलाई लगानीको वातावरण भित्र्याउन आग्रह गरे। सुरक्षाको चिन्ता नलिनुस्, गृहसचिव लोकदर्शन रेग्मीले भने, अब आर्थिक क्रान्ति गर्ने बेला आएकाले ढुक्क भएर उद्योग, व्यवसाय सञ्चालन गर्नुस्। प्रहरी महानिरीक्षक उपेन्द्रकान्त अर्यालले जनताको सुरक्षमा सधैं कटिबद्ध भएर लागिपरेको बताए। सशस्त्र प्रहरी बलका प्रमुख दुर्जकुमार राईले जनताले तिरेको करको तलब राष्ट्रसेवामा लगाउनुपर्नेमा जोड दिए। मुख्य अनुसन्धान निर्देशक दिलीपकुमार रेग्मीले नागरिकको सुरक्षाका लागि सबै निकायबीच तालमेल गरी अघि बढेको बताए।"
बाख्रासित रमाउँदै,"रानीपानी (पर्वत) युवामा अझै पनि राम्रो आम्दानी हुने विदेशी मुलुकमा रोजगारीको मोह बढदो छ। कोरिया, अस्ट्रेलिया, जापान, अमेरिकालगायत मुलुकमा रोजगारीका लागि जानेको लर्को बढदो छ। तर, यहाँका एक युवाले दक्षिण कोरियामा मासिक २ लाखको नोकरी छाडेर गाउँमै बाख्रासँग रमाएका छन्।रानीपानी ६ पुर्तिडाँडाका नारायणप्रसाद उपाध्यायले दक्षिण कोरियामा राम्रै नोकरी पाएका थिए। बेसिक सेलरी डेढ लाख हुन्थ्यो। ओभर टाइमसमेत गर्दा सवा दुईसम्म भेटिन्थ्यो, ३ वर्षअघिसम्मको कोरिया यात्रा सम्झिँदै उपाध्यायले भने, त्यहाँ पुगेपछि आफ्नो गाउँको याद खप्नै सकिनँ। गइसकेपछि केही समय बस्नैपर्यो।गाउँमै रोजगारी सिर्जना गरी युवा पलायन रोक्ने उद्देश्य लिई फर्किएका उपाध्यायले नयाँ व्यवसाय थाल्ने विचार गरे। भिरालो पाखामा उन्नत जातको डालेघाँस र बाख्राका लागि उपयुक्त मौसम भएको भेटनरी प्राविधिकले सल्लाह दिएपछि केहि समय अध्ययन गरे। सुरुका ६ महिना बाख्राका लागि आवश्यक उन्नत जातको घाँस रोपे। ६० रोपनी जमिनमा करिब २ हजार घाँस रोपेपछि बाख्रापालन सुरु गरेका उनले अहिले जिल्लाकै नमुना फार्म सञ्चालन गरेका छन्। फार्ममा अहिले ५० माउ र ३० पाठापाठी छन्। २५ वटा ब्याउने छन्। स्थानीय स्रोतबाट २ सय बाख्रा अट्ने आधुनिक खोर निर्माण गरेका छन्। ३ लाखबाट सुरु गरेको हो, १५ लाख नाघ्यो, उपाध्यायले भने, काम गर्दै जाँदा कोरियामा दु:ख गरेको सम्झिँदै लगानी थप्दै छु। उनले १० हजार मासिक दिने गरी एक सहयोगी पनि राखेका छन्।आगामी वर्षसम्म २ सय बाख्रा पुर्याउने लक्ष्य लिएका उपाध्यायले ४० रोपनी थप जमिन भाडामा लिएर उन्नत डालेघाँस रोपिसकेका छन्।"
सुस्त मनस्थिति भएकाको खोरमा बास,"स्याङ्जा पुतलीबजार १, हुलाक रोडका १४ वर्षीय वरदान पोखरेल खोरमै बस्छन्। नबोल्ने, नसुन्ने र हातगोडा पनि राम्रोसँग चलाउन नसक्ने उनको दैनिकी पनि खोरमै बित्छ।उनले आफैं खाना खान, दिसापिसाब गर्न सक्दैनन्। जन्मदेखि नै सुस्तमनस्थितिका वरदानलाई उपचार गराउँदा पनि अवस्थामा सुधार आएको छैन। जन्मेदेखि नै उपचारका लागि धेरै ठाउँ धाइसकें, आमा शारदाले भनिन्, डाक्टरको उपचारसँगै भाकल, पूजापाठ, धामीझाँक्रीसमेत गरें, तर सुधार भएन देब्रे हात अलिअलि चलाउँछ नत्र अरू चल्दैनन्। उनले अपांगता भएकालाई सरकारले दिने हजार रुपैयाँ मासिक भत्ता पाउँछन्।भीरकोट घर भई भञ्ज्याङ बस्दै आएकी १९ वर्षीया धनकुमारी गुरुङको अवस्था पनि उस्तै छ। हिँड्न, बोल्न र आफंै खान सक्दिनन्। दुई सन्तानमध्ये २१ वर्षीय छोरा स्वस्थ छन्। छोरीको अवस्थाका कारण गुरुङ परिवार चिन्तित छ। जन्मिएकै बेला बिरामी परेकी थिई, गण्डकी अस्पताल पोखरा लगें, १५ दिनसम्म रोग पत्ता लागेन, आमा जानुकाले भनिन्, डाक्टरले रोग पत्ता लगाउन भनेर १५ दिनपछि ढाडबाट पानी निकालिदिए तर, खोई के भयो सधैं यस्तै छे, निको भएन।धनकुमारी भात खाँदिनन्, चिया र बिस्कुटको भरमा जीवन बाँचेको छ। दाल, भात तथा मासु खुवाउनुपर्यो भने अरूले नै चपाएर खुवाइदिनुपर्ने अवस्था छ। उनलाई छुट्टै कोठामा राखिएको छ। त्यहाँ अरू कोही पस्दैनन्। दिनभर टीभी लगाइदिएपछि त्यसकै भरमा उनलाई छाडिन्छ।"
लोप हुँदै सुनाहाको पेसा,"हाम्रो पेसा भनेकै सुन चाल्ने र माछा मार्ने हो, महाकाली बगरमा बालुवा चाल्न आएका बर्दिया लुहारपुरका अर्जुन सुनाहाले भने, अहिले भने सबै परम्परा लोप हुँदै गएको छ। उनले ठेक्का प्रथासँगै सोनाहा समुदायमा पनि सिपको अभावले परम्परागत पेसा लोप हुन थालेको बताए। अहिलेका युवा पुख्र्याैली पेसाभन्दा पनि अन्य काममा बढी केन्द्रित रहेको उनको बुझाइ छ। महाकाली किनारका ११ परिवारमा सबैका घरमा माछा मार्ने र सुन चाल्ने साधन छन्। तर प्रयोग नहुँदा नयाँ पुस्तालाई त्यसबारे जानकारी नभएको प्रेमले बताए। उनका अनुसार कतिपय युवा वैदेशिक रोजगारीका लागि मलेसिया, साउदी र कतारतिर गएका छन्। केही युवा भारततिरसमेत गएका छन्।"
सतायो जाडोले,"बझाङ मौसममा आएको परिवर्तनसँगै ह्वात्तै बढेको चिसोले जिल्लाको जनजीवन प्रभावित भएको छ। केही दिनअघि भएको हिमपातसँगै अत्यधिक चिसो बढेपछि स्थानीयको दैनिक कामकाजसमेत प्रभावित बनेको हो।चिसोले हिमाली गाउँका बासिन्दा बढी समस्यामा परेका छन्। बिहान र साँझको समयमा घाँसदाउरा र पानी पँधेरो गर्न सकिँदैन, दौलीचौर गाविसकी शर्मिला बोहराले भनिन्, घरधन्दाको काम गर्ने महिलालाई बढी समस्या छ। दिउँसो पनि राम्रोसँग घाम नलाग्ने हुँदा कामधन्दा गर्न गाह्रो भएको उनले बताइन्।आगो नबालेर बस्न सकिने अवस्था छैन। यति धेरै जाडो त पहिला कहिल्यै भएको थाहा छैन, चैनपुरकी ७० वर्षीय महेश्वरी सिंहले भनिन्, यो वर्ष जाडो खपिनसक्नु छ। जाडो बढेसँगै गाउँ र सदरमुकामका टोलटोलमा आगो तापेर बस्ने गरिरहेको छ। हिमाली गाविसको तापक्रम माइनसभन्दा तल झर्न थालेको र चिसोले ससाना बालबालिका र वृद्धवृद्धालाई बढी सताएको छ। चिसोले बालबालिका बिरामी पर्न थालेको सुनिकोटकी सरस्वती थापाले बताइन्। बालबालिकामा निमोनिया र वृद्धवृद्धामा दमको संक्रमण बढिरहेको जिल्ला अस्पताल स्रोतले जनायो। श्वासप्रश्वाससम्बन्धी समस्या भएका व्यक्तिहरू बढी आउने गरेका छन्, डा आनन्दप्रकाश सिंहले भने, दैनिक दुईचार जनालाई त भर्ना नै गरेर उपचार गर्नु परिरहेको छ। श्वासप्रश्वाससम्बन्धी भाइरल संक्रमण भएका बिरामी दैनिक १५२० का दरले जिल्ला अस्पतालमा आउने गरेको र गाउँका स्वास्थ्य संस्थामा पनि संख्या बढिरहेको उनले बताए। चिसोमा आगो ताप्ने र धुँवाले गर्दा दम र निमोनिया बिथोलिने भएकाले यसबाट सचेत रहन उनको सुझाएका छन्।चिसो बढेसँगै दाउराको मूल्य पनि बढेको छ। दौलिचौर गाविस पटुडीबाट दाउरा बेच्न आएकी राधिका बोहराले भनिन्, गर्मीको मौसममा भनेजस्तो मूल्य पाइँदैनथ्यो। अहिले भने जति ल्यायो मुखको भाउमा बिक्री हुन्छ।पहिले त दिनभरि दाउराको भारीसँगै बजार घुम्नु पथ्र्यो तर अहिले दाउरा किन्नेहरूबीच बाटोमै पुग्ने गरेको व्यापारीहरू बताउँछन्। एक महिनाअघि ३ देखि ४ सयसम्म पाइने प्रतिभारी मूल्य बढेर ६ सयसम्म पुगेको व्यापारी किणीदेवी बोहराले बताइन्।"
अन्तर्राष्ट्रिय सम्बन्ध विस्तार गर्दै,"जलाधार अध्ययन प्रयोगशाला बनाइनेयसैबीच, एमयू र अमेरिकी सहयोग नियोग (यूएसएआईडी) को पानी परियोजनाबीच दीर्घकालीन जलाधार व्यवस्थापनसम्बन्धी काम गर्ने समझदारी भएको छ । समझदारी पत्रमा शुक्रबार विश्वविद्यालयका उपकुलपति प्राडा उपेन्द्रकुमार कोइराला र परियोजनाका प्रमुख एलेन टेलरबीच हस्ताक्षर भयो । मध्यपश्चिम क्षेत्रका जलाधारको बहुउपयोग गर्दै वातावरणीय सन्तुलन कायम गरेर जलआश्रित जैविक सम्पदाको संरक्षण गर्नका लागि एकीकृत जलाधार व्यवस्थापनसम्बन्धी पाठ्यसामग्री तयार गर्ने उद्देश्यले समझदारी भएको विश्वविद्यालयले जनाएको छ । जलाधार आश्रित स्थानीय सरोकारवालाको ज्ञान, सीप र अनुभवलाई समेटेर दीर्घकालीन संरक्षण रणनीति निर्माणका लागि एमयूलाई जलाधारसम्बन्धी अध्ययन प्रयोगशालाका रूपमा विकास गर्न उद्देश्य राखिएको छ । यो समझदारीले विद्यार्थी, शिक्षक र सरोकारवालालाई जलाधार संरक्षण कार्यमा सहज पुग्नेछ, उपकुलपति कोइरालाले भने, विश्वविद्यालयको प्राज्ञिक उन्नययनमा जल प्राकृतिक स्रोत साधनको उपयोगसम्बन्धी तीन वर्षे समझदारीले ठूलो मद्दत पुर्याउने विश्वास छ ।"
उखु नहुँदा गुड कमी,"हिउँदमा अन्य बाली नहुने हुँदा जंगली जनावरबाट बढी क्षति भएको हो। पहरा बसेरसमेत जोगाउन मुस्किल भएको कृषक सुनाउँछन्। जिल्लाका सबैजसो गाउँमा उखु खेती हुन्छ। गोकुलश्वर, स्वराड, पुरचौडी र च्वागढ क्षेत्रमा गुड उत्पादन बढी हुने गर्छ। चिसो ठाउँमा मंसिर र पुसमा उखु पेल्न सुरु हुन्छ। बेंसीतिर चैतमा पेल्ने चलन छ। समय मिलाएर तराई सरेकाहरूसमेत तातो गुड खान पुख्र्यौली थलो र आफन्तकहाँ उक्लने गर्छन्। परम्परागत कोलमा पेलेको उखुको रस ५६ घण्टा तामाको भाँडामा पकाएर गुड बनाइन्छ। गाउँमा थोरैले मात्र खेती गर्छन्, उखुको उत्पादन घरायसी उपयोगमा सीमित भएको छ, दशरथचन्द ३ का पुष्पराज पाण्डेयले भने, मेहनत र लगानी बढी हुने भएकाले खेती गर्न समस्या छ। स्थानीय गुडको बजार समस्या नभए पनि मेहनत र जनावरको क्षतिले उत्पादन बढाउन नसकेको कृषि विकास कार्यालयले जनायो। जिल्लामा २ सय ४० हेक्टरमा उखु खेती गरिएको छ। ३ वर्षमा ६० हेक्टर खेती घटेको कार्यालयका योजना अधिकृत कर्णबहादुर चन्दले बताए। व्यावसायिक खेती छाडेर किसान करेसाबारीमा सीमित भएका छन्, चन्दले भने, जनावरको क्षतिसँगै फाइदा र जनशक्ति अभावले हरेक वर्ष खेती घट्न थालेको हो। बैतडीमा प्रतिहेक्टर १५ मेट्रिक टन उखु उत्पादन हुन्छ। उखु पेल्ने आधुनिक मेसिन र औजारमा अनुदान दिएर खेती प्रवद्र्धन गर्ने योजना रहेको चन्दले बताए।"
श्रीमती हत्या आरोपमा पक्राउ,देवेन्द्रका दाजु जयबहादुरकी श्रीमती भागरथी र मृतक देवकी दिदीबहिनी हुन्। घटनाको दिउँसो देवेन्द्र र देवकीबीच झगडा भएको भागरथीले बताइन्। देवकी हराएको भन्दै घरमा खोजी गर्दा राति कोठाभित्रै मृत फेला परेको उनले जानकारी दिइन्। मृतकका माइतीले देवेन्द्रले हत्या गरेको भन्दै बिहीबार किटानी जाहेरी दिए पनि शुक्रबारसम्म दर्ता हुन सकेको छैन।
अनलाइक्ली हिरो,"पुस्तकको छलफल सेसनको अन्त्यतिर जयपुरमा एक महिलाले ओम पुरीलाई प्रश्न गरेकी थिइन् तपाईं आक्रोश, अर्धसत्य जस्तो फिल्मको त्यस्तो गम्भीर अभिनेता भएर सिंह इज किंग जस्तो फिल्ममा रंगीलाजस्तो चरित्रमा किन अभिनय गर्नुभएको?यसको जवाफमा ओमले भने, तपाईंलाई थाहा छैन होला, आक्रोश मा अभिनय गरेको मैले ५ हजार पारिश्रमिक पाएको थिएँ, अर्धसत्य बाट ९ हजार र द्रोहकाल बाट १५ हजार पाएको थिएँ। यस्तै कमाइले मलाई पुग्ला? मेरो परिवार चल्ला? तपाईं सिंह इज किंग किन खेलिस् भन्नुहुन्छ। मैले यो फिल्ममा अभिनय गरेको ५५ लाख रुपैया पाएँ। तपाईं भन्नुस् म यो फिल्म किन नखेलुँ?करिब ३५ वर्षको फिल्म करिअरमा ओम पुरी कहिल्यै ठूलो स्टार बनेनन्। न त उनले स्टार बन्ने प्रयास नै गरे। यथार्थभन्दा टाढा कुनै कल्पनाको संसारको नायक बन्नुभन्दा उनले यथार्थ जीवनमै देखिने, भेटिने आम मानिसको भूमिका रोजे। र, त्यसलाई नै नायक बनाउने प्रयास गरे। बिफरले खाएको अनुहार, सामान्य उचाइ र लुरे शरीर भएर पनि ओम पुरी आफ्नो अभिनय क्षमता र प्रतिभाको भरमा हिरो बने। गोरो रंग र बलिष्ठ शरीरप्रति मरिहत्ते गर्ने भारतीय समाजमा ओम पुरीले नायकको नयाँ परिभाषा दिए। ओम पुरीले आफू जुन वर्गबाट आएको हो, त्यो वर्गलाई शक्ति दिने काम गरे। एउटा कलाकारका रूपमा यो नै उनको नायकत्वको सबभन्दा ठूलो प्रमाण थियो। कुनै जादुई संसारको राजकुमारजस्तो हिरोको कल्पनामा दर्शकलाई भुलाउने बलिउडी फिल्मको एक छेउबाट ओम पुरी जस्ता कलाकारले लगाएको ढडेलोले नै अहिले इरफान खानदेखि मनोज वाजपेयी र नवाजुद्दिन सिद्दकीजस्ता हिरोलाई उम्रिने ठाउँ बनाइदिएको हो।"
पश्चिमी हावा चर्को छ,"सिंहदरबार छिरेको मेरो राजनीतिलाई गाउँघरतिर फर्काउनु छ निर्मलीकरण गर्न। बिग्रेको स्वास्थ्य उतै राम्रो हुनेछ चोखो पानी पिएर। अझै प्रदूषित बनेको छैन गाउँघर। ऋषिमुनिहरू पनि तपस्या गर्न नदी किनारा वनजंगल गिरि गह्वरतिर छिरेका थिए। गाउँ बस्ती र पाखा पखेरातिर भेटिन्छन् पवित्र निख्खरा आत्माहरू। भूकम्पले भत्काएको ऐतिहासिक धरोधरभित्र पुरिन पुग्यो वर्गको राजनीति। वर्गको बीउ भेटिंदैन अहिले बजारतिर। समयसमयमा आँधीहुरी हुन्डरी आउँछ। अँध्यारोपछि उज्यालो पनि हुन्छ। प्रतिकूलतापछि आउने अनुकूलता नै हो। हूलमूलमा बीउ जोगाउनु, हूलचालमा जीउ जोगाउनु भन्छन्। यो बीउ र जीउ जोगाउने समय हो। पश्चिमी हावा चर्को छ। विचारको दियो जोगाउन गार्हो छ। सत्य र न्यायको दियो निभाएर मोज गर्ने सोच बढेको छ। निशाचरलाई उज्यालो मन पर्दैन। सधैं आँधी तुफान आउँदैन। गाउँघरतिर विचारको नयाँ दियो जलाउन पनि सिंहदरबारको राजनीति फर्काउनु अनिवार्य भएको छ। ज्ञान कहिले पुरानो हुँदैन। हाँसेर मर्ने ज्ञान मात्रै हो दुनियाँमा। त्यसैकारण समले भने होलान, ज्ञान मर्दछ हाँसेर, रोई विज्ञान मर्दछ। ज्ञानका लागि तपस्या अनिवार्य छ। मभित्र असिम ऊर्जा शक्ति छ भन्ने मानिसले भित्रैदेखि विश्वास गर्नुपर्छ। ऊर्जालाई उजागर गर्न संकल्प र समर्पण अनिवार्य छ। अहिले राजनीति धमिलिएको छ। मनहरू विचलित छन्। अनुहार मलीन र उदासीन बनेका छन्। जीवन बग्ने खोलो हो। बाढीले खोला धमिल्याउन सक्छ। बग्दै र दुवै किनारामा ठोक्किँदै जाँदा आखिर गन्तव्यमा पुग्ने बेला नदी सफा हुन्छ। समयको प्रवाहसँगै बग्दै छ मेरो राजनीति। मेरो आस्था र विश्वासको धरोहर यात्राकै क्रममा कञ्चन धवलागिरि बनेर उभिनेछ मेरो राजनीति।"
क्रान्तिकारीको सेलाएको सपना,"नेता हुन् वा कार्यकर्ता प्रवासमा तिनको मनस्थिति जतिखेर पनि असुरक्षित र भयवाट सञ्चालित हुन्छ भनी विश्लेषकहरू भन्छन्। बीपी अपवाद हुनुहुन्थेन पुस्तकमा यो कुरा छरपस्ट छ। बीपीको स्वदेश फिर्तापछि पनि प्रवास मानसिकता गएन। ०३६ सालको विद्यार्थी आन्दोलन विदेशीको डिजाइन हो र यो राष्ट्रिय मेलमिलापविपरीत छ भनी उहाँ झोक्किएर चाबहिलमा भनिरहनुहुन्थ्यो। राष्ट्रिय मेलमिलापको नीतिपछि त बीपीका सहयोगीहरूले सशस्त्र क्रान्तिको बेला तरुण पत्रिकामा मुद्रित बीपीका कैयन विचारहरू पुनर्मुद्रित गर्ने कामसमेत गरे। तरुणमा बीपी कोइरालाको विचार यदि राजालाई प्रजातन्त्र चाहिँदैन भने हामीलाई पनि राजतन्त्र चाहिँदैन भनी छापिएको थियो। विराटनगर महेन्द्र मोरङ कलेजको भित्तामा यही लेख्ने हामी केही साथीहरू एउटा कालखण्डमा क्रान्तिकारी भयौं, अर्को कालखण्डमा विदेशीको इसारामा लेख्ने भनी अपराधीझंै कठघरामा उभ्याइयो। धेरै ढिलो भए पनि आगो निभेको छैन का लेखकले नेपाली कांग्रेसको एउटा कठिन कालबारे केही प्रकाश पारेका छन्। कठिन समयमा नेताहरू पनि अनेकन कठिनाइले घेरिएका हुन्छन् भनी पुस्तकले सामान्य प्रकाश मात्र पारेको छ। नेताहरू किन त्यस्तो मानसिकताका भए भनी गहिरो अध्ययन र अनुसन्धान हुँदै जाला भविष्यमा। पुस्तक नेपालको प्रजातन्त्र उपहारमा वा सजिलै आएको होइन भनी सम्झाउन पर्याप्त छ।विरहीजीको मात्र होइन यो पुस्तक धेरै विरहीजस्ता क्रान्तिमा होमिएकाको जीवनको शब्दचित्रझैं छ, पठनीय छ। स्तरीय पनि।"
भारतीय नीतिको तस्बिर,"पुस्तकमा नेपालको यी प्रसंगबाहेक आफ्ना विदेश नीतिसम्बन्धी महत्त्वपूर्ण विषयहरूमा भारतले किन निर्णय लियो, कसरी लियो र त्यसको दीर्घकालीन प्रभाव कस्तो पर्यो भन्ने विषयलाई केलाइएको छ। भारत र चीनको विगतको दुई वर्षको कूटनीतिक सम्बन्धलाई मेननले विस्तृतमा व्याख्या गरेका छन्। त्यसैगरी श्रीलंकाको एलटीटी आन्दोलनमा भारतले लिएको अडान र निर्णयहरूको पनि राम्रै चर्चा गरिएको छ। पुस्तकको सबैभन्दा रोचक पक्ष भने भारत र पाकिस्तानको सम्बन्धमा केन्द्रित छ। अहिले पनि दुई देशको बीचको सम्बन्ध एकदमै तिक्ततापूर्ण रहेको अवस्थामा पुस्तकले दुई देशको सम्बन्धलाई गहन रूपमा बुझ्न सहयोग गर्छ। आगामी दिनमा पनि दुई देशको सम्बन्ध कसरी अगाडि बढ्न सक्छ भन्ने बुझ्नसमेत सो पुस्तक उपयोगी छ। सन् २००८ मा मुम्बईमा आतंककारी हमला भएपछि पाकिस्तानमाथि सैनिक हमला गर्नका लागि आन्तरिक रूपमा निकै दबाब थियो। तर अन्तमा भारतले पाकिस्तामाथि सैनिक हमलाको निर्णय किन गरेन भन्ने विषयलाई मेननले विस्तृतमा उल्लेख गरेका छन्। पाकिस्तानमाथि सैनिक आक्रमण नगर्नुका कारणहरू पेस गरेका छन् उनले।यदि पाकिस्तानमा आक्रमण भएको भए त्यहाँको नागरिक सरकार कमजोर भई सेना हावी हुने र अन्तर्राष्ट्रिय समुदायले यसलाई मुम्बई आतंककारी हमलाभन्दा पनि भारतपाकिस्तान विवादको रूपमा बुझ्ने अनि राष्ट्रसंघको संलग्नताले विषयलाई झन् जटिल वनाउने भएकैले सैनिक आक्रमण नगर्ने निर्णय लिइएको मेननले लेखेका छन्। आक्रमण गरेर भन्दा पनि आक्रमण नगरेर भारतले बढी लाभ दिएको उनको विश्लेषण छ। त्यति बेला भारतको मात्र होइन विश्वभरि नै आर्थिक मन्दी छाएकाले युद्ध भएको भए त्यसले अर्थतन्त्रमा नराम्रो असर गर्ने उनले उल्लेख गरेका छन्। मेननको यही तर्कको आधारमा पनि भारत र पाकिस्तानको बीचमा सीधा सैनिक युद्धको सम्भावना कम छ अहिले पनि। खासगरी परराष्ट्र मामिलामा रुचि राख्नेहरूका लागि निकै उपयोगी हुने यस पुस्तकले महत्त्वपूर्ण अन्तर्राष्ट्रिय विषयहरूमा प्रधानमन्त्री आफैं र उनको कार्यालयले कति मिहिनेत गर्छ र नेतृत्व लिन्छ भन्ने पनि राम्रो जानकारी दिन्छ।"
पसलमा पुस्तक,मानवीय मूल्यको व्यावहारिक शिक्षालेखक : प्रमिला घिमिरेविधा : आध्यात्मिक मूल्य : रू १००मानवीय मूल्यमान्यताको व्यावहारिक पक्षलाई लिएर प्रमिला घिमिरेले लेखेको पुस्तक हो यो । शिक्षाले हामीलाई मानव बनाउन र हामीभित्र बीज रूपमा रहेको परम चेतनालाई प्रकट गर्न मद्दत पुर्याउने पुस्तकमा उल्लेख छ।
प्रभाव कि चलखेल?,"अहिले विश्वकपमा सर्वाधिक १३ टिम युरोपका हुन्छन्। अफ्रिकालाई ५, एसियालाई ४५, दक्षिण अमेरिकालाई ४५, उत्तर तथा मध्यअमेरिकालाई ३४ र ओसियनालाई १० कोटा छुटयाइएको छ। आयोजक देशले छनोट खेल्नु पर्दैन। विश्वकपमा खेल संख्या बढेर ६४ बाट ८० पुग्ने भएको छ। तीनतीन टिमका १६ समूह हुनेछन् र त्यसबाट शीर्ष दुई टिम नकआउट चरण (अन्तिम ३२) मा पुग्नेछन्। समूह चरणमा दुई र नकआउटमा पाँचसहित फाइनल पुग्ने टिमले सात खेल खेल्नेछन्। अहिले पनि फाइनल पुग्नेले उति नै खेल खेल्छन्। पहिले जति नै विश्वकपको अवधि पनि ३२ दिन हुनेछ।ब्राजिलमा भएको २०१४ को विश्वकपबाट फिफाले पाँच अर्ब ७ करोड अमेरिकी डलर आर्जन गरेको थियो। अब ४८ टिम भएपछि थप १ अर्ब डलर कमाउने फिफाकै आन्तरिक अनुसन्धानले देखाएको वाल स्ट्रिट जर्नलले लेखेको छ। खर्च भने शून्यदेखि ५ प्रतिशतबीच मात्र बढ्ने देखाइएको छ। कुनै खेल नजिते पनि इंग्ल्यान्डले पछिल्लो विश्वकपबाट ८० लाख डलर पाएको थियो। अब सहभागी टिमले पाउने रकम पनि बढ्नेछ। फिफाका दुई सय ११ सदस्य छन्। यी सबैलाई विश्वकपको चारवर्षे चक्रमा ५० लाख डलर बढी दिइन्छ। त्यो विश्वकपकै कमाइ हो।युरोपका शीर्ष क्लबहरूको संगठन युरोपियन क्लब एसोसिएसन (ईसीए) ले विश्वकपमा टिम बढाउने प्रस्तावको विरोध गरेको थियो। धेरै खेल खेल्नुपर्ने र लामो अवधिको विश्वकप हुन्छ भन्ने उसको चिन्ता थियो। तर, विश्वकप ३२ दिनमै सकिने र बढीमा सात खेल मात्र खेल्नुपर्ने निर्णयले उसलाई चुप लगाइदियो। फिफासँग टिम बढाउने अरू विकल्प पनि थियो। तर, उसले खेल र अवधि नबढाउनकै निम्ति हुन सक्छ १६ समूहलाई रोजेको।जर्मन र इंग्ल्यान्डको फुटबल संघले मात्र टिम बढाउने निर्णयको आलोचना गरिरहेका छन्। उनीहरूको चिन्ता खेलको स्तरमा हो। टिम थपिँदा विश्वकपले फरक स्वरूप लिनेछ। ५०, ६० को नतिजा आउँछ भनी चिन्ता लिनु पर्दैन। डर त ठूला टिमलाई हो। खेलाडीले आराम पाएन भनेर इंग्लिस म्यानेजरलाई माफी हुने छैन, फ्रान्सका विश्वकप विजेता कप्तान मार्सेल डेसाइलीले भनेका छन्।टिम वृद्धिसँगै युरो २०१६ मा खेलको स्तर घट्ने चिन्ता थियो तर हरेक खेल रोमाञ्चक रहे। वेल्स, आइसल्यान्ड, उत्तरी आयरल्यान्डले नसोचिएको नतिजा निकालेका थिए। पछिल्लो विश्वकपमा कोस्टारिकाले पनि इटाली, इंग्ल्यान्डलाई पन्छाउँदै तहल्का मच्चाएको थियो। साना टिमको सहभागिताले ४८ टिमको विश्वकपलाई पनि उस्तै रोमाञ्चक बनाउने अपेक्षा गरिएको छ।"
चिनियाँ फुटबल क्रान्ति,"नत क्रिस्टियानो रोनाल्डोले रियल म्याड्रिड छाड्नेछन्। न लियोनल मेसी बार्सिलाना बिर्सेर कतै जानेछन्। समय समयमा उनीहरू आफ्ना क्लबसँग रिसाए भन्ने खबर नआएको पनि होइन। ती प्राय: गसिप खाले समाचार मात्र हुने गर्छन्। आखिरमा यी दुई खेलाडीलाई किन्न सक्ने क्षमता अरू क्लबमा हुनु पनि त पर्यो। पछिल्लो एक दशक यिनै दुई खेलाडीको वरिपरि विश्व फुटबल घुमेको छ। रोनाल्डो उत्कृष्ट भएको वर्ष मेसी दोस्रोमा हुन्छन्। मेसी अगाडि रहँदा उनका पछाडि रोनाल्डो। साँच्चै यी दुई खेलाडीले अहिलेको क्लब छाड्ने हो भने नयाँ कीर्तिमान बन्ने पक्का छ, खेलाडी किनबेचको भाउमा। अहिले तत्काल विश्वका सबैभन्दा महँगा फुटबल खेलाडी हुन्, फ्रान्सेली मिडफिल्डर पउल पोग्बा। म्यानचेस्टर युनाइटेडले उनका लागि नौ करोड ३२ लाख पाउन्ड तिरेको थियो। विश्वास नहुन सक्छ, चिनियाँ क्लबहरू यिनै रोनाल्डो र मेसी किन्न तयार छन्। उनीहरू यसका लागि कीर्तिमान रकम तिर्न पनि तयार छन्।रोनाल्डोका एजेन्ट हुन्, जर्जी मेन्डेस। यिनै मेन्डेसका अनुसार एउटा चिनियाँ क्लबले रोनाल्डोका लागि रियललाई ३० करोड युरो तिर्न तयार छ। अनि तलब वर्षको दस करोड युरो। मेन्डेसले यति मात्र भने, पैसा नै सबथोक होइन। रोनाल्डोले रियलबाट वर्षको चार करोड २० लाख युरो कमाउने गर्छन्। मेसीलाई किन्न इच्छुक क्लबको त नाम नै बाहिर आएको छ र यो हो, हेबेई चाइना फोर्चुन। यो क्लबले मेसीलाई बर्सेनि ८ करोड पाउन्ड तलब दिन्छु भनेको छ। लगभग रोनाल्डो बराबरकै। मेसीमा रुचि देखाउने क्लबका प्रशिक्षक हुन्, म्यानुएल पिलेग्रेनी। पिलेग्रेनी तिनै हुन् जसले यसअघि म्यानचेस्टर सिटी र रियलजस्ता क्लबको व्यवस्थापन पनि सम्हाले। साँच्चै चिनियाँ क्लबहरूसँग कति पैसा छ त? कि खालि बजार तताउन खोकिरहेका मात्र छन्? चीन दिनदिनै धनी भइरहेको छ। त्योभन्दा पनि धनी भइरहेका छन्, चीनका खासखास व्यापारी। यिनै व्यापारीको पछिल्लो महँगो सोख बनेको छ, फुटबल क्लब चलाउने। केही दिनअगाडि मात्र हो, चीनको सबैभन्दा चल्ने अखबार चाइना डेली ले अगाडि नै एउटा सम्पादकीय छाप्यो र यो खुबै चर्चित पनि बन्यो। त्यस सम्पादकीयमा भनिएको थियो, क्लबहरूले विदेशी खेलाडीलाई धेरै खर्चिनु पनि ठीक होइन। होस गर्नुपर्छ। चाइना डेलीले त्यही बोल्छ, जुन त्यहाँको सरकार चाहन्छ। त्यसैले उसको सम्पादकीयबाहिर केही दिनमै चिनियाँ सरकारले एउटा क्लबबाट कति विदेशी खेलाडी खेलाउन पाउने हो त्यसबारे नियम बनाउने समाचार पनि आयो। ठीक यही समाचार आउँदा केही चिनियाँ क्लब इङ्लिस कप्तान वायन रोनीप्रति पनि उत्सुक भएको तथ्य बाहिर आयो। नाम नखुलेका दुई क्लबले रोनीलाई साताको सात लाख पाउन्ड तलब दिने प्रस्ताव राखेको थियो। बेलायती मिडियाको अनुमानमा त्यो क्लब सम्भवत: ग्वान्जाउ एभरग्रेन्ड टोबाओ वा बेइजिङ ग्वान हो। म्यानचेस्टर युनाइटेड स्टार रोनीले यो प्रस्तावमा हो भनेको भए, उनी बन्थे, विश्वकै सर्वाधिक कमाउने फुटबल खेलाडी। अचेल कुनै चिनियाँ क्लबले यस्तो प्रस्ताव राख्दा, होइन भनेर विश्वास नगर्ने ठाउँ पनि छैन। जस्तो, सांघाई एसआईपीजीले चेल्सीका ब्राजिली खेलाडीका लागि कीर्तिमानी छ करोड पाउन्ड तिर्यो। ओस्कारको तलब थियो, साताको पाँच लाख पाउन्ड। यस अनुबन्धसँगै उनी विश्वमा सर्वाधिक कमाउने शीर्ष पाँच खेलाडीमा परे। जबकि, चेल्सीमा छँदा उनी सुरुआती टिममा पर्न संघर्षरत थिए। चेल्सी प्रशिक्षक एन्टोनिया कोन्टेले उनलाई खासै मन पराएका थिएनन्। जति बेला ओस्कार चीन जान तयार भए, कोन्टे एकपल्ट नराम्रोसँग झस्किए। ओस्कार उमेर ढलेका खेलाडी पनि त थिएनन्। अनि कोल्टेले भनिहाले, यस्तै हो भने हाम्रा क्लब राम्रा खेलाडीलाई टिममा राखिरहन पनि गाह्रो हुन्छ। त्यसो त इङ्लिस प्रिमियर लिगलाई पनि आरोप छ, बढी तलबको लोभ दिएर खेलाडी भित्र्याउने। त्यसैले लिभरपुलका प्रशिक्षक योर्गन क्लोप पनि भनिहाले, खेलाडीले जहाँ बढी पाउँछन्, त्यहीं जान्छन्, यस्तै आरोप प्रिमियर लिगलाई पनि त छ। यी कोन्टे र क्लोपले जे भने पनि युरोपकै लागि पनि चीन बिस्तारै फुटबलमा ठूलो प्रतिस्पर्धी बन्दै छ। ओस्कारले पनि चीन पुगेयता भनिहाले, चिनियाँ क्लबबाट खेल्ने त मेरो सपना नै हो। यसैबीच अर्का हाइप्रोफाइल खेलाडी कार्लोस टेभेज पनि चीन पुगे, सांघाई सेन्ह्वाबाट खेल्न। उनले अनुबन्ध गरेको तलब थियो, साताको छ लाख १५ हजार पाउन्ड। यो अनुबन्धसँगै उनी विश्वकै सर्वाधिक कमाउने फुटबल खेलाडी बने। दुवै म्यानचेस्टर क्लबबाट खेलेका टेभेज चीन जान ठीक अगाडि अर्जेन्टिनाको बोका जुनियर्समा थिए। त्यहाँ छँदा उनको तलब चीनका कमाउने पारिश्रमिकको छेउछाउ पनि थिएन। बोका जुनियर्सका लागि खेलेको अन्तिम खेलमा टेभेजलाई हेर्न हजारौं दर्शक मैदान पुगेका थिए र उनीहरूको एउटा मात्र नारा थियो, कृपया सके चीन नजाऊ। यतै बस। टेभेज ती समर्थकका भावना बुझ्न सक्ने स्थितिमै थिएनन्। भर्खर विवाह गरेका थिए, आफ्ना किशोर अवस्थादेखिकै प्रेमिकासँग। उनलाई पनि धेरै कमाउनु थियो। टेभेज त चीन जान हतारोमा थिए। यी सबबीच गम्भीर प्रश्न, के चिनियाँ फुटबलले अरू पारम्परिक शक्तिलाई चुनौती दिंदै छ त? चिनियाँ फुटबल आपैंमा स्तरीय छैन, अहिलेसम्म एकैपल्ट मात्र विश्वकप खेलेको देश हो यो। अझै पनि चीनमा युरोप र दक्षिण अमेरिकाको जस्तो फुटबल संस्कृति पाइन्न। तर हुन सक्छ, यी सबै परिवर्तनको बाटोमा छन्। चिनियाँ राष्ट्रपति आपैं फुटबलमा खासै पारखी हुन्। उनी चाहन्छन्, चीन फुटबलमा महाशक्ति बनोस्। सायद त्यहाँका व्यापारीले सीकै बाटो पछयाइरहेका छन्। केही ठूला खेलाडीका लागि चीनमा खेल्न जानु पेन्सन पकाउनुजस्तो पनि हुन सक्छ, जस्तो निकोलस एनेल्का, डिडिएर ड्रोग्बा। यो त पुरानो सोच भयो। अहिले नै केही युरोपेली र दक्षिण अमेरिकी खेलाडीले चीनमा खेल्नुलाई गम्भीर मान्न थालिसकेका छन्। चीनमै खेलिरहेका खेलाडी पनि ब्राजिली राष्ट्रिय टिमको महत्त्वपूर्ण सदस्य हुन सक्छ भने धेरै चिन्ता लिएर पनि केही हुन्न, सायद यस्तै सोच विकास हुँदै छ। अनि यो नै विश्व फुटबलमा चिनियाँ क्रान्ति हो कि?"
पाउदन प्रेम,"कालीमाटीस्थित टंकेश्वर मन्दिरको ठीक अगाडिपट्टिको साँघुरो गल्लीबाट छिरेपछि खड्गीको घर आइपुग्छ। तीनतले घरका दुई कोठा भाडामा दिइएको छ। बाँकी अंशबन्डा गरिएका छन्, छोराहरूबीच। पहिलो फ्लोर उक्लिनासाथ पुण्यप्रसादको बेडरुम देखिन्छ। बेडरुम पुरानो घडी पसलजस्तै छ। भित्ताभरि जापानी, चिनियाँ, बेलायती घडीका अनेक नमुना झुन्डयाइएका छन्। साना अलार्म क्लक र पेन्डुलम वाच त कति हो कति। ब्याट्रीबाट चल्नेभन्दा हप्ताहप्ता दिनमा दम दिनुपर्ने घडी धेरै छन्। यस्तै दमवाला एउटा घडी भद्रकाली मन्दिरको भजन पाटीमा पनि राखिएको छ। पुण्यप्रसादको कोठामा बस्दा घडीको स्यारस्यार आवाजले निकाल्ने एकतमासको धुन सुन्न पाइन्छ। बेलाबेला घडीहरू टयार्रटुरर्र, झ्याइँझुइँ बज्न थाल्छन्। पाहुना कहिलेकाहीँ तर्सिन्छन् पनि, सुर्मिलाले भनिन्, घडीलाई धेरै माया गर्नुहुन्छ हाम्रो दाइ। हप्तैपिच्छे दम दिँदै बस्नुहुन्छ। पुण्यप्रसादको असली पेसा घडी मर्मत गर्ने हो। भीमसेनथानमा उनको पसल थियो। अहिले छोराले चलाउँछन्। आँखा नबिग्रिउन्जेल उनले घडी बनाइरहे। बिग्रेका घडी मर्मत गर्ने मात्र होइन, नयाँ घडी बनाउनसमेत खप्पिस हार्मोनियम बजाउन र घडी बनाउन सँगसँगै जानेको हुँ, उनले भने, दुवैको बराबर माया लाग्छ। उनका बाजे, कुलमान मास्टरले दस कक्षा पढेका थिए। तर, जागिर पाएनन्। अछुत जात भनेर बाजेलाई राणाकालमा जागिर दिएनछन्, पुण्यप्रसादले भने, पढेर पनि काम नपाएपछि बाजेले मेरा बाहरूलाई पढ्नै दिनुभएन। बाले मलाई पढाएनन्। पुण्यप्रसादले पनि छोराछोरीलाई उति पढाएनन्। सबैले १० सम्म पढेका छन्। पढाउनुभन्दा इलम सिकाउनपट्टि लागे। हाम्रो जीउलाई चाहिने भनेको परिश्रम नै रैछ, बिरामी भएर डेढ वर्ष थन्किँदा पुण्यप्रसादलाई आभास भएछ, जीउ त रबरजस्तै पो रहेछ। तन्काए तन्किने, नतन्काए खुम्चिने। खुम्च्याएर किन राख्नु भनेर यो उमेरमा पनि जोश देखाउँछु। अब सकुन्जेल भद्रकाली गएर पाउदन बजाइराख्ने सोच बनाएका छन्। कोही सिक्न आए ८० नाघेका यी वादक सिकाउन तम्तयारै छन्।"
चरालाई मौसमी चटारो,"यी चराहरू फागुन दोस्रो सातापछि फर्कने गर्छन्। यहाँ साइबेरिया, रुस, चीन, मंगोलिया, मध्यएसियाका तुर्केमिनिस्तान र किर्गिस्तानबाट चरा आउने चराविद् दिनेश गिरीले बताए। चराहरू ४५ हजार माइल उडेरसम्म यहाँ आउँछन्। धेरै चरा सीधै उडेर ३४ दिनमै पुग्छन् उनले भने कतिपय रोकिँदै सातासम्मै यहाँ पुग्छन्। जाडोका बेला लेकमा हिउँले आहार नपाइने भएकाले चराहरू तराई झर्छन्। जब यहाँ गर्मी हुन थाल्छ तब उनीहरू फर्कन्छन्। नेपालमा पाइने ८ सय ७९ प्रजातिका मध्ये जगदीशपुर तालमा १ सय ६७ भन्दा बढी प्रजातिका चरा पाइन्छन्। विश्वमा दुर्लभ मानिएका ११ प्रजातिका चरा यहाँ सजिलै देख्न पाइने पन्छी संरक्षण संघले जनाएको छ। एकै ठाउँबाट नेपालमै सबैभन्दा बढी चरा देख्न सकिने ठाउँ जगदीशपुर हो, सरिसृप विषेशज्ञ प्राध्यापक करणबहादुर शाहले भने। १५७ हेक्टरमा फैलिएको ताल कृत्रिम रूपमा बनाइएको नेपालकै सबैभन्दा ठूलो ताल हो यो।"
भागबन्डा कायमै,"परिषद्ले २५ जना कानुन व्यवसायीलाई पनि उच्च अदालतको न्यायाधीशको सूचीमा समेटेको छ। जसमा गणेशप्रसाद बराल, सीताराम मण्डल, सुदर्शनदेव भट्ट, सुवास पौडेल, जनक पाण्डे, वामदेव ज्ञवाली, श्यामजी प्रधान, गोकर्ण डाँगी, वासुदेव आचार्य, खुसीप्रसाद थारू, मुनेन्द्रप्रसाद अवस्थी, मदन पोख्रेल, शान्त सेढाईं सापकोटा, धु्रवराज नन्द, दुर्गाबहादुर विश्वकर्मा, टंकप्रसाद गुरुङ, हरिप्रसाद पौडेल, राकेशकुमार निधि, तेजनारायण सिंह राई, बबिता उप्रेती, रामबहादुर थापा, शकुन्तला घिमिरे, नसरुल्लाह अन्सारी, दीपेन्द्रबहादुर बम, राज्यलक्ष्मी वज्राचार्य उच्च अदालतको न्यायाधीशमा सिफारिस भएकी हुन्। मतभेद र विवाद न्याय परिषद्का सदस्यहरूबीच मतभेद भएपछि पटकपटक बैठक स्थगित हुँदै आएको थियो। बिहीबार रातिको बैठकमा पनि मतभेदका कारण परिषद् सदस्य रामप्रसाद सिटौला बैठकमा सहभागी थिएनन् भने शुक्रबारदेखि अवकाश पाउन लागेका सर्वोच्च अदालतका वरिष्ठ न्यायाधीश वैजनाथ उपाध्याय बैठकमा केहीबेर बसेर बाहिरिएका थिए। न्यायपरिषद्मा केही जिल्ला न्यायाधीशहरूविरुद्ध पनि उजुरी परेको थियो। उजुरीबारे सदस्यद्वय सिटौला र वैदिकको टोलीले छानबिन पनि गरेको थियो। करिब ७ जनाको बारेमा प्रतिवेदन नै बुझाइएको परिषद् स्रोतले बतायो। त्यसमा नेपाल बारको सिफारिसमा परिषद्मा प्रतिनिधित्व गर्ने सिटौलाले छानबिनपछि मात्रै न्यायाधीश नियुक्ति प्रक्रिया अघि बढ्नुपर्ने तर्क राख्दै आएका थिए। तर न्यायाधीश नियुक्ति प्रक्रिया अनावश्यक लम्बिएको भन्दै प्रधानन्यायाधीश भने सकेसम्म छिटो सिफारिस टुंग्याउन चाहन्थिन्। तर न्यायपरिषद् सदस्य सिटौला भने नियुक्तिका लागि हतार गर्न नहुने पक्षमा थिए। शुक्रबार मात्रै परिषद् सदस्य तथा सर्वोच्च अदालतका वरिष्ठ न्यायाधीश वैजनाथ उपाध्यायले अवकाश पाएका छन् भने दोस्रो वरीयतामा उक्लिएका गोपाल पराजुली न्यायपरिषद् सदस्यसमेत बन्दै छन्। कानुनमन्त्री अजयशंकर नायकले पटकपटकको आग्रहका बाबजुद परिषद् सदस्य सिटौला बैठकमा अनुपस्थित भएको आरोप लगाए। उहाँले निकै गृहकार्य गर्नुहुन्छ तर सबै टुंगिन लाग्दा उठेर गइदिनुभयो, नायकले कान्तिपुरसित भने, सम्माननीयज्यू (प्रधानन्यायाधीश) ले मेरै अगाडि फोन गरेर बोलाउनुभएको हो। आइदिनुहुन्न त हाम्रो के लाग्छ?न्यायपरिषद् सदस्य सिटौलाले नियुक्ति प्रक्रियामा सहमतिभन्दा पनि हस्तक्षेप भएकाले आफूले सहन नसकेर बहिष्कार गरेको प्रतिक्रिया दिए। म बारबाट परिषद्मा प्रतिनिधित्व गर्छु भने कुन र कस्ता कानुन व्यवसायीलाई छनोट गर्नुपर्छ भन्ने मलाई पनि थाहा छ, सिटौलाले भने, उहाँ (प्रधानन्यायाधीश) ले बारम्बार हस्तक्षेप गर्न थालेपछि मैले छाडेर हिँडेको हुँ। प्रधानमन्त्रीको सिफारिसमा परिषद् सदस्य रहेका वैदिक कानुनमन्त्रीसँग वैचारिक धार मिल्ने भएकाले वैदिक र आफू बसेर कानुन व्यवसायीबाट गर्ने छनोटको टुंगो लगाउन खोज्दा पनि असहयोग भएकाले बैठकमा सामेल हुनुको कुनै औचित्य नभएको सिटौलाको भनाइ थियो। तर कानुनमन्त्री निकट स्रोतले भने वैजनाथको बिदाइ गर्न र अर्का न्यायाधीश गोपाल पराजुली आएपछि परिषद् बैठक डाक्न परिषद् सदस्य सिटौलाले आग्रह गरेको तर प्रधानन्यायाधीश कार्कीले नमानेकाले ३ जनाको बहुमतबाट निर्णय भएको बताउँछ। नेपाल बार एसोसिएसनले आफूले परिषद्मा सिफारिस गरेका सदस्यको अनुपस्थितिमा सिफारिस भएकोमा आपत्ति जनाउँदै निर्णयमा पुनर्विचार गर्न माग गरेको छ। मध्यरातमा निर्णय गर्नु हुँदैन, सबै विषयवस्तुमा हठात नगरौं, विस्तारै निर्णय हुनुपर्छ भन्ने हाम्रो धारणा हो, बार महासचिव खम्मबहादुर खातीले कान्तिपुरसित भने, बारका प्रतिनिधिबिना नियुक्तिको सिफारिस हुनु दु:खद हो।"
ध्यान चुनावमै जानुपर्छ,"मोर्चाका नेताहरूले बिहीबार राति घोषणा भएका न्यायाधीशको नामावलीबारे असन्तुष्टि जनाएका थिए। उनीहरूले न्याय परिषद्सम्बन्धी ऐन कानुन भर्खरै पारित भए पनि घोषित सूची हेर्दा संविधानले घोषणा गरेको समावेशिता, समानुपातिक प्रतिनिधित्वको अवहेलना गरिएको धारणा राखेका थिए। हामीसँग पटकपटक छलफल हुने, तर कार्यान्वयन अर्कै किसिमले गर्ने हो भने हामी यहाँ किन आउनुपर्यो, महतोले बैठकमा भनेको कुुरा कान्तिपुरलाई सुनाए, यो त संविधानको मान्यताकै खिलाफ भयो। सरकार आफैंले कानुन बनाउने, आफैं उल्लंघन गर्ने गर्यो।दाहालले परिवर्तन तुरुन्तै कार्यान्वयन गर्न कठिन हुँदोरहेछ भनी स्वीकार गरेको बैठकमा सहभागी नेताहरूले बताए। यो संस्थापन भन्ने यस्तै हुँदोरहेछ, म प्रधानमन्त्री हँदैमा परिवर्तन नहुँदोरहेछ, दाहालको भनाइ उद्धृत गर्दै बैठक स्रोतले भन्यो, त्यसैले त परिवर्तनकारीको गठबन्धन बनाउनुपर्यो भन्छु नि म। यसका लागि अझै संघर्ष गर्नुपर्छ।"
अघि बढ््यो निर्वाचन विधेयक,"प्रतिवेदनको विरोधमा स्वस्फुर्त आन्दोलन भइरहेको उल्लेख गर्दै उनीहरूले सर्वसाधारणको पायक र पहुँचमा हुने गरी स्थानीय तहको संख्या, केन्द्र र सीमा तय नभएको टिप्पणी गरेका हुन्। तमसापाका महेन्द्र यादवले भने संविधानमा उल्लिखित स्थानीय तहको अधिकारसूचीको समेत विरोध गरेका थिए। राष्ट्रिय सभाका सदस्यहरूको चयन प्रदेशसभाले मात्र गर्नुपर्ने उल्लेख गर्दै उनले स्थानीय तहलाई प्रदेश बराबरी अधिकार दिएर संविधानले केन्द्रीय शासन नै लागू गर्न खोजेको आरोप लगाए।"
कानुन निर्माणमा ढिलाइ,"थ्रेसहोल्ड राख्न जोडसांसदहरूले राजनीतिक दलसम्बन्धी विधेयकमा थ्रेसहोल्डको व्यवस्था हुनुपर्ने बताएका छन्। उपसमितिको शुक्रबारको बैठकमा संशोधनकर्ताको हैसियतमा सांसदहरू सीता गिरी ओली, भरतकुमार शाह, गुरुप्रसाद बुर्लाकोटी, कमला घिमिरे र रामहरि खतिवडाले थ्रेसहोल्ड राख्न जोड दिएका हुन्। ओली र घिमिरेले तीन प्रतिशत थ्रेसहोल्ड राख्नुपर्ने बताए भने शाहले थ्रेसहोल्डमा ३ प्रतिशत वा ३ प्रत्यक्ष सिटको व्यवस्था हुनुपर्ने माग राखे। बुर्लाकोटीले कम्तीमा एक १ जना निर्वाचित वा ३ प्रतिशत मत प्राप्त भएमात्र राष्ट्रिय राजनीतिक दलको हैसियत दिनुपर्ने बताए। खतिवडाले कुल मतको ५ प्रतिशत ल्याएमात्र समानुपातिकतर्फको भोटले मान्यता पाउने नत्र नपाउने व्यवस्था हुनुपर्ने बताए। छलफलमा दल दर्तालाई आवश्यक संख्या र सरकारी पक्षबाट दलहरूलाई खर्च दिने वा नदिने भन्नेबारे चर्चा भएको थियो। राष्ट्रिय चिह्नलाई दलहरूको चुनाव चिहन बनाउन मिल्ने वा नमिल्ने भन्नेबारेमा एमालेका सांसद गुरु बुर्लाकोटी र कांग्रेसका सांसद रामहरि खतिवडाबीच चर्काचर्की नै पर्यो। बुर्लाकोटीले राष्ट्रिय चिह्नलाई दलहरूले चुनाव चिह्न बनाउन पाउनुपर्ने बताए। एमालेको चुनाव चिह्न सूर्य हो। हाम्रो राष्ट्रिय झन्डामा पनि सूर्यको चिह्न छ, उनले भने, पहिले जे छ, त्यही हुने व्यवस्था हुनुपर्छ। जवाफमा खतिवडाले राष्ट्रिय चिह्नलाई चुनाव चिह्न बनाउन नहुने बताए।"
राजदूतहरूको वार्षिक मूल्यांकन गर्दै सरकार,"काठमाडौं सरकारले विदेशमा रहेका नेपाली राजदूतहरूको वार्षिक मूल्यांकन गर्ने भएको छ। राजदूतहरूमा कतै अनावश्यक सक्रियता र कतै सुस्त भएपछि परराष्ट्र मन्त्रालयले उनीहरूको मूल्यांकन गर्न लागेको हो। त्यसअनुसार परराष्ट्रमन्त्री प्रकाशशरण महतले राजदूतलाई पूर्णत: कार्यादेशमा राख्नुपर्ने प्रगति विवरण र कामको योजना दिनुपर्ने भन्दै गृहकार्य अघि बढाएको परराष्ट्र अधिकारीहरूले जनाएका छन्। मन्त्रालयमा केही सुधार गर्ने र व्यवस्थित बनाउने काम सुरु गरेको छु। राजदूत नियुक्त भएपछि फलोअप गर्ने अवस्था सिर्जना गर्न लागिपरेको छु, मन्त्री महतले कान्तिपुरसँग भने, मुलुकपिच्छेको प्राथमिकता तय गरेर त्यसका लागि काम गर्न लागेको छु। उनले राजदूतसँग आफू नियुक्त भएको देशमा केके गर्ने, कुन मुलुकमा कुन विषय बढी जोड दिने, कुन काम कहाँ पुग्यो भन्ने विषयमा लिखितमै जानकारी माग गर्ने बताए। परराष्ट्रका एक अधिकारीले पनि राजदूतहरूको कार्यादेश, कुन मुलुकमा कुन क्षेत्रमा केन्द्रित गर्ने, राजदूतले केके काम गर्छन् भन्नेजस्ता विषय राखेर एक प्रणाली नै बनाउने र त्यो कार्यसम्पादनमा नै जाने गरी तयारी अघि बढेको जानकारी दिए। विदेशमा रहेका नेपाली नियोगमध्ये कतिपय व्यस्त छन् भने कतिपयले खासै सक्रियता देखाउन सकेका छैनन्। उनीहरूले पठाउने मासिक तथा त्रैमासिक प्रतिवेदनले नै यसलाई पुष्टि गर्छ। राजदूत बहाल रहेका १८ मुलुकमध्ये न्युयोर्क, जेनेभा, भारत, चीन र वासिङटन डीसीपछि अन्य तीन दूतावास मात्र सक्रिय छन्। अन्य सुस्त रहेको उनीहरूको प्रतिवेदनले पुष्टि हुन्छ। विदेशस्थित नेपाली राजदूतहरूले गरेको कार्य, मूल्यांकन र त्यसको सूचकका बारेमा मन्त्रालय स्पष्ट नभएपछि मन्त्री महतले सुधारको पहल थालेका हुन्। परराष्ट्र मन्त्रालयले राजदूतहरूको वार्षिक कार्यक्रमदेखि गरिएको कार्यक्रमको समेत जानकारी राख्नेछ। महाशाखाले काम हुन नसकेको विषय सोध्ने छ र आवश्यक पर्दा उनीहरूकै खर्चमा मन्त्रालयमा स्पष्टीकरणका लागि बोलाउन सक्ने गरी योजना अघि बढाउन लागिएको अधिकारीले बताए। मन्त्रालयले दूतावासको ग्रेडिङ गर्ने र काम चित्त नबुझ्दा घटुवासमेत गर्न सक्ने अवस्था रहन्छ। मन्त्री महतले राजदूत नियुक्ति पनि जतिसक्दो छिटो गर्ने तयारी रहेको पनि बताए। हाल जापान, अस्ट्रेलिया, डेनमार्क, दक्षिण कोरिया, बहराइन, ओमान, कतार, साउदी अरेबिया, इजरायल, म्यानमार, बंगलादेश र श्रीलंका गरी १३ स्थानमा राजदूत खाली छन्।"
सम्बन्ध बढाउँदै कांग्रेस र भाजपा,"नयाँदिल्ली नेपालको ठूलो दल कांग्रेस र भारतको सत्तारूढ दल भारतीय जनता पार्टीबीचको सम्बन्ध पछिल्लो समय निकै झांगिँदै गएको छ। दिल्ली आउने कांग्रेसका प्राय: सबै नेता र भारतीय जनता पार्टीका नेताबीचमा भेटघाट र कुराकानी हुने गरेको छ। भाजपा र कांग्रेसबीचमा विगतमा घनिष्ट सम्बन्ध थिएन। कांग्रेसका उपल्लो तह नेताहरूले समेत भाजपाका महत्त्वपूर्ण नेताहरूलाई चिन्दैनथे। भाजपा र कांग्रेस दुवैले एकअर्कालाई त्यति महत्त्व दिएका थिएनन्। सम्बन्ध विस्तारका लागि भाजपका महासचिव राम माधव आफैंले अगुवाइ लिएका छन्। उनी नेपालबाट आउने राजनीतिक नेताहरूलाई भेट्न जतिबेला पनि तयार हुन्छन्। यति मात्र होइन, नेपालले आयोजना गर्ने अनौपचारिक कार्यक्रममा समेत उनी झुल्कन थालेका छन्। उसो त दुई वर्ष अगाडि अत्यधिक बहुमतका साथ चुनाव जितेर सरकारमा आएको भाजपासँगको सम्बन्धलाई पनि कांग्रेसले विशेष प्राथमिकता दिन थालेको छ। लामो समयसम्म कांग्रेसले समाजवादी नेताहरूसँगको सम्बन्धमा मात्र ध्यान दिएको थियो।पार्टी मूलधारमा नरहेका बीजेपीका भगतसिंह खोसियारी, विजय जोलीलगायत नेताहरूसँग मात्र आफ्नो उठबस रहेको कांग्रेसका नेताहरू बताउँछन्। अहिलेका प्रभावशाली नेताहरू नरेन्द्र मोदी, अध्यक्ष अमित शाह, राम माधव र अन्य प्रभावशाली नेताहरूसँग कांग्रेसको खासै सम्बन्ध रहेको पाइँदैन। विगत ३ महिनामा दुईदुई पटक भारत भ्रमणका आएका उपप्रधान तथा गृहमन्त्री विमलेन्द्र निधि र परराष्ट्रमन्त्री प्रकाशशरण महतले प्रत्येक पटक भाजपाका नेताहरूसँग भेटघाट गरे।कांग्रेसको सम्बन्ध विशेषगरी समाजवादी दलहरूसँग थियो। पछि तिनै समाजवादी दलमार्फत इन्डियन कांग्रेससँग सम्बन्ध बन्यो, कांग्रेस नेता निधिले केही समयअघि भारत भ्रमणको समयमा कान्तिपुरसँग भनेका थिए। उनले भाजपाले कांग्रेससँग नयाँ ढंगले सम्बन्ध विस्तार गर्न चाहेको समेत बताए। लामो समयसम्म भारतको सत्तामा कांग्रेस आई नै रह्यो, जसका कारण भाजपासँगको सम्बन्ध त्यति विकास भएको थिएन। राजनीतिक विश्लेषक हरि रोकाका अनुसार कांग्रेस तथा अन्य पार्टीका नेताहरूको सम्बन्ध भारतको विपक्षी गठबन्धन कंग्रेस आईसँग पनि त्यति थिएन। उनका अनुसार २०६२६३ सालको जनआन्दोलनको समयमा विशेषगरी भारतीय कंग्रेस आईका नेताहरूलाई भेट्न तथा उनीहरूको ऐक्यबद्धता जुटाउन निकै खट्नु परेको थियो। रोकाले नेताहरूलाई सम्बन्ध विस्तारका लागि सहयोगसमेत गरेका थिए। भाजपाका महासचिव राम माधव निर्देशक रहेको इन्डिया फाउन्डेसनले भारतको गोवामा आयोजना गरेको कार्यक्रममा कांग्रेस सभापति शेरबहादुर देउवा सहभागी भएका थिए। भाजपाका एक नेताका अनुसार पार्टीको पहलमा देउवा भारत भ्रमणमा आएर भारतीय प्रधानमन्त्री नरेन्द्र मोदीलगायत नेताहरूसँग भेटघाट गरेका थिए। दुई पार्टीको सम्बन्ध झन् गहकिलो बनाउने उद्देश्यले नै देउवालाई कार्यक्रममा बोलाइएको थियो। कांग्रेसका एक नेताका अनुसार देउवाको पनि भाजपाका नेताहरूसँग त्यति सुमधुर सम्बन्ध थिएन। त्यसैले यो भ्रमण देउवाका लागि भाजपासितको राजनीतिक सम्बन्धको सुरुवात हो, ती नेताले भने। कांग्रेस मात्र होइन, अन्य राजनीतिक दलसमेत भारतका राजनीतिक दलसँग सम्बन्ध राख्नेभन्दा पनि प्रशासनिक तहमा नै सम्बन्ध बढाउन उद्यत देखिन्छन्।"
५ सय नेपालीलाई सरकारी जागिर,नयाँदिल्ली पछिल्लो दशक भारतभर नेपाली नागरिकलाई सरकारी जागिरमा निरुत्साहित गरिएका बेला हिमाञ्चल प्रदेशमा भने ५ सय नेपालीले सरकारी जागिर पाएका छन्। त्यहाँको मन्त्रिपरिषद्ले नै यो निर्णय लिएको हो। हिमाञ्चलमा रहेका मूल प्रवाह भारतीय एकता समाजका एक अगुवा साहिँला शेर्पाले त्यहाँ उच्च अदालतको फैसला अनुसार राज्य सरकारले नेपालीलाई सरकारी नोकरी दिने निर्णय गरेको बताएका छन्। त्यहाँ रहेका नेपाली समुदायले सन् १९५० को सन्धिको आधारमा सरकारी जागिर पाउनुपर्ने भन्दै मुद्दा लडेका थिए। उक्त सन्धि अनुसार नेपाल र भारत दुवै देशका नागरिकलाई आपसमा नागरिकसरह व्यवहार गर्ने उल्लेखअनुसार सरकारी जागिरमा माग गरेका थिए। प्रादेशिक मन्त्रिपरिषद्ले ५ सय नेपालीलाई जागिर दिने निर्णय गरेको हो।
बेलायती महारानीद्वारा सुवेदीलाई विशेष पदवी,"लन्डन बेलायती महारानी एलिजाबेथ द्वितीयाले बेलायतस्थित नेपाली ब्यारिस्टर तथा लिड्स विश्वविद्यालयका प्राध्यापक डा सूर्यप्रसाद सुवेदीलाई विशिष्ठ पदवी प्रदान गरेकी छन्। न्याय र कानुनको क्षेत्रमा विशिष्ट योगदान गरेबापत वरिष्ठ कानुनविद्लाई प्रदान गरिने बेलायतको विशेष पदवी मानार्थ क्वीन्स काउन्सेल (क्युसी) सुवेदीलाई प्रदान गरिएको हो। क्युसीको शाब्दिक अर्थ महारानीको मानार्थ कानुनी सल्लाहकार हुन्छ। सुवेदीलाई अन्तर्राष्ट्रिय कानुन र मानव अधिकारको क्षेत्रमा विशिष्ट योगदान गरेबापत उक्त पदवी दिइएको बेलायत सरकारले जारी गरेको विज्ञप्तिमा उल्लेख छ। उक्त मानपदवी आगामी फेब्रुअरी १३ मा वेस्टमिनिस्टर हलमा विशेष समारोहबीच प्रदान गरिने छ। विज्ञप्तिमा प्रा डा सुवेदीलाई मानव अधिकार, न्याय र कानुनको क्षेत्रमा एक अन्तर्राष्ट्रियस्तरका अभियन्ता उल्लेख गर्दै सुवेदीले बेलायतको परराष्ट्रमन्त्रीको मानव अधिकार कानुनको सल्लाहकारका रूपमा पाँच वर्ष र कम्बोडियाका लागि राष्ट्रसंघीय विशेष दूतका रूपमा ६ वर्ष काम गर्दा दिएको उल्लेखनीय योगदानको प्रशंसासमेत गरिएको छ।"
भ्रष्टाचार संस्कृति बन्दै छ,"काठमाडौं मुलुकमा पछिल्लो समय राजनीतिको आधार भ्रष्टाचार बन्दै गइरहेको पत्रकार तथा लेखक हरिबहादुर थापाले बताएका छन्। अल्केमी पब्लिकेसन प्रालिले गरेको पिँढी अन्तक्र्रिया कार्यक्रममा भ्रष्टाचार र नेपाली समाज बारे बोल्दै थापाले मुलुकमा भ्रष्टाचार संस्कृति बन्दै गइरहेका बताएका हुन्। भ्रष्टाचार संस्कृति बन्दै गइरहेको छ, समाजले भ्रष्टाचारलाई सरलीकरण र सहजीकरण गर्दै सांस्कृतीकरण गर्न थालेको देखिन्छ, कान्तिपुरका समाचार सम्पादकसमेत रहेका थापाले भने, त्यो खतरनाक हुन्छ। त्यसैले यस्तो माहोललाई परिवर्तन गर्नु जरुरी छ। टाउको इमानदार भए, त्यसले तलका लागि पनि आफू जस्तै बनाउन दबाब दिन्छ। र, भ्रष्टाचार कम गराउन मद्दत पुग्छ। नेपालमा भ्रष्टाचारसम्बन्धी कानुन अन्य दक्षिण एसियाली मुलुकको भन्दा बलियो र राम्रो भए पनि त्यसको कार्यान्वयन पाटो कमजोर हुँदा समस्या बढदै गइरहेको थापाको निष्कर्ष थियो। दृश्यभन्दा अदृश्य रूपमा बढी खेल भइरहेको छ र मुलुकमा बिचौलिया बढेका छन्। जसले भ्रष्टाचारलाई बढावा दिएको छ, उनले भने।"
आईएफएको पुन:संरचना हुँदै,काठमाडौं परराष्ट्र मामिला अध्ययन प्रतिष्ठान (आईएफए) को पुन:संरचनाका लागि गठित टोलीका संयोजक दिनेश भट्टराईले प्रतिष्ठानको पुन:संरचना हुने बताएका छन्। प्रतिष्ठानको पुन:संरचनाबारे यसअघि तयार पारिएका प्रतिवेदन अध्ययन गर्दै त्यसमा सुझाव लिने काममा पनि टोली जुटेको छ। यसमा संलग्न सरोकारवालाहरू भेट्ने काम भइरहेको पनि संयोजक भट्टराईले बताए। सरकारले सशक्त थिंक ट्यांकका रूपमा विकास गर्नेगरी स्थापना गरेको भए पनि सरकारी बेवास्ता र बजेट अभावले यसले लक्ष्यअनुरूपको काम दिन सकेको छैन। सीमित बजेटमा पनि समयसमयमा यसले विषयगत बहस र छलफल भने गराइरहेको छ। शुक्रबार पनि आईएफएमा यसलाई अघि बढाउने विषयमा संयोजकसहित केही सदस्य बसेर छलफल गरेका थिए।
अनवरत तस्करी,"त्रिनगर भन्सार कार्यालयका प्रमुख यज्ञमूर्ति भण्डारी भने विगतमा भन्दा अहिले धेरै कुरा सुधार भएको बताउँछन्। हरेक तेस्रो दिन प्रहरी र भन्सारको संयुक्त गस्ती हुने गरेको छ, भण्डारीले भने, लामो खुला सिमानाका कारण प्रयास गर्दागर्दै पनि चोरी पैठारी रोक्न सकिएको छैन्। बन्द भएका छोटी भन्सार कार्यालयसमेत पुन:स्थापनाका लागि विभागलाई आवश्यक तयारीसहित माग गरिएको उनले बताए। ४५ जनाको दरबन्दी छ, अधिकृत भण्डारीले भने, भन्सारकर्मीले मात्र धेरै कुरा गर्न सकिने स्थिति छैन। प्रहरी र सशस्त्र प्रहरीसमेतको समन्वयमा तस्करी रोक्न ठोस कार्ययोजना बनाएर काम गरिरहेको उनले दाबी गरे। आँखा छल्यो, हिँड्योसीमापारिकै बजारबाट साइकलमा करिब २ सय केजी कोभी तथा आलु लिएर आएका महमद हुसेन प्रहरीको आँखा छल्दै अघि बढे। दैनिक रूपमा विराटनगरपारि जोगबनी बजारबाट सामान खरिद गरी यस क्षेत्रका बजारसम्म पुर्याएर गुजारा चलाउनेको संख्या सयौंमा छ। सुरक्षाकर्मी र भन्सारका कर्मचारीहरूका हातमा सुटुक सयपचास दिएर होस् या भन्सार शुल्क नै तिरेर, दैनिक करोडौं मूल्यको सामान सीमापारिबाट आउने गर्छ।यसबाहेक तेस्रो मुलुक र भारतबाट औद्योगिक कच्चा पदार्थ र ट्रेडिङका सामान भन्सारबाट पास हुने गर्छ। तर भ्रष्ट कार्यालयको बदनामी कमाएको भन्सार कार्यालयको संसार बुझ्न निकै कठिन छ। जाँचकी, भन्सार अधिकृत हुँदै सुरक्षाकर्मीसम्मलाई झुक्याएर धेरै सामान नेपाल भित्रिने गरेका छन् भने यी सबैको सेटिङमा हुने कामको सुइँको पाउन भने मुस्किल छ। विराटनगर भन्सार कार्यालयका प्रमुख कृष्णबहादुर बस्नेत भने मालबस्तु पास गर्दा कुनै झन्झट नहुने बताउँछन्। तर कम मूल्य राखेर आउने रोगबाट अहिले पनि मुक्त भएका छैनौं, उनले भने, तेस्रो मुलुकबाट आउने सामानमा यस्ता कुरा कम हँुदै गएका छन्। भारतबाट आउनेमा केही समस्या नै नभएको हैन।जोगबनीबाट भन्सार छिरेको कन्टेनर भन्सारमा नै गोदाम गरिन्छ। एकै प्रकृतिको आएको छ भने सीधै अर्को गाडीमा पल्टी पनि हुन्छ। धेरै खाले छन् भने भन्सार कर्मचारीले हेर्छन्। जाँचकी तोकिएको हुन्छ। उसको साथमा एक भन्सार अधिकृत पनि हुन्छन्। प्रज्ञापन पत्रमा तोक लगाउने अधिकृतले जाँचपास गर्न पाउँदैनन्। भित्र तीनवटा भारु सटही काउन्टर छन्। तिनीहरूले एक सय साटेबापत १० कमिसन रुपैयाँ लिन्छन्। पूर्वाधारमा ज्यादै कमजोर भन्सार कार्यालय हो। दैनिक १० करोडको हाराहारीमा राजस्व संकलन गर्ने कार्यालयको अगाडिको सडकमा धूलोभन्दा केही पनि हुँदैन, उद्योगी अविनाश बोहराले भने, भौतिक पूर्वाधारमा जोड दिनुपर्छ। भन्सार विभागको नीति धेरैमा प्रस्ट छैन। कार्यालयले नागरिक बडापत्रमा एउटा कुरा लेखेको हुन्छ। व्यवहारमा अर्कै हुन्छ। बैंकिङ प्रणालीबाट सबै काम हुनुपर्ने बोहराको भनाइ छ। काठमाडौंका उद्योगी व्यवसायीले आफ्नो सामान पास गराउन किन भन्सार पुग्नुपर्यो। काठमाडांैको कुनै बैंकमा रकम जम्मा गर्दा भन्सारको खातामा तत्काल जम्मा हुने सिस्टम बनाउनुपर्छ, उनले भने, नगद कारोबार गर्नु सबैका लागि जोखिमको काम हो। प्रयोगशाला नहुँदा धेरैले दु:ख पाएका छन्। भारत नयाँ भन्सारमा सरिसक्यो। हाम्रोमा निर्माण कार्यसमेत सुरु हुन नसक्नु दु:खद कुरा हो। दलालको बिगबिगीयूपी ५८ डी ११२२ नम्बरको गाडी लिएर लुम्बिनी भ्रमणमा निस्केका भारतको बस्ती जिल्लास्थित सन्त कवीरनगरका युवाको समूहलाई शुक्रबार मध्याहन भैरहवा भन्सार गेट शाखामा दलालले निकैबेर घेरेर हैरान पारे। दुई दिनका लागि गाडीको भन्सार गराउँदा लाग्ने भन्सार शुल्कभन्दा १ सय रुपैयाँभन्दा बढी नदिएसम्म सुखै पाइएन, समूहका एक युवकले भने, फारम भरेको भन्दै पैसा लिने ती व्यक्ति भन्सार कर्मचारी हुन् कि बाहिरी पत्तै भएन।रूपन्देहीसँगै जोडिएको सीमावर्ती भारतको लोटन घर बताउने धर्मेन्द्र नामका भारतीय नागरिकले पनि आफ्नो मोटरसाइकलको सुविधा पास बनाउँदा भन्सार कर्मचारीले २० रुपैयाँ मागेको गुनासो भन्सार एजेन्ट महासंघ केन्द्रीय वरिष्ठ उपाध्यक्ष डा शान्तकुमार शर्मासँग गर्दै थिए। भारतीय गाडीको भन्सार गराउँदा शुल्कबाहेक र गाडी सुविधाको पास लिँदा कुनै शुल्क लाग्दैन, तर यहाँ दलालको बिगबिगी भएकाले अतिरिक्त असुली हुने गरेको छ, शर्माले भने, यस्ता दलालको नियन्त्रण हुन सकेको छैन। सर्वसाधारण यात्रुको सुविधाका लागि भन्सारको गेट शाखामा ५ हजार रुपैयाँ मूल्यसम्मका सामानलाई गेट शाखाबाटै कर्मचारीले हातेफारम भरेर भन्सार शुल्क लिई छाडिदिने प्रावधान छ। तर, स्थानीय भन्सार क्लियरिङ एजेन्टले पनि भैरहवा भन्सारको गेट शाखाबाट यात्रुको नाममा व्यापारिक प्रयोजनका सामान पास हुने गरेको आरोप लगाएका छन्। यात्रुको सामान भनेको झोला हुने हो, ठूलठूला प्याक र एउटै प्रकृतिको धेरै कार्टुनमा सामान हुँदैन, थैव क्लियरिङ एजेन्टका सञ्चालक प्राचीन थैवले भने, एउटै प्रकृतिका धेरै कार्टुनमा सामान आउनु भनेको व्यापारिक प्रयोजनका निम्ति हो, यहाँबाट यात्रुको नाममा व्यापारिक सामान छुट्ने गरेको छ। (पर्वत पोर्तेल काँकडभिट्टा, लीलाबल्लभ घिमिरे विराटनगर, माधव ढुंगाना भैरहवा, ठाकुरसिंह थारू बाँके र डीआर पन्त धनगढी)"
खुलेआम रकम असुली,"मालपोत र नापीपछि सबैभन्दा बढी चलखेल हुने अड्डा मानिन्छ भन्सार। पूर्वको व्यस्त भन्सारमा पनि चलखेल नहुने कुरै भएन। भन्सारमा गेटदेखि माथिल्लो तहसम्म चलखेल हुने गर्छ। भन्सार कर्मचारी र सशस्त्र दुवैको सेटिङमा माल छिराइन्छ, एक व्यापारीले भने। अलि पर्तिर नेपाल प्रहरीले पनि सामान जाँच गर्छ। उसले पनि रकम लिएरै छाडछ। विगतमा रकम लेनदेन नमिल्दा भन्सार कर्मचारी र प्रहरीबीच कुटाकुटै भएको थियो। घटनापछि केही समय चलखेल कम भएको थियो। अहिले फेरि उस्तै छ। भन्सारको यात्रु शाखामा पनि आर्थिक चलखेल हुन्छ। भारतबाट आएका सामानलाई कम मूल्यांकन गरेर पास गरिन्छ। यो प्रवृत्तिप्रति भन्सारको तर्क छ, भन्सार नगरी छाड्नुभन्दा थोरै भए पनि राजस्व असुलेर छाडदा राज्यलाई बेफाइदा हुन्न। यो प्रवृत्तिले अवैध पैठारी कम भएको भन्सार कार्यालय स्रोतको दाबी छ। भन्सारमा करिब ४८ जना कार्यालय सहयोगी छन्। उनीहरूलाई पालैपालो ड्युटीमा खटाइन्छ। कसले बढी रकम असुल्ने भन्नेमा होडबाजी नै हुन्छ उनीहरूको। तल्लो स्तरका कर्मचारीले भन्सार प्रवेशद्वारमै पनि रकम असुल्छन्। भारतबाट आउने ट्रक तथा कन्टेनरहरूबाट २० देखि ५० भारु र भारत फर्कने ट्रक तथा कन्टेनरहरूसँग ५० देखि सय रुपैयाँसम्म असुल्ने गरेको पाइएको छ। मेची भन्सारले भ्रष्टाचार न्यूनीकरणका लागि भनेर दर्जन बढी स्थानमा अत्याधुनिक सीसी क्यामेरासमेत जडान गरेको छ। तर, यो प्रभावहीन जस्तै छ। क्यामेराका कारण भ्रष्टाचार घटेको आभासै गर्न सकिन्न। भन्सार जाँचपासका क्रममा पनि चलखेल हुन्छ। भारत तथा तेस्रो देशबाट आएका कन्साइनमेन्टको कम मूल्यांकन गरेर पास हुने गर्छ। भन्सारले न्यून बिजकीकरण नगर्ने दाबी गरे पनि उसको दाबी सही छैन। मुद्दा शाखामा सबभन्दा बढी आर्थिक चलखेल हुन्छ।बरामद गरिएका मालवस्तु र सवारीहरूको लिलाममा व्यापारी र कर्मचारीबीच मिलेमतो हुने गरेको छ। भन्सार प्रमुख भीम अधिकारीले भने आफू आएपछि भन्सार सुधार भएको दाबी गर्छन्। विगतमा के कस्तो थियो थाहा छैन, उनले भने, अचेल खासै समस्या छैन।"
रोकियो पुनर्निर्माण,"साताअघि निर्माण गरिएको जग स्थानीयले चुुनासुर्की, स्टोन डस्टको मिश्रण कम र ढुंगा मात्र राखेको भन्दै भत्काएका थिए। ठेकेदार कम्पनीले जगमा ढुंगा मात्र राखी देखिने ठाउँमा चुना र स्टोन डस्ट हालेका थिए। लापरबाही तरिकाले जग राखेको थाहा पाएपछि श्रीलंकाली दूतावासका प्राविधिकले पनि पुन: राख्नुपर्ने भन्दै स्थानीयसँग सहमति जनाएका थिए। त्यसपछि स्थानीयले श्रमदान गरी आफैंले जग बनाएका थिए।जग राख्नुअघि ३ फिट माटो राखिएको विभागको भनाइ छ। जसका लागि ६९ हजार ६ सय ७३ रुपैयाँ खर्च स्टिमेट गरिएको थियो। यसमा समेत स्थानीयवासीले आंशका व्यक्त गरेका छन्। बुङ्गमती बौद्ध विकास संघका कोषाध्यक्ष अनिल शाक्यले पुनर्निर्माणमा स्थानीय कामदार राख्नुपर्ने बताए। ठेकेदारका कामदार दक्ष देखिएनन्, उनले भने, यस्तै तरिकाले पुनर्निर्माण भए भूकम्प आउँदा सजिलै भत्किन्छ। उनले स्थानीयवासी श्रमदान गर्न तयार रहेको पनि बताए। विभागका साइट इन्जिनियरका अनुसार सुरुमा जग ३ फिटको मात्र थियो। बलियो बनाउन ६ फिटसम्म पुगेका छौं, उनले भने। ती इन्जिनियरले पुराना काठ, ढुंगाका थामहरू सकेसम्म प्रयोगमा ल्याइने बताए। पुरातत्त्व विभागका महानिर्देशक भेषनारायण दाहालले यसबारे प्राविधिकलाई बढी जानकारी भएको भन्दै प्रतिक्रिया दिएनन्।ठेकेदार कम्पनीले ६ महिनामा क्षति भएका मन्दिरका काष्ठकला, प्रस्तरकला कुन प्रयोगमा ल्याउन सकिन्छ भनी छुटयाउन सकेको छैन। यी मच्छिन्द्रबहालमा लथालिंग अवस्थामा छन्। मन्दिर पछाडिको डबलीमा मच्छिन्द्रनाथ राख्न टहरा बनाइएको छ। मच्छिन्द्रनाथका बहुमूल्य गरगहना टहरामै राखिएका छन्। मन्दिर श्रीलंकाली सरकारको आर्थिक सहयोगमा पुनर्निर्माण हुन लागेको हो। ठेकेदार कम्पनीले २ वर्षमा पूरा गर्ने गरी असारमा भ्याटसहित ४ करोड ७४ लाख ४५ हजार १६ रुपैयाँमा ठेक्का पाएको हो।"
बिनादर्ता सहकारी,"अदालतले कोषाध्यक्ष भक्तपुर ३, दत्तात्रयका ५३ वर्षीय कृष्ण गुजुलाई ३ वर्ष कैद, ५ लाख ७९ हजार २ सय ६७ जरिवाना र सोही रकमबराबरको बिगो भराउने फैसला गरेको छ। यस्तै सचिव ४५ वर्षीय पञ्चबहादुर गुजुलाई १ वर्ष कैद, १ लाख रुपैयाँ जरिवाना र सोही रकमबराबरको बिगो भराउने फैसला सुनाएको हो।सञ्चालकहरूले सहकारीमा जम्मा भएको रकम ठगी गरी अन्य सहकारीमा आफ्नो नाममा खाता खोलेको र संस्थाका सदस्यहरूको बचत रकम व्यक्तिगत प्रयोजन गरेको अदालतले जनाएको छ। तीनैजनाले सदस्यहरूबाट ८ लाख ७९ हजार २ सय ६७ ठगी गरेको अदालतले जनाएको छ।"
धमाधम नवीकरण र दर्ता गरिँदै स्वास्थ्य संस्था,"कार्यालयका सूचना अधिकृत पुष्कर बिजुक्छेका अनुसार कात्तिकयता दैनिक १० देखि १५ स्वास्थ्य संस्था दर्ता र नवीकरणको निवेदन आउँछ। निर्देशिकाअनुसार हरेक स्वास्थ्य संस्थाले जिल्ला जनस्वास्थ्य कार्यालयबाट सञ्चालन स्वीकृति लिनुपर्ने हुन्छ। अधिकांश स्वास्थ्य संस्था प्राइभेट कम्पनीमा मात्रै दर्ता गर्ने गरेका पाइएको बिजुक्छेले बताए। उनले भने, कति स्वास्थ्य संस्था त दसौं वर्षदेखि नवीकरण नगरेका पनि छन्। उनका अनुसार नवीकरणको म्याद गुजारेका संस्थाहरूलाई एकपटकका लागि ६ गुणा बढी जरिवाना तिराएर सञ्चालन अनुमति दिइएको छ।निर्देशिका अनुसार अहिले संस्था सञ्चालन अनुमतिका लागि १० हजार र नवीकरणका लागि हजार रुपैयाँ शुल्क लाग्छ। लामो समयसम्म नवीकरण नभएका संस्थाले १ लाख २० हजारसम्मको जरिवाना तिरेर नवीकरण गरेको कार्यालयले जनाएको छ।दर्ता तथा नवीकरण नभएका स्वास्थ्य संस्था कारबाहीको दायरामा ल्याउन अहिले कार्यालयले अनुगमनसमेत थालेको जनस्वास्थ्य प्रमुख महेन्द्रप्रसाद श्रेष्ठले जानकारी दिए। उनले भने, मन्त्रालयबाट फागुनसम्म अनुगमन सिध्याइसक्नुपर्ने निर्देशन आएको छ, तर जनशक्ति अभावको समस्या छ।"
स्ववियु चुनावमा होमिन्छौं,"क्याम्पसहरूमा विद्यार्थी संगठनहरूले चुनाव प्रचारप्रसार थालेका छन्। भित्तेलेखनका क्रममा केही क्याम्पसमा विवाद हुँदा झडपसमेत भएका छन्। त्रिविले स्ववियु तालिका घोषणा गरेलगत्तै आचारसंहिता लागू हुने र त्यसको पूर्णरूपमा पालना गर्ने पक्षमा छौं, अध्यक्ष न्यौपानेले भने, अब कुनै पनि क्याम्पसमा झडप हुने स्थिति आउन दिँदैनौं। उनले विद्यार्थी संगठनहरूबीच केन्द्रदेखि इकाई तहसम्म समन्वय र सहकार्यको वातावरण निर्माण गर्ने पनि बताए। त्रिविमा अन्तिम पटक २०६५ सालमा स्ववियु चुनाव भएको थियो। त्रिविले २०७० मा स्ववियु चुनाव हुने निश्चित भएका बेला दोस्रो संविधानसभाको निर्वाचनको कारण देखाएर स्थगित गरेको थियो।"
संक्रमित बालबालिकालाई सहयोग,"काठमाडौं सुनौलो हात नेपाल ले एचआईभी संक्रमित बालबालिकालाई पढाइरहेको कीर्तिपुरस्थित स्कुल बेबी लाइफ होम लाई १ लाख ६१ हजार १ सय रुपैयाँ सहयोग गरेको छ ।उक्त संस्थाले शुक्रबार सहयोगी भेला माया र मुस्कान कार्यक्रम गर्दै अस्ट्रेलियाको मेलबर्न सिडनीको एभरेस्ट युनाइटेड क्लब ले पठाएको रकम स्कुललाई हस्तान्तरण गरेको हो । बेबी लाइफ होम ले नर्सरीदेखि कक्षा ८ सम्मका २३ बालबालिका आवास सुविधासहित पढाइरहेको छ ।सीई कन्स्ट्रक्सनले आर्थिक सहयोग हस्तान्तरण गरेको कार्यक्रममा सुनौलो नेपालका राजेन्द्र शलभ र राजन मास्केले बालबालिकालाई प्रोत्साहित गर्ने उद्देश्यले संस्था स्थापना गरिएको बताएका थिए । कार्यक्रममा सुरेश बस्नेत, दीपक वज्राचार्य र महेश स्वाँरले संस्थाको कामको प्रशंसा गर्दै आर्थिक सहयोग पनि गरेका थिए । सुरशाला आइडलका आयुश, मोनालिसा र आयुश्माले गीत गाएर सहभागीलाई नचाएका थिए ।"
नेपाली पत्रकारिताका आधारस्तम्भ,"मणिराज उपाध्यायमा रचनात्मक सक्रियता थियो। उहाँ कहिल्यै चुप लागेर बस्नु हुन्नथ्यो। समाचारको संसारमा सक्रिय रहने गर्नुहुन्थ्यो। समाजको सम्पादकीय समूहको सहयोगी रहेका पत्रकार राजेन्द्र दाहाल भन्दछन, उहाँ बीबीसी, भीओए र अन्य रेडियो नियमित सुन्नुहुन्थ्यो। त्यही स्रोतहरूको उपयोग गरेर फिचर लेख्नुहुन्थ्यो। उहाँको जाँगर अचम्मकै थियो। उहाँको अन्तिम सक्रियता दैनिक समाजको संस्थागत प्रकाशन थियो। यसका लागि उहाँले गोपालदास श्रेष्ठ, मदनमणि दीक्षित, गोविन्द वियोगी, गोकुल पोखरेल र योगेन्द्र अर्याललाई एकठाउँमा बसाउनुभयो। समाजको संस्थागत प्रकाशन सुरु भयो। तर यो प्रयोग लामो समय चलेन। मणिबाबु असल मानिस हुनुहुन्थ्यो। राजा वीरेन्द्र उहाँको कदर गर्थे। गणेशमान सिंह र कृष्णप्रसाद भट्टराई उहाँको रेस्पोन्स गर्थे। बीपी कोइरालालाई उहाँको सूचनामा भरोसा थियो। कसैसंँग मनमुटाव नराख्ने, सबैसँंग मेलमिलाप गर्ने मणिबाबु धार्मिक प्रवृत्तिका मानिस हुनुहुन्थ्यो। बुढेसकालको लामै भाग उहाँले देवघाट आश्रममा बिताउनुभयो। मणिराज उपाध्यायको अवसानसँंगै नेपाली पत्रकारिताका एक आधारस्तम्भ ढलेको छ। हार्दिक श्रद्धाञ्जली।"
अर्चनावादीको अर्चना,"यही सिलसिलामा मेरा केही पुरक प्रश्नहरू पनि रहेका छन्। भूपाल अर्चनाका स्वर्गीय भूपालमानसिंह कार्कीका सर्वथा सुयोग्य पुत्र लोकमानसिंह कार्कीको हालको शतप्रतिशत बेहाल अवस्थालाई मध्यनगर राखेर प्रश्न गरिएको हो। मूलत: साहित्यिक अन्तरवस्तुका यी प्रश्नहरू समयानुकूल नै छन्। अत: विलकुलै सान्दर्भिक नै भन्नुपर्ने हुन्छ। १ हाम्रा भूपालपुत्र अर्थात् लोकमानसँग एक्रोबायटिक सन्तुलनसहित प्रजातान्त्रिक चाल (चलन पनि) मिलाएर लेफ्टराइटलेफ्टराइट गरिरहेका कविकवियत्रीहरूका के हुन्छ?२ भूपालपुत्र लोकमान समक्ष आफ्नो ठाडो प्रगतिवादी भाल एक सय असी डिग्री निहुराएर बृहत कमाल गरिरहेका प्रगतिशील कविकवियत्रीहरूका के हुन्छ?३ भूपालपुत्र लोकमानको दानदौलतमा अर्थात लोभलाग्दो मालमा राष्ट्रिय टाइपको र्याल टपटप चुहाइरहेका राष्ट्रकविकवियत्रीहरूका के हुन्छ?आज बिहानैदेखि म सर्वाधिक दु:खित मुडमा रहेको छु। यसको एकमात्र कारण भूतपूर्व किंवा अभूतपूर्व अख्तियार दुरुपयोग अनुसन्धान आयोगका हाकिम लोकमानसिंह कार्कीको बर्खासी अवस्था नै हुनुपर्छ। होइन, असलमा मेरो यो दु:खानुभूति लोकमानपिता भूपालमानको अर्चनादिमा तमाम जीवन व्यतित गरेका सकल लोकमानमय शताब्दीपुरुष एवं नारीरत्नहरूप्रति हो। मेरो परकातर साहित्यिक हृदयमा दु:खको मात्रा ह्वात्तै बढेकोले अब म केही लेख्ने स्थितिमा रहेको छैन। अत: आफ्नो कलमलाई यहीं विश्राम दिन्छु। यति नै।"
भूकम्पबारे पाँच अनुसन्धानको एउटै निष्कर्ष,"अनुसन्धान ५भूगर्भविद्हरूका अनुसार हिमालयमा भूकम्प जांँदा यदि फल्ट प्लेनको मुभमेन्ट सतहसम्म जमिनसम्म आइपुग्यो भने यसले जमिनमा देखिनेगरी दरार उत्पन्न गर्छ र यस्तो दरारलाई पहिचान गर्न चुरे पहाड र तराईको सिमानामा रहेको भावर जोनमा नदीले थुपारेको सेडिमेन्ट (रिभर टेरास) मा दरार (जमिन चिरा परी एक भाग अर्को भागमुनि धस्सिएको अवस्था) देखापर्छ। यिनै दरारहरू ठूला भुइंँचालोले छाड्ने अवशेष हुन् र भूगर्भविद्हरूले यिनै दरारहरूको अध्ययन गरेर ऐतिहासिक महाभूकम्पहरूको कथा उधिन्छन्। यिनै दरारहरूको खोजी गर्न अमेरिकाको नेभाडा विश्वविद्यालयका स्टेभेन विश्नोउस्की लगायत जापान र नेपालका भूगर्भविद्हरूले काठमाडौंको दक्षिण चुरे र तराईको सिमानामा वागमती नदी नजिक बर्दिबास र नवलपरासीको त्रिवेणी नजिक दुई ठाउंँमा एक्स्काभेटरको सहायताले गहिरा ट्रेन्च (खाडल) खनी भावर जोनमा भएका रिभर टेरासको अध्ययन गरी अनुसन्धान नतिजा भर्खरै मात्र (नोभेम्बर ३, २०१६) अर्थ एन्ड प्लानेटरी साइन्स लेटर्सको अङ्क ४५७ मा प्रकाशित गरेका छन्। वागमती साइट गोर्खा भूकम्प गएको ठाउंँको ठिक दक्षिणमा पर्छ भने त्रिवेणी साइट गोर्खा भूकम्पले असर पारेको क्षेत्रभन्दा बाहिर लगभग २०० किमि पश्चिममा पर्छ। खनिएका खाडलमा भेटिएका भौगर्भिक प्रमाणहरू र कोइलाको रेडियोमेट्रिक डेटिङले के संकेत गर्छ भने यस क्षेत्रमा सम्भवत: सन् १२५५ मा ठूलो भूकम्प गएको थियो। यो भूकम्प जांँदा वागमतीदेखि त्रिवेणीसम्मको लगभग २०० किमि दूरीभित्र ७ देखि १० मिटरसम्म जमिन माथि उठ्नेगरी जमिनसम्म नै दरार उत्पन्न गरेको थियो। यसपछि वागमतीदेखि त्रिवेणीसम्मको क्षेत्रमा केन्द्रविन्दु पर्नेगरी ठूला भूकम्प गएका छैनन्। अहिले इन्डियन प्लेट प्रतिवर्ष २० मिमिका दरले उत्तरतर्फ सरिरहेको छ भन्ने जियोडेटिक अवलोकनले देखाइरहेको सन्दर्भमा सन् १२५५ को भूकम्पपछि कम्तीमा हालसम्ममा औसत १५ मिटर तराईको भाग उत्तरतर्फ चुरे पहाडमुनि धस्सिनुपर्नेमा यो अन्तरालमा जमिन धस्सिएको वा अर्को शब्दमा भन्ने हो भने ठूलो भूकम्प गई फल्ट मुभमेन्ट जमिनसम्म आइपुगेको भेटिएको छैन। ७८ म्याग्नेच्युडको गोर्खा भूकम्प जांँदासमेत फल्ट मुभमेन्ट जमिनसम्म आएको कुनै प्रमाण नभेटिएकोले हाल पनि यस क्षेत्रमा भूकम्पीय जोखिम घटेको छैन र गोर्खा भूकम्पभन्दा ठूलो म्याग्नेच्युडको भूकम्प जाने खतरा यथावत रहेको छ। माथिका पांँचवटै अनुसन्धानले देखाएको एउटै निष्कर्ष के हो भने गोर्खा भूकम्पपछि मध्य तथा पश्चिम नेपालमा भूकम्पीय जोखिम झनै बढेको छ। अझ यसो भन्न सकिन्छ, उत्तरी क्षेत्रमा रहेको शक्ति सञ्चय स्थल गोर्खा भूकम्पपछि काठमाडौंको झनै नजिक सरेको छ र यदि यो धांँजा फाटेर जमिनसम्म आइपुग्यो र एकै पटकमा सञ्चित शक्ति स्खलन भयो भने यसले गोर्खा भूकम्पभन्दा पनि विनाशकारी भूकम्प ल्याउनेछ र यसको असर काठमाडौंमा गोर्खा भूकम्पको भन्दा धेरै गुण बढी हुनेछ। उता काठमाडौंदेखि भारतको कुमाउसम्मको हिमालय खण्डमा विगत ५०० वर्षयता ठूला भूकम्पहरू गएका छैनन् र यस क्षेत्रमा लगातार शक्ति सञ्चय भैरहेको छ। यस्तो अवस्थालाई सेस्मिक ग्याप भनिन्छ र यसो हुनु भनेको भूकम्पीय दृष्टिले खतरापूर्ण अवस्था हो। सेस्मिक ग्याप भएको क्षेत्रमा कुनै पनि बेला महाभूकम्प जाने सम्भावना रहन्छ। समग्रमा भन्नुपर्दा नेपालको लगभग सबै क्षेत्रमा भूकम्पीय जोखिम उत्तिकै छ र सबै क्षेत्रका बासिन्दाले उत्तिकै पूर्वसावधानी अपनाउनुपर्ने जरुरी छ। विज्ञानको एउट सिद्धान्त छ, सर्भाइभल अफ द फिटेस्ट जो प्रकृतिसँंगै मिलेर बस्छ ऊमात्र जिउन सक्छ। प्रकृतिको विरुद्धमा गयो भने जोकोहीको पनि विनाश अवस्यंभावी छ। पृथ्वीको इतिहासमा कुनै पृथ्वीको सबै भाग कब्जा गरेर बसेको जीवहरू कालान्तरमा नष्ट भएका थुप्रै प्रमाणहरू छन्। भूकम्प पनि प्राकृतिक नियम हो, न टार्न सकिन्छ न भाग्न सकिन्छ। जसले यसका नियमहरू बुभ्छ र त्यसैअनुसार चल्न कोसिस गर्छ, ऊमात्र जिउन सक्छ, जसले भूकम्पका नियम बुभ्न सक्दैन वा यसका विरुद्धमा आफूलाई उभ्याउन खोज्छ, उसको विनाश पक्का छ। तसर्थ अब हामीले भूकम्पको नियम बुझ्नु, हाम्रा संरचनाहरूलाई भूकम्पमैत्री बनाउनु र अर्को महाभूकम्पको सामना गर्न तयारी अवस्थामा राख्नु बाहेक अर्को विकल्प छैन। यसका लागि नेपालको विस्तृत भौगर्भिक नक्साङ्कन, भूकम्पीय प्रक्रिया बारेमा गहिरो अध्ययन तथा अनुसन्धान, जमिनअनुसार भूकम्पीय असरको फरक बारेमा अनुसन्धान, अध्ययन अनुसन्धानबाट आएको ज्ञानलाई भौतिक संरचनाहरू निर्माणमा प्रयोग, भूकम्पमैत्री संरचना निर्माण गर्ने परिपाटीको थालनी, भूकम्पीय जोखिमको आधारमा सम्पूर्ण नेपाललाई विभिन्न क्षेत्र (जोन) मा वर्गीकरण गरी सोहीअनुसार नेसनल बिल्डिङ कोड लागु गरिनु तथा औपचारिक तथा अनौपचारिक शिक्षाको माध्यमबाट जनतामा भूकम्पीय चेतनाको अभिवृद्धि आदि गरिनु आवश्यक छ। तर दु:खको कुरा नेपालको पुनर्निर्माण प्रक्रियामा न नयाँ अनुसन्धानले स्थान पाएको छ, नत पूर्व अनुसन्धानका निष्कर्षहरूलाई ख्याल गरिएको छ ।"
पुनर्निर्माणमा गैससको धन्दा,"जिल्लामा भूकम्प पीडितका नाममा अर्बौं रकम आएको छ। बिना योजना त्यो रकम दैनिक खर्च भइरहेको छ। भूकम्प पीडितको अवस्था भने उस्तै छ। भूकम्प पीडित पुनर्निर्माण चाहन्छन्। राष्ट्रिय, अन्तर्राष्ट्रिय गैसस, दातृ निकायको ध्यान भने वितरणमुखी काममा देखिन्छ। पूर्वाधार निर्माणभन्दा गोष्ठी, तालिममा बढी रकम खर्च भएको छ। उपलब्धि न्युन छ। सरकारी निकायले पनि संघसंस्थालाई काम गर्न जथाभावी अनुमति र स्वीकृति दिने गरेका छन्। समाज कल्याण परिषद, प्राधिकरण र जिविसबाट स्वीकृति लिएर संघसंस्थाले काम गर्ने गरेका हुन्। गैससहरूले स्वीकृति अनुसार काम गरेनगरेको अनुगमन गरिने प्रमुख जिल्ला अधिकारी जितेन्द्र बस्नेतले बताए। मासिक रूपमा प्राधिकरण र जिविसमा प्रतिवेदन बुझाउनुपर्छ, उनले भने, स्वीकृति लिएकोभन्दा बाहिर गएर काम गरेको भए कारबाहीको दायरामा ल्याउँछौं। तर, व्यवहारमा भने त्यस्तो देखिँदैन।"
फुर्सद छैन धुर्मुससुन्तलीलाई,"मेरी बास्सै हास्य टेलिशृंखलामार्फत चर्चामा आएका सीताराम र कुञ्जना पछिल्लो समय यस्तै सामाजिक कार्यमा बढी संलग्न छन्। कलाकारितालाई सँगै अघि बढाइरहेको सीतारामले बताए। यद्यपि, मेरी बास्सै बन्द हुँदा धेरैले चित्त दुखाएका थिए।हाम्रो कारणले बन्द भएको होइन, उनले भने, अब पुन: प्रसारण गर्ने कुरा पनि छ। कट्टेल दम्पतीले बस्ती निर्माण गर्दाताका नै जनचेतनामूलक छोटा फिल्म बनाउँदै आएको थियो। मुसहर बस्ती बनिसकेपछि फिल्म निर्माण गर्ने सीतारामको योजना छ।"
ओडारका चेपाङहरूको कथा,"यसअघि चलचित्र र राजनीति विषयमा अन्तरक्रिया गरिएको थियो। संगीतकारकलाकारसमेत रहेका नेकपा माओवादी केन्द्रका पोलिटब्युरो सदस्य मणि थापाले पञ्चायतकालदेखि बहुदलीय व्यवस्थासम्म नेपालका चलचित्रहरू बुर्जुवा शैलीमा मात्र बनेको बताए। पछिल्लो राजनीतिक परिवर्तनमा पनि राजनीतिज्ञले चलचित्रलाई बुझ्न सकेनन्, उनले भने, चलचित्रको सकारात्मक पाटोलाई सदुपयोग गर्न चुकेका छन्। नेपाली चलचित्रका गुरु मानिएका लक्ष्मीनाथ शर्माले संसारभरि चलचित्रहरू राजनीतिसँग कतै न कतै जोडिने बताए। उनले चलचित्रले पनि सशक्त विचार व्यक्त गर्ने भएकाले राम्रा चलचित्रकर्मीले कलासँगै मनोरञ्जन, शिक्षा र चेतनाको सन्देश दिन भुल्न नहुने सुनाए।"
डान्स च्याम्पियनसिपको फाइनल आज,"अडिसन राउन्डबाट जुनियर र सिनियर राउन्डबाट टप सयजना छनोट भएका थिए। उनीहरूलाई बुटवलमा नि:शुल्क चार दिनको वर्कसप गराइएको थियो। त्यसपछि टप ४० छनोट भएका थिए। टप ४० लाई पनि तीनदिने वर्कसपपछि प्रतिस्पर्धा गराएर टप १० छनोट भएको निर्देशक सुरेश सेञ्चुरीले बताए। प्रतियोगितामा भारतीय कला क्षेत्रमा भिजेका नेपाली मूलका तीन जनासहित नेपाली नृत्यकर्मी निर्णायक छन्। ती भारतीय चर्चित नृत्य प्रशिक्षक टेरेन्स लेविनसँग नृत्य तथा कोरियोग्राफी गरेका बिजु पार्कीसहित हेमन्त गोर्खा, विकास चञ्चल र अदिति खत्री हुन्। मुकेश गुरुड जीवन मिश्रा, सुन्दर गुरुङ अनु रजक, दीपक श्रेष्ठसमेत निर्णायकमा छन्।"
चटयाङ मास्टर र शेषराजलाई भैरव,"काठमाडौं चटयाङ मास्टरको रूपमा चिनिने कृष्णमुरारी गौतम र पोखराका हास्यव्यंग्यकार शेषराज भट्टराईलाई भैरव प्रतिभा पुरस्कार प्रदान गरिएको छ। वरिष्ठ साहित्यकार तथा समालोचक प्रा मोहनराज शर्माले शुक्रबार गौतमलाई ५० हजार रुपैयाँ र भट्टराईलाई २५ हजार रुपैयाँसहितको पुरस्कार हस्तान्तरण गरेका हुन्।हास्यव्यंग्यकार भैरव अर्यालको स्मृतिमा भैरव पुरस्कार गुठीले प्रत्येक दुई वर्षमा हास्यव्यंग्यमा योगदान पुर्याउने सष्ट्रालाई पुरस्कृत गर्दै आएको छ। गौतम र भट्टराईलाई २०७१०७२ को उत्कृष्ट हास्यव्यंग्यकारको रूपमा पुरस्कृत गरेको गुठीले जनायो। अर्यालको स्मृतिमा सम्पन्न माविस्तरीय हास्यव्यंग्य प्रतियोगितामा विजयी मोनास्टिक पब्लिक स्कुलकी अविना थापा, जेभियर इन्टरनेसनलकी दृष्टि लम्साल, आदर्श मावि भद्रबासकी प्रमिला फँुयाल र अरुणिमा माविका सौरभ फँुयालले क्रमश: १० हजार, ७ हजार, ५ हजार र ३ हजार रुपैयाँ पाए। कार्यक्रममा साहित्यकार रोचक घिमिरे, विजय चालिसे, लक्ष्मण गाम्नागे, भरतकुमार भट्टराई, गोपाल बराल, वसन्त रिजाललगायतले अर्यालको योगदानबारे प्रस्टयाए।"
स्तनमा गाँठो,सामान्यत: स्तनको गाँठो एक ठाउँमा फिक्स हुँदैन। एक ठाउँबाट अर्को ठाउँमा चिप्लिरहन्छ। स्तनको गाँठो एक ठाउँमा स्थिर भए थप चनाखो हुनुपर्छ। नियमित रूपमा आफैंले महिनामा एकपटक आफ्नो स्तन परीक्षण गर्ने बानी विकसित गरेर गाँठो देखिए चिकित्सकीय परामर्श लिँदा बेलैमा ज्यान जोगाउन सकिन्छ।
तलब विभेद अन्त्य गर्न दबाब,पूर्वप्रधानमन्त्री डेभिड क्यामरुनले ठूला हाकिम र तल्लो कामदारको तलब अनुपात २० गुणाभन्दा बढी नहुने लक्ष्य बनाए पनि यसको कार्यान्वयन गर्न सकेनन्।बेलायतमा औसत तलबले एक परिवारको न्यूनतम आवश्यकता परिपूर्ति गर्न हम्मे पर्छ। अर्को अर्थमा कम्पनीका धेरै कमाउने हाकिमहरूको तलब प्रतिघन्टा १ हजार पाउन्ड हुन्छ भने न्यूनतम तलब बेलायतमा घन्टाको ७ दशमलब २० पाउन्ड छ। समाजमा धनी र गरिबबीचको खाडल अरू थपिँदै गएकाले यसलाई सम्बोधन गर्न जरुरी रहेको आवाजहरू तीव्र उठेको छ। बेलायतका ट्रेड युनियनले कम्पनीका ठूला कार्यकारिणीको तलब धेरै बढ्नु तर सामान्य कामदारको औसत साताको तलब ९ वर्षअघिकोभन्दा पनि कम रहेको प्रति सरकारको गम्भीर ध्यानाकर्षण गराएका छन्। प्रधानमन्त्री टेरेजा मेले प्रधानमन्त्री भएकै दिन ठूला हाकिमहरूको अत्यधिक तलबको समस्यासँग जुध्ने वाचा गरेकी थिइन्।बेलायतका विपक्षी दलका नेता जेरेमी कोर्बिनले तलबको उच्चतम रकम तोक्नुपर्ने र काम गर्ने वर्गको गरिबीलाई सशक्त सम्बोधन गर्नुपर्ने आवश्यकता औंल्याएका छन्। कम्पनीका हाकिमको मात्र नभई बेलायतका ठूला फुटबल खेलाडीको तलब पनि अप्रत्यासित बढी भएकाले समाजमा असमानता अरू बढेको टिप्पणी भएको छ ।
भारतका कन्नड धनाढ्यहरू,"टीओआईले सार्वजनिक गरेको टप १० धनाढ्यहरूको सूचीमा शेट्टी एक्लो कन्नाडिगाज अर्बपति हुन्, जसले मुलुक बाहिर आफ्नो सम्पत्ति जोडेका हुन्। आठजनाले आफ्नै गृह राज्यमा व्यापार गरेर अर्बपति बनेका छन्। तिनीहरूमा अधिकांश पहिलो पुस्ताका उद्यमी हुन् या तिनीहरूले आफ्नै अथक प्रयासबाट अर्बपति बन्न सफल भएका हुन्। एउटा राज्यको भाषिक समुदायलाई आधार बनाएर जारी टीओआईको सूचीमा कर्नाटकमा बस्नेहरूलाई समावेश गरिएको छैन। सूचीमा कन्नड भाषा बोल्नेलाई मात्र नभई राज्यमा सर्वाधिक बोलिने टुलु र कोन्काई भाषीलाई समेत समावेश गरिएको छ। टीओआईका अनुसार १ दशमलव ६ अर्ब अमेरिकी डलरसहित सूचीको दोस्रो नम्बरमा इन्फोसिसका सहसंस्थापक एनआर नारायण मूर्ति छन्। उनी आईटी क्षेत्रमा भारतकै नामुद धनाढ्यमध्येका एक हुन्। उनले आफ्नो कम्पनीमा विश्वको ध्यान खिच्न सफल भएका छन्। कोलार जिल्लाको सिद्लघट्टामा जन्मेका उनी हाई स्कुलका एक शिक्षकका छोरा हुन्। मूर्ति आफ्ना बुबाको कार्य क्षेत्रमै सुरुमै हुर्के र त्यहीँबाट स्कुले शिक्षा पूरा गरे। मैसुरुस्थित नेसनल इन्स्टिच्युट अफ इन्जिनियरिङबाट सन् १९६७ मा उनले इलेक्ट्रिकल इन्जिनियरिङमा स्नातक गरे। त्यसपछि आईआईटी कानपुरबाट स्नातकोत्तर डिग्री हासिल गरे। उनले सुरुका दिनहरूका कट्टर वामपन्थी विचारधारा अँगालेका थिए। तर, कम्युनिस्ट बुलगारिया प्रहरीले एउटा रेलमा चढ्ने बेला गरेको दुव्र्यवहारपछि उनले वामपन्थी विचारै परित्याग गरे। हाल उनी त्यसलाई अनुकम्पा पुँजीवाद भनेका छन्। सन् १९८१ मा इन्फोसिस कम्पनी खोलेका मूर्तिसँग हाल अन्य छ कम्पनीसमेत रहेका छन्। उनको आईटी सेवा कम्पनी हाल भारतकै अति धनी कम्पनी बनेको छ, जसले उनलाई अर्बपति बनाएको छ। मूर्ति मात्रै होइन, उनका सहयोगीहरूसमेत अर्बपति या करोडपति बनिसकेका छन्। मूर्तिको कम्पनीका सहसंस्थाहरूमध्येका नन्दन निलेकानी र के दिनेश टीओआईको सूचीमा क्रमश: ४ र ५ नम्बरमा छन्। निलेकानी र उनको परिवारको कुल सम्पत्ति ७ हजार ६ सय ४० करोड र दिनेश र परिवारको सम्पत्ति ५ हजार ७ सय ३० करोड भारतीय रुपैयाँ रहेको छ। बेङ्गलुरुमा जन्मेका निलेकानी आईआईटी बम्बईबाट इलेक्ट्रिकल इन्जिनियरिङमा स्नातक गर्नुअघि बाइसप कटन बोइज स्कुलमा पढेका थिए। उनी सन् २००२ देखि २००७ सम्म इन्फोसिस कम्पनीका प्रमुख कार्यकारी अधिकृत (सीईओ) का रूपमा कार्यरत थिए। केही वर्षपछि उनले इन्फोसिस छाडेर युनिक आइडेन्टिफिकेसन अथोरिटी अफ इन्डिया (यूआईडीएआई) मा मन्त्रीस्तरीय सेवा सुविधाका साथ अध्यक्षको भूमिका निर्वाह गरे। हाल उनी ईपेमेन्टका लागि बनेको नीति आयोगमा कार्यरत छन्। टीओआईको सूचीको तेस्रो नम्बरमा शिक्षा र स्वास्थ्य क्षेत्रमा लगानी गरी धनाढ्य बनेका ४३ वर्षीय रञ्जन पाई छन्। उनका हजुरबुबा टीएमए पाईले सन् १९५३ मा मनिपालमा कस्तुबा मेडिकल कलेज र त्यसको पाँच वर्षपछि मनिपाल इस्टिच्युट अफ टेक्नोलजी स्थापना गरेका थिए। जहाँबाट माइक्रोसप्टका सीईओ सत्या नडेल्लाले स्नातक गरे। पछि यी संस्थाहरू राजनका बुबा रामदास पाईले सञ्चालन गरे। हाल यी संस्थाहरू मनिपाल विश्वविद्यालयको अभिन्न भाग बनेको छ। राजन हस्पिटल एडमिनिस्ट्रेसन पढ्न अमेरिकास्थिति विसकन्सिनम्याडिसन विश्वविद्यालयमा गएको बेला उनले आफ्नो व्यापार कर्पोरेट संरचनामा सञ्चालन गर्ने निधो गरेका थिए। उनले मनिपाल एजुकेसन र मेडिकल ग्लोबललाई आफ्नो बनाउने मलेसिया, अन्टिगुआ, डुबई र नेपालमा विश्वविद्यालय क्याम्पस सञ्चालनमा ल्याए। हाल उनीद्वारा भारत र विदेशमा गरी १५ वटा हस्पिटल सञ्चालनमा छन्। पाईको कुल सम्पत्ति १ दशमलव ५ अर्ब अमेरिकी डलर रहेको छ। टीओईको धनाढ्य सूचीमा छैठौं बनेका छन्, भीजी सिद्धार्थ। चिकामागलुरुमा उनको परिवारको आफ्नै कफी खेती छ। त्यहाँ कफी उत्पादन गर्दै विभिन्न ठाउँमा निर्यात हुने गर्छ। तर, सिद्धार्थले सुरुमा परिवारको पुख्र्यौली पेसा कफी उत्पादनमा आफूलाई सीमित राख्न चाहेनन्। सेयर बजारमा केन्द्रित भए। पछि त्यसबाट कमाएको केही रकम उनले कफी खेत खरिद गर्नमा लगाए। सन् १९९५ सम्ममा उनी भारतकै सबैभन्दा बढी कफी निर्यात गर्ने बनिसकेका थिए। सन् १९९० को मध्यतिर उनले मनग्ये धनार्जन गरेपछि कफीमै थप लगानी गरे। सिंगापुर भ्रमणमा गएका बेला त्यहाँ उनले एउटा बियर बेच्ने क्याफेमा इन्टरनेटमा झुमिरहेका मानिसहरूको भीड देखे। युवा व्यवसायीका साथ सफ्टेयर कम्पनीमा लगानी गर्दै बेङ्गलुरुमा त्यस्तै क्याफे खोल्ने सोच मैले बनाएँ, सिद्धार्थले भने। उनले सन् १९९६ मा बेङ्गलुरुस्थित ब्रिगेड रोडमा पहिलो आउटलेट खोले। हाल उनीसँग भारतभर १ हजार ६ सय ५० वटा क्याफे चेन सञ्चालनमा छन्। यसबाट उनको आम्दानी हवात्तै बढेपछि १५ हजार एकडमा कफी खेती गर्दै माइन्डट्री लगायतका टेक कम्पनीहरूमा लगानी गरे। धनाढ्यको सूचीमा दक्षिण भारतकै सबैभन्दा ठूलो प्रोपर्टी डिभेलपर इरफान रजाक सातौं नम्बरमा छन्। उनको परिवारको व्यापार रियल स्टेटबाट भने सुरु भएको होइन। बेङ्गलुरुको वाणिज्य केन्द्रमा पुरुषहरूका लागि कपडा बेच्ने पसलबाट परिवारको व्यापार सुरु भएको हो। आफ्नो पढाइ सकेर उनले बुबाकै व्यापार थामे। त्यसैबाट मनग्ये धनार्जनपछि हाल उनी अर्बपछि बनेका छन्। सूचीको आठांै नम्बरमा मुटु रोग सर्जन डा देवी शेट्टी छन्। मेङ्गलुरूमा मनिपाल कार्डिक केन्द्र खोलेका उनले विभिन्न स्थानमा हस्पिटल सञ्चालन गरेका छन्। भारतको मुटु विभागका अनुसार उनको अस्पताल एक हजार बेडसहित विश्वकै सबैभन्दा ठूलो मुटु रोग अस्पताल हो। अस्पतालमा हरेक दिन ३० वटा मेजर हर्ट सर्जरी हुने गर्छ। उनको कम्पनीको सम्पत्ति हाल एक अर्ब अमेरिकी डलर पुगेको छ। (एजेन्सी)"
तत्काल १ लाख जरिवाना प्रस्ताव,"अहिले सबै मुद्दा जिल्ला अदालतमा दायर हुने गरेका छन्। अदालतमा अन्य मुद्दाको चाप रहने गरेकाले उपभोक्ताका मुद्दामा ढिलाइ हुने गरेको छ। मस्यौदामा उपभोक्तादेखि, ढुवानीकर्ता, बिक्रेता, सञ्चयकर्ताले दायित्व पूरा गर्नुपर्नेछ। ढुवानीकर्ताले तोकेकै समयमा गुणस्तरीय सामान पुर्याउनुपर्ने जनाएको छ। आफ्नो दायित्व पूरा नगरे कानुनी कारबाही हुनेछ। अनुगमन जाने क्रममा व्यवसायीलाई सूचना चुहावट गर्ने कर्मचारी र उपभोक्ताकर्मीलाई पनि कारबाही हुनेछ। कार्यक्रममा सरोकारवाला निकायहरूले मस्यौदा उपभोक्ताको हितसंगत भएकाले छिट्टै पारित गर्नुपर्ने बताएका थिए।"
पुराना भारु साटिनेछ : राजदूत उपाध्याय,"नयाँदिल्लीभारतका लागि नेपाली राजदूत दीपकुमार उपाध्यायले नेपालमा रहेका पुराना पाँच सय र एक हजारका भारतीय नोट साट्ने विषयमा दुई देशबीच कुराकानी भइरहेको जानकारी दिँदै समाधान निस्कने बताएका छन्। नयाँदिल्लीस्थित फरेन करेस्पोन्डेन्ट क्लबले नेपाल र भारतको सम्बन्ध विषयमा शुक्रबार आयोजित कार्यक्रममा उनले नेपालमा रहेका पुराना भारु नोट साटिने विषयमा भारतले आफूहरूलाई विश्वस्त गराएको बताएका हुन्। यही विषयमा वार्ता गर्न भारत आएको सरकारी टोलीले बिहीबार भारतीय पक्षसँग वार्ता गरी नोट साट्ने विषयमा आफूले तयार पारेको मोडालिटीबारे जानकारी गराएको छ।नोट साट्ने विषयमा दुई देशबीच विभिन्न तहमा वार्ता भइरहेको छ। विशेषत: डिसेम्बर ३० पछि पुराना नोटहरू नसाटिने हो कि भन्ने चिन्ताका साथ मलाई फोन आइरहेको छ। म पूर्ण रूपमा विश्वस्त छु, यो समस्या समाधान हुनेछ, उपाध्यायले भने। भारतमा पुराना नोटहरू साट्ने समयसीमा डिसेम्बर ३० मा सकिएको छ। उनले भारतमा काम गर्ने नेपालीहरूले घर फर्कंदा ठूलो मात्रामा भारतीय रुपैयाँहरू आफूसँगै लाने गरेको बताए।राजदूत उपाध्यायले नेपाल र भारतबीच विशेष सम्बन्ध रहेको र त्यो अरू कसैसँग तुलना गर्न आवश्यक नरहेको समेत बताए। उनले नेपाल र भारतबीचका सन्धि तथा सम्झौता पुनरावलोकन गर्न आवश्यक रहेको र त्यसका लागि दुवै देशका प्रतिनिधि सम्मिलित प्रबुद्ध समूहले काम गरिरहेको बताए। उपाध्यायले नेपाल र भारत सम्बन्धका विविध आयामका बारेमा आफ्नो धारणा व्यक्त गरेका थिए।"
पोखराका शक्तिपीठले तान्दै पर्यटक,"अर्काे शक्तिपीठका रूपमा रहेको भद्रकाली जमिनभन्दा ४५ मिटर अग्लो डाँडामा रहेको छ। गणेश र भद्रकालीसँगै छन्। गणेशको पूजा गर्ने स्थानीय ढेवाजु परिवारका सदस्यलाई भद्रकालीले सपनामा आएर गणेशको मात्रै पूजा गर्ने मेरो किन नगर्ने भनेपछि १९०१ मा मन्दिर स्थापना गरिएको किंवदन्ती छ। वैवाहिकस्थलका लागि धेरै जोडीले भद्रकाली रोज्ने गर्छन्। पोखरा घुम्न आएका अधिकांश पर्यटकले धार्मिक शक्तिपीठसहित महेन्द्र, चमेरे गुफा, बेगनास, रूपाताल, सराङकोटलगायतका पर्यटकीय क्षेत्र पुग्छन्। फेवताल माथिको डाँडोमा रहेको सेतो गुम्बा स्वदेशी र विदेशीको आकर्षणको केन्द्र मानिन्छ। धार्मिक शक्तिपीठले पनि पर्यटकको ध्यान खिचेको छ, पोखरा पर्यटन परिषदका अध्यक्ष सोम थापाले भने, धेरैजसो सबैमा पुग्छन्। पोखरामा साहसिक खेल, अन्नपूर्ण क्षेत्रसँगै शक्तिपीठले पर्यटकको बसाइ लम्बाएको छ। आन्तरिकसहित विदेशी पर्यटक शक्तिपीठमा पुग्ने गर्छन्, कोही आस्थाले त कोही त्यहाँको दृश्य हेर्ने अभिलाशाले।"
भारतीय जीर्ण मार्गले आयातकर्ता समस्यामा,"संघका वरिष्ठ उपाध्यक्ष ओमप्रकाश शर्मा कोलकाता बन्दरगाहबाट र भारतको अन्य राज्यबाट मालबाहक सवारी लिएर चालक आउन नमान्ने गरेको बताउँछन्। खाल्डाखुल्डीले मालबाहक सवारी पल्टिने घटनाले उनीहरू यो रुटमा गाडी ल्याउन चाहँदैनन्, उनले भने, आइहाले पनि उनीहरू सडककै कारण देखाउँदै बढी भाडा माग्छन्। आयातकर्ताले बढी भाडा तिर्नुपर्ने बाध्यता रहेको शर्माले सुनाए।"
सानिमाद्वारा एकीकृत सेवा,काठमाडौं सानिमा बैंकले वागमती डेभलपमेन्ट बंैकलाई प्राप्ति (एक्युजिसन) पछि सानिमा बंैक लिमिटेडको नामबाट एकीकृत कारोबार सुरु गरेको छ। अब सानिमा बैंकको शाखा सञ्जालमा हरिवन तथा लालबन्दी शाखाहरू पनि थपिएको बैंकले जनाएको छ। प्राप्ति पश्चात बैंकको चुक्ता पुँजी ५ अर्ब ३० करोड रुपैयाँ पुगेको जारी विज्ञप्तिमा छ। साथै मेचीदेखि महाकालीसम्म शाखा सञ्जाल ४३ वटा तथा एटीएम संख्या ४९ वटा पुगेको जनाइएको छ। हरिवनमा आयोजित प्राप्ति कार्यको शुभारम्भ सानिमाका ब्य्रान्ड प्रवद्र्धकद्वय मदनकृष्ण श्रेष्ठ र हरिवंश आचार्य (मह) तथा बैंकका सञ्चालक समितिका सदस्यद्वय भरतकुमार पोखरेल र महेश घिमिरेले संयुक्त रूपमा गरेको विज्ञप्तिमा उल्लेख छ।
छायो माघीको रौनक,"थारू समुदायका बालबालिका, युवायुवती तथा वृद्ध मघौटा नाचगान गर्दै रमाइरहेका छन्। मजदुरी, अध्ययन र व्यवसायमा घरबाहिर रहेकासमेत फर्किएका छन्। माघीको दुई सातादेखि नै भारतका विभिन्न सहरमा रोजगारीका लागि पुगेका थारू समुदाय फर्किसकेको उनले बताए। माघीबाट थारूको नयाँ वर्ष सुरु हुने भएकाले वर्षभरिका लागि बडघर, चौकीदार, स्वयंसेवकलगायत गाउँका अगुवा चयन गर्ने गरिन्छ। बडघर पदमा केही समयदेखि पहाडी मूलका व्यक्तिलाई पनि राखिँदै आएको छ। आपसी सद्भावको पर्वका रूपमा मनाइने भएकाले अन्य जातजातिसमेत माघीमा रमाउने गरेका छन्।"
सरकारी जग्गा व्यक्तिका नाममा,"नापीले २०७२ साल जेठ ६ गते अतिक्रमित जग्गाको फिल्ड बुक तथा नक्सा तयार गरी विभिन्न व्यक्तिलाई स्रेस्ता प्रमाणपत्र उपलब्ध गराएको हो। उक्त जग्गा मालपोतले रजिस्ट्रेसन पास भने गरिदिएको छैन। नापी विभागबाट दर्ताका लागि पत्र आएपछि त्यसैअनुसार गरिदिएको नापीका कर्मचारी बताउँछन्। तत्कालीन माओवादी द्वन्द्वका बेला माफियाका केही सदस्यलाई माओवादीले हिसारतमा राखेर छाडेको थियो। त्यसपछि अख्तियारमा समेत उजुरी परेको थियो। मालपोत अधिकृत सिकन्दर साहले उक्त जमिन रजिस्ट्रेसन पास रोकेर राखेको बताए। सरकारी जमिन पास हुन लागेको भन्ने कार्यालयमा उजुरीसमेत परेको थियो, साहले भने, सरकारी जमिन रजिस्ट्रेसन हुन लागेको थाहा पाएपछि रोकिएको हो। २०६४ असार १० मा तत्कालीन सहायक वन अधिकृत दीर्घनारायण कोइरालाले उक्त जग्गा वन मातहतमा रहेकाले व्यक्तिलाई दिन नमिल्ने भनी वन विभागमा प्रतिवेदन बुझाएका थिए। कोइराला हाल वन अधिकृत भई यहाँ आएका छन्।"
दुर्घटनामा ४ को मृत्यु,विराटनगर पूर्वका जिल्लामा बिहीबार र शुक्रबारभएका दुर्घटनामा चार जनाको मृत्यु भएको छ। सुनसरीको भोक्राहा ९ मा मोटरसाइकलबाट लडेर स्थानीय ३५ वर्षीय चन्द्रदेव खत्वेको मृत्यु भएको छ। यसैगरी उदयपुरको साउने ५ मा भएको दुर्घटनामा घाइते ४३ वर्षीय मानबहादुर नेपालीको मृत्यु भएको प्रहरीले जनाएको छ। ना२त ८०१० नम्बर ट्रयाक्टरबाट लडेर उनी गम्भीर घाइते भएका थिए। सप्तरीको तेरौता ५ मा स१त २७७८ नम्बर ट्रयाक्टरसँग ठोक्किँदा स६प ३४६० नम्बर मोटरसाइकल चालक खोजपुर १ का जितेन्द्र चौधरीको मृत्यु भएको छ। झापाको दमक ८ मा को१०प ८६४३ नम्बर मोटरसाइकल दुर्घटना हुँदा मोरङको उर्लाबारी ४ का गौरव श्रेष्ठको मृत्यु भएको प्रहरीले जनायो।
क्याम्प अफिस हटाउन माग,"मोरङ वैद्य नेतृत्वको नेकपा (क्रान्तिकारी माओवादी), विप्लव नेतृत्वको नेकपा मसाल र नेत्रविक्रम चन्द नेतृत्वको नेकपा (माओवादी) ले विराटनगरस्थित भारतको क्याम्प अफिस हटाउन माग गर्दै शुक्रबार घेराउ गरेका छन्। क्याम्प अफिस घेराउ गर्न जाँदै गरेका तीनवटै पार्टीका नेता कार्यकर्तालाई सुरक्षाकर्मीले सय मिटर टाढै रोकेका थिए। त्यसपछि कार्यकर्ताले नाराबाजी र सभा गर्दा विराटनगरजोगबनी सडक बिहान १० देखि ३ बजेसम्म अवरुद्ध रह्यो।"
सीमामा बढ्दै काठ तस्करी,"सीमाक्षेत्रका वनमा बढी तस्करी हुने गरेको छ, सहायक जिल्ला वन अधिकृत मदन चौधरीले भने, एक साताभित्र बरामद काठको प्रकृति हेर्दा भयावह अवस्था देखिएको छ। तस्करले सुराकी परिचालन गरी रातको समयमा भित्री सडकबाट तस्करी गरिरहेका छन्।जिल्ला वन कार्यालयका अनुसार चालु आवको ६ महिनाभित्र ३ सय ८ क्युफिट काठ बरामद भएको छ। त्यसमध्ये १ सय ५ दशमलब २४ क्युफिट काठ बेवारिस भेटिएको थियो। जिल्ला वनले काठसहित अन्य वन पैदावार तस्करीमा संलग्न १ सय १८ जनालाई पक्राउ गरी मुद्दा दायर गरिएको जनाएको छ। गत वर्ष जिल्ला वनले ७ सय ४४ दशमलव ६३ क्युफिट काठसहित ३९ जनाविरुद्ध १७ थान मुद्दा दायर गरेको थियो। बाँके प्रहरी प्रवक्ता डीएसपी सरोज पौडेलले अनुसन्धान प्रक्रियाका कारण बरामद काठ वन कार्यालयमा बुझाउन ढिलो हुने गरेको बताए। प्रहरीकै सक्रियताका कारण काठ तस्कर धमाधम पक्राउ परिरहेको उनले दाबी गरे। जिल्ला वन अधिकृत पुष्पराज बर्तौलाले वन रक्षकको दरबन्दी पूर्ति हुन नसकेको, केही स्थानमा वन समूहको मिलेमतो तथा स्थानीय तस्करको प्रलोभनमा पर्ने कारणले चोरीनिकासी हुने गरेको बताए। जिल्ला वन कार्यालयमा ५३ कर्मचारी रिक्त छन्।"
प्रयोजनबिनै रकम खर्च,"सामुदायिकले केका लागि रकम खर्चिएको हो, त्यसको छानबिन गरी अनियमितता भएको भए प्रचलित कानुनबमोजिम कारबाहीका लागि पेस गर्न सम्बन्धित इलाक वन कार्यालयलाई पत्रचार गरिएको पनि उनले जानकारी दिए। तर, मंसिर २० गते लेखिएको पत्रबारे अहिलेसम्म कुनै जानकारी छैन। बैंकमा मौज्दात रकम जथाभावी खर्चेर अनियमितता गरेको देखिन्छ, जिल्ला वन अधिकृत श्रीप्रसाद बरालले भने, उपभोक्ता समूह आफंै स्वायत्त संस्था भएकाले अनियमितता रोक्न समस्या छ। मौज्दात रकम जथाभावी खर्च नहोस् भनेर जिल्ला बंैकले पछिल्लो समय बैंकलाई खाता रोका गर्न पत्राचार गरेको पनि उनले जानकारी दिए।"
पुरुषले जाँच्छन् गर्भ,"जिल्ला अस्पताल प्रमुख डा राजेन्द्र जीसीले कतिपय ठाउँमा गर्भवती जाँच पुरुषले गर्नुपर्ने बाध्यता रहेको बताए। यो संवेदनशील विषय हो, महिला नभएको खण्डमा पुरुषले पनि काम गर्नुपर्ने बाध्यता हुन सक्छ, उनले भने, यस विषयलाई ध्यानमा राखी जतिसक्दो चाँडो पीपलमा अनमी पठाउने विषयमा छलफल भइरहेको छ। उनले लोकसेवाको सिफारिस भएर आएपछि पीपलमा पठाउने बताए।"
"तलब सरकारी, काम निजीमा","भरतपुर बीपी कोइराला मेमोरियल क्यान्सर अस्पतालमा कार्यरत चिकित्सक निजी अस्पतालमा (प्राइभेट प्राक्टिस) बिरामी जाँच्न व्यस्त रहेको पाइएको छ। अधिकांश चिकित्सकका लगानीमा ठूला अस्पताल सञ्चालनमा छन्। भरतपुरको चौबीसकोठी, विमानस्थल आसपास उनीहरूले ठूला अस्पताल सञ्चालन गरेका छन्। चिकित्सक मात्र होइन, प्याथोलोजीका अधिकांश टेक्नोलोजिस्टले बाहिर काम गर्दै आएका छन्। आकर्षक कमाइ हुने भएकाले उनीहरूको ध्यान निजीमा हुन्छ। क्यान्सर अस्पतालमा आउने बिरामीलाई राम्रो सेवा दिने प्रलोभन देखाएर उनीहरूले आफ्ना अस्पतालमा बोलाउने गरेका छन्। क्यान्सर अस्पताल सञ्चालक समितिको केही दिनअघि बसेको बैठकले चिकित्सकलाई निजीमा जान रोक लगाउने र आफंैले विस्तारित सेवा चलाउने निर्णय गरेको छ। अस्पतालका कार्यकारी निर्देशक डा चीनबहादुर पुन आफैं यहाँको २४ कोठीस्थित जयबुद्ध अस्पतालका वरिष्ठ प्याथोलोजिस्ट हुन्। उक्त अस्पतालमा उनको लगानी पनि छ। अस्पतालमा कार्यरत ५१ जना चिकित्सकमध्ये अधिकांश निजीमा बिरामी जाँच्छन्। उनीहरू दिउँसो ४ बजेपछि निजीमा बिरामी जाँच्न पुग्छन्। क्यान्सर सञ्चालक समितिले चिकित्सकलाई प्राइभेट प्राक्टिसमा नजान भन्दै पदअनुसार १३ देखि १८ हजार रुपैयाँसम्म भत्ता दिँदै आएको छ। भत्ता बुझ्ने चिकित्सकसमेत निजीमा जान थालेपछि समितिले आधा रकम कट्टा गरेको जनाएको छ। हामीले चिकित्सकहरू बाहिर नजाऊन् भनेर आकर्षक भत्तासमेत उपलब्ध गराएका थियौं, अस्पताल सञ्चालक समितिका अध्यक्ष डा प्रकाशराज न्यौपानेले भने, अधिकांश चिकित्सक बाहिर जान थालेपछि अस्पतालमा बेथिति देखिएको हो। २०५३ देखि २०६१ सालसम्म चिकित्सक र कर्मचारीले बाहिर काम गर्न नपाउने व्यवस्था थियो। सञ्चालक समितिका तत्कालीन अध्यक्ष डा भक्तमान श्रेष्ठको पालामा क्यान्सर विशेषज्ञ दुर्लभ रहेको र बिरामीलाई सुविधाका लागि भन्दै बाहिर सेवा गर्न खुला गरेपछि बेथितिको सुरुवात भएको हो। यहाँस्थित चौबीसकोठीमा रहेको नारायणी सामुदायिक अस्पताल, जयबुद्ध, चितवन अस्पताल, सप्तगण्डकी, शान्ति, पुष्पमाञ्जली, नेसनल सिटी अस्पताल, आशा, सेन्ट्रललगायत निजी अस्पतालमा क्यान्सरका चिकित्सक संलग्न छन्। यी अस्पतालमध्ये धेरैजसोमा उनीहरूको लगानी छ। अस्पतालमा क्यान्सरका विशेषज्ञ चिकित्सकको नामसहितको बोर्ड नै झुन्डयाइएको छ। उनीहरू कार्यरत अस्पतालका उपकरण कहिल्यै बिग्रँदैनन्। क्यान्सरमा भने महत्त्वपूर्ण उपकरण बिग्रन्छ, एक कर्मचारीले भने, त्यसपछि सबै बिरामी जाँचका लागि निजीमा जान बाध्य हुन्छन्।त्यस्तै काठमाडौं क्यान्सर सेन्टरमा डा अञ्जनीकुमार झाको लगानी छ। निजी अस्पतालमा सेवा दिन नपाइने नियमसँगै समितिले चिकित्सकलाई प्रोत्साहित गर्न विस्तारित ओपीडी (ईएचएस) सेवा लागू गर्ने र अस्पतालबाट जनशक्ति उत्पादनसमेत थाल्ने गरी क्यान्सर इन्स्टिच्युट बनाउने निर्णय गरेको अध्यक्ष डा न्यौपानेले बताए। क्यान्सर अस्पतालमा विस्तारित ओपीडी लागू भएपछि चिकित्सकले अतिरिक्त समय सेवा दिँदा थप सुविधा पाउँछन्। स्वास्थ्य मन्त्री गगन थापाले अस्पताल सुधारका लागि सञ्चालन समिति अध्यक्ष डा न्यौपाने र कार्यकारी निर्देशक डा चीनबहादुर पुनलाई एकमहिने अल्टिमेटम दिएपछि समितिको आकस्मिक बैठकले निजीमा जान रोक लगाउने निर्णय गरेको हो।अस्पतालमा आउने बिरामीबाट उठाइने शुल्कको मुख्य रकम चिकित्सकले र बाँकी प्रयोगशाला, रेडियोलोजी, नर्सिङलगायत स्वास्थ्यकर्मी र अस्पतालले पाउने जनाइएको छ। यसो गर्दा बिरामीले निजी अस्पतालको तुलनामा सस्तो शुल्कमा सेवा पाउने समितिको भनाइ छ। अध्यक्ष डा न्यौपानेका अनुसार अस्पतालको विस्तारित ओपीडी सेवा सञ्चालनसम्बन्धी नियम बनाउन समिति बनाइसकेको छ। चाँडै नै ननप्राक्टिस लागू गर्ने तयारीमा समिति लागेको छ। नियम लागू भएपछि चिकित्सकले अस्पतालभित्र आवश्यक परेको जुनसुकै बेला सेवा दिनुपर्छ। अहिले सरकारले तोकेको समयपछि चिकित्सक निजीमा पुग्छन्। बिरामीलाई आवश्यक जाँचका लागि सहायकको भरमा छाड्ने गरिन्छ। अस्पतालमा कार्यरत तीन सयभन्दा बढी चिकित्सक र कर्मचारीलाई अस्पताल परिसरमै आवास सुविधा दिइएको छ। अस्पताल सुधार हुन्छ भने बाहिर प्राइभेट प्राक्टिस बन्द हुनुपर्छ, चिकित्सक विजयचन्द्र आचार्यले भने, समितिले गरेको निर्णर्य सबैले स्वीकार्नुपर्छ। डा आचार्य आफैं यहाँ चितवन अस्पतालमा प्राइभेट प्राक्टिक्समा जान्छन्। म आफैं निजीमा संलग्न छु उनले भने, अस्पताल सुधार भए निजीमा जान छाड्छु। अस्पतालमा ५१ विशेषज्ञ, २० मेडिकल अधिकृत र १६ जना चिनियाँ विशेषज्ञ स्वयंसेवक कार्यरत छन्। धेरैजसो विशेषज्ञ यहाँका निजी अस्पतालका सञ्चालक छन्।"
औषधि पसले आन्दोलित,"जनकपुर औषधि व्यवसायी संघको आह्वानमा शुक्रबार यहाँका औषधि पसल तथा निजी क्लिनिक बन्द गरिए। सहायक प्रजिअ राजेश गिरीको निलम्बनसहितका ६ सूत्रीय माग राखी नेपाल औषधि व्यवसायी संघ, जनकपुर शाखाले बिहीबार औषधि पसल बन्द गर्ने घोषणा गरेको थियो। संघर्ष समितिका संयोजक केदारनाथ पाठकले गैरकानुनी हस्तक्षेपका कारण औषधि पसलहरू बन्द गर्नुपरेको बताए।"
दुर्घटनामा मृत्यु,मोरङ विराटनगर ६ स्थित विद्युत् प्राधिकरण कार्यालयअगाडि शुक्रबार भएको दुर्घटनामा ८ नम्बर वडाका ३५ वर्षीय मनीष दुगडको मृत्यु भएको छ। को२१प ५६८१ नम्बर मोटरसाइकलमा सवार दुगडलाई पहिचान खुल्न नसकेको गाडीले ठक्कर दिएको प्रहरीले जनाएको छ।
परिवारलाई सहयोग,नुवाकोट ताप्लेजुङमा हत्या गरिएका वनरक्षक गणेशबहादुर शाहीको परिवारलाई जिल्ला वन कार्यालय नुवाकोटका कर्मचारीले सहयोगस्वरूप एक दिनको तलब प्रदान गरेका छन्। शाही ताप्लेजुङ फिल्डमा कार्यरत हुँदा मारिएका थिए।
शिवरामलाई ३२ औं उपाधि,"काठमाडौंशिवराम श्रेष्ठले एमेच्योर छँदै १२ वर्षअघि नेपाली व्यावसायिक गल्फको चर्चित प्रतियोगिता वेस्टर्न ओपन को उपाधि जितेका थिए। उनले प्रोटर्न भएलगत्तै सन् २००७ मा सीएमएस ओपनको ट्रफी पनि कब्जा गरेका थिए। उनले नेपालकै सबैभन्दा प्रतिष्ठित सूर्य नेपाल मास्टर्स पनि तीन वर्षअघि जितेका थिए, जुन पीजीटीआई (प्रोफेसनल गल्फ टुर अफ इन्डिया) को प्रतियोगिता पनि हो। सन् २०१५ सम्म पीजीटीआईमा नियमित खेल्दै आएका उनको निम्ति घरेलु कोर्समा उपाधि जित्नु सामान्य भइसकेको छ। नेपाली गल्फकै सर्वाधिक सफल यी प्रोले शुक्रबार सूर्य नेपाल च्यालेन्जको उपाधि पनि जिते। यो उनको ३२ औं उपाधि हो।पार ६८ को रोयल नेपाल गल्फ क्लब (आरएनजीसी) मा शिवरामले पहिलो दिन इभन पार ६८ स्कोर गरेका थिए। दोस्रो दिन दुई अन्डर ६६ स्कोर गरेका उनी त्यसबेला शीर्षस्थानमा रहेका भाइ जयरामभन्दा ५ स्ट्रोक पछाडि थिए। तर, तेस्रो दिन पनि ६६ स्ट्रोक खेल्दै उनी शीर्षस्थानमा उक्लिए। दुई स्ट्रोकको अग्रता लिएर अन्तिम दिनको खेल सुरु गरेका उनले चार अन्डर ६४ को कार्ड बनाउँदै करिअरको ३२ औं उपाधि जिते। उनीसँग १० स्ट्रोक पछाडि परेका भुवन नगरकोटी उपविजेता भए।भुवनभन्दा चार स्ट्रोक अगाडि रहेका शिवरामले १ ओभर ३५ खेल्दै सुरुका नौ होलमै तीन स्ट्रोकको अग्रता लिएका थिए। जयरामले ३६ र भुवनले ३४ स्ट्रोक खेलेका थिए। पछिल्ला नौ होल चार अन्डर २९ मा राख्दै शिवरामले ठूलो अन्तरको जित हात पारेका हुन्। भुवनले ३६ र जयरामले ३८ स्ट्रोक खेलेको फाइदा पनि शिवरामलाई भयो। कुल ५४ होलको प्रतियोगितामा शिवरामको स्कोर आठ अन्डर २ सय ६४ रह्यो। आरएनजीसीमा यो स्कोरलाई राम्रै मानिन्छ।पछिल्ला दुई दिन राम्रो खेलें त्यसैले उपाधि जित्न गाह्रो भएन, ७५ हजार रुपैयाँ पुरस्कार थापेका शिवरामले भने, अरूले कस्तो खेल्छन् भन्ने थाहा पाएर पनि हुन सक्छ उपाधि होडमा खासै दबाब बेहोर्नुपरेन। सूर्य नेपाल च्यालेन्जको सफलतासँगै उनले सूर्य नेपाल गल्फ टुर २०१६१७ मा सुरुका दुवै उपाधि कब्जा गरेका छन्। उनी पुसमा धरानमा भएको इस्टर्न ओपनमा पनि च्याम्पियन भएका थिए।समग्र स्कोरलाई हेर्ने हो भने उनलाई उपाधि होडमा चुनौती दिन सक्ने अरू गल्फर खासै देखिंदैनन्। चौथो चरणमा दुई ओभर २ सय ७० को कार्ड बनाएका भुवनको समग्र स्कोर २ ओभर २ सय ७४ रह्यो। उनले ४६ हजार रुपैयाँ पाए। ६ ओभर ७४ स्कोर गरेपछि जयराम (कुल ४ ओभर २ सय ७६) तेस्रो स्थानमा झरे। सञ्जय लामाको स्कोर पनि उति नै रह्यो। उनले अन्तिम दिन १ ओभर ६९ खेले। जयराम र सञ्जयले समान २९ हजार २ सय ५० रुपैयाँ हात पारे।कुल ४ लाख रुपैयाँ पुरस्कारको प्रतियोगितामा रामे मगर ५ ओभर ७३ स्कोर गर्दै शीर्ष पाँचमा अटाए। उनको कुल स्कोर सात ओभर २ सय ७९ रह्यो। तीन ओभर ७१ खेलेका रवि खड्का कुल नौ ओभर २ सय ८१ सहित छैटौं भए। चूडाबहादुर भण्डारी, धनबहादुर थापा, भेट्रान प्रो दीपक थापामगर समान १० ओभर २ सय ८२ सँगै संयुक्त सातौंमा रहे। सूर्यप्रसाद शर्मा (१२ ओभर २ सय ८४) शीर्ष दसमा अटाए।एमेच्योरतर्फ सन्तोष रोक्का १९ ओभर २ सय ९१ खेल्दै पहिलो भएका छन्। अन्तिम दिन ७ ओभर ७५ स्कोर गरेका उनी सूर्य नेपाल गल्फ टुरमा सहभागी भएको दोस्रो प्रतियोगितामै एमेच्योर विजेता भएका हुन्। उनले यसअघि इस्टर्न ओपन (सन् २००९धरान) मा कट मिस गरेका थिए। उपविजेता भएका जीवन राई (२० ओभर २ सय ९२) ले पार ३ को १४ औं होलमा होल इन वान गरेका थिए। प्रतियोगितामा २९ प्रो र ११ एमेच्योर सहभागी थिए।"
रियलको कीर्तिमान यात्रा,"तर त्यसको ५ मिनेटपछि कासेमिरोलाई पेनाल्टी एरियामा लडाएपछि रियलको आस फर्केको हो। त्यसमा रामोसले परिपक्वता देखाए।बेन्जेमाले थप समयको तेस्रो मिनेट चल्दा सेभियालाई स्तब्ध पारे। यसअघि सेल्टाभिगो र इबारले अन्तिम ८ मा स्थान बनाइसकेका छन्। अन्तिम ८ मा यसअघि एट्लेटिको म्याड्रिड, बार्सिलोना, अल्भेस, अलकोरकोन र रियल सोसिसाड परिसकेका छन्। उता इटालियन कपअन्तर्गत एसी मिलानले टोरिनोलाई २१ ले हराउँदै क्वाटरफाइनलमा युभेन्ट्ससँगको भिडन्त पक्का गरेको छ। जुराज कुका र गियाकोमो बोनाभेन्तुराले दोस्रो हाफको ४ मिनेटभित्र गोल गरी मिलानलाई यो जित दिलाएका हुन्। गत वर्षको कप फाइनल यसपटक क्वाटरफाइनलमा देखिन लागेको हो। गत वर्ष युभेन्ट्सलाई मिलानलाई हराएर उपाधि जितेको थियो। मिलानले हालै युभेन्ट्सलाई इटालियन सुपरकपमा हराएर उपाधि जितेको थियो।"
संकटा फाइनलमा,"धनगढी संकटा खप्तड गोल्डकपको फाइनलमा प्रवेश गरेको छ। उसले शुक्रबार आयोजक सुदूरपश्चिम११ लाई १० ले पराजित गर्यो। अब संकटाले उपाधिका लागि शनिबार मनाङमस्र्याङ्दी क्लबको सामना गर्दैछ। संकटाका अनिल तामाङले १६ औं मिनेटमा गरेको गोल नै निर्णायक भयो। उनले फिकिकबाट गोल गरेका थिए। सुदूरपश्चिम११ ले पटकपटक पाएको मौका सदुपयोग गर्न सकेन। घरेलु दर्शकको साथ पाएको आयोजक सुदूरपश्चिम११ ले खेल अवधिभर बललाई आफ्नो नियन्त्रणमा राखे पनि गोल गर्न सकेन। उसका सबै प्रहार संकटाका गोलरक्षक टिकेन्द्र थापाले विफल तुल्याए। उनी खेलको म्यान अफ द म्याच घोषित भए। संकटाका प्रशिक्षक सल्यान खड्गीले केही खेलाडी घाइते भएका कारण दबाबमा खेल्नुपरेको स्वीकारे। तर उपाधि जित्नका लागि आफूहरू तयार रहेको बताए।आयोजक सुदूरपश्चिम११ का प्रशिक्षक सोनु भट्टराईले खेलाडीले राम्रो खेले पनि तालमेल मिल्न नसक्दा हार बेहोर्नुपरेको बताए। संकटाका अनुभवी खेलाडी र गोलकिपरको उत्कृष्ट प्रदर्शनका कारण हामीले गोल गर्न सकेनौं, भट्टराईले भने, हारे पनि टिमले अहिलेसम्मकै उत्कृष्ट प्रदर्शन गर्यो।"
हसनको दोहोरो शतक,बेलिङटन सकिब अल हसनको दोहोरो शतक तथा मुसफकिर रहिमको शतक मदतले बंगलादेशले न्युजिल्यान्डविरुद्धको पहिलो टेस्ट शुक्रबार आफ्नो पकडमा राख्यो। ब्याटिङमा धेरै कीर्तिमान बनेको दोस्रो दिन समाप्त हुँदा बंगलादेशले सात विकेट गुमाएर ५ सय ४२ रन बनाएको छ। सकिब २ सय १७ रन बनाएर आउट भए। यो बंगलादेशी ब्याट्सम्यानले बनाएको अहिलेसम्मकै उच्च टेस्ट स्कोर हो। त्यस अगाडि मुसफकिर १ सय ५९ रन बनाएर आउट भए। उनीहरूले बंगलादेशका लागि कीर्तिमान ३ सय ५९ रनको साझेदारी गरे। न्युजिल्यान्डविरुद्ध पाँचांै विकेटका लागि पनि यो अहिलेसम्मकै ठूलो साझेदारी हो। वेडको रोमाञ्चक शतकब्रिसवेन म्याथ्यु वेडले अन्तिम बलमा रोमाञ्चक शतक पूरा गरेपछि अस्ट्रेलियाले पाकिस्तानलाई शुक्रबार गावामा भएको पहिलो वानडेमा ९२ रनले हराएको छ। विकेटकिपर वेडको शतक मदतले अस्ट्रेलियाले ५० ओभरमा नौ विकेट गुमााएर २ सय ६८ रन बनाएको थियो। त्यस अगाडि माथिल्लो क्रमका ब्याट्सम्यान सस्तोमै आउट भए। यस्तोमा अस्ट्रेलिया एक समय पाँच विकेट गुमाएर ७८ रनको स्थितिमा थियो। त्यसयता सिमर जेम्स फल्कनरले ३२ रन मात्र खर्चेर चार विकेट लिए र पाकिस्तान ४२४ ओभरभित्र १ सय ७६ रन बनाएर अलआउट भयो। अस्ट्ेरलियाले १७ ओभरभित्र पाँच विकेट गुमाएपछि खेल पाकिस्तानको नियन्त्रणमा आएको थियो। वेड र ग्लेन म्याक्सवेलले छैटौं विकेटका लागि ८२ रनको साझेदारी गरे। म्याक्सवेलले ६० रन बनाए।
गेम चेन्जर,"गत वर्षको वल्र्ड ट्वान्टीट्वान्टीमा बंगलादेशविरुद्ध रन आउटको सम्भावना बढाउन ग्लोब्स फुकाले। अनि मुम्बईमा भएको विश्वकप फाइनलमा आफूलाई पाँचौं क्रमको ब्याटिङमा बढुवा गरे। प्रतियोगितामा उनले खासै रन बनाएका थिएनन्, फाइनलका म्यान अफ द म्याच भए। त्यसैले त टाइम पत्रिकाले पनि उनलाई विश्वका सय प्रभावशाली व्यक्तित्वको सूचीमा राखेको थियो र क्रिकेटबाट यस्तो उपलब्धि हात पार्ने उनी अहिलेसम्मकै एक्लो खेलाडी हुन्। सायद धोनीसँग सीमित ओभरको क्रिकेट कसरी जित्ने हो भन्ने फुर्मला छ। त्यसैले त उनको नेतृत्वमा भारतले १ सय ५१ खेल जित्यो। त्यसमा एक चौथाइ खेलमा उनी नटआउट रहे। यसक्रममा उनले आफ्नो इनिङ्स, खेल र सिरिजलाई मात्र प्रभावित गरेनन्, पूरा खेललाई परिवर्तन गरे। ट्वान्टीट्वान्टी क्रिकेटको लोकप्रियता, आईपीएलको विस्तार यी सबैमा पछिल्लो एक दशकभित्र धोनीको योगदान छ। कप्तानीको क्रममा उनले पूरा आधुनिक क्रिकेटलाई नै परिवर्तन गरे। द गार्डियन"
पुलिस र आर्मी सेमिफाइनलमा,सुनीलले नटआउट ६० रन बनाएपछि पुलिसले १३ ओभरमै लक्ष्य पूरा गर्यो। लगातार दोस्रो खेलमा म्यान अफ द म्याच चुनिएका सुनीलले ४२ बल खेली ४ चौका र ४ छक्का प्रहार गरे। उनले ३९ बलमा अर्धशतक पूरा गरेका थिए। दिलीप नाथ ९ र आरिफ शेख २७ रनमा आउट भए। दिलीप रनआउट भए भने आरिफलाई हासिमले आउट गरे। ओपनिङ बलरद्वय अविनाश कर्ण र सोमपाल कामीले एकापसमा ७ विकेट बाँडेपछि आर्मीले टस जितेको रोयल पीसी फाइटरलाई १७ ओभरमा ४५ रनमा अलआउट गर्यो। अविनाशले ४ ओभरमा २ मेडन राख्दै ३ रन खर्चेर ४ र सोमपालले ४ ओभरमा १ मेडन राख्दै ८ रन खर्चेर ३ विकेट लिए। अविनाश दुई र सोमपाल एकपटक ह्याट्रिकको नजिक पुगेका थिए। लोकेन्द्र चन्दले २ र जितेन्द्र मुखियाले १ विकेट लिए। सोमपालको पहिलो बलमै रविन जोशीले चौका प्रहार गरेका थिए। तर ६ ओभर खेल्दा टोलीले १२ रन बनाउँदा ७ विकेट गुमाइसकेको थियो। विजय सुनार (११) ले मात्र रोयल पीसी फाइटरबाट दोहोरो स्कोर बनाए। आर्मीले ४ ओभरमै लक्ष्य पूरा गर्यो। सागर पुन २१ बलमा ७ चौका प्रहार गरी ३६ र सोमपाल ४ बलमा ३ रन बनाई नटआउट रहे।
विद्यालय परिसरमै जंकफुड,"धनकुटाजिल्लाका अधिकांश विद्यालयमा टिफिनको घन्टी बज्नासाथ बालबालिका चमेनागृह र नजिकका पसल पुग्छन्। उनीहरूको पहिलो रोजाइ जंकफुड किन्नु र खानुमा हुन्छ। पछिल्लो समय विद्यालयका बालबालिकामा जंकफुडप्रति आकर्षण बढ्दो छ।जिल्ला अस्पतालमा बालबालिकाले खानामा अरुचि हुने समस्या लिएर अभिभावक आउने क्रमसमेत उही रफ्तारमा रहेको चिकित्सकको भनाइ छ। घरमा तयार गरिएको दाल भात तथा अर्गानिक परिकारभन्दा बाहिरका खानेकुरामा आकर्षण बढेकाले खाना अरुचि हुने समस्या रहेको अस्पतालका मेडिकल सुपरिटेनडेन्ट डा मदनकुमार उपाध्यायले बताए।समान प्रकृतिका समस्या भएका बालबालिका अस्पताल ल्याउने गरिएको उनको भनाइ छ। चाउचाउ, बिस्कुटलगायत खानेकुरा सहजरूपमा खाने गरे पनि दैनिक उपभोग्य वस्तुमा बालबालिकाको रुचि घट्दै गएको छ, उपाध्यायले भने, यसको न्यूनीकरणका लागि अभिभावकदेखि शिक्षकसम्मको उचित ध्यान जान जरुरी छ।रासायनिक पदार्थ मिसावट हुने तयारी खाजाबाट कलिला नानीहरूमा स्मरण शक्ति ह्रास हुनेदेखि अन्य शारीरिक दुर्बलता उत्पन्न हुने खतरा रहेकाले यसको नियन्त्रण आवश्यक रहेकामा उनी जोड दिन्छन्। खासगरी अभिभावकले दिउँसोको खाजाका लागि भन्दै घरबाट अर्गानिक खानेकुराको विकल्पमा बालबालिकालाई पैसा दिने चलन बढ्दै जाँदा जंकफुडप्रति आकर्षण बढेको जनाइएको छ।विद्यालय हाताभित्रै जंकफुड व्यापार फस्टाउँदै गएको छ। पछिल्लो समय यसप्रतिको आकर्षणले जिल्लामा गम्भीर समस्याको रूप लिँदै गएको हो। विद्यालयमा शिक्षक र घरमा अभिभावकले नियन्त्रणका लागि पहल गर्नुपर्ने शिक्षा अधिकारी रामबहादुर थापा बताउँछन्। उनले जंकफुडलाई निरुत्साहित गराउन पहल गर्ने दाबी गरे।बाहिरका खाजाप्रति ग्रामीणभन्दा सहरी क्षेत्रका बालबालिका बढी आकर्षित हुने शिक्षक मनोज राईले बताए। बजारमा सहज पाइने जंकफुड आफूलाई खुबै मन पर्ने छात्रा दिक्षा राईले बताइन्। उनले घरबाट टिफिन ल्याउन छाडेकाले पसलकै खानेकुरा बढी खाने गरेको बताइन्।सदरमुकामलगायत ग्रामीण क्षेत्रमा समेत विद्यालय हाताभित्रै बालबालिकालाई लक्षित गरी जंकफुड बिक्रीवितरण हुने गरेको छ। खासगरी चाउचाउ, बिस्कुट, पानीपुरी, चटपटेलगायत बालबालिकाले बढी रुचाउने अभिभावकहरू बताउँछन्। विद्यालय हातामा जंकफुड निरुत्साहित गराउन आफूहरू योजनाबद्ध रूपमा लाग्ने जिल्ला बालकल्याण अधिकारी तथा प्रमुख जिल्ला अधिकारी प्रेमप्रकाश उप्रेतीले बताए। जंकफुडप्रति बालबालिकाको आकर्षणबारे अधिकांश अभिभावक र शिक्षकलाई जानकारी भए पनि नियन्त्रण नहुँदा समस्या भएको क्षेत्रीय शिक्षा निर्देशनालयका उपनिर्देशक रमेश दाहालले बताए। मालबक केरा र फलफूल बजारमा बिक्री गर्ने अनि बजारबाट जंकफुड बालबालिकालाई लग्ने गरिन्छ, उनले भने, फाइदा हुने कुरा बालबालिकालाई पनि खुवाउन सिकाउनु जरुरी छ।"
महिला हिंसा र बाल अधिकार हनन बढी,"मोरङ पूर्वाञ्चलमा महिला हिंसा र बालअधिकारका घटना बढ्दै गएको एक तथ्यांकले जनाएको छ। इन्सेक विराटनगरले सार्वजनिक गरेको सन् २०१६ को तथ्यांकले यस्तो देखाएको हो।सन् २०१६ मा पूर्वाञ्चलमा महिला हिंसाको ७ सय ३० र बालअधिकार हनन १ सय ८८ घटना घटेको तथ्यांकमा उल्लेख छ। यस अवधिमा १ सय ८७ बलात्कार घटनामा १ सय १३ नाबालिक पीडित भएको इन्सेक विारटनगर संयोजक तथा पूर्वाञ्चल मानव अधिकार संरक्षक सञ्जालका संयोजक सोमराज थापाले बताए। उनले पूर्वाञ्चलमा यस वर्ष सबैभन्दा बढी महिला हिंसा र दोस्रोमा बालअधिकार हनन भएकाले मानव अधिकार रक्षकलाई चिन्तित बनाएको बताए। बलात्कार प्रयास र यौनजन्य दुव्र्यवहारका ५३ नाबालिकसहित ६८ महिला पीडित भएको उनको भनाइ छ। बलात्कार, बलात्कार प्रयास र यौनजन्य दुव्र्यवहार घटना गम्भीर चुनौती बनेको उनले बताए। सोही अवधिमा अपहरण ४, राज्यपक्षबाट गिरफ्तारी ३, कुटपिट ३२, अमानवीय कार्य ४, ४६ हत्याको घटनामा ३ जनाको राज्य पक्षबाट भएको तथ्यांकमा उल्लेख छ। जातीय विभेदको ७ लगायत मानव अधिकार हननको कुल १ हजार १७ घटना पूर्वाञ्चलमा घटेको तथ्यांकले जनाएको छ। सन् २०१५ मा मानव अधिकार हनन कुल १ हजार ४ सय २१ भएको थियो। सन् २०१६ मा सन् २०१५ भन्दा ४ सय ९ वटा कम मानव अधिकार हनन भएको पाइयो। यस वर्ष भने नागरिक र राजनीतिक अधिकार हननका घटना कमी भए पनि महिला हिंसा र बालअधिकार हननमा वृद्धि भएको छ।"
३ नगरको बजेट सवा ३८ करोड,बेल्टारबसाहा नगरपालिकाले भने १२ करोड ८ लाख ७६ हजार २ सय ६० को बजेट सार्वजनिक गरेको छ। कार्यकारी अधिकृत हरिप्रसाद चापागाईंले प्रस्तुत गरेको बजेमा आम्दानीतर्फ ८ करोड ९४ लाख २३ हजार रुपैयाँ पेस गरिएको छ। आम्दनीभन्दा झन्डै साढे ३ लाखभन्दा बढी खर्च देखाइएको बजेटमा विशेष क्षेत्रलाई भनेर पनि विनियोजन गरिएको छैन। यसैगरी त्रियुगा नगरपालिकाले १८ करोड४३ हजार रुपैयाँ बजेट प्रस्ताव गरेको छ।गोलबजारको १६ करोडसिरहा गोलबजार नगरपालिकाको तेस्रो नगरपरिषद्ले आर्थिक वर्ष २०७४७५ का लागि १६ करोड बजेट विनियोजन गरेको छ। नगरपालिकाका कार्यकारी अधिकृत राजकुमार दासले बुधबार आर्थिक वर्ष २०७४७५ का लागि पुँजीगततर्फ ७ करोड ९१ लाख ९७ हजार ८ सय ७२ तथा चालूतर्फ ८ करोड ७८ लाख ५० हजार ७ सय रुपैयाँ गरी कुल १६ करोड ७० लाख ४८ हजार ५ सय ७२ रुपैयाँको अनुमानित बजेट सार्वजनिक गरे।
जलउत्पन्न शाखा स्थापनामा पहल,"सिँचाइ मन्त्री दीपक गिरीले कटारीमा जलउत्पन्न कार्यालय शाखा कटारीमा स्थापना गर्ने बताएका छन्। शुक्रबार कटारी नगरपालिकाको आव ०७४७५ को नीति तथा कार्यक्रम घोषणा कार्यक्रममा मन्त्री गिरीले यस्तो बताएका हुन्। तावा खोला र ककरुखोलाले विकराल रूप लिँदै गएकाले नियन्त्रणका लागि गुरुयोजना बनाउनुपर्नेमा उनको जोड थियो। उनले गुरुयोजना बनाई तावा र ककरुखोला नदी नियन्त्रण कार्य अगाडि बढाउने बताए। यसका लागि बजेट विनियोजन गरी कार्य तत्काल अघि बढाउन सम्बन्धित निकायमा पहल भइरहेको जानकारी गराए। तावा र ककरु खोलाले बर्सेनि ठूलो मात्रमा जग्गा कटान र क्षति पुर्याउँदै आएको छ। कार्यक्रममा सांसद नारायणबहादुर कार्की, भेषकुमारी राउतलगायतको उपस्थिति थियो।"
नाङ्लोले जुटाउँछ पढाइ खर्च,यो काममा सबैभन्दा अप्ठ्यारो बन्धनमा प्रयोग हुने सरातो खोज्नुभएको उनीहरूको अनुभव छ। भीरपाखामा मात्र कम मात्रामा पाइने भएकाले मानबहादुरको समय सरातो खोज्नमै बित्छ। उनीहरूले नाङ्लोलाई आकर्षक बनाउन बाँसमा धुँवा लगाएर बुट्टा निकाल्ने गरेका छन्। जसका कारण ग्राहकको रोजाइ हुने उनीहरू बताउँछन्। गाविसकै विकट मानिने यस क्षेत्रका अधिकांश विद्यार्थीको दैनिकी विशाल र सुनिलको भन्दा फरक छैन। चोया केलाएर नाङ्लो बुनेको देख्न मुस्किल हुने यो बेलामा यस गाउँमा भने घरैपिच्छे चोया र सरातो छरपस्ट देखिन्छ।
जलेर घाइते,"सिरहा लगाएको साडीमा आगो सल्किँदा शुक्रबार लहान नगरपालिका ४ की ४० वर्षीया सुमिन्द्रा देवी यादव घाइते भएकी छन्। प्रहरीका अनुसार आफ्नै घरमा बिहान घुर ताप्ने क्रममा साडीमा आगो सल्किँदा कम्मरमुनिको भाग र हात जलेको हो। उनलाई उपचारका लागि काठमाडौं लगिएको छ।त्यसैगरी, लहान नगरपालिका ३ का देवनारायण चौधरीको गाई गोठमा आगलागी हुँदा ४६ हजार रुपैयाँ बराबरको धान, गहुँ र फर्निचरका सामान जलेर नष्ट भएको छ। लहान नगरपालिकाको बारुण यन्त्रले आगो नियन्त्रणमा लिएको थियो।"
वृद्धाश्रमलाई खाद्यान्न,"जनकपुर लायन्स क्लब इन्टरनेशनलका संस्थापक मेलभिन जोन्सको १ सय ३८ औं जन्मजयन्तीमा लायन्स क्लब अफ जनकपुर, जानकीले शुक्रबार वृद्धाश्रममा खाद्यान्न वितरण गरेको छ। क्लब पूर्व डिस्ट्रिक गभर्नर मधुकर उपाध्याय, अध्यक्ष रवि साह, सन्तोष साह, लक्ष्मी साह, विजयकुमार सिंहलगायतले वृद्धाश्रमका लागि चामल, दाल, आटा, चियापत्ती, सर्फ, खाने तेल, झुललगायत लत्ताकपडासमेत वितरण गरेका थिए।"
भरुवा बन्दुक बरामद,सिरहा धनगढीमाई नगरपालिका १४ स्थित जंगलबाट प्रहरीले बिहीबार भरुवा बन्दुक बरामद गरेको छ। प्रहरी गस्ती टोलीले बिहीबारे नजिक सडक छेउको जंगलबाट बेवारिसे अवस्थामा बन्दुक बरामद गरेको हो।
मोरङ एमालेमा ढकाल,"मोरङ एमाले मोरङको ८ औं जिल्ला अविधेशनले विनोद ढकाललाई अध्यक्षमा चयन गरेको छ। उनी पार्टी संस्थापन पक्षका हुन्। ८ सय ८३ मतमध्ये ढकालले ५ सय ४० प्राप्त गरेका छन्। प्रतिद्वन्द्वी महेश रेग्मीले ३ सय ३४ मत ल्याए। ७ मत बदर भएको निर्वाचन समितिले जनायो। ढकाल समूहबाटै उपाध्यक्षमा रामलाल साह विजयी भए। जिल्ला कमिटीको सचिवमा ऋषिकेश पोख्रेल, उपसचिव धना तामाङ निर्वाचिन भएका छन्।"
लागूऔषधसहित पक्राउ,"मोरङ हात्तीमुडा ८ बाट लागूऔषधसहित सुन्दरदुलारी १ का सविन चौधरीलाई प्रहरीले पक्राउ गरेको छ। उनको साथबाट फेनारगन ८ एम्पुल, डाइजेपाम ९ एम्पुल र लुप्रिजेसिक ८ एम्पुल बरामद गरेको प्रहरीले जनाएको छ।"
गुणस्तर बढाउन शिक्षकलाई हाजिरी जवाफ,"त्यसैगरी विद्यार्थी सुजन पोखरेल र सुमन लामिछानेले पनि शिक्षकलाई हरेक विषयमा मूल्यांकन गर्न आवश्यक रहेको बताएका थिए। स्याङ्जाका सरकारी विद्यालयको सिकाइ उपलब्धिको अवस्था हेर्दा बर्सेनि प्रतिफल घट्दो रहेको कार्यालयको भनाइ छ। जिशिअ आचार्यले भने, ५३ प्रतिशतबाट आफ्नो स्तर घटाउँदै प्राथमिक तहमा ४५, निमावि र मावि तहमा ४० प्रतिशतमा झरेकाले शतप्रतिशत बनाउने योजना हो।"
बालबालिकालाई नयाँ भवन,"विद्यालय व्यवस्थापन समिति अध्यक्ष केबी गुरुङका अनुसार भूकम्पका कारण विद्यालयको ९ कोठे भवन सबै ध्वस्त भएको थियो। अहिले ११ कोठा बनेको छ। ७ वटामा १ देखि ७, एउटा कार्यालय, एउटा लाइब्रेरी, एउटा कम्प्युटर कोठा र एउटा अर्को वर्षलाई ८ कक्षाका लागि राखिएको छ। स्कुलको भवन ४४ लाख रुपैयाँमा निर्माण भएको हो। स्थानीयले ५ लाखबराबरको श्रमदान गरेका थिए।"
सुरक्षा चिन्ता नलिनुस्,"पाल्पा गृह सचिवलगायत सुरक्षा प्रमुखले सुरक्षाको चिन्ता नलिन नागरिक, उद्योगी व्यवसायीलाई आग्रह गरे। उनीहरूले नागरिक, उद्योगी, व्यवसायी, व्यापारीलाई अहिलेको अवस्थामा ढुक्क भएर व्यवसाय गर्न आग्रह गरे। तानसेनमा शुक्रबार आयोजित कार्यक्रममा सहभागी तीनवटै सुरक्षा निकायका प्रमुख, गृहसचिवले उद्योगी व्यवसायीलाई लगानीको वातावरण भित्र्याउन आग्रह गरे। सुरक्षाको चिन्ता नलिनुस्, गृहसचिव लोकदर्शन रेग्मीले भने, अब आर्थिक क्रान्ति गर्ने बेला आएकाले ढुक्क भएर उद्योग, व्यवसाय सञ्चालन गर्नुस्। प्रहरी महानिरीक्षक उपेन्द्रकान्त अर्यालले जनताको सुरक्षमा सधैं कटिबद्ध भएर लागिपरेको बताए। सशस्त्र प्रहरी बलका प्रमुख दुर्जकुमार राईले जनताले तिरेको करको तलब राष्ट्रसेवामा लगाउनुपर्नेमा जोड दिए। मुख्य अनुसन्धान निर्देशक दिलीपकुमार रेग्मीले नागरिकको सुरक्षाका लागि सबै निकायबीच तालमेल गरी अघि बढेको बताए।"
बाख्रासित रमाउँदै,"रानीपानी (पर्वत) युवामा अझै पनि राम्रो आम्दानी हुने विदेशी मुलुकमा रोजगारीको मोह बढदो छ। कोरिया, अस्ट्रेलिया, जापान, अमेरिकालगायत मुलुकमा रोजगारीका लागि जानेको लर्को बढदो छ। तर, यहाँका एक युवाले दक्षिण कोरियामा मासिक २ लाखको नोकरी छाडेर गाउँमै बाख्रासँग रमाएका छन्।रानीपानी ६ पुर्तिडाँडाका नारायणप्रसाद उपाध्यायले दक्षिण कोरियामा राम्रै नोकरी पाएका थिए। बेसिक सेलरी डेढ लाख हुन्थ्यो। ओभर टाइमसमेत गर्दा सवा दुईसम्म भेटिन्थ्यो, ३ वर्षअघिसम्मको कोरिया यात्रा सम्झिँदै उपाध्यायले भने, त्यहाँ पुगेपछि आफ्नो गाउँको याद खप्नै सकिनँ। गइसकेपछि केही समय बस्नैपर्यो।गाउँमै रोजगारी सिर्जना गरी युवा पलायन रोक्ने उद्देश्य लिई फर्किएका उपाध्यायले नयाँ व्यवसाय थाल्ने विचार गरे। भिरालो पाखामा उन्नत जातको डालेघाँस र बाख्राका लागि उपयुक्त मौसम भएको भेटनरी प्राविधिकले सल्लाह दिएपछि केहि समय अध्ययन गरे। सुरुका ६ महिना बाख्राका लागि आवश्यक उन्नत जातको घाँस रोपे। ६० रोपनी जमिनमा करिब २ हजार घाँस रोपेपछि बाख्रापालन सुरु गरेका उनले अहिले जिल्लाकै नमुना फार्म सञ्चालन गरेका छन्। फार्ममा अहिले ५० माउ र ३० पाठापाठी छन्। २५ वटा ब्याउने छन्। स्थानीय स्रोतबाट २ सय बाख्रा अट्ने आधुनिक खोर निर्माण गरेका छन्। ३ लाखबाट सुरु गरेको हो, १५ लाख नाघ्यो, उपाध्यायले भने, काम गर्दै जाँदा कोरियामा दु:ख गरेको सम्झिँदै लगानी थप्दै छु। उनले १० हजार मासिक दिने गरी एक सहयोगी पनि राखेका छन्।आगामी वर्षसम्म २ सय बाख्रा पुर्याउने लक्ष्य लिएका उपाध्यायले ४० रोपनी थप जमिन भाडामा लिएर उन्नत डालेघाँस रोपिसकेका छन्।"
सुस्त मनस्थिति भएकाको खोरमा बास,"स्याङ्जा पुतलीबजार १, हुलाक रोडका १४ वर्षीय वरदान पोखरेल खोरमै बस्छन्। नबोल्ने, नसुन्ने र हातगोडा पनि राम्रोसँग चलाउन नसक्ने उनको दैनिकी पनि खोरमै बित्छ।उनले आफैं खाना खान, दिसापिसाब गर्न सक्दैनन्। जन्मदेखि नै सुस्तमनस्थितिका वरदानलाई उपचार गराउँदा पनि अवस्थामा सुधार आएको छैन। जन्मेदेखि नै उपचारका लागि धेरै ठाउँ धाइसकें, आमा शारदाले भनिन्, डाक्टरको उपचारसँगै भाकल, पूजापाठ, धामीझाँक्रीसमेत गरें, तर सुधार भएन देब्रे हात अलिअलि चलाउँछ नत्र अरू चल्दैनन्। उनले अपांगता भएकालाई सरकारले दिने हजार रुपैयाँ मासिक भत्ता पाउँछन्।भीरकोट घर भई भञ्ज्याङ बस्दै आएकी १९ वर्षीया धनकुमारी गुरुङको अवस्था पनि उस्तै छ। हिँड्न, बोल्न र आफंै खान सक्दिनन्। दुई सन्तानमध्ये २१ वर्षीय छोरा स्वस्थ छन्। छोरीको अवस्थाका कारण गुरुङ परिवार चिन्तित छ। जन्मिएकै बेला बिरामी परेकी थिई, गण्डकी अस्पताल पोखरा लगें, १५ दिनसम्म रोग पत्ता लागेन, आमा जानुकाले भनिन्, डाक्टरले रोग पत्ता लगाउन भनेर १५ दिनपछि ढाडबाट पानी निकालिदिए तर, खोई के भयो सधैं यस्तै छे, निको भएन।धनकुमारी भात खाँदिनन्, चिया र बिस्कुटको भरमा जीवन बाँचेको छ। दाल, भात तथा मासु खुवाउनुपर्यो भने अरूले नै चपाएर खुवाइदिनुपर्ने अवस्था छ। उनलाई छुट्टै कोठामा राखिएको छ। त्यहाँ अरू कोही पस्दैनन्। दिनभर टीभी लगाइदिएपछि त्यसकै भरमा उनलाई छाडिन्छ।"
लोप हुँदै सुनाहाको पेसा,"हाम्रो पेसा भनेकै सुन चाल्ने र माछा मार्ने हो, महाकाली बगरमा बालुवा चाल्न आएका बर्दिया लुहारपुरका अर्जुन सुनाहाले भने, अहिले भने सबै परम्परा लोप हुँदै गएको छ। उनले ठेक्का प्रथासँगै सोनाहा समुदायमा पनि सिपको अभावले परम्परागत पेसा लोप हुन थालेको बताए। अहिलेका युवा पुख्र्याैली पेसाभन्दा पनि अन्य काममा बढी केन्द्रित रहेको उनको बुझाइ छ। महाकाली किनारका ११ परिवारमा सबैका घरमा माछा मार्ने र सुन चाल्ने साधन छन्। तर प्रयोग नहुँदा नयाँ पुस्तालाई त्यसबारे जानकारी नभएको प्रेमले बताए। उनका अनुसार कतिपय युवा वैदेशिक रोजगारीका लागि मलेसिया, साउदी र कतारतिर गएका छन्। केही युवा भारततिरसमेत गएका छन्।"
सतायो जाडोले,"बझाङ मौसममा आएको परिवर्तनसँगै ह्वात्तै बढेको चिसोले जिल्लाको जनजीवन प्रभावित भएको छ। केही दिनअघि भएको हिमपातसँगै अत्यधिक चिसो बढेपछि स्थानीयको दैनिक कामकाजसमेत प्रभावित बनेको हो।चिसोले हिमाली गाउँका बासिन्दा बढी समस्यामा परेका छन्। बिहान र साँझको समयमा घाँसदाउरा र पानी पँधेरो गर्न सकिँदैन, दौलीचौर गाविसकी शर्मिला बोहराले भनिन्, घरधन्दाको काम गर्ने महिलालाई बढी समस्या छ। दिउँसो पनि राम्रोसँग घाम नलाग्ने हुँदा कामधन्दा गर्न गाह्रो भएको उनले बताइन्।आगो नबालेर बस्न सकिने अवस्था छैन। यति धेरै जाडो त पहिला कहिल्यै भएको थाहा छैन, चैनपुरकी ७० वर्षीय महेश्वरी सिंहले भनिन्, यो वर्ष जाडो खपिनसक्नु छ। जाडो बढेसँगै गाउँ र सदरमुकामका टोलटोलमा आगो तापेर बस्ने गरिरहेको छ। हिमाली गाविसको तापक्रम माइनसभन्दा तल झर्न थालेको र चिसोले ससाना बालबालिका र वृद्धवृद्धालाई बढी सताएको छ। चिसोले बालबालिका बिरामी पर्न थालेको सुनिकोटकी सरस्वती थापाले बताइन्। बालबालिकामा निमोनिया र वृद्धवृद्धामा दमको संक्रमण बढिरहेको जिल्ला अस्पताल स्रोतले जनायो। श्वासप्रश्वाससम्बन्धी समस्या भएका व्यक्तिहरू बढी आउने गरेका छन्, डा आनन्दप्रकाश सिंहले भने, दैनिक दुईचार जनालाई त भर्ना नै गरेर उपचार गर्नु परिरहेको छ। श्वासप्रश्वाससम्बन्धी भाइरल संक्रमण भएका बिरामी दैनिक १५२० का दरले जिल्ला अस्पतालमा आउने गरेको र गाउँका स्वास्थ्य संस्थामा पनि संख्या बढिरहेको उनले बताए। चिसोमा आगो ताप्ने र धुँवाले गर्दा दम र निमोनिया बिथोलिने भएकाले यसबाट सचेत रहन उनको सुझाएका छन्।चिसो बढेसँगै दाउराको मूल्य पनि बढेको छ। दौलिचौर गाविस पटुडीबाट दाउरा बेच्न आएकी राधिका बोहराले भनिन्, गर्मीको मौसममा भनेजस्तो मूल्य पाइँदैनथ्यो। अहिले भने जति ल्यायो मुखको भाउमा बिक्री हुन्छ।पहिले त दिनभरि दाउराको भारीसँगै बजार घुम्नु पथ्र्यो तर अहिले दाउरा किन्नेहरूबीच बाटोमै पुग्ने गरेको व्यापारीहरू बताउँछन्। एक महिनाअघि ३ देखि ४ सयसम्म पाइने प्रतिभारी मूल्य बढेर ६ सयसम्म पुगेको व्यापारी किणीदेवी बोहराले बताइन्।"
अन्तर्राष्ट्रिय सम्बन्ध विस्तार गर्दै,"जलाधार अध्ययन प्रयोगशाला बनाइनेयसैबीच, एमयू र अमेरिकी सहयोग नियोग (यूएसएआईडी) को पानी परियोजनाबीच दीर्घकालीन जलाधार व्यवस्थापनसम्बन्धी काम गर्ने समझदारी भएको छ । समझदारी पत्रमा शुक्रबार विश्वविद्यालयका उपकुलपति प्राडा उपेन्द्रकुमार कोइराला र परियोजनाका प्रमुख एलेन टेलरबीच हस्ताक्षर भयो । मध्यपश्चिम क्षेत्रका जलाधारको बहुउपयोग गर्दै वातावरणीय सन्तुलन कायम गरेर जलआश्रित जैविक सम्पदाको संरक्षण गर्नका लागि एकीकृत जलाधार व्यवस्थापनसम्बन्धी पाठ्यसामग्री तयार गर्ने उद्देश्यले समझदारी भएको विश्वविद्यालयले जनाएको छ । जलाधार आश्रित स्थानीय सरोकारवालाको ज्ञान, सीप र अनुभवलाई समेटेर दीर्घकालीन संरक्षण रणनीति निर्माणका लागि एमयूलाई जलाधारसम्बन्धी अध्ययन प्रयोगशालाका रूपमा विकास गर्न उद्देश्य राखिएको छ । यो समझदारीले विद्यार्थी, शिक्षक र सरोकारवालालाई जलाधार संरक्षण कार्यमा सहज पुग्नेछ, उपकुलपति कोइरालाले भने, विश्वविद्यालयको प्राज्ञिक उन्नययनमा जल प्राकृतिक स्रोत साधनको उपयोगसम्बन्धी तीन वर्षे समझदारीले ठूलो मद्दत पुर्याउने विश्वास छ ।"
उखु नहुँदा गुड कमी,"हिउँदमा अन्य बाली नहुने हुँदा जंगली जनावरबाट बढी क्षति भएको हो। पहरा बसेरसमेत जोगाउन मुस्किल भएको कृषक सुनाउँछन्। जिल्लाका सबैजसो गाउँमा उखु खेती हुन्छ। गोकुलश्वर, स्वराड, पुरचौडी र च्वागढ क्षेत्रमा गुड उत्पादन बढी हुने गर्छ। चिसो ठाउँमा मंसिर र पुसमा उखु पेल्न सुरु हुन्छ। बेंसीतिर चैतमा पेल्ने चलन छ। समय मिलाएर तराई सरेकाहरूसमेत तातो गुड खान पुख्र्यौली थलो र आफन्तकहाँ उक्लने गर्छन्। परम्परागत कोलमा पेलेको उखुको रस ५६ घण्टा तामाको भाँडामा पकाएर गुड बनाइन्छ। गाउँमा थोरैले मात्र खेती गर्छन्, उखुको उत्पादन घरायसी उपयोगमा सीमित भएको छ, दशरथचन्द ३ का पुष्पराज पाण्डेयले भने, मेहनत र लगानी बढी हुने भएकाले खेती गर्न समस्या छ। स्थानीय गुडको बजार समस्या नभए पनि मेहनत र जनावरको क्षतिले उत्पादन बढाउन नसकेको कृषि विकास कार्यालयले जनायो। जिल्लामा २ सय ४० हेक्टरमा उखु खेती गरिएको छ। ३ वर्षमा ६० हेक्टर खेती घटेको कार्यालयका योजना अधिकृत कर्णबहादुर चन्दले बताए। व्यावसायिक खेती छाडेर किसान करेसाबारीमा सीमित भएका छन्, चन्दले भने, जनावरको क्षतिसँगै फाइदा र जनशक्ति अभावले हरेक वर्ष खेती घट्न थालेको हो। बैतडीमा प्रतिहेक्टर १५ मेट्रिक टन उखु उत्पादन हुन्छ। उखु पेल्ने आधुनिक मेसिन र औजारमा अनुदान दिएर खेती प्रवद्र्धन गर्ने योजना रहेको चन्दले बताए।"
श्रीमती हत्या आरोपमा पक्राउ,देवेन्द्रका दाजु जयबहादुरकी श्रीमती भागरथी र मृतक देवकी दिदीबहिनी हुन्। घटनाको दिउँसो देवेन्द्र र देवकीबीच झगडा भएको भागरथीले बताइन्। देवकी हराएको भन्दै घरमा खोजी गर्दा राति कोठाभित्रै मृत फेला परेको उनले जानकारी दिइन्। मृतकका माइतीले देवेन्द्रले हत्या गरेको भन्दै बिहीबार किटानी जाहेरी दिए पनि शुक्रबारसम्म दर्ता हुन सकेको छैन।
अनलाइक्ली हिरो,"पुस्तकको छलफल सेसनको अन्त्यतिर जयपुरमा एक महिलाले ओम पुरीलाई प्रश्न गरेकी थिइन् तपाईं आक्रोश, अर्धसत्य जस्तो फिल्मको त्यस्तो गम्भीर अभिनेता भएर सिंह इज किंग जस्तो फिल्ममा रंगीलाजस्तो चरित्रमा किन अभिनय गर्नुभएको?यसको जवाफमा ओमले भने, तपाईंलाई थाहा छैन होला, आक्रोश मा अभिनय गरेको मैले ५ हजार पारिश्रमिक पाएको थिएँ, अर्धसत्य बाट ९ हजार र द्रोहकाल बाट १५ हजार पाएको थिएँ। यस्तै कमाइले मलाई पुग्ला? मेरो परिवार चल्ला? तपाईं सिंह इज किंग किन खेलिस् भन्नुहुन्छ। मैले यो फिल्ममा अभिनय गरेको ५५ लाख रुपैया पाएँ। तपाईं भन्नुस् म यो फिल्म किन नखेलुँ?करिब ३५ वर्षको फिल्म करिअरमा ओम पुरी कहिल्यै ठूलो स्टार बनेनन्। न त उनले स्टार बन्ने प्रयास नै गरे। यथार्थभन्दा टाढा कुनै कल्पनाको संसारको नायक बन्नुभन्दा उनले यथार्थ जीवनमै देखिने, भेटिने आम मानिसको भूमिका रोजे। र, त्यसलाई नै नायक बनाउने प्रयास गरे। बिफरले खाएको अनुहार, सामान्य उचाइ र लुरे शरीर भएर पनि ओम पुरी आफ्नो अभिनय क्षमता र प्रतिभाको भरमा हिरो बने। गोरो रंग र बलिष्ठ शरीरप्रति मरिहत्ते गर्ने भारतीय समाजमा ओम पुरीले नायकको नयाँ परिभाषा दिए। ओम पुरीले आफू जुन वर्गबाट आएको हो, त्यो वर्गलाई शक्ति दिने काम गरे। एउटा कलाकारका रूपमा यो नै उनको नायकत्वको सबभन्दा ठूलो प्रमाण थियो। कुनै जादुई संसारको राजकुमारजस्तो हिरोको कल्पनामा दर्शकलाई भुलाउने बलिउडी फिल्मको एक छेउबाट ओम पुरी जस्ता कलाकारले लगाएको ढडेलोले नै अहिले इरफान खानदेखि मनोज वाजपेयी र नवाजुद्दिन सिद्दकीजस्ता हिरोलाई उम्रिने ठाउँ बनाइदिएको हो।"
पश्चिमी हावा चर्को छ,"सिंहदरबार छिरेको मेरो राजनीतिलाई गाउँघरतिर फर्काउनु छ निर्मलीकरण गर्न। बिग्रेको स्वास्थ्य उतै राम्रो हुनेछ चोखो पानी पिएर। अझै प्रदूषित बनेको छैन गाउँघर। ऋषिमुनिहरू पनि तपस्या गर्न नदी किनारा वनजंगल गिरि गह्वरतिर छिरेका थिए। गाउँ बस्ती र पाखा पखेरातिर भेटिन्छन् पवित्र निख्खरा आत्माहरू। भूकम्पले भत्काएको ऐतिहासिक धरोधरभित्र पुरिन पुग्यो वर्गको राजनीति। वर्गको बीउ भेटिंदैन अहिले बजारतिर। समयसमयमा आँधीहुरी हुन्डरी आउँछ। अँध्यारोपछि उज्यालो पनि हुन्छ। प्रतिकूलतापछि आउने अनुकूलता नै हो। हूलमूलमा बीउ जोगाउनु, हूलचालमा जीउ जोगाउनु भन्छन्। यो बीउ र जीउ जोगाउने समय हो। पश्चिमी हावा चर्को छ। विचारको दियो जोगाउन गार्हो छ। सत्य र न्यायको दियो निभाएर मोज गर्ने सोच बढेको छ। निशाचरलाई उज्यालो मन पर्दैन। सधैं आँधी तुफान आउँदैन। गाउँघरतिर विचारको नयाँ दियो जलाउन पनि सिंहदरबारको राजनीति फर्काउनु अनिवार्य भएको छ। ज्ञान कहिले पुरानो हुँदैन। हाँसेर मर्ने ज्ञान मात्रै हो दुनियाँमा। त्यसैकारण समले भने होलान, ज्ञान मर्दछ हाँसेर, रोई विज्ञान मर्दछ। ज्ञानका लागि तपस्या अनिवार्य छ। मभित्र असिम ऊर्जा शक्ति छ भन्ने मानिसले भित्रैदेखि विश्वास गर्नुपर्छ। ऊर्जालाई उजागर गर्न संकल्प र समर्पण अनिवार्य छ। अहिले राजनीति धमिलिएको छ। मनहरू विचलित छन्। अनुहार मलीन र उदासीन बनेका छन्। जीवन बग्ने खोलो हो। बाढीले खोला धमिल्याउन सक्छ। बग्दै र दुवै किनारामा ठोक्किँदै जाँदा आखिर गन्तव्यमा पुग्ने बेला नदी सफा हुन्छ। समयको प्रवाहसँगै बग्दै छ मेरो राजनीति। मेरो आस्था र विश्वासको धरोहर यात्राकै क्रममा कञ्चन धवलागिरि बनेर उभिनेछ मेरो राजनीति।"
क्रान्तिकारीको सेलाएको सपना,"नेता हुन् वा कार्यकर्ता प्रवासमा तिनको मनस्थिति जतिखेर पनि असुरक्षित र भयवाट सञ्चालित हुन्छ भनी विश्लेषकहरू भन्छन्। बीपी अपवाद हुनुहुन्थेन पुस्तकमा यो कुरा छरपस्ट छ। बीपीको स्वदेश फिर्तापछि पनि प्रवास मानसिकता गएन। ०३६ सालको विद्यार्थी आन्दोलन विदेशीको डिजाइन हो र यो राष्ट्रिय मेलमिलापविपरीत छ भनी उहाँ झोक्किएर चाबहिलमा भनिरहनुहुन्थ्यो। राष्ट्रिय मेलमिलापको नीतिपछि त बीपीका सहयोगीहरूले सशस्त्र क्रान्तिको बेला तरुण पत्रिकामा मुद्रित बीपीका कैयन विचारहरू पुनर्मुद्रित गर्ने कामसमेत गरे। तरुणमा बीपी कोइरालाको विचार यदि राजालाई प्रजातन्त्र चाहिँदैन भने हामीलाई पनि राजतन्त्र चाहिँदैन भनी छापिएको थियो। विराटनगर महेन्द्र मोरङ कलेजको भित्तामा यही लेख्ने हामी केही साथीहरू एउटा कालखण्डमा क्रान्तिकारी भयौं, अर्को कालखण्डमा विदेशीको इसारामा लेख्ने भनी अपराधीझंै कठघरामा उभ्याइयो। धेरै ढिलो भए पनि आगो निभेको छैन का लेखकले नेपाली कांग्रेसको एउटा कठिन कालबारे केही प्रकाश पारेका छन्। कठिन समयमा नेताहरू पनि अनेकन कठिनाइले घेरिएका हुन्छन् भनी पुस्तकले सामान्य प्रकाश मात्र पारेको छ। नेताहरू किन त्यस्तो मानसिकताका भए भनी गहिरो अध्ययन र अनुसन्धान हुँदै जाला भविष्यमा। पुस्तक नेपालको प्रजातन्त्र उपहारमा वा सजिलै आएको होइन भनी सम्झाउन पर्याप्त छ।विरहीजीको मात्र होइन यो पुस्तक धेरै विरहीजस्ता क्रान्तिमा होमिएकाको जीवनको शब्दचित्रझैं छ, पठनीय छ। स्तरीय पनि।"
भारतीय नीतिको तस्बिर,"पुस्तकमा नेपालको यी प्रसंगबाहेक आफ्ना विदेश नीतिसम्बन्धी महत्त्वपूर्ण विषयहरूमा भारतले किन निर्णय लियो, कसरी लियो र त्यसको दीर्घकालीन प्रभाव कस्तो पर्यो भन्ने विषयलाई केलाइएको छ। भारत र चीनको विगतको दुई वर्षको कूटनीतिक सम्बन्धलाई मेननले विस्तृतमा व्याख्या गरेका छन्। त्यसैगरी श्रीलंकाको एलटीटी आन्दोलनमा भारतले लिएको अडान र निर्णयहरूको पनि राम्रै चर्चा गरिएको छ। पुस्तकको सबैभन्दा रोचक पक्ष भने भारत र पाकिस्तानको सम्बन्धमा केन्द्रित छ। अहिले पनि दुई देशको बीचको सम्बन्ध एकदमै तिक्ततापूर्ण रहेको अवस्थामा पुस्तकले दुई देशको सम्बन्धलाई गहन रूपमा बुझ्न सहयोग गर्छ। आगामी दिनमा पनि दुई देशको सम्बन्ध कसरी अगाडि बढ्न सक्छ भन्ने बुझ्नसमेत सो पुस्तक उपयोगी छ। सन् २००८ मा मुम्बईमा आतंककारी हमला भएपछि पाकिस्तानमाथि सैनिक हमला गर्नका लागि आन्तरिक रूपमा निकै दबाब थियो। तर अन्तमा भारतले पाकिस्तामाथि सैनिक हमलाको निर्णय किन गरेन भन्ने विषयलाई मेननले विस्तृतमा उल्लेख गरेका छन्। पाकिस्तानमाथि सैनिक आक्रमण नगर्नुका कारणहरू पेस गरेका छन् उनले।यदि पाकिस्तानमा आक्रमण भएको भए त्यहाँको नागरिक सरकार कमजोर भई सेना हावी हुने र अन्तर्राष्ट्रिय समुदायले यसलाई मुम्बई आतंककारी हमलाभन्दा पनि भारतपाकिस्तान विवादको रूपमा बुझ्ने अनि राष्ट्रसंघको संलग्नताले विषयलाई झन् जटिल वनाउने भएकैले सैनिक आक्रमण नगर्ने निर्णय लिइएको मेननले लेखेका छन्। आक्रमण गरेर भन्दा पनि आक्रमण नगरेर भारतले बढी लाभ दिएको उनको विश्लेषण छ। त्यति बेला भारतको मात्र होइन विश्वभरि नै आर्थिक मन्दी छाएकाले युद्ध भएको भए त्यसले अर्थतन्त्रमा नराम्रो असर गर्ने उनले उल्लेख गरेका छन्। मेननको यही तर्कको आधारमा पनि भारत र पाकिस्तानको बीचमा सीधा सैनिक युद्धको सम्भावना कम छ अहिले पनि। खासगरी परराष्ट्र मामिलामा रुचि राख्नेहरूका लागि निकै उपयोगी हुने यस पुस्तकले महत्त्वपूर्ण अन्तर्राष्ट्रिय विषयहरूमा प्रधानमन्त्री आफैं र उनको कार्यालयले कति मिहिनेत गर्छ र नेतृत्व लिन्छ भन्ने पनि राम्रो जानकारी दिन्छ।"
पसलमा पुस्तक,मानवीय मूल्यको व्यावहारिक शिक्षालेखक : प्रमिला घिमिरेविधा : आध्यात्मिक मूल्य : रू १००मानवीय मूल्यमान्यताको व्यावहारिक पक्षलाई लिएर प्रमिला घिमिरेले लेखेको पुस्तक हो यो । शिक्षाले हामीलाई मानव बनाउन र हामीभित्र बीज रूपमा रहेको परम चेतनालाई प्रकट गर्न मद्दत पुर्याउने पुस्तकमा उल्लेख छ।
प्रभाव कि चलखेल?,"अहिले विश्वकपमा सर्वाधिक १३ टिम युरोपका हुन्छन्। अफ्रिकालाई ५, एसियालाई ४५, दक्षिण अमेरिकालाई ४५, उत्तर तथा मध्यअमेरिकालाई ३४ र ओसियनालाई १० कोटा छुटयाइएको छ। आयोजक देशले छनोट खेल्नु पर्दैन। विश्वकपमा खेल संख्या बढेर ६४ बाट ८० पुग्ने भएको छ। तीनतीन टिमका १६ समूह हुनेछन् र त्यसबाट शीर्ष दुई टिम नकआउट चरण (अन्तिम ३२) मा पुग्नेछन्। समूह चरणमा दुई र नकआउटमा पाँचसहित फाइनल पुग्ने टिमले सात खेल खेल्नेछन्। अहिले पनि फाइनल पुग्नेले उति नै खेल खेल्छन्। पहिले जति नै विश्वकपको अवधि पनि ३२ दिन हुनेछ।ब्राजिलमा भएको २०१४ को विश्वकपबाट फिफाले पाँच अर्ब ७ करोड अमेरिकी डलर आर्जन गरेको थियो। अब ४८ टिम भएपछि थप १ अर्ब डलर कमाउने फिफाकै आन्तरिक अनुसन्धानले देखाएको वाल स्ट्रिट जर्नलले लेखेको छ। खर्च भने शून्यदेखि ५ प्रतिशतबीच मात्र बढ्ने देखाइएको छ। कुनै खेल नजिते पनि इंग्ल्यान्डले पछिल्लो विश्वकपबाट ८० लाख डलर पाएको थियो। अब सहभागी टिमले पाउने रकम पनि बढ्नेछ। फिफाका दुई सय ११ सदस्य छन्। यी सबैलाई विश्वकपको चारवर्षे चक्रमा ५० लाख डलर बढी दिइन्छ। त्यो विश्वकपकै कमाइ हो।युरोपका शीर्ष क्लबहरूको संगठन युरोपियन क्लब एसोसिएसन (ईसीए) ले विश्वकपमा टिम बढाउने प्रस्तावको विरोध गरेको थियो। धेरै खेल खेल्नुपर्ने र लामो अवधिको विश्वकप हुन्छ भन्ने उसको चिन्ता थियो। तर, विश्वकप ३२ दिनमै सकिने र बढीमा सात खेल मात्र खेल्नुपर्ने निर्णयले उसलाई चुप लगाइदियो। फिफासँग टिम बढाउने अरू विकल्प पनि थियो। तर, उसले खेल र अवधि नबढाउनकै निम्ति हुन सक्छ १६ समूहलाई रोजेको।जर्मन र इंग्ल्यान्डको फुटबल संघले मात्र टिम बढाउने निर्णयको आलोचना गरिरहेका छन्। उनीहरूको चिन्ता खेलको स्तरमा हो। टिम थपिँदा विश्वकपले फरक स्वरूप लिनेछ। ५०, ६० को नतिजा आउँछ भनी चिन्ता लिनु पर्दैन। डर त ठूला टिमलाई हो। खेलाडीले आराम पाएन भनेर इंग्लिस म्यानेजरलाई माफी हुने छैन, फ्रान्सका विश्वकप विजेता कप्तान मार्सेल डेसाइलीले भनेका छन्।टिम वृद्धिसँगै युरो २०१६ मा खेलको स्तर घट्ने चिन्ता थियो तर हरेक खेल रोमाञ्चक रहे। वेल्स, आइसल्यान्ड, उत्तरी आयरल्यान्डले नसोचिएको नतिजा निकालेका थिए। पछिल्लो विश्वकपमा कोस्टारिकाले पनि इटाली, इंग्ल्यान्डलाई पन्छाउँदै तहल्का मच्चाएको थियो। साना टिमको सहभागिताले ४८ टिमको विश्वकपलाई पनि उस्तै रोमाञ्चक बनाउने अपेक्षा गरिएको छ।"
चिनियाँ फुटबल क्रान्ति,"नत क्रिस्टियानो रोनाल्डोले रियल म्याड्रिड छाड्नेछन्। न लियोनल मेसी बार्सिलाना बिर्सेर कतै जानेछन्। समय समयमा उनीहरू आफ्ना क्लबसँग रिसाए भन्ने खबर नआएको पनि होइन। ती प्राय: गसिप खाले समाचार मात्र हुने गर्छन्। आखिरमा यी दुई खेलाडीलाई किन्न सक्ने क्षमता अरू क्लबमा हुनु पनि त पर्यो। पछिल्लो एक दशक यिनै दुई खेलाडीको वरिपरि विश्व फुटबल घुमेको छ। रोनाल्डो उत्कृष्ट भएको वर्ष मेसी दोस्रोमा हुन्छन्। मेसी अगाडि रहँदा उनका पछाडि रोनाल्डो। साँच्चै यी दुई खेलाडीले अहिलेको क्लब छाड्ने हो भने नयाँ कीर्तिमान बन्ने पक्का छ, खेलाडी किनबेचको भाउमा। अहिले तत्काल विश्वका सबैभन्दा महँगा फुटबल खेलाडी हुन्, फ्रान्सेली मिडफिल्डर पउल पोग्बा। म्यानचेस्टर युनाइटेडले उनका लागि नौ करोड ३२ लाख पाउन्ड तिरेको थियो। विश्वास नहुन सक्छ, चिनियाँ क्लबहरू यिनै रोनाल्डो र मेसी किन्न तयार छन्। उनीहरू यसका लागि कीर्तिमान रकम तिर्न पनि तयार छन्।रोनाल्डोका एजेन्ट हुन्, जर्जी मेन्डेस। यिनै मेन्डेसका अनुसार एउटा चिनियाँ क्लबले रोनाल्डोका लागि रियललाई ३० करोड युरो तिर्न तयार छ। अनि तलब वर्षको दस करोड युरो। मेन्डेसले यति मात्र भने, पैसा नै सबथोक होइन। रोनाल्डोले रियलबाट वर्षको चार करोड २० लाख युरो कमाउने गर्छन्। मेसीलाई किन्न इच्छुक क्लबको त नाम नै बाहिर आएको छ र यो हो, हेबेई चाइना फोर्चुन। यो क्लबले मेसीलाई बर्सेनि ८ करोड पाउन्ड तलब दिन्छु भनेको छ। लगभग रोनाल्डो बराबरकै। मेसीमा रुचि देखाउने क्लबका प्रशिक्षक हुन्, म्यानुएल पिलेग्रेनी। पिलेग्रेनी तिनै हुन् जसले यसअघि म्यानचेस्टर सिटी र रियलजस्ता क्लबको व्यवस्थापन पनि सम्हाले। साँच्चै चिनियाँ क्लबहरूसँग कति पैसा छ त? कि खालि बजार तताउन खोकिरहेका मात्र छन्? चीन दिनदिनै धनी भइरहेको छ। त्योभन्दा पनि धनी भइरहेका छन्, चीनका खासखास व्यापारी। यिनै व्यापारीको पछिल्लो महँगो सोख बनेको छ, फुटबल क्लब चलाउने। केही दिनअगाडि मात्र हो, चीनको सबैभन्दा चल्ने अखबार चाइना डेली ले अगाडि नै एउटा सम्पादकीय छाप्यो र यो खुबै चर्चित पनि बन्यो। त्यस सम्पादकीयमा भनिएको थियो, क्लबहरूले विदेशी खेलाडीलाई धेरै खर्चिनु पनि ठीक होइन। होस गर्नुपर्छ। चाइना डेलीले त्यही बोल्छ, जुन त्यहाँको सरकार चाहन्छ। त्यसैले उसको सम्पादकीयबाहिर केही दिनमै चिनियाँ सरकारले एउटा क्लबबाट कति विदेशी खेलाडी खेलाउन पाउने हो त्यसबारे नियम बनाउने समाचार पनि आयो। ठीक यही समाचार आउँदा केही चिनियाँ क्लब इङ्लिस कप्तान वायन रोनीप्रति पनि उत्सुक भएको तथ्य बाहिर आयो। नाम नखुलेका दुई क्लबले रोनीलाई साताको सात लाख पाउन्ड तलब दिने प्रस्ताव राखेको थियो। बेलायती मिडियाको अनुमानमा त्यो क्लब सम्भवत: ग्वान्जाउ एभरग्रेन्ड टोबाओ वा बेइजिङ ग्वान हो। म्यानचेस्टर युनाइटेड स्टार रोनीले यो प्रस्तावमा हो भनेको भए, उनी बन्थे, विश्वकै सर्वाधिक कमाउने फुटबल खेलाडी। अचेल कुनै चिनियाँ क्लबले यस्तो प्रस्ताव राख्दा, होइन भनेर विश्वास नगर्ने ठाउँ पनि छैन। जस्तो, सांघाई एसआईपीजीले चेल्सीका ब्राजिली खेलाडीका लागि कीर्तिमानी छ करोड पाउन्ड तिर्यो। ओस्कारको तलब थियो, साताको पाँच लाख पाउन्ड। यस अनुबन्धसँगै उनी विश्वमा सर्वाधिक कमाउने शीर्ष पाँच खेलाडीमा परे। जबकि, चेल्सीमा छँदा उनी सुरुआती टिममा पर्न संघर्षरत थिए। चेल्सी प्रशिक्षक एन्टोनिया कोन्टेले उनलाई खासै मन पराएका थिएनन्। जति बेला ओस्कार चीन जान तयार भए, कोन्टे एकपल्ट नराम्रोसँग झस्किए। ओस्कार उमेर ढलेका खेलाडी पनि त थिएनन्। अनि कोल्टेले भनिहाले, यस्तै हो भने हाम्रा क्लब राम्रा खेलाडीलाई टिममा राखिरहन पनि गाह्रो हुन्छ। त्यसो त इङ्लिस प्रिमियर लिगलाई पनि आरोप छ, बढी तलबको लोभ दिएर खेलाडी भित्र्याउने। त्यसैले लिभरपुलका प्रशिक्षक योर्गन क्लोप पनि भनिहाले, खेलाडीले जहाँ बढी पाउँछन्, त्यहीं जान्छन्, यस्तै आरोप प्रिमियर लिगलाई पनि त छ। यी कोन्टे र क्लोपले जे भने पनि युरोपकै लागि पनि चीन बिस्तारै फुटबलमा ठूलो प्रतिस्पर्धी बन्दै छ। ओस्कारले पनि चीन पुगेयता भनिहाले, चिनियाँ क्लबबाट खेल्ने त मेरो सपना नै हो। यसैबीच अर्का हाइप्रोफाइल खेलाडी कार्लोस टेभेज पनि चीन पुगे, सांघाई सेन्ह्वाबाट खेल्न। उनले अनुबन्ध गरेको तलब थियो, साताको छ लाख १५ हजार पाउन्ड। यो अनुबन्धसँगै उनी विश्वकै सर्वाधिक कमाउने फुटबल खेलाडी बने। दुवै म्यानचेस्टर क्लबबाट खेलेका टेभेज चीन जान ठीक अगाडि अर्जेन्टिनाको बोका जुनियर्समा थिए। त्यहाँ छँदा उनको तलब चीनका कमाउने पारिश्रमिकको छेउछाउ पनि थिएन। बोका जुनियर्सका लागि खेलेको अन्तिम खेलमा टेभेजलाई हेर्न हजारौं दर्शक मैदान पुगेका थिए र उनीहरूको एउटा मात्र नारा थियो, कृपया सके चीन नजाऊ। यतै बस। टेभेज ती समर्थकका भावना बुझ्न सक्ने स्थितिमै थिएनन्। भर्खर विवाह गरेका थिए, आफ्ना किशोर अवस्थादेखिकै प्रेमिकासँग। उनलाई पनि धेरै कमाउनु थियो। टेभेज त चीन जान हतारोमा थिए। यी सबबीच गम्भीर प्रश्न, के चिनियाँ फुटबलले अरू पारम्परिक शक्तिलाई चुनौती दिंदै छ त? चिनियाँ फुटबल आपैंमा स्तरीय छैन, अहिलेसम्म एकैपल्ट मात्र विश्वकप खेलेको देश हो यो। अझै पनि चीनमा युरोप र दक्षिण अमेरिकाको जस्तो फुटबल संस्कृति पाइन्न। तर हुन सक्छ, यी सबै परिवर्तनको बाटोमा छन्। चिनियाँ राष्ट्रपति आपैं फुटबलमा खासै पारखी हुन्। उनी चाहन्छन्, चीन फुटबलमा महाशक्ति बनोस्। सायद त्यहाँका व्यापारीले सीकै बाटो पछयाइरहेका छन्। केही ठूला खेलाडीका लागि चीनमा खेल्न जानु पेन्सन पकाउनुजस्तो पनि हुन सक्छ, जस्तो निकोलस एनेल्का, डिडिएर ड्रोग्बा। यो त पुरानो सोच भयो। अहिले नै केही युरोपेली र दक्षिण अमेरिकी खेलाडीले चीनमा खेल्नुलाई गम्भीर मान्न थालिसकेका छन्। चीनमै खेलिरहेका खेलाडी पनि ब्राजिली राष्ट्रिय टिमको महत्त्वपूर्ण सदस्य हुन सक्छ भने धेरै चिन्ता लिएर पनि केही हुन्न, सायद यस्तै सोच विकास हुँदै छ। अनि यो नै विश्व फुटबलमा चिनियाँ क्रान्ति हो कि?"
पाउदन प्रेम,"कालीमाटीस्थित टंकेश्वर मन्दिरको ठीक अगाडिपट्टिको साँघुरो गल्लीबाट छिरेपछि खड्गीको घर आइपुग्छ। तीनतले घरका दुई कोठा भाडामा दिइएको छ। बाँकी अंशबन्डा गरिएका छन्, छोराहरूबीच। पहिलो फ्लोर उक्लिनासाथ पुण्यप्रसादको बेडरुम देखिन्छ। बेडरुम पुरानो घडी पसलजस्तै छ। भित्ताभरि जापानी, चिनियाँ, बेलायती घडीका अनेक नमुना झुन्डयाइएका छन्। साना अलार्म क्लक र पेन्डुलम वाच त कति हो कति। ब्याट्रीबाट चल्नेभन्दा हप्ताहप्ता दिनमा दम दिनुपर्ने घडी धेरै छन्। यस्तै दमवाला एउटा घडी भद्रकाली मन्दिरको भजन पाटीमा पनि राखिएको छ। पुण्यप्रसादको कोठामा बस्दा घडीको स्यारस्यार आवाजले निकाल्ने एकतमासको धुन सुन्न पाइन्छ। बेलाबेला घडीहरू टयार्रटुरर्र, झ्याइँझुइँ बज्न थाल्छन्। पाहुना कहिलेकाहीँ तर्सिन्छन् पनि, सुर्मिलाले भनिन्, घडीलाई धेरै माया गर्नुहुन्छ हाम्रो दाइ। हप्तैपिच्छे दम दिँदै बस्नुहुन्छ। पुण्यप्रसादको असली पेसा घडी मर्मत गर्ने हो। भीमसेनथानमा उनको पसल थियो। अहिले छोराले चलाउँछन्। आँखा नबिग्रिउन्जेल उनले घडी बनाइरहे। बिग्रेका घडी मर्मत गर्ने मात्र होइन, नयाँ घडी बनाउनसमेत खप्पिस हार्मोनियम बजाउन र घडी बनाउन सँगसँगै जानेको हुँ, उनले भने, दुवैको बराबर माया लाग्छ। उनका बाजे, कुलमान मास्टरले दस कक्षा पढेका थिए। तर, जागिर पाएनन्। अछुत जात भनेर बाजेलाई राणाकालमा जागिर दिएनछन्, पुण्यप्रसादले भने, पढेर पनि काम नपाएपछि बाजेले मेरा बाहरूलाई पढ्नै दिनुभएन। बाले मलाई पढाएनन्। पुण्यप्रसादले पनि छोराछोरीलाई उति पढाएनन्। सबैले १० सम्म पढेका छन्। पढाउनुभन्दा इलम सिकाउनपट्टि लागे। हाम्रो जीउलाई चाहिने भनेको परिश्रम नै रैछ, बिरामी भएर डेढ वर्ष थन्किँदा पुण्यप्रसादलाई आभास भएछ, जीउ त रबरजस्तै पो रहेछ। तन्काए तन्किने, नतन्काए खुम्चिने। खुम्च्याएर किन राख्नु भनेर यो उमेरमा पनि जोश देखाउँछु। अब सकुन्जेल भद्रकाली गएर पाउदन बजाइराख्ने सोच बनाएका छन्। कोही सिक्न आए ८० नाघेका यी वादक सिकाउन तम्तयारै छन्।"
चरालाई मौसमी चटारो,"यी चराहरू फागुन दोस्रो सातापछि फर्कने गर्छन्। यहाँ साइबेरिया, रुस, चीन, मंगोलिया, मध्यएसियाका तुर्केमिनिस्तान र किर्गिस्तानबाट चरा आउने चराविद् दिनेश गिरीले बताए। चराहरू ४५ हजार माइल उडेरसम्म यहाँ आउँछन्। धेरै चरा सीधै उडेर ३४ दिनमै पुग्छन् उनले भने कतिपय रोकिँदै सातासम्मै यहाँ पुग्छन्। जाडोका बेला लेकमा हिउँले आहार नपाइने भएकाले चराहरू तराई झर्छन्। जब यहाँ गर्मी हुन थाल्छ तब उनीहरू फर्कन्छन्। नेपालमा पाइने ८ सय ७९ प्रजातिका मध्ये जगदीशपुर तालमा १ सय ६७ भन्दा बढी प्रजातिका चरा पाइन्छन्। विश्वमा दुर्लभ मानिएका ११ प्रजातिका चरा यहाँ सजिलै देख्न पाइने पन्छी संरक्षण संघले जनाएको छ। एकै ठाउँबाट नेपालमै सबैभन्दा बढी चरा देख्न सकिने ठाउँ जगदीशपुर हो, सरिसृप विषेशज्ञ प्राध्यापक करणबहादुर शाहले भने। १५७ हेक्टरमा फैलिएको ताल कृत्रिम रूपमा बनाइएको नेपालकै सबैभन्दा ठूलो ताल हो यो।"

शीर्षक,विवरण
एमाले मनाउने त्यो सूत्र,"दाहाल र देउवाले भनेझैं भयो भने सोमबार संशोधन विधेयक संसद्मा पेस हुनेछ। तर एमाले मान्छ कसरी? बालुवाटार स्रोतका अनुसार देउवाले शुक्रबार भनेको एमाले मनाउने सूत्र कांग्रेस र एमालेका मधेसी सांसद हुन सक्छन्। देउवाले प्रधानमन्त्री दाहालसँग यसबारे छलफल पनि गरिसकेको उक्त स्रोत बताउँछ।संविधानको स्वीकार्यता बढाउने कि अझै संकट थप्ने भनी कांग्रेस र एमालेका मधेसी सांसदका तर्फबाट एमाले नेतृत्वलाई दबाब दिने, सम्भावित रणनीति खुलाउँदै उक्त स्रोतले भन्यो, ९० प्रतिशतले जारी गरेको संविधानको स्वीकार्यता घटेर ६८ प्रतिशत हुन सक्छ भनी चेतावनी दिने। यसै कारणले पछिल्ला दिनमा कांग्रेस र एमाले दुवै दलका सांसद मौन बस्न पुगेको समेत उक्त स्रोतले दाबी गर्यो। संविधान संशोधन नहुँदासम्म मधेस अशान्त भइरहने, त्यस्तोमा त्यहाँका दुई ठूला दल कांग्रेस र एमालेले जनताको मत लिएर संसद्मा आउने परिस्थिति नबन्ने भन्दै सम्बन्धित दलका सांसदमार्फत नेतृत्वलाई दबाब दिने रणनीतिमा कांग्रेस र माओवादी केन्द्र पुगेको देखिन्छ।तर एमाले नेता सुवास नेम्वाङले कुनै पनि हालतमा अहिलेको संशोधन पारित गर्ने पक्षमा एमाले नरहेको दोहोर्याए। उनले एमाले आफ्नो अडानमाथि पुनर्विचार गर्ने पक्षमा नरहेको दोहोर्याए। नेम्वाङकै भनाइमा सही थाप्दै अर्का एक एमाले नेताले भने, उहाँ (देउवा) लाई कहाँ, कसलाई आश्वस्त पार्नुपर्ने भएर बैठकमा भन्दिनुभयो होला। एमाले आफ्नो अडानमाथि पुनर्विचार गर्दैन। ती नेताले एमाले मनाउन अहिलेसम्म कुनै सूत्र लगाउँदै आएको भए अब त्यो सफल नहुनेसमेत दाबी गरे।"
सीमांकन बाहेकमा मतदान गर्न सकिन्छ,"कांग्रेस नेता महतले भने संविधान संशोधनको प्रस्तावको हल खोज्न तीन वटा विकल्प सुझाए। उनका अनुसार पहिलो विकल्प संसदबाट पूर्ण रूपमा रिजेक्ट गरेर जान सकिन्छ। दोस्रो संशोधन प्रस्ताव राखेर परिमार्जनसहित समस्या समाधान गर्ने दिशामा अघि बढ्न सक्छ। नभए सर्वोच्च अदालतअन्तर्गत रहेको संवैधानिक बेन्चले विवादको निरूपण गर्न सक्छ। संसद्मा प्रवेश पाउँदैमा एमाले आत्तिन पर्दैन, महतले थपे, संसद्मा प्रवेश पाउनासाथ निर्वाचन घोषणा हुन्छ। संशोधनको विधेयक आजको आजै निर्णय हुने विषय होइन। लामो छलफल हुन्छ। निर्वाचन आफ्नो गतिमा अघि बढ्छ, संशोधन आफ्नै गतिमा जान्छ। संसद्मा छलफल हुँदै जाँदा राष्ट्रिय सहमति बन्ने अवस्था पनि हुन सक्छ।"
लक्ष्यनजिक तामाकोसी,"डिसेम्बरको मध्यतिर पुगेका ऊर्जामन्त्री जनार्दन शर्मा, ऊर्जा सचिव अनुपकुमार उपाध्याय, नेपाल विद्युत् प्राधिकरणका प्रबन्ध निर्देशक कुलमान घिसिङले तामाकोसीको डेढवर्षे कार्ययोजनालाई शंका गरेका थिए। ऊर्जामन्त्री शर्माले भ्रमणपछि सदरमुकाम चरिकोटमा कान्तिपुरसँग कुरा गर्दै डेढवर्षे कार्यसूची छलयुक्त देखिएको बताएका थिए। उनले यथार्थ प्रतिवेदन मागेको बताएका थिए। आयोजनाले ऊर्जामन्त्रीको शंकालाई चुनौती दिँदै डेढ वर्षमै विद्युत् निकाल्ने प्रतिवेदन बुझाएको हो। सबैभन्दा शंकाले हेरिएको हेडवक्र्स भास्सिएको अध्ययनका क्रममा विज्ञहरू शुक्रबारसम्म कार्यक्षेत्रमै थिए। उक्त भास्सिएको भागलाई के गर्ने भन्ने टुंगिन बाँकी रहेको आयोजनाले बताएको छ।आयोजनाको सुरुको लक्ष्य अनुसार स्वदेशी पुँजी ३५ अर्ब २९ करोड कुल लागत थियो। त्योमध्ये हाल ३२ अर्ब ४१ करोड खर्च भइसकेको छ। तर भूकम्प, डलरको भाउ उतारचढाव र ढिलासुस्तीले लागत बढेर ४१ अर्ब ७२ करोड पुग्ने प्रक्षेपण छ।"
अझै तुइनकै भर,"धादिङ र गोरखाका स्थानीय र विद्यार्थीको पीडा झल्काउने यी प्रतिनिधि उदाहरण हुन्। पृथ्वी राजमार्गको त्रिशूली नदीमा पुल नहुँदा गोरखा र धादिङका विभिन्न गाविसका हजारौं नागरिकले अहिले पनि ओहोरदोहोर गर्न अहिले पनि तुइनकै भर पर्नुपर्छ। सरकारले तुइन हटाउँछु भनेर निर्णय गरेको सुनेको थिएँ, सलाङ५ का रेवतीप्रसाद सेढाईंले कान्तिपुरसित भने, हामीकहाँ कहिले हट्ने हो थाहा छैन। सेढाईंको घरबाट राजमार्ग करिब डेढसय मिटरको दूरीमा छ। ४२ वर्षदेखि यही तुइन र खिरखिरे (नाम्लोको पातोलाई फलामे लट्ठामा झुन्ड्याएर) बाट वारपार गरिरहेका छौं, उनले सुनाए, यो पनि बिग्रिएको छ, कमजोर र बालबच्चाले वारपार गर्नै सक्दैनन्। यो तुइनबाट हरेक दिन सयौं क्विन्टल तरकारी राजमार्गको सलाङघाट ल्याइन्छ। त्यो काम कम्ता जोखिमपूर्ण छैन। तरकारी बोकेको डोको र कोक्रोलाई धकेल्दा हात चरचर भएर रगताम्मे हुन्छन्। तुइन तर्ने क्रममा विगतमा कयौंले हातका औंला गुमाए भने कयौंको ज्यान नै गयो। मझिमटारस्थित शंखादेवी उच्च माविका शिक्षक तिलक चेपाङका अनुसार दुई वर्षअघि तुइन तर्ने क्रममा भुम्लीचोक८ हिक्लुङमा दुई जनाको ज्यान गयो। रातको समयमा तुइनको कोक्रो तान्ने क्रममा चिप्लिएर दुई जना त्रिशूलीमा बेपत्ता भएका थिए। त्यसअघि सोही गाविसको हुइलिङबेंसी सबाङखोलामा ५ जना त्रिशूलीमा बेपत्ता भएका थिए। तुइनसमेत बिग्रिएर सिमलको मुढामाथि चढेर त्रिशूली नदी तर्ने क्रममा उनीहरू बेपत्ता भएका थिए। केही वर्षअघि गोरखाको चाइनाघाटबाट धादिङको चरौंदी नजिकै पृथ्वी राजमार्गतर्फ आउजाउ गर्ने तुइन छिन्दा तरकारी लिएर आउँदै गरेका पाँच जना त्रिशूलीमा बेपत्ता भएका थिए। अहिले पनि गोरखाको भुम्लीचोक, मकैसिङ, ताङ्लीचोक र घ्याल्चोक गाविसबाट पृथ्वी राजमार्ग आउन तुइनबाहेक अर्को विकल्प छैन। हरेक दिन भुम्लीचोकका विभिन्न वडाबाट दर्जनौं विद्यार्थी तुइन र र्याफ्टिङको यात्रा गर्दै मझिमटारस्थित शंखादेवीमा पढ्न आउन बाध्य छन्। अहिले र्याफ्टिङ चलाउने कम्पनीको सहारामा विद्यार्थी वारपार गर्दै आएका छन्, शिक्षक तिलकले भने, उनीहरूले सहयोग नगर्ने हो भने यी विद्यार्थी स्कुलै आउन सक्दैनन्। बर्खायाममा र्याफ्ट गरेर वारि आउन उनीहरूलाई मुस्किल छ। केही वर्ष अघिसम्म यी विद्यार्थी ट्युबमा चढेर वारपार गर्थे।भुम्लीचोक, मकैसिङ, ताङ्लीचोक र घ्याल्चोकबाट राजमार्गमा जोड्न बनाइएका अधिकांश तुइन जीर्ण छन्। अधिकांश तुइन करिब १० देखि १२ वर्षअघि बनेका हुन्। मर्मतसंभार बेलैमा हुन नसक्दा अधिकांश तुइनका घिर्नी बिग्रिएका छन् भने फलामे लट्ठा कमजोर बनेका छन्। कोक्रो बस्नै नसकिने गरी भाँचिएका छन्। अर्को विकल्प छैन, जीर्ण भए पनि यसैबाट ओहोरदोहोर गर्नुपर्छ, ८ कक्षाकी विद्यार्थी सञ्जु चेपाङले भनिन्। शंखादेवी उमाविका प्रधानाध्यापक शिवहरि सिलवालले अधिकांश तुइन बूढाबूढी र बालबालिकाले ओहोरदोहोर गर्नै नसक्ने गरी बिग्रिएको बताए। यी तुइन विस्थापित नगर्ने हो भने यहाँका जनताको जनजीवनमा कहिले पनि सुधार आउने देखिँदैन, उनले भने। चेपाङ विद्यार्थीको यही पीडा देखेर पूर्वप्रधानमन्त्री बाबुराम भट्टराईले २०७२ वैशाख १ गते भुम्लीचोकका २५ जना छात्रछात्राका लागि मझिमटार बजारमा होस्टल खोलिदिएका छन्। भुम्लीचोकसमेत पर्ने गोरखा १ बाट दोस्रो संविधानसभा चुनाव जितेका भट्टराईले आफ्नो क्षेत्रको विकास गर्ने क्रममा चेपाङ समुदायतर्फ ध्यान दिएका थिए। सांसदबाट राजीनामा दिइसके पनि उनको सहयोग जारी छ। होस्टलको सञ्चालक समिति सचिवसमेत रहेका शिक्षक तिलकका अनुसार २५ जना विद्यार्थीले भट्टराईकै सहयोगमा प्रतिमहिना २ हजार रुपैयाँ पनि पाउँछन्। चेपाङ विद्यार्थीलाई पढ्न सहयोग पुगोस् भनेर यो होस्टल खोलिएको हो, उनले भने। शिक्षक तिलकका अनुसार भुम्लीचोकको कौदीफाँटमा झोलुंगे पुल शिलान्यास त भएको छ तर काम अघि बढेको छैन। त्यो पुल बने भुम्लीचोकका बासिन्दालाई राहत पुग्ने प्रधानाध्यापक सिलवाल बताउँछन्। योबाहेक तुइन भएका अन्य ३ ठाउँमा पनि झोलुंगे पुल बनाउन सर्वेक्षण भइसकेको छ। भट्टराईकै पहलमा राजमार्गबाट भुम्लीचोक जोड्ने गरी पक्की पुलको शिलान्यास भए पनि काम अघि बढेको छैन। ठेकेदार भागेकाले काम रोकिएको स्थानीयले बताए। धादिङ बैरेनीदेखि चितवनको फिस्लिङसम्म अहिले पनि १६ वटा तुइन नियमित चलिरहेका छन्। त्रिशूली नदीका कतिपय स्थानमा झोलुंगे पुल रहे पनि केही ठाउँमा अझै सम्म पनि जीर्ण तुइन प्रयोग गर्न सर्वसाधारण बाध्य छन्। धादिङको सलाङ५ मजुवाटारबाट पृथ्वीराजमार्गमा पर्ने बेनीघाट मालिंगा, कुम्पुरको खरमटारबाट गजुरीको चाम्वास, पीडाको जरेबगरबाट र कुम्पुरको बगैंचा, बैरेनीको बेल्खुबाट कल्लेरीको वेलिनटार, बैरेनीकै चिरौंदीबाट कल्लेरीको राईगाउँ जोड्ने तुइन सञ्चालनमा छन्। त्यस्तै, धुषाको चरांैदी र गोरखाको घ्याल्चोक जोड्ने तुइन पनि सञ्चालमा छन्। धादिङ जिविसले पहिलो चरणमा कुम्पुरको खरमटारबाट गजुरीको चाम्वास जोड्ने तुइन हटाएर उक्त ठाउँमा पक्की पुल निर्माणका लागि १ करोड २० लाख रुपैयाँ बजेट विनियोजन गरेको थियो। अहिलेसम्म कामै अघि बढेको छैन। हरेक दिन तुइनमा झुन्डिएर कष्टकर यात्रा गर्नेको संख्या हजारौंमा छ। धादिङ र गोरखामा मिर्मिरेदेखि सूर्यास्तसम्मै तुइनमा ओहोरदोहोर गरेको देख्न सकिन्छ। किसानले उत्पादन गरेका तरकारीलगायत राजमार्गमा ल्याउन तुइनबाहेक विकल्प छैन। गाउँमा बाटो पुगे पनि राजमार्ग जोड्ने पुल नहुँदा तुइनबाटै तरकारी तार्नुपरेको छ, सलाङ ५ का सीताराम थापा मगरले भने, पुल भए सजिलोसित आउजाउ गर्न सकिन्थ्यो। आम्दानी पनि बढाउन सकिन्थ्यो। गाउँबाट राजमार्ग नजिकै भएकाले जोखिम मोलेरै भए पनि यहाँका किसानले आफ्नो उपज तुइन र खिरखिरेबाट तारिरहेका छन्। यहीं नजिकै पुल बनाउने भनेर खाल्डो खनेको धेरै भइसक्यो, मगरले भने, खै किन हो काम बन्द भएको थाहा छैन। जिविस चितवन, गोरखा र धादिङले तुइन विस्थापित गर्न हरेक वर्ष बजेट विनियोजन गर्ने गरेका छन्। तर, अहिलेसम्म एउटै पुल बनेका छैनन्। मुग्लिङनारायणगढ खण्डबाट तनहुँ जोड्ने विभिन्न गाविसमा पनि तुइन चलिरहेका छन्। दासढुंगामा पक्की पुल बनिसकेकाले त्यसक्षेत्रका केही तुइन विस्थापित भएको सरकारी अधिकारी बताउँछन्। केपी ओली नेतृत्वको सरकारले २०७२ असोज २५ मा दुई वर्षभित्र देशभरका तुइन विस्थापित गरी झोलुंगे पुल निर्माण गर्ने निर्णय गरेको थियो। संघीय मामिला तथा स्थानीय विकास मन्त्रालयका अनुसार ओलीले घोषणा गर्दा देशभर १ सय ७१ तुइन थिए। घोषणापछि गत आर्थिक वर्षदेखि स्थानीय विकास मन्त्रालयले तुइन विस्थापित गरी त्यही ठाउँ वा नजिकै झोलुंगे पुल निर्माण गर्न अलग्गै बजेट विनियोजन गर्न थालेको छ। मन्त्रालयअन्तर्गतको स्थानीय पूर्वाधार विकास तथा कृषि सडक विभाग (डोलिडार) का महानिर्देशक रामकृष्ण सापकोटाका अनुसार विभिन्न जिल्लाका तुइन विस्थापित गरी झोलुंगे पुल बनाउन चालु आर्थिक वर्षमा एक अर्बभन्दा बढी रकम छुट्याइएको थियो। घोषणापछि अहिलेसम्म जम्मा ८ वटा तुइन विस्थापित भइसकेको महानिर्देशक सापकोटाले सुनाए। ओलीको घोषणापछि स्थानीय विकास मन्त्रालय र डोलिडारले देशभरका तुइनको संख्या र तिनको अवस्थाबारे विस्तृत अध्ययन गरेको थियो। १ सय ७१ मध्ये भौगोलिक बनावटलगायत अन्य कारणले २९ वटा तुइन विस्थापित गर्नै नसकिने देखिएकाले १ सय ४५ वटालाई आधार मानेर झोलुंगे पुल निर्माण अघि बढाइएको महानिर्देशक सापकोटाले बताए। कतिपय ठाउँमा भूबनोटका कारण पनि विस्थापित गर्न नसकिने देखियो, सापकोटाले थपे, धेरै ठाउँमा स्थलगत अध्ययन र विस्तृत आयोजना प्रतिवेदन (डीपीआर) बनाउने काम भइरहेको छ। कतिपय स्थानमा परामर्शदाताले काम अघि बढाएको र कहीं झोलुंगे पुल डिभिजनले नयाँ पुलको डिजाइनको काम अघि बढाइरहेको हुनाले ठ्याक्कै विस्थापित भइसकेको जनताले नदेखेको उनले प्रस्ट्याए। धेरै ठाउँमा विस्थापन प्रक्रिया अघि बढेको छ, उनले भने, देखिने नै गरी रिजल्ट आउन त समय लाग्छ। स्थानीय विकास मन्त्रालयका प्रवक्ता केदारनाथ शर्माले २०७४ असोजभित्रमा विस्थापित गर्ने लक्ष्यअनुसार काम अघि बढाउन विभागलाई निर्देशन दिइसकेको र त्यसैअनुसार काम भइरहेको दाबी गरे। उनले भने, ४० वटा तुइन विस्थापित गर्न ४० ठाउँमा झोलुंगे पुल बनिरहेका छन्, उनले भने, अर्को आर्थिक वर्षमा अरू तुइन विस्थापित हुने गरी झोलुंगे पुल बन्नेछन्। डोलिडारले १२० मिटरभन्दा सानो झोलुंगे पुल बनाउने जिम्मा सम्बन्धित जिल्ला विकास समितिलाई दिने गरेको छ। त्यो भन्दा लामो झोलुंगे पुल चाहिँ डोलिडारकै झोलुंगे पुल डिभिजनले बनाउने गरेको छ। भेरी नदीका तुइन भने विस्थापित गर्न असम्भव देखिएको सापकोटाले जनाए। ती क्षेत्रमा अत्यधिक लामा पुल बनाउनुपर्ने भएकाले तत्काल तुइन हटाउन सम्भव नदेखिएको हो। धेरै तुइन भएको धादिङ३ का सांसद राजेन्द्रप्रसाद पाण्डेले बैरेनीदेखि मलेखु रिचोकटारसम्मका तुइन विस्थापित गर्न ६ वटा मोटरेबल पुल र तीन वटा झोलुंगे पुल निर्माणका क्रममा भएको र एक वर्षपछि परिणाम देख्न सकिने बताए। केही पुलको टेन्डर भइसकेको छ, उनले भने, केही सर्वेक्षणका क्रममा छन्। मोटरेबल पुलका लागि भौतिक पूर्वाधार मन्त्रालय र झोलुंगे पुलका लागि स्थानीय विकास मन्त्रालयबाट पहलकदमी गरी बजेट विनियोजन गरेको उनले बताए। पुल बन्ने हो भने तरकारी उत्पादन पनि बढ्छ, उनले भने, त्यसले स्थानीयको जीवनस्तर पनि बदलिन्छ।"
सैनिक ऐन संशोधन तयारी,"काठमाडौं सरकारले नेपाली सेना लगानी प्रवद्र्धक प्रमोटर बन्न पाउने गरी सैनिक ऐन संशोधन गर्न लागेको छ। सैनिक ऐन २०६३ लाई संशोधन गरेर सेनालाई समेत लगानी प्रवद्र्धक बन्न मिल्ने गरी जिम्मेवारी दिन लागिएको हो। सैनिक मुख्यालयले पठाएको ऐन संशोधन प्रस्तावका विषयमा रक्षा मन्त्रालयमा छलफल भइरहेको छ। सेनालाई लगानी प्रवद्र्धकको भूमिका दिँदा कुन क्षेत्रमा र कति सीमा राख्ने भन्नेमा आन्तरिक रूपमा छलफल भइरहेको मन्त्रालयले जनाएको छ। हाल सैनिक ऐनअनुसार सेनाले आफ्ना कल्याणकारी कोषबाट नेपालमा स्थापना हुने पूर्वाधार एवं सेवामूलक परियोजना, वित्तीय संस्था तथा उद्योग व्यवसायमा तोकिएको आधारमा ऋण वा सेयर लगानी गर्नमात्र पाउँछ। तर सेना आफैंले प्रवद्र्धकका रूपमा लगानी गर्न भने पाउँदैन। तर सरकारका तर्फबाट प्रधानमन्त्री पुष्पकमल दाहाल र ऊर्जामन्त्री जनार्दन शर्माले समेत पटकपटक सेनालाई ऊर्जा क्षेत्रमा लगानी गर्न आग्रह गरेपछि ऐन संशोधन गर्न छलफल सुरु भएको हो। २०३२ सालमा स्थापना भएको सैनिक कल्याणकारी कोषमा ३७ अर्ब रुपैयाँ पुगिसकेको छ। सरकारले सेनालाई ऊर्जा क्षेत्रमा काम गर्न आग्रह गरे पनि वर्तमान सैनिक ऐनअनुसार भने लगानी गर्न मिल्दैन। सेनाको पक्षबाट ऐनले बाधा गर्छ, नाफामूलक काम गर्न सेनाले पाउँदैन। हामीलाई ऊर्जा क्षेत्रमा अघि बढ्न सरकारी पक्षबाट आहवान गरिएको छ, सैनिक प्रवक्ता ताराबहादुर कार्कीले भने, तर हाम्रो ऐन संशोधन हुनपर्छ। नेपाली सेना सरकारले ऐनलाई लगानी गर्न मिल्ने गरी परिमार्जन गरे सोहीअनुसार काम गर्ने, नत्र पुरानै स्थितिमा काम गर्ने मनस्थितिमा छ। सरकारले यसअघि रोल्पाको १२५ मेगावाटको माडी जलविद्युत् आयोजना सेनालाई निर्माण गर्न दिने बताएको थियो। तर सैनिक ऐनको अवरोधका कारण रक्षा र ऊर्जा मन्त्रालयबीच पटकपटक छलफल हुँदासमेत निष्कर्ष निस्कन सकेको छैन। सैनिक प्रवक्ता कार्की सडक निर्माणजस्तै जलविद्युत् आयोजना पनि निर्माणपछि सरकारलाई नै हस्तान्तरण गर्ने काममात्र सेनाले गर्न मिल्ने बताउँछन्। सैनिक ऐनको दफा ५ को न मा भनिएको छ, कल्याणकारी योजना भन्नाले कल्याणकारी कार्यमा सहयोग पुर्याउने आयमूलक कार्य सम्झनुपर्छ र सो शब्दले नेपालमा स्थापना हुने पूर्वाधार एवं सेवामूलक परियोजना, वित्तीय संस्था तथा उद्योग व्यवसायमा तोकिएको आधारमा ऋण वा सेयर लगानी गर्ने कार्यलाई समेत जनाउँछ। तर यस्तो लगानी प्रवद्र्धकका रूपमा हुने छैन।रक्षा मन्त्रालयका प्रवक्ता उत्तम नागिलाले हालको सैनिक ऐनअनुसार सेनाले उद्योग या नाफामूलक कार्यमा लगानी गर्न नमिल्ने र कल्याणकारी कोषको पैसा पनि नाफामूलक प्रयोजनका लागि लगानी गर्न नमिल्ने भएकाले अब के गर्ने भन्ने विषयमा मन्त्रालयमा छलफल भइरहेको बताए। तर, रक्षा मामिलाका विज्ञहरू पूर्ण रूपमा प्रवद्र्धकको भूमिका दिए सेनाले आफ्नो जिम्मेवारीभन्दा बढी व्यापारमा ध्यान दिन सक्ने भनी चिन्ता व्यक्त गर्छन्। अर्को पक्षले भने ऐन संशोधन गर्दा केही सर्त राखी सेनालाई जलविद्युत् आयोजनाहरू बनाउन दिने गरी कानुन संशोधन हुनुपर्ने तर्क गर्छ। पटकपटक सैनिक कू हुने गरेका पाकिस्तान र थाइल्यान्डमा मात्र सेनाले बैंकजस्ता नाफामूलक व्यवसाय गर्दै आइरहेको छ। अरू लोकतान्त्रिक मुलुकमा यस्तो अभ्यास छैन। यसअघि २०७१ पुस १३ मा राष्ट्रिय योजना आयोगका तत्कालीन उपाध्यक्ष गोविन्दराज पोखरेलको नेतृत्वमा बसेको बैठकले मुुलुकमा ठूला जलविद्युत् आयोजनामा हुन सक्ने प्रकोपलाई दृष्टिगत गरी सेनालाई विद्युत् गृह निर्माण, मर्मत सम्भार, सञ्चालनसम्बन्धी प्राविधिक ज्ञान दिलाउन विद्युत् आयोजना पनि बनाउन दिनुपर्ने निर्णय गरेको थियो। आयोगले सेनालाई मादी आयोजना निर्माण गर्न दिन ऊर्जा मन्त्रालयलाई निर्देशनसमेत दिएको थियो। प्रकोपका बेला विद्युत्जस्तो अत्यावश्यक सेवा सञ्चालन गर्ने प्रयोजनका लागि नेपाली सेनालाई मुलुकको कुनै एक सानो (१०२० मेगावाट) जलविद्युत् आयोजना निर्माण एवं सञ्चालन गर्न लगाउने व्यवस्था गर्न उपयुक्त हुने निष्कर्ष आयोगले निकालेको थियो। सरकारले सेनालाई जलविद्युत् क्षेत्रमा कसरी काम गराउने भन्नेबारेमा रोडम्याप नहुँदा सैनिक ऐनमै संशोधन गरी प्रवद्र्धकको भूमिका दिनेनदिनेबारेमा छलफल सुरु भएको हो। २०६२६३ पछि बनेको गिरिजाप्रसाद कोइराला नेतृत्वको अन्तरिम सरकारका बेला सेनालाई बैंक खोल्न दिने गरी प्रक्रिया अघि बढाइएको थियो। बैंकरहरूको दबाबपछि सरकार पछि हटेको थियो।"
शौचालयको पानी खाएर बाँचें,"भक्तपुर भक्तपुरकी ३७ वर्षीया आस्था (नाम परिवर्तन) ले सिलाइबुनाइबाट गुजारा चलाइरहेकी थिइन्। धरानकी दुर्गा राईले फ्री भिसाफ्री टिकटमा कुवेत जान पाइने र राम्रो कमाइ हुने सुनाएपछि उनमा विदेश जाने रहर पलायो। घरपरिवारले विदेश नजान बारम्बार सल्लाह दिँदा पनि उनले दुर्गासँगै कुवेत जाने अड्डी कसिन्।दुर्गा र उनी सँगै जाने योजना थियो। स्वास्थ्य परीक्षणको रिपोर्ट नराम्रो आएको भन्दै दुर्गा सँगै जाने भइनन्। गत साउन १ गते घरबाट कुवेतका लागि हिँडेकी उनी दिल्लीबाट श्रीलंका हँुदै ओमान पुगिन्। त्यहाँ पुगेपछि भने उनको सपनामा तुषारापात भयो। ओमानमै चारपल्ट बेचिएँ, उनले सुनाइन्, त्यहाँ अरबीभन्दा पनि नेपालीबाटै यातना भोग्नुपथ्र्यो।आस्थाका अनुसार दुर्गा र कमला उप्रेतीले उनलाई झापाको काँकडभिट्टा हुँदै दिल्लीबाट कुवेत उड्ने सपना देखाएर गौशाला पुर्याएका थिए। रवि थापाले अगाडि नै माइक्रोबसको टिकट लिइसकेका थिए। गत साउन १ गते साँझ ५ बजे छुटेको माइक्रोबस भोलिपल्ट बिहान काँकडभिट्टा पुग्यो। काँकडभिट्टा बसपार्कमा शोभा राई लिन आइन्। त्यही दिन शोभाले सर्लाहीबाट आएका ३ महिलालाई पनि सँगै रिक्सामा राखेर रेल्वे स्टेसन पुर्याइन्। ३ दिनको रेल यात्रापछि बल्ल नयाँदिल्ली ३ नम्बर गल्लीस्थित सीताराम होटलमा उनीहरू पुगे। दिल्लीमा २० दिन राखियो। उनीहरूले नेपाल फर्काइदिन पटकपटक आग्रह गरेका थिए। तर, ४ जनाको मात्र भिसा नलागेको र केही दिनमै भिसा लाग्ने आश्वासन देखाउँदै दिल्लीबाट कोलम्बो लाने कुरा भयो। दिल्लीबाट कोलम्बो जाने क्रममा पुलिसले सोध्दा सेतो कागज देखाउनु, पासपोर्टलगायत कागजपत्र नदेखाउनू भनिएको थियो।आस्थाका अनुसार कोलम्बो बसाइ अत्यन्तै कष्टकर थियो। बाहिरको केही दृश्य नदेखिने गरी तन्ना खप्टयाएर झयाल छोपिन्थ्यो। भित्र टयुबलाइटको उज्यालोमा खुट्टाखुट्टा, टाउकोटाउको जोडेर सुत्ने गरी २५ महिलालाई दुई कोठामा कोचेर राखिएको थियो, उनले भनिन्, हामी बेचिने प्रसंगमा गफिन्थ्यौं तर आफैं बेचिँदै छौं भन्ने भेउ थिएन। साँघुरो र हावा नआउने कोठाको बसाइका कारण उनीहरू बिरामी हुन थाले। सास फेर्न गाह्रो हुने, ज्वरो आउने हुन थालेपछि घर फिर्ता गराइदिन आग्रह गर्दा एकदिन भिसा लाग्छ, धैर्य गर्नू भन्दै थमाएर राखियो।कोलम्बोबाट २० दिनपछि ओमान पुर्याइयो। उनका अनुसार कामको प्रकृति उही र तलबमा मात्र हेरफेर हुन सक्ने भन्दै तीनवटा प्लेन परिवर्तनपछि ओमानको राजधानी मस्कट पुर्याइएको थियो। एयरपोर्टमा दुई मुस्लिम लिन आइपुगेका थिए। ३ घण्टाको टयाक्सी यात्रापछि मस्कटनजिकै सोहार भन्ने सहर लगियो, आस्थाले भनिन्।सर्लाहीकी सीता (नाम परिर्वतन) पनि सँगै थिइन्। हामीलाई नेपालीले नै खोलेको अफिस लान्छु भनेर लगे, आस्थाले भनिन्, हामीलाई किन्न लाइनै मान्छे थिए। नेपालीले मान्छे बेच्ने कम्पनी खोलेर बसेका रहेछन्। सोहार पुगेकै दिन म बेचिएँ। पैसा दिएको त देखिएन तर बिक्री भइसकेकी रहेछु। सुरुमा एक घरमा घरायसी कामका लागि बेचिएँ।दुई सातापछि भाषा नजानेको, काम गर्न नसक्ने र गर्भवतीको शंका गर्दै उनी निकालिइन्। रातदिन काममा घोटिनुपर्दा बिरामी परें, उनले भनिन्, एक्कासि पेट सुन्निन थाल्यो। घर मालिक्नीले गर्भवती ठानिछे। उनले पारिश्रमिक पनि पाइनन्। कम्पनीमा रहेकी रीता खातीले अर्को घरमा काम लगाइदिने बताइन्। अर्को घरमा काम गर्दिनँ, मलाई नेपाल फिर्ता गरिदेऊ भन्दा तँलाई परेको लगानी चुक्ता गरेर जानू भनेर धम्की दिइन्थ्यो, उनले सुनाइन्। एक सातापछि १५ सय ओमनी रियाल लिएर अर्को घरमा बेचियो। पैसा नै लिएको थाहा पाएँ। एकपछि अर्को गर्दै ओमानमै चारपल्ट बेचिएँ, उनले भनिन्, नेपालीलाई १५ सय रियाल, बंगालीलाई १२ सय रियाल र इथोपियनलाई हजार रियालमा बिक्री गरिँदो रहेछ।उनले बालबच्चाको दिसापिसाब सोहोर्ने, बूढाबूढी स्याहार्ने, शौचालय सफा गर्ने, जुठा भाँडा माझ्ने, कपडामा आइरन लगाउने, धुने, घर सफा गर्नुपथ्र्यो। सास फेर्ने फुर्सद मिल्दैनथ्यो। तैपनि काम भएन भन्दै निकालिदिन्थे। कामबाट निकालिएपछि उनी कम्पनीमा आइन्। कम्पनीको मान्छेले गालीगलौज गर्दै कुटपिट गर्न थाले। आफूसँग पैसा नभएपछि खाना खान पनि पाइँदैनथ्यो, एक कप चियाकै सय रुपैयाँ लिन्थे। १२ रियाल गरी बल्लतल्ल जम्मा पारेको ५० रियाल पनि सकिएपछि उनी कैयौं दिन भोकै बसिन्। अफिस (कम्पनी) मा रहँदा शौचालयको पानी खाएर बस्थें। छोक्राछोक्रा आउँथ्यो, उनले सुनाइन्, खाना खायो भने तँलाई खाना खुवाउन ल्याएको हो भन्दै पिट्थे। चिया, रोटी खाए पनि खोसेर फालिदिन्थे। इथोपियनहरू लगाएर धकेल्ने, कुट्ने, छातीमा हान्ने गर्थे। लाठीले रगत छाद्ने गरी कुट्थे। गालीगलौज, कुटाइ खप्न नसकेर फिर्ताका लागि अनुरोध गरिरहँदा उनी फेरि बेचिइन्। मंसिरको अन्त्यतिर आस्थाले उनका भाइ विश्वास (नाम परिर्वतन) लाई ओमानमा आफू बेचिएको र आफूलाई नेपाल फर्काउन अनुरोध गर्दै फोन गरिन्। आफूले काम गर्ने घरका मालिकको छोरालाई फोन गरी उद्धार गर्न अनुरोध गरिन्। आस्था गत मंसिर ७ मा नेपाल आइपुगिन्। स्वदेश फर्किइसकेपछि पनि एजेन्टविरुद्ध उनका भाइ विश्वासले प्रहरी र वैदेशिक रोजगार विभागमा उजुरी दिएका छन्। एजेन्टले उजुरी फिर्ता गराउन दबाब दिइरहेको छ। एजेन्ट भने पक्राउ परेका छैनन्।"
"सडकमै ढल, दुर्गन्ध बढयो","ललितपुर लगनखेलसातदोबाटो खण्डमा ढल सडकमै बगेको वर्षदिन नाघिसक्यो। उपत्यका विकास प्राधिकरण जिल्ला आयुक्तको कार्यालय ललितपुरले राइट अफ वे कायम गर्ने क्रममा ढल निकास पुरिएको थियो। त्यस्तै चापागाउँ दोबाटोढोलाहिटीमा मेलम्चीको पाइप बिछयाउने क्रममा ढल पुरिएको महिनौं बितेको छ।ढल नखुल्दा यात्रुदेखि सर्वसाधारण दुर्गन्धले हैरान छन्। सडकमै ढल बग्दा राजदल गण र पाटन औद्योगिक क्षेत्र पनि दुर्गन्धित बनेका छन्। सातदोबाटोका हस्तकला व्यवसायी मंगल महर्जनले कामदारले राम्ररी काम गर्न छाडेको बताए। प्राधिकरणमा पटकपटक गुनासो गर्दा पनि खोल्न चासो दिइएन, उनले भने। आयुक्तको कार्यालयका इन्जिनियर पूर्ण महर्जनले प्राधिकरणले सडक क्लियरेन्स मात्र गर्ने बताए। ढल बनाउने जिम्मा सडक डिभिजन कार्यालयको हो, उनले भने।डिभिजन सडक कार्यालयका प्रवक्ता कुलप्रसाद आचार्यले यो काम सडक विस्तारको ठेक्का पाएका निर्माण व्यवसायीले गर्ने बताए। लगनखेलसातदोबाटो सडकका ठेकेदार त्रिवेणी कन्स्ट्रक्सन र चापागाउँ दोबाटोढोलाहिटीको युनाइटेड बिल्ड्रस हुन्। त्रिवेणी कन्स्ट्रक्सनका सञ्चालक दीपेश आचार्यले प्राधिकरणले सडक विस्तार हुनुपर्ने ठाउँ क्लियरेन्स नगरेकाले विस्तार रोकिएको बताए। ठेकेदारको दोष छैन, उनले भने, प्राधिकरणलाई काम अघि बढाउन पटकपटक दबाब दिएका छौं।राणाकालीन ढल फेर्न सकिएनसहरी क्षेत्रका राणाकालीन ढल समायानुकूल फेर्न नसक्दा सर्वसाधारणले वर्षौंदेखि दुर्गन्ध सहनुपरेको छ। बजार क्षेत्र मंगलबजार, लगनखेलदेखि लिएर पुरातात्त्विक महत्त्वका पाटन दरबार स्क्वयार, विहार र टोल चोकमा दुर्गन्ध फैलिएको हो। विद्युत प्राधिकरण, बटुक भैरव, अदालत, मालपोत, नापी शाखा, राजदल गणका साथै स्कुल, कलेज र अस्पतालबाट निस्कने ढल लगनखेल हुँदै मंगलबजार चारदोबाटोमा मिसिन्छ।"
एउटै कक्षामा २ सय विद्यार्थी,"काठमाडौं गीता सुब्बा इलामदेखि स्नातकोत्तर पढ्न काठमाडौं आइन्। उनी अंग्रेजी विषय लिएर रत्नराज्य लक्ष्मी क्याम्पस (आरआर) भर्ना भइन्। धेरैले यहीं पढ्न सुझाएपछि भर्ना भएको उनले बताइन्। तर, सोचेजस्तो पढ्ने वातावरण नपाएको उनले गुनासो गरिन्। उनले भनिन्, कक्षामा भीड हुन्छ, सिटै पाउन मुस्किल, अन्तिममा बस्दा शिक्षकले पढाएको सुनिँदैन। भीडमा पढाएको नबुझिने भएपछि क्याम्पस जानै छाडेको उनले बताइन्। सेक्सन छुट्टाएर पढाएको भए सजिलो हुन्थ्यो, उनको भनाइ छ।कक्षामा सहजै पढ्न नपाएपछि उनी आजभोलि टयुसन सेन्टर जान थालेकी छन्। टयुसनका लागि उनलाई मासिक १५ हजार रुपैयाँ तिर्नुपरेको छ। उनले भनिन्, मेरो आयस्रोत छैन, घरबाट यति रकम जुटाउन मुस्किल छ।प्यूठानका विनय भट्ट पनि अंग्रेजी विषय लिएर आरआर पढिरहेका छन्। कक्षामा पढ्ने वातावरण नभएपछि उनी निराश छन्। करिब २ सयको भीडमा पढ्न अप्ठयारो हुने उनी बताउँछन्। उनले भने, अगाडि बसेर पढे पनि बुझिँदैन, शिक्षकहरू राम्ररी पढाउँदैनन्, एकजना त महिना दिनदेखि एउटै च्याप्टर पढाइरहेका छन्। सेक्सन छुटयाएर थोरै विद्यार्थी राखे पढाएको बुझन् सकिने उनको भनाइ छ। कक्षामा असहज भएपछि टयुसन पढ्ने तयारी थालेको उनी बताउँछन्। जाँच आउन लागिसक्यो, चिन्ता लागेको छ, उनले भने।त्रिविअन्तर्गत यो वर्ष एमएको पहिलो सत्र सकिन लागेको छ। पाठयक्रम सकिने अवस्था नदेखिएपछि विद्यार्थी चिन्तित हुन थालेका छन्। पास हुनैका लागि उनीहरू क्याम्पसवरपरका टयुसन सेन्टरतिर धाउन थालेका छन्। क्याम्पसको एमए तहमा सेक्सन नराखिएकाले हरेक वर्ष विद्यार्थी यस्तै समस्यामा पर्ने गरेको केही विद्यार्थी नेताहरू बताउँछन्। अंग्रेजी विषयको ३० प्रतिशत पनि कोर्स नसकिने हुँदा पास गर्नै गाह्रो हुने उनीहरू सुनाउँछन्।सीमित स्रोत, साधन र अपुग बजेटका कारण सेक्सन छुट्टाएर पढाउन नसकिएको क्याम्पस प्रमुख निर्मला सुवालको दाबी छ। भर्ना गरेका भन्दा नगरेका विद्यार्थी कक्षामा बस्दा भीड बढेको उनी बताउँछिन्। परिचयपत्र चेकिङ लागू नहुँदा यस्तो समस्या उत्पन्न भएको उनको भनाइ छ। त्रिभुवन विश्वविद्यालयका उपकुलपति तीर्थ खनियाँले सरकारी क्याम्पसमा अध्ययनरत विद्यार्थीको यस्तो समस्या चाँडै सम्बोधन गरिने बताए। आगामी शैक्षिक सत्रदेखि उपत्यकाका सबै सरकारी क्याम्पसमा सेमेस्टर प्रणाली लागू हुने उनले बताए।"
दृष्टिविहीनलाई पढाइमा समस्या,"काठमाडौं एसएलसी परीक्षा नजिकिँदै जाँदा विद्यार्थीलाई पढ्ने चाप बढ्नु स्वभाविक हो, तर दृष्टिविहीनलाई प्रश्नपत्रले तनाव दिने गरेको छ। ब्रेललिपिमा पढदै आएका विद्यार्थीलाई सामान्य विद्यार्थीसरह दिइने कागजी प्रश्नपत्रले तनावमा पार्ने गरेको छ।। ब्रेललिपिमा सामान्य विद्यार्थीले पढ्ने पुस्तकमा प्रयोग गरिने शब्द र चिहनको विषयमा राम्ररी लेखिएको भए पनि विभिन्न किसिमको तस्बिर र रेखाचित्र समस्या बनेको छ। हामीलाई यस्तै विषयवस्तुले सताउने गरेको छ, ललितपुर लगनखेलस्थित नमुना मच्छिन्द्र उमाविमा कक्षा १० मा अध्ययनरत दृष्टिविहीन रोजिना पोखरेलले भनिन्, उत्तर जानेका हुन्छौं, तर लेख्न नपाएपछि नतिजामा असर पर्छ। तस्बिर र रेखाचित्र कोर्नुपर्ने विषयका लागि हामीले ज्यामिति बक्सलगायत सामग्री लैजानुपर्छ। तर, चलाउन सक्दैनौं। शिक्षा पत्रकार सञ्जाल र अंकुर समाहित शिक्षा प्रतिष्ठानद्वारा राजधानीमा आयोजित अन्तक्र्रियामा पोखरेलले यस्तो बताएकी हुन्। यस्ता विषयको सट्टा अन्य ऐच्छिक विषय राखिदिए सहज हुने थियो, रोजिनाको भनाइ छ। उनीजस्तै सयौं विद्यार्थीले हरेक वर्ष यही समस्या व्यहोर्दै आएका छन्। दृष्टिविहीन भए पनि पढाइमा तीक्ष्ण भएका विद्यार्थी एसएलसी परीक्षा नजिकिँदै गर्दा तनावमा गुज्रिने गरेका छन्।दृष्टिविहीन बालबालिकाको शिक्षामा क्रियाशील अंकुर समाहित शिक्षा प्रतिष्ठानका सचिव माधवप्रसाद अर्यालले विद्यालय जाने उमेरका धेरै विद्यार्थी पढाइबाट वञ्चित रहेको बताए। विद्यालय जाने उमेर पुगेर पनि भर्ना हुन नसकेका, भर्ना भए पनि बीचैमा छोड्न बाध्य विद्यार्थीको शिक्षाको ग्यारेन्टी कसरी गर्ने, अर्यालले भने, दृष्टिविहीन र अपांगता भएका बालबालिकाको शिक्षाका लागि राज्यले विशेष पहल गर्न जरुरी छ।सरकारी तथ्यांकअनुसार विद्यालय जाने उमेरका दृष्टिविहीनको संख्या ३० हजार २ सयभन्दा बढी छ। तर, उनीहरूमध्ये हालसम्म कक्षा १ देखि १० सम्म भर्ना भएका विद्यार्थी संख्या ९ हजार ५ सय छ। यस्ता विद्यालयमा अध्ययन गर्ने विद्यार्थीलाई छात्रवृत्तिबापत मासिक ४ हजार रुपैयाँका दरले वार्षिक १० महिनाको रकम दिँदैआएको विभागका उपनिर्देशक गणेश पौडेलले बताए। उनका अनुसार ती सबै विद्यालयमा पढेकामध्ये ६ हजारले छात्रवृत्ति उपभोग गर्दै आएका छन्।"
चिरिएकै जमिनमा बास,"धादिङ पहिरो र भूकम्पले चिरिएका बस्ती तत्काल स्थानान्तरण गर्न अध्ययन टोलीको सिफारिस अझै कार्यान्वयनमा आएको छैन। पुन:स्थापना पर्खाइमा रहेका पीडित त्रास खेपेर जोखिमयुक्त बस्तीमै बसिरहेका छन्। त्यस्तै बस्न मिल्नेनमिल्ने अध्ययन गर्न सिफारिस गरिएका थप बस्तीमा सरकारी टोली पुगेकै छैन। जिल्लाका उत्तरी रीगाउँ र लापालगायत क्षेत्रका स्थानीय अन्योलमा छन्। भूगर्भविद्को टोलीले री गाउँका ४ र लापाका २ बस्तीलाई संवेदनशील औंल्याउँदै तत्काल सार्न सिफारिस गरेको थियो। जिल्ला दैवी प्रकोप उद्धार समितिले पनि गत भदौमै लापाका थप ४ र दार्खा ८ धार्नाको भौगोलिक स्थिति अध्ययन गर्नुपर्ने औंल्याएको थियो। ती बस्तीमा भूकम्पले पहाड चिरिनुका साथै पहिरोको जोखिम उच्च रहेको विज्ञको ठहर छ।रीगाउँका रिचेत, गाम्राङ, चेप्राङ, करङ, अन्दर र लापाका चपाङचेत र च्याम्राङ उच्च जोखिममा छन्। टोलीले रिचेत गाउँको समतल भागबाट बस्ती स्थानान्तरण गर्नुपर्नेमा भूकम्पपीडित अझै त्यहीँ टेन्टमा आश्रित रहेको जनाएको छ। री र लापाका झन्डै ३ सय घरधुरी जोखिममा रहेको उल्लेख छ। कतिपय स्थानीय भने भूकम्पपछि बस्ती फर्किएका छैनन्। उनीहरू सदरमुकाम र सल्यानटारमा शिविर स्थापना गरेर बसेका छन्। लापाका थप ४ बस्ती तेन्चेत, तिङचेत, तीरगाउँ, कुन्चेत र दार्खाको गत हप्ताको पहिरोले विस्थापित धार्नासहित ५ बस्ती अध्ययनका लागि तत्काल भूगर्भविद् पठाउन पुनर्निर्माण प्राधिकरणलाई सिफारिस गरेका छौं, निमित्त प्रमुख जिल्ला अधिकारी लीलाधर अधिकारीेले भने।यसअघि अध्ययन गरिएका ६ बस्ती सार्न स्थानसमेत पहिचान गरी सिफारिस गरिएको थियो। पुन:स्थापनाका लागि सम्बन्धित गाविसकै लंगरचेत, वोजाङ, कचेत, डंग्रीचेत, डेजोङडाँडा, ठूलोगाउँ र तोप्चेत चयन गरिएका छन्। बस्ती सार्ने पहिचान गरिएका स्थानको पनि भौगोलिक अध्ययन बाँकी नै छ, भूगर्भविद् पठाइदिन प्राधिकरणलाई बारम्बार पत्राचार गरिसक्यौं, निमित्त प्रजिअ अधिकारीले भने। साउन ३० गते दार्खा ८, धार्नामा सुक्खा पहिरोले ३५ घर विस्थापित भएपछि स्थानीयले बस्ती सारिदिन प्रशासनमा माग गरेका थिए। हामीले दुईपटक सीडीओलाई भेट्यौं, बस्ती सार्न निवेदन दियांै तर अहिलेसम्म अध्ययन नै अघि बढाइएन, स्थानीय गंगाबहादुर तामाङले भने। जोखिमयुक्त बस्तीका भूकम्पपीडितले प्राधिकरणको निर्देशनविपरीत आवास अनुदान रकम भने बुझिसकेका छन्। सुरक्षा कारण जनाउँदै बैंंक ग्रामीण भेग नगएपछि उनीहरू आठ दिन हिँडेर सदरमुकाम आइपुगे। प्राधिकरणले स्थानान्तरण गनुपर्ने बस्तीका भूकम्पपीडितसँग तत्काल घर पुनर्निर्माण सम्झौता नगरिने जनाएको थियो। त्यस्ता बस्तीमा सम्झौता गरिसकेको भए रद्द गर्न, बैंकमा रकम गइसकेको भए पनि भुक्तानी नदिन र भुक्तानी भइसकेको भए फिर्ता गराउन परिपत्र गरिएको छ, प्राधिकरणका प्रवक्ता रामप्रसाद थपलियाले भने। सहायक प्रजिअ अधिकारी र जिविसका सूचना अधिकृत भोला गौतम भने प्राधिकरणबाट औपचारिक निर्देशन आइनसकेकाले सबैलाई पहिलो किस्ता वितरण गरिसकिएको बताए।"
पहिरोको डरले उठिबास,"बागलुङ घरमाथिबाट पहिरोको जोखिम बढेपछि बोडादोभान ४ रिहलाङका छ परिवार घर छाडेर छाप्रोमा सरेका छन्। चट्टानको पहरो चोइटिने त्रासले नरबहादुर गोतामे, कृष्णबहादुर गोतामे, कुलबहादुर श्रीपाली, रनबहादुर रोका र नर्मला विकको परिवार घरदेखि टाढा सरेको हो। केही महिना पहिले पहरोबाट ढुंगा बजारिँदा एकै घरका ३८ वर्षीया भीमकुमारीसहित उनकी ९ वर्षीया छोरी मायादेवी, १२ वर्षीय छोरा इन्द्रजित र १४ वर्षीया छोरी इन्द्राकुमारीको मृत्यु भएको थियो। जाडोको समयमा छाप्रोमा बस्नु पर्दा निकै सास्ती भएको ५३ वर्षीय नरबहादुर गोतामेले बताए। घरबाट करिब २ सय मिटर माथिको चट्टाने पहरो भूकम्पयता चोइटिएर झर्ने गरेको उनको भनाइ छ। छाप्रोमा बस्नु पर्दा जाडोको समयमा बूढाबूढीलाई र केटाकेटीलाई निकै सास्ती भएको छ, उनले भने, पहिरो खस्ने भयले घरमा बस्न सक्ने अवस्था रहेन। आफूहरू पहिरोको जोखिममा रहे पनि प्रशासनले वास्ता नगरेकामा गोतामेको गुनासो छ। घर छाडेर छाप्रोमा बस्दै आएका छौं, अर्का पीडित सुकबहादुर गोतामेले भने, हामी गरिबलाई अहिलेसम्म कसैले वास्ता गरेको छैन। ज्यालामजदुरी गरी परिवार पाल्नै ठिक्क हुने गरेकाले सुरक्षित स्थानमा अर्को घर बनाउन रकम नरहेको उनले बताए। पहिरोको त्रासले घरमा बस्नै नसक्ने भएपछि छिमेकीले अन्तै सर्न भनेको स्थानीय अगुवा सूर्यप्रकाश श्रीपालीले बताए। श्रीपालीको घर भने जोखिम क्षेत्रबाट ५ सय मिटर पर छ। पहिरोको त्रासले गर्दा उनीहरू छाप्रोमा बस्दै आएका छन्, उनले भने, घर बनाउन सक्ने हैसियत छैन। पहिरो खस्ने त्रासले ६ परिवार छाप्रोमा बसेको जानकारी आफूहरूले पाएको गाविस सचिव कमलप्रसाद भुर्तेलले बताए।"
सहमतिमा नआए एमालेलाई कुरिन्न,"बागलुङ कांग्रेस सभापति शेरबहादुर देउवाले एमालेले राष्ट्रहितविपरीत संसद् बहिष्कार गरेको आरोप लगाएका छन्। कांग्रेस क्षेत्र नम्बर १ ले शनिबार यहाँ गरेको ४१ औं मेलमिलाप दिवस कार्यक्रममा उनले एमाले सहमतिमा नआए अब धेरै दिन कुर्न नसकिने बताए। बखेडा रोकेर सहमतिमा नआए जसरी पनि संशोधन प्रस्ताव पारित गरेर छाड्छौं, उनले भने। संसद् अवरोध गरेर मधेसीलाई गाली गर्दैमा मुलुकको अस्तित्वरक्षा हुन नसक्ने भन्दै संसद् चल्न दिएर गतिरोध अन्त्य गर्न एमाले अग्रसर हुनुपर्नेमा उनले जोड दिए। सुशील कोइरालासँगै बसेर हस्ताक्षर गर्ने, अहिले होइन भनेर खोक्रो राष्ट्रवादको नारा लगाउन पाइँदैन, उनले भने, त्यति बेला गाँजा खाएर हस्ताक्षर गरेको हो कि विवेकले गरेको हो, प्रस्ट्याउनुपर्छ। कि मैले गल्ती गरें भन्नुपर्यो, होइन भने देश र जनतालाई ढाँट्न पाइँदैन। देशको सीमा जोगाउन खोज्ने मधेसी जनतालाई जथाभाबी गाली नगर्न पनि उनले एमालेलाई आग्रह गरे। मधेसवादीलाई एमालेले चर्को आलोचना गरेर पर धकेल्न खोल्दा झन् राष्ट्रियता खतरामा पर्ने आफूले महसुस गरेको उनले बताए। पहाड र मधेसका जनताबीच भेदभावको भावना बढाएर देश बन्न सक्दैन, देउवाले भने, जनताबीच अविश्वास जन्माएर राष्ट्रियता जोगाउन सकिँदैन। बरु देशको अस्तित्व संकटमा पर्नेछ।मेलमिलापमा जोडतनहुँ यसै गरी कांग्रेस वरिष्ठ नेता रामचन्द्र पौडेलले संविधान संशोधन प्रस्ताव पारित भएमा नेपाली जनता बीचमा भावनात्मक एकता हुने बताएका छन्। उनले सबै दल र सबै भूगोलमा बस्ने नेपालीको मेलमिलापको आवश्यकतामा जोड दिए। ४१ औं राष्ट्रिय मेलमिलाप दिवसको अवसरमा दमौलीमा शनिबार आयोजित कार्यक्रममा बोल्दै उनले संविधान संशोधनको प्रस्तावमा सबै दल एकै ठाउँमा उभिएर जनतालाई पनि एकताको सन्देश दिनुपर्ने बताए। अहिले हिमाल, पहाड र मधेसका जनताबीचको तीतो सम्बन्धलाई चिरेर मेलमिलाप बढाउन जरुरी छ, उनले भने।"
राजनीतिमा अतिवाद नबढोस्,"अर्कातिर शक्तिशाली मुलुकहरूका सम्बन्ध बिग्रँदा छन्। सबै आत्मकेन्द्रित हुँदै गएका छन्। दुई ठूला मुलुकका बीचमा रहेको नेपालका लागि यो अवस्था प्रतिकूल हो। अर्थात्, विश्व राजनीतिको प्रभाव नेपालमा पनि परेको छपर्नेछ। विश्व राजनीतिमा देखिएको अनुदारवादको प्रभाव पक्कै पनि राम्रो हुने छैन। त्यसैले विश्वमा उर्लंदो अतिवाद र उग्र राष्ट्रवादको परिस्थिति विश्लेषण गरेर अघि बढ्न सक्नुपर्छ। त्यसैले कामना गरौं, अबको नयाँ वर्ष २०१७ मा विश्व राजनीतिमा अतिवाद नबढोस्।"
पुसको चिसो र कुहिरो लागेको राजनीति,"२०६२६३ पछि सतहमा सशक्त भएर आएको सामाजिकसांस्कृतिक जीवन र राजनीतिको अन्तरसम्बन्ध बुझ्ने राजनीति विकसित हुन सकेन। त्यसका लागि न पार्टी पंक्तिमा चेतना बनेको छ, न नेतृत्वमा उदार मानसिकता। परम्परागत शास्त्रीय शैलीमा गरिने राजनीतिले मुलुकलाई पार लगाउन सक्तैन। प्रणालीलाई गन्तव्यमा नलाने सत्ताको कुर्सी थाप्नमा सीमित चुनावको नाराले अब काम गर्दैन। प्रदेश सीमांकन विवादलाई संबोधन नगरी चुनावमा जाने तयारी र मानसिकताले जनमतसंग्रहपछि सुधारिएको पञ्चायतका नाममा गरिएको बालिग मतको प्रयोगले भन्दा बढी प्रतिफल दिने अपेक्षा गर्न सकिन्न। राजनीतिलाई अरू धुल्याउने र धमिल्याउने धन्दा जतिसक्यो चाँडो अन्त्य हुनु आवश्यक छ।"
नयाँ वर्ष : नयाँ संकल्प,"नयाँ वर्षलाई सबैले आआफ्नो शैली र ढंगले मनाउने गर्छन्। सभ्यताको विकाससँगै नयाँ वर्षलाई उत्सवका रूपमा मनाउने परम्पराको विकास भइरहेको छ। सञ्चार क्षेत्रले संसारलाई एउटा साँघुरो घेरामा बाँधिरहेको बखत संसारभर मनाइने नयाँ वर्षको शैलीमा एकरूपता आइरहेको विश्वास गर्न सकिन्छ। नयाँ वर्षलाई स्वागत गर्ने तरिका र शैली अलग होलान् तर संसारभरका मानिस नयाँ वर्षमा नयाँ सोचको विकास गर्दै आफूसँग रहेका पुराना सोच त्याग्ने र खराब बानीलाई विसर्जन गर्ने अवसरका रूपमा प्रयोग गरिरहेका हुन्छन्। खासगरी नयाँ पुस्ताका मान्छेहरू नयाँ वर्षलाई उत्साह, उमंग र सफल वर्षका रूपमा अनुवाद गर्ने संकल्प अघि सारिरहेका हुन्छन्। हाम्रै सन्दर्भमा पनि अनेकौं विकृति र विसंगतिले गाँजेको हाम्रो राजनीतिक र सामाजिक संस्कारमाझ राजनीतिक पार्टीहरूले नयाँ वर्षलाई सद्भाव र सहकार्यको वर्षका रूपमा संकल्प गरून्। त्यसो भयो भने अब उप्रान्त संसद् अवरुद्ध हुने थिएन होला अनि बन्द र निषेधको राजनीतिक संस्कारको अन्त्य हुने थियो होला। त्यसैगरी सम्पूर्ण देशवासीले नयाँ वर्षदेखि आफ्नो फोहोर व्यवस्थापनको संकल्प गर्ने हो भने कम्तीमा अबको पुस्ताले फोहोरसँग जुझ्नुपर्ने थिएन कि? नयाँ वर्षलाई केवल पात्रो परिवर्तनको अर्थमा मात्र नलिऔं। उत्तम पुडासैनीजोरपाटी, काठमाडौंअंग्रेजी नयाँ वर्ष जनवरी १ लाई नेपाली टोपी दिवसका रूपमा आज चौथो वर्ष मनाउँदै छांै। नेपाली टोपीलाई अन्तर्राष्ट्रियकरण गर्न मनाउँदै आएको टोपी दिवसले नेपाली समुदायबीच राष्ट्रिय भावना उजागर गर्न समेत भूमिका खेलेको छ। भाषा, संस्कृति, वेशभूषा भनेका हरेक राष्ट्रका राष्ट्रियताका परिसूचक हुन्। नेपाली समुदायमा पनि वेशभूषा, भाषा, धर्म र संस्कृतिले नेपाली र नेपालीत्व भन्ने राष्ट्रिय भावना कायम राखिराख्न महत्त्वपूर्ण भूमिका खेलेको छ। हरेक देशका आआफ्नै सामाजिक पहिचान हुने गर्छन्, जसले त्यो राष्ट्रको पृथक् प्रतिनिधित्व गर्ने गर्छ। तर, नयाँ युगको नयाँ संविधानले राष्ट्रिय पोसाकमा ध्यान नदिँदा अन्तर्राष्ट्रिय समाजमा देशको पहिचान गुमेको भान हुन्छ। देशका प्रतिनिधिहरूले यो विषय गौण बनाइदिँदा राष्ट्रियताको वातावरण फिक्का भएको छ। चाहे पहाडमा बस्ने समुदायले भिर्ने दौरासुरुवाल होस् अथवा तराईमा बस्ने नेपालीले लगाउने धोती कछाड होस् या हिमालमा बस्ने शेर्पाले लगाउने बक्खु र दोचा, यी सबैले सामाजिक पोसाकका रूपमा नेपाली सुगन्ध बाँडेकै छन्। यी सबैले केवल त्यो समाजको सामाजिक प्रतिनिधित्व मात्र बोकेका छैनन्, समग्र मुलुककै पहिचान कायम राखेका छन्। त्यसैले राष्ट्रिय पोसाक खारेज हैन, समाज र वर्गअनुसार एउटा पृथक् पहिचान बोक्ने सामाजिक पोसाक कायम राखौं। जनवरी १ का दिन सबैले आआफ्नो पोसाकसँगै नेपाली टोपी भिरांै, अन्तर्राष्ट्रिय समुदायलाई आफू नेपाली हुनुको पहिचान गराऔं। शुभराज काफ्लेदुम्कीबास१, नवलपरासी"
निर्वाचनको मिति घोषणा गर्न प्रधानमन्त्रीलाई कसैले रोकेको छैन,"राजनीतिक दलहरुबीच बढ्दै गएको टकरावले स्थानीय तह या निकायको निर्वाचन हुने कि नहुने भन्ने अन्योल बढ्दै गएको छ। संविधान संशोधन विधेयक फिर्ता नलिएसम्म संसद् खुल्न दिन्नौं भन्ने प्रमुख प्रतिपक्ष एमाले र संशोधन विधेयक पारित नभएसम्म निर्वाचन हुन दिन्नौं भन्ने मधेसी मोर्चाको चेपुवाबीच निकासको कुनै विकल्प सरकारले दिन सकिरहेको छैन। अबको केही दिनभित्रै राजनीतिक गतिरोधले निकास नपाउने हो भने स्थानीय तह वा निकायको निर्वाचन सम्भव नहुने बताउँछन्, सत्तारुढ कांग्रेसका नेता रामशरण महत। राजनीतिक गतिरोधका कारण २०७४ माघ ८ सम्म स्थानीय, प्रदेश र केन्द्रीय संसद्को चुनाव सम्पन्न हुन सकेन भने ठूलो राजनीतिक क्षति भोग्नुपर्ने विश्लेषण छ। यस्तो अवस्थामा कसरी राजनीतिक निकास निकाल्न सकिन्छ भन्नेबारेमा महतसँग शनिबार कान्तिपुरका कुलचन्द्र न्यौपाने ले गरेको कुराकानीको सम्पादित अंश : राजनीतिक गतिरोधको निकास कहिलेसम्म निस्कन्छ?ठ्याक्कै मिति भन्न त सकिन्न। गतिरोध अन्त्य गर्ने हो भने प्रमुख प्रतिपक्ष एमालेले संसद् चल्न दिनुपर्छ। संसद् जुन ढंगले अवरुद्ध गरिँदै आएको छ, त्यो गलत छ। राजनीतिक अर्थात विधि र संविधानसँग जोडिएका विषयहरूको समस्या समाधान गर्ने थलो संसद् हो। संसद् अवरुद्ध गर्नु भनेको लोकतान्त्रिक विधिमाथिको प्रहार हो। यो खुल्नेबित्तिकै समस्या समाधान हुन्छ। जहाँसम्म संविधान संशोधनका विषय छन्, तिनमा चित्त बुझेको छैन भने असफल बनाउने या संशोधन गर्ने विकल्प छन्।प्रतिपक्षले संसद्मा दर्ता भएको संविधान संशोधन प्रस्ताव राष्ट्रघाती भएकाले छलफलमै लैजान दिन्नँ भन्दै आएको छ नि?यसमा सहमत हुन सकिन्न। राष्ट्रघात हो कि होइन भनेर एमालेले मात्रै भन्ने हो? एमालेले भन्दैमा राष्ट्रघाती हुन्छ? राष्ट्रघाती हो कि होइन भन्ने कुरा त संसद् छलफल भएपछि थाहा हुन्छ। यदि एमालेलाई त्यस्तै लाग्छ भने त्यसलाई प्रमाणित गर्ने थलो पनि संसद् हो। संसद् विधिवत् प्रस्तुत हुनै नदिएर छलफल गर्नबाट रोक्नु प्रतिपक्षको सरासर गैरजिम्मेवारी हो। संवैधानिक रूपमा नै प्रदेशको सीमांकन गर्न मिल्दैन भन्ने दाबी छ नि एमालेको?यसमा केही तार्किक र वैधानिक आधार छन्। प्रदेशको सिमाना हेरफेर गर्दा प्रादेशिक व्यवस्थापिकाले नै त्यसलाई अनुमोदन गर्नुपर्छ। अहिले प्रादेशिक व्यवस्थापिका निर्माण भएको छैन। प्रादेशिक व्यवस्थापिका नै नभएको अवस्थामा प्रदेशको सिमाना हेरफेर गर्न हुन्न भन्ने तर्क र आधार नभएका होइनन्, छन्। तर, त्यसको न्यायिक निरूपण गर्ने थलो सर्वोच्च अदालत हो। न्यायालयको संवैधानिक बेन्चले निरूपण गर्नुपर्छ। यो पनि संसद््मै छलफल हुनुपर्यो नि। संसद्मा छलफल गर्न किन रोक्ने?संसद् खोल भनेरमात्रै एमालेले मान्छ भन्ने लाग्छ? विकल्प छैनन्?सबै पार्टीले आआफ्नो पोजिसन लिने हो भने संविधान नै चल्दैन। मधेसी मोर्चाले जसरी भएपनि संविधान संशोधन गर्नुपर्छ भनेर पोजिसन लिने, एमालेले संशोधनको प्रस्ताव फिर्ता नलिई सदनै चल्न दिन्नँ भन्ने हो भने हलो अड्काएर गोरु चुट्ने काम मात्रै हुनेछ। यसले राजनीतिक समाधान हुन्न। यस्तो अडान गलत हो। दुवै पक्षले पुनर्विचार गर्नुपर्छ। संशोधन प्रस्तावलाई लिएर कांग्रेसभित्रै पनि फरक मत देखिएको छ नि?हो, फरक दृष्टिकोण आउँछन्। मेरा पनि केही रिजर्भेसन छन्। यसमा शंका छैन। प्रदेश नम्बर ५ को सीमांकन हेरफेर गर्ने मामिलामा त्यही क्षेत्रका जनताको विरोध छ। कुनै पनि निर्णयले जुन प्रदेशका जनता प्रभावित हुन्छन् भने त्यस क्षेत्रका जनताको भावनाका आधारमा निर्णय लिनुपर्छ, विपरीत निर्णय लिन हुन्न भन्ने मरो पनि धारणा हो। अन्य साथीको पनि यस्तै धारणा छ। यस विषयलाई प्रादेशिक संसद्मा लगेर निर्णय लिनुपर्छ भन्ने थलो पनि संसद् हो नि। अथवा न्यायालयले निर्णय लिन सक्छ। जनताको भावनाविपरीत केन्द्रीय संसद्ले जबर्जस्ती निर्णय लाद्न सक्दैन। कांग्रेसकै अगुवाइमा अघि बढेको संविधान संशोधनको प्रस्तावले समस्या समाधान दिन सक्दैन भन्ने भनाई तपाईंको हो?हो, यो संशोधन विधेयक स्वयं मधेसी मोर्चालाई पनि चित्त बुझेको छैन। विपक्षी दलहरूले त यसलाई रिजेक्ट नै गरेका छन्। संशोधन विधेयक यही रूपमा पास हुँदैन। सबैलाई अर्थात् कम्तीमा दुई तिहाईलाई चित्त बुझाउनका लागि यसमा संशोधन गर्नुपर्छ। समाधान नै दिन नसक्ने प्रस्ताव कांग्रेसले किन ल्यायो?कांग्रेस र माओवादी केन्द्र सम्मिलित सरकारले ल्याएको प्रस्ताव हो। कांग्रेसभित्रै पर्याप्त छलफल भएर आएको विषय होइन। खासगरी सरकारको नेतृत्व लिएका साथीहरूलाई यो पास भयो भने समाधान दिन्छ भन्ने लाग्यो। त्यही हिसाबले आयो होला। कस्तो खालको संशोधनले समाधान निस्केला त?त्यो त छलफल गरेपछि भन्न सकिन्छ। मेरो विचारमा प्रादेशिक व्यवस्थापिका नबन्दासम्म यसलाई रोक्दा पनि राम्रो हुन्छ। तर, न्यायिक निरूपणको विषय पनि हो। न्यायालयले पनि निर्णय दिन सक्छ। त्यसबाहेक विभिन्न विकल्प छन्। सम्बन्धित क्षेत्रका जनप्रतिनिधिहरूको राय लिन सकिन्छ। अन्तर्राष्ट्रिय अभ्याससमेत भएकाले सम्बन्धित क्षेत्रमा जनमत पनि लिन सकिन्छ। ५ नम्बर प्रदेशको मुद्दा भनेको मधेस र पहाडबीचको होइन। यो त्यहीँका जनताको मुद्दा हो। बाहिरको शक्तिले त्यसलाई निर्धारण गर्ने होइन। एमालेले त यसलाई विखण्डनकारी प्रस्ताव भनेको छ नि?होइन। यो राष्ट्र टुक्रयाउने प्रस्ताव होइन। प्रत्येक नेपालीमा देशभक्तिको भावना छ। अढाई सयभन्दा पनि पुरानो मधेस, पहाड र हिमालको अटुट सम्बन्ध सजिलैसँग विखण्डन हुन सक्दैन। मधेसी मोर्चा त संशोधन प्रस्तावलाई स्वीकार गर्ने ठाउँमा आइपुगेको छ नि?मोर्चाले योभन्दा बढी माग गरेका छन्। यो प्रस्ताव प्रस्तुत होस् भन्ने चाहना मात्रै हो। उहाँहरूले भनेर मात्रै हुन्न। संसद््मा सबै सांसदलाई संशोधन राख्न पाउने अधिकार छ। कुनै पनि विधेयक संसद्मा प्रस्तुत हुनासाथ त्यही रूपमा पास हुन्छ भन्ने छैन। सांसद र पार्टीहरू स्वतन्त्र छन्। अहिलेको प्रस्ताव अस्वीकृत हुन पनि सक्छ या संशोधनसहित पास हुन पनि सक्छ। अहिले खासगरी तीन प्रमुख दलबीच भइरहेको छलफलले गतिरोधको निकास दिन सक्छ?औपचारिक छलफलमा कुरा मिल्ला र निकास निस्केला भन्ने मलाई लाग्दैन। औपचारिक बैठकमा सबैले पार्टीका औपचारिक धारणा राख्ने हो। मिलनबिन्दु कमै हुन्छ। साँच्चै मिलाउने हो भने शान्त कूटनीति अर्थात् अनौपचारिक बैठकबाट समाधान निकाल्न सकिन्छ। औपचारिक बैठकबाट समाधान निस्केको मैले बिरलै देखेको छु। त्यस्तो खालको प्रयास भएको छैन त?त्यस्तो खालको प्रयास भएको देखिएको छैन। मधेसमा पनि धेरै पार्टी छन्। एउटा पार्टीले धारणा राख्नासाथ अर्कोले चर्को धारणा राख्न थाल्छ। एमालेले पनि एकदमै रिजिड धारणा राखेको छ। यो ठीक होइन। केही दिनअघि कांग्रेसका वरिष्ठ नेता रामचन्द्र पौडेलले सबै विषयलाई प्याकेजमै हल गर्नुपर्छ भनेर प्रस्ताव राख्नुभएको थियो। प्याकेजमै सहमति खोज्ने प्रयास भइरहेको छ कि?यो त सबभन्दा राम्रो हो। अहिलेको आवश्यकता भनेको स्थानीय निर्वाचन हो। संविधान संशोधन त जहिले पनि हुन सक्छ। संशोधन प्रस्तावलाई संसद्मा पेस गर्न दिने, छलफल अघि बढाउने र निर्णय लिन महिनौं लाग्छ। यो तुरुन्तै हुने होइन। स्थानीय निर्वाचन त वैशाखभित्रै हुनुपर्छ। यसलाई स्थगित गर्ने कुनै पनि बहाना खोजिनु हुन्न। स्थानीय निर्वाचन तुरुन्त घोषणा गरिहाल्नुपर्छ। मधेसी मोर्चालाई चित्त नबुझाईकन स्थानीय निर्वाचन सम्भव छ र?संसद्मा संशोधन विधेयक पेस भइसकेपछि चित्त बुझाउनुपर्छ। पास गराउने ग्यारेन्टी त कसैले लिन सक्दैन। अहिलेको प्रतिबद्धता भनेको संसद्मा पेस गर्ने हो। एमालेले पनि अड्डी लिइरहन हुन्न। संशोधन प्रस्ताव आफ्नो गतिमा जान्छ। निर्वाचन आफ्नै गतिमा जान्छ। स्थानीय निर्वाचनलाई भाँजो हाल्ने काम प्रमुख प्रतिपक्ष र मधेसी मोर्चा कतैबाट पनि हुनु हुन्न। प्रमुख दलहरूले नै स्थानीय निर्वाचन टार्न खोजेकाले राजनीतिक गतिरोध लम्बिएको त होइन?मलाई त प्रधानमन्त्रीको भूमिका देख्दा निर्वाचन टार्न खोजेको जस्तो आशंका पनि लाग्दै छ। स्थानीय निर्वाचनको मिति घोषणा गर्न प्रधानमन्त्रीलाई कसैले रोकेको छैन। निर्वाचन घोषणा भइसकेपछि सबै दल निर्वाचनतिर जान्छन्। पुरानो संरचनाकै स्थानीय निकायमा निर्वाचन हुने हो भने सबै दल निर्वाचनमा जान्छन्। केही जिल्लामा समस्या आयो भने त्यसलाई स्थगन गर्न पनि सकिन्छ। कांग्रेस, एमाले र माओवादीबीच स्थानीय तहकै निर्वाचनमा जाने समझदारी भएको होइन र?बैठकपिच्छे नयाँनयाँ कुरा आएका छन्। विभिन्न विचारधारा आउँछन्। एउटा विचार बोकेको व्यक्तिले बाहिर प्रेसलाई भन्दा आफ्नो कुरालाई पार्टीको विचार भनेर दिइरहेको हुन्छ। त्यही अनुसार प्रेसमा आउँछ। धेरैजसो राजनीतिक दलका नेताबीच पुरानो संरचनामै निर्वाचन गराए सहज र सजिलो हुन्छ भन्ने धारणा छ। तर, सैद्धान्तिक रूपमा नयाँ संरचनामा जानुपर्छ भन्ने पनि छ। सैद्धान्तिकभन्दा व्यावहारिक कुरालाई बढी ध्यान दिएको हो। पुरानो संरचना अर्थात् स्थानीय निकायको चुनावमा जानुपर्छ भन्नुको अर्थ संघीयताबाटै पछि हट्ने खोजेको त होइन?कसरी पछि हट्ने कुरो हुन्छ? संघीयता भनेको प्रदेशको विभाजन हो। प्रदेश विभाजनमा स्थानीय निकायको निर्वाचनले कहाँ र कसरी असर पुर्याउँछ? संविधान नबुझ्नेले मात्रै यस्तो धारणा राख्ने हो। संविधानले पनि नयाँ संरचना नबनेसम्म पुरानै संरचना रहन्छ भन्ने व्याख्या गरेको छ। स्थानीय निकायको निर्वाचनले त नयाँ संरचनालाई झन् मजबुत बनाउँछ। तर, नयाँ संरचनामा जाने हो भने झनै जटिलता आउन सक्छ। हतार हतारमा नयाँ संरचनामा निर्वाचन गर्दा नयाँ विवाद उत्पन्न हुन सक्छ। यसले प्रादेशिक संरचनामा समेत बाधा पुर्याउँछ। राजनीतिक विकासक्रम भनेको क्रमश: जानुपर्छ। धेरै वितृष्णा र झगडा ल्याउने काम भयो भने नयाँ संविधानप्रति वितृष्णा सुरु हुन थाल्छ। स्थानीय पुन:संरचना आयोगले दिएको रिपोर्टमै विवाद हुन्छ। विवाद भएपछि निर्वाचन हुनसक्दैन भन्न खोज्नुभएको हो कि?विवाद हुन सक्छ। जिल्लाजिल्लामा ठूलो विवाद छ। कथंकदाचित विवाद भएन रे। तैपनि नयाँ संरचनाअनुसार निर्वाचन गर्नका लागि मतदाता नामावलीलगायत सबै पूर्वाधार नयाँ किसिमले गर्नुपर्यो। निर्वाचन नै भयो भने पनि आवश्यक जनशक्ति र भौतिक पूर्वाधार पनि चाहियो। अहिले ७८ वटा गाविस मिलाएर एउटा गाउँपालिका बनाउन प्रस्ताव गरिएको छ। गाउँपालिकाको केन्द्र कहाँ राख्ने भन्नेमा विवाद देखिनेवाला छ। त्यसैले नयाँ खालको संरचनामा जाँदा धेरै समस्या हुन सक्छ। त्यसैले पुरानै संरचनाअनुसार निर्वाचन गर्नुपर्छ भन्ने मेरो मान्यता हो। तर, कांग्रेस स्थानीय तहकै निर्वाचनका लागि तयार भएको होइन र?केही लागेन भने भने नयाँ संरचनामा पनि जाने भन्ने हो। त्यो त बाध्यताको कुरा हो। तर, सहज, सुगम ढंगले जाने हो भने पुरानै संरचनामा निर्वाचन हुने सुनिश्चित हुन्छ। तर, नयाँ संरचनामा जाँदा निर्वाचन नै हुन्छ कि हुन्न भन्ने सुनिश्चितता पनि देखिन्न। गतिरोधको मुख्य चुरो सरकारमा सहभागिता र नेतृत्वको विषय पनि छ भन्ने आइरहेको छ। साँच्चै हो?सरकारको कारबाहीको विषयमा म धेरै टीकाटिप्पणी गर्न चाहन्नँ। सबै कुराले म प्रसन्न छु भनेर लाग्दैन। प्रमुख प्रतिपक्ष एमालेले सरकार खोजेको भन्ने विषय मलाई लाग्दैन। प्रतिपक्षी दलका नेताहरूसँग कुरा गर्दा सरकारसँग आसक्ति देखेको मैले पाएको छैन। लुकेको कुरा पनि हुन सक्छ। प्याकेजमै कुरा आएको सरकार समेतको विषयलाई लिएर होइन?सत्ताकै लागि बाँडफाँड हो भने नयाँ निर्वाचनका लागि राष्ट्रिय सरकार पनि बन्न सक्छ। खुला भएर छलफल गर्नुपर्यो। लुकाउनु भएन। अन्तमा, समय घर्किंदै जाने र वैशाखभित्र स्थानीय निकायको निर्वाचन हुन नसक्ने अवस्था आएपछि एकैचोटि केन्द्रीय अर्थात संघीय संसद्को निर्वाचन गरौं भन्नेमा त नेताहरू लागेका होइनन्?यो हो भने मुलुकमा ठूलो संकट आउँछ। वैशाखभित्र निर्वाचन भएन भने स्थानीय निकायको निर्वाचन हुन सक्दैन। तीनवटै संरचनाको निर्वाचन भनेको एकैचोटि सम्भव हुन्न। पहिला स्थानीय निकायको निर्वाचन सक्ने हो भने प्रादेशिक र संघीय संसद्को निर्वाचन एकैचोटि गर्न सकिन्छ। त्यो स्वाभाविक पनि हुन्छ। निर्वाचन नगराएर संसद्को म्याद बढाउने स्थिति आउन दिन हुन्न, रोक्नुपर्छ ।"
"तराई, मधेस र भ्रमको तुवाँलो","परिभाषामा विवादपदावलीको प्रयोगका हिसाबमा मधेस विवादास्पद र विचाराधीन छ ।२०६२६३ को शान्तिपूर्ण जनक्रान्तिपश्चात् मधेस, एक मधेस प्रदेशदुई प्रदेश, मधेसी र मधेसी मोर्चा जस्ता पदावलीको प्रयोग व्यापक बनाइएको छ । पहिलो मधेस आन्दोलन (२०६३६४) र दोस्रो मधेस आन्दोलन (२०७२७३) का क्रममा एक सयभन्दा बढी व्यक्तिको ज्यान गइसकेको छ । जबकि राणा शासनको अन्त्यको शंखघोष गर्न चार अमर सहिद गङ्गा, शुक्र, दशरथ र धर्मभक्तले मात्रै त्यति ठूलो जागरणको ऐतिहासिक भूमिका निर्वाह गरेको सहादतगाथा छ । पञ्चायती तानाशाहीको अन्त्यका खातिर ४५ जना योद्धाहरूले जीवन आहूति दिनु पर्याप्त थियो । गणतन्त्रका लागि २५ जनाको सहादतले आधारभूमि सिर्जना गरेको विदितै छ । तर मधेस, मधेस स्वायत्त राज्य, मधेस प्रदेश मधेसवाद स्वतन्त्र मधेसआदिको प्राप्ति नौ दर्जनभन्दा बढी नागरिकको ज्यान गुमिसक्दासमेत निकट होइन, अझ विकट बनिरहेको अवस्था छ । नगद ५० लाख क्षतिपूर्तिको प्रलोभन पस्केर यसरी सयौं व्यक्तिको बलिदान व्यर्थ र खेर जानु हुँदैनथ्यो । यसको कारण र परिणतिको वस्तुनिष्ठ समीक्षा आवश्यक छ । यसप्रकार वरपर ल्याउन खोज्दा परपर हुँदै जाने मधेस आखिरमा के हो त? यो प्रश्न आज धेरैको मनमस्तिष्कमा उठिरहेको छ ।ऐतिहासिकभौगोलिक हिसाबले हेर्दा भेटिने मध्यदेश वा मधेस हालको नेपालमा पर्दैनछैन । तसर्थ: यसको प्रयोग नै गलत छ । प्रशासनिक विभाजनका हिसाबले वडा, गाउँनगर, जिल्ला, अञ्चल, विकास क्षेत्र, प्रदेश कहीँकतै यसको प्रयोग र अस्तित्व पाइँदैन । जातीय हिसाबले छुट्टै मधेसी थर कसैको छैन । भाषिक हिसाबले यस्तो कुनै ठाउँ छैन, जहाँ मधेसी नामक अलग भाषा बोलिन्छ, बरु मिथिला, अवधी, भोजपुरी, थारू, राजवंशी, उर्दू, बज्जिका आदि भाषा बोल्ने मानिस बसोबास गर्ने अलगअलग क्षेत्रलाई एकमुष्ट ढङ्गले मधेसका रूपमा चिन्नेचिनाउने गर्न खोजिएको छ । सांस्कृतिक हिसाबले त झन् अलग्गै मधेसी संस्कृतिको अस्तित्व नै छैन । इतिहासमा मिथिला, सिम्रौनगढ, विराट र सेनआदि अनेकन् राज्यहरू पाइन्छन्, तर मधेस राज्य कहीँकतै थिएन । वास्तवमा यो शब्दको प्रयोग ००७ पछि छिटफुट, ०१५ मा सामान्यत: ०४० पछि यदाकदा, ०४५ पछि सद्भावना का नाममा, ०५० पछि गैरसरकारी संस्था मधेसी जनअधिकार फोरम का रूपमा र ०६२०६३ सालपछि मधेसी जनअधिकार फोरम नामक राजनीतिक पार्टीका हैसियतमा, अनि त्यसको विभाजनपश्चात् लोकतान्त्रिक, गणतान्त्रिक, संघीय आदि अनेक पुच्छरका रूपमा र तिनको मोर्चाबन्दीपछि मधेसी मोर्चा का रूपमा अभिव्यक्त भएको र अस्तित्वमा रहेको स्पष्टै छ । मधेसी न अलग राज्य हो न त राष्ट्रियता नै । यसलाई जबर्जस्ती मधेसी राष्ट्रियता का रूपमा दुष्प्रचारित गर्नु झनै तथ्यहीन कुरा हो । जनसंख्या, भूगोल, भाषा, वैधानिकता र इतिहास हरेक हिसाबले मधेस नामक अलग राष्ट्रियता स्थापित छैन र हुन सक्दैन । मधेस का नाममा भावना भड्काउने, अलगावको वीजारोपण गर्ने, नेपाल राष्ट्रलाई कमजोर पार्ने र बिखण्डनको धम्कीपूर्ण हुंकारमा आआफ्नो स्वार्थका रोटी सेक्ने यो रवैया विगत एक दशकदेखि मिथ्या प्रचार, भ्रान्ति र तुवाँलो सिर्जना गर्न निरन्तर जारी छ । जनमतका हिसाबले संविधान सभामा मधेसबाट उपस्थित ११६ सभासद्मध्ये यो केवल ११ जना अर्थात् १० प्रतिशतलाई मात्रै प्रतिनिधित्व गर्ने अत्यन्त झिनोमसिनो हिस्सा हो । प्रक्रियाका हिसाबले ९० प्रतिशतको निर्णयलाई स्वीकार गर्न नसक्ने १० प्रतिशतको अराजकतावाद मात्र हो । सैद्धान्तिकदार्शनिक रूपमा मधेसवाद को समेत चर्चा गर्न खोजेको पाइन्छ, तर यो कुनै दार्शनिक मान्यता त झन् हुँदै होइन । माक्र्सवाद, लेनिनवाद, उदारवाद सुधारवाद, गान्धीवाद जस्तै अलग मधेसवाद (मधेसइज्म) हुन सक्दैनहोइन । यसरी राजनीतिक हिसाबले मधेस छुट्टै केही नभएर राजनीतिक हथकण्डा मात्र हो ।सीमांकन हेरफेर असंवैधानिकसंविधानले अनुसूची४ मा प्रस्ताव गरेको प्रादेशिक सीमांकन धारा २७४ बमोजिम प्रदेशसभाको सहमति र निर्णय एवं सहभागिताअन्तर्गत मात्रै हेरफेर गर्न सकिन्छ । संघीय संसद् (रूपान्तरित व्यवस्थापिकासंसद्) ले अनुसूची६ मा रहेका प्रदेश, केन्द्र, स्थानीय तह वा मिश्रित अधिकार हेरफेर गर्नसमेत प्रदेश सभाको सहमति अनिवार्य हुन्छ । अन्यथा प्रदेश सभा नभएको स्थितिमा केन्द्रले प्रदेशका अधिकारको हेरफेर गर्न निर्णय गरे पनि प्रदेश सभाको गठनसँगै एक वर्षपछि त्यस्तो निर्णय र कानुन स्वत: खारेज हुने संवैधानिक व्यवस्था छ । अहिले सीमांकन हेरफेर गर्न सकिने संविधानत: कुनै व्यवस्था छैन । तसर्थ: यो संविधानविपरीतको प्रस्ताव हो । यस्तो असंवैधानिक प्रस्तावमाथि व्यवस्थापिकासंसद््मा छलफल र निर्णय गर्न मिल्दैन । यही कारण प्रमुख प्रतिपक्षलगायत ९ वटा राजनीतिक दलका २०१ (एक तिहाईभन्दा बढीको प्रतिनिधित्व गर्ने) सांसदहरूले यो प्रस्ताव छलफलयोग्य नै छैन भनी संसद्को कारबाही एक महिनादेखि अवरुद्ध पार्दै आएका छन् । यो प्रस्ताव दुई तिहाई संख्या नपुगेर पारित नहुने निश्चित छ भने यसमा जबर्जस्ती किन? यो प्रस्ताव किस्ताकिस्तामा तराईमधेस र पहाडलाई अलग पार्ने मनसायका साथ ल्याइएको छ । पहिले २ नं प्रदेशलाई पहाडबाट अलग गर्न जोड गरियो र भनियो यत्ति गर्दा सबैलाई मान्य हुन्छ भने किन नगर्ने? ठीकै छ, समस्या समाधान होस् भनी सम्झौताका रूपमा यो गलत निर्णय स्विकारेर संविधान जारी भयो । अहिले २ नं प्रदेशलाई अलग पार्न हुने, ५ नं प्रदेशलाई अलग गर्दा के हुन्छ भन्ने तर्कका साथ बहस गरेको पाइन्छ । हृदयेश त्रिपाठी, सर्वेन्द्रनाथ शुक्ला, बृजेशकुमार गुप्ता र अभिषेकप्रताप शाह आदिले त्यही नजिर को त्यान्द्रोमा ५ नं प्रदेशबाट पहाडका पाँच जिल्ला (पाल्पा, गुल्मी, अर्घाखाँची, प्यूठान, रोल्पा र आधा रुकुमसमेत) अलग गर्न पैरवी गरेको पाइन्छ । कथंकदाचित यसमा सम्झौता गरेर पहाड र तराई अलग गर्न सम्झौता गरिएको खण्डमा भोलि ७ नं प्रदेशबाट कैलाली र कञ्चनपुर तथा १ नंं प्रदेशबाट झापा, मोरङ र सुनसरी जिल्लालाई यसैगरी अलगअलग गरिनेछ ! यसप्रकार किस्ताकिस्ता गरेर पहिले एक मधेस : दुई प्रदेश कायम गरिनेछ र अन्तिममा दुवै प्रदेशको निर्णयले ती दुई वटालाई परस्परमा मर्ज गरेर एक मधेस : एक प्रदेश बनाउने काम हुनेछ । जबकि यो पहिलो संविधानसभाले २०६४ सालमै अस्वीकार र खारेज गरिसकेको प्रस्ताव हो । पूर्व मेचीदेखि पश्चिम महाकालीसम्म एक मधेस स्वायत्त प्रदेश (!) कायम गरेपछि स्वतन्त्र मधेस वा अलग मधेसी राष्ट्रियताको पैरवी गर्दै मधेस स्वतन्त्र राज्य, मधेस देशआदिको वकालत गर्ने र काठमाडौंलाई घेरा हालेर आफ्नो निहित स्वार्थ पूरा गर्न बाध्य पार्न खोजिने निश्चित छ । यसरी हाकाहाकी संघीयताका नाममा सारा जनमत, प्रक्रिया र निर्णयलाई अस्वीकार गर्दै ग्रान्ड डिजाइन अनुरूप यो चलखेल भइरहेको तथ्यलाई सबैले हेक्का राख्नुपर्छ । राष्ट्रपति विद्यादेवी भण्डारीले बोलाउनुभएका कतिपय परामर्श बैठक तथा राजनीतिक दलहरूका केही छलफलमा मधेसी मोर्चाका नेता महन्थ ठाकुरका अभिव्यक्तिले यही तथ्य स्पष्ट गर्छन् । यो यथार्थलाई आँखा चिम्लेर वा नदेखेजस्तो गरेर कुनै सम्झौता वा गलत निष्कर्षमा पुग्नु अनुचित हुने निश्चित छ । पहिले नागरिकता, अनि घरबास र देश २०५१ सालमा गठित धनपति उपाध्याय नेतृत्वको नागरिकता आयोगले तराईमा १० लाख नेपालीहरू नागरिकताबाट वञ्चित रहेको प्रतिवेदन प्रस्तुत गरेको थियो । यो वास्तविक नेपाली नागरिक नागरिकताबाट वञ्चित रहेको तथ्य थियो । तर नेपालमा नागरिकता समस्या को हौवा सिर्जना गरी हालसम्म सूर्यबहादुर थापा प्रधानमन्त्री हुँदा ३० लाख १२ हजार, लोकेन्द्रबहादुर चन्दका पालामा जितेन्देवको कार्यदलले ३४ हजार ९८५ र गिरिजाप्रसाद कोइरालाको कार्यकालमा ०६३६४ सालमा २६ लाख १५ हजार ६ सय १५ गरी ५७ लाखभन्दा बढीलाई नेपाली नागरिकता बाँडिएको छ । यसमा कति वास्तविक नेपाली र कति गैरनेपाली (भारतीय !) थिए? जबकि भारतीय विदेशमन्त्री जसवन्त सिंहले ०५८ मा ४० लाख भारतीय मूलका व्यक्तिहरू नेपाली नागरिकताबाट वञ्चित रहेको वक्तव्य दिएका थिए । नागरिकता समस्या बल्झाउन सुरुमा ०३७ को जनमत संग्रहमा मतदाता रहेका व्यक्तिहरूलाई नागरिकता दिनुपर्ने माग र सिफारिस (!) गरिएको थियो । यो कुनै लुकेको कुरा होइन कि तराईका जमिन्दार, पञ्च र तिनका पृष्ठपोषकहरूले जनमत संग्रहमा आफ्ना थुप्रै पृष्ठपोषक भारतीयलाई मतदाता बनाएर भोट खसाल्न लगाई बहुदल लाई हराएर निर्दलीय पञ्चायतलाई विजयी बनाउन योगदान गरेका थिए ! यो कदम प्रकारान्तरले नेपालभित्र पुस्तौंपुस्तादेखि बसोबास गर्दै आएका वास्तविक तराईवासी नेपालीलाई अल्पमतमा पारेर परिणामत: नेपालीमाथि गैरनेपालीले शासन र दलनमलन गर्ने षड्यन्त्रको प्रयोग थियो । पछि ०४६ अघि नेपालमा बसोबास गर्दै आएका र ०६३ मा जन्मका आधारमा नागरिकता प्राप्त गर्ने ढोका खोलेर नेपाल देश नै नागरिकताको मछली बजारजस्तै बन्न पुग्यो । र, यहाँ पैसामा माछा किनेजस्तै नागरिकता किन्न पाइने हाट लगाउने काम गरियो । ०६३६४ को नागरिकता वितरण कार्यक्रम अभियान यस्तै एउटा हाटबजार थियो, जसमा २६ लाखमध्ये २३ लाखभन्दा बढीले वंशजका आधारमा नागरिकता प्राप्त गर्न सके जसमध्ये एकदमै कम मात्र नेपाली थिए ! तिनैले माधव नेपालको घर रौतहटमा आगो झोस्ने, बीपी कोइराला र मनमोहन अधिकारीका सालिक ढाल्ने तथा तराईबाट पहाडी मूलका नागरिकलाई जबर्जस्ती विस्थापन गर्दै तिनका घरजग्गा कब्जा गर्ने आदि काम गरेको प्रस्टै छ । अंगीकृत नागरिकता प्राप्त गर्न त यहाँ यस्तो सहजता छ कि कोही भारतीय केटीले बिहान जानकी मन्दिरमा एउटा नेपाली केटा समाएर सिन्दुरपोते लगाउने, १२ नबज्दै सांसद मनोनीत हुने र ५ बज्दा नबज्दै मन्त्रीको शपथग्रहण गरिहाल्ने निश्चितता जस्तै छ ! अहिलेको संसद््मै यस्ता १३ जना अंगीकृत सांसद र मन्त्रिपरिषद्मा एक जना मन्त्री विराजमान रहेको पाइन्छ। यो प्रक्रियाले वनसाङ्लाले घरसाङ्लालाई खानेनिल्ने अर्थात् वास्तविक तराईवासी नागरिकलाई पछि पार्दै सांसदमन्त्री बनेर मधेसीले तिनीहरूमाथि शासन गर्ने क्रम बढ्दो छ । अनेक थरी बाजा : एउटै ताल यतिबेला देशभित्र मधेस जोडिएका विभिन्न राजनीतिक दल अस्तित्वमा छन् । तिनका अनेकन् समूह (१९ वटा) विद्यमान छन् । यस्ता धेरै वटा समूह भए पनि अनेकन् बाजा : एउटै ताल भनेझैं मधेसी मोर्चाका रूपमा मोर्चाबन्दी कायमै छ । एउटै पार्टीका रूपमा चल्नरहनचाहिं नसक्ने, तर पति चुनावमा पराजित हुने र पत्नी मधेसी मतदाताको सांसद मनोनीत हुने अर्थात पति वा पत्नीमध्ये एकजना सांसद हुनैपर्नै (!) यो दुर्लभ दृष्टान्त यहाँ देख्न सकिन्छ ।अझ उपेन्द्र यादवदेखि महन्थ ठाकुर, राजेन्द्र महतो, जयकृष्ण गोइत, सिके राउतसम्म सबैको एउटै स्वरमा मधेसी राष्ट्रियता (!) त गुञ्जायमान नै भएको पाइन्छ । रक्सौलदेखि रत्नपार्कसम्मको एक्सप्रेस मा यसबारेमा धेरै खालको अभ्यास र बाछिटा देखिइसकेका छन् । नेपाली इतिहासको मजाक नै यो हो कि नेपाली कांग्रेसबाट अलग भएर तराई कांग्रेस बनाएका वेदानन्द झा, भद्रकाली मिश्रदेखि नेपाली कांग्रेसको कोषाध्यक्ष त्यागेर तराईमधेस लोकतान्त्रिक पार्टी (तमलोपा) गठन गरेका महन्थ ठाकुरसम्मको अतृप्त आकांक्षा पूरा गर्ने प्रयोगशाला यो मुलुक, अझ मधेस भइरहेको छ । सहिद को रगतसँगै सौदाबाजी गरेर ५६ जना मधेसी महोदयहरू पटकपटक मन्त्री बनिसक्दा समथर मधेसमा धुवाँ, धुलो, मरुभूमीकरण, सिंचाइ समस्या, आवास, सडक बेथिति र बेरोजगारीको समाधान होइन, तिनका अझ अग्ला पहाड खडा भएका छन् । सरकारमा रहँदाबस्दा मधेस निदाउने तर सरकारबाट बाहिरिनासाथ जुकाजस्तो जागिहाल्ने ! तराईमधेसका नयाँनयाँ प्रतिभाहरू सांसदमन्त्री बन्न सधैं अयोग्य हुने, तर एउटै अनुहार दिक्कलाग्दो गरी मन्त्रीसांसद भइरहनुपर्ने ! यता केही वर्षमा नेपालमा यो बडो विरोधाभास निरन्तर देख्न पाइएको छ ।राजतन्त्रको अन्त्य हुनासाथ पहिलो राष्ट्रपतिउपराष्ट्रपति तराईवासी राजनीतिज्ञन्यायसेवी (!) नै बन्दासमेत सन्तोष र गौरवबोध नहुने स्थिति झनै प्रश्नसूचक हो । उल्टै एउटै देशअन्तर्गत मधेसमा पहाडी औपनिवेशीकरण (आन्तरिक) को दुष्प्रचार गर्न लज्जाबोधसम्म भएको पाइँदैन । स्वयम्भू का दुईवटा आँखाले न्यायअन्याय देख्न र छुट्याउन पो छाडेका हुन् कि ! यहाँ नश्लवादको विभेद र शोषणको हुइयाँ मच्चाउने क्रम जारी नै छ ।निष्कर्ष मधेसी मोर्चा त संविधान निर्माण, जारी र कार्यान्वयन प्रत्येक चरणमा असन्तुष्ट नै छ । प्रक्रियामा मतदानबाट टुंग्याइसकेको विषयलाई ताजा जनादेशमार्फत् दुई तिहाई बहुमत ल्याएर मात्रै परिवर्तन गर्न सकिन्छ र पाइन्छ । रूपान्तरित विद्यमान संसद््को त यो काम हुँदै होइन । तर मधेस राज्यको मृगतृष्णा पूरा हुन र गर्न सम्भव छैन। यसमा कुनै समाधान र सम्झौता हुनासाथ त मधेसको राजनीति सकिइहाल्यो ! संविधानमा पहिलो संशोधन गर्दा ०७२ फागुन १६ मा यत्ति मात्र भए मान्य हुन्छ भन्नेभनाउने र जिम्मा लिनेसमेत गरियो, तर त्यत्तिले पुगेन । अहिले दर्ता गरिएको दोस्रो संशोधनको प्रस्तावसमेत हामीले खोजेजस्तो छैन, भएन र परिमार्जन गर्नुपर्नेछ, अन्यथा जस्ताको तस्तै पारित गरे पनि स्वीकार्य र मान्य नहुने भनिरहेको स्थिति छ । यसरी एकपछि अर्को गरी आफ्ना माग अरूमार्फत् पूरा गर्दै जाने, तर सम्झौताचाहिँ कुनै नगर्ने र मधेसी भावना भड्काइरहने ! असन्तोष छरिरहने !! यस्तो यत्न जारी छ । सकेसम्म स्थानीय निकायको नयाँ संरचना बन्नै नदिने, चुनाव त परैको कुरा भयो । कथंकदाचित चुनाव हुने भयो भने यही असन्तोषको तावामा रोटी सेकेर आफ्नो स्वार्थसिद्ध गर्न तल्लीन हुने !! यो रवैया, अभ्यास र यथार्थलाई समयमै बुझेर सरकार, राजनीतिक दलहरू, सञ्चार क्षेत्र, बुद्धिजीवी र आम सचेत नागरिक एकताबद्ध भई संविधानको कार्यान्वयन गर्न अग्रसर हुनुको अर्को विकल्प छैन । यसप्रकार मधेसी मोर्चा का लागि मधेस यस्तो लक्ष्य भएको छ, जसलाई दीर्घकालीन प्राप्तिका रूपमा प्रचार गरिरहनैपर्छ । तिनले चुनावको नाम सुन्नै नसक्ने या चुनाव हुनै नदिने हुंकार गरिरहेका छन्। यसरी ५६ जना व्यक्तिले राष्ट्रको नियमित जीवन नै अवरुद्ध पारेर आफ्नो मुठ्ठीमा पार्न खोज्नु स्वीकार्य छैन र हुन सक्दैन । थापा एमालेका केन्द्रीय सदस्य हुन् ।"
२०१६ का चर्चित हलिउडबलिउड फिल्म,"अंग्रेजी क्यालेन्डरमा वर्ष २०१६ ले बिदा लिँदै छ। तर यस वर्ष हलिउडका केही फिल्मले भने दर्शकबाट छिट्टै बिदा लिने छैनन्। समीक्षात्मक रूपमा र बक्सअफिस कलेक्सनका आधारमा केही फिल्मले यस वर्ष चर्चा बटुलिरहे। दुई महिनापछि हुने ओस्कार अवार्डमा वर्ष २०१६ मा उत्कृष्ट हुन सक्ने अडलसहितका फिल्मका सूची बन्न थालिसकेका छन्। जसमा केही फिल्म धेरैको उत्कृष्ट सूचीको रोजाइमा परेका छन्।सनडान्स फिल्म फेस्टिभलबाट प्रिमियर गरिएको केन्नेथ लोनर्गानको फिल्म म्यान्चेस्टर बाई द सी लाई धेरैले ओस्कारमा बेस्ट फिल्मको दाबेदार मानेका छन्। अमेरिकन फिल्म इन्स्टिच्युटले क्यासी एफ्लेक स्टारर यस फिल्मलाई वर्षका उत्कृष्ट दस फिल्मको सूचीमा समेटेको छ। गोल्डेन ग्लोबमा उत्कृष्ट फिल्मसँगै निर्देशक, अभिनेता, स्क्रिनप्ले र सहअभिनेत्रीमा मनोनीत भएकोले पनि म्यान्चेस्टर बाइ द सी को चर्चा चुलिएको हो। तीन ओस्कार जित्न सफल म्युजिकल ड्रामा हीपलास निर्देशन गरेकै डामेन चाजेलीको ला ला ल्यान्ड ओस्कार दौडमा अर्को बलियो प्रतिस्पर्धी फिल्म हो। एम्मा स्टोन र रायन गोस्लिङ अभिनीत फिल्मलाई भेनिस फिल्म फेस्टिभलमा गतिलो समीक्षा मिलेको थियो।फिल्ममा उदयीमान अभिनेत्री र ज्याज म्युजिसियनबीचको लभस्टोरी केन्द्रित छ।नटाली पोर्टम्यान स्टारर बायोपिक ज्याकी यस वर्ष रिलिज गरिएको अर्को उत्कृष्ट फिल्ममध्ये एक हो। पूर्व अमेरिकी राष्ट्रपति जोन एफ केनेडीकी पत्नी ज्याकीको जीवनीमा आधारित उक्त फिल्मले उनको पति जोनको हत्या हुनु अघि र पछिको अवस्थालाई समेट्न खोजेको छ। एमी अदाम्सको अभिनयकै कारण फिल्म अराइभल अर्को हेर्नुपर्ने फिल्मको सूचीमा परेको छ। साईफाई फिल्ममा अचानक एलियन पृथ्वीमा आएपछिको अवस्था चित्रण गरिएको छ। अदाम्सले फिल्ममा एक डाक्टरको भूमिका निर्वाह गरेकी छन्। निर्देशक अल्बर्टो बारबेराले यस वर्ष द ब्लाइन्ड क्राइस्ट मार्फत धमाका मच्चाउने आशा लिइएको छ। फिल्मको प्रिमियर नहुँदै चर्चा चुलिएको छ। द जंगल बुक ले २०१६ मा गतिलै चर्चा बटुल्यो भने रग वन : अ स्टार वार्स स्टोरी पनि वर्षको उत्कृष्ट फिल्ममा अटाएको छ। इपिक स्पेस ओपेराले अमेरिकी बक्सअफिसमा मात्रै ३४ करोड डलर कमाइ गरी आमदर्शकमा समेत रुचाइएको फिल्ममा परेको छ, जब कि फिल्म २० करोड डलरमा बनेको हो। चर्चा कमाउने पंक्तिमा सुपरहिरो फिल्म डेडपुल पनि अघि देखियो। मार्भल कमिक्स क्यारेक्टरमा आधारित फिल्ममा डेडपुललाई एन्टी हिरोको रूपमा देखाइएको छ। जसले आफ्ना लागि खतरा बनेका मान्छेलाई नै आक्रमणको तारो बनाएको कथालाई फिल्मले उतारेको छ।उता, बलिउडमा पनि २०१६ मा केही फिल्मले राम्रै चर्चा पाए। अक्षयकुमार अभिनीत एयरलिफ्ट ले यसको सुरुवात गर्यो। राजाकृष्ण मेनन निर्देशित फिल्मले सद्दाम हुसेनमाथि अमेरिकी आक्रमणका बेला कुवेत छोड्न बाध्य भारतीयहरूलाई एक व्यापारीले गरेको उद्दारलाई दर्साइएको छ। फिल्मले समीक्षक र बक्सअफिस दुवैबाट राम्रो प्रतिक्रिया पाएको थियो। त्यसैगरी २२ वर्षीया एयर होस्टेस निरजा भनोटको जीवनीमा आधारित फिल्म निरजा ले आतंककारीबाट हाइज्याक्ड भएको प्लेनबाट यात्रुलाई निरजाले आफ्नो ज्यान फालेर कसरी बचाइन् भन्ने देखाइएको छ। यस फिल्मबाट खासगरी निरजाको भूमिकामा देखिएकी सोनम कपुरले राम्रो स्यावासी बटुलिन्।आलिया भट्ट २०१६ मा पनि चम्किइन्। उनी अभिनीत उडता पञ्जाब र डियर जिन्दगी ले दर्शकबाट राम्रो साथ पाए। रमन राघव २ बाट फेरि एकपटक नवाजुद्दिन सिद्दिकीले आफू अभिनयकै लागि जन्मेको सिद्ध गरे। महिला सशक्तिकरण उन्मूख फिल्म पिंक लाई जति विषयगत हिसाबले सराहाना गरियो, उति यसका लिडमा रहेका अभिनेता अमिताभ बच्चनको कामका लागि गरियो। पाच्र्ड बाट राधिका अप्टेले पनि प्रशंसा बटुलिन्। यस फिल्ममा पनि मरुभूमिजस्तै लाग्ने गाउँका चार महिलाले दैत्यरूपी पुरुषबाट भोग्नुपरेका आततायी घटनाको फेहरिस्त पस्केको छ। समीक्षकले अत्यधिक प्रशंसा गरेको यस फिल्ममा दिइएका केही इन्टिमेट सिनका कारण पनि चर्चा बढेको थियो। त्यसबाहेक एम एस धोनी, ए दिल है मुस्किल, कपुर एन्ड सन्स, अलिगढ पनि वर्षभर चर्चामा रहिरहे भने वर्षको अन्त्यमा आमीर खानले दंगल मच्चाइरहेका छन्।"
सेलिब्रिटी फेसन सो,"दृष्टिविहीनहरूको फेसन सो ब्लाइन्ड रनवे गर्न चन्दा संकलन गर्ने उद्देश्यले कार्यक्रम गरिएको पुनम इन्टरटेनमेन्टकी पुनम गौतमले बताइन्। अहिलेसम्म २३ लाख रुपैयाँसम्म जम्मा हुने लक्षण देखाएको छ, उनले भनिन्, एक वर्षभित्र दृष्टिविहीन युवायुवतीलाई र्याम्पमा उतार्ने लक्ष्य लिएका छौं। वल्र्ड फेसन परेडसँगको सहकार्यमा यो प्रोजेक्ट सञ्चालन गरिएको हो। फिल्म क्षेत्रका नयाँ र पुरानो पुस्तालाई एकै ठाउँ देख्दा दर्शक रमाएका थिए। फेसन डिजाइनरसमेत रहेकी पुनमले यही जमघट गराउन कार्यक्रम गर्ने जोस फुरेको अवगत गराइन्। नयाँले अग्रजबाटै अगाडि बढ्न सिक्ने हो, उनले भनिन्, दुई पुस्ताबीचको ग्याप मेटाउन यस्ता कार्यक्रम आवश्यक छन् भन्ने लाग्यो। कार्यक्रममा सन्दिप क्षत्रीले कमेडी प्रस्तुत गरेका थिए। समग्र व्यवस्थापन पक्ष भने कमजोर थियो।"
चिडियाखानामा गुन्जिए स्रष्टा,"यो ठाउँ तिनीहरूको होइनयहाँ तिनीहरू उदास छन्तिनीहरू आफ्नै प्रारब्धमाथिरोइरहेका छन्ललितपुर कवि श्यामल जावलाखेलस्थित सदर चिडियाखानामा यसरी कविता सुनाइरहेका थिए। संरक्षण थिममा साहित्यिक रचना सुनाउन भेला भएका कविहरूमाझ उनले चिडियाखानामा कैद वन्यजन्तुको के सोच्छन होला भन्ने कोणबाट आफ्नो प्रस्तुति दिएका थिए। यसरी नै दर्जन साहित्यकारले चिडियाखानामा रचना सुनाए। उनीहरू वन र वन्यजन्तु विनाश गर्नेलाई कवितामार्फत सभ्य र सरल भाषामा खबरदारी गर्दै थिए भने सँगै प्रकृति जोगाउन पनि प्रेरित गर्दै थिए।राष्ट्रि्रय प्रकृति संरक्षण कोषले सदर चिडियाखाना व्यवस्थापन गरेको २१औं वार्षिकोत्सव अवसरमा यसपटक भिन्न प्रकृतिको कार्यक्रम गरेको हो। यही अवसरमा राष्ट्रकवि माधवप्रसाद घिमिरे, वरिष्ठ कविगीतकार रत्नशमशेर थापा लगायत १६ कविद्वारा वन्यजन्तु र प्रकृति संरक्षणमाथि लेखिएका रचनाहरूको संगालो प्रकृतिको गीत पनि लोकार्पण गरियो। कोषले फरक साहित्यको माध्यमबाट प्रकृति संरक्षणको विषय उठान गर्न कृति तयार पारेको हो। कृतिको वन तथा भूसंरक्षण मन्त्री एवं कोषका अध्यक्ष शंकर भण्डारीले लोकार्पण गरे। सोही पुस्तकमा छापिएका प्रकृति संरक्षणसम्बन्धी कविताहरू कार्यक्रममा वाचन गरिएको हो। कवि थापाले प्रकृतिको बन्दना मार्फत हिमाल, पहाड, नदीनाला, तालतलैया, डाँफे मुनालको सुन्दरता झल्काए। कविता लेख्न थाल्दा प्रकृतिले पार्ने प्रभावका प्रसंग कवि मञ्जुलको कविता लेख्न थाल्छु कवितामा थियो। श्यामलको चिडियाघरको सुनसानमा चिडियाघरमा कैद जीवजन्तु, चराचुरुंगीहरूको पीडा पस्के। नेपाल प्रज्ञा प्रतिष्ठानका काव्य विभाग प्रमुख एवं प्राज्ञ डा अमर गिरीले वृक्षहरू छन् त कवितामार्फत बोटबिरुवाविना मानव अस्तित्व बाँकी नरहने सन्देश दिए। आफूले सपनामा प्रकृतिलाई सफा, सुन्दर, प्रेमिल र शान्त देखेको भन्दै कवि सुलोचना मानन्धरले सपनामा मेरो देश कवितामार्फत अहिलेको प्रकृतिविरोधी कामहरूमाथि व्यंग्य गरिन्। यसैगरी अशेष मल्लले पातहरूसँग, विश्वविमोहन श्रेष्ठले मौन, विजय वजिमयले पुस्ता परिणति, रमेश श्रेष्ठले आँसुमा खसेको पृथ्वी, लक्ष्मी रुम्बाले जंगल : एक सपना सुनाए। साहित्यकारले आफ्ना सभ्य र सरल प्रस्तुतिमार्फत संरक्षणको आवाज उठाएकामा वन तथा भूसंरक्षण मन्त्री भण्डारीले प्रशंसा गरे। वन र वन्यजन्तुको संरक्षणका लागि आफू प्रतिबद्ध रहेको पनि उनले जनाए। कोषका सदस्यसचिव गोविन्द गजुरेलले चिडियाखानाको पुरानो मूल संरचनालाई भत्कन नदिई नयाँ कामहरू गरेर चिडियाखानालाई विकास र व्यवस्थित गरेको बताए।कार्यक्रममा फ्रेन्डस् अफ जु का सदस्यहरूबाट राउटे नृत्य प्रस्तुत गरिएको थियो भने अन्तरविद्यालय बास्केटबल प्रतियोगितामा पहिलो, दोस्रो र तेस्रो हुने ज्ञानोदय रेसिडेन्टल स्कुल, हिमालयन इन्टरनेसनल आइडल स्कुल र त्रियोग हाइयर सेकेन्डरी स्कुलका विद्यार्थीहरूलाई पुरस्कार वितरण गरिएको थियो।"
पश्चिमको ऐना पूर्वमा,"समालोचक प्राडा भीम खतिवडाले राजनीतिले फुटाएका मनलाई साहित्यले मात्र जोड्ने बताए। उनले कथासंग्रहमाथि टिप्पणी गर्दै भने, जोशीका कथाले समस्या देखाएको छ। अब कथाकारले समाधान पनि गर्ने उपाय र धारणा दिनु जरुरी छ। चेवनश्रीले सहजीकरण गरेको संवादमा अर्का टिप्पणीकार राज माङ्लाकले जोशीका कथाहरूमा पश्चिम नेपाली समाजका विडम्बनाहरूलाई जस्ताको तस्तै चित्रण गरिएको बताए। धरानबाट सुरु संवाद धनकुटा, इटहरी, इनरुवा र झापासम्म पुग्ने प्रकाशक खड्काले जनाए।"
पुटिन धेरै बुद्धिमान् नेता : ट्रम्प,रूसी विदेश मन्त्रालयले पनि अन्तर्राष्ट्रिय कूटनीतिक परम्पराअनुसार ३५ जना अमेरिकी कूटनीतिज्ञलाई कारबाहीका लागि सिफारिस गरी राष्ट्रपति पुटिनकहाँ पठाएको थियो। पुटिनले अमेरिकामा नेतृत्व परिवर्तन भई रिपब्लिकन नेता तथा अमेरिकी राष्ट्रपतिमा निर्वाचित ट्रम्पको रूसलाई हेर्ने नीतिलाई हेरेर यस विषयलाई अघि बढाउने प्रतिक्रिया दिएका थिए। रूसी राष्ट्रपतिद्वारा ढिलाइ गर्ने निर्णय महान् कदम हो। मैले सधैं उहाँलाई एक बुद्धिमान् विश्वनेताका रूपमा चिन्ने गरेको छु भनी ट्रम्पले ट्वीट गरेका छन्। ट्रम्पको यो भनाइले रिपब्लिकन पार्टीका केही सदस्यसहित डेमोक्रेटिक पार्टीलाई क्रोधित तुल्याएको अमेरिकीलगायत अन्तर्राष्ट्रिय सञ्चारमाध्यमले जनाएका छन्। ट्रम्पको रूसी राष्ट्रपतिलाई बुद्धिमान् भनी गरेको ट्वीट सन्देशलाई वासिङ्टनस्थित रूसी दूतावासले पुन: ट्वीट गरी प्रचार गरेको थियो।
आत्मघाती हमलामा २८ को मृत्यु,"बग्दाद इराकको बग्दादमा भएको आत्मघाती बम हमलामा परी २८ जनाको मृत्यु भएको छ। शनिबार बिहानै अति व्यस्त बजारमा भएको आत्मघाती हमलाका कारण घटनास्थलमै १९ जनाको मृत्यु र ४५ घाइते भएका थिए। घटनाका बारेमा अहिलेसम्म कुनै समूहले जिम्मेवारी नलिए पनि इस्लामिक स्टेट (आईएस) ले यसअघि पनि व्यस्त बजारहरूमा आमनागरिकलाई लक्षित गरी यस्तै आत्मघाती हमला गर्दै आएको थियो। बग्दादको भित्र भागमा रहेको व्यस्त बजार क्षेत्रमा शनिबार दुइटा बम विस्फोट भएको सरकारी अधिकारीहरूले जनाएका छन्।आतंककारी गतिविधि, हिंसा र सुरक्षा कारबाहीमा परी इराकमा नोभेम्बरमा मात्रै २ हजार ८ सय ८५ जनाको मृत्यु र १ हजार ३ सय ८० घाइते भएको युनाइटेड नेसन एसिस्टेन्स मिसन फर इराकले जनाएको छ।"
विकास बजेट धर्मकर्म मा,"बाँके १ का एमाले सांसद देवराज भारले झन्डै १० लाख रुपैयाँ धार्मिक काममा लगाएका छन्। उनले ओमशान्तिलाई ४ लाख ७५ हजार दिएका छन्। त्यस्तै, कोहलपुर किरणनालास्थित पशुपति मन्दिरलाई १ लाख, चपरगौडी मन्दिरलाई १ लाख, पिपरी थारुगाउ मन्दिरलाई १ लाख र रामजानकी मन्दिरलाई २ लाख बाँडेका हुन्। क्षेत्र नं ४ का एमाले सांसद दलबहादुर सुनारले पनि मन्दिर र चर्चलाई साढे ५ लाख बाँडेका छन्। उनले वनकटवा ९ मा चर्च बनाउन १ लाख ९५ हजार दिएका छन् भने गडरई पश्चिमपूर्वा मन्दिरलाई १ लाख ४५ हजार, बागेश्वरी ६ को नवदुर्गा मन्दिरलाई १ लाख ९५ हजार दिएका छन्। यसैगरी, कांग्रेस सांसद मैकुलाल वाल्मीकिले काली मन्दिरलाई १ लाख, वाल्मीकि मन्दिरलाई ३ लाख, रनियापुर शिव मन्दिरलाई १ लाख र अन्नपूर्ण मन्दिरलाई १ लाख छुट्टयाएका छन्। राप्रपाकी सांसद गीता सिंहले पनि ११ लाख रुपैयाँ मन्दिरलाई दिएकी छन्। उनले मन्दिर मर्मतमा ८ लाख, टिटिहिरिया मन्दिरलाई १ लाख र हनुमानगढीका लागि २ लाख छुट्टयाएकी हुन्। अर्का कांग्रेस सांसद अब्दुल अमिद सिद्दिकीले जमा मस्जिद तला थप्न र इदगाहका लागि १०१० लाख रुपैयाँ छुट्टयाएका छन्। एमाले सांसद गौरा प्रसाईं र साबिया परबिन तथा माओवादी केन्द्रकी अन्जना चौधरीले भने धार्मिक स्थललाई बजेट बाँडेका छैनन्। चौधरीले सहिद स्मृति पार्क फत्तेपुरका लागि १० लाख र सम्शेरगन्जमा सहिद गेट बनाउन ४ लाख छुटट्टाएकी छन्। कांग्रेस बाँके सचिव तप्त पौडेल निर्वाचन क्षेत्र विकास कोषको रकम सांसदले मनपरी बाँडचुँड गरेको स्विकार्छन्। पार्टीसँग कुनै सरसल्लाह नगरी जथाभाबी पैसा बाँडिएकोमा उनले असन्तुष्टि व्यक्त गरे। सांसदले व्यक्तिगत पैसा बाँडेजस्तो गरेका छन्, पौडेलले भने, स्थानीय विकासमा पार्टीका पनि प्रतिबद्धता हुन्छन्। त्यसमा सांसदले बेवास्ता गरेर आफूनिकटलाई बाँड्ने प्रवृत्ति देखियो।"
कार्यकर्ता पोस्ने नियत,"विराटनगर कांग्रेस नेत्री सुजाता कोइरालाले निर्वाचन क्षेत्र विकास कार्यक्रमको बजेटमध्ये १९ लाख रुपैयाँ आफ्नै पिता गिरिजाप्रसाद कोइरालाको स्मृतिमा विभिन्न भवन बनाउन छुट्टयाएकी छन्। मोरङको सिजुवा८ मा १० लाख रुपैयाँ, राजघाट७ मा ५ लाख र इटहरा४ मा ४ लाख रुपैयाँ लागतमा जिपी स्मृति भवन बन्दै छन्। अर्की सांसद राज्यलक्ष्मी गोल्छाले कृतिका एजुकेसन्स एन्ड हेल्थ फाउन्डेसन प्रालिद्वारा सञ्चालित घुम्ती कम्प्युटर तालिमका लागि भन्दै २० लाख रुपैयाँ छुट्टयाएकी छन्। यो फाउन्डेसनको सञ्चालक उनी आफैं हुन्। यसैगरी गोल्छाले लक्ष्मी प्रगतिशील घरेलु संस्था विराटनगर ७ लाई च्याउ खेती तालिमका लागि १ लाख ५० हजार र मोरङ, हात्तीमुढामा मौरिपालन तालिमका लागि २ लाख छुट्टयाएकी छन्। मोरङका २७ सांसदले विगतजस्तै यस आर्थिक वर्षको बजेट पनि आफ्नो क्षेत्रको पूर्वाधार विकासभन्दा तालिमलगायत झिनामसिना योजनामा सक्दै छन्। यी सबैको रकम प्रतिसांसद ५० लाखका दरले १३ करोड ५० लाख हुन आउँछ। प्रत्यक्षतर्फका ९ सांसदले ३ करोडका दरले जम्मा २७ करोड रकम पाउँछन्। दुवै तर्फका सांसदबाट एक आवमा ४० करोड ५० लाख रुपैयाँ खर्चने गरी बजेट आए पनि विकासको ठोस योजनाभन्दा कनिका छरेजसरी सक्ने गरिएको छ। जिविस मोरङले मंसिर मसान्तभित्र समानुपातिक र प्रत्यक्षतर्फका सांसदसँग योजना मागेको थियो। अधिकांश सांसदले ५० लाख रकमका योजनामा मन्दिरको मर्मत तथा निर्माण, तालिम, सामग्री खरिद, सडक, सामुदायीक भवन निर्माणका योजना पेस गरेका छन्। क्षेत्र नम्बर १ का सांसद हृषीकेश पोखरेलले त्रिवेणी युवा क्लब इटहरालाई व्यायाम सामग्री खरीद गर्न ३ लाख, झुर्किया ९ सिँगारीको मन्दिर संरक्षणलाई ३ लाख, ब्रह्मकुमारी राजयोगका लागि २ लाख ५० हजार, वरडंगा गाविसमा मन्दिर निर्माणका लागि अढाई लाख छुट्टयाएका छन्। क्षेत्र नम्बर २ का सांसद चण्डी राईले ९ वटा मन्दिरका लागि रकम बाँडेका छन्। क्षेत्र नम्बर ५ का सांसद अमृत अर्यालले १३ वटा मन्दिरलाई रकम दिएका छन्। सरकारले ५० लाख रुपैयाँ र ३ करोड रुपैयाँ सञ्चालनका लागि छुट्टाछुट्टै सञ्चालन कार्यविधि बनाएको छ। आवधिक जिल्ला विकास योजनामा पास भएका योजनामा मात्र ३ करोड रुपैयाँअन्तर्गतको बजेट छुट्टयाउन पाइन्छ। सरकारले महिला, बालबालिका, दलित, अपांग, मधेसी, मुस्लिम, पिछडा समुदाय तथा विपन्न वर्गको उत्थान र विकास गर्न भन्दै हरेक सांसदलाई वार्षिक रूपमा ५० लाख रुपैयाँ दिदै आएको छ।३ करोडबाट आफ्नो क्षेत्रमा भौतिक पूर्वाधार निर्माणका लागि कम्तीमा ७ लाखसम्मका बढीमा १५ वटा योजना छनोट गर्न पाइने व्यवस्था छ। ५० लाख रुपैयाँको बजेट बढी दुरुपयोग हुने गरेको छ। यसमा ५० प्रतिशत रकम मात्र भौतिक पूर्वाधार र ५० प्रतिशत आयमूलक, सीपमूलक तालिम र सामान खरिदमा लगाउन पाइने भएकाले कार्यकर्ता पोस्नमा खर्चिइँदै आएको छ। यो वास्तवमा दलका कार्यकर्ताका लागि नै दिएको भन्दा हुन्छ, जिविसका एक कर्मचारीले भने, दलहरूलाई पार्टी सञ्चालनका लागि सरकारले रकम नदिएसम्म यसको सदुपयोग हुदैन। दलहरूले कार्यकर्ता तथा नेताले भनेका र आफ्नो भोट बढ्ने ठाउँमा मात्र यो रकम दिने गरेका छन्।"
"फेरिए दाहाल, फेरिएन चुनबाङ","युवाको आशाचुनबाङका अधिकांश युवाको हातमा स्मार्टफोन छ। २० वर्ष ननाघेका त्यहाँका युवालाई माओवादी युद्धको त्यति अनुभव छैन। अलिअलि सम्झना मात्र छ। चुनबाङमा केही नभएकामा अलि चित्तदुखाइ रहेछ। अब त केही गर्नुपर्यो नेताहरूले, हामीले देख्दासम्म उस्तै छ, १७ वर्षीय रेमन कुमाखीको भनाइ छ। दोभान युवा समूह बनाएर विभिन्न कार्यक्रम गर्दै आएका उनीहरूले प्रधानमन्त्री दाहाललाई भेट्न नपाए पनि उनको भाषण सुनेर चित्त बुझाए।"
४ महिनादेखि प्रसूति सेवा ठप्प,"गाईघाट (उदयपुर) जिल्ला अस्पतालमा दरबन्दीका चिकित्सकसँगै गाइनोलोजिस्ट नहुँदा प्रसूति सेवा प्रभावित भएको छ। ५० शय्याको अस्पतालमा व्यवस्थित प्रसूति गृह भए पनि चिकित्सक नहुँदा ४ महिनादेखि सेवा ठप्प भएको हो। गर्भवतीलाई प्रसूतिका लागि धरान, विराटनगर, लहान र जनकपुरसम्म लैजानुपरेको छ।साउनयता प्रसूति सेवा पूर्ण रूपले सञ्चालन हुन सकेको छैन, अस्पताल गेटमा औषधि पसल सञ्चालन गर्दै आएका विजय मेडिकलका सञ्चालक विजय साहले भने, दक्ष डाक्टर नहुँदा करिब साउनयता प्रसूति सेवा सञ्चालन हुन सकेको छैन। त्यसैगरी दरबन्दीअनुसार चिकित्सक नहुँदा अन्य सेवासमेत प्रभावित भएका छन्।अस्पतालमा भिडियो एक्सरेलगायत अन्य उपकरण पनि सञ्चालनमा छैनन्। बिरामी जाँच गर्ने चिकित्सकसँगै उपकरणसमेत नहुँदा महँगो मूल्य तिरेर निजी अस्पताल र किल्निकमा औषधि गर्न बाध्य भएको स्थानीयले गुनासो गरेका छन्।सामान्य ज्वरो आउँदासमेत महँगो मूल्य तिरेर उपचार गर्नुपर्ने बाध्यता छ, त्रियुगा ३ पुरानो गाईघाटकी लक्ष्मी कार्कीले भनिन्, सरकारी अस्पतालमा डाक्टर नहँुदा निजीमै जानुपर्ने बाध्यता आएको हो। निजी अस्पतालले पनि विभिन्न बहानामा रकम लुटेर अन्त्यमा यहाँ उपचार हुन नसक्ने भन्दै बाहिर पठाइदिने गरेको उनको गुनासो छ। १३ चिकित्सक दरबन्दी रहेको अस्पतालमा अहिले ३ जना मात्र काम गरिरहेका छन्। करारमा रहेकाहरू अवधि सकेर फर्केपछि अस्पताल लथालिंग हँुदै गएको जिल्ला स्वास्थ्य कार्यालयले जनाएको छ। अस्पतालमा दरबन्दीअनुसारका डाक्टर छैनन्, स्वास्थ्य कार्यालयका सूचना अधिकृत दुनियालाल यादवले भने, पटकपटक पत्रचार गरिए पनि अहिलेसम्म पदपूर्ति हुन सकेको छैन। गर्भवती महिलालाई लिएर प्रसूतिका लागि जिल्ला अस्पताल आउँदा भित्र नपस्दै स्वास्थ्यकर्मी बाहिर लैजान भन्छन्, एम्बुलेन्स चालक विचारी मगरले भने, प्रसूतिमा एक जना नर्समात्रै बसेर सेवा दिइरहेकी छन्। त्यसैले जिल्ला अस्पतालमै प्रसूति गराउन सकिने सामान्य गर्भवती महिलालाई समेत धरान र विराटनगर लैजाने गरेको उनले बताए। दरबन्दीअनुसारका चिकित्सक नहुँदा अस्पतालको सेवा प्रभावित भएको निमित्त मेडिकल सुपरिटेन्डेन्ट डा विशालकुमार देवले बताए।"
दुर्घटनामा २ को मृत्यु,"विराटनगर मोरङ र इलाममा भएका छुट्टाछुट्टै दुर्घटनामा दुईको मृत्यु भएको छ। लेटाङ भोगटेनीस्थित ओम क्रसर उद्योगको ट्रिपरले ठक्कर दिँदा उद्योगका सुरक्षा गार्ड ५९ वर्षीय जितबहादुर तामाङको शनिबार मृत्यु भएको छ। इलाम, कोलबुङमा को१ख ३५६१ नम्बर बसको ठक्करले मे६प २४१ नम्बर मोटरसाइकलमा सवार पाँचथर, फिदिमका विशाल सम्बाहाम्फेको मृत्यु भएको प्रहरीले जनाएको छ।"
शुक्ला पत्रकारिता बोहरालाई,कञ्चनपुर सामुदायिक एफएम शुक्लाफाँटाले शुक्लाफाँटा पत्रकारिता पुरस्कार स्वर्गीय कर्ण बोहरालाई प्रदान गरेको छ। उक्त पुरस्कारको राशि ११ हजार १ सय ११ रुपैयाँ रहेको छ। विभिन्न संघसंस्था र व्यक्तिहरूलाई पनि सम्मान गरियो । श्रीमतीको उपचारका लागि काठमाडौंमा रहेका पत्रकार बोहराको गत महिना अकल्पनीय मृत्यु भएको थियो।
एमाले बिखण्डनकारी,"गोरखा उपप्रधान तथा गृहमन्त्री विमलेन्द्र निधिले एमालेले मधेस पहाडको दूरी बढाउने काम गरेको आरोप लगाएका छन्। शनिबार सदरमुकाममा नवौं गोरखा महोत्सवको समापन कार्यक्रममा उनले भने, एमालेले संविधान संशोधन गर्न नदिएर मधेस र पहाडको दूरी बढाएर बिखण्डन गर्न खोज्यो।"
संविधान कार्यान्वयनले मात्र आर्थिक समृद्धि,"हिमाल, पहाड र तराईलाई एकताबद्ध बनाउन आफू क्रियाशील रहेको दाबी उनको थियो। ल्होछार एकता प्रदर्शन गर्ने, भाषा, पहिचान, संस्कृति र परम्परा जगेर्ना गर्ने एउटा ऐतिहासिक दिन भएको उनले उल्लेख गरे। राज्यबाट कुनै न कुनै रूपमा विभेद र अपमानमा पारिएका जाति, समुदाय, वर्ग, धर्म, संस्कृति, परम्परामा जागरण पैदा भएको भन्दै उनले त्यो राष्ट्रिय एकता र समृद्धिका लागि आवश्यक रहेको भन्दै यसप्रति उनले गर्व व्यक्त गरे। सबैलाई एकताबद्ध गराएर समानता र न्याय दिने हो भने सबै उत्पीडित जातिलाई आत्मनिर्णय र स्वायत्तता चाहिन्छ भनेर आवाज उठाउने गुरुङ समुदाय नै अग्रणी छ, उनले भने, राज्यले सम्मान र मूल प्रवाहमा ल्याउनुपर्नेमा अहिलेसम्म हुन सकेको छैन। अब संघीय लोकतान्त्रिक गणतन्त्रमा सबै समान हुनैपर्ने र यसका लागि अन्तिम समयसम्म लडिरहन्छु।"
पुनर्निर्माण लागत एक खर्ब थपियो,"काठमाडौं भूकम्पले पूर्ण रूपमा क्षति बनाएको घर पुनर्निर्माणका लागि तीन लाख र रेक्ट्रोफिटिङलाई एक लाख रुपैयाँ दिने पक्कापक्की भएपछि पुनर्निर्माण लागत १ खर्ब रुपैयाँले बढ्ने भएको छ। यसअघि ८ खर्ब ३८ अर्ब रुपैयाँ लाग्ने सरकारले अनुमान गरेको थियो। गत बिहीबारको मन्त्रिपरिषद् बैठकले अनुदान कार्यविधि संशोधन गर्दै निजी घर पुनर्निर्माणका लागि दुई लाख रुपैयाँबाट बढाई तीन लाख रुपैयाँ दिने निर्णय गरेपछि एक खर्ब रुपैयाँ बढ्ने पक्कापक्की भएको हो। अब ९ खर्ब ३८ अर्ब रुपैयाँ लाग्नेछ, पुनर्निर्माण प्राधिकरणका सहप्रवक्ता विष्णुकुमार भुसालले भने। थपिने भनिएको रकम यसै वर्षका लागि होइन। पुनर्निर्माणको आगामी अवधिका लागि उक्त रकम आवश्यक पर्नेछ। यो वर्ष १ खर्ब ५ अर्ब रुपैयाँ खर्च हुने अनुमान गरेका थियौं। दोस्रो किस्ता वितरणमा ढिलाइ भयो। अनुमान गरेजति रकम आवश्यक नपर्न सक्छ, उनले भने।सरकारले दुई लाख रुपैयाँबाट तीन लाख रुपैयाँ निजी घर पुनर्निर्माणलाई दिने भएपछि पूर्ण रूपमा क्षति भएका आवास पुनर्निर्माण अनुदान वितरण कार्यविधि संशोधन गर्नैपर्ने बाध्यता थियो। उक्त कार्यविधि गत बिहीबार बसेको मन्त्रिपरिषद बैठकले पास गरेको हो। संशोधित कार्यविधि पास भएसँगै भूकम्पपीडितलाई दोस्रो किस्ता रकम वितरण गर्ने बाटो खुला भएको छ।संशोधन भएको कार्यविधि हामीकहाँ आइपुगेको छैन, उनले भने, नेपाल राजपत्रमा सूचना प्रकाशित गरेपछि उक्त कार्यविधि लागू हुनेछ। उक्त कार्यविधि केही दिनभित्र लागू हुने उनले बताए। कानुनी रूपमा सरकारले कार्यविधि पास गरिसकेकाले घर पुनर्निर्माणका लागि भूकम्पपीडितले तीन लाख रुपैयाँ पाउने पक्का भएको हो। रेक्ट्रोफिटिङ गर्नुपर्ने घर र भूकम्पप्रतिरोधी घर निर्माण गरिसकेका पीडितलाई एकमुष्ट अनुदान वितरण गर्ने बाटो समेत खुला भएको छ।रेक्ट्रोफिटिङका लागि एकमुष्ट एक लाख रुपैयाँ दिने प्रस्ताव छ, प्रवक्ता भुसालले भने, घर निर्माण गरिसकेकाहरूलाई एकमुष्ट तीन लाख रुपैयाँ दिने कार्यविधिमा प्रस्ताव गरेका छौं। संशोधित कार्यविधि प्राधिकरणमा आइनसकेको देखाउँदै प्रस्तावअनुसार नै मन्त्रिपरिषद्ले पास गरेको भए उक्त व्यवस्थाअनुसार नै रकम तत्काल वितरण हुने उनले बताए। उक्त सबै कामका लागि थप एक खर्ब लाग्ने उनले बताए।प्रधानमन्त्रीमा पुष्पकमल दाहाल आएलगत्तै भूकम्पपीडितलाई एक लाख रुपैयाँ थप गरी तीन लाख रुपैयाँ दिने घोषणा गरेका थिए। अनुदानमा थप रकम दिने प्रधानमन्त्रीको घोषणामा अर्थ मन्त्रालय, पुनर्निर्माण प्राधिकरणलगायत निकायका केही अधिकारीहरूले स्रोत जुटाउन मुस्किल पर्ने भन्दै आलोचनासमेत गरेका थिए। स्रोत कसरी जुटाउने भन्ने विषयमा अर्थ मन्त्रालय, प्राधिकरण, मन्त्रिपरिषद् कार्यालयबीच समझदारी नजुट्दा कार्यविधि संशोधन हुन ढिलाइ भयो। पुनर्निर्माण प्राधिकरणले संशोधित कार्यविधि गत कात्तिक १० गते मन्त्रिपरिषद्मा पठाएको हो। त्यसको दुई महिना ६ दिनपछि बल्ल मन्त्रिपरिषद्ले कार्यविधि पास गरेको हो। अर्थ मन्त्रालयले थप रकमका लागि स्रोतको अभाव हुन नदिने जनाएको छ। मन्त्रालयका सहसचिव तथा बजेट महाशाखाका प्रमुख मधु मरासिनीले खर्च गरे स्रोतको अभाव हुन नदिने बताएका हुन्। प्राधिकरणमा अहिले भइरहेकै पैसा खर्च हुन सकेको छैन। खर्च गरे स्रोतको अभाव हुन नदिने नीति छ, उनले भने, स्रोत सरकारले नि जुटाउँछ। दातृ निकायको पनि आउने भएकाले खासै समस्या छैन। प्राधिकरणले ७५ अर्ब रुपैयाँ बजेट माग गरिरहेको उनले बताए। घर पुनर्निर्माण अनुदानकै लागि २८ अर्ब निकासा दिइसकेका छांै, उनले भने, खर्च गरे थप निकासा जानेछ।अघिल्लो सरकारले बनाएको कार्यविधिमा भूकम्पपीडितलाई दोस्रो किस्तामा डेढ लाख रुपैयाँ वितरण गरिने उल्लेख छैन। पहिलो किस्तामा ५० हजार, दोस्रोमा ८० र तेस्रो तथा अन्तिम किस्तामा ७० हजार रुपैयाँ वितरण गरिने उल्लेख गरी कार्यविधि तय गरिएको थियो। तीन लाख दिने भएपछि पहिलो किस्तामा ५० हजार, दोस्रोमा डेढ लाख र तेस्रो तथा अन्तिम किस्तामा एक लाख रुपैयाँ अनुदान वितरण गर्ने निर्णय भएको हो। त्यसका लागि कार्यविधि संशोधन नभएकाले दोस्रो किस्ता वितरणमा ढिलाइ भएको हो। करिब १७ हजार परिवारले पहिलो किस्ताको उपयोग गरी दोस्रो किस्ता माग गरेका छन्।भूकम्पले आंशिक क्षति भएको घरका लागि रेक्ट्रोफिटिङ गर्न सरकारले एक लाख रुपैयाँ दिने निर्णय गरेको छ। त्यस्तै सरकारको मुख नताकी आफैं भूकम्पप्रतिरोधी घर बनाइसकेकाहरूलाई एकमुष्ट पूरै (तीन लाख रुपैयाँ) अनुदान दिने निर्णय गरेको छ। यी विषय पहिलोको कार्यविधिमा उल्लेख छैन। उक्त व्यवस्थाअनुसारको कार्यविधि संशोधन भएकाले भूकम्पपीडितलाई थप रकम वितरण गर्न बाटो खुला भएको हो। यो व्यवस्थाअनुसार रेक्ट्रोफिटिङका लागि दुई लाख परिवारले तत्काल एक लाख रुपैयाँ अनुदान पाउनेछन्। सरकारको मुख नताकी घर बनाउनेको करिब ४० हजारले एकमुष्ट तीन लाख रुपैयाँ पाउने बाटो खुला भएको हो।"
राजधानीमा थपियो ४० मेगावाट,"काठमाडौं विद्युत् प्राधिकरणले राजधानी उपत्यकालाई लोडसेडिङमुक्त राख्ने अभियान लाई निरन्तरता दिन शनिबार राति १२ बजे (जनवरी १) देखि नेपालभारत अन्तरदेशीय प्रसारण लाइन ढल्केबरमुजफ्फरपुरबाट थप ४० मेगावाट बिजुली आयात गर्न थालेको छ।सुक्खायामसँगै पानीको लेभल घट्दै गएकाले नदीको प्रवाहमा आधारित (रन अफ रिभर) प्रकृतिका जलविद्युत् आयोजनाको विद्युत् उत्पादन कम हुँदै गएकाले राजधानीलाई लोडसेडिङमुक्त राख्न भारतबाट थप बिजुली आयात गरिएको हो।प्राधिकरणका प्रवक्ता प्रवल अधिकारीका अनुसार भारतबाट आउने थप ४० मेगावाट बिजुली ढल्केबरहेटौंडाको १३२ केभीको प्रसारण लाइनबाट हेटौंडा र वरपरको क्षेत्रमा पठाइनेछ भने मस्र्याङ्दी कोरिडोरबाट हेटौंडामा पठाइने ४० मेगावाट बिजुली राजधानीमा ल्याइनेछ।अधिकारीले अंग्रेजी नयाँ वर्षसँगै राजधानीमा ४० मेगावाट बिजुली थपिएपछि काठमाडौं उपत्यका, बनेपा र धुलिखेललगायतका स्थानलाई लोडसेडिङमुक्त राख्न सकिने जानकारी दिए। प्राधिकरणले भारतबाट थप आयात भएको बिजुली प्रतियुनिट ५ रुपैयाँ ७६ पैसा (३६० भारु) मा भारतीय कम्पनी एनभीभीएनसित खरिद गरेको हो।अन्तरदेशीय प्रसारण लाइनबाट आयात हुने थप बिजुली ढल्केबरखिम्ती प्रसारण लाइन हुँदै खिम्तीकाठमाडौं प्रसारण लाइनबाट राजधानी ल्याउने योजना प्राधिकरणको थियो। तर, ढल्केबरखिम्ती प्रसारण लाइनको निर्माण गर्न बाँकी एउटा मात्र टावर बनाउन ढिलाइ भएकाले हेटौंडाको विकल्प रोजिएको हो। उक्त टावर निर्माण भएपछि भारतबाट आयात हुने बिजुली खिम्तीढल्केबर प्रसारण लाइन हुँदै राजधानी ल्याइनेछ। प्राधिकरणले आगामी फेब्रुअरी १ देखि थप ४० मेगावाट बिजुली भारतबाट आयात गर्न थाल्नेछ। मुजफ्फरपुरढल्केबर अन्तरदेशीय प्रसारण लाइनबाट प्राधिकरणले ८० मेगावाट आयात गरिरहेको थियो। शनिबार रातिदेखि उक्त प्रसारण लाइनबाट प्राधिकरणले १२० मेगावाट आयात गर्न थालेको छ। फेब्रुअरी १ देखि भने त्यहाँबाट प्राधिकरणले १६० मेगावाट बिजुली आयात गर्न थाल्नेछ।अधिकारीका अनुसार फेब्रुअरी १ देखि ढल्केबरमुजफ्फरपुरबाट आयात हुने १६० मेगावाटमध्ये ९० मेगावाट बिजुली राजधानी ल्याइनेछ। नदीमा पानीको प्रवाह घटेर सबभन्दा कम विद्युत् उत्पादन हुने समयमा भारतबाट आयातीत बिजुलीमध्ये ९० मेगावाट राजधानी ल्याएपछि माघको तेस्रो सातादेखि फागुन, चैत, वैशाख र जेठमा समेत काठमाडौं उपत्यका, बनेपा र धुलिखेललाई लोडसेडिङमुक्त राख्न सकिने प्राधिकरणका प्रवक्ता अधिकारी बताउँछन्।प्राधिकरण र एनभीभीएनबीच दुई साताअघि थप विद्युत् खरिदबिक्री सम्झौता भएको हो। सम्झौताअनुसार शनिबार रातिदेखि थप ४० मेगावाट बिजुली आउन थालेको हो। प्राधिकरण र एनभीभीएनबीच २०१७ जनवरी १ देखि मेसम्मका लागि विद्युत् खरिद सम्झौता भएको हो। वर्षायाममा भारतबाट धेरै बिजुली आयात गर्नुनपर्ने भएकाले हिउँद र सुक्खायामका लागिमात्र विद्युत् खरिद सम्झौता भएको हो।ढल्केबरमा निर्माणाधीन सबस्टेसन निर्माणमा ढिलाइ भएकाले नेपालको अनुरोधमा भारतको पावर ग्रिड कर्पोरेसनले मुजफ्फरपुरमा १०० मेगावाटको ट्रान्सफर्मर जडान गरिदिएकाले शनिबार रातिदेखि थप ४० र फेब्रुअरी १ देखि थप ८० मेगावाट ल्याउन सम्भव भएको हो।प्राधिकरणले राजधानी उपत्यकाबाहेक मुलुकका सबै ठाउँलाई समेत लोडसेडिमुक्त बनाउन तथा घटाउन भारतबाट थप १४० मेगावाट बिजुली आयात गर्नेछ। भारतबाट थप बिजुली ल्याउने नाका कटैयाकुसाहा (विराटनगर) र रक्सौलपरवानीपुर (वीरगन्ज) मा प्रसारण लाइन निर्माणको काम अन्तिम चरणमा पुगेको छ। ती प्रसारण लाइन अबको एकडेढ सातामा सकिने जानकारी भारतीय पक्षले प्राधिकरणले दिएको छ। राजधानीबाहिर लोडसेडिङ हुन नदिन यी दुई विद्युत् नाका हुँदै भारतबाट ५०५० गरी एक सय मेगावाट बिजुली अबको एकडेढ साताभित्रै ल्याउने योजना प्राधिकरणको छ।टनकपुर विद्युत् नाकाबाट समेत प्राधिकरणले एक महिनाभित्रै थप ४० मेगावाट बिजुली ल्याउने भएको छ। टनकपुरमा ५० एमबीएको ट्रान्सफर्मरको सट्टा १ सय एमबीएको ट्रान्सफर्मर जडान गरी थप ४० मेगावाट ल्याउन लागिएको हो। एक महिनाभित्रै नयाँ ट्रान्सफर्मर जडान गरी थप ४० मेगावाट बिजुली टनकपुरबाट आयात गरिनेछ। प्राधिकरणले भारतबाट ३०० मेगावाट बिजुली आयात गरिरहेको थियो। शनिबार रातिदेखि ३४० मेगावाट बिजुली आयात गर्न थालेको छ। अघिल्लो वर्ष हिउँदमा प्राधिकरणले भारतबाट ३४७ मेगावाट आयात गरेको थियो भने यस वर्ष ६ सय मेगावाट बिजुली आयात गरिरहेको छ। दुई महिनायता मुलुकका विभिन्न निर्माणाधीन आयोजना सम्पन्न भई केन्द्रीय प्रसारण लाइनमा १२५ मेगावाट बिजुली थप भइसकेको छ।प्राधिकरणले हाल कटैयाकुसाहाबाट १३०, ढल्केबरमुजफ्फरपुरबाट १२०, गण्डक आयोजनाको प्रसारण लाइनबाट २५, टनकपुर विद्युत् नाकाबाट ३० देखि ३५, टनकपुर आयोजनाबाट १२ तथा अरू साना नाकाबाट गरी ३४० मेगावाट आयात गरिरहेको छ। हाल मुलुकमा साँझको समयमा बिजुलीको माग १ हजार २ सय ५० मेगावाटको हाराहारीमा छ। अरू बेला मुलुकको आधारभूत बिजुलीको माग (बेस लोड) ७ सय मेगावाटको हाराहारीमा छ। साँझको समयमा ९२ मेगावाटको कुलेखानी जलाशययुक्त आयोजना चलाइने र पिकिङ रन अफ प्रकृति (दिनभरको पानी जम्मा गरेर बढी बिजुली आवश्यक हुने समयमा चलाउन मिल्ने) ६९ मेगावाटको मस्र्याङ्दी र ७० मेगावाटको मध्य मस्र्याङ्दीलगायतका आयोजना दिउँसो कम चलाई साँझमा बढी चलाउने गरिएकाले माग व्यवस्थापन भइरहेको प्राधिकरणका अधिकारी बताउँछन्।प्राधिकरणले विद्युत्को बढी माग हुने साँझको समयमा औद्योगिक कोरिडोरहरूमा लोडसेडिङ गरी घरायसी उपभोक्तालाई बिजुली निरन्तर दिने प्रयास गरिरहेको छ। उपत्यकाबाहिरका धेरै ठाउँमा हाल ४ घन्टाको हाराहारीमा लोडसेडिङ छ।"
"जमिन बाँझिँदै, धान घट्दै","गुल्मी पर्याप्त सिँचाइ र वर्षा दुवै भए पनि जमिन बाँझो रहँदा यो वर्ष गुल्मीमा धान उत्पादन घटेको छ। कार्यालयका कृषि विकास अधिकृत चक्रपाणि पन्थीले बर्सेनि झन्डै दुई हेक्टरका दरले खेतीयोग्य जमिन बाँझोमा परिणत हुँदै गएको बताएका छन्। मुख्य त जनशक्ति अभाव नै हो, उनले भने, युवा विदेश गए, बुहारीहरू सहर पसे, गाउँमा खेती गर्ने कोही छैनन्। ज्यालामजदुरी गर्ने कामदार अभाव, खेताला नपाउनु र आम्दानीभन्दा लागत बढी पर्ने गरेकाले उत्पादनमा कमी आएको उनले बताए। जिल्ला कृषि विकास कार्यालयका अनुसार पोहोरको तुलनामा यो वर्ष तीन सय ७५ हेक्टर खेतीयोग्य जमिन बाँझो रह्यो। सिँचाइ सुविधा भएको १० हजार चार सय ३२ हेक्टर क्षेत्रफलमध्ये यो वर्ष १० हजार ५७ हेक्टरमा मात्र धानखेती भएको थियो। गत वर्ष सबै जमिनमा खेती हुने गरेको थियो। गत वर्षको तुलनामा जमिन बाँझो भएसँगै धानको उत्पादन नौ सय एक टन कम भएको छ। गत वर्ष २६ हजार दुई सय ५६ टन फलेकोमा यो वर्षको उत्पादन २५ हजार तीन सय ५५ टन रह्यो। जनशक्ति अभाव र लागतको तुलनामा आम्दानी कम हुने गरेको भन्दै जिल्लाका उर्वर खेत खैरेनी, चौरासी, रूपाकोटको सोता, शान्तिपुर, हरेवा, खज्र्याङ, भुवाचिदी, वामीटक्सार र छल्दीलगायतका स्थानमा प्लटिङ गर्दै घडेरीमा किनबेच फस्टाएको छ। माटोमा मिहिनेत गर्ने कोही नभएपछि खेत बाँझोमा परिणत हुँदै छन्, हरेवाको किसान विक्रम गुरुङले भने, गोरु नपाइने, जनशक्ति अभाव, बीउ समस्याले गर्दा लागतभन्दा आम्दानी कम हुने अवस्था आएपछि सबैले खेत घडेरी बनाएर सक्दै छन्। दिनभर खेत जोत्नका लागि एक हल गोरु र जनशक्तिको अहिले १५ सय रुपैयाँ पर्ने गरेको र त्यसमा पनि थप काम गर्ने खेताला नै पाइन छोडेकाले खेत बाँझिँदै गएको उनले बताए।कृषि प्राविधिक सहायक सनबहादुर रानाका अनुसार जिल्लामा रामधान, खुमल४, खुमल६, खुमल१०, हंसराज, मकवानपुर१, खुमल८, हर्दिनाथ, आँप झोते, जडन, लामे जात, अनदी र घैयालगायतका धान रोपिन्छ। घैया धान उत्पादन हुनै छाडेको छ। कार्यालयले धान उत्पादनका लागि बीउमा अनुदान, साना सिँचाइ, सहकारी सिँचाइमा सहयोग, बाली संरक्षण, रोग कीरा नियन्त्रणका लागि प्राविधिक र अनुदान सहयोग गर्दै आएको रानाले बताए। जिल्लाको कुल खेतीयोग्य जमिन ८५ हजार छ सय ७१ हेक्टरमध्ये तीन हजार छ सय ३२ हेक्टर क्षेत्रफलमा वर्षभरि नै सिँचाइ हुन्छ। छ हजार छ सय २८ हेक्टर क्षेत्रफल खेतमा आंशिक सिँचाइको सुविधा छ।"
खोटाङमा सुन्तला उत्पादन बढ्यो,"खोटाङ यो वर्ष यहाँ सुन्तला उत्पादनमा वृद्घि भएको छ। अनुकूल मौसम तथा सुन्तलाखेतीमा वृद्घिले यो वर्ष अघिल्लो वर्षको तुलनामा १४ प्रतिशतले वृद्धि भएको हो। खोटाङका कृषि विकास अधिकृत श्यामप्रसाद घिमिरेका अनुसार गत वर्ष एक हजार दुई सय २५ हेक्टर क्षेत्रफलमा नौ हजार नौ सय ८५ टन सुन्तला उत्पादन भएकोमा यो वर्ष ५५ हेक्टर बढी क्षेत्रफलमा ११ हजार तीन सय ८१ टन सुन्तला उत्पादन भएको हो। उत्पादित सुन्तलामध्ये मंसिर अन्तिमसम्म करिब ७८ लाख बराबरको सुन्तला बिक्री भइसकेको जिल्ला कृषिले जनाएको छ। कृषिका अनुसार स्थानीय बजारहरूमा प्रतिकेजी ४० देखि ६० रुपैयाँसम्ममा किनबेच भइरहेको छ। यसबाहेक जिल्लामा उत्पादित सुन्तला उदयपुरको गाईघाट, बेल्टार हुँदै इटहरी, धरान, विराटनगरलगायतका सहरमा ठेकेदारमार्फत पुर्याइने गरिएको छ।जिल्लाका लामीडाँडा, याम्खा लगायतबाट सुन्तला जिल्ला बाहिर निर्यात गरिएको जिल्ला कृषि विकास कार्यालयका प्राविधिक सहायक रामभक्त अधिकारीले बताए।"
मकवानपुरमा २५ पकेट क्षेत्र,"हेटौंडा मकवानपुरलाई कृषिमा आत्मनिर्भर बनाउन र उत्पादन वृद्धि गरी निर्यात बढाउन कृषि क्षेत्रलाई ब्लक र पकेट क्षेत्रको रूपमा बिस्तार गरी कार्यक्रम सञ्चालन हुने भएको छ। जिल्लामा प्रधानमन्त्री कृषि आधुनिकीकरण कार्यक्रमअन्तर्गत २५ वटा पकेट क्षेत्र र २ वटा ब्लकको रूपमा कृषि कार्यक्रम सञ्चालन हुने भएको हो। प्रमुख कृषिउपजको विशिष्टीकृत क्षेत्र निर्माण र निर्यातयोग्य कृषि वस्तुको मूल्य अभिवृद्धि गर्दै प्रतिस्पर्धात्मक क्षमता अभिवृद्धि गर्ने उद्देश्यले जिल्लामा प्रधानमन्त्री कृषि आधुनिकीकरण कार्यक्रम सञ्चालन हुन लागेको हो। सरकारको १० वर्षे कार्यक्रमअन्तर्गत जिल्लामा दुईवटा ब्लक मन्त्रालयबाटै निर्धारण गरेर आएको बताइएको छ। जिल्लामा ब्लकका लागि उद्यमी विकास, वृद्धि प्रवद्र्धन, मानव स्रोत साधन व्यवस्थापन र प्रदर्शन तथा प्रविधि हस्तान्तरण कार्यक्रम रहेको छ। यस्तै, पकेट क्षेत्रअन्तर्गत उत्पादन र प्रविधि प्रसारका कार्यक्रम रहेका छन्। मकवानपुरमा रहेका २ वटा ब्लकमा मकैका लागि फापरबारी, छतिवन, राईगाउँ गाविस र तरकारीका लागि कुलेखानी, सिस्नेरी र इपा गाविस रहेका छन्। कार्यक्रम सञ्चालनका लागि जिल्लामा १ करोड ९६ लाख रुपैयाँ बजेट विनियोजित गरिएको कृषि विकास कार्यालय मकवानपुरका प्रमुख निर्मल गदालले बताए। जिल्ला कृषि विकास कार्यालय मकवानपुरको आयोजनामा बिहीबार प्रधानमन्त्री कृषि आधुनिकीकरण कार्यक्रमबारे जिल्लास्तरीय अभिमुखीकरण कार्यक्रम गरिएको छ। मकवानपुरमा रहेका दुईवटा ब्लकहरूमा पोस्टहार्भेस्ट सेन्टर, प्रविधि तथा प्राविधिक सहयोग, उत्पादन सामग्री सहयोग, साना सिँचाइ सहयोग, कृषि यान्त्रीकरणलगायतका कार्यक्रम रहेका छन्।जिल्लामा सञ्चालन हुने पकेट क्षेत्र कार्यक्रमअन्तर्गत किसानलाई प्राविधिक सहयोग, पुँजीगत अनुदान, चालु अनुदानका कार्यक्रम रहेको देखिन्छ। ब्लक र पकेट कार्यक्रममा ९ सदस्यीय सञ्चालन समिति गठन गरेर कार्यक्रमअगाडि बढाइने बताइएको छ। कार्यक्रममा कार्यालयका प्रमुख निर्मल गदालले मकवानपुरलाई ब्लक र पकेट क्षेत्रको कार्यक्रममात्र आएको जानकारी गराएका थिए। ब्लक केन्द्रबाटै तोकिएको र पकेट क्षेत्र छुट्याउने काम केही दिनमा सुरु गर्छौं, उनले भने। पकेट क्षेत्रका लागि कृषि फार्म उद्योगमा दर्ता हुनु पने र कृषक समूह जिल्ला कृषि विकास कार्यालय मकवानपुरमा दर्ता हुनुपर्नेछ। कृषि पकेट क्षेत्रको लागि १५ बिघा जमिनमा खेती हुनुपर्ने र ब्लकका लागि १ सय ५० बिघा जमिन हुनुपर्ने कार्यविधिमा तोकिएको छ।"
काठमाडौंमा जापानी सखरखण्ड,"उनले भाडामा लिएको जग्गामा कालो धानसमेत लगाएका छन्। यसको चामल करिब ६ सय रुपैयाँ किलो बिक्छ। यो वर्ष १५ मुरी फल्यो, उनले सुनाए। त्यसबाहेक ब्रसेल्स स्प्रउट्स (एउटै बोटमा धेरैवटा फल्ने सानो जातको बन्दाकोबी) उनको अर्को नौलो खेती हो। अर्को फरक प्रजाति छ चाइनिज मुला। यो पनि विभिन्न रङमा उत्पादन हुन्छ। साथमा छ चाइनिज घिउसिमी। मैले ज्यापू काउलीको बीउ ६० वर्षदेखि जोगाइरहेको छु, बर्सेनि फलाउँदै आएको छु, ६७ वर्षीय लक्ष्मीनारायणले भने, यो एउटै बोटमा ६ केजीसम्म फल्छ। अत्यन्त चोटिलो स्वादको हुन्छ। सखरखण्डबारे भने उनी गहन अध्ययन गर्छन्। यसमा कार्बोहाइड्रेट, फोसफोरस, कारोटिन, प्रोटिन, क्याल्सियम, आइरन, फाइबर, इनर्जी, भिटामिनलगायत पाइन्छ। कृषिका कुनै पनि तालिम नलिएका महर्जनलाई यो सखरखण्ड देशैभरि फैलाउन मन छ। उनले नुवाकोटमा ८ सय र पोखरामा ६ सय बोट उपलब्ध गराई खेती राम्रो भइरहेको सुनाए। तराईमा २ बाली लगाउन सकिन्छ, उनले भने, अन्य बालीभन्दा यसको कमाइसमेत राम्रो हुन्छ।"
ब्रेग्जिटदेखि भारतको नोटबन्दीसम्म,"भारतको नोटबन्दी यसै वर्ष भारतीय प्रधानमन्त्री नरेन्द्र मोदीले ५ सय र १ हजार रुपैयाँ दरका नोटलाई चलन चल्तीबाट हटाउने निर्णय गरे। कालो धन नियन्त्रण्का नाममा गरिएको नोटबन्दीले संसारभर नै चर्चा पायो। त्यसले भारतीय अर्थतन्त्रलाई धेरै हदसम्म नकारात्मक असर पारेको देखिन्छ। विश्वकै ठूलो अर्थतन्त्रमध्येको एक भारतमा यस्तो असर पर्दा त्यसले विश्व अर्थतन्त्रलाई पनि नकारात्मक प्रभाव पारेको छ। नोटबन्दीलगत्तै भारतीय सेयर बजार बन्द हुनुका साथै कारोबारमा कमी आएको थियो। अझै पनि भारतमा नोटको अभाव देखिएको छ भने बैंकहरूमा ग्राहकको लामो लाइन घट्न सकेको छैन। तर, त्यसले नोटबिनाको अर्थतन्त्रको बहसलाई पनि सतहमा ल्याइदिएको छ। भारतीय नोटबन्दीको असर नेपाली व्यापारिक क्षेत्रमा समेत केही मात्रामा देखिएको छ।"
बजेट अभावले कामका लागि खाद्यान्न अन्योलमा,"खाद्य संस्थानले कर्णालीको चार जिल्ला (हुम्ला, मुगु, डोल्पा र कालिकोट) र बाजुराका केही गाविसमा ३४ हजार क्विन्टल खाद्यान्न ढुवानी गर्नुपर्ने थियो। सोहीअनुसार संस्थानले बाजुरा गाविसमा खाद्यान्न ढुवानी गर्दा ३ करोड २६ लाख रुपैयाँ खर्च गरेको थियो। उक्त क्षेत्रमा ११ हजार ७ सय ६८ क्विन्टल ढुवानी भएको थियो। तर, बाँकी ढुवानीका लागि रकम अभाव हुँदा अन्योल बढेको हो। अर्थले समयमै रकम निकासा नगर्दा हुम्ला, मुगु, डोल्पा र कालिकोट जिल्लामा थप ढुवानी हुन सकेको छैन। गत आर्थिक वर्षमा ३४ हजार क्विन्टल खाद्यान्न ढुवानी गर्ने योजना थियो। संस्थानले ३ करोड २६ लाख रुपैयाँ खर्च गरेर ११ हजार ७ सय ६८ क्विन्टल ढुवानी गरेको पनि गर्यौं, मन्त्रालयका एक अधिकारीले भने, तर, सम्झौताअनुसार अर्थले ढुवानी रकम निकासा नगर्दा थप ढुवानीमा समस्या भयो। संस्थानले ढुवानी खर्च नपाएकाले हुम्ला, मुगु, डोल्पा र कालिकोट जिल्लामा खाद्यान्न ढुवानी अन्योल भएको ती अधिकारीले बताए। ढुवानी गरेको खाद्यान्नकै रकम उपलब्ध नगराएकाले बाँकी ठाउँमा ढुवानी हुन नसकेको उनको भनाइ छ। मन्त्रालयका प्रवक्ता सूर्यप्रसाद श्रेष्ठले पनि अर्थले ढुवानी रकम उपलब्ध नगराएको बताए। ढुवानी रकमबारे बुधबार अर्थमा छलफलसमेत भएको थियो। छलफलको क्रममा जतिसक्दो चाँडै ढुवानी खर्च उपलब्ध गराउन अनुरोध गरेको उनले बताए। त्यसक्रममा अर्थले गत वर्ष नै रकम उपलब्ध गराएको दाबी गरेको उनले बताए। ढुवानी रकम माग गर्दा अर्थले गत वर्ष नै रकम निकासा गरिसकेको जनाउँदै ढुवानीको विवरण पुन: माग गरेको छ, उनले भने, संस्थानबाट विवरण मगाएर छिट्टै अर्थमा पठाउँछौ। छलफलको क्रममा ढुवानी रकम उपलब्ध गराउने सहमति भएको जनाएको छ। चालु आर्थिक वर्षमा पनि आपूर्ति मन्त्रालयले बाजुरा र बझाङमा कामका लागि खाद्यान्न पठाउने जनाएको छ। मन्त्रालय, खाद्य संस्थान, बाजुरा र बझाङलगायतका सांसद र सरोकारवाला निकायबीच मंसिरमा भएको छलफलमा खाद्यान्न पठाउने निर्णय भएको हो। संस्थानका प्रवक्ता तथा बिक्री वितरण महाशाखा प्रमुख शंकर सापकोटाका अनुसार बझाङमा २६ हजार र बाजुरामा २० हजार क्विन्टल खाद्यान्न पठाइनेछ। कर्णालीलगायत बजुरा र बझाङमा खडेरीका कारण भोकमरीको अवस्था आएकाले उक्त क्षेत्रमा पठाउने योजना बनाएको हो। मन्त्रालयबाट सुख्खा र प्रभावित क्षेत्रमा कामका लागि कार्ययोजना बनाउन निर्देशन छ। निर्देशनअनुसार अञ्चल कार्यलय धनगढीले कार्ययोजना बनाउँदै छ, प्रवक्ता सापकोटाले भने, ढुवानी खर्च वितरण केन्द्र, प्रभावित गाविसमा खाद्यान्न आवश्यकताको अध्ययन गरी कार्ययोजना बन्नेछ। त्यसपश्चात कार्ययोजना मन्त्रालयमा पेस हुन्छ। मन्त्रालयले स्वीकृत गरेपछि सोहीअनुसार ढुवानी प्रक्रिया अघि बढाइने जनाएको छ। ढुवानीका लागि अर्थसँग ६ करोड ४४ लाख रुपैयाँ प्रस्ताव गरेको उनले बताए। ढुवानी रकमका लागि आपूर्तिमार्फत अर्थलाई प्रस्ताव पठाएका छौं, रकम निकासाको क्रममा छ, उनले भने।कामका लागि पठाइने खाद्यान्न सर्वसाधारणले काम गरेबापत उपलब्ध गराइन्छ। सर्बसाधारणलाई सडक, विद्यालय, खानेपानी योजना, सिँचाइलगायत विकास निर्माण काममा लगाइनेछ। सर्वसाधारणले ठेक्कामा काम गर्छन्। ती सर्वसाधारणको दैनिक पारिश्रमिक जिल्ला विकास समितिले निर्धारण गर्ने संस्थानले जनाएको छ। संस्थानका अनुसार कर्णालीसँगै बाजुराका गाउँमा खाद्यान्न संकट छ। ती जिल्लामा खडेरीका कारण उत्पादन न्यून छ। प्रवक्ता सापकोटाका अनुसार कामका लागि खाद्यान्नमा बंगलादेशी उसिना चामल पठाइनेछ। यो बंगलादेश सरकारले उपलब्ध गराएको अनुदानको चामल हो। सरकारलाई चाहिएको अवस्थामा सापटी फर्काउने गरी संस्थानले वितरण गरेको जनाएको छ। चालु आर्थिक वर्षमा एक लाख क्विन्टल चामल अनुदान दिएको छ। अघिल्लो वर्ष पनि एक लाख क्विन्टल उपलब्ध गराएको थियो।"
"ठेक्का होल्ड गर्ने, काम नगर्ने प्रवृत्ति बढ्यो","राप्तीपारिका फत्तेपुरबिनौनाबैजापुर हुँदै अगैया जोड्ने सडकमा पर्खाल, नाला र ग्राभ्लिङ गर्ने भन्दै सडक डिभिजनसँग ०६९ चैत २३ गते गजूरमुखी निर्माण कम्पनी इलामले तीन महिनामा काम सम्पन्न गर्ने करार गरी सम्झौता गर्यो। तर, साढे तीन वर्षअघि नै निर्माण हुनुपर्ने योजना अझै पूरा भएको छैन। एक करोड ६९ लाख १३ हजार रुपैयाँको लगानीमा बन्न लागेको योजनाको जिम्मा लिएका ठेकेदार सम्पर्कमा नआएको डिभिजन कार्यालयले जनाएको छ। रत्न राजमार्गअन्तर्गतको देउरालीहर्रे सडक मर्मत गर्ने भन्दै ०६९ माघमा जिम्मा लिएको न्यू देवकोटा निर्माण सेवाका ठेकेदार पनि चार वर्षदेखि सम्पर्कमा छैनन्। १७ लाख ७७ हजार रुपैयाँको उक्त मर्मतको काम अझै अलपत्र छ। ठेकेदारले करार सम्झौतामा २०६९ चैत ३० गतेसम्म निर्माण सक्ने वाचा गरेका थिए। नेपालगन्जस्थित सडक डिभिजन कार्यालयसँग बिभिन्न योजनाको ठेक्का लिएर सम्पर्कविहीन हुने ठेकेदारको संख्या तीन दर्जन बढी छ। बाँकेका श्रीकेशव शाह कन्स्ट्रक्सन, श्री शिखर कन्स्ट्रक्सन, शिरीषा निर्माण सेवा, धिताल विल्डर्स, सीता कन्स्ट्रक्सन, यूएस विल्डर्सलगायत निर्माण कम्पनीले वर्षौंदेखि योजनाहरू अलपत्र पारेका छन्। वर्षौंअघि स्थानीयको मागका आधारमा विभिन्न सरकारी प्रक्रिया पूरा गरी टेन्डर भएका योजनाहरू अलपत्र पर्दै गएपछि स्थानीयहरू समस्यामा छन्। सडक डिभिजनले २०६९ देखि २०७१ सालसम्मका २४ जना योजनाका ठेकेदारले काम अझै नथालेको जनाएको छ। उनीहरूको लापरबाहीले ८ करोड ३१ लाख रुपैयाँ लगानीका विभिन्न योजना अलपत्र परेको कार्यालयले जनाएको छ। डिभिजनले ठेक्का सम्झौतापछि ६ महिनासम्म मात्र म्याद थप्न पाउने र त्यसपछिका सबैखाले प्रक्रिया विभागबाटै गरिने जनाएको छ। विभागका अधिकारीको मिलेमतोमा पनि समस्या भएको इन्जिनियरहरू बताउँछन्। उनीहरूका अनुसार अधिकांश ठेकेदारको राजनीतिक दलका नेताहरूसँग निकट सम्बन्ध हुने भएकाले कारबाहीमा समस्या भएको हो। सरकारी प्रक्रिया पूरा गर्ने झन्झटका कारण एक त ग्रामीण क्षेत्रका योजनाहरू प्राथमिकतामा पर्दैनन्। परे भने पनि ठेकेदारले समयमै काम नगर्ने, काम गरे पनि गुणस्तरहीन काम गर्दा विकास दिगो बन्न सकेको छैन, महादेवपुरीका शशिराम खत्रीले भने,हाम्रै गाविसमा ठेकेदारको लापरबाहीले अलपत्र परेका सातवटा योजना छन्। न ठेकेदारलाई कारबाही भएको छ न फेरि ठेक्का प्रक्रिया सुरु भएको छ। ठेकेदारहरूले योजना सम्झौता गर्दा नै पेस्की २० प्रतिशत र अग्रिम भुक्तानी १० प्रतिशत लिने गरेका छन्। ठेकेदारहरू उक्त रकम हिनामिना गरेर सम्पर्कविहीन हुने गरेको डिभिजन कार्यालयले जनाएको छ। कार्यालय प्रमुख, प्राविधिकहरूको लापरबाही तथा सार्वजनिक खरिद ऐन फितलो हुँदा ठेकेदारहरूले सजिलै उन्मुक्ति पाउने गरेको उपभोक्ता हित संरक्षण मञ्चका अध्यक्ष वसन्त गौतम बताउँछन्। डिभिजन प्रमुख अर्जुनकुमार बम पटकपटक ताकेता गर्दा पनि ठेकेदारलाई कारबाहीको दायरामा ल्याउन नसकिएको बताउँछन्। हामीले बढीमा ६ महिनासम्म सम्झौता अवधि थप्ने हो। बाँकी म्याद थप विभागबाटै हुन्छ, डिभिजन प्रमुख बमले भने। सार्वजनिक खरिद ऐन, २०६३ र नियमावली, २०६४ अनुसार निर्माण कार्य समयमा नभए ठेक्का सम्झौता रद्द गर्ने, कालोसूचीमा राख्ने, धरौटी जमानत जफत गर्ने र काम गर्न बाँकी लाग्ने खर्च असुलउपर गर्ने व्यवस्था छ।"
अंग्रेजी नयाँ वर्षमा स्वदेशी पर्यटकको भर,"थारू, मगर, तामाङ, गुरुङलगायत समुदायको संस्कृति हेरेर रमाउँछन्। सौराहामा मात्र १ सय ३ होटल, लज र रेस्टुरेन्ट छन्। १ हजार ८ सय ४५ कोठा छन् भने ३ हजार ७ सय ६७ बेड छन्। १ हजार १ सय ३५ वातानुकूलित कोठा छन्। नयांँ वर्ष नजिकिंंदै जाँदा आन्तरिक पर्यटक आउने क्रम जारी छ, क्षेत्रीय होटल संघका प्रथम उपाध्यक्ष दीपक भट्टराईले भने। उनले हात्ती महोत्सवले पर्यटक आगमन बढाउन सहयोग गरेको बताए। पर्यटकको नदी किनार, हात्ती सफारी गर्ने ठाउँमा बढी भीड लाग्छ। आन्तरिक पर्यटकको आगमन राम्रो छ, क्षेत्रीय होटल संघका अध्यक्ष सुमन घिमिरेले भने,बास बस्नेभन्दा घुम्न आउने बढी छन्। होमस्टे पनि भरिभराउअंग्रेजी नयाँ वर्षको पूर्वसन्ध्यामा मकवानपुरको उत्तरी भेगको पर्यटकीय क्षेत्रका होमस्टे र होटल आन्तरिक एवं बाह्य पर्यटकले भरिभराउ भएका छन्। कोठा अभावले होटलको प्रांगणमा टेन्ट गाडेर पर्यटक बसेका छन्। दामनमा रहेको एभरेस्ट पानोरमा रिसोर्ट बाह्य र आन्तरिक पर्यटकले शुक्रबारदेखि नै भरिएका छन्। होटलमा कोठाको अभावले गर्दा रिसोर्टको परिसर क्षेत्रमा २० वटा टेन्ट गाडिएका छन्।नयाँ वर्षको अवसरमा स्वदेशी एवं विदेशी पर्यटकले दुई दिनदेखि कोठा भरिएको छ, रिसोर्टका प्रबन्धक शिवजी केसीले भने, कोठा अभावले टेन्टमा राखेका छौं। त्यस्तै भ्युटावर, गौरीशंकर, सुनगाभा, शंकर होटललगायत दामन, सिमभन्ज्याङ र शिखरकोटका होटल दुई दिनदेखि पर्यटकले खचाखच छन्। यस क्षेत्रमा आएका पर्यटक हिउँ पर्ने आशामा छन्। तीन वर्षअघि जनवरी १ मा दामन, सिमभन्ज्याङ क्षेत्रमा हिउँ परेको थियो। मुलुककै पहिलो पर्यटकीय गाउँ चित्लाङका १४ वटा होमस्टे शुक्रबारदेखि नै भरिभराउ छन्। होमस्टेमा नअटाएर केही पर्यटकलाई स्थानीय घरमा पाहुनाका रूपमा पनि राखिएको छ। चित्लाङमा रहेका होमस्टे सबै भरिभराउ भएकाले पर्यटकलाई घरघरमा पनि राखेका छौं, गुर्जुधारा होमस्टेका सञ्चालक बुद्धरत्न मानन्धरले भने,आन्तरिक एवं बाह्य पर्यटक शुक्रबारदेखि नै होमस्टेमा आएर बसेका छन्। मानन्धरको होमस्टेको क्षमता ४० जनाको छ। चित्लाङ २, ४ र ५ मा गरेर १४ होमस्टे छन्। थानकोटचन्द्रागिरी केबुलकार सञ्चालन भएपछि चित्लाङमा आन्तरिक एवं बाह्य पर्यटकको ओइरो लागेको छ। थानकोटबाट १२ किलोमिटरको दूरीमा रहेको चित्लाङ मुलुककै धार्मिक ऐतिहासिकस्थल पनि हो।"
न्युजिल्यान्डको क्लिन स्विप,"नेल्सन नील ब्रुम र कप्तान केन विलियम्सनले निर्णायक १ सय ७९ रनको साझेदारी गरेपछि न्युजिल्यान्डले अन्तिम तथा तेस्रो एकदिवसीयमा शनिबार बंगलादेशलाई ८ विकेटले हराएको छ। विलियम्सन ९५ रनमा नटआउट रहे। ब्रुम भने अन्त्यतिर ९७ रनमा आउट भए। बंगलादेशले पहिले ब्याटिङ गर्दै बनाएको २ सय ३६ रनसामु न्युजिल्यान्ड २ विकेट गुमाएर जितसम्म पुगेको थियो। यससँगै न्युजिल्यान्डले तीन एकदिवसीयको सिरिज ३० ले क्लिन स्विप गरेको छ। प्रमुख खेलाडीको अनुपस्थितिमा मौका पाएका ३३ वर्षे बु्रुमले आफ्नो उपयोगिता सिद्ध गर्दै लगातार दोस्रो खेलमा निर्णायक इनिङ्स खेले। न्युजिल्यान्डले ६७ रनले जितेको दोस्रो खेलमा पनि ब्रुमले १ सय ९ रनको नटआउट ब्याटिङ गरेका थिए। न्युजिल्यान्ड ७७ रनले विजयी पहिलो खेलमा भने ब्रुमले २२ रन जोडेका थिए। चौथो क्रममा ब्याटिङ गर्दै आएका रोस टेलरलाई आँखाको शल्यक्रिया आवश्यक परेपछि ७ वर्षको अन्तरालमा ब्रुमले मौका पाएका हुन्।त्यस मौकाको भरपूर फाइदा लिएका ब्रुमको फिल्डिङ पनि उत्कृष्ट रह्यो। नेल्सनमा टस जितेर पहिले ब्याटिङको निर्णय गरेको बंगलादेशका लागि २१ ओभरभित्र इमरुल कयेस र तमिम इकवालले शतकीय साझेदारी गरेपछि पाहुना टिमले ठूलो स्कोर खडा गर्ने संकेत दिएको थियो। ब्रुमले मिचेल स्टान्टरको बलमा इमरुलको उत्कृष्ट क्याच लिएपछि त्यो पहिलो विकेटको साझेदारी टुटेको थियो। इमरुलले ४४ रन बनाए र उनको विकेटसँगै बंगलादेशको नाटकीय पतन सुरु भएको थियो।तमिमको क्याच पनि ब्रुमकै नाममा रह्यो। तमिमले ५९ रन बनाए। उनी नै बंगलादेशबाट सर्वाधिक रन जोड्ने खेलाडी रहे। त्यसयता बंगलादेशले अघिल्ला ६ ब्याट्सम्यानलाई ६८ रनमा गुमायो। खेलको अन्त्यतिर नुरुल हसनले केही संघर्ष गरे। उनले ३९ बलमा ४४ रन बनाए। एक समय बंगलादेशले आफूले तय गरेको झीनो लक्ष्य रक्षा गर्ने पनि देखिएको थियो, जति बेला टम लाथम दोस्रो बलमा ४ रनमा आउट भए।यस्तै मार्टिन गुप्टिल ६ रन बनाएर रिटायर्ड हर्ट भए। लगत्तै ब्रुमले स्लिपमा मसरफ मुर्तजाको बलमा क्याच पनि दिए, तर त्यसलाई इमरुलले समाउन सकेनन्। यो सहज क्याच छोड्नु बंगलादेशका लागि निकै महँगो सावित भयो र ब्रुमले विलियम्सनसँग मिलेर दोस्रो विकेटमा निर्णायक साझेदारी गरे। ब्रुमले तीव्र गतिमा ९७ रन बनाए र त्यसमा एक छक्का तथा १२ चौका सामेल थिए। विलियम्सनले १ सय १६ बल खेले र त्यसमा एक छक्का तथा ९ चौका प्रहार गरे।विलियम्सन आफ्नो नवौं एकदिवसीय शतकबाट नजिक पुगेर चुके। जिम्मी निसम ब्रुमको स्थानमा आए र आक्रामक हुँदै २८ रन जोडे। अन्त्यतिर विलियम्सनलाई शतकको अवसर दिन निसमले केही सुस्त ब्याटिङ गरेका थिए। तर अन्त्यमा निसमले विजयी चौका हाने। अब दुई टिमबीच तीन २०ट्वान्टी खेलको सिरिज चल्नेछ। त्यसपछि दुवै टिम दुई टेस्टको सिरिजमा व्यस्त हुनेछन्।"
हल र एभरटन बराबर,लन्डन प्रतिभाशाली खेलाडी रस बार्कलीले हेडबाट गोल गरेपछि इङलिस प्रिमियर लिगमा शुक्रबार एभरटनले हल सिटीलाई २२ को बराबरीमा रोक्यो। लिगमा संघर्षरत हल सिटी आफ्नै मैदानमा जित नजिक पुगेर एक अंकमा चित्त बुझाउन बाध्य भएको हो। पछिल्लो समय बार्कलीले इंग्ल्यान्डको राष्ट्रिय टिममा स्थान गुमाएका थिए।यस्तै एभरटनमा पनि व्यवस्थापक रोनाल्ड कोमनको आगमनपछि नियमित खेल्न पाइरहेका थिएनन्। कप्तान माइकल डसन र रोबर्ट स्नाडग्रासको गोलले हलले दुई अवसरमा अग्रता लिएको थियो। तर हल गोलरक्षक डेविड मार्सलको आत्मघाती गोलका कारण पहिलोपल्ट खेल बराबरीमा पुगेको थियो।त्यसयता बार्कलीले गोल गरे। हलले पछिल्ला आठ खेलमा जित निकाल्न सकेको छैन।एभरटनविरुद्ध प्राप्त अंकपछि भने उसले व्यवस्थापकरहित स्वान्सीलाई पछाडि छाडेको छ। दुवै टिमबीच एक अंकको मात्र दूरी रहेको छ। एभरटनले भने पछिल्लो ९ खेलमा दुई जित मात्र निकाल्न सकेको छ। यस बराबरीपछि एभरटन लिग अंक तालिकाको सातौं स्थानमा रह्यो। म्यानचेस्टर युनाइटेडको तुलनामा एभरटन ६ अंक पछाडि छ।
सहारासँग पुलिस पराजित,"हेटौंडा पोखरेली टिम सहारा क्लब दोस्रो टुबोर्ग हेटौंडा अन्तर्राष्ट्रिय आमन्त्रण गोल्डकप फुटबल प्रतियोगितामा शनिबार विजयी भएको छ। वनविज्ञान मैदानमा जारी प्रतियोगितामा सहाराले नेपाल पुलिस क्लबलाई २० ले पराजित गर्यो। सहाराले दुवै हाफमा एकएक गोल गर्दै बलियो टिम पुलिसको यात्रा टुंग्यायो। सहाराका कप्तान उत्तम गुरुङले शिव सुवेदीको पासमा २८ औं मिनेटमा गोल गर्दै टिमलाई अग्रता दिलाए। उनी पुलिसको पेनाल्टी एरियाभित्र तालमेल अभाव भइरहेको अवस्थामा गोल गर्न सफल भए। त्यस्तै शिवले ८४ औं मिनेटमा प्रहार गरेको कर्नर सीधै गोलमा परिणत भयो। पहिलो हाफमा पुलिसका रवि पासवानले पेनाल्टी एरियाभित्रबाट प्रहार गरेको बल अकासिंदा खेलमा अग्रता लिन चुकेको थियो। सहाराको रक्षापंक्तिसामु पुलिस फिक्का देखियो। राष्ट्रिय खेलाडी रविन श्रेष्ठ र सुमन लामाबिनै पुलिस मैदानमा उत्रिएको थियो। चोटका कारण उनीहरू अनुपस्थित थिए। खेलमा जुमनु राईले कुनै कमाल देखाउन सकेनन्। सहाराका शिव खेलको म्यान अफ द म्याच भए। खेलाडीले शतप्रतिशत योगदान दिंदा जित सम्भव भएको हो। हाम्रा खेलाडीले पहिलोपटक नै पाएको मौकालाई गोलमा परिणत गर्दा अघिल्लो चरणको यात्रा तय गर्न सफल भयांै, सहाराका प्रशिक्षक किरण श्रेष्ठले भने। उनले आफ्नो अग्रता जोगाउन डिफेन्सिभ खेल खेलिरहेको समयमा थप गोल निस्किँदा सजिलो भएको बताए।पुलिसका प्रशिक्षक कुमार कटुवालले बल पोजिसन राम्रो हुँदा पनि हार्नुपरेको बताए। सातौं राष्ट्रिय खेलकुदमा भाग लिएर आउनेबित्तिकै खेल्नुपर्दा समस्या भएको उनको भनाइ थियो। सुमन भोम्जन स्मृति खेलकुद प्रतिष्ठानको आयोजनामा जारी प्रतियोगितामा आइतबार मनाङमस्र्याङ्दी र एपीएफ क्लबबीच खेल हुँदैछ।"
राष्ट्रिय खेलकुदले व्यापार बढ्यो,"इटहरी सातौं राष्ट्रिय खेलकुदको सबैभन्दा बढी इभेन्ट भएको इटहरीमा खेलमात्र भएन। अतिरिक्त व्यापार गर्ने अवसर पनि जुर्यो। साता दिनमा होटलहरूले खाना र आवासमा मात्रै करिब डेढ करोडको कारोबार गरे। एथलेटिक्स, भलिबल, महिला क्रिकेट र तेक्वान्दोका विभिन्न ५२ स्वर्णपदकका लागि प्रतिस्पर्धा भएको थियो। लामो समय टिकेका टिम बसेका होटलवालाले अलि बढी कारोबार गरे। समग्रमा इटहरीका होटलले खेलाडी, अम्पायर, अफिसियल र कर्मचारीसमेत राखेर झन्डै डेढ करोडको कारोबार गरेको होटल संघ अध्यक्ष अनुरोध थापाले बताए। होटल मितेरीका सञ्चालक गोविन्द थापाले अरू बेलाभन्दा खेलकुद आयोजनाले होटल भरिभराउ भएकाले एक सातामै झन्डै एक महिनाको आम्दानी हुन सकेको बताए। उनको होटलका १२ वटा रुम भरिए। गुराँस होटलका सञ्चालक कृष्ण निरौलाले सुरुमा होटल बुक गरे पनि बीचमा व्यवस्थापनको कमजोरीका कारण पाहुना आउने या नआउने टुंगो नभएपछि आफैं सोधिखोजीमा लाग्नुपरेको थियो। तर आफूलाई एपीएफ राम्रो टिम परेकाले अरूको होटलभन्दा बढी समय उनीहरू बसेकामा खुसी लागेको बताए। इटहरी उद्योग वाणिज्य संघका अध्यक्ष लिलिम बस्नेतले इटहरीमा राष्ट्रियस्तरको खेल आयोजना हुनु गौरवको विषय भएको बताए। यसले यहाँका स्थानीयस्तरको व्यापार व्यवसायलाई समेत टेवा पुगेको बताए। होटल संघ इटहरीका अनुसार करिब ८ सय खेलाडी, अफिसियल र अम्पायर इटहरीका ७० भन्दा बढी होटलमा बसेका थिए। जसले न्यूनतम पनि एक हजार खर्च गर्दा दैनिक ८ लाख खर्च गरे। जुन कुल जोडदा एक सातामा एक करोड हुन आउँछ। त्यस्तै प्रत्येक खेलका क्षेत्रीय, जिल्लास्तरका प्रशिक्षक, अम्पायर र समर्थक संघसंस्थाका प्रतिनिधिसमेत गरेर एक सातामा डेढ करोडको खर्च गरेको संघले बतायो।"
फुटबल महाअभियानमा चीन,"हङकङ चीनले हजारौं एकेडेमी सञ्चालन गरी स्तरीय खेलाडीको नयाँ पिंढी निर्माण गर्ने लक्ष्यसाथ काम सुरु गरेको छ। विशेषज्ञहरूले चाहिँ यो परियोजनामाथि प्रश्न उठाउँदै यो फगत समयको नाश मात्र हुने चेतावनी दिंदै आएका छन्। संसारकै धेरै जनसंख्या भएको राष्ट्रमा नयाँ एकेडेमी खुल्ने क्रम तीव्र भएको छ। राष्ट्रपति सी जिनपिङको इच्छाअनुरूप चीन दशकौंदेखिको कमजोर अवस्था चिर्दै विश्व फुटबलमा नयाँ महाशक्ति बन्ने बाटोमा अग्रसर हुँदैछ। आधिकारिक योजनाअनुसार २० हजार एकेडेमी खोल्नेछ। विश्व वरीयतामा ८१ औं स्थानको चीनले विश्वकपमा छनोट हुँदै उपाधि नै जित्ने महत्त्वाकांक्षा पालेको छ। अहिलेसम्म चीनले एकचोटि मात्र विश्वकप खेलेको छ। चीनले यसअघि नै गोन्जाउमा इभरग्रान्डे फुटबल स्कुल सञ्चालन गरिसकेको छ। विश्वकै सबैभन्दा ठूलो यो एकेडेमीमा एकै पटक हजार विद्यार्थी राख्ने क्षमता छ। यसैगरी हाइनान प्रान्तको मिसन हिल्स गल्फ कम्प्लेक्समा १ हजार विद्यार्थी क्षमताको नयाँ फुटबल प्रशिक्षण केन्द्र निर्माण भइरहेको छ। यी सारा गतिविधिमा निहित धारणा के हो भने लाखौंलाख बालबालिकालाई फुटबल प्रशिक्षण दिएर तीमध्येबाट केही विश्वस्तरीय खेलाडी जन्मन सक्छन्। तर केहीको बुझाइमा यो एकेडेमी मोडल नै त्रुटिपूर्ण छ। जापानमा बस्ने प्रशिक्षक टम बायर चीनको एकेडेमी क्रेजबारे सोध्दा भन्छन्, उनीहरूले गलत पर्खालमा भर्याङ हाल्ने काम गरेका छन्। उनले उक्त कुरा गत महिना तोङक्वानमा आयोजित ली स्पोर्ट्स कन्सेक्टस स्पोर्ट्स बिजिनेस फोरममा बताएका थिए। चीन सरकारले बायरलाई एकेडेमीमा सञ्चालन हुने प्रशिक्षण सत्रका भिडियो खिच्ने काम लगाएको थियो। जुन भिडियो देशभरका कक्षाकोठामा प्रदर्शन गर्ने सरकारी योजना छ। बायरका अनुसार संसारका शक्तिशाली मुलुक अमेरिका, अस्ट्ेरलिया र भारतले समेत एकेडेमीमा थुप्रै लगानी गरेका छन्। तर तिनबाट थोरै मात्र स्तरीय खेलाडी निक्लेको पाइयो। हामीसँग करोडौं डलर खर्चेर फुटबल विकासको रहस्य खोतल्न खोज्ने मुलुक छन्। ती सबैले थुप्रै एकेडेमी खोलेका पनि छन्। त्यहाँ व्यावसायिक क्लब पनि छन्। उनीहरूले लगानीमा कुनै कसर बाँकी राखेका छैनन् तर पनि प्रगति देखिँदैन। कहाँ छन् त खेलाडी? एकेडेमी मात्र भनेर खेलाडी जन्मे त?फुटबलमा नियन्त्रण कलाको सिकाइ एकदमै कठिन हुने बायरको तर्क छ। उनले यो कला २ वर्षको हुँदादेखि नै सिक्नुपर्ने बताए। बालबालिकाले घन्टौं, प्राय: एक्लै अभ्यास गर्नुपर्छ। जसबाट बल नियन्त्रण र म्यान्युपुलेस सिक्न सक्छन्। बल खेल्न सिक्नु भनेको बल हान्नु र त्यसको पछाडि दौड्नुमात्र होइन। दक्षिण अमेरिकी सुपरस्टार लियोनल मेसी र नेयमरले एकेडेमीमा मात्र नभएर घरआँगन अनि सडकमा फुटबल सीप सिकेका थिए। उनीहरूले बाल्यकालमा सायदै कुनै गतिलो प्रशिक्षण पाए होला। पूर्वइंग्ल्यान्ड कप्तान रियो फर्डिनान्ड यसमा सहमत छन्। बालबालिकाले एकेडेमीमा पाइला हाल्नु धेरै अघि नै सानो उमेरमै फुटबल खेल्न थाल्नुपर्छ। हाम्रो देश र अन्य छिमेकी मुलुकमा त हामी एकेडेमीबाट तानिन्छौं। तर एकेडेमीमा छानिनुअघि कसरी केटाकेटीको योग्यता, सम्भावना हेर्ने त? खासमा ती केटाकेटीका लागि प्रशिक्षकले गर्नुपर्ने खास मिहिनेत पहिल्यै भइसकेको हुन्छ। उनीहरूले आधारभूत सीप सिकिसकेका हुन्छन्, उनले भने। तर फर्डिनान्ड र बायरको यो बुझाइले चीनको प्रयास सफल हुने छाँट देखिंदैन। तर यो अभियानका कार्यकारीहरूमा जतिसक्दो चाँडो राष्ट्रपति सीको कृपा पाउने होडचाहिँ देखिएको छ। मिसन हिल्सका उपाध्यक्ष टेनियल चुले ५ करोड स्कुले उमेरका खेलाडी जन्माउने चीनको योजना रहेको बताए। हाम्रा राष्ट्रपति सीले सन् २०२० भित्र ५ करोड स्कुले उमेरका खेलाडी तयार पार्ने योजना बनाउनुभएको छ। यी खेलाडीको विकासबाट ठूलो बजार बनाउने हाम्रो ध्येय हो, उनले भने, आखिर हामी आफ्नै मेसी, नेयमर वा बेकह्याम उत्पादन गर्न चाहन्छौं।स्पेनिस महारथी बार्सिलोना मिसन हिल्स परियोजनामा संलग्न छ। यसले गत साता चीनमा नियमित प्रशिक्षण क्याम्प राख्ने योजना सार्वजनिक गर्यो। कल्पना गरौं, चीनमा एक बालक बार्सिलोनाको प्रशिक्षकसँग सिक्दैछ, यो नै सबैभन्दा ठूलो कुरा हो, क्लबका एसिया प्यासिफिक प्रबन्ध निर्देशक जाभियर असेन्सीले भने। म्यानचेस्टर युनाइटेड र चेल्सीका पूर्वप्रमुख कार्यकारी पिटर केन्योनले चीनले स्कुल पाठ्यक्रममा फुटबल थपेर दूरदर्शी काम गरेको बताए। फुटबल शिक्षाकै एउटा मुद्दा हुनु, बच्चाहरूले हरेक दिन एक घण्टा खेल्न पाउनु भनेको अवसरकै ढोका खोल्नु हो, उनले भने, यो निकै ठूलो कुरा हो। तर खेलाडीको विकास भनेको समय लाग्ने कुरा हो।फर्डिनान्डले बालबालिकाको सिकाइ एकदमै चाँडै सुरु हुने हो भने चीनले विश्व फुटबलमा महाशक्ति बन्न सक्ने सम्भावना रहेको बताए। यो मात्र पञ्चवर्षीय योजनाले सम्भव हुँदैन। यसका लागि २० औं वर्ष लाग्न सक्छ।किनकि यहाँ त भर्खर मात्र सुरु हुँदैछ, उनले भने, उनीहरूले ७ वर्ष वा त्यो भन्दा पनि कम उमेरबाट बच्चालाई सिकाउन थाल्नुपर्छ।यदि उनीहरूले साना बालकलाई त्यसरी सिकाउन थाले भने पक्कै कुनै दिन इंग्ल्यान्डभन्दा अगाडि आउन सक्नेछन्, उनले भने, हामीले पनि त्यो उमेर समूहमा ध्यान पुर्याउन सकेका छैनौं। चीनले पुर्यायो भने आज ठूला भनिएका राष्ट्रभन्दा निकै अगाडि आउन सक्नेछ।"
भैंसी चराउँदै साफ खेलाडी,"कसहा (सिरहा) देशको प्रतिनिधित्व गर्दै सातौं दक्षिण एसियाली खेलकुदमा सहभागी भएका सिरहा अयोध्यानगर९ कसहाका ५४ वर्षे कुस्तीवाज जनक यादव भैंसी चराएर गुजारा चलाउन बाध्य छन्। सिरहा सदरमुकाममा सातौ राष्ट्रिय खेलकुदको कुस्ती प्रतियोगिता बिहीबारमात्र सकिएयो। तर पूर्व कुस्तीवाज जनक भने २० किलोमिटर पर भइरहेको राष्ट्रिय कुस्तीबारे अनभिज्ञ थिए। मलाई थाहै छैन, उनले आश्चर्य मान्दै भने, यो त विडम्बना भयो, पुराना खेलाडीलाई उपेक्षा गरियो।उनको दिनचर्या भैंसी हेरचाहमै बित्छ। अहिले पनि गाउँघरमा हुने कुस्ती प्रतियोगितामा सहभागी हुँदै आएका उनको गुजारा चलाउने सहारा दुई दुहुना भैंसी भएका छन्। सन् १९९५ मा भारतको मद्रासमा सम्पन्न दक्षिण एसियाली महासंघीय (साफ) खेलकुदमा ७४ केजी तौल समूहको कुस्तीमा उनी भिडेका थिए। त्यतिबेला सफल हुन सकेनन्। प्रथम राष्ट्रिय खेलकुद प्रतियोगितादेखि नै सहभागी भई उनले राष्ट्रियमा दर्जनौं स्वर्ण, रजत र कांस्य जितेका छन्। आफ्नो जीवनको ऊर्जाशील समय देशको प्रतिष्ठाका लागि कुस्ती खेलेर बिताए पनि राज्यको बेवास्ताका कारण गुजारा चलाउन भैंसीको सहारा लिनुपरेको उनले दुखेसो पोखे।तीन वर्षअघि गागन खोलामा गिट्टी चालेर गुजारा चलाएँ, सम्पत्तिको नाममा ६ कट्ठा जग्गा मात्र भएका उनले भने, अहिले भैंसी पालेर दूध बिक्रीबाट गुजारा चलाइरहेको छु। उनले भने, दुइटा भैंसीबाट साँझबिहान दैनिक १६ लिटर दूध हुन्छ, त्यसमध्ये १० लिटर प्रतिलिटर ६० रुपैयाँका दरले बिक्री गर्छु। बाँकी आफ्नो र परिवारका लागि राख्छु।केही ऋण र गागन खोलामा गिट्टी चालेरै उनले तीन छोरीको विवाह पनि गरिदिए। अहिले उनको साथमा एक छोरा र पत्नी छन्। उनले आफ्नो छोरालाई कुस्ती खेलप्रति कहिल्यै आकर्षित हुन दिएनन्। काठमाडौं, विराटनगर, चितवन, नेपालगन्ज, वीरगन्ज र राजविराजलगायत विभिन्न स्थानमा १ वर्ष ३ महिना कुस्ती प्रशिक्षण लिइसकेका उनले राज्यले कुस्ती खेल र खेलाडीलाई उपेक्षा गरेको गुनासो गरे। तीन वर्षअघि सिरहा सदरमुकामस्थित क्याम्पस चौरमा देब्रे खुट्टा मर्किंदा उपचारमा एक लाख रुपैयाँभन्दा बढी खर्च भए पनि कतैबाट सहयोग नपाएको उनले बताए। राज्यको उपेक्षाका कारण देशमा कुस्ती खेल र खेलाडीको अवस्था नाजुक बन्दै गएकामा उनले दु:ख व्यक्त गरे। पौराणिक र मौलिक कुस्ती खेल लोकप्रिय भए पनि राज्यकै उपेक्षाका कारण समाप्त हुन लागेकोप्रति उनले चिन्ता व्यक्त गरे। कुस्ती खेलका जानकारका अनुसार आधुनिक कुस्तीको इतिहास यसको लोकप्रियताको विकाससँगै १९ औं शताब्दीदेखि सुरु भएको हो। नेपाल कुस्ती संघका अनुसार विश्वका २ सय १६ देशमा कुस्ती खेलिन्छ।महाभारत, रामायणकालदेखि कुस्ती खेलिंदै आए पनि नेपालमा भने आधुनिक कुस्तीको सुरुआत २०४५ सालमा वीरगन्जबाट भएको बताउँछन् सातौं राष्ट्रिय खेलकुदका कुस्ती निर्णायक समितिका प्रमुख संयोजक विद्यासागर पोखरेल।कुस्ती संघका महासचिव एवं मुख्य प्रशिक्षक पोखरेलले सरकारी नीति ठीक नहुँदा धेरै खेलाडी पलायन भइसकेको बताए। प्रथम खेलकुददेखि सहभागी, राष्ट्रिय खेलमा दर्जनांै स्वर्णपदक जितेका र सातौं साफ खेलकुदमा भाग लिएका जनक जस्ता पुराना, अनुभवी खेलाडीलाई राज्य जगेर्ना गर्न नसक्नु खेल जगत्को दुर्भाग्य हो, उनले भने, मौलिक कुस्ती खेल र खेलाडीलाई राज्यले जगेर्ना गर्नु आवश्यक छ।"
झापा सेमिफाइनलमा,"काँकडभिट्टा रमपम झापा११ मेची नेत्रालय काँकडभिट्टा गोल्डकप प्रतियोगिताको सेमिफाइनल प्रवेश गरेको छ। उसले शनिबार हिमालयन शेर्पा क्लबलाई टाइब्रेकरमा ५३ ले पाखा लगायो। निर्धारित समयको खेल २२ को बराबरी भएपछि टाइब्रेकरबाट निर्णय लिइएको थियो। घरेलु मैदानमा पहिलो चरणबाटै बाहिरिंदै आएको झापाको यो सिजन पहिलो सेमिफाइनल यात्रा हो। हिमालयन शेर्पा र झापा दुवै आक्रामक रूपमा उत्रिएका थिए। चोटका कारण झापाका स्ट्राइकर विशाल राई मैदानमा उत्रिएनन्। योगेश गुरुङ, कर्ण लिम्बू र बुद्ध चेम्जोङले पाएको मौका गुमाए। हिमालयनबाट पनि हेमन गुरुङ, विश्वास श्रेष्ठ, मौसालगायतले अवसर चुकाए। पहिलो हाफको ३७ औं मिनेटमा झापाका पूजन उपरकोटीले गोल गरी टिमलाई अगाडि बढाए। उनले विकास लिम्बूको क्रसमा गोल गरेका थिए। दोस्रो हाफको सुरुमै कर्ण लिम्बू गोल गर्न चुके। हिमालयनका हेमनले ६२ औं मिनेटमा गोल गर्दै खेल बराबरीमा ल्याए। म्यान अफ द म्याच हेमनले झापाका सेगुनको ह्यान्डबलमा फ्रिकिक हानेका थिए। उनको प्रहार क्लियर गर्ने क्रममा रवि थापाले आत्मघाती गोल गरेर हिमालयनलाई एक गोल उपहार दिए। झापाका खेलाडीको प्रहार हिमालयनका गोलकिपर किशोर गिरीले विफल पारेका थिए। मौसाले डिएरियाभित्र ह्यान्ड गरेपछि रेफ्री लव खत्रीले झापालाई पेनाल्टीको मौका दिए। झापाका योगेश गुरुङले त्यसलाई सदुपयोग गर्दै खेल २२ को बराबरी ल्याए। टाइब्रेकरमा अफ्रिकन खेलाडी मौसा गोल गर्न चुक्दा झापाले बाजी मार्यो। झापाका कर्ण लिम्बू, रजिन धिमाल, बुद्ध चेम्जोङ, रवि थापा र योगेश गुरुङले गोल गरे। हिमालयनका हेमन, रूपेश केसी र भूपाल गुरुङले बललाई पोस्टको दिशा दिए। झापाका प्रशिक्षक सञ्जय राईले दुवै टिमको खेल अब्बल रहेको बताए। उनले गोलकिपर अनुभवी नभएकाले सोचे जस्तो खेल प्रदर्शन हुन नसकेको बताए। उनले भने, अन्तिममा भाग्यले साथ दिएकाले जितियो। हिमालयनका प्रशिक्षक विकास गौचनले उत्कृष्ट प्रदर्शनका बावजुद पनि पराजित हुनुपरेको औंल्याउँदै भने, काँकडभिट्टामा पहिलो अनुभव हो, खेल राम्रै खेलेका थियौं, भाग्यले साथ दिएन। आयोजक काँकडभिट्टा फुटबल ट्रेनिङ सेन्टर र भारतको ब्लु आर्मी सिलोङबीच आइतबार प्रतिस्पर्धा हुँदैछ।"
स्वर्ण विजेतालाई सम्मान,"पाल्पा सातौं राष्ट्रिय खेलकुदको आईटीएफ तेक्वान्दोमा स्वर्ण विजेता साजन पचभैयालाई शनिबार सम्मान गरिएको छ। उनले ८४ केजी केजीमुनि स्वर्ण जितेका थिए। उनी जिल्लाबाट सहभागी खेलाडीमा एकमात्र स्वर्ण विजेता हुन्। उनलाई निजी तथा आवासीय विद्यालय अर्गनाइजेसनले आÏनो छैटौं जिल्ला अधिवेशनका अवसरमा सम्मान गरेको हो। पचभैयालाई सम्मानपत्र र सिल्डसहित प्याब्सनका केन्द्रीय उपमहासचिव राजेन्द्र बानियाँ र जिल्ला अध्यक्ष सूर्यप्रसाद घिमिरेले सम्मान गरेका हुन्। यम्घा६ का साजन तानसेनको बेथल बोर्डिङमा १० कक्षामा अध्ययनरत छन्। उनी दुई वर्षदेखि निरन्तर आईटीएफको प्रशिक्षणमा छन्। गतवर्ष १५ औं सिनियर राष्ट्रिय, जिल्ला र क्षेत्रमा समेत उनले पदक जितेका थिए।"
चम्किँदै बालकलाकार,"पुस १७, २०७३ तिमीले केही साताअघि रिलिज भएको फिल्म सेतो सूर्य हेर्यौ ? यो फिल्ममा दयाहाङ राई जस्ता चिनिएका कलाकार त छन् नै, दुई भाइबहिनी पनि छन्, अमृत परियार र सुमी मल्ल । बद्रीको भूमिकामा खेलेका अमृत सानैमा बाबुआमा गुमाएपछि भरिया बनेर पेट पाल्छन् । उनले फिल्ममा बोलेको म भरिया हुँ, भरिया । मान्छे हैन भन्ने संवादले धेरै दर्शकको मन कटक्क खाएको छ । यो फिल्मका निर्देशक तथा लेखक दीपक रौनियारका अनुसार यो संवाद अरू कसैले नसिकाईकनै अमृतले आफैं जानेर भनेका हुन् । फिल्ममा अमृतको थोरै दृश्य भए पनि राम्रो अभिनय गरेका छन् । अझ उनले फिल्ममा नायक अग्नीलाई पिटेको एउटा दृश्यले त दर्शकको आँसु नै निकाल्छ । साँच्चैमा पनि अमृतको बुबाको निधन भइसकेको छ । आमाले छोडेर अर्कै बिहे गरेपछि उनी बेसहारा छन् ।सेतो सूर्य कै अर्की सानी कलाकार सुमी फिल्ममा पूजाको भूमिकामा छिन् । पहिले कहिल्यै फिल्म नखेलेकी सुमीको अभिनय कुनै अनुभवी कलाकारको भन्दा कम छैन । फिल्ममा आमाले हुर्काएकी पूजालाई आफ्नो बुबा को हो भन्ने थाहा छैन । उनी बारम्बार आमालाई बुबाको बारेमा सोधीखोजी गरिरहेकी हुन्छिन् । साँच्चैको जीवनमा चाहिँ फिल्म खेल्ने बेला सुमीले आफ्नो बुबा गुमाएकी थिइन् । तर पनि उनले अभिनय छोडिनन् । अहिले उनी भविष्यमा हिरोइन बन्ने चाहना भएको बताउँछिन् । फिल्ममा अभिनय गर्नेलाई कलाकार भनिन्छ । मुख्य भूमिकामा खेल्नेलाई हिरो वा हिरोइन भनेर चिनिन्छ । तिनै फिल्ममा खेल्ने भाइबहिनीलाई भने बालकलाकार भनिन्छ । खासमा फिल्ममा भूमिकाका कारण सहायक वा मुख्य कलाकार भनिन्छ । तर उमेरकै कारण ससाना भाइबहिनीहरूलाई बालकलाकार भनेझैं ठूलालाई वयस्क वा पाका कलाकारचाहिँ भनिँदैन ।बालकलाकार भनिए पनि कहिलेकाहीं तिनका भूमिका र अभिनयले कैयौं फिल्ममा हिरो, हिरोइनलाई नै छायामा समेत पारिदिएका छन् । पछिल्लो समय नेपाली फिल्ममा पनि प्रतिभावान् बालकलाकार देखिन थालेका छन् ।त्यस्तै अर्को फिल्म जात्रा मा पनि बालकलाकार छन् । गतवर्ष त संगम विष्टले उत्कृष्ट अभिनेत्रीको राष्ट्रिय अवार्ड नै जितिन् । संगमले फिल्म लभ यु बाबा मा हिरोको छोरीको भूमिका निर्वाह गरेकी छन् । उनको अभिनय यति राम्रो भयो कि वर्षभरिका फिल्ममा अभिनय गरेका हिरोइनको कामलाई पनि जितिदियो । उनले राष्ट्रपतिले दिने देशकै सबैभन्दा ठूलो र प्रतिष्ठित अवार्ड राष्ट्रिय चलचित्र पुरस्कार जितिन् । संगमकै भाइ सौगात विष्टले लभ यु बाबा नै निर्देशन गरेर संसारका सबैभन्दा कान्छा निर्देशक बनेका छन् । सौगात निर्देशक मात्रै नभई राम्रो कलाकार पनि हुन् । उनले फिल्म जन्मभूमि मा पनि आफ्नो अभिनय कौशल देखाएका छन् ।अनुभव रेग्मीलाई धेरैले चिनेकै हुनुपर्छ । नाइँ नभन्नु ल २ पछि यसैका लगातार दुई सिक्वेलमा अनुभव फुच्चे हिरो भएर देखिए । बिरामी हुँदै मर्ने भूमिकामा देखिएका उनी मर्ने कसैलाई रहर हुँदैन गीतबाट झनै माथि उक्लिए । खासमा नेपाली फिल्ममा बालकलाकार नै मुख्य भूमिकामा खेल्ने पहिलो मौका पनि अनुभवले नै पाए । उनकै पाश्र्व गायनका लागि निर्देशक विकास आचार्यले प्रेम परियारलाई गायनमा ल्याएका थिए । अहिलेका सुपरहिट हिरो भनेर चिनिएका अनमोल केसी पनि कुनै बेला बालकलाकार भएर फिल्म खेलेका थिए । होस्टल फिल्मबाट हिरो बन्नुअघि नै अनमोल आफ्नै बुबा भुवनको फिल्म साथी म तिम्रो मा बालकलाकारको रूपमा देखिएका थिए । कलालाई उमेरले छेक्दैन भन्ने अर्को उदाहरण अहिलेकी चर्चित हिरोइन प्रियंका कार्की पनि हुन् । उनले झन्डै ७ वर्षको उमेरमै महादेवी फिल्म खेलिसकेकी थिइन् । त्यस्तै, निता ढुंगाना, सलोन बस्नेत, संयम पुरी पनि पहिले बालकलाकारकै रूपमा चिनिएका थिए ।विदेशका चर्चित र प्रतिष्ठित फिल्म फेस्टिभलमा सहभागी बनेको र थुप्रै अवार्ड समेत जितेको फिल्म कालो पोथी खासगरी दुई बच्चाकै कथामा आधारित छ । खड्कराज नेपाली र शुक्रराज रोकाया नै फिल्मका हिरो हुन् । माओवादीले गरेको युद्धका बेला मुगुका दुई बालसखा प्रकाश र किरणबीचको मित्रतालाई फिल्मले देखाएको छ । फिल्म हेरेपछि यी दुई बालकलाकारको अभिनयलाई दर्शकले एकदमै रुचाए । उनीहरू दुवै मुगुकै स्कुले विद्यार्थी हुन् । तर उनीहरूले त्यसअघि कहिल्यै फिल्म खेल्नु त परै जाओस्, राम्रोसँग फिल्म हेर्न पनि पाएका थिएनन् । अभिनय भने सबैले तारिफ गर्ने खालको गरिदिए । अधिकांशले यी दुईलाई बालकलाकार नभई फिल्मका हिरो नै ठानेका थिए । त्यसो त तिमीहरूजस्ता ससाना बालबालिकालाई हाम्रो मुलुकका सबै ठाउँमा अझै पनि फिल्म हेर्न त्यति सजिलो छैन । फिल्म हेर्यो भने पढाइमा ध्यान जाँदैन भनेर घरमा अभिभावकले गाली गर्नुहुन्छ । यस्तोमा फिल्म नै खेल्ने भन्ने कुरा धेरैका लागि झनै गाह्रो विषय हो । अभिभावकको मनस्थिति थाहा पाएरै कतिले आफ्नो इच्छा भन्न सकिरहेका हुँदैनन् । तर कतिपय फिल्मले शिक्षा पनि दिन्छन् । हाम्रो सोचलाई फराकिलो पनि पारिदिन्छन् । फिल्म भन्दैमा सबै नराम्रा नै हुन्छन् भन्ने सोच्नु गलत हो । पछिल्ला दिनमा त नेपाली फिल्म पनि राम्रो बन्न र चल्न थालेका छन् । यसमा आउन चाहने बालकलाकारहरूको संख्या पनि बढ्दो छ ।"
कपिलले बनाए क्वाडकप्टर,"पुस १७, २०७३ फुर्सदको समयमा तिमीहरू अक्सर के गर्छौ ? बुटवलका एक साथी भने फुर्सद भयो कि नयाँ नयाँ उपकरण बनाउँछन् । उनले पछिल्लो समयमा रिमोटको सहायताले उड्ने यन्त्र बनाएका छन् । चारवटा पंखा भएको यो उपकरणलाई क्वाडकप्टर भनिन्छ । बुटवल उपमहानगरपालिका१३ देवीनगरका १५ वर्षे कपिल ज्ञवालीले आकाशमा उडेर तलमाथि, दायाँबायाँको दृश्य लिन मिल्ने गरी यो यन्त्र बनाएका हुन् । यसमा घरेलु स्तरमा पाइने फलामका टुक्रा, काठ, तार लगायतको प्रयोग भएका छन् । अगाडि र पछाडि आफंैले तयार गरेका फलामका ४ वटा पंखा जाडिएका छन् । बीचमा काठ छ । तार जोडेर अगाडि क्यामेरा जडान गर्न मिल्ने पकेट बनाइएको छ । यही क्यामेराबाट तलमाथि र आसपासको दृश्य कैद गर्न सकिन्छ । क्वाड कप्टर ५ सय मिटर माथिसम्म उड्न सक्छ । ५ सय मिटर आसपासमै घुम्न सक्छ । यसले रिमोटको माध्यममबाट १० मिनेटसम्म आकाशमा घुमेर दृश्य लिन सक्छ । कपिलले तारहरू प्रयोग गरेर रिमोट पनि आफैंले बनाएका हुन् । यो फिल्महरूमा तलमाथिको दृश्य लिन उपयोगी हुने उनले बताए । कपिलले आफूले बनाएको यो यन्त्र विद्यालय, टोल र आसपासमा लगाएर देखाएका छन् । नजिकका बालबालिका जतिबेलै क्वाड कप्टर हेर्न झुम्मिएका हुन्छन् । यो सफलतापछि उनी अब आधा घण्टासम्म आकाशमा उड्न सक्ने विमान बनाउन कसिएका छन् । त्यसमा मान्छेसमेत बस्न सक्ने होस् भनेर तयारी गरेको उनले बताए । यसपछि हवर्ड बाइक (उड्ने मोटरसाइकल) बनाउने योजना रहेको र अहिले आफू त्यसका लागि चाहिने कच्चा पदार्थको जोहोमा रहेको उनले बताए । गुल्मीको बम्घा गाविस टाहाटिममा जन्मेका कपिल अहिले बुटवलको तिनाउ बोर्डिङ स्कुलमा कक्षा ९ मा अध्ययनरत छन् । सानैदेखि उनी नयाँ खोजमा तल्लीन हुन्थे । रेडियो, घडी, स्टेपलाइजर लगायत उपकरण खोलेर त्यसका मसिन हेर्ने र फेर्ने गर्थे । यसो गर्दा सुरुसुरुमा घरपरिवारबाट गाली खाए । छोराको इच्छालाई भारतीय सेनाको इन्टेलिजेन्ट ब्युरोमा काम गर्ने बाबु इन्द्रमणिले भने सहयोग गरे । यसकै फलस्वरूप उनले नयाँ नयाँ उपकरण बनाउन थालेका थिए । कक्षा ६ मा पढ्दादेखि नियमित रूपमा उपकरण सिर्जनामा लागे । नजिकका फर्निचर पसलमा गएर खेर गएका काठका टुक्रा, कबाडी खानामा राखेका फलाम र तारका टुक्रा तथा घरमा प्रयोग हुने पाउडर, परफयुम लगायतका डिब्बा प्रयोग गरेर हेब्जा कप्टर तयार गरे । सुरुमा एक महिना लगाएर हेब्जा कप्टर बनाएँ, उनले भने, वायरको सहायताले ३ मिटर दायाँबायाँ तलमाथि चल्न सक्ने भयो । म निकै खुसी भएँ । अनि यही देखाएर उनी विद्यालयमा पुरस्कृत भए । कपिललाई यस्ता आविष्कार गर्न उनका बाबाआमा र ३ दिदीहरूले सहयोग गर्नुभयो । यसपछि उनले काठका सिलिङ पंखा र टेबल पंखा बनाए । टेबल बत्ती बनाए । घरेलु स्तरमा पाइने तार र काठको माध्ययमबाट साउन्ड बक्स बनाए । त्यसलाई उनले अहिले आफ्नै कोठामा प्रयोग गरेका छन् । उनले गहिरोबाट माथि र आसपासमा पानी फयाँक्न सक्ने वाटर पम्प बनाए । बाटो पिच गर्दा प्रयोग हुने रोलर कार बनाए । यी सबै उपकरण स साना र नमुनाका रूपमा बनाएका यी विद्यार्थी अब भने घरव्यवहारमा प्रयोग गर्न मिल्ने गरी ठूलो रूपमा बनाउँदै छन् । अहिलेसम्म बनाएका धेरै उपकरण लाइब्रेरीमा राख्न बढी प्रयोग हुन्छ, उनले भने, अब व्यावसायिक रूपमै किनबेच हुने ठूला उपकरण बनाउनेछु ।कपिल छुट्टीका दिन १२ घण्टासम्म उपकरण बनाउन खर्चन्छन् । अरू दिन भने गृहकार्य सकेपछि मात्रै उपकरण सिर्जनामा लाग्छन् । उनी पढाइमा पनि राम्रै विद्यार्थी हुन् । घोक्नुको सट्टा आफ्नै शैलीले तयारी गर्ने उनको बानी छ । कक्षा ८ को वार्षिक परीक्षामा उनले ८७ प्रतिशत ल्याए । भविष्यमा इन्जिनियर बन्ने लक्ष्य लिएका उनी नेपाली सेनामा काम गर्न चाहन्छन् । नयाँनयाँ उपकरण बनाउने कपिलको प्रतिभालाई कदर गर्दै स्थानीय रोटयाक्ट क्लबले सम्मान गरेको छ । नयाँनयाँ उपकरण बनाएर देशको नाम राख्ने इच्छा छ, उनी भन्छन्, यसका लागि विद्यालय र राज्यबाट सहयोग मिलोस् भन्ने चाहन्छु ।"
हात धोयौ ?,अन्नपूर्णा शर्मा
मेरो कुची मेरो कलम,"रिदम साह, कक्षा९,आदर्श विद्यालय, विराटनगर, मोरङ"
खितितीखितिती,कुनै पनि परीक्षामा नतिजा राम्रो नल्याएपछि बुबा आफ्नो छोरादेखि दिक्दार थिए । उनले छोरालाई भने हेर् बाबु यस्तो पाराले त तँ ठूलो भएपछि के बन्छस् भन् त ? छोरा : पाइलट बन्छु । बाबु : किन नि ? छोरो : तपाईं मलाई सधैं धर्तीको बोझ भन्नुहुन्छ । त्यसैले पाइलट बनेर धर्तीलाई आफ्नो बोझबाट छुट्कारा दिन चाहन्छु ।
भूत,श्यामकृष्ण खुलिमुली
एमाले मनाउने त्यो सूत्र,"दाहाल र देउवाले भनेझैं भयो भने सोमबार संशोधन विधेयक संसद्मा पेस हुनेछ। तर एमाले मान्छ कसरी? बालुवाटार स्रोतका अनुसार देउवाले शुक्रबार भनेको एमाले मनाउने सूत्र कांग्रेस र एमालेका मधेसी सांसद हुन सक्छन्। देउवाले प्रधानमन्त्री दाहालसँग यसबारे छलफल पनि गरिसकेको उक्त स्रोत बताउँछ।संविधानको स्वीकार्यता बढाउने कि अझै संकट थप्ने भनी कांग्रेस र एमालेका मधेसी सांसदका तर्फबाट एमाले नेतृत्वलाई दबाब दिने, सम्भावित रणनीति खुलाउँदै उक्त स्रोतले भन्यो, ९० प्रतिशतले जारी गरेको संविधानको स्वीकार्यता घटेर ६८ प्रतिशत हुन सक्छ भनी चेतावनी दिने। यसै कारणले पछिल्ला दिनमा कांग्रेस र एमाले दुवै दलका सांसद मौन बस्न पुगेको समेत उक्त स्रोतले दाबी गर्यो। संविधान संशोधन नहुँदासम्म मधेस अशान्त भइरहने, त्यस्तोमा त्यहाँका दुई ठूला दल कांग्रेस र एमालेले जनताको मत लिएर संसद्मा आउने परिस्थिति नबन्ने भन्दै सम्बन्धित दलका सांसदमार्फत नेतृत्वलाई दबाब दिने रणनीतिमा कांग्रेस र माओवादी केन्द्र पुगेको देखिन्छ।तर एमाले नेता सुवास नेम्वाङले कुनै पनि हालतमा अहिलेको संशोधन पारित गर्ने पक्षमा एमाले नरहेको दोहोर्याए। उनले एमाले आफ्नो अडानमाथि पुनर्विचार गर्ने पक्षमा नरहेको दोहोर्याए। नेम्वाङकै भनाइमा सही थाप्दै अर्का एक एमाले नेताले भने, उहाँ (देउवा) लाई कहाँ, कसलाई आश्वस्त पार्नुपर्ने भएर बैठकमा भन्दिनुभयो होला। एमाले आफ्नो अडानमाथि पुनर्विचार गर्दैन। ती नेताले एमाले मनाउन अहिलेसम्म कुनै सूत्र लगाउँदै आएको भए अब त्यो सफल नहुनेसमेत दाबी गरे।"
सीमांकन बाहेकमा मतदान गर्न सकिन्छ,"कांग्रेस नेता महतले भने संविधान संशोधनको प्रस्तावको हल खोज्न तीन वटा विकल्प सुझाए। उनका अनुसार पहिलो विकल्प संसदबाट पूर्ण रूपमा रिजेक्ट गरेर जान सकिन्छ। दोस्रो संशोधन प्रस्ताव राखेर परिमार्जनसहित समस्या समाधान गर्ने दिशामा अघि बढ्न सक्छ। नभए सर्वोच्च अदालतअन्तर्गत रहेको संवैधानिक बेन्चले विवादको निरूपण गर्न सक्छ। संसद्मा प्रवेश पाउँदैमा एमाले आत्तिन पर्दैन, महतले थपे, संसद्मा प्रवेश पाउनासाथ निर्वाचन घोषणा हुन्छ। संशोधनको विधेयक आजको आजै निर्णय हुने विषय होइन। लामो छलफल हुन्छ। निर्वाचन आफ्नो गतिमा अघि बढ्छ, संशोधन आफ्नै गतिमा जान्छ। संसद्मा छलफल हुँदै जाँदा राष्ट्रिय सहमति बन्ने अवस्था पनि हुन सक्छ।"
लक्ष्यनजिक तामाकोसी,"डिसेम्बरको मध्यतिर पुगेका ऊर्जामन्त्री जनार्दन शर्मा, ऊर्जा सचिव अनुपकुमार उपाध्याय, नेपाल विद्युत् प्राधिकरणका प्रबन्ध निर्देशक कुलमान घिसिङले तामाकोसीको डेढवर्षे कार्ययोजनालाई शंका गरेका थिए। ऊर्जामन्त्री शर्माले भ्रमणपछि सदरमुकाम चरिकोटमा कान्तिपुरसँग कुरा गर्दै डेढवर्षे कार्यसूची छलयुक्त देखिएको बताएका थिए। उनले यथार्थ प्रतिवेदन मागेको बताएका थिए। आयोजनाले ऊर्जामन्त्रीको शंकालाई चुनौती दिँदै डेढ वर्षमै विद्युत् निकाल्ने प्रतिवेदन बुझाएको हो। सबैभन्दा शंकाले हेरिएको हेडवक्र्स भास्सिएको अध्ययनका क्रममा विज्ञहरू शुक्रबारसम्म कार्यक्षेत्रमै थिए। उक्त भास्सिएको भागलाई के गर्ने भन्ने टुंगिन बाँकी रहेको आयोजनाले बताएको छ।आयोजनाको सुरुको लक्ष्य अनुसार स्वदेशी पुँजी ३५ अर्ब २९ करोड कुल लागत थियो। त्योमध्ये हाल ३२ अर्ब ४१ करोड खर्च भइसकेको छ। तर भूकम्प, डलरको भाउ उतारचढाव र ढिलासुस्तीले लागत बढेर ४१ अर्ब ७२ करोड पुग्ने प्रक्षेपण छ।"
अझै तुइनकै भर,"धादिङ र गोरखाका स्थानीय र विद्यार्थीको पीडा झल्काउने यी प्रतिनिधि उदाहरण हुन्। पृथ्वी राजमार्गको त्रिशूली नदीमा पुल नहुँदा गोरखा र धादिङका विभिन्न गाविसका हजारौं नागरिकले अहिले पनि ओहोरदोहोर गर्न अहिले पनि तुइनकै भर पर्नुपर्छ। सरकारले तुइन हटाउँछु भनेर निर्णय गरेको सुनेको थिएँ, सलाङ५ का रेवतीप्रसाद सेढाईंले कान्तिपुरसित भने, हामीकहाँ कहिले हट्ने हो थाहा छैन। सेढाईंको घरबाट राजमार्ग करिब डेढसय मिटरको दूरीमा छ। ४२ वर्षदेखि यही तुइन र खिरखिरे (नाम्लोको पातोलाई फलामे लट्ठामा झुन्ड्याएर) बाट वारपार गरिरहेका छौं, उनले सुनाए, यो पनि बिग्रिएको छ, कमजोर र बालबच्चाले वारपार गर्नै सक्दैनन्। यो तुइनबाट हरेक दिन सयौं क्विन्टल तरकारी राजमार्गको सलाङघाट ल्याइन्छ। त्यो काम कम्ता जोखिमपूर्ण छैन। तरकारी बोकेको डोको र कोक्रोलाई धकेल्दा हात चरचर भएर रगताम्मे हुन्छन्। तुइन तर्ने क्रममा विगतमा कयौंले हातका औंला गुमाए भने कयौंको ज्यान नै गयो। मझिमटारस्थित शंखादेवी उच्च माविका शिक्षक तिलक चेपाङका अनुसार दुई वर्षअघि तुइन तर्ने क्रममा भुम्लीचोक८ हिक्लुङमा दुई जनाको ज्यान गयो। रातको समयमा तुइनको कोक्रो तान्ने क्रममा चिप्लिएर दुई जना त्रिशूलीमा बेपत्ता भएका थिए। त्यसअघि सोही गाविसको हुइलिङबेंसी सबाङखोलामा ५ जना त्रिशूलीमा बेपत्ता भएका थिए। तुइनसमेत बिग्रिएर सिमलको मुढामाथि चढेर त्रिशूली नदी तर्ने क्रममा उनीहरू बेपत्ता भएका थिए। केही वर्षअघि गोरखाको चाइनाघाटबाट धादिङको चरौंदी नजिकै पृथ्वी राजमार्गतर्फ आउजाउ गर्ने तुइन छिन्दा तरकारी लिएर आउँदै गरेका पाँच जना त्रिशूलीमा बेपत्ता भएका थिए। अहिले पनि गोरखाको भुम्लीचोक, मकैसिङ, ताङ्लीचोक र घ्याल्चोक गाविसबाट पृथ्वी राजमार्ग आउन तुइनबाहेक अर्को विकल्प छैन। हरेक दिन भुम्लीचोकका विभिन्न वडाबाट दर्जनौं विद्यार्थी तुइन र र्याफ्टिङको यात्रा गर्दै मझिमटारस्थित शंखादेवीमा पढ्न आउन बाध्य छन्। अहिले र्याफ्टिङ चलाउने कम्पनीको सहारामा विद्यार्थी वारपार गर्दै आएका छन्, शिक्षक तिलकले भने, उनीहरूले सहयोग नगर्ने हो भने यी विद्यार्थी स्कुलै आउन सक्दैनन्। बर्खायाममा र्याफ्ट गरेर वारि आउन उनीहरूलाई मुस्किल छ। केही वर्ष अघिसम्म यी विद्यार्थी ट्युबमा चढेर वारपार गर्थे।भुम्लीचोक, मकैसिङ, ताङ्लीचोक र घ्याल्चोकबाट राजमार्गमा जोड्न बनाइएका अधिकांश तुइन जीर्ण छन्। अधिकांश तुइन करिब १० देखि १२ वर्षअघि बनेका हुन्। मर्मतसंभार बेलैमा हुन नसक्दा अधिकांश तुइनका घिर्नी बिग्रिएका छन् भने फलामे लट्ठा कमजोर बनेका छन्। कोक्रो बस्नै नसकिने गरी भाँचिएका छन्। अर्को विकल्प छैन, जीर्ण भए पनि यसैबाट ओहोरदोहोर गर्नुपर्छ, ८ कक्षाकी विद्यार्थी सञ्जु चेपाङले भनिन्। शंखादेवी उमाविका प्रधानाध्यापक शिवहरि सिलवालले अधिकांश तुइन बूढाबूढी र बालबालिकाले ओहोरदोहोर गर्नै नसक्ने गरी बिग्रिएको बताए। यी तुइन विस्थापित नगर्ने हो भने यहाँका जनताको जनजीवनमा कहिले पनि सुधार आउने देखिँदैन, उनले भने। चेपाङ विद्यार्थीको यही पीडा देखेर पूर्वप्रधानमन्त्री बाबुराम भट्टराईले २०७२ वैशाख १ गते भुम्लीचोकका २५ जना छात्रछात्राका लागि मझिमटार बजारमा होस्टल खोलिदिएका छन्। भुम्लीचोकसमेत पर्ने गोरखा १ बाट दोस्रो संविधानसभा चुनाव जितेका भट्टराईले आफ्नो क्षेत्रको विकास गर्ने क्रममा चेपाङ समुदायतर्फ ध्यान दिएका थिए। सांसदबाट राजीनामा दिइसके पनि उनको सहयोग जारी छ। होस्टलको सञ्चालक समिति सचिवसमेत रहेका शिक्षक तिलकका अनुसार २५ जना विद्यार्थीले भट्टराईकै सहयोगमा प्रतिमहिना २ हजार रुपैयाँ पनि पाउँछन्। चेपाङ विद्यार्थीलाई पढ्न सहयोग पुगोस् भनेर यो होस्टल खोलिएको हो, उनले भने। शिक्षक तिलकका अनुसार भुम्लीचोकको कौदीफाँटमा झोलुंगे पुल शिलान्यास त भएको छ तर काम अघि बढेको छैन। त्यो पुल बने भुम्लीचोकका बासिन्दालाई राहत पुग्ने प्रधानाध्यापक सिलवाल बताउँछन्। योबाहेक तुइन भएका अन्य ३ ठाउँमा पनि झोलुंगे पुल बनाउन सर्वेक्षण भइसकेको छ। भट्टराईकै पहलमा राजमार्गबाट भुम्लीचोक जोड्ने गरी पक्की पुलको शिलान्यास भए पनि काम अघि बढेको छैन। ठेकेदार भागेकाले काम रोकिएको स्थानीयले बताए। धादिङ बैरेनीदेखि चितवनको फिस्लिङसम्म अहिले पनि १६ वटा तुइन नियमित चलिरहेका छन्। त्रिशूली नदीका कतिपय स्थानमा झोलुंगे पुल रहे पनि केही ठाउँमा अझै सम्म पनि जीर्ण तुइन प्रयोग गर्न सर्वसाधारण बाध्य छन्। धादिङको सलाङ५ मजुवाटारबाट पृथ्वीराजमार्गमा पर्ने बेनीघाट मालिंगा, कुम्पुरको खरमटारबाट गजुरीको चाम्वास, पीडाको जरेबगरबाट र कुम्पुरको बगैंचा, बैरेनीको बेल्खुबाट कल्लेरीको वेलिनटार, बैरेनीकै चिरौंदीबाट कल्लेरीको राईगाउँ जोड्ने तुइन सञ्चालनमा छन्। त्यस्तै, धुषाको चरांैदी र गोरखाको घ्याल्चोक जोड्ने तुइन पनि सञ्चालमा छन्। धादिङ जिविसले पहिलो चरणमा कुम्पुरको खरमटारबाट गजुरीको चाम्वास जोड्ने तुइन हटाएर उक्त ठाउँमा पक्की पुल निर्माणका लागि १ करोड २० लाख रुपैयाँ बजेट विनियोजन गरेको थियो। अहिलेसम्म कामै अघि बढेको छैन। हरेक दिन तुइनमा झुन्डिएर कष्टकर यात्रा गर्नेको संख्या हजारौंमा छ। धादिङ र गोरखामा मिर्मिरेदेखि सूर्यास्तसम्मै तुइनमा ओहोरदोहोर गरेको देख्न सकिन्छ। किसानले उत्पादन गरेका तरकारीलगायत राजमार्गमा ल्याउन तुइनबाहेक विकल्प छैन। गाउँमा बाटो पुगे पनि राजमार्ग जोड्ने पुल नहुँदा तुइनबाटै तरकारी तार्नुपरेको छ, सलाङ ५ का सीताराम थापा मगरले भने, पुल भए सजिलोसित आउजाउ गर्न सकिन्थ्यो। आम्दानी पनि बढाउन सकिन्थ्यो। गाउँबाट राजमार्ग नजिकै भएकाले जोखिम मोलेरै भए पनि यहाँका किसानले आफ्नो उपज तुइन र खिरखिरेबाट तारिरहेका छन्। यहीं नजिकै पुल बनाउने भनेर खाल्डो खनेको धेरै भइसक्यो, मगरले भने, खै किन हो काम बन्द भएको थाहा छैन। जिविस चितवन, गोरखा र धादिङले तुइन विस्थापित गर्न हरेक वर्ष बजेट विनियोजन गर्ने गरेका छन्। तर, अहिलेसम्म एउटै पुल बनेका छैनन्। मुग्लिङनारायणगढ खण्डबाट तनहुँ जोड्ने विभिन्न गाविसमा पनि तुइन चलिरहेका छन्। दासढुंगामा पक्की पुल बनिसकेकाले त्यसक्षेत्रका केही तुइन विस्थापित भएको सरकारी अधिकारी बताउँछन्। केपी ओली नेतृत्वको सरकारले २०७२ असोज २५ मा दुई वर्षभित्र देशभरका तुइन विस्थापित गरी झोलुंगे पुल निर्माण गर्ने निर्णय गरेको थियो। संघीय मामिला तथा स्थानीय विकास मन्त्रालयका अनुसार ओलीले घोषणा गर्दा देशभर १ सय ७१ तुइन थिए। घोषणापछि गत आर्थिक वर्षदेखि स्थानीय विकास मन्त्रालयले तुइन विस्थापित गरी त्यही ठाउँ वा नजिकै झोलुंगे पुल निर्माण गर्न अलग्गै बजेट विनियोजन गर्न थालेको छ। मन्त्रालयअन्तर्गतको स्थानीय पूर्वाधार विकास तथा कृषि सडक विभाग (डोलिडार) का महानिर्देशक रामकृष्ण सापकोटाका अनुसार विभिन्न जिल्लाका तुइन विस्थापित गरी झोलुंगे पुल बनाउन चालु आर्थिक वर्षमा एक अर्बभन्दा बढी रकम छुट्याइएको थियो। घोषणापछि अहिलेसम्म जम्मा ८ वटा तुइन विस्थापित भइसकेको महानिर्देशक सापकोटाले सुनाए। ओलीको घोषणापछि स्थानीय विकास मन्त्रालय र डोलिडारले देशभरका तुइनको संख्या र तिनको अवस्थाबारे विस्तृत अध्ययन गरेको थियो। १ सय ७१ मध्ये भौगोलिक बनावटलगायत अन्य कारणले २९ वटा तुइन विस्थापित गर्नै नसकिने देखिएकाले १ सय ४५ वटालाई आधार मानेर झोलुंगे पुल निर्माण अघि बढाइएको महानिर्देशक सापकोटाले बताए। कतिपय ठाउँमा भूबनोटका कारण पनि विस्थापित गर्न नसकिने देखियो, सापकोटाले थपे, धेरै ठाउँमा स्थलगत अध्ययन र विस्तृत आयोजना प्रतिवेदन (डीपीआर) बनाउने काम भइरहेको छ। कतिपय स्थानमा परामर्शदाताले काम अघि बढाएको र कहीं झोलुंगे पुल डिभिजनले नयाँ पुलको डिजाइनको काम अघि बढाइरहेको हुनाले ठ्याक्कै विस्थापित भइसकेको जनताले नदेखेको उनले प्रस्ट्याए। धेरै ठाउँमा विस्थापन प्रक्रिया अघि बढेको छ, उनले भने, देखिने नै गरी रिजल्ट आउन त समय लाग्छ। स्थानीय विकास मन्त्रालयका प्रवक्ता केदारनाथ शर्माले २०७४ असोजभित्रमा विस्थापित गर्ने लक्ष्यअनुसार काम अघि बढाउन विभागलाई निर्देशन दिइसकेको र त्यसैअनुसार काम भइरहेको दाबी गरे। उनले भने, ४० वटा तुइन विस्थापित गर्न ४० ठाउँमा झोलुंगे पुल बनिरहेका छन्, उनले भने, अर्को आर्थिक वर्षमा अरू तुइन विस्थापित हुने गरी झोलुंगे पुल बन्नेछन्। डोलिडारले १२० मिटरभन्दा सानो झोलुंगे पुल बनाउने जिम्मा सम्बन्धित जिल्ला विकास समितिलाई दिने गरेको छ। त्यो भन्दा लामो झोलुंगे पुल चाहिँ डोलिडारकै झोलुंगे पुल डिभिजनले बनाउने गरेको छ। भेरी नदीका तुइन भने विस्थापित गर्न असम्भव देखिएको सापकोटाले जनाए। ती क्षेत्रमा अत्यधिक लामा पुल बनाउनुपर्ने भएकाले तत्काल तुइन हटाउन सम्भव नदेखिएको हो। धेरै तुइन भएको धादिङ३ का सांसद राजेन्द्रप्रसाद पाण्डेले बैरेनीदेखि मलेखु रिचोकटारसम्मका तुइन विस्थापित गर्न ६ वटा मोटरेबल पुल र तीन वटा झोलुंगे पुल निर्माणका क्रममा भएको र एक वर्षपछि परिणाम देख्न सकिने बताए। केही पुलको टेन्डर भइसकेको छ, उनले भने, केही सर्वेक्षणका क्रममा छन्। मोटरेबल पुलका लागि भौतिक पूर्वाधार मन्त्रालय र झोलुंगे पुलका लागि स्थानीय विकास मन्त्रालयबाट पहलकदमी गरी बजेट विनियोजन गरेको उनले बताए। पुल बन्ने हो भने तरकारी उत्पादन पनि बढ्छ, उनले भने, त्यसले स्थानीयको जीवनस्तर पनि बदलिन्छ।"
सैनिक ऐन संशोधन तयारी,"काठमाडौं सरकारले नेपाली सेना लगानी प्रवद्र्धक प्रमोटर बन्न पाउने गरी सैनिक ऐन संशोधन गर्न लागेको छ। सैनिक ऐन २०६३ लाई संशोधन गरेर सेनालाई समेत लगानी प्रवद्र्धक बन्न मिल्ने गरी जिम्मेवारी दिन लागिएको हो। सैनिक मुख्यालयले पठाएको ऐन संशोधन प्रस्तावका विषयमा रक्षा मन्त्रालयमा छलफल भइरहेको छ। सेनालाई लगानी प्रवद्र्धकको भूमिका दिँदा कुन क्षेत्रमा र कति सीमा राख्ने भन्नेमा आन्तरिक रूपमा छलफल भइरहेको मन्त्रालयले जनाएको छ। हाल सैनिक ऐनअनुसार सेनाले आफ्ना कल्याणकारी कोषबाट नेपालमा स्थापना हुने पूर्वाधार एवं सेवामूलक परियोजना, वित्तीय संस्था तथा उद्योग व्यवसायमा तोकिएको आधारमा ऋण वा सेयर लगानी गर्नमात्र पाउँछ। तर सेना आफैंले प्रवद्र्धकका रूपमा लगानी गर्न भने पाउँदैन। तर सरकारका तर्फबाट प्रधानमन्त्री पुष्पकमल दाहाल र ऊर्जामन्त्री जनार्दन शर्माले समेत पटकपटक सेनालाई ऊर्जा क्षेत्रमा लगानी गर्न आग्रह गरेपछि ऐन संशोधन गर्न छलफल सुरु भएको हो। २०३२ सालमा स्थापना भएको सैनिक कल्याणकारी कोषमा ३७ अर्ब रुपैयाँ पुगिसकेको छ। सरकारले सेनालाई ऊर्जा क्षेत्रमा काम गर्न आग्रह गरे पनि वर्तमान सैनिक ऐनअनुसार भने लगानी गर्न मिल्दैन। सेनाको पक्षबाट ऐनले बाधा गर्छ, नाफामूलक काम गर्न सेनाले पाउँदैन। हामीलाई ऊर्जा क्षेत्रमा अघि बढ्न सरकारी पक्षबाट आहवान गरिएको छ, सैनिक प्रवक्ता ताराबहादुर कार्कीले भने, तर हाम्रो ऐन संशोधन हुनपर्छ। नेपाली सेना सरकारले ऐनलाई लगानी गर्न मिल्ने गरी परिमार्जन गरे सोहीअनुसार काम गर्ने, नत्र पुरानै स्थितिमा काम गर्ने मनस्थितिमा छ। सरकारले यसअघि रोल्पाको १२५ मेगावाटको माडी जलविद्युत् आयोजना सेनालाई निर्माण गर्न दिने बताएको थियो। तर सैनिक ऐनको अवरोधका कारण रक्षा र ऊर्जा मन्त्रालयबीच पटकपटक छलफल हुँदासमेत निष्कर्ष निस्कन सकेको छैन। सैनिक प्रवक्ता कार्की सडक निर्माणजस्तै जलविद्युत् आयोजना पनि निर्माणपछि सरकारलाई नै हस्तान्तरण गर्ने काममात्र सेनाले गर्न मिल्ने बताउँछन्। सैनिक ऐनको दफा ५ को न मा भनिएको छ, कल्याणकारी योजना भन्नाले कल्याणकारी कार्यमा सहयोग पुर्याउने आयमूलक कार्य सम्झनुपर्छ र सो शब्दले नेपालमा स्थापना हुने पूर्वाधार एवं सेवामूलक परियोजना, वित्तीय संस्था तथा उद्योग व्यवसायमा तोकिएको आधारमा ऋण वा सेयर लगानी गर्ने कार्यलाई समेत जनाउँछ। तर यस्तो लगानी प्रवद्र्धकका रूपमा हुने छैन।रक्षा मन्त्रालयका प्रवक्ता उत्तम नागिलाले हालको सैनिक ऐनअनुसार सेनाले उद्योग या नाफामूलक कार्यमा लगानी गर्न नमिल्ने र कल्याणकारी कोषको पैसा पनि नाफामूलक प्रयोजनका लागि लगानी गर्न नमिल्ने भएकाले अब के गर्ने भन्ने विषयमा मन्त्रालयमा छलफल भइरहेको बताए। तर, रक्षा मामिलाका विज्ञहरू पूर्ण रूपमा प्रवद्र्धकको भूमिका दिए सेनाले आफ्नो जिम्मेवारीभन्दा बढी व्यापारमा ध्यान दिन सक्ने भनी चिन्ता व्यक्त गर्छन्। अर्को पक्षले भने ऐन संशोधन गर्दा केही सर्त राखी सेनालाई जलविद्युत् आयोजनाहरू बनाउन दिने गरी कानुन संशोधन हुनुपर्ने तर्क गर्छ। पटकपटक सैनिक कू हुने गरेका पाकिस्तान र थाइल्यान्डमा मात्र सेनाले बैंकजस्ता नाफामूलक व्यवसाय गर्दै आइरहेको छ। अरू लोकतान्त्रिक मुलुकमा यस्तो अभ्यास छैन। यसअघि २०७१ पुस १३ मा राष्ट्रिय योजना आयोगका तत्कालीन उपाध्यक्ष गोविन्दराज पोखरेलको नेतृत्वमा बसेको बैठकले मुुलुकमा ठूला जलविद्युत् आयोजनामा हुन सक्ने प्रकोपलाई दृष्टिगत गरी सेनालाई विद्युत् गृह निर्माण, मर्मत सम्भार, सञ्चालनसम्बन्धी प्राविधिक ज्ञान दिलाउन विद्युत् आयोजना पनि बनाउन दिनुपर्ने निर्णय गरेको थियो। आयोगले सेनालाई मादी आयोजना निर्माण गर्न दिन ऊर्जा मन्त्रालयलाई निर्देशनसमेत दिएको थियो। प्रकोपका बेला विद्युत्जस्तो अत्यावश्यक सेवा सञ्चालन गर्ने प्रयोजनका लागि नेपाली सेनालाई मुलुकको कुनै एक सानो (१०२० मेगावाट) जलविद्युत् आयोजना निर्माण एवं सञ्चालन गर्न लगाउने व्यवस्था गर्न उपयुक्त हुने निष्कर्ष आयोगले निकालेको थियो। सरकारले सेनालाई जलविद्युत् क्षेत्रमा कसरी काम गराउने भन्नेबारेमा रोडम्याप नहुँदा सैनिक ऐनमै संशोधन गरी प्रवद्र्धकको भूमिका दिनेनदिनेबारेमा छलफल सुरु भएको हो। २०६२६३ पछि बनेको गिरिजाप्रसाद कोइराला नेतृत्वको अन्तरिम सरकारका बेला सेनालाई बैंक खोल्न दिने गरी प्रक्रिया अघि बढाइएको थियो। बैंकरहरूको दबाबपछि सरकार पछि हटेको थियो।"
शौचालयको पानी खाएर बाँचें,"भक्तपुर भक्तपुरकी ३७ वर्षीया आस्था (नाम परिवर्तन) ले सिलाइबुनाइबाट गुजारा चलाइरहेकी थिइन्। धरानकी दुर्गा राईले फ्री भिसाफ्री टिकटमा कुवेत जान पाइने र राम्रो कमाइ हुने सुनाएपछि उनमा विदेश जाने रहर पलायो। घरपरिवारले विदेश नजान बारम्बार सल्लाह दिँदा पनि उनले दुर्गासँगै कुवेत जाने अड्डी कसिन्।दुर्गा र उनी सँगै जाने योजना थियो। स्वास्थ्य परीक्षणको रिपोर्ट नराम्रो आएको भन्दै दुर्गा सँगै जाने भइनन्। गत साउन १ गते घरबाट कुवेतका लागि हिँडेकी उनी दिल्लीबाट श्रीलंका हँुदै ओमान पुगिन्। त्यहाँ पुगेपछि भने उनको सपनामा तुषारापात भयो। ओमानमै चारपल्ट बेचिएँ, उनले सुनाइन्, त्यहाँ अरबीभन्दा पनि नेपालीबाटै यातना भोग्नुपथ्र्यो।आस्थाका अनुसार दुर्गा र कमला उप्रेतीले उनलाई झापाको काँकडभिट्टा हुँदै दिल्लीबाट कुवेत उड्ने सपना देखाएर गौशाला पुर्याएका थिए। रवि थापाले अगाडि नै माइक्रोबसको टिकट लिइसकेका थिए। गत साउन १ गते साँझ ५ बजे छुटेको माइक्रोबस भोलिपल्ट बिहान काँकडभिट्टा पुग्यो। काँकडभिट्टा बसपार्कमा शोभा राई लिन आइन्। त्यही दिन शोभाले सर्लाहीबाट आएका ३ महिलालाई पनि सँगै रिक्सामा राखेर रेल्वे स्टेसन पुर्याइन्। ३ दिनको रेल यात्रापछि बल्ल नयाँदिल्ली ३ नम्बर गल्लीस्थित सीताराम होटलमा उनीहरू पुगे। दिल्लीमा २० दिन राखियो। उनीहरूले नेपाल फर्काइदिन पटकपटक आग्रह गरेका थिए। तर, ४ जनाको मात्र भिसा नलागेको र केही दिनमै भिसा लाग्ने आश्वासन देखाउँदै दिल्लीबाट कोलम्बो लाने कुरा भयो। दिल्लीबाट कोलम्बो जाने क्रममा पुलिसले सोध्दा सेतो कागज देखाउनु, पासपोर्टलगायत कागजपत्र नदेखाउनू भनिएको थियो।आस्थाका अनुसार कोलम्बो बसाइ अत्यन्तै कष्टकर थियो। बाहिरको केही दृश्य नदेखिने गरी तन्ना खप्टयाएर झयाल छोपिन्थ्यो। भित्र टयुबलाइटको उज्यालोमा खुट्टाखुट्टा, टाउकोटाउको जोडेर सुत्ने गरी २५ महिलालाई दुई कोठामा कोचेर राखिएको थियो, उनले भनिन्, हामी बेचिने प्रसंगमा गफिन्थ्यौं तर आफैं बेचिँदै छौं भन्ने भेउ थिएन। साँघुरो र हावा नआउने कोठाको बसाइका कारण उनीहरू बिरामी हुन थाले। सास फेर्न गाह्रो हुने, ज्वरो आउने हुन थालेपछि घर फिर्ता गराइदिन आग्रह गर्दा एकदिन भिसा लाग्छ, धैर्य गर्नू भन्दै थमाएर राखियो।कोलम्बोबाट २० दिनपछि ओमान पुर्याइयो। उनका अनुसार कामको प्रकृति उही र तलबमा मात्र हेरफेर हुन सक्ने भन्दै तीनवटा प्लेन परिवर्तनपछि ओमानको राजधानी मस्कट पुर्याइएको थियो। एयरपोर्टमा दुई मुस्लिम लिन आइपुगेका थिए। ३ घण्टाको टयाक्सी यात्रापछि मस्कटनजिकै सोहार भन्ने सहर लगियो, आस्थाले भनिन्।सर्लाहीकी सीता (नाम परिर्वतन) पनि सँगै थिइन्। हामीलाई नेपालीले नै खोलेको अफिस लान्छु भनेर लगे, आस्थाले भनिन्, हामीलाई किन्न लाइनै मान्छे थिए। नेपालीले मान्छे बेच्ने कम्पनी खोलेर बसेका रहेछन्। सोहार पुगेकै दिन म बेचिएँ। पैसा दिएको त देखिएन तर बिक्री भइसकेकी रहेछु। सुरुमा एक घरमा घरायसी कामका लागि बेचिएँ।दुई सातापछि भाषा नजानेको, काम गर्न नसक्ने र गर्भवतीको शंका गर्दै उनी निकालिइन्। रातदिन काममा घोटिनुपर्दा बिरामी परें, उनले भनिन्, एक्कासि पेट सुन्निन थाल्यो। घर मालिक्नीले गर्भवती ठानिछे। उनले पारिश्रमिक पनि पाइनन्। कम्पनीमा रहेकी रीता खातीले अर्को घरमा काम लगाइदिने बताइन्। अर्को घरमा काम गर्दिनँ, मलाई नेपाल फिर्ता गरिदेऊ भन्दा तँलाई परेको लगानी चुक्ता गरेर जानू भनेर धम्की दिइन्थ्यो, उनले सुनाइन्। एक सातापछि १५ सय ओमनी रियाल लिएर अर्को घरमा बेचियो। पैसा नै लिएको थाहा पाएँ। एकपछि अर्को गर्दै ओमानमै चारपल्ट बेचिएँ, उनले भनिन्, नेपालीलाई १५ सय रियाल, बंगालीलाई १२ सय रियाल र इथोपियनलाई हजार रियालमा बिक्री गरिँदो रहेछ।उनले बालबच्चाको दिसापिसाब सोहोर्ने, बूढाबूढी स्याहार्ने, शौचालय सफा गर्ने, जुठा भाँडा माझ्ने, कपडामा आइरन लगाउने, धुने, घर सफा गर्नुपथ्र्यो। सास फेर्ने फुर्सद मिल्दैनथ्यो। तैपनि काम भएन भन्दै निकालिदिन्थे। कामबाट निकालिएपछि उनी कम्पनीमा आइन्। कम्पनीको मान्छेले गालीगलौज गर्दै कुटपिट गर्न थाले। आफूसँग पैसा नभएपछि खाना खान पनि पाइँदैनथ्यो, एक कप चियाकै सय रुपैयाँ लिन्थे। १२ रियाल गरी बल्लतल्ल जम्मा पारेको ५० रियाल पनि सकिएपछि उनी कैयौं दिन भोकै बसिन्। अफिस (कम्पनी) मा रहँदा शौचालयको पानी खाएर बस्थें। छोक्राछोक्रा आउँथ्यो, उनले सुनाइन्, खाना खायो भने तँलाई खाना खुवाउन ल्याएको हो भन्दै पिट्थे। चिया, रोटी खाए पनि खोसेर फालिदिन्थे। इथोपियनहरू लगाएर धकेल्ने, कुट्ने, छातीमा हान्ने गर्थे। लाठीले रगत छाद्ने गरी कुट्थे। गालीगलौज, कुटाइ खप्न नसकेर फिर्ताका लागि अनुरोध गरिरहँदा उनी फेरि बेचिइन्। मंसिरको अन्त्यतिर आस्थाले उनका भाइ विश्वास (नाम परिर्वतन) लाई ओमानमा आफू बेचिएको र आफूलाई नेपाल फर्काउन अनुरोध गर्दै फोन गरिन्। आफूले काम गर्ने घरका मालिकको छोरालाई फोन गरी उद्धार गर्न अनुरोध गरिन्। आस्था गत मंसिर ७ मा नेपाल आइपुगिन्। स्वदेश फर्किइसकेपछि पनि एजेन्टविरुद्ध उनका भाइ विश्वासले प्रहरी र वैदेशिक रोजगार विभागमा उजुरी दिएका छन्। एजेन्टले उजुरी फिर्ता गराउन दबाब दिइरहेको छ। एजेन्ट भने पक्राउ परेका छैनन्।"
"सडकमै ढल, दुर्गन्ध बढयो","ललितपुर लगनखेलसातदोबाटो खण्डमा ढल सडकमै बगेको वर्षदिन नाघिसक्यो। उपत्यका विकास प्राधिकरण जिल्ला आयुक्तको कार्यालय ललितपुरले राइट अफ वे कायम गर्ने क्रममा ढल निकास पुरिएको थियो। त्यस्तै चापागाउँ दोबाटोढोलाहिटीमा मेलम्चीको पाइप बिछयाउने क्रममा ढल पुरिएको महिनौं बितेको छ।ढल नखुल्दा यात्रुदेखि सर्वसाधारण दुर्गन्धले हैरान छन्। सडकमै ढल बग्दा राजदल गण र पाटन औद्योगिक क्षेत्र पनि दुर्गन्धित बनेका छन्। सातदोबाटोका हस्तकला व्यवसायी मंगल महर्जनले कामदारले राम्ररी काम गर्न छाडेको बताए। प्राधिकरणमा पटकपटक गुनासो गर्दा पनि खोल्न चासो दिइएन, उनले भने। आयुक्तको कार्यालयका इन्जिनियर पूर्ण महर्जनले प्राधिकरणले सडक क्लियरेन्स मात्र गर्ने बताए। ढल बनाउने जिम्मा सडक डिभिजन कार्यालयको हो, उनले भने।डिभिजन सडक कार्यालयका प्रवक्ता कुलप्रसाद आचार्यले यो काम सडक विस्तारको ठेक्का पाएका निर्माण व्यवसायीले गर्ने बताए। लगनखेलसातदोबाटो सडकका ठेकेदार त्रिवेणी कन्स्ट्रक्सन र चापागाउँ दोबाटोढोलाहिटीको युनाइटेड बिल्ड्रस हुन्। त्रिवेणी कन्स्ट्रक्सनका सञ्चालक दीपेश आचार्यले प्राधिकरणले सडक विस्तार हुनुपर्ने ठाउँ क्लियरेन्स नगरेकाले विस्तार रोकिएको बताए। ठेकेदारको दोष छैन, उनले भने, प्राधिकरणलाई काम अघि बढाउन पटकपटक दबाब दिएका छौं।राणाकालीन ढल फेर्न सकिएनसहरी क्षेत्रका राणाकालीन ढल समायानुकूल फेर्न नसक्दा सर्वसाधारणले वर्षौंदेखि दुर्गन्ध सहनुपरेको छ। बजार क्षेत्र मंगलबजार, लगनखेलदेखि लिएर पुरातात्त्विक महत्त्वका पाटन दरबार स्क्वयार, विहार र टोल चोकमा दुर्गन्ध फैलिएको हो। विद्युत प्राधिकरण, बटुक भैरव, अदालत, मालपोत, नापी शाखा, राजदल गणका साथै स्कुल, कलेज र अस्पतालबाट निस्कने ढल लगनखेल हुँदै मंगलबजार चारदोबाटोमा मिसिन्छ।"
एउटै कक्षामा २ सय विद्यार्थी,"काठमाडौं गीता सुब्बा इलामदेखि स्नातकोत्तर पढ्न काठमाडौं आइन्। उनी अंग्रेजी विषय लिएर रत्नराज्य लक्ष्मी क्याम्पस (आरआर) भर्ना भइन्। धेरैले यहीं पढ्न सुझाएपछि भर्ना भएको उनले बताइन्। तर, सोचेजस्तो पढ्ने वातावरण नपाएको उनले गुनासो गरिन्। उनले भनिन्, कक्षामा भीड हुन्छ, सिटै पाउन मुस्किल, अन्तिममा बस्दा शिक्षकले पढाएको सुनिँदैन। भीडमा पढाएको नबुझिने भएपछि क्याम्पस जानै छाडेको उनले बताइन्। सेक्सन छुट्टाएर पढाएको भए सजिलो हुन्थ्यो, उनको भनाइ छ।कक्षामा सहजै पढ्न नपाएपछि उनी आजभोलि टयुसन सेन्टर जान थालेकी छन्। टयुसनका लागि उनलाई मासिक १५ हजार रुपैयाँ तिर्नुपरेको छ। उनले भनिन्, मेरो आयस्रोत छैन, घरबाट यति रकम जुटाउन मुस्किल छ।प्यूठानका विनय भट्ट पनि अंग्रेजी विषय लिएर आरआर पढिरहेका छन्। कक्षामा पढ्ने वातावरण नभएपछि उनी निराश छन्। करिब २ सयको भीडमा पढ्न अप्ठयारो हुने उनी बताउँछन्। उनले भने, अगाडि बसेर पढे पनि बुझिँदैन, शिक्षकहरू राम्ररी पढाउँदैनन्, एकजना त महिना दिनदेखि एउटै च्याप्टर पढाइरहेका छन्। सेक्सन छुटयाएर थोरै विद्यार्थी राखे पढाएको बुझन् सकिने उनको भनाइ छ। कक्षामा असहज भएपछि टयुसन पढ्ने तयारी थालेको उनी बताउँछन्। जाँच आउन लागिसक्यो, चिन्ता लागेको छ, उनले भने।त्रिविअन्तर्गत यो वर्ष एमएको पहिलो सत्र सकिन लागेको छ। पाठयक्रम सकिने अवस्था नदेखिएपछि विद्यार्थी चिन्तित हुन थालेका छन्। पास हुनैका लागि उनीहरू क्याम्पसवरपरका टयुसन सेन्टरतिर धाउन थालेका छन्। क्याम्पसको एमए तहमा सेक्सन नराखिएकाले हरेक वर्ष विद्यार्थी यस्तै समस्यामा पर्ने गरेको केही विद्यार्थी नेताहरू बताउँछन्। अंग्रेजी विषयको ३० प्रतिशत पनि कोर्स नसकिने हुँदा पास गर्नै गाह्रो हुने उनीहरू सुनाउँछन्।सीमित स्रोत, साधन र अपुग बजेटका कारण सेक्सन छुट्टाएर पढाउन नसकिएको क्याम्पस प्रमुख निर्मला सुवालको दाबी छ। भर्ना गरेका भन्दा नगरेका विद्यार्थी कक्षामा बस्दा भीड बढेको उनी बताउँछिन्। परिचयपत्र चेकिङ लागू नहुँदा यस्तो समस्या उत्पन्न भएको उनको भनाइ छ। त्रिभुवन विश्वविद्यालयका उपकुलपति तीर्थ खनियाँले सरकारी क्याम्पसमा अध्ययनरत विद्यार्थीको यस्तो समस्या चाँडै सम्बोधन गरिने बताए। आगामी शैक्षिक सत्रदेखि उपत्यकाका सबै सरकारी क्याम्पसमा सेमेस्टर प्रणाली लागू हुने उनले बताए।"
दृष्टिविहीनलाई पढाइमा समस्या,"काठमाडौं एसएलसी परीक्षा नजिकिँदै जाँदा विद्यार्थीलाई पढ्ने चाप बढ्नु स्वभाविक हो, तर दृष्टिविहीनलाई प्रश्नपत्रले तनाव दिने गरेको छ। ब्रेललिपिमा पढदै आएका विद्यार्थीलाई सामान्य विद्यार्थीसरह दिइने कागजी प्रश्नपत्रले तनावमा पार्ने गरेको छ।। ब्रेललिपिमा सामान्य विद्यार्थीले पढ्ने पुस्तकमा प्रयोग गरिने शब्द र चिहनको विषयमा राम्ररी लेखिएको भए पनि विभिन्न किसिमको तस्बिर र रेखाचित्र समस्या बनेको छ। हामीलाई यस्तै विषयवस्तुले सताउने गरेको छ, ललितपुर लगनखेलस्थित नमुना मच्छिन्द्र उमाविमा कक्षा १० मा अध्ययनरत दृष्टिविहीन रोजिना पोखरेलले भनिन्, उत्तर जानेका हुन्छौं, तर लेख्न नपाएपछि नतिजामा असर पर्छ। तस्बिर र रेखाचित्र कोर्नुपर्ने विषयका लागि हामीले ज्यामिति बक्सलगायत सामग्री लैजानुपर्छ। तर, चलाउन सक्दैनौं। शिक्षा पत्रकार सञ्जाल र अंकुर समाहित शिक्षा प्रतिष्ठानद्वारा राजधानीमा आयोजित अन्तक्र्रियामा पोखरेलले यस्तो बताएकी हुन्। यस्ता विषयको सट्टा अन्य ऐच्छिक विषय राखिदिए सहज हुने थियो, रोजिनाको भनाइ छ। उनीजस्तै सयौं विद्यार्थीले हरेक वर्ष यही समस्या व्यहोर्दै आएका छन्। दृष्टिविहीन भए पनि पढाइमा तीक्ष्ण भएका विद्यार्थी एसएलसी परीक्षा नजिकिँदै गर्दा तनावमा गुज्रिने गरेका छन्।दृष्टिविहीन बालबालिकाको शिक्षामा क्रियाशील अंकुर समाहित शिक्षा प्रतिष्ठानका सचिव माधवप्रसाद अर्यालले विद्यालय जाने उमेरका धेरै विद्यार्थी पढाइबाट वञ्चित रहेको बताए। विद्यालय जाने उमेर पुगेर पनि भर्ना हुन नसकेका, भर्ना भए पनि बीचैमा छोड्न बाध्य विद्यार्थीको शिक्षाको ग्यारेन्टी कसरी गर्ने, अर्यालले भने, दृष्टिविहीन र अपांगता भएका बालबालिकाको शिक्षाका लागि राज्यले विशेष पहल गर्न जरुरी छ।सरकारी तथ्यांकअनुसार विद्यालय जाने उमेरका दृष्टिविहीनको संख्या ३० हजार २ सयभन्दा बढी छ। तर, उनीहरूमध्ये हालसम्म कक्षा १ देखि १० सम्म भर्ना भएका विद्यार्थी संख्या ९ हजार ५ सय छ। यस्ता विद्यालयमा अध्ययन गर्ने विद्यार्थीलाई छात्रवृत्तिबापत मासिक ४ हजार रुपैयाँका दरले वार्षिक १० महिनाको रकम दिँदैआएको विभागका उपनिर्देशक गणेश पौडेलले बताए। उनका अनुसार ती सबै विद्यालयमा पढेकामध्ये ६ हजारले छात्रवृत्ति उपभोग गर्दै आएका छन्।"
चिरिएकै जमिनमा बास,"धादिङ पहिरो र भूकम्पले चिरिएका बस्ती तत्काल स्थानान्तरण गर्न अध्ययन टोलीको सिफारिस अझै कार्यान्वयनमा आएको छैन। पुन:स्थापना पर्खाइमा रहेका पीडित त्रास खेपेर जोखिमयुक्त बस्तीमै बसिरहेका छन्। त्यस्तै बस्न मिल्नेनमिल्ने अध्ययन गर्न सिफारिस गरिएका थप बस्तीमा सरकारी टोली पुगेकै छैन। जिल्लाका उत्तरी रीगाउँ र लापालगायत क्षेत्रका स्थानीय अन्योलमा छन्। भूगर्भविद्को टोलीले री गाउँका ४ र लापाका २ बस्तीलाई संवेदनशील औंल्याउँदै तत्काल सार्न सिफारिस गरेको थियो। जिल्ला दैवी प्रकोप उद्धार समितिले पनि गत भदौमै लापाका थप ४ र दार्खा ८ धार्नाको भौगोलिक स्थिति अध्ययन गर्नुपर्ने औंल्याएको थियो। ती बस्तीमा भूकम्पले पहाड चिरिनुका साथै पहिरोको जोखिम उच्च रहेको विज्ञको ठहर छ।रीगाउँका रिचेत, गाम्राङ, चेप्राङ, करङ, अन्दर र लापाका चपाङचेत र च्याम्राङ उच्च जोखिममा छन्। टोलीले रिचेत गाउँको समतल भागबाट बस्ती स्थानान्तरण गर्नुपर्नेमा भूकम्पपीडित अझै त्यहीँ टेन्टमा आश्रित रहेको जनाएको छ। री र लापाका झन्डै ३ सय घरधुरी जोखिममा रहेको उल्लेख छ। कतिपय स्थानीय भने भूकम्पपछि बस्ती फर्किएका छैनन्। उनीहरू सदरमुकाम र सल्यानटारमा शिविर स्थापना गरेर बसेका छन्। लापाका थप ४ बस्ती तेन्चेत, तिङचेत, तीरगाउँ, कुन्चेत र दार्खाको गत हप्ताको पहिरोले विस्थापित धार्नासहित ५ बस्ती अध्ययनका लागि तत्काल भूगर्भविद् पठाउन पुनर्निर्माण प्राधिकरणलाई सिफारिस गरेका छौं, निमित्त प्रमुख जिल्ला अधिकारी लीलाधर अधिकारीेले भने।यसअघि अध्ययन गरिएका ६ बस्ती सार्न स्थानसमेत पहिचान गरी सिफारिस गरिएको थियो। पुन:स्थापनाका लागि सम्बन्धित गाविसकै लंगरचेत, वोजाङ, कचेत, डंग्रीचेत, डेजोङडाँडा, ठूलोगाउँ र तोप्चेत चयन गरिएका छन्। बस्ती सार्ने पहिचान गरिएका स्थानको पनि भौगोलिक अध्ययन बाँकी नै छ, भूगर्भविद् पठाइदिन प्राधिकरणलाई बारम्बार पत्राचार गरिसक्यौं, निमित्त प्रजिअ अधिकारीले भने। साउन ३० गते दार्खा ८, धार्नामा सुक्खा पहिरोले ३५ घर विस्थापित भएपछि स्थानीयले बस्ती सारिदिन प्रशासनमा माग गरेका थिए। हामीले दुईपटक सीडीओलाई भेट्यौं, बस्ती सार्न निवेदन दियांै तर अहिलेसम्म अध्ययन नै अघि बढाइएन, स्थानीय गंगाबहादुर तामाङले भने। जोखिमयुक्त बस्तीका भूकम्पपीडितले प्राधिकरणको निर्देशनविपरीत आवास अनुदान रकम भने बुझिसकेका छन्। सुरक्षा कारण जनाउँदै बैंंक ग्रामीण भेग नगएपछि उनीहरू आठ दिन हिँडेर सदरमुकाम आइपुगे। प्राधिकरणले स्थानान्तरण गनुपर्ने बस्तीका भूकम्पपीडितसँग तत्काल घर पुनर्निर्माण सम्झौता नगरिने जनाएको थियो। त्यस्ता बस्तीमा सम्झौता गरिसकेको भए रद्द गर्न, बैंकमा रकम गइसकेको भए पनि भुक्तानी नदिन र भुक्तानी भइसकेको भए फिर्ता गराउन परिपत्र गरिएको छ, प्राधिकरणका प्रवक्ता रामप्रसाद थपलियाले भने। सहायक प्रजिअ अधिकारी र जिविसका सूचना अधिकृत भोला गौतम भने प्राधिकरणबाट औपचारिक निर्देशन आइनसकेकाले सबैलाई पहिलो किस्ता वितरण गरिसकिएको बताए।"
पहिरोको डरले उठिबास,"बागलुङ घरमाथिबाट पहिरोको जोखिम बढेपछि बोडादोभान ४ रिहलाङका छ परिवार घर छाडेर छाप्रोमा सरेका छन्। चट्टानको पहरो चोइटिने त्रासले नरबहादुर गोतामे, कृष्णबहादुर गोतामे, कुलबहादुर श्रीपाली, रनबहादुर रोका र नर्मला विकको परिवार घरदेखि टाढा सरेको हो। केही महिना पहिले पहरोबाट ढुंगा बजारिँदा एकै घरका ३८ वर्षीया भीमकुमारीसहित उनकी ९ वर्षीया छोरी मायादेवी, १२ वर्षीय छोरा इन्द्रजित र १४ वर्षीया छोरी इन्द्राकुमारीको मृत्यु भएको थियो। जाडोको समयमा छाप्रोमा बस्नु पर्दा निकै सास्ती भएको ५३ वर्षीय नरबहादुर गोतामेले बताए। घरबाट करिब २ सय मिटर माथिको चट्टाने पहरो भूकम्पयता चोइटिएर झर्ने गरेको उनको भनाइ छ। छाप्रोमा बस्नु पर्दा जाडोको समयमा बूढाबूढीलाई र केटाकेटीलाई निकै सास्ती भएको छ, उनले भने, पहिरो खस्ने भयले घरमा बस्न सक्ने अवस्था रहेन। आफूहरू पहिरोको जोखिममा रहे पनि प्रशासनले वास्ता नगरेकामा गोतामेको गुनासो छ। घर छाडेर छाप्रोमा बस्दै आएका छौं, अर्का पीडित सुकबहादुर गोतामेले भने, हामी गरिबलाई अहिलेसम्म कसैले वास्ता गरेको छैन। ज्यालामजदुरी गरी परिवार पाल्नै ठिक्क हुने गरेकाले सुरक्षित स्थानमा अर्को घर बनाउन रकम नरहेको उनले बताए। पहिरोको त्रासले घरमा बस्नै नसक्ने भएपछि छिमेकीले अन्तै सर्न भनेको स्थानीय अगुवा सूर्यप्रकाश श्रीपालीले बताए। श्रीपालीको घर भने जोखिम क्षेत्रबाट ५ सय मिटर पर छ। पहिरोको त्रासले गर्दा उनीहरू छाप्रोमा बस्दै आएका छन्, उनले भने, घर बनाउन सक्ने हैसियत छैन। पहिरो खस्ने त्रासले ६ परिवार छाप्रोमा बसेको जानकारी आफूहरूले पाएको गाविस सचिव कमलप्रसाद भुर्तेलले बताए।"
सहमतिमा नआए एमालेलाई कुरिन्न,"बागलुङ कांग्रेस सभापति शेरबहादुर देउवाले एमालेले राष्ट्रहितविपरीत संसद् बहिष्कार गरेको आरोप लगाएका छन्। कांग्रेस क्षेत्र नम्बर १ ले शनिबार यहाँ गरेको ४१ औं मेलमिलाप दिवस कार्यक्रममा उनले एमाले सहमतिमा नआए अब धेरै दिन कुर्न नसकिने बताए। बखेडा रोकेर सहमतिमा नआए जसरी पनि संशोधन प्रस्ताव पारित गरेर छाड्छौं, उनले भने। संसद् अवरोध गरेर मधेसीलाई गाली गर्दैमा मुलुकको अस्तित्वरक्षा हुन नसक्ने भन्दै संसद् चल्न दिएर गतिरोध अन्त्य गर्न एमाले अग्रसर हुनुपर्नेमा उनले जोड दिए। सुशील कोइरालासँगै बसेर हस्ताक्षर गर्ने, अहिले होइन भनेर खोक्रो राष्ट्रवादको नारा लगाउन पाइँदैन, उनले भने, त्यति बेला गाँजा खाएर हस्ताक्षर गरेको हो कि विवेकले गरेको हो, प्रस्ट्याउनुपर्छ। कि मैले गल्ती गरें भन्नुपर्यो, होइन भने देश र जनतालाई ढाँट्न पाइँदैन। देशको सीमा जोगाउन खोज्ने मधेसी जनतालाई जथाभाबी गाली नगर्न पनि उनले एमालेलाई आग्रह गरे। मधेसवादीलाई एमालेले चर्को आलोचना गरेर पर धकेल्न खोल्दा झन् राष्ट्रियता खतरामा पर्ने आफूले महसुस गरेको उनले बताए। पहाड र मधेसका जनताबीच भेदभावको भावना बढाएर देश बन्न सक्दैन, देउवाले भने, जनताबीच अविश्वास जन्माएर राष्ट्रियता जोगाउन सकिँदैन। बरु देशको अस्तित्व संकटमा पर्नेछ।मेलमिलापमा जोडतनहुँ यसै गरी कांग्रेस वरिष्ठ नेता रामचन्द्र पौडेलले संविधान संशोधन प्रस्ताव पारित भएमा नेपाली जनता बीचमा भावनात्मक एकता हुने बताएका छन्। उनले सबै दल र सबै भूगोलमा बस्ने नेपालीको मेलमिलापको आवश्यकतामा जोड दिए। ४१ औं राष्ट्रिय मेलमिलाप दिवसको अवसरमा दमौलीमा शनिबार आयोजित कार्यक्रममा बोल्दै उनले संविधान संशोधनको प्रस्तावमा सबै दल एकै ठाउँमा उभिएर जनतालाई पनि एकताको सन्देश दिनुपर्ने बताए। अहिले हिमाल, पहाड र मधेसका जनताबीचको तीतो सम्बन्धलाई चिरेर मेलमिलाप बढाउन जरुरी छ, उनले भने।"
राजनीतिमा अतिवाद नबढोस्,"अर्कातिर शक्तिशाली मुलुकहरूका सम्बन्ध बिग्रँदा छन्। सबै आत्मकेन्द्रित हुँदै गएका छन्। दुई ठूला मुलुकका बीचमा रहेको नेपालका लागि यो अवस्था प्रतिकूल हो। अर्थात्, विश्व राजनीतिको प्रभाव नेपालमा पनि परेको छपर्नेछ। विश्व राजनीतिमा देखिएको अनुदारवादको प्रभाव पक्कै पनि राम्रो हुने छैन। त्यसैले विश्वमा उर्लंदो अतिवाद र उग्र राष्ट्रवादको परिस्थिति विश्लेषण गरेर अघि बढ्न सक्नुपर्छ। त्यसैले कामना गरौं, अबको नयाँ वर्ष २०१७ मा विश्व राजनीतिमा अतिवाद नबढोस्।"
पुसको चिसो र कुहिरो लागेको राजनीति,"२०६२६३ पछि सतहमा सशक्त भएर आएको सामाजिकसांस्कृतिक जीवन र राजनीतिको अन्तरसम्बन्ध बुझ्ने राजनीति विकसित हुन सकेन। त्यसका लागि न पार्टी पंक्तिमा चेतना बनेको छ, न नेतृत्वमा उदार मानसिकता। परम्परागत शास्त्रीय शैलीमा गरिने राजनीतिले मुलुकलाई पार लगाउन सक्तैन। प्रणालीलाई गन्तव्यमा नलाने सत्ताको कुर्सी थाप्नमा सीमित चुनावको नाराले अब काम गर्दैन। प्रदेश सीमांकन विवादलाई संबोधन नगरी चुनावमा जाने तयारी र मानसिकताले जनमतसंग्रहपछि सुधारिएको पञ्चायतका नाममा गरिएको बालिग मतको प्रयोगले भन्दा बढी प्रतिफल दिने अपेक्षा गर्न सकिन्न। राजनीतिलाई अरू धुल्याउने र धमिल्याउने धन्दा जतिसक्यो चाँडो अन्त्य हुनु आवश्यक छ।"
नयाँ वर्ष : नयाँ संकल्प,"नयाँ वर्षलाई सबैले आआफ्नो शैली र ढंगले मनाउने गर्छन्। सभ्यताको विकाससँगै नयाँ वर्षलाई उत्सवका रूपमा मनाउने परम्पराको विकास भइरहेको छ। सञ्चार क्षेत्रले संसारलाई एउटा साँघुरो घेरामा बाँधिरहेको बखत संसारभर मनाइने नयाँ वर्षको शैलीमा एकरूपता आइरहेको विश्वास गर्न सकिन्छ। नयाँ वर्षलाई स्वागत गर्ने तरिका र शैली अलग होलान् तर संसारभरका मानिस नयाँ वर्षमा नयाँ सोचको विकास गर्दै आफूसँग रहेका पुराना सोच त्याग्ने र खराब बानीलाई विसर्जन गर्ने अवसरका रूपमा प्रयोग गरिरहेका हुन्छन्। खासगरी नयाँ पुस्ताका मान्छेहरू नयाँ वर्षलाई उत्साह, उमंग र सफल वर्षका रूपमा अनुवाद गर्ने संकल्प अघि सारिरहेका हुन्छन्। हाम्रै सन्दर्भमा पनि अनेकौं विकृति र विसंगतिले गाँजेको हाम्रो राजनीतिक र सामाजिक संस्कारमाझ राजनीतिक पार्टीहरूले नयाँ वर्षलाई सद्भाव र सहकार्यको वर्षका रूपमा संकल्प गरून्। त्यसो भयो भने अब उप्रान्त संसद् अवरुद्ध हुने थिएन होला अनि बन्द र निषेधको राजनीतिक संस्कारको अन्त्य हुने थियो होला। त्यसैगरी सम्पूर्ण देशवासीले नयाँ वर्षदेखि आफ्नो फोहोर व्यवस्थापनको संकल्प गर्ने हो भने कम्तीमा अबको पुस्ताले फोहोरसँग जुझ्नुपर्ने थिएन कि? नयाँ वर्षलाई केवल पात्रो परिवर्तनको अर्थमा मात्र नलिऔं। उत्तम पुडासैनीजोरपाटी, काठमाडौंअंग्रेजी नयाँ वर्ष जनवरी १ लाई नेपाली टोपी दिवसका रूपमा आज चौथो वर्ष मनाउँदै छांै। नेपाली टोपीलाई अन्तर्राष्ट्रियकरण गर्न मनाउँदै आएको टोपी दिवसले नेपाली समुदायबीच राष्ट्रिय भावना उजागर गर्न समेत भूमिका खेलेको छ। भाषा, संस्कृति, वेशभूषा भनेका हरेक राष्ट्रका राष्ट्रियताका परिसूचक हुन्। नेपाली समुदायमा पनि वेशभूषा, भाषा, धर्म र संस्कृतिले नेपाली र नेपालीत्व भन्ने राष्ट्रिय भावना कायम राखिराख्न महत्त्वपूर्ण भूमिका खेलेको छ। हरेक देशका आआफ्नै सामाजिक पहिचान हुने गर्छन्, जसले त्यो राष्ट्रको पृथक् प्रतिनिधित्व गर्ने गर्छ। तर, नयाँ युगको नयाँ संविधानले राष्ट्रिय पोसाकमा ध्यान नदिँदा अन्तर्राष्ट्रिय समाजमा देशको पहिचान गुमेको भान हुन्छ। देशका प्रतिनिधिहरूले यो विषय गौण बनाइदिँदा राष्ट्रियताको वातावरण फिक्का भएको छ। चाहे पहाडमा बस्ने समुदायले भिर्ने दौरासुरुवाल होस् अथवा तराईमा बस्ने नेपालीले लगाउने धोती कछाड होस् या हिमालमा बस्ने शेर्पाले लगाउने बक्खु र दोचा, यी सबैले सामाजिक पोसाकका रूपमा नेपाली सुगन्ध बाँडेकै छन्। यी सबैले केवल त्यो समाजको सामाजिक प्रतिनिधित्व मात्र बोकेका छैनन्, समग्र मुलुककै पहिचान कायम राखेका छन्। त्यसैले राष्ट्रिय पोसाक खारेज हैन, समाज र वर्गअनुसार एउटा पृथक् पहिचान बोक्ने सामाजिक पोसाक कायम राखौं। जनवरी १ का दिन सबैले आआफ्नो पोसाकसँगै नेपाली टोपी भिरांै, अन्तर्राष्ट्रिय समुदायलाई आफू नेपाली हुनुको पहिचान गराऔं। शुभराज काफ्लेदुम्कीबास१, नवलपरासी"
निर्वाचनको मिति घोषणा गर्न प्रधानमन्त्रीलाई कसैले रोकेको छैन,"राजनीतिक दलहरुबीच बढ्दै गएको टकरावले स्थानीय तह या निकायको निर्वाचन हुने कि नहुने भन्ने अन्योल बढ्दै गएको छ। संविधान संशोधन विधेयक फिर्ता नलिएसम्म संसद् खुल्न दिन्नौं भन्ने प्रमुख प्रतिपक्ष एमाले र संशोधन विधेयक पारित नभएसम्म निर्वाचन हुन दिन्नौं भन्ने मधेसी मोर्चाको चेपुवाबीच निकासको कुनै विकल्प सरकारले दिन सकिरहेको छैन। अबको केही दिनभित्रै राजनीतिक गतिरोधले निकास नपाउने हो भने स्थानीय तह वा निकायको निर्वाचन सम्भव नहुने बताउँछन्, सत्तारुढ कांग्रेसका नेता रामशरण महत। राजनीतिक गतिरोधका कारण २०७४ माघ ८ सम्म स्थानीय, प्रदेश र केन्द्रीय संसद्को चुनाव सम्पन्न हुन सकेन भने ठूलो राजनीतिक क्षति भोग्नुपर्ने विश्लेषण छ। यस्तो अवस्थामा कसरी राजनीतिक निकास निकाल्न सकिन्छ भन्नेबारेमा महतसँग शनिबार कान्तिपुरका कुलचन्द्र न्यौपाने ले गरेको कुराकानीको सम्पादित अंश : राजनीतिक गतिरोधको निकास कहिलेसम्म निस्कन्छ?ठ्याक्कै मिति भन्न त सकिन्न। गतिरोध अन्त्य गर्ने हो भने प्रमुख प्रतिपक्ष एमालेले संसद् चल्न दिनुपर्छ। संसद् जुन ढंगले अवरुद्ध गरिँदै आएको छ, त्यो गलत छ। राजनीतिक अर्थात विधि र संविधानसँग जोडिएका विषयहरूको समस्या समाधान गर्ने थलो संसद् हो। संसद् अवरुद्ध गर्नु भनेको लोकतान्त्रिक विधिमाथिको प्रहार हो। यो खुल्नेबित्तिकै समस्या समाधान हुन्छ। जहाँसम्म संविधान संशोधनका विषय छन्, तिनमा चित्त बुझेको छैन भने असफल बनाउने या संशोधन गर्ने विकल्प छन्।प्रतिपक्षले संसद्मा दर्ता भएको संविधान संशोधन प्रस्ताव राष्ट्रघाती भएकाले छलफलमै लैजान दिन्नँ भन्दै आएको छ नि?यसमा सहमत हुन सकिन्न। राष्ट्रघात हो कि होइन भनेर एमालेले मात्रै भन्ने हो? एमालेले भन्दैमा राष्ट्रघाती हुन्छ? राष्ट्रघाती हो कि होइन भन्ने कुरा त संसद् छलफल भएपछि थाहा हुन्छ। यदि एमालेलाई त्यस्तै लाग्छ भने त्यसलाई प्रमाणित गर्ने थलो पनि संसद् हो। संसद् विधिवत् प्रस्तुत हुनै नदिएर छलफल गर्नबाट रोक्नु प्रतिपक्षको सरासर गैरजिम्मेवारी हो। संवैधानिक रूपमा नै प्रदेशको सीमांकन गर्न मिल्दैन भन्ने दाबी छ नि एमालेको?यसमा केही तार्किक र वैधानिक आधार छन्। प्रदेशको सिमाना हेरफेर गर्दा प्रादेशिक व्यवस्थापिकाले नै त्यसलाई अनुमोदन गर्नुपर्छ। अहिले प्रादेशिक व्यवस्थापिका निर्माण भएको छैन। प्रादेशिक व्यवस्थापिका नै नभएको अवस्थामा प्रदेशको सिमाना हेरफेर गर्न हुन्न भन्ने तर्क र आधार नभएका होइनन्, छन्। तर, त्यसको न्यायिक निरूपण गर्ने थलो सर्वोच्च अदालत हो। न्यायालयको संवैधानिक बेन्चले निरूपण गर्नुपर्छ। यो पनि संसद््मै छलफल हुनुपर्यो नि। संसद्मा छलफल गर्न किन रोक्ने?संसद् खोल भनेरमात्रै एमालेले मान्छ भन्ने लाग्छ? विकल्प छैनन्?सबै पार्टीले आआफ्नो पोजिसन लिने हो भने संविधान नै चल्दैन। मधेसी मोर्चाले जसरी भएपनि संविधान संशोधन गर्नुपर्छ भनेर पोजिसन लिने, एमालेले संशोधनको प्रस्ताव फिर्ता नलिई सदनै चल्न दिन्नँ भन्ने हो भने हलो अड्काएर गोरु चुट्ने काम मात्रै हुनेछ। यसले राजनीतिक समाधान हुन्न। यस्तो अडान गलत हो। दुवै पक्षले पुनर्विचार गर्नुपर्छ। संशोधन प्रस्तावलाई लिएर कांग्रेसभित्रै पनि फरक मत देखिएको छ नि?हो, फरक दृष्टिकोण आउँछन्। मेरा पनि केही रिजर्भेसन छन्। यसमा शंका छैन। प्रदेश नम्बर ५ को सीमांकन हेरफेर गर्ने मामिलामा त्यही क्षेत्रका जनताको विरोध छ। कुनै पनि निर्णयले जुन प्रदेशका जनता प्रभावित हुन्छन् भने त्यस क्षेत्रका जनताको भावनाका आधारमा निर्णय लिनुपर्छ, विपरीत निर्णय लिन हुन्न भन्ने मरो पनि धारणा हो। अन्य साथीको पनि यस्तै धारणा छ। यस विषयलाई प्रादेशिक संसद्मा लगेर निर्णय लिनुपर्छ भन्ने थलो पनि संसद् हो नि। अथवा न्यायालयले निर्णय लिन सक्छ। जनताको भावनाविपरीत केन्द्रीय संसद्ले जबर्जस्ती निर्णय लाद्न सक्दैन। कांग्रेसकै अगुवाइमा अघि बढेको संविधान संशोधनको प्रस्तावले समस्या समाधान दिन सक्दैन भन्ने भनाई तपाईंको हो?हो, यो संशोधन विधेयक स्वयं मधेसी मोर्चालाई पनि चित्त बुझेको छैन। विपक्षी दलहरूले त यसलाई रिजेक्ट नै गरेका छन्। संशोधन विधेयक यही रूपमा पास हुँदैन। सबैलाई अर्थात् कम्तीमा दुई तिहाईलाई चित्त बुझाउनका लागि यसमा संशोधन गर्नुपर्छ। समाधान नै दिन नसक्ने प्रस्ताव कांग्रेसले किन ल्यायो?कांग्रेस र माओवादी केन्द्र सम्मिलित सरकारले ल्याएको प्रस्ताव हो। कांग्रेसभित्रै पर्याप्त छलफल भएर आएको विषय होइन। खासगरी सरकारको नेतृत्व लिएका साथीहरूलाई यो पास भयो भने समाधान दिन्छ भन्ने लाग्यो। त्यही हिसाबले आयो होला। कस्तो खालको संशोधनले समाधान निस्केला त?त्यो त छलफल गरेपछि भन्न सकिन्छ। मेरो विचारमा प्रादेशिक व्यवस्थापिका नबन्दासम्म यसलाई रोक्दा पनि राम्रो हुन्छ। तर, न्यायिक निरूपणको विषय पनि हो। न्यायालयले पनि निर्णय दिन सक्छ। त्यसबाहेक विभिन्न विकल्प छन्। सम्बन्धित क्षेत्रका जनप्रतिनिधिहरूको राय लिन सकिन्छ। अन्तर्राष्ट्रिय अभ्याससमेत भएकाले सम्बन्धित क्षेत्रमा जनमत पनि लिन सकिन्छ। ५ नम्बर प्रदेशको मुद्दा भनेको मधेस र पहाडबीचको होइन। यो त्यहीँका जनताको मुद्दा हो। बाहिरको शक्तिले त्यसलाई निर्धारण गर्ने होइन। एमालेले त यसलाई विखण्डनकारी प्रस्ताव भनेको छ नि?होइन। यो राष्ट्र टुक्रयाउने प्रस्ताव होइन। प्रत्येक नेपालीमा देशभक्तिको भावना छ। अढाई सयभन्दा पनि पुरानो मधेस, पहाड र हिमालको अटुट सम्बन्ध सजिलैसँग विखण्डन हुन सक्दैन। मधेसी मोर्चा त संशोधन प्रस्तावलाई स्वीकार गर्ने ठाउँमा आइपुगेको छ नि?मोर्चाले योभन्दा बढी माग गरेका छन्। यो प्रस्ताव प्रस्तुत होस् भन्ने चाहना मात्रै हो। उहाँहरूले भनेर मात्रै हुन्न। संसद््मा सबै सांसदलाई संशोधन राख्न पाउने अधिकार छ। कुनै पनि विधेयक संसद्मा प्रस्तुत हुनासाथ त्यही रूपमा पास हुन्छ भन्ने छैन। सांसद र पार्टीहरू स्वतन्त्र छन्। अहिलेको प्रस्ताव अस्वीकृत हुन पनि सक्छ या संशोधनसहित पास हुन पनि सक्छ। अहिले खासगरी तीन प्रमुख दलबीच भइरहेको छलफलले गतिरोधको निकास दिन सक्छ?औपचारिक छलफलमा कुरा मिल्ला र निकास निस्केला भन्ने मलाई लाग्दैन। औपचारिक बैठकमा सबैले पार्टीका औपचारिक धारणा राख्ने हो। मिलनबिन्दु कमै हुन्छ। साँच्चै मिलाउने हो भने शान्त कूटनीति अर्थात् अनौपचारिक बैठकबाट समाधान निकाल्न सकिन्छ। औपचारिक बैठकबाट समाधान निस्केको मैले बिरलै देखेको छु। त्यस्तो खालको प्रयास भएको छैन त?त्यस्तो खालको प्रयास भएको देखिएको छैन। मधेसमा पनि धेरै पार्टी छन्। एउटा पार्टीले धारणा राख्नासाथ अर्कोले चर्को धारणा राख्न थाल्छ। एमालेले पनि एकदमै रिजिड धारणा राखेको छ। यो ठीक होइन। केही दिनअघि कांग्रेसका वरिष्ठ नेता रामचन्द्र पौडेलले सबै विषयलाई प्याकेजमै हल गर्नुपर्छ भनेर प्रस्ताव राख्नुभएको थियो। प्याकेजमै सहमति खोज्ने प्रयास भइरहेको छ कि?यो त सबभन्दा राम्रो हो। अहिलेको आवश्यकता भनेको स्थानीय निर्वाचन हो। संविधान संशोधन त जहिले पनि हुन सक्छ। संशोधन प्रस्तावलाई संसद्मा पेस गर्न दिने, छलफल अघि बढाउने र निर्णय लिन महिनौं लाग्छ। यो तुरुन्तै हुने होइन। स्थानीय निर्वाचन त वैशाखभित्रै हुनुपर्छ। यसलाई स्थगित गर्ने कुनै पनि बहाना खोजिनु हुन्न। स्थानीय निर्वाचन तुरुन्त घोषणा गरिहाल्नुपर्छ। मधेसी मोर्चालाई चित्त नबुझाईकन स्थानीय निर्वाचन सम्भव छ र?संसद्मा संशोधन विधेयक पेस भइसकेपछि चित्त बुझाउनुपर्छ। पास गराउने ग्यारेन्टी त कसैले लिन सक्दैन। अहिलेको प्रतिबद्धता भनेको संसद्मा पेस गर्ने हो। एमालेले पनि अड्डी लिइरहन हुन्न। संशोधन प्रस्ताव आफ्नो गतिमा जान्छ। निर्वाचन आफ्नै गतिमा जान्छ। स्थानीय निर्वाचनलाई भाँजो हाल्ने काम प्रमुख प्रतिपक्ष र मधेसी मोर्चा कतैबाट पनि हुनु हुन्न। प्रमुख दलहरूले नै स्थानीय निर्वाचन टार्न खोजेकाले राजनीतिक गतिरोध लम्बिएको त होइन?मलाई त प्रधानमन्त्रीको भूमिका देख्दा निर्वाचन टार्न खोजेको जस्तो आशंका पनि लाग्दै छ। स्थानीय निर्वाचनको मिति घोषणा गर्न प्रधानमन्त्रीलाई कसैले रोकेको छैन। निर्वाचन घोषणा भइसकेपछि सबै दल निर्वाचनतिर जान्छन्। पुरानो संरचनाकै स्थानीय निकायमा निर्वाचन हुने हो भने सबै दल निर्वाचनमा जान्छन्। केही जिल्लामा समस्या आयो भने त्यसलाई स्थगन गर्न पनि सकिन्छ। कांग्रेस, एमाले र माओवादीबीच स्थानीय तहकै निर्वाचनमा जाने समझदारी भएको होइन र?बैठकपिच्छे नयाँनयाँ कुरा आएका छन्। विभिन्न विचारधारा आउँछन्। एउटा विचार बोकेको व्यक्तिले बाहिर प्रेसलाई भन्दा आफ्नो कुरालाई पार्टीको विचार भनेर दिइरहेको हुन्छ। त्यही अनुसार प्रेसमा आउँछ। धेरैजसो राजनीतिक दलका नेताबीच पुरानो संरचनामै निर्वाचन गराए सहज र सजिलो हुन्छ भन्ने धारणा छ। तर, सैद्धान्तिक रूपमा नयाँ संरचनामा जानुपर्छ भन्ने पनि छ। सैद्धान्तिकभन्दा व्यावहारिक कुरालाई बढी ध्यान दिएको हो। पुरानो संरचना अर्थात् स्थानीय निकायको चुनावमा जानुपर्छ भन्नुको अर्थ संघीयताबाटै पछि हट्ने खोजेको त होइन?कसरी पछि हट्ने कुरो हुन्छ? संघीयता भनेको प्रदेशको विभाजन हो। प्रदेश विभाजनमा स्थानीय निकायको निर्वाचनले कहाँ र कसरी असर पुर्याउँछ? संविधान नबुझ्नेले मात्रै यस्तो धारणा राख्ने हो। संविधानले पनि नयाँ संरचना नबनेसम्म पुरानै संरचना रहन्छ भन्ने व्याख्या गरेको छ। स्थानीय निकायको निर्वाचनले त नयाँ संरचनालाई झन् मजबुत बनाउँछ। तर, नयाँ संरचनामा जाने हो भने झनै जटिलता आउन सक्छ। हतार हतारमा नयाँ संरचनामा निर्वाचन गर्दा नयाँ विवाद उत्पन्न हुन सक्छ। यसले प्रादेशिक संरचनामा समेत बाधा पुर्याउँछ। राजनीतिक विकासक्रम भनेको क्रमश: जानुपर्छ। धेरै वितृष्णा र झगडा ल्याउने काम भयो भने नयाँ संविधानप्रति वितृष्णा सुरु हुन थाल्छ। स्थानीय पुन:संरचना आयोगले दिएको रिपोर्टमै विवाद हुन्छ। विवाद भएपछि निर्वाचन हुनसक्दैन भन्न खोज्नुभएको हो कि?विवाद हुन सक्छ। जिल्लाजिल्लामा ठूलो विवाद छ। कथंकदाचित विवाद भएन रे। तैपनि नयाँ संरचनाअनुसार निर्वाचन गर्नका लागि मतदाता नामावलीलगायत सबै पूर्वाधार नयाँ किसिमले गर्नुपर्यो। निर्वाचन नै भयो भने पनि आवश्यक जनशक्ति र भौतिक पूर्वाधार पनि चाहियो। अहिले ७८ वटा गाविस मिलाएर एउटा गाउँपालिका बनाउन प्रस्ताव गरिएको छ। गाउँपालिकाको केन्द्र कहाँ राख्ने भन्नेमा विवाद देखिनेवाला छ। त्यसैले नयाँ खालको संरचनामा जाँदा धेरै समस्या हुन सक्छ। त्यसैले पुरानै संरचनाअनुसार निर्वाचन गर्नुपर्छ भन्ने मेरो मान्यता हो। तर, कांग्रेस स्थानीय तहकै निर्वाचनका लागि तयार भएको होइन र?केही लागेन भने भने नयाँ संरचनामा पनि जाने भन्ने हो। त्यो त बाध्यताको कुरा हो। तर, सहज, सुगम ढंगले जाने हो भने पुरानै संरचनामा निर्वाचन हुने सुनिश्चित हुन्छ। तर, नयाँ संरचनामा जाँदा निर्वाचन नै हुन्छ कि हुन्न भन्ने सुनिश्चितता पनि देखिन्न। गतिरोधको मुख्य चुरो सरकारमा सहभागिता र नेतृत्वको विषय पनि छ भन्ने आइरहेको छ। साँच्चै हो?सरकारको कारबाहीको विषयमा म धेरै टीकाटिप्पणी गर्न चाहन्नँ। सबै कुराले म प्रसन्न छु भनेर लाग्दैन। प्रमुख प्रतिपक्ष एमालेले सरकार खोजेको भन्ने विषय मलाई लाग्दैन। प्रतिपक्षी दलका नेताहरूसँग कुरा गर्दा सरकारसँग आसक्ति देखेको मैले पाएको छैन। लुकेको कुरा पनि हुन सक्छ। प्याकेजमै कुरा आएको सरकार समेतको विषयलाई लिएर होइन?सत्ताकै लागि बाँडफाँड हो भने नयाँ निर्वाचनका लागि राष्ट्रिय सरकार पनि बन्न सक्छ। खुला भएर छलफल गर्नुपर्यो। लुकाउनु भएन। अन्तमा, समय घर्किंदै जाने र वैशाखभित्र स्थानीय निकायको निर्वाचन हुन नसक्ने अवस्था आएपछि एकैचोटि केन्द्रीय अर्थात संघीय संसद्को निर्वाचन गरौं भन्नेमा त नेताहरू लागेका होइनन्?यो हो भने मुलुकमा ठूलो संकट आउँछ। वैशाखभित्र निर्वाचन भएन भने स्थानीय निकायको निर्वाचन हुन सक्दैन। तीनवटै संरचनाको निर्वाचन भनेको एकैचोटि सम्भव हुन्न। पहिला स्थानीय निकायको निर्वाचन सक्ने हो भने प्रादेशिक र संघीय संसद्को निर्वाचन एकैचोटि गर्न सकिन्छ। त्यो स्वाभाविक पनि हुन्छ। निर्वाचन नगराएर संसद्को म्याद बढाउने स्थिति आउन दिन हुन्न, रोक्नुपर्छ ।"
"तराई, मधेस र भ्रमको तुवाँलो","परिभाषामा विवादपदावलीको प्रयोगका हिसाबमा मधेस विवादास्पद र विचाराधीन छ ।२०६२६३ को शान्तिपूर्ण जनक्रान्तिपश्चात् मधेस, एक मधेस प्रदेशदुई प्रदेश, मधेसी र मधेसी मोर्चा जस्ता पदावलीको प्रयोग व्यापक बनाइएको छ । पहिलो मधेस आन्दोलन (२०६३६४) र दोस्रो मधेस आन्दोलन (२०७२७३) का क्रममा एक सयभन्दा बढी व्यक्तिको ज्यान गइसकेको छ । जबकि राणा शासनको अन्त्यको शंखघोष गर्न चार अमर सहिद गङ्गा, शुक्र, दशरथ र धर्मभक्तले मात्रै त्यति ठूलो जागरणको ऐतिहासिक भूमिका निर्वाह गरेको सहादतगाथा छ । पञ्चायती तानाशाहीको अन्त्यका खातिर ४५ जना योद्धाहरूले जीवन आहूति दिनु पर्याप्त थियो । गणतन्त्रका लागि २५ जनाको सहादतले आधारभूमि सिर्जना गरेको विदितै छ । तर मधेस, मधेस स्वायत्त राज्य, मधेस प्रदेश मधेसवाद स्वतन्त्र मधेसआदिको प्राप्ति नौ दर्जनभन्दा बढी नागरिकको ज्यान गुमिसक्दासमेत निकट होइन, अझ विकट बनिरहेको अवस्था छ । नगद ५० लाख क्षतिपूर्तिको प्रलोभन पस्केर यसरी सयौं व्यक्तिको बलिदान व्यर्थ र खेर जानु हुँदैनथ्यो । यसको कारण र परिणतिको वस्तुनिष्ठ समीक्षा आवश्यक छ । यसप्रकार वरपर ल्याउन खोज्दा परपर हुँदै जाने मधेस आखिरमा के हो त? यो प्रश्न आज धेरैको मनमस्तिष्कमा उठिरहेको छ ।ऐतिहासिकभौगोलिक हिसाबले हेर्दा भेटिने मध्यदेश वा मधेस हालको नेपालमा पर्दैनछैन । तसर्थ: यसको प्रयोग नै गलत छ । प्रशासनिक विभाजनका हिसाबले वडा, गाउँनगर, जिल्ला, अञ्चल, विकास क्षेत्र, प्रदेश कहीँकतै यसको प्रयोग र अस्तित्व पाइँदैन । जातीय हिसाबले छुट्टै मधेसी थर कसैको छैन । भाषिक हिसाबले यस्तो कुनै ठाउँ छैन, जहाँ मधेसी नामक अलग भाषा बोलिन्छ, बरु मिथिला, अवधी, भोजपुरी, थारू, राजवंशी, उर्दू, बज्जिका आदि भाषा बोल्ने मानिस बसोबास गर्ने अलगअलग क्षेत्रलाई एकमुष्ट ढङ्गले मधेसका रूपमा चिन्नेचिनाउने गर्न खोजिएको छ । सांस्कृतिक हिसाबले त झन् अलग्गै मधेसी संस्कृतिको अस्तित्व नै छैन । इतिहासमा मिथिला, सिम्रौनगढ, विराट र सेनआदि अनेकन् राज्यहरू पाइन्छन्, तर मधेस राज्य कहीँकतै थिएन । वास्तवमा यो शब्दको प्रयोग ००७ पछि छिटफुट, ०१५ मा सामान्यत: ०४० पछि यदाकदा, ०४५ पछि सद्भावना का नाममा, ०५० पछि गैरसरकारी संस्था मधेसी जनअधिकार फोरम का रूपमा र ०६२०६३ सालपछि मधेसी जनअधिकार फोरम नामक राजनीतिक पार्टीका हैसियतमा, अनि त्यसको विभाजनपश्चात् लोकतान्त्रिक, गणतान्त्रिक, संघीय आदि अनेक पुच्छरका रूपमा र तिनको मोर्चाबन्दीपछि मधेसी मोर्चा का रूपमा अभिव्यक्त भएको र अस्तित्वमा रहेको स्पष्टै छ । मधेसी न अलग राज्य हो न त राष्ट्रियता नै । यसलाई जबर्जस्ती मधेसी राष्ट्रियता का रूपमा दुष्प्रचारित गर्नु झनै तथ्यहीन कुरा हो । जनसंख्या, भूगोल, भाषा, वैधानिकता र इतिहास हरेक हिसाबले मधेस नामक अलग राष्ट्रियता स्थापित छैन र हुन सक्दैन । मधेस का नाममा भावना भड्काउने, अलगावको वीजारोपण गर्ने, नेपाल राष्ट्रलाई कमजोर पार्ने र बिखण्डनको धम्कीपूर्ण हुंकारमा आआफ्नो स्वार्थका रोटी सेक्ने यो रवैया विगत एक दशकदेखि मिथ्या प्रचार, भ्रान्ति र तुवाँलो सिर्जना गर्न निरन्तर जारी छ । जनमतका हिसाबले संविधान सभामा मधेसबाट उपस्थित ११६ सभासद्मध्ये यो केवल ११ जना अर्थात् १० प्रतिशतलाई मात्रै प्रतिनिधित्व गर्ने अत्यन्त झिनोमसिनो हिस्सा हो । प्रक्रियाका हिसाबले ९० प्रतिशतको निर्णयलाई स्वीकार गर्न नसक्ने १० प्रतिशतको अराजकतावाद मात्र हो । सैद्धान्तिकदार्शनिक रूपमा मधेसवाद को समेत चर्चा गर्न खोजेको पाइन्छ, तर यो कुनै दार्शनिक मान्यता त झन् हुँदै होइन । माक्र्सवाद, लेनिनवाद, उदारवाद सुधारवाद, गान्धीवाद जस्तै अलग मधेसवाद (मधेसइज्म) हुन सक्दैनहोइन । यसरी राजनीतिक हिसाबले मधेस छुट्टै केही नभएर राजनीतिक हथकण्डा मात्र हो ।सीमांकन हेरफेर असंवैधानिकसंविधानले अनुसूची४ मा प्रस्ताव गरेको प्रादेशिक सीमांकन धारा २७४ बमोजिम प्रदेशसभाको सहमति र निर्णय एवं सहभागिताअन्तर्गत मात्रै हेरफेर गर्न सकिन्छ । संघीय संसद् (रूपान्तरित व्यवस्थापिकासंसद्) ले अनुसूची६ मा रहेका प्रदेश, केन्द्र, स्थानीय तह वा मिश्रित अधिकार हेरफेर गर्नसमेत प्रदेश सभाको सहमति अनिवार्य हुन्छ । अन्यथा प्रदेश सभा नभएको स्थितिमा केन्द्रले प्रदेशका अधिकारको हेरफेर गर्न निर्णय गरे पनि प्रदेश सभाको गठनसँगै एक वर्षपछि त्यस्तो निर्णय र कानुन स्वत: खारेज हुने संवैधानिक व्यवस्था छ । अहिले सीमांकन हेरफेर गर्न सकिने संविधानत: कुनै व्यवस्था छैन । तसर्थ: यो संविधानविपरीतको प्रस्ताव हो । यस्तो असंवैधानिक प्रस्तावमाथि व्यवस्थापिकासंसद््मा छलफल र निर्णय गर्न मिल्दैन । यही कारण प्रमुख प्रतिपक्षलगायत ९ वटा राजनीतिक दलका २०१ (एक तिहाईभन्दा बढीको प्रतिनिधित्व गर्ने) सांसदहरूले यो प्रस्ताव छलफलयोग्य नै छैन भनी संसद्को कारबाही एक महिनादेखि अवरुद्ध पार्दै आएका छन् । यो प्रस्ताव दुई तिहाई संख्या नपुगेर पारित नहुने निश्चित छ भने यसमा जबर्जस्ती किन? यो प्रस्ताव किस्ताकिस्तामा तराईमधेस र पहाडलाई अलग पार्ने मनसायका साथ ल्याइएको छ । पहिले २ नं प्रदेशलाई पहाडबाट अलग गर्न जोड गरियो र भनियो यत्ति गर्दा सबैलाई मान्य हुन्छ भने किन नगर्ने? ठीकै छ, समस्या समाधान होस् भनी सम्झौताका रूपमा यो गलत निर्णय स्विकारेर संविधान जारी भयो । अहिले २ नं प्रदेशलाई अलग पार्न हुने, ५ नं प्रदेशलाई अलग गर्दा के हुन्छ भन्ने तर्कका साथ बहस गरेको पाइन्छ । हृदयेश त्रिपाठी, सर्वेन्द्रनाथ शुक्ला, बृजेशकुमार गुप्ता र अभिषेकप्रताप शाह आदिले त्यही नजिर को त्यान्द्रोमा ५ नं प्रदेशबाट पहाडका पाँच जिल्ला (पाल्पा, गुल्मी, अर्घाखाँची, प्यूठान, रोल्पा र आधा रुकुमसमेत) अलग गर्न पैरवी गरेको पाइन्छ । कथंकदाचित यसमा सम्झौता गरेर पहाड र तराई अलग गर्न सम्झौता गरिएको खण्डमा भोलि ७ नं प्रदेशबाट कैलाली र कञ्चनपुर तथा १ नंं प्रदेशबाट झापा, मोरङ र सुनसरी जिल्लालाई यसैगरी अलगअलग गरिनेछ ! यसप्रकार किस्ताकिस्ता गरेर पहिले एक मधेस : दुई प्रदेश कायम गरिनेछ र अन्तिममा दुवै प्रदेशको निर्णयले ती दुई वटालाई परस्परमा मर्ज गरेर एक मधेस : एक प्रदेश बनाउने काम हुनेछ । जबकि यो पहिलो संविधानसभाले २०६४ सालमै अस्वीकार र खारेज गरिसकेको प्रस्ताव हो । पूर्व मेचीदेखि पश्चिम महाकालीसम्म एक मधेस स्वायत्त प्रदेश (!) कायम गरेपछि स्वतन्त्र मधेस वा अलग मधेसी राष्ट्रियताको पैरवी गर्दै मधेस स्वतन्त्र राज्य, मधेस देशआदिको वकालत गर्ने र काठमाडौंलाई घेरा हालेर आफ्नो निहित स्वार्थ पूरा गर्न बाध्य पार्न खोजिने निश्चित छ । यसरी हाकाहाकी संघीयताका नाममा सारा जनमत, प्रक्रिया र निर्णयलाई अस्वीकार गर्दै ग्रान्ड डिजाइन अनुरूप यो चलखेल भइरहेको तथ्यलाई सबैले हेक्का राख्नुपर्छ । राष्ट्रपति विद्यादेवी भण्डारीले बोलाउनुभएका कतिपय परामर्श बैठक तथा राजनीतिक दलहरूका केही छलफलमा मधेसी मोर्चाका नेता महन्थ ठाकुरका अभिव्यक्तिले यही तथ्य स्पष्ट गर्छन् । यो यथार्थलाई आँखा चिम्लेर वा नदेखेजस्तो गरेर कुनै सम्झौता वा गलत निष्कर्षमा पुग्नु अनुचित हुने निश्चित छ । पहिले नागरिकता, अनि घरबास र देश २०५१ सालमा गठित धनपति उपाध्याय नेतृत्वको नागरिकता आयोगले तराईमा १० लाख नेपालीहरू नागरिकताबाट वञ्चित रहेको प्रतिवेदन प्रस्तुत गरेको थियो । यो वास्तविक नेपाली नागरिक नागरिकताबाट वञ्चित रहेको तथ्य थियो । तर नेपालमा नागरिकता समस्या को हौवा सिर्जना गरी हालसम्म सूर्यबहादुर थापा प्रधानमन्त्री हुँदा ३० लाख १२ हजार, लोकेन्द्रबहादुर चन्दका पालामा जितेन्देवको कार्यदलले ३४ हजार ९८५ र गिरिजाप्रसाद कोइरालाको कार्यकालमा ०६३६४ सालमा २६ लाख १५ हजार ६ सय १५ गरी ५७ लाखभन्दा बढीलाई नेपाली नागरिकता बाँडिएको छ । यसमा कति वास्तविक नेपाली र कति गैरनेपाली (भारतीय !) थिए? जबकि भारतीय विदेशमन्त्री जसवन्त सिंहले ०५८ मा ४० लाख भारतीय मूलका व्यक्तिहरू नेपाली नागरिकताबाट वञ्चित रहेको वक्तव्य दिएका थिए । नागरिकता समस्या बल्झाउन सुरुमा ०३७ को जनमत संग्रहमा मतदाता रहेका व्यक्तिहरूलाई नागरिकता दिनुपर्ने माग र सिफारिस (!) गरिएको थियो । यो कुनै लुकेको कुरा होइन कि तराईका जमिन्दार, पञ्च र तिनका पृष्ठपोषकहरूले जनमत संग्रहमा आफ्ना थुप्रै पृष्ठपोषक भारतीयलाई मतदाता बनाएर भोट खसाल्न लगाई बहुदल लाई हराएर निर्दलीय पञ्चायतलाई विजयी बनाउन योगदान गरेका थिए ! यो कदम प्रकारान्तरले नेपालभित्र पुस्तौंपुस्तादेखि बसोबास गर्दै आएका वास्तविक तराईवासी नेपालीलाई अल्पमतमा पारेर परिणामत: नेपालीमाथि गैरनेपालीले शासन र दलनमलन गर्ने षड्यन्त्रको प्रयोग थियो । पछि ०४६ अघि नेपालमा बसोबास गर्दै आएका र ०६३ मा जन्मका आधारमा नागरिकता प्राप्त गर्ने ढोका खोलेर नेपाल देश नै नागरिकताको मछली बजारजस्तै बन्न पुग्यो । र, यहाँ पैसामा माछा किनेजस्तै नागरिकता किन्न पाइने हाट लगाउने काम गरियो । ०६३६४ को नागरिकता वितरण कार्यक्रम अभियान यस्तै एउटा हाटबजार थियो, जसमा २६ लाखमध्ये २३ लाखभन्दा बढीले वंशजका आधारमा नागरिकता प्राप्त गर्न सके जसमध्ये एकदमै कम मात्र नेपाली थिए ! तिनैले माधव नेपालको घर रौतहटमा आगो झोस्ने, बीपी कोइराला र मनमोहन अधिकारीका सालिक ढाल्ने तथा तराईबाट पहाडी मूलका नागरिकलाई जबर्जस्ती विस्थापन गर्दै तिनका घरजग्गा कब्जा गर्ने आदि काम गरेको प्रस्टै छ । अंगीकृत नागरिकता प्राप्त गर्न त यहाँ यस्तो सहजता छ कि कोही भारतीय केटीले बिहान जानकी मन्दिरमा एउटा नेपाली केटा समाएर सिन्दुरपोते लगाउने, १२ नबज्दै सांसद मनोनीत हुने र ५ बज्दा नबज्दै मन्त्रीको शपथग्रहण गरिहाल्ने निश्चितता जस्तै छ ! अहिलेको संसद््मै यस्ता १३ जना अंगीकृत सांसद र मन्त्रिपरिषद्मा एक जना मन्त्री विराजमान रहेको पाइन्छ। यो प्रक्रियाले वनसाङ्लाले घरसाङ्लालाई खानेनिल्ने अर्थात् वास्तविक तराईवासी नागरिकलाई पछि पार्दै सांसदमन्त्री बनेर मधेसीले तिनीहरूमाथि शासन गर्ने क्रम बढ्दो छ । अनेक थरी बाजा : एउटै ताल यतिबेला देशभित्र मधेस जोडिएका विभिन्न राजनीतिक दल अस्तित्वमा छन् । तिनका अनेकन् समूह (१९ वटा) विद्यमान छन् । यस्ता धेरै वटा समूह भए पनि अनेकन् बाजा : एउटै ताल भनेझैं मधेसी मोर्चाका रूपमा मोर्चाबन्दी कायमै छ । एउटै पार्टीका रूपमा चल्नरहनचाहिं नसक्ने, तर पति चुनावमा पराजित हुने र पत्नी मधेसी मतदाताको सांसद मनोनीत हुने अर्थात पति वा पत्नीमध्ये एकजना सांसद हुनैपर्नै (!) यो दुर्लभ दृष्टान्त यहाँ देख्न सकिन्छ ।अझ उपेन्द्र यादवदेखि महन्थ ठाकुर, राजेन्द्र महतो, जयकृष्ण गोइत, सिके राउतसम्म सबैको एउटै स्वरमा मधेसी राष्ट्रियता (!) त गुञ्जायमान नै भएको पाइन्छ । रक्सौलदेखि रत्नपार्कसम्मको एक्सप्रेस मा यसबारेमा धेरै खालको अभ्यास र बाछिटा देखिइसकेका छन् । नेपाली इतिहासको मजाक नै यो हो कि नेपाली कांग्रेसबाट अलग भएर तराई कांग्रेस बनाएका वेदानन्द झा, भद्रकाली मिश्रदेखि नेपाली कांग्रेसको कोषाध्यक्ष त्यागेर तराईमधेस लोकतान्त्रिक पार्टी (तमलोपा) गठन गरेका महन्थ ठाकुरसम्मको अतृप्त आकांक्षा पूरा गर्ने प्रयोगशाला यो मुलुक, अझ मधेस भइरहेको छ । सहिद को रगतसँगै सौदाबाजी गरेर ५६ जना मधेसी महोदयहरू पटकपटक मन्त्री बनिसक्दा समथर मधेसमा धुवाँ, धुलो, मरुभूमीकरण, सिंचाइ समस्या, आवास, सडक बेथिति र बेरोजगारीको समाधान होइन, तिनका अझ अग्ला पहाड खडा भएका छन् । सरकारमा रहँदाबस्दा मधेस निदाउने तर सरकारबाट बाहिरिनासाथ जुकाजस्तो जागिहाल्ने ! तराईमधेसका नयाँनयाँ प्रतिभाहरू सांसदमन्त्री बन्न सधैं अयोग्य हुने, तर एउटै अनुहार दिक्कलाग्दो गरी मन्त्रीसांसद भइरहनुपर्ने ! यता केही वर्षमा नेपालमा यो बडो विरोधाभास निरन्तर देख्न पाइएको छ ।राजतन्त्रको अन्त्य हुनासाथ पहिलो राष्ट्रपतिउपराष्ट्रपति तराईवासी राजनीतिज्ञन्यायसेवी (!) नै बन्दासमेत सन्तोष र गौरवबोध नहुने स्थिति झनै प्रश्नसूचक हो । उल्टै एउटै देशअन्तर्गत मधेसमा पहाडी औपनिवेशीकरण (आन्तरिक) को दुष्प्रचार गर्न लज्जाबोधसम्म भएको पाइँदैन । स्वयम्भू का दुईवटा आँखाले न्यायअन्याय देख्न र छुट्याउन पो छाडेका हुन् कि ! यहाँ नश्लवादको विभेद र शोषणको हुइयाँ मच्चाउने क्रम जारी नै छ ।निष्कर्ष मधेसी मोर्चा त संविधान निर्माण, जारी र कार्यान्वयन प्रत्येक चरणमा असन्तुष्ट नै छ । प्रक्रियामा मतदानबाट टुंग्याइसकेको विषयलाई ताजा जनादेशमार्फत् दुई तिहाई बहुमत ल्याएर मात्रै परिवर्तन गर्न सकिन्छ र पाइन्छ । रूपान्तरित विद्यमान संसद््को त यो काम हुँदै होइन । तर मधेस राज्यको मृगतृष्णा पूरा हुन र गर्न सम्भव छैन। यसमा कुनै समाधान र सम्झौता हुनासाथ त मधेसको राजनीति सकिइहाल्यो ! संविधानमा पहिलो संशोधन गर्दा ०७२ फागुन १६ मा यत्ति मात्र भए मान्य हुन्छ भन्नेभनाउने र जिम्मा लिनेसमेत गरियो, तर त्यत्तिले पुगेन । अहिले दर्ता गरिएको दोस्रो संशोधनको प्रस्तावसमेत हामीले खोजेजस्तो छैन, भएन र परिमार्जन गर्नुपर्नेछ, अन्यथा जस्ताको तस्तै पारित गरे पनि स्वीकार्य र मान्य नहुने भनिरहेको स्थिति छ । यसरी एकपछि अर्को गरी आफ्ना माग अरूमार्फत् पूरा गर्दै जाने, तर सम्झौताचाहिँ कुनै नगर्ने र मधेसी भावना भड्काइरहने ! असन्तोष छरिरहने !! यस्तो यत्न जारी छ । सकेसम्म स्थानीय निकायको नयाँ संरचना बन्नै नदिने, चुनाव त परैको कुरा भयो । कथंकदाचित चुनाव हुने भयो भने यही असन्तोषको तावामा रोटी सेकेर आफ्नो स्वार्थसिद्ध गर्न तल्लीन हुने !! यो रवैया, अभ्यास र यथार्थलाई समयमै बुझेर सरकार, राजनीतिक दलहरू, सञ्चार क्षेत्र, बुद्धिजीवी र आम सचेत नागरिक एकताबद्ध भई संविधानको कार्यान्वयन गर्न अग्रसर हुनुको अर्को विकल्प छैन । यसप्रकार मधेसी मोर्चा का लागि मधेस यस्तो लक्ष्य भएको छ, जसलाई दीर्घकालीन प्राप्तिका रूपमा प्रचार गरिरहनैपर्छ । तिनले चुनावको नाम सुन्नै नसक्ने या चुनाव हुनै नदिने हुंकार गरिरहेका छन्। यसरी ५६ जना व्यक्तिले राष्ट्रको नियमित जीवन नै अवरुद्ध पारेर आफ्नो मुठ्ठीमा पार्न खोज्नु स्वीकार्य छैन र हुन सक्दैन । थापा एमालेका केन्द्रीय सदस्य हुन् ।"
२०१६ का चर्चित हलिउडबलिउड फिल्म,"अंग्रेजी क्यालेन्डरमा वर्ष २०१६ ले बिदा लिँदै छ। तर यस वर्ष हलिउडका केही फिल्मले भने दर्शकबाट छिट्टै बिदा लिने छैनन्। समीक्षात्मक रूपमा र बक्सअफिस कलेक्सनका आधारमा केही फिल्मले यस वर्ष चर्चा बटुलिरहे। दुई महिनापछि हुने ओस्कार अवार्डमा वर्ष २०१६ मा उत्कृष्ट हुन सक्ने अडलसहितका फिल्मका सूची बन्न थालिसकेका छन्। जसमा केही फिल्म धेरैको उत्कृष्ट सूचीको रोजाइमा परेका छन्।सनडान्स फिल्म फेस्टिभलबाट प्रिमियर गरिएको केन्नेथ लोनर्गानको फिल्म म्यान्चेस्टर बाई द सी लाई धेरैले ओस्कारमा बेस्ट फिल्मको दाबेदार मानेका छन्। अमेरिकन फिल्म इन्स्टिच्युटले क्यासी एफ्लेक स्टारर यस फिल्मलाई वर्षका उत्कृष्ट दस फिल्मको सूचीमा समेटेको छ। गोल्डेन ग्लोबमा उत्कृष्ट फिल्मसँगै निर्देशक, अभिनेता, स्क्रिनप्ले र सहअभिनेत्रीमा मनोनीत भएकोले पनि म्यान्चेस्टर बाइ द सी को चर्चा चुलिएको हो। तीन ओस्कार जित्न सफल म्युजिकल ड्रामा हीपलास निर्देशन गरेकै डामेन चाजेलीको ला ला ल्यान्ड ओस्कार दौडमा अर्को बलियो प्रतिस्पर्धी फिल्म हो। एम्मा स्टोन र रायन गोस्लिङ अभिनीत फिल्मलाई भेनिस फिल्म फेस्टिभलमा गतिलो समीक्षा मिलेको थियो।फिल्ममा उदयीमान अभिनेत्री र ज्याज म्युजिसियनबीचको लभस्टोरी केन्द्रित छ।नटाली पोर्टम्यान स्टारर बायोपिक ज्याकी यस वर्ष रिलिज गरिएको अर्को उत्कृष्ट फिल्ममध्ये एक हो। पूर्व अमेरिकी राष्ट्रपति जोन एफ केनेडीकी पत्नी ज्याकीको जीवनीमा आधारित उक्त फिल्मले उनको पति जोनको हत्या हुनु अघि र पछिको अवस्थालाई समेट्न खोजेको छ। एमी अदाम्सको अभिनयकै कारण फिल्म अराइभल अर्को हेर्नुपर्ने फिल्मको सूचीमा परेको छ। साईफाई फिल्ममा अचानक एलियन पृथ्वीमा आएपछिको अवस्था चित्रण गरिएको छ। अदाम्सले फिल्ममा एक डाक्टरको भूमिका निर्वाह गरेकी छन्। निर्देशक अल्बर्टो बारबेराले यस वर्ष द ब्लाइन्ड क्राइस्ट मार्फत धमाका मच्चाउने आशा लिइएको छ। फिल्मको प्रिमियर नहुँदै चर्चा चुलिएको छ। द जंगल बुक ले २०१६ मा गतिलै चर्चा बटुल्यो भने रग वन : अ स्टार वार्स स्टोरी पनि वर्षको उत्कृष्ट फिल्ममा अटाएको छ। इपिक स्पेस ओपेराले अमेरिकी बक्सअफिसमा मात्रै ३४ करोड डलर कमाइ गरी आमदर्शकमा समेत रुचाइएको फिल्ममा परेको छ, जब कि फिल्म २० करोड डलरमा बनेको हो। चर्चा कमाउने पंक्तिमा सुपरहिरो फिल्म डेडपुल पनि अघि देखियो। मार्भल कमिक्स क्यारेक्टरमा आधारित फिल्ममा डेडपुललाई एन्टी हिरोको रूपमा देखाइएको छ। जसले आफ्ना लागि खतरा बनेका मान्छेलाई नै आक्रमणको तारो बनाएको कथालाई फिल्मले उतारेको छ।उता, बलिउडमा पनि २०१६ मा केही फिल्मले राम्रै चर्चा पाए। अक्षयकुमार अभिनीत एयरलिफ्ट ले यसको सुरुवात गर्यो। राजाकृष्ण मेनन निर्देशित फिल्मले सद्दाम हुसेनमाथि अमेरिकी आक्रमणका बेला कुवेत छोड्न बाध्य भारतीयहरूलाई एक व्यापारीले गरेको उद्दारलाई दर्साइएको छ। फिल्मले समीक्षक र बक्सअफिस दुवैबाट राम्रो प्रतिक्रिया पाएको थियो। त्यसैगरी २२ वर्षीया एयर होस्टेस निरजा भनोटको जीवनीमा आधारित फिल्म निरजा ले आतंककारीबाट हाइज्याक्ड भएको प्लेनबाट यात्रुलाई निरजाले आफ्नो ज्यान फालेर कसरी बचाइन् भन्ने देखाइएको छ। यस फिल्मबाट खासगरी निरजाको भूमिकामा देखिएकी सोनम कपुरले राम्रो स्यावासी बटुलिन्।आलिया भट्ट २०१६ मा पनि चम्किइन्। उनी अभिनीत उडता पञ्जाब र डियर जिन्दगी ले दर्शकबाट राम्रो साथ पाए। रमन राघव २ बाट फेरि एकपटक नवाजुद्दिन सिद्दिकीले आफू अभिनयकै लागि जन्मेको सिद्ध गरे। महिला सशक्तिकरण उन्मूख फिल्म पिंक लाई जति विषयगत हिसाबले सराहाना गरियो, उति यसका लिडमा रहेका अभिनेता अमिताभ बच्चनको कामका लागि गरियो। पाच्र्ड बाट राधिका अप्टेले पनि प्रशंसा बटुलिन्। यस फिल्ममा पनि मरुभूमिजस्तै लाग्ने गाउँका चार महिलाले दैत्यरूपी पुरुषबाट भोग्नुपरेका आततायी घटनाको फेहरिस्त पस्केको छ। समीक्षकले अत्यधिक प्रशंसा गरेको यस फिल्ममा दिइएका केही इन्टिमेट सिनका कारण पनि चर्चा बढेको थियो। त्यसबाहेक एम एस धोनी, ए दिल है मुस्किल, कपुर एन्ड सन्स, अलिगढ पनि वर्षभर चर्चामा रहिरहे भने वर्षको अन्त्यमा आमीर खानले दंगल मच्चाइरहेका छन्।"
सेलिब्रिटी फेसन सो,"दृष्टिविहीनहरूको फेसन सो ब्लाइन्ड रनवे गर्न चन्दा संकलन गर्ने उद्देश्यले कार्यक्रम गरिएको पुनम इन्टरटेनमेन्टकी पुनम गौतमले बताइन्। अहिलेसम्म २३ लाख रुपैयाँसम्म जम्मा हुने लक्षण देखाएको छ, उनले भनिन्, एक वर्षभित्र दृष्टिविहीन युवायुवतीलाई र्याम्पमा उतार्ने लक्ष्य लिएका छौं। वल्र्ड फेसन परेडसँगको सहकार्यमा यो प्रोजेक्ट सञ्चालन गरिएको हो। फिल्म क्षेत्रका नयाँ र पुरानो पुस्तालाई एकै ठाउँ देख्दा दर्शक रमाएका थिए। फेसन डिजाइनरसमेत रहेकी पुनमले यही जमघट गराउन कार्यक्रम गर्ने जोस फुरेको अवगत गराइन्। नयाँले अग्रजबाटै अगाडि बढ्न सिक्ने हो, उनले भनिन्, दुई पुस्ताबीचको ग्याप मेटाउन यस्ता कार्यक्रम आवश्यक छन् भन्ने लाग्यो। कार्यक्रममा सन्दिप क्षत्रीले कमेडी प्रस्तुत गरेका थिए। समग्र व्यवस्थापन पक्ष भने कमजोर थियो।"
चिडियाखानामा गुन्जिए स्रष्टा,"यो ठाउँ तिनीहरूको होइनयहाँ तिनीहरू उदास छन्तिनीहरू आफ्नै प्रारब्धमाथिरोइरहेका छन्ललितपुर कवि श्यामल जावलाखेलस्थित सदर चिडियाखानामा यसरी कविता सुनाइरहेका थिए। संरक्षण थिममा साहित्यिक रचना सुनाउन भेला भएका कविहरूमाझ उनले चिडियाखानामा कैद वन्यजन्तुको के सोच्छन होला भन्ने कोणबाट आफ्नो प्रस्तुति दिएका थिए। यसरी नै दर्जन साहित्यकारले चिडियाखानामा रचना सुनाए। उनीहरू वन र वन्यजन्तु विनाश गर्नेलाई कवितामार्फत सभ्य र सरल भाषामा खबरदारी गर्दै थिए भने सँगै प्रकृति जोगाउन पनि प्रेरित गर्दै थिए।राष्ट्रि्रय प्रकृति संरक्षण कोषले सदर चिडियाखाना व्यवस्थापन गरेको २१औं वार्षिकोत्सव अवसरमा यसपटक भिन्न प्रकृतिको कार्यक्रम गरेको हो। यही अवसरमा राष्ट्रकवि माधवप्रसाद घिमिरे, वरिष्ठ कविगीतकार रत्नशमशेर थापा लगायत १६ कविद्वारा वन्यजन्तु र प्रकृति संरक्षणमाथि लेखिएका रचनाहरूको संगालो प्रकृतिको गीत पनि लोकार्पण गरियो। कोषले फरक साहित्यको माध्यमबाट प्रकृति संरक्षणको विषय उठान गर्न कृति तयार पारेको हो। कृतिको वन तथा भूसंरक्षण मन्त्री एवं कोषका अध्यक्ष शंकर भण्डारीले लोकार्पण गरे। सोही पुस्तकमा छापिएका प्रकृति संरक्षणसम्बन्धी कविताहरू कार्यक्रममा वाचन गरिएको हो। कवि थापाले प्रकृतिको बन्दना मार्फत हिमाल, पहाड, नदीनाला, तालतलैया, डाँफे मुनालको सुन्दरता झल्काए। कविता लेख्न थाल्दा प्रकृतिले पार्ने प्रभावका प्रसंग कवि मञ्जुलको कविता लेख्न थाल्छु कवितामा थियो। श्यामलको चिडियाघरको सुनसानमा चिडियाघरमा कैद जीवजन्तु, चराचुरुंगीहरूको पीडा पस्के। नेपाल प्रज्ञा प्रतिष्ठानका काव्य विभाग प्रमुख एवं प्राज्ञ डा अमर गिरीले वृक्षहरू छन् त कवितामार्फत बोटबिरुवाविना मानव अस्तित्व बाँकी नरहने सन्देश दिए। आफूले सपनामा प्रकृतिलाई सफा, सुन्दर, प्रेमिल र शान्त देखेको भन्दै कवि सुलोचना मानन्धरले सपनामा मेरो देश कवितामार्फत अहिलेको प्रकृतिविरोधी कामहरूमाथि व्यंग्य गरिन्। यसैगरी अशेष मल्लले पातहरूसँग, विश्वविमोहन श्रेष्ठले मौन, विजय वजिमयले पुस्ता परिणति, रमेश श्रेष्ठले आँसुमा खसेको पृथ्वी, लक्ष्मी रुम्बाले जंगल : एक सपना सुनाए। साहित्यकारले आफ्ना सभ्य र सरल प्रस्तुतिमार्फत संरक्षणको आवाज उठाएकामा वन तथा भूसंरक्षण मन्त्री भण्डारीले प्रशंसा गरे। वन र वन्यजन्तुको संरक्षणका लागि आफू प्रतिबद्ध रहेको पनि उनले जनाए। कोषका सदस्यसचिव गोविन्द गजुरेलले चिडियाखानाको पुरानो मूल संरचनालाई भत्कन नदिई नयाँ कामहरू गरेर चिडियाखानालाई विकास र व्यवस्थित गरेको बताए।कार्यक्रममा फ्रेन्डस् अफ जु का सदस्यहरूबाट राउटे नृत्य प्रस्तुत गरिएको थियो भने अन्तरविद्यालय बास्केटबल प्रतियोगितामा पहिलो, दोस्रो र तेस्रो हुने ज्ञानोदय रेसिडेन्टल स्कुल, हिमालयन इन्टरनेसनल आइडल स्कुल र त्रियोग हाइयर सेकेन्डरी स्कुलका विद्यार्थीहरूलाई पुरस्कार वितरण गरिएको थियो।"
पश्चिमको ऐना पूर्वमा,"समालोचक प्राडा भीम खतिवडाले राजनीतिले फुटाएका मनलाई साहित्यले मात्र जोड्ने बताए। उनले कथासंग्रहमाथि टिप्पणी गर्दै भने, जोशीका कथाले समस्या देखाएको छ। अब कथाकारले समाधान पनि गर्ने उपाय र धारणा दिनु जरुरी छ। चेवनश्रीले सहजीकरण गरेको संवादमा अर्का टिप्पणीकार राज माङ्लाकले जोशीका कथाहरूमा पश्चिम नेपाली समाजका विडम्बनाहरूलाई जस्ताको तस्तै चित्रण गरिएको बताए। धरानबाट सुरु संवाद धनकुटा, इटहरी, इनरुवा र झापासम्म पुग्ने प्रकाशक खड्काले जनाए।"
पुटिन धेरै बुद्धिमान् नेता : ट्रम्प,रूसी विदेश मन्त्रालयले पनि अन्तर्राष्ट्रिय कूटनीतिक परम्पराअनुसार ३५ जना अमेरिकी कूटनीतिज्ञलाई कारबाहीका लागि सिफारिस गरी राष्ट्रपति पुटिनकहाँ पठाएको थियो। पुटिनले अमेरिकामा नेतृत्व परिवर्तन भई रिपब्लिकन नेता तथा अमेरिकी राष्ट्रपतिमा निर्वाचित ट्रम्पको रूसलाई हेर्ने नीतिलाई हेरेर यस विषयलाई अघि बढाउने प्रतिक्रिया दिएका थिए। रूसी राष्ट्रपतिद्वारा ढिलाइ गर्ने निर्णय महान् कदम हो। मैले सधैं उहाँलाई एक बुद्धिमान् विश्वनेताका रूपमा चिन्ने गरेको छु भनी ट्रम्पले ट्वीट गरेका छन्। ट्रम्पको यो भनाइले रिपब्लिकन पार्टीका केही सदस्यसहित डेमोक्रेटिक पार्टीलाई क्रोधित तुल्याएको अमेरिकीलगायत अन्तर्राष्ट्रिय सञ्चारमाध्यमले जनाएका छन्। ट्रम्पको रूसी राष्ट्रपतिलाई बुद्धिमान् भनी गरेको ट्वीट सन्देशलाई वासिङ्टनस्थित रूसी दूतावासले पुन: ट्वीट गरी प्रचार गरेको थियो।
आत्मघाती हमलामा २८ को मृत्यु,"बग्दाद इराकको बग्दादमा भएको आत्मघाती बम हमलामा परी २८ जनाको मृत्यु भएको छ। शनिबार बिहानै अति व्यस्त बजारमा भएको आत्मघाती हमलाका कारण घटनास्थलमै १९ जनाको मृत्यु र ४५ घाइते भएका थिए। घटनाका बारेमा अहिलेसम्म कुनै समूहले जिम्मेवारी नलिए पनि इस्लामिक स्टेट (आईएस) ले यसअघि पनि व्यस्त बजारहरूमा आमनागरिकलाई लक्षित गरी यस्तै आत्मघाती हमला गर्दै आएको थियो। बग्दादको भित्र भागमा रहेको व्यस्त बजार क्षेत्रमा शनिबार दुइटा बम विस्फोट भएको सरकारी अधिकारीहरूले जनाएका छन्।आतंककारी गतिविधि, हिंसा र सुरक्षा कारबाहीमा परी इराकमा नोभेम्बरमा मात्रै २ हजार ८ सय ८५ जनाको मृत्यु र १ हजार ३ सय ८० घाइते भएको युनाइटेड नेसन एसिस्टेन्स मिसन फर इराकले जनाएको छ।"
विकास बजेट धर्मकर्म मा,"बाँके १ का एमाले सांसद देवराज भारले झन्डै १० लाख रुपैयाँ धार्मिक काममा लगाएका छन्। उनले ओमशान्तिलाई ४ लाख ७५ हजार दिएका छन्। त्यस्तै, कोहलपुर किरणनालास्थित पशुपति मन्दिरलाई १ लाख, चपरगौडी मन्दिरलाई १ लाख, पिपरी थारुगाउ मन्दिरलाई १ लाख र रामजानकी मन्दिरलाई २ लाख बाँडेका हुन्। क्षेत्र नं ४ का एमाले सांसद दलबहादुर सुनारले पनि मन्दिर र चर्चलाई साढे ५ लाख बाँडेका छन्। उनले वनकटवा ९ मा चर्च बनाउन १ लाख ९५ हजार दिएका छन् भने गडरई पश्चिमपूर्वा मन्दिरलाई १ लाख ४५ हजार, बागेश्वरी ६ को नवदुर्गा मन्दिरलाई १ लाख ९५ हजार दिएका छन्। यसैगरी, कांग्रेस सांसद मैकुलाल वाल्मीकिले काली मन्दिरलाई १ लाख, वाल्मीकि मन्दिरलाई ३ लाख, रनियापुर शिव मन्दिरलाई १ लाख र अन्नपूर्ण मन्दिरलाई १ लाख छुट्टयाएका छन्। राप्रपाकी सांसद गीता सिंहले पनि ११ लाख रुपैयाँ मन्दिरलाई दिएकी छन्। उनले मन्दिर मर्मतमा ८ लाख, टिटिहिरिया मन्दिरलाई १ लाख र हनुमानगढीका लागि २ लाख छुट्टयाएकी हुन्। अर्का कांग्रेस सांसद अब्दुल अमिद सिद्दिकीले जमा मस्जिद तला थप्न र इदगाहका लागि १०१० लाख रुपैयाँ छुट्टयाएका छन्। एमाले सांसद गौरा प्रसाईं र साबिया परबिन तथा माओवादी केन्द्रकी अन्जना चौधरीले भने धार्मिक स्थललाई बजेट बाँडेका छैनन्। चौधरीले सहिद स्मृति पार्क फत्तेपुरका लागि १० लाख र सम्शेरगन्जमा सहिद गेट बनाउन ४ लाख छुटट्टाएकी छन्। कांग्रेस बाँके सचिव तप्त पौडेल निर्वाचन क्षेत्र विकास कोषको रकम सांसदले मनपरी बाँडचुँड गरेको स्विकार्छन्। पार्टीसँग कुनै सरसल्लाह नगरी जथाभाबी पैसा बाँडिएकोमा उनले असन्तुष्टि व्यक्त गरे। सांसदले व्यक्तिगत पैसा बाँडेजस्तो गरेका छन्, पौडेलले भने, स्थानीय विकासमा पार्टीका पनि प्रतिबद्धता हुन्छन्। त्यसमा सांसदले बेवास्ता गरेर आफूनिकटलाई बाँड्ने प्रवृत्ति देखियो।"
कार्यकर्ता पोस्ने नियत,"विराटनगर कांग्रेस नेत्री सुजाता कोइरालाले निर्वाचन क्षेत्र विकास कार्यक्रमको बजेटमध्ये १९ लाख रुपैयाँ आफ्नै पिता गिरिजाप्रसाद कोइरालाको स्मृतिमा विभिन्न भवन बनाउन छुट्टयाएकी छन्। मोरङको सिजुवा८ मा १० लाख रुपैयाँ, राजघाट७ मा ५ लाख र इटहरा४ मा ४ लाख रुपैयाँ लागतमा जिपी स्मृति भवन बन्दै छन्। अर्की सांसद राज्यलक्ष्मी गोल्छाले कृतिका एजुकेसन्स एन्ड हेल्थ फाउन्डेसन प्रालिद्वारा सञ्चालित घुम्ती कम्प्युटर तालिमका लागि भन्दै २० लाख रुपैयाँ छुट्टयाएकी छन्। यो फाउन्डेसनको सञ्चालक उनी आफैं हुन्। यसैगरी गोल्छाले लक्ष्मी प्रगतिशील घरेलु संस्था विराटनगर ७ लाई च्याउ खेती तालिमका लागि १ लाख ५० हजार र मोरङ, हात्तीमुढामा मौरिपालन तालिमका लागि २ लाख छुट्टयाएकी छन्। मोरङका २७ सांसदले विगतजस्तै यस आर्थिक वर्षको बजेट पनि आफ्नो क्षेत्रको पूर्वाधार विकासभन्दा तालिमलगायत झिनामसिना योजनामा सक्दै छन्। यी सबैको रकम प्रतिसांसद ५० लाखका दरले १३ करोड ५० लाख हुन आउँछ। प्रत्यक्षतर्फका ९ सांसदले ३ करोडका दरले जम्मा २७ करोड रकम पाउँछन्। दुवै तर्फका सांसदबाट एक आवमा ४० करोड ५० लाख रुपैयाँ खर्चने गरी बजेट आए पनि विकासको ठोस योजनाभन्दा कनिका छरेजसरी सक्ने गरिएको छ। जिविस मोरङले मंसिर मसान्तभित्र समानुपातिक र प्रत्यक्षतर्फका सांसदसँग योजना मागेको थियो। अधिकांश सांसदले ५० लाख रकमका योजनामा मन्दिरको मर्मत तथा निर्माण, तालिम, सामग्री खरिद, सडक, सामुदायीक भवन निर्माणका योजना पेस गरेका छन्। क्षेत्र नम्बर १ का सांसद हृषीकेश पोखरेलले त्रिवेणी युवा क्लब इटहरालाई व्यायाम सामग्री खरीद गर्न ३ लाख, झुर्किया ९ सिँगारीको मन्दिर संरक्षणलाई ३ लाख, ब्रह्मकुमारी राजयोगका लागि २ लाख ५० हजार, वरडंगा गाविसमा मन्दिर निर्माणका लागि अढाई लाख छुट्टयाएका छन्। क्षेत्र नम्बर २ का सांसद चण्डी राईले ९ वटा मन्दिरका लागि रकम बाँडेका छन्। क्षेत्र नम्बर ५ का सांसद अमृत अर्यालले १३ वटा मन्दिरलाई रकम दिएका छन्। सरकारले ५० लाख रुपैयाँ र ३ करोड रुपैयाँ सञ्चालनका लागि छुट्टाछुट्टै सञ्चालन कार्यविधि बनाएको छ। आवधिक जिल्ला विकास योजनामा पास भएका योजनामा मात्र ३ करोड रुपैयाँअन्तर्गतको बजेट छुट्टयाउन पाइन्छ। सरकारले महिला, बालबालिका, दलित, अपांग, मधेसी, मुस्लिम, पिछडा समुदाय तथा विपन्न वर्गको उत्थान र विकास गर्न भन्दै हरेक सांसदलाई वार्षिक रूपमा ५० लाख रुपैयाँ दिदै आएको छ।३ करोडबाट आफ्नो क्षेत्रमा भौतिक पूर्वाधार निर्माणका लागि कम्तीमा ७ लाखसम्मका बढीमा १५ वटा योजना छनोट गर्न पाइने व्यवस्था छ। ५० लाख रुपैयाँको बजेट बढी दुरुपयोग हुने गरेको छ। यसमा ५० प्रतिशत रकम मात्र भौतिक पूर्वाधार र ५० प्रतिशत आयमूलक, सीपमूलक तालिम र सामान खरिदमा लगाउन पाइने भएकाले कार्यकर्ता पोस्नमा खर्चिइँदै आएको छ। यो वास्तवमा दलका कार्यकर्ताका लागि नै दिएको भन्दा हुन्छ, जिविसका एक कर्मचारीले भने, दलहरूलाई पार्टी सञ्चालनका लागि सरकारले रकम नदिएसम्म यसको सदुपयोग हुदैन। दलहरूले कार्यकर्ता तथा नेताले भनेका र आफ्नो भोट बढ्ने ठाउँमा मात्र यो रकम दिने गरेका छन्।"
"फेरिए दाहाल, फेरिएन चुनबाङ","युवाको आशाचुनबाङका अधिकांश युवाको हातमा स्मार्टफोन छ। २० वर्ष ननाघेका त्यहाँका युवालाई माओवादी युद्धको त्यति अनुभव छैन। अलिअलि सम्झना मात्र छ। चुनबाङमा केही नभएकामा अलि चित्तदुखाइ रहेछ। अब त केही गर्नुपर्यो नेताहरूले, हामीले देख्दासम्म उस्तै छ, १७ वर्षीय रेमन कुमाखीको भनाइ छ। दोभान युवा समूह बनाएर विभिन्न कार्यक्रम गर्दै आएका उनीहरूले प्रधानमन्त्री दाहाललाई भेट्न नपाए पनि उनको भाषण सुनेर चित्त बुझाए।"
४ महिनादेखि प्रसूति सेवा ठप्प,"गाईघाट (उदयपुर) जिल्ला अस्पतालमा दरबन्दीका चिकित्सकसँगै गाइनोलोजिस्ट नहुँदा प्रसूति सेवा प्रभावित भएको छ। ५० शय्याको अस्पतालमा व्यवस्थित प्रसूति गृह भए पनि चिकित्सक नहुँदा ४ महिनादेखि सेवा ठप्प भएको हो। गर्भवतीलाई प्रसूतिका लागि धरान, विराटनगर, लहान र जनकपुरसम्म लैजानुपरेको छ।साउनयता प्रसूति सेवा पूर्ण रूपले सञ्चालन हुन सकेको छैन, अस्पताल गेटमा औषधि पसल सञ्चालन गर्दै आएका विजय मेडिकलका सञ्चालक विजय साहले भने, दक्ष डाक्टर नहुँदा करिब साउनयता प्रसूति सेवा सञ्चालन हुन सकेको छैन। त्यसैगरी दरबन्दीअनुसार चिकित्सक नहुँदा अन्य सेवासमेत प्रभावित भएका छन्।अस्पतालमा भिडियो एक्सरेलगायत अन्य उपकरण पनि सञ्चालनमा छैनन्। बिरामी जाँच गर्ने चिकित्सकसँगै उपकरणसमेत नहुँदा महँगो मूल्य तिरेर निजी अस्पताल र किल्निकमा औषधि गर्न बाध्य भएको स्थानीयले गुनासो गरेका छन्।सामान्य ज्वरो आउँदासमेत महँगो मूल्य तिरेर उपचार गर्नुपर्ने बाध्यता छ, त्रियुगा ३ पुरानो गाईघाटकी लक्ष्मी कार्कीले भनिन्, सरकारी अस्पतालमा डाक्टर नहँुदा निजीमै जानुपर्ने बाध्यता आएको हो। निजी अस्पतालले पनि विभिन्न बहानामा रकम लुटेर अन्त्यमा यहाँ उपचार हुन नसक्ने भन्दै बाहिर पठाइदिने गरेको उनको गुनासो छ। १३ चिकित्सक दरबन्दी रहेको अस्पतालमा अहिले ३ जना मात्र काम गरिरहेका छन्। करारमा रहेकाहरू अवधि सकेर फर्केपछि अस्पताल लथालिंग हँुदै गएको जिल्ला स्वास्थ्य कार्यालयले जनाएको छ। अस्पतालमा दरबन्दीअनुसारका डाक्टर छैनन्, स्वास्थ्य कार्यालयका सूचना अधिकृत दुनियालाल यादवले भने, पटकपटक पत्रचार गरिए पनि अहिलेसम्म पदपूर्ति हुन सकेको छैन। गर्भवती महिलालाई लिएर प्रसूतिका लागि जिल्ला अस्पताल आउँदा भित्र नपस्दै स्वास्थ्यकर्मी बाहिर लैजान भन्छन्, एम्बुलेन्स चालक विचारी मगरले भने, प्रसूतिमा एक जना नर्समात्रै बसेर सेवा दिइरहेकी छन्। त्यसैले जिल्ला अस्पतालमै प्रसूति गराउन सकिने सामान्य गर्भवती महिलालाई समेत धरान र विराटनगर लैजाने गरेको उनले बताए। दरबन्दीअनुसारका चिकित्सक नहुँदा अस्पतालको सेवा प्रभावित भएको निमित्त मेडिकल सुपरिटेन्डेन्ट डा विशालकुमार देवले बताए।"
दुर्घटनामा २ को मृत्यु,"विराटनगर मोरङ र इलाममा भएका छुट्टाछुट्टै दुर्घटनामा दुईको मृत्यु भएको छ। लेटाङ भोगटेनीस्थित ओम क्रसर उद्योगको ट्रिपरले ठक्कर दिँदा उद्योगका सुरक्षा गार्ड ५९ वर्षीय जितबहादुर तामाङको शनिबार मृत्यु भएको छ। इलाम, कोलबुङमा को१ख ३५६१ नम्बर बसको ठक्करले मे६प २४१ नम्बर मोटरसाइकलमा सवार पाँचथर, फिदिमका विशाल सम्बाहाम्फेको मृत्यु भएको प्रहरीले जनाएको छ।"
शुक्ला पत्रकारिता बोहरालाई,कञ्चनपुर सामुदायिक एफएम शुक्लाफाँटाले शुक्लाफाँटा पत्रकारिता पुरस्कार स्वर्गीय कर्ण बोहरालाई प्रदान गरेको छ। उक्त पुरस्कारको राशि ११ हजार १ सय ११ रुपैयाँ रहेको छ। विभिन्न संघसंस्था र व्यक्तिहरूलाई पनि सम्मान गरियो । श्रीमतीको उपचारका लागि काठमाडौंमा रहेका पत्रकार बोहराको गत महिना अकल्पनीय मृत्यु भएको थियो।
एमाले बिखण्डनकारी,"गोरखा उपप्रधान तथा गृहमन्त्री विमलेन्द्र निधिले एमालेले मधेस पहाडको दूरी बढाउने काम गरेको आरोप लगाएका छन्। शनिबार सदरमुकाममा नवौं गोरखा महोत्सवको समापन कार्यक्रममा उनले भने, एमालेले संविधान संशोधन गर्न नदिएर मधेस र पहाडको दूरी बढाएर बिखण्डन गर्न खोज्यो।"
संविधान कार्यान्वयनले मात्र आर्थिक समृद्धि,"हिमाल, पहाड र तराईलाई एकताबद्ध बनाउन आफू क्रियाशील रहेको दाबी उनको थियो। ल्होछार एकता प्रदर्शन गर्ने, भाषा, पहिचान, संस्कृति र परम्परा जगेर्ना गर्ने एउटा ऐतिहासिक दिन भएको उनले उल्लेख गरे। राज्यबाट कुनै न कुनै रूपमा विभेद र अपमानमा पारिएका जाति, समुदाय, वर्ग, धर्म, संस्कृति, परम्परामा जागरण पैदा भएको भन्दै उनले त्यो राष्ट्रिय एकता र समृद्धिका लागि आवश्यक रहेको भन्दै यसप्रति उनले गर्व व्यक्त गरे। सबैलाई एकताबद्ध गराएर समानता र न्याय दिने हो भने सबै उत्पीडित जातिलाई आत्मनिर्णय र स्वायत्तता चाहिन्छ भनेर आवाज उठाउने गुरुङ समुदाय नै अग्रणी छ, उनले भने, राज्यले सम्मान र मूल प्रवाहमा ल्याउनुपर्नेमा अहिलेसम्म हुन सकेको छैन। अब संघीय लोकतान्त्रिक गणतन्त्रमा सबै समान हुनैपर्ने र यसका लागि अन्तिम समयसम्म लडिरहन्छु।"
पुनर्निर्माण लागत एक खर्ब थपियो,"काठमाडौं भूकम्पले पूर्ण रूपमा क्षति बनाएको घर पुनर्निर्माणका लागि तीन लाख र रेक्ट्रोफिटिङलाई एक लाख रुपैयाँ दिने पक्कापक्की भएपछि पुनर्निर्माण लागत १ खर्ब रुपैयाँले बढ्ने भएको छ। यसअघि ८ खर्ब ३८ अर्ब रुपैयाँ लाग्ने सरकारले अनुमान गरेको थियो। गत बिहीबारको मन्त्रिपरिषद् बैठकले अनुदान कार्यविधि संशोधन गर्दै निजी घर पुनर्निर्माणका लागि दुई लाख रुपैयाँबाट बढाई तीन लाख रुपैयाँ दिने निर्णय गरेपछि एक खर्ब रुपैयाँ बढ्ने पक्कापक्की भएको हो। अब ९ खर्ब ३८ अर्ब रुपैयाँ लाग्नेछ, पुनर्निर्माण प्राधिकरणका सहप्रवक्ता विष्णुकुमार भुसालले भने। थपिने भनिएको रकम यसै वर्षका लागि होइन। पुनर्निर्माणको आगामी अवधिका लागि उक्त रकम आवश्यक पर्नेछ। यो वर्ष १ खर्ब ५ अर्ब रुपैयाँ खर्च हुने अनुमान गरेका थियौं। दोस्रो किस्ता वितरणमा ढिलाइ भयो। अनुमान गरेजति रकम आवश्यक नपर्न सक्छ, उनले भने।सरकारले दुई लाख रुपैयाँबाट तीन लाख रुपैयाँ निजी घर पुनर्निर्माणलाई दिने भएपछि पूर्ण रूपमा क्षति भएका आवास पुनर्निर्माण अनुदान वितरण कार्यविधि संशोधन गर्नैपर्ने बाध्यता थियो। उक्त कार्यविधि गत बिहीबार बसेको मन्त्रिपरिषद बैठकले पास गरेको हो। संशोधित कार्यविधि पास भएसँगै भूकम्पपीडितलाई दोस्रो किस्ता रकम वितरण गर्ने बाटो खुला भएको छ।संशोधन भएको कार्यविधि हामीकहाँ आइपुगेको छैन, उनले भने, नेपाल राजपत्रमा सूचना प्रकाशित गरेपछि उक्त कार्यविधि लागू हुनेछ। उक्त कार्यविधि केही दिनभित्र लागू हुने उनले बताए। कानुनी रूपमा सरकारले कार्यविधि पास गरिसकेकाले घर पुनर्निर्माणका लागि भूकम्पपीडितले तीन लाख रुपैयाँ पाउने पक्का भएको हो। रेक्ट्रोफिटिङ गर्नुपर्ने घर र भूकम्पप्रतिरोधी घर निर्माण गरिसकेका पीडितलाई एकमुष्ट अनुदान वितरण गर्ने बाटो समेत खुला भएको छ।रेक्ट्रोफिटिङका लागि एकमुष्ट एक लाख रुपैयाँ दिने प्रस्ताव छ, प्रवक्ता भुसालले भने, घर निर्माण गरिसकेकाहरूलाई एकमुष्ट तीन लाख रुपैयाँ दिने कार्यविधिमा प्रस्ताव गरेका छौं। संशोधित कार्यविधि प्राधिकरणमा आइनसकेको देखाउँदै प्रस्तावअनुसार नै मन्त्रिपरिषद्ले पास गरेको भए उक्त व्यवस्थाअनुसार नै रकम तत्काल वितरण हुने उनले बताए। उक्त सबै कामका लागि थप एक खर्ब लाग्ने उनले बताए।प्रधानमन्त्रीमा पुष्पकमल दाहाल आएलगत्तै भूकम्पपीडितलाई एक लाख रुपैयाँ थप गरी तीन लाख रुपैयाँ दिने घोषणा गरेका थिए। अनुदानमा थप रकम दिने प्रधानमन्त्रीको घोषणामा अर्थ मन्त्रालय, पुनर्निर्माण प्राधिकरणलगायत निकायका केही अधिकारीहरूले स्रोत जुटाउन मुस्किल पर्ने भन्दै आलोचनासमेत गरेका थिए। स्रोत कसरी जुटाउने भन्ने विषयमा अर्थ मन्त्रालय, प्राधिकरण, मन्त्रिपरिषद् कार्यालयबीच समझदारी नजुट्दा कार्यविधि संशोधन हुन ढिलाइ भयो। पुनर्निर्माण प्राधिकरणले संशोधित कार्यविधि गत कात्तिक १० गते मन्त्रिपरिषद्मा पठाएको हो। त्यसको दुई महिना ६ दिनपछि बल्ल मन्त्रिपरिषद्ले कार्यविधि पास गरेको हो। अर्थ मन्त्रालयले थप रकमका लागि स्रोतको अभाव हुन नदिने जनाएको छ। मन्त्रालयका सहसचिव तथा बजेट महाशाखाका प्रमुख मधु मरासिनीले खर्च गरे स्रोतको अभाव हुन नदिने बताएका हुन्। प्राधिकरणमा अहिले भइरहेकै पैसा खर्च हुन सकेको छैन। खर्च गरे स्रोतको अभाव हुन नदिने नीति छ, उनले भने, स्रोत सरकारले नि जुटाउँछ। दातृ निकायको पनि आउने भएकाले खासै समस्या छैन। प्राधिकरणले ७५ अर्ब रुपैयाँ बजेट माग गरिरहेको उनले बताए। घर पुनर्निर्माण अनुदानकै लागि २८ अर्ब निकासा दिइसकेका छांै, उनले भने, खर्च गरे थप निकासा जानेछ।अघिल्लो सरकारले बनाएको कार्यविधिमा भूकम्पपीडितलाई दोस्रो किस्तामा डेढ लाख रुपैयाँ वितरण गरिने उल्लेख छैन। पहिलो किस्तामा ५० हजार, दोस्रोमा ८० र तेस्रो तथा अन्तिम किस्तामा ७० हजार रुपैयाँ वितरण गरिने उल्लेख गरी कार्यविधि तय गरिएको थियो। तीन लाख दिने भएपछि पहिलो किस्तामा ५० हजार, दोस्रोमा डेढ लाख र तेस्रो तथा अन्तिम किस्तामा एक लाख रुपैयाँ अनुदान वितरण गर्ने निर्णय भएको हो। त्यसका लागि कार्यविधि संशोधन नभएकाले दोस्रो किस्ता वितरणमा ढिलाइ भएको हो। करिब १७ हजार परिवारले पहिलो किस्ताको उपयोग गरी दोस्रो किस्ता माग गरेका छन्।भूकम्पले आंशिक क्षति भएको घरका लागि रेक्ट्रोफिटिङ गर्न सरकारले एक लाख रुपैयाँ दिने निर्णय गरेको छ। त्यस्तै सरकारको मुख नताकी आफैं भूकम्पप्रतिरोधी घर बनाइसकेकाहरूलाई एकमुष्ट पूरै (तीन लाख रुपैयाँ) अनुदान दिने निर्णय गरेको छ। यी विषय पहिलोको कार्यविधिमा उल्लेख छैन। उक्त व्यवस्थाअनुसारको कार्यविधि संशोधन भएकाले भूकम्पपीडितलाई थप रकम वितरण गर्न बाटो खुला भएको हो। यो व्यवस्थाअनुसार रेक्ट्रोफिटिङका लागि दुई लाख परिवारले तत्काल एक लाख रुपैयाँ अनुदान पाउनेछन्। सरकारको मुख नताकी घर बनाउनेको करिब ४० हजारले एकमुष्ट तीन लाख रुपैयाँ पाउने बाटो खुला भएको हो।"
राजधानीमा थपियो ४० मेगावाट,"काठमाडौं विद्युत् प्राधिकरणले राजधानी उपत्यकालाई लोडसेडिङमुक्त राख्ने अभियान लाई निरन्तरता दिन शनिबार राति १२ बजे (जनवरी १) देखि नेपालभारत अन्तरदेशीय प्रसारण लाइन ढल्केबरमुजफ्फरपुरबाट थप ४० मेगावाट बिजुली आयात गर्न थालेको छ।सुक्खायामसँगै पानीको लेभल घट्दै गएकाले नदीको प्रवाहमा आधारित (रन अफ रिभर) प्रकृतिका जलविद्युत् आयोजनाको विद्युत् उत्पादन कम हुँदै गएकाले राजधानीलाई लोडसेडिङमुक्त राख्न भारतबाट थप बिजुली आयात गरिएको हो।प्राधिकरणका प्रवक्ता प्रवल अधिकारीका अनुसार भारतबाट आउने थप ४० मेगावाट बिजुली ढल्केबरहेटौंडाको १३२ केभीको प्रसारण लाइनबाट हेटौंडा र वरपरको क्षेत्रमा पठाइनेछ भने मस्र्याङ्दी कोरिडोरबाट हेटौंडामा पठाइने ४० मेगावाट बिजुली राजधानीमा ल्याइनेछ।अधिकारीले अंग्रेजी नयाँ वर्षसँगै राजधानीमा ४० मेगावाट बिजुली थपिएपछि काठमाडौं उपत्यका, बनेपा र धुलिखेललगायतका स्थानलाई लोडसेडिङमुक्त राख्न सकिने जानकारी दिए। प्राधिकरणले भारतबाट थप आयात भएको बिजुली प्रतियुनिट ५ रुपैयाँ ७६ पैसा (३६० भारु) मा भारतीय कम्पनी एनभीभीएनसित खरिद गरेको हो।अन्तरदेशीय प्रसारण लाइनबाट आयात हुने थप बिजुली ढल्केबरखिम्ती प्रसारण लाइन हुँदै खिम्तीकाठमाडौं प्रसारण लाइनबाट राजधानी ल्याउने योजना प्राधिकरणको थियो। तर, ढल्केबरखिम्ती प्रसारण लाइनको निर्माण गर्न बाँकी एउटा मात्र टावर बनाउन ढिलाइ भएकाले हेटौंडाको विकल्प रोजिएको हो। उक्त टावर निर्माण भएपछि भारतबाट आयात हुने बिजुली खिम्तीढल्केबर प्रसारण लाइन हुँदै राजधानी ल्याइनेछ। प्राधिकरणले आगामी फेब्रुअरी १ देखि थप ४० मेगावाट बिजुली भारतबाट आयात गर्न थाल्नेछ। मुजफ्फरपुरढल्केबर अन्तरदेशीय प्रसारण लाइनबाट प्राधिकरणले ८० मेगावाट आयात गरिरहेको थियो। शनिबार रातिदेखि उक्त प्रसारण लाइनबाट प्राधिकरणले १२० मेगावाट आयात गर्न थालेको छ। फेब्रुअरी १ देखि भने त्यहाँबाट प्राधिकरणले १६० मेगावाट बिजुली आयात गर्न थाल्नेछ।अधिकारीका अनुसार फेब्रुअरी १ देखि ढल्केबरमुजफ्फरपुरबाट आयात हुने १६० मेगावाटमध्ये ९० मेगावाट बिजुली राजधानी ल्याइनेछ। नदीमा पानीको प्रवाह घटेर सबभन्दा कम विद्युत् उत्पादन हुने समयमा भारतबाट आयातीत बिजुलीमध्ये ९० मेगावाट राजधानी ल्याएपछि माघको तेस्रो सातादेखि फागुन, चैत, वैशाख र जेठमा समेत काठमाडौं उपत्यका, बनेपा र धुलिखेललाई लोडसेडिङमुक्त राख्न सकिने प्राधिकरणका प्रवक्ता अधिकारी बताउँछन्।प्राधिकरण र एनभीभीएनबीच दुई साताअघि थप विद्युत् खरिदबिक्री सम्झौता भएको हो। सम्झौताअनुसार शनिबार रातिदेखि थप ४० मेगावाट बिजुली आउन थालेको हो। प्राधिकरण र एनभीभीएनबीच २०१७ जनवरी १ देखि मेसम्मका लागि विद्युत् खरिद सम्झौता भएको हो। वर्षायाममा भारतबाट धेरै बिजुली आयात गर्नुनपर्ने भएकाले हिउँद र सुक्खायामका लागिमात्र विद्युत् खरिद सम्झौता भएको हो।ढल्केबरमा निर्माणाधीन सबस्टेसन निर्माणमा ढिलाइ भएकाले नेपालको अनुरोधमा भारतको पावर ग्रिड कर्पोरेसनले मुजफ्फरपुरमा १०० मेगावाटको ट्रान्सफर्मर जडान गरिदिएकाले शनिबार रातिदेखि थप ४० र फेब्रुअरी १ देखि थप ८० मेगावाट ल्याउन सम्भव भएको हो।प्राधिकरणले राजधानी उपत्यकाबाहेक मुलुकका सबै ठाउँलाई समेत लोडसेडिमुक्त बनाउन तथा घटाउन भारतबाट थप १४० मेगावाट बिजुली आयात गर्नेछ। भारतबाट थप बिजुली ल्याउने नाका कटैयाकुसाहा (विराटनगर) र रक्सौलपरवानीपुर (वीरगन्ज) मा प्रसारण लाइन निर्माणको काम अन्तिम चरणमा पुगेको छ। ती प्रसारण लाइन अबको एकडेढ सातामा सकिने जानकारी भारतीय पक्षले प्राधिकरणले दिएको छ। राजधानीबाहिर लोडसेडिङ हुन नदिन यी दुई विद्युत् नाका हुँदै भारतबाट ५०५० गरी एक सय मेगावाट बिजुली अबको एकडेढ साताभित्रै ल्याउने योजना प्राधिकरणको छ।टनकपुर विद्युत् नाकाबाट समेत प्राधिकरणले एक महिनाभित्रै थप ४० मेगावाट बिजुली ल्याउने भएको छ। टनकपुरमा ५० एमबीएको ट्रान्सफर्मरको सट्टा १ सय एमबीएको ट्रान्सफर्मर जडान गरी थप ४० मेगावाट ल्याउन लागिएको हो। एक महिनाभित्रै नयाँ ट्रान्सफर्मर जडान गरी थप ४० मेगावाट बिजुली टनकपुरबाट आयात गरिनेछ। प्राधिकरणले भारतबाट ३०० मेगावाट बिजुली आयात गरिरहेको थियो। शनिबार रातिदेखि ३४० मेगावाट बिजुली आयात गर्न थालेको छ। अघिल्लो वर्ष हिउँदमा प्राधिकरणले भारतबाट ३४७ मेगावाट आयात गरेको थियो भने यस वर्ष ६ सय मेगावाट बिजुली आयात गरिरहेको छ। दुई महिनायता मुलुकका विभिन्न निर्माणाधीन आयोजना सम्पन्न भई केन्द्रीय प्रसारण लाइनमा १२५ मेगावाट बिजुली थप भइसकेको छ।प्राधिकरणले हाल कटैयाकुसाहाबाट १३०, ढल्केबरमुजफ्फरपुरबाट १२०, गण्डक आयोजनाको प्रसारण लाइनबाट २५, टनकपुर विद्युत् नाकाबाट ३० देखि ३५, टनकपुर आयोजनाबाट १२ तथा अरू साना नाकाबाट गरी ३४० मेगावाट आयात गरिरहेको छ। हाल मुलुकमा साँझको समयमा बिजुलीको माग १ हजार २ सय ५० मेगावाटको हाराहारीमा छ। अरू बेला मुलुकको आधारभूत बिजुलीको माग (बेस लोड) ७ सय मेगावाटको हाराहारीमा छ। साँझको समयमा ९२ मेगावाटको कुलेखानी जलाशययुक्त आयोजना चलाइने र पिकिङ रन अफ प्रकृति (दिनभरको पानी जम्मा गरेर बढी बिजुली आवश्यक हुने समयमा चलाउन मिल्ने) ६९ मेगावाटको मस्र्याङ्दी र ७० मेगावाटको मध्य मस्र्याङ्दीलगायतका आयोजना दिउँसो कम चलाई साँझमा बढी चलाउने गरिएकाले माग व्यवस्थापन भइरहेको प्राधिकरणका अधिकारी बताउँछन्।प्राधिकरणले विद्युत्को बढी माग हुने साँझको समयमा औद्योगिक कोरिडोरहरूमा लोडसेडिङ गरी घरायसी उपभोक्तालाई बिजुली निरन्तर दिने प्रयास गरिरहेको छ। उपत्यकाबाहिरका धेरै ठाउँमा हाल ४ घन्टाको हाराहारीमा लोडसेडिङ छ।"
"जमिन बाँझिँदै, धान घट्दै","गुल्मी पर्याप्त सिँचाइ र वर्षा दुवै भए पनि जमिन बाँझो रहँदा यो वर्ष गुल्मीमा धान उत्पादन घटेको छ। कार्यालयका कृषि विकास अधिकृत चक्रपाणि पन्थीले बर्सेनि झन्डै दुई हेक्टरका दरले खेतीयोग्य जमिन बाँझोमा परिणत हुँदै गएको बताएका छन्। मुख्य त जनशक्ति अभाव नै हो, उनले भने, युवा विदेश गए, बुहारीहरू सहर पसे, गाउँमा खेती गर्ने कोही छैनन्। ज्यालामजदुरी गर्ने कामदार अभाव, खेताला नपाउनु र आम्दानीभन्दा लागत बढी पर्ने गरेकाले उत्पादनमा कमी आएको उनले बताए। जिल्ला कृषि विकास कार्यालयका अनुसार पोहोरको तुलनामा यो वर्ष तीन सय ७५ हेक्टर खेतीयोग्य जमिन बाँझो रह्यो। सिँचाइ सुविधा भएको १० हजार चार सय ३२ हेक्टर क्षेत्रफलमध्ये यो वर्ष १० हजार ५७ हेक्टरमा मात्र धानखेती भएको थियो। गत वर्ष सबै जमिनमा खेती हुने गरेको थियो। गत वर्षको तुलनामा जमिन बाँझो भएसँगै धानको उत्पादन नौ सय एक टन कम भएको छ। गत वर्ष २६ हजार दुई सय ५६ टन फलेकोमा यो वर्षको उत्पादन २५ हजार तीन सय ५५ टन रह्यो। जनशक्ति अभाव र लागतको तुलनामा आम्दानी कम हुने गरेको भन्दै जिल्लाका उर्वर खेत खैरेनी, चौरासी, रूपाकोटको सोता, शान्तिपुर, हरेवा, खज्र्याङ, भुवाचिदी, वामीटक्सार र छल्दीलगायतका स्थानमा प्लटिङ गर्दै घडेरीमा किनबेच फस्टाएको छ। माटोमा मिहिनेत गर्ने कोही नभएपछि खेत बाँझोमा परिणत हुँदै छन्, हरेवाको किसान विक्रम गुरुङले भने, गोरु नपाइने, जनशक्ति अभाव, बीउ समस्याले गर्दा लागतभन्दा आम्दानी कम हुने अवस्था आएपछि सबैले खेत घडेरी बनाएर सक्दै छन्। दिनभर खेत जोत्नका लागि एक हल गोरु र जनशक्तिको अहिले १५ सय रुपैयाँ पर्ने गरेको र त्यसमा पनि थप काम गर्ने खेताला नै पाइन छोडेकाले खेत बाँझिँदै गएको उनले बताए।कृषि प्राविधिक सहायक सनबहादुर रानाका अनुसार जिल्लामा रामधान, खुमल४, खुमल६, खुमल१०, हंसराज, मकवानपुर१, खुमल८, हर्दिनाथ, आँप झोते, जडन, लामे जात, अनदी र घैयालगायतका धान रोपिन्छ। घैया धान उत्पादन हुनै छाडेको छ। कार्यालयले धान उत्पादनका लागि बीउमा अनुदान, साना सिँचाइ, सहकारी सिँचाइमा सहयोग, बाली संरक्षण, रोग कीरा नियन्त्रणका लागि प्राविधिक र अनुदान सहयोग गर्दै आएको रानाले बताए। जिल्लाको कुल खेतीयोग्य जमिन ८५ हजार छ सय ७१ हेक्टरमध्ये तीन हजार छ सय ३२ हेक्टर क्षेत्रफलमा वर्षभरि नै सिँचाइ हुन्छ। छ हजार छ सय २८ हेक्टर क्षेत्रफल खेतमा आंशिक सिँचाइको सुविधा छ।"
खोटाङमा सुन्तला उत्पादन बढ्यो,"खोटाङ यो वर्ष यहाँ सुन्तला उत्पादनमा वृद्घि भएको छ। अनुकूल मौसम तथा सुन्तलाखेतीमा वृद्घिले यो वर्ष अघिल्लो वर्षको तुलनामा १४ प्रतिशतले वृद्धि भएको हो। खोटाङका कृषि विकास अधिकृत श्यामप्रसाद घिमिरेका अनुसार गत वर्ष एक हजार दुई सय २५ हेक्टर क्षेत्रफलमा नौ हजार नौ सय ८५ टन सुन्तला उत्पादन भएकोमा यो वर्ष ५५ हेक्टर बढी क्षेत्रफलमा ११ हजार तीन सय ८१ टन सुन्तला उत्पादन भएको हो। उत्पादित सुन्तलामध्ये मंसिर अन्तिमसम्म करिब ७८ लाख बराबरको सुन्तला बिक्री भइसकेको जिल्ला कृषिले जनाएको छ। कृषिका अनुसार स्थानीय बजारहरूमा प्रतिकेजी ४० देखि ६० रुपैयाँसम्ममा किनबेच भइरहेको छ। यसबाहेक जिल्लामा उत्पादित सुन्तला उदयपुरको गाईघाट, बेल्टार हुँदै इटहरी, धरान, विराटनगरलगायतका सहरमा ठेकेदारमार्फत पुर्याइने गरिएको छ।जिल्लाका लामीडाँडा, याम्खा लगायतबाट सुन्तला जिल्ला बाहिर निर्यात गरिएको जिल्ला कृषि विकास कार्यालयका प्राविधिक सहायक रामभक्त अधिकारीले बताए।"
मकवानपुरमा २५ पकेट क्षेत्र,"हेटौंडा मकवानपुरलाई कृषिमा आत्मनिर्भर बनाउन र उत्पादन वृद्धि गरी निर्यात बढाउन कृषि क्षेत्रलाई ब्लक र पकेट क्षेत्रको रूपमा बिस्तार गरी कार्यक्रम सञ्चालन हुने भएको छ। जिल्लामा प्रधानमन्त्री कृषि आधुनिकीकरण कार्यक्रमअन्तर्गत २५ वटा पकेट क्षेत्र र २ वटा ब्लकको रूपमा कृषि कार्यक्रम सञ्चालन हुने भएको हो। प्रमुख कृषिउपजको विशिष्टीकृत क्षेत्र निर्माण र निर्यातयोग्य कृषि वस्तुको मूल्य अभिवृद्धि गर्दै प्रतिस्पर्धात्मक क्षमता अभिवृद्धि गर्ने उद्देश्यले जिल्लामा प्रधानमन्त्री कृषि आधुनिकीकरण कार्यक्रम सञ्चालन हुन लागेको हो। सरकारको १० वर्षे कार्यक्रमअन्तर्गत जिल्लामा दुईवटा ब्लक मन्त्रालयबाटै निर्धारण गरेर आएको बताइएको छ। जिल्लामा ब्लकका लागि उद्यमी विकास, वृद्धि प्रवद्र्धन, मानव स्रोत साधन व्यवस्थापन र प्रदर्शन तथा प्रविधि हस्तान्तरण कार्यक्रम रहेको छ। यस्तै, पकेट क्षेत्रअन्तर्गत उत्पादन र प्रविधि प्रसारका कार्यक्रम रहेका छन्। मकवानपुरमा रहेका २ वटा ब्लकमा मकैका लागि फापरबारी, छतिवन, राईगाउँ गाविस र तरकारीका लागि कुलेखानी, सिस्नेरी र इपा गाविस रहेका छन्। कार्यक्रम सञ्चालनका लागि जिल्लामा १ करोड ९६ लाख रुपैयाँ बजेट विनियोजित गरिएको कृषि विकास कार्यालय मकवानपुरका प्रमुख निर्मल गदालले बताए। जिल्ला कृषि विकास कार्यालय मकवानपुरको आयोजनामा बिहीबार प्रधानमन्त्री कृषि आधुनिकीकरण कार्यक्रमबारे जिल्लास्तरीय अभिमुखीकरण कार्यक्रम गरिएको छ। मकवानपुरमा रहेका दुईवटा ब्लकहरूमा पोस्टहार्भेस्ट सेन्टर, प्रविधि तथा प्राविधिक सहयोग, उत्पादन सामग्री सहयोग, साना सिँचाइ सहयोग, कृषि यान्त्रीकरणलगायतका कार्यक्रम रहेका छन्।जिल्लामा सञ्चालन हुने पकेट क्षेत्र कार्यक्रमअन्तर्गत किसानलाई प्राविधिक सहयोग, पुँजीगत अनुदान, चालु अनुदानका कार्यक्रम रहेको देखिन्छ। ब्लक र पकेट कार्यक्रममा ९ सदस्यीय सञ्चालन समिति गठन गरेर कार्यक्रमअगाडि बढाइने बताइएको छ। कार्यक्रममा कार्यालयका प्रमुख निर्मल गदालले मकवानपुरलाई ब्लक र पकेट क्षेत्रको कार्यक्रममात्र आएको जानकारी गराएका थिए। ब्लक केन्द्रबाटै तोकिएको र पकेट क्षेत्र छुट्याउने काम केही दिनमा सुरु गर्छौं, उनले भने। पकेट क्षेत्रका लागि कृषि फार्म उद्योगमा दर्ता हुनु पने र कृषक समूह जिल्ला कृषि विकास कार्यालय मकवानपुरमा दर्ता हुनुपर्नेछ। कृषि पकेट क्षेत्रको लागि १५ बिघा जमिनमा खेती हुनुपर्ने र ब्लकका लागि १ सय ५० बिघा जमिन हुनुपर्ने कार्यविधिमा तोकिएको छ।"
काठमाडौंमा जापानी सखरखण्ड,"उनले भाडामा लिएको जग्गामा कालो धानसमेत लगाएका छन्। यसको चामल करिब ६ सय रुपैयाँ किलो बिक्छ। यो वर्ष १५ मुरी फल्यो, उनले सुनाए। त्यसबाहेक ब्रसेल्स स्प्रउट्स (एउटै बोटमा धेरैवटा फल्ने सानो जातको बन्दाकोबी) उनको अर्को नौलो खेती हो। अर्को फरक प्रजाति छ चाइनिज मुला। यो पनि विभिन्न रङमा उत्पादन हुन्छ। साथमा छ चाइनिज घिउसिमी। मैले ज्यापू काउलीको बीउ ६० वर्षदेखि जोगाइरहेको छु, बर्सेनि फलाउँदै आएको छु, ६७ वर्षीय लक्ष्मीनारायणले भने, यो एउटै बोटमा ६ केजीसम्म फल्छ। अत्यन्त चोटिलो स्वादको हुन्छ। सखरखण्डबारे भने उनी गहन अध्ययन गर्छन्। यसमा कार्बोहाइड्रेट, फोसफोरस, कारोटिन, प्रोटिन, क्याल्सियम, आइरन, फाइबर, इनर्जी, भिटामिनलगायत पाइन्छ। कृषिका कुनै पनि तालिम नलिएका महर्जनलाई यो सखरखण्ड देशैभरि फैलाउन मन छ। उनले नुवाकोटमा ८ सय र पोखरामा ६ सय बोट उपलब्ध गराई खेती राम्रो भइरहेको सुनाए। तराईमा २ बाली लगाउन सकिन्छ, उनले भने, अन्य बालीभन्दा यसको कमाइसमेत राम्रो हुन्छ।"
ब्रेग्जिटदेखि भारतको नोटबन्दीसम्म,"भारतको नोटबन्दी यसै वर्ष भारतीय प्रधानमन्त्री नरेन्द्र मोदीले ५ सय र १ हजार रुपैयाँ दरका नोटलाई चलन चल्तीबाट हटाउने निर्णय गरे। कालो धन नियन्त्रण्का नाममा गरिएको नोटबन्दीले संसारभर नै चर्चा पायो। त्यसले भारतीय अर्थतन्त्रलाई धेरै हदसम्म नकारात्मक असर पारेको देखिन्छ। विश्वकै ठूलो अर्थतन्त्रमध्येको एक भारतमा यस्तो असर पर्दा त्यसले विश्व अर्थतन्त्रलाई पनि नकारात्मक प्रभाव पारेको छ। नोटबन्दीलगत्तै भारतीय सेयर बजार बन्द हुनुका साथै कारोबारमा कमी आएको थियो। अझै पनि भारतमा नोटको अभाव देखिएको छ भने बैंकहरूमा ग्राहकको लामो लाइन घट्न सकेको छैन। तर, त्यसले नोटबिनाको अर्थतन्त्रको बहसलाई पनि सतहमा ल्याइदिएको छ। भारतीय नोटबन्दीको असर नेपाली व्यापारिक क्षेत्रमा समेत केही मात्रामा देखिएको छ।"
बजेट अभावले कामका लागि खाद्यान्न अन्योलमा,"खाद्य संस्थानले कर्णालीको चार जिल्ला (हुम्ला, मुगु, डोल्पा र कालिकोट) र बाजुराका केही गाविसमा ३४ हजार क्विन्टल खाद्यान्न ढुवानी गर्नुपर्ने थियो। सोहीअनुसार संस्थानले बाजुरा गाविसमा खाद्यान्न ढुवानी गर्दा ३ करोड २६ लाख रुपैयाँ खर्च गरेको थियो। उक्त क्षेत्रमा ११ हजार ७ सय ६८ क्विन्टल ढुवानी भएको थियो। तर, बाँकी ढुवानीका लागि रकम अभाव हुँदा अन्योल बढेको हो। अर्थले समयमै रकम निकासा नगर्दा हुम्ला, मुगु, डोल्पा र कालिकोट जिल्लामा थप ढुवानी हुन सकेको छैन। गत आर्थिक वर्षमा ३४ हजार क्विन्टल खाद्यान्न ढुवानी गर्ने योजना थियो। संस्थानले ३ करोड २६ लाख रुपैयाँ खर्च गरेर ११ हजार ७ सय ६८ क्विन्टल ढुवानी गरेको पनि गर्यौं, मन्त्रालयका एक अधिकारीले भने, तर, सम्झौताअनुसार अर्थले ढुवानी रकम निकासा नगर्दा थप ढुवानीमा समस्या भयो। संस्थानले ढुवानी खर्च नपाएकाले हुम्ला, मुगु, डोल्पा र कालिकोट जिल्लामा खाद्यान्न ढुवानी अन्योल भएको ती अधिकारीले बताए। ढुवानी गरेको खाद्यान्नकै रकम उपलब्ध नगराएकाले बाँकी ठाउँमा ढुवानी हुन नसकेको उनको भनाइ छ। मन्त्रालयका प्रवक्ता सूर्यप्रसाद श्रेष्ठले पनि अर्थले ढुवानी रकम उपलब्ध नगराएको बताए। ढुवानी रकमबारे बुधबार अर्थमा छलफलसमेत भएको थियो। छलफलको क्रममा जतिसक्दो चाँडै ढुवानी खर्च उपलब्ध गराउन अनुरोध गरेको उनले बताए। त्यसक्रममा अर्थले गत वर्ष नै रकम उपलब्ध गराएको दाबी गरेको उनले बताए। ढुवानी रकम माग गर्दा अर्थले गत वर्ष नै रकम निकासा गरिसकेको जनाउँदै ढुवानीको विवरण पुन: माग गरेको छ, उनले भने, संस्थानबाट विवरण मगाएर छिट्टै अर्थमा पठाउँछौ। छलफलको क्रममा ढुवानी रकम उपलब्ध गराउने सहमति भएको जनाएको छ। चालु आर्थिक वर्षमा पनि आपूर्ति मन्त्रालयले बाजुरा र बझाङमा कामका लागि खाद्यान्न पठाउने जनाएको छ। मन्त्रालय, खाद्य संस्थान, बाजुरा र बझाङलगायतका सांसद र सरोकारवाला निकायबीच मंसिरमा भएको छलफलमा खाद्यान्न पठाउने निर्णय भएको हो। संस्थानका प्रवक्ता तथा बिक्री वितरण महाशाखा प्रमुख शंकर सापकोटाका अनुसार बझाङमा २६ हजार र बाजुरामा २० हजार क्विन्टल खाद्यान्न पठाइनेछ। कर्णालीलगायत बजुरा र बझाङमा खडेरीका कारण भोकमरीको अवस्था आएकाले उक्त क्षेत्रमा पठाउने योजना बनाएको हो। मन्त्रालयबाट सुख्खा र प्रभावित क्षेत्रमा कामका लागि कार्ययोजना बनाउन निर्देशन छ। निर्देशनअनुसार अञ्चल कार्यलय धनगढीले कार्ययोजना बनाउँदै छ, प्रवक्ता सापकोटाले भने, ढुवानी खर्च वितरण केन्द्र, प्रभावित गाविसमा खाद्यान्न आवश्यकताको अध्ययन गरी कार्ययोजना बन्नेछ। त्यसपश्चात कार्ययोजना मन्त्रालयमा पेस हुन्छ। मन्त्रालयले स्वीकृत गरेपछि सोहीअनुसार ढुवानी प्रक्रिया अघि बढाइने जनाएको छ। ढुवानीका लागि अर्थसँग ६ करोड ४४ लाख रुपैयाँ प्रस्ताव गरेको उनले बताए। ढुवानी रकमका लागि आपूर्तिमार्फत अर्थलाई प्रस्ताव पठाएका छौं, रकम निकासाको क्रममा छ, उनले भने।कामका लागि पठाइने खाद्यान्न सर्वसाधारणले काम गरेबापत उपलब्ध गराइन्छ। सर्बसाधारणलाई सडक, विद्यालय, खानेपानी योजना, सिँचाइलगायत विकास निर्माण काममा लगाइनेछ। सर्वसाधारणले ठेक्कामा काम गर्छन्। ती सर्वसाधारणको दैनिक पारिश्रमिक जिल्ला विकास समितिले निर्धारण गर्ने संस्थानले जनाएको छ। संस्थानका अनुसार कर्णालीसँगै बाजुराका गाउँमा खाद्यान्न संकट छ। ती जिल्लामा खडेरीका कारण उत्पादन न्यून छ। प्रवक्ता सापकोटाका अनुसार कामका लागि खाद्यान्नमा बंगलादेशी उसिना चामल पठाइनेछ। यो बंगलादेश सरकारले उपलब्ध गराएको अनुदानको चामल हो। सरकारलाई चाहिएको अवस्थामा सापटी फर्काउने गरी संस्थानले वितरण गरेको जनाएको छ। चालु आर्थिक वर्षमा एक लाख क्विन्टल चामल अनुदान दिएको छ। अघिल्लो वर्ष पनि एक लाख क्विन्टल उपलब्ध गराएको थियो।"
"ठेक्का होल्ड गर्ने, काम नगर्ने प्रवृत्ति बढ्यो","राप्तीपारिका फत्तेपुरबिनौनाबैजापुर हुँदै अगैया जोड्ने सडकमा पर्खाल, नाला र ग्राभ्लिङ गर्ने भन्दै सडक डिभिजनसँग ०६९ चैत २३ गते गजूरमुखी निर्माण कम्पनी इलामले तीन महिनामा काम सम्पन्न गर्ने करार गरी सम्झौता गर्यो। तर, साढे तीन वर्षअघि नै निर्माण हुनुपर्ने योजना अझै पूरा भएको छैन। एक करोड ६९ लाख १३ हजार रुपैयाँको लगानीमा बन्न लागेको योजनाको जिम्मा लिएका ठेकेदार सम्पर्कमा नआएको डिभिजन कार्यालयले जनाएको छ। रत्न राजमार्गअन्तर्गतको देउरालीहर्रे सडक मर्मत गर्ने भन्दै ०६९ माघमा जिम्मा लिएको न्यू देवकोटा निर्माण सेवाका ठेकेदार पनि चार वर्षदेखि सम्पर्कमा छैनन्। १७ लाख ७७ हजार रुपैयाँको उक्त मर्मतको काम अझै अलपत्र छ। ठेकेदारले करार सम्झौतामा २०६९ चैत ३० गतेसम्म निर्माण सक्ने वाचा गरेका थिए। नेपालगन्जस्थित सडक डिभिजन कार्यालयसँग बिभिन्न योजनाको ठेक्का लिएर सम्पर्कविहीन हुने ठेकेदारको संख्या तीन दर्जन बढी छ। बाँकेका श्रीकेशव शाह कन्स्ट्रक्सन, श्री शिखर कन्स्ट्रक्सन, शिरीषा निर्माण सेवा, धिताल विल्डर्स, सीता कन्स्ट्रक्सन, यूएस विल्डर्सलगायत निर्माण कम्पनीले वर्षौंदेखि योजनाहरू अलपत्र पारेका छन्। वर्षौंअघि स्थानीयको मागका आधारमा विभिन्न सरकारी प्रक्रिया पूरा गरी टेन्डर भएका योजनाहरू अलपत्र पर्दै गएपछि स्थानीयहरू समस्यामा छन्। सडक डिभिजनले २०६९ देखि २०७१ सालसम्मका २४ जना योजनाका ठेकेदारले काम अझै नथालेको जनाएको छ। उनीहरूको लापरबाहीले ८ करोड ३१ लाख रुपैयाँ लगानीका विभिन्न योजना अलपत्र परेको कार्यालयले जनाएको छ। डिभिजनले ठेक्का सम्झौतापछि ६ महिनासम्म मात्र म्याद थप्न पाउने र त्यसपछिका सबैखाले प्रक्रिया विभागबाटै गरिने जनाएको छ। विभागका अधिकारीको मिलेमतोमा पनि समस्या भएको इन्जिनियरहरू बताउँछन्। उनीहरूका अनुसार अधिकांश ठेकेदारको राजनीतिक दलका नेताहरूसँग निकट सम्बन्ध हुने भएकाले कारबाहीमा समस्या भएको हो। सरकारी प्रक्रिया पूरा गर्ने झन्झटका कारण एक त ग्रामीण क्षेत्रका योजनाहरू प्राथमिकतामा पर्दैनन्। परे भने पनि ठेकेदारले समयमै काम नगर्ने, काम गरे पनि गुणस्तरहीन काम गर्दा विकास दिगो बन्न सकेको छैन, महादेवपुरीका शशिराम खत्रीले भने,हाम्रै गाविसमा ठेकेदारको लापरबाहीले अलपत्र परेका सातवटा योजना छन्। न ठेकेदारलाई कारबाही भएको छ न फेरि ठेक्का प्रक्रिया सुरु भएको छ। ठेकेदारहरूले योजना सम्झौता गर्दा नै पेस्की २० प्रतिशत र अग्रिम भुक्तानी १० प्रतिशत लिने गरेका छन्। ठेकेदारहरू उक्त रकम हिनामिना गरेर सम्पर्कविहीन हुने गरेको डिभिजन कार्यालयले जनाएको छ। कार्यालय प्रमुख, प्राविधिकहरूको लापरबाही तथा सार्वजनिक खरिद ऐन फितलो हुँदा ठेकेदारहरूले सजिलै उन्मुक्ति पाउने गरेको उपभोक्ता हित संरक्षण मञ्चका अध्यक्ष वसन्त गौतम बताउँछन्। डिभिजन प्रमुख अर्जुनकुमार बम पटकपटक ताकेता गर्दा पनि ठेकेदारलाई कारबाहीको दायरामा ल्याउन नसकिएको बताउँछन्। हामीले बढीमा ६ महिनासम्म सम्झौता अवधि थप्ने हो। बाँकी म्याद थप विभागबाटै हुन्छ, डिभिजन प्रमुख बमले भने। सार्वजनिक खरिद ऐन, २०६३ र नियमावली, २०६४ अनुसार निर्माण कार्य समयमा नभए ठेक्का सम्झौता रद्द गर्ने, कालोसूचीमा राख्ने, धरौटी जमानत जफत गर्ने र काम गर्न बाँकी लाग्ने खर्च असुलउपर गर्ने व्यवस्था छ।"
अंग्रेजी नयाँ वर्षमा स्वदेशी पर्यटकको भर,"थारू, मगर, तामाङ, गुरुङलगायत समुदायको संस्कृति हेरेर रमाउँछन्। सौराहामा मात्र १ सय ३ होटल, लज र रेस्टुरेन्ट छन्। १ हजार ८ सय ४५ कोठा छन् भने ३ हजार ७ सय ६७ बेड छन्। १ हजार १ सय ३५ वातानुकूलित कोठा छन्। नयांँ वर्ष नजिकिंंदै जाँदा आन्तरिक पर्यटक आउने क्रम जारी छ, क्षेत्रीय होटल संघका प्रथम उपाध्यक्ष दीपक भट्टराईले भने। उनले हात्ती महोत्सवले पर्यटक आगमन बढाउन सहयोग गरेको बताए। पर्यटकको नदी किनार, हात्ती सफारी गर्ने ठाउँमा बढी भीड लाग्छ। आन्तरिक पर्यटकको आगमन राम्रो छ, क्षेत्रीय होटल संघका अध्यक्ष सुमन घिमिरेले भने,बास बस्नेभन्दा घुम्न आउने बढी छन्। होमस्टे पनि भरिभराउअंग्रेजी नयाँ वर्षको पूर्वसन्ध्यामा मकवानपुरको उत्तरी भेगको पर्यटकीय क्षेत्रका होमस्टे र होटल आन्तरिक एवं बाह्य पर्यटकले भरिभराउ भएका छन्। कोठा अभावले होटलको प्रांगणमा टेन्ट गाडेर पर्यटक बसेका छन्। दामनमा रहेको एभरेस्ट पानोरमा रिसोर्ट बाह्य र आन्तरिक पर्यटकले शुक्रबारदेखि नै भरिएका छन्। होटलमा कोठाको अभावले गर्दा रिसोर्टको परिसर क्षेत्रमा २० वटा टेन्ट गाडिएका छन्।नयाँ वर्षको अवसरमा स्वदेशी एवं विदेशी पर्यटकले दुई दिनदेखि कोठा भरिएको छ, रिसोर्टका प्रबन्धक शिवजी केसीले भने, कोठा अभावले टेन्टमा राखेका छौं। त्यस्तै भ्युटावर, गौरीशंकर, सुनगाभा, शंकर होटललगायत दामन, सिमभन्ज्याङ र शिखरकोटका होटल दुई दिनदेखि पर्यटकले खचाखच छन्। यस क्षेत्रमा आएका पर्यटक हिउँ पर्ने आशामा छन्। तीन वर्षअघि जनवरी १ मा दामन, सिमभन्ज्याङ क्षेत्रमा हिउँ परेको थियो। मुलुककै पहिलो पर्यटकीय गाउँ चित्लाङका १४ वटा होमस्टे शुक्रबारदेखि नै भरिभराउ छन्। होमस्टेमा नअटाएर केही पर्यटकलाई स्थानीय घरमा पाहुनाका रूपमा पनि राखिएको छ। चित्लाङमा रहेका होमस्टे सबै भरिभराउ भएकाले पर्यटकलाई घरघरमा पनि राखेका छौं, गुर्जुधारा होमस्टेका सञ्चालक बुद्धरत्न मानन्धरले भने,आन्तरिक एवं बाह्य पर्यटक शुक्रबारदेखि नै होमस्टेमा आएर बसेका छन्। मानन्धरको होमस्टेको क्षमता ४० जनाको छ। चित्लाङ २, ४ र ५ मा गरेर १४ होमस्टे छन्। थानकोटचन्द्रागिरी केबुलकार सञ्चालन भएपछि चित्लाङमा आन्तरिक एवं बाह्य पर्यटकको ओइरो लागेको छ। थानकोटबाट १२ किलोमिटरको दूरीमा रहेको चित्लाङ मुलुककै धार्मिक ऐतिहासिकस्थल पनि हो।"
न्युजिल्यान्डको क्लिन स्विप,"नेल्सन नील ब्रुम र कप्तान केन विलियम्सनले निर्णायक १ सय ७९ रनको साझेदारी गरेपछि न्युजिल्यान्डले अन्तिम तथा तेस्रो एकदिवसीयमा शनिबार बंगलादेशलाई ८ विकेटले हराएको छ। विलियम्सन ९५ रनमा नटआउट रहे। ब्रुम भने अन्त्यतिर ९७ रनमा आउट भए। बंगलादेशले पहिले ब्याटिङ गर्दै बनाएको २ सय ३६ रनसामु न्युजिल्यान्ड २ विकेट गुमाएर जितसम्म पुगेको थियो। यससँगै न्युजिल्यान्डले तीन एकदिवसीयको सिरिज ३० ले क्लिन स्विप गरेको छ। प्रमुख खेलाडीको अनुपस्थितिमा मौका पाएका ३३ वर्षे बु्रुमले आफ्नो उपयोगिता सिद्ध गर्दै लगातार दोस्रो खेलमा निर्णायक इनिङ्स खेले। न्युजिल्यान्डले ६७ रनले जितेको दोस्रो खेलमा पनि ब्रुमले १ सय ९ रनको नटआउट ब्याटिङ गरेका थिए। न्युजिल्यान्ड ७७ रनले विजयी पहिलो खेलमा भने ब्रुमले २२ रन जोडेका थिए। चौथो क्रममा ब्याटिङ गर्दै आएका रोस टेलरलाई आँखाको शल्यक्रिया आवश्यक परेपछि ७ वर्षको अन्तरालमा ब्रुमले मौका पाएका हुन्।त्यस मौकाको भरपूर फाइदा लिएका ब्रुमको फिल्डिङ पनि उत्कृष्ट रह्यो। नेल्सनमा टस जितेर पहिले ब्याटिङको निर्णय गरेको बंगलादेशका लागि २१ ओभरभित्र इमरुल कयेस र तमिम इकवालले शतकीय साझेदारी गरेपछि पाहुना टिमले ठूलो स्कोर खडा गर्ने संकेत दिएको थियो। ब्रुमले मिचेल स्टान्टरको बलमा इमरुलको उत्कृष्ट क्याच लिएपछि त्यो पहिलो विकेटको साझेदारी टुटेको थियो। इमरुलले ४४ रन बनाए र उनको विकेटसँगै बंगलादेशको नाटकीय पतन सुरु भएको थियो।तमिमको क्याच पनि ब्रुमकै नाममा रह्यो। तमिमले ५९ रन बनाए। उनी नै बंगलादेशबाट सर्वाधिक रन जोड्ने खेलाडी रहे। त्यसयता बंगलादेशले अघिल्ला ६ ब्याट्सम्यानलाई ६८ रनमा गुमायो। खेलको अन्त्यतिर नुरुल हसनले केही संघर्ष गरे। उनले ३९ बलमा ४४ रन बनाए। एक समय बंगलादेशले आफूले तय गरेको झीनो लक्ष्य रक्षा गर्ने पनि देखिएको थियो, जति बेला टम लाथम दोस्रो बलमा ४ रनमा आउट भए।यस्तै मार्टिन गुप्टिल ६ रन बनाएर रिटायर्ड हर्ट भए। लगत्तै ब्रुमले स्लिपमा मसरफ मुर्तजाको बलमा क्याच पनि दिए, तर त्यसलाई इमरुलले समाउन सकेनन्। यो सहज क्याच छोड्नु बंगलादेशका लागि निकै महँगो सावित भयो र ब्रुमले विलियम्सनसँग मिलेर दोस्रो विकेटमा निर्णायक साझेदारी गरे। ब्रुमले तीव्र गतिमा ९७ रन बनाए र त्यसमा एक छक्का तथा १२ चौका सामेल थिए। विलियम्सनले १ सय १६ बल खेले र त्यसमा एक छक्का तथा ९ चौका प्रहार गरे।विलियम्सन आफ्नो नवौं एकदिवसीय शतकबाट नजिक पुगेर चुके। जिम्मी निसम ब्रुमको स्थानमा आए र आक्रामक हुँदै २८ रन जोडे। अन्त्यतिर विलियम्सनलाई शतकको अवसर दिन निसमले केही सुस्त ब्याटिङ गरेका थिए। तर अन्त्यमा निसमले विजयी चौका हाने। अब दुई टिमबीच तीन २०ट्वान्टी खेलको सिरिज चल्नेछ। त्यसपछि दुवै टिम दुई टेस्टको सिरिजमा व्यस्त हुनेछन्।"
हल र एभरटन बराबर,लन्डन प्रतिभाशाली खेलाडी रस बार्कलीले हेडबाट गोल गरेपछि इङलिस प्रिमियर लिगमा शुक्रबार एभरटनले हल सिटीलाई २२ को बराबरीमा रोक्यो। लिगमा संघर्षरत हल सिटी आफ्नै मैदानमा जित नजिक पुगेर एक अंकमा चित्त बुझाउन बाध्य भएको हो। पछिल्लो समय बार्कलीले इंग्ल्यान्डको राष्ट्रिय टिममा स्थान गुमाएका थिए।यस्तै एभरटनमा पनि व्यवस्थापक रोनाल्ड कोमनको आगमनपछि नियमित खेल्न पाइरहेका थिएनन्। कप्तान माइकल डसन र रोबर्ट स्नाडग्रासको गोलले हलले दुई अवसरमा अग्रता लिएको थियो। तर हल गोलरक्षक डेविड मार्सलको आत्मघाती गोलका कारण पहिलोपल्ट खेल बराबरीमा पुगेको थियो।त्यसयता बार्कलीले गोल गरे। हलले पछिल्ला आठ खेलमा जित निकाल्न सकेको छैन।एभरटनविरुद्ध प्राप्त अंकपछि भने उसले व्यवस्थापकरहित स्वान्सीलाई पछाडि छाडेको छ। दुवै टिमबीच एक अंकको मात्र दूरी रहेको छ। एभरटनले भने पछिल्लो ९ खेलमा दुई जित मात्र निकाल्न सकेको छ। यस बराबरीपछि एभरटन लिग अंक तालिकाको सातौं स्थानमा रह्यो। म्यानचेस्टर युनाइटेडको तुलनामा एभरटन ६ अंक पछाडि छ।
सहारासँग पुलिस पराजित,"हेटौंडा पोखरेली टिम सहारा क्लब दोस्रो टुबोर्ग हेटौंडा अन्तर्राष्ट्रिय आमन्त्रण गोल्डकप फुटबल प्रतियोगितामा शनिबार विजयी भएको छ। वनविज्ञान मैदानमा जारी प्रतियोगितामा सहाराले नेपाल पुलिस क्लबलाई २० ले पराजित गर्यो। सहाराले दुवै हाफमा एकएक गोल गर्दै बलियो टिम पुलिसको यात्रा टुंग्यायो। सहाराका कप्तान उत्तम गुरुङले शिव सुवेदीको पासमा २८ औं मिनेटमा गोल गर्दै टिमलाई अग्रता दिलाए। उनी पुलिसको पेनाल्टी एरियाभित्र तालमेल अभाव भइरहेको अवस्थामा गोल गर्न सफल भए। त्यस्तै शिवले ८४ औं मिनेटमा प्रहार गरेको कर्नर सीधै गोलमा परिणत भयो। पहिलो हाफमा पुलिसका रवि पासवानले पेनाल्टी एरियाभित्रबाट प्रहार गरेको बल अकासिंदा खेलमा अग्रता लिन चुकेको थियो। सहाराको रक्षापंक्तिसामु पुलिस फिक्का देखियो। राष्ट्रिय खेलाडी रविन श्रेष्ठ र सुमन लामाबिनै पुलिस मैदानमा उत्रिएको थियो। चोटका कारण उनीहरू अनुपस्थित थिए। खेलमा जुमनु राईले कुनै कमाल देखाउन सकेनन्। सहाराका शिव खेलको म्यान अफ द म्याच भए। खेलाडीले शतप्रतिशत योगदान दिंदा जित सम्भव भएको हो। हाम्रा खेलाडीले पहिलोपटक नै पाएको मौकालाई गोलमा परिणत गर्दा अघिल्लो चरणको यात्रा तय गर्न सफल भयांै, सहाराका प्रशिक्षक किरण श्रेष्ठले भने। उनले आफ्नो अग्रता जोगाउन डिफेन्सिभ खेल खेलिरहेको समयमा थप गोल निस्किँदा सजिलो भएको बताए।पुलिसका प्रशिक्षक कुमार कटुवालले बल पोजिसन राम्रो हुँदा पनि हार्नुपरेको बताए। सातौं राष्ट्रिय खेलकुदमा भाग लिएर आउनेबित्तिकै खेल्नुपर्दा समस्या भएको उनको भनाइ थियो। सुमन भोम्जन स्मृति खेलकुद प्रतिष्ठानको आयोजनामा जारी प्रतियोगितामा आइतबार मनाङमस्र्याङ्दी र एपीएफ क्लबबीच खेल हुँदैछ।"
राष्ट्रिय खेलकुदले व्यापार बढ्यो,"इटहरी सातौं राष्ट्रिय खेलकुदको सबैभन्दा बढी इभेन्ट भएको इटहरीमा खेलमात्र भएन। अतिरिक्त व्यापार गर्ने अवसर पनि जुर्यो। साता दिनमा होटलहरूले खाना र आवासमा मात्रै करिब डेढ करोडको कारोबार गरे। एथलेटिक्स, भलिबल, महिला क्रिकेट र तेक्वान्दोका विभिन्न ५२ स्वर्णपदकका लागि प्रतिस्पर्धा भएको थियो। लामो समय टिकेका टिम बसेका होटलवालाले अलि बढी कारोबार गरे। समग्रमा इटहरीका होटलले खेलाडी, अम्पायर, अफिसियल र कर्मचारीसमेत राखेर झन्डै डेढ करोडको कारोबार गरेको होटल संघ अध्यक्ष अनुरोध थापाले बताए। होटल मितेरीका सञ्चालक गोविन्द थापाले अरू बेलाभन्दा खेलकुद आयोजनाले होटल भरिभराउ भएकाले एक सातामै झन्डै एक महिनाको आम्दानी हुन सकेको बताए। उनको होटलका १२ वटा रुम भरिए। गुराँस होटलका सञ्चालक कृष्ण निरौलाले सुरुमा होटल बुक गरे पनि बीचमा व्यवस्थापनको कमजोरीका कारण पाहुना आउने या नआउने टुंगो नभएपछि आफैं सोधिखोजीमा लाग्नुपरेको थियो। तर आफूलाई एपीएफ राम्रो टिम परेकाले अरूको होटलभन्दा बढी समय उनीहरू बसेकामा खुसी लागेको बताए। इटहरी उद्योग वाणिज्य संघका अध्यक्ष लिलिम बस्नेतले इटहरीमा राष्ट्रियस्तरको खेल आयोजना हुनु गौरवको विषय भएको बताए। यसले यहाँका स्थानीयस्तरको व्यापार व्यवसायलाई समेत टेवा पुगेको बताए। होटल संघ इटहरीका अनुसार करिब ८ सय खेलाडी, अफिसियल र अम्पायर इटहरीका ७० भन्दा बढी होटलमा बसेका थिए। जसले न्यूनतम पनि एक हजार खर्च गर्दा दैनिक ८ लाख खर्च गरे। जुन कुल जोडदा एक सातामा एक करोड हुन आउँछ। त्यस्तै प्रत्येक खेलका क्षेत्रीय, जिल्लास्तरका प्रशिक्षक, अम्पायर र समर्थक संघसंस्थाका प्रतिनिधिसमेत गरेर एक सातामा डेढ करोडको खर्च गरेको संघले बतायो।"
फुटबल महाअभियानमा चीन,"हङकङ चीनले हजारौं एकेडेमी सञ्चालन गरी स्तरीय खेलाडीको नयाँ पिंढी निर्माण गर्ने लक्ष्यसाथ काम सुरु गरेको छ। विशेषज्ञहरूले चाहिँ यो परियोजनामाथि प्रश्न उठाउँदै यो फगत समयको नाश मात्र हुने चेतावनी दिंदै आएका छन्। संसारकै धेरै जनसंख्या भएको राष्ट्रमा नयाँ एकेडेमी खुल्ने क्रम तीव्र भएको छ। राष्ट्रपति सी जिनपिङको इच्छाअनुरूप चीन दशकौंदेखिको कमजोर अवस्था चिर्दै विश्व फुटबलमा नयाँ महाशक्ति बन्ने बाटोमा अग्रसर हुँदैछ। आधिकारिक योजनाअनुसार २० हजार एकेडेमी खोल्नेछ। विश्व वरीयतामा ८१ औं स्थानको चीनले विश्वकपमा छनोट हुँदै उपाधि नै जित्ने महत्त्वाकांक्षा पालेको छ। अहिलेसम्म चीनले एकचोटि मात्र विश्वकप खेलेको छ। चीनले यसअघि नै गोन्जाउमा इभरग्रान्डे फुटबल स्कुल सञ्चालन गरिसकेको छ। विश्वकै सबैभन्दा ठूलो यो एकेडेमीमा एकै पटक हजार विद्यार्थी राख्ने क्षमता छ। यसैगरी हाइनान प्रान्तको मिसन हिल्स गल्फ कम्प्लेक्समा १ हजार विद्यार्थी क्षमताको नयाँ फुटबल प्रशिक्षण केन्द्र निर्माण भइरहेको छ। यी सारा गतिविधिमा निहित धारणा के हो भने लाखौंलाख बालबालिकालाई फुटबल प्रशिक्षण दिएर तीमध्येबाट केही विश्वस्तरीय खेलाडी जन्मन सक्छन्। तर केहीको बुझाइमा यो एकेडेमी मोडल नै त्रुटिपूर्ण छ। जापानमा बस्ने प्रशिक्षक टम बायर चीनको एकेडेमी क्रेजबारे सोध्दा भन्छन्, उनीहरूले गलत पर्खालमा भर्याङ हाल्ने काम गरेका छन्। उनले उक्त कुरा गत महिना तोङक्वानमा आयोजित ली स्पोर्ट्स कन्सेक्टस स्पोर्ट्स बिजिनेस फोरममा बताएका थिए। चीन सरकारले बायरलाई एकेडेमीमा सञ्चालन हुने प्रशिक्षण सत्रका भिडियो खिच्ने काम लगाएको थियो। जुन भिडियो देशभरका कक्षाकोठामा प्रदर्शन गर्ने सरकारी योजना छ। बायरका अनुसार संसारका शक्तिशाली मुलुक अमेरिका, अस्ट्ेरलिया र भारतले समेत एकेडेमीमा थुप्रै लगानी गरेका छन्। तर तिनबाट थोरै मात्र स्तरीय खेलाडी निक्लेको पाइयो। हामीसँग करोडौं डलर खर्चेर फुटबल विकासको रहस्य खोतल्न खोज्ने मुलुक छन्। ती सबैले थुप्रै एकेडेमी खोलेका पनि छन्। त्यहाँ व्यावसायिक क्लब पनि छन्। उनीहरूले लगानीमा कुनै कसर बाँकी राखेका छैनन् तर पनि प्रगति देखिँदैन। कहाँ छन् त खेलाडी? एकेडेमी मात्र भनेर खेलाडी जन्मे त?फुटबलमा नियन्त्रण कलाको सिकाइ एकदमै कठिन हुने बायरको तर्क छ। उनले यो कला २ वर्षको हुँदादेखि नै सिक्नुपर्ने बताए। बालबालिकाले घन्टौं, प्राय: एक्लै अभ्यास गर्नुपर्छ। जसबाट बल नियन्त्रण र म्यान्युपुलेस सिक्न सक्छन्। बल खेल्न सिक्नु भनेको बल हान्नु र त्यसको पछाडि दौड्नुमात्र होइन। दक्षिण अमेरिकी सुपरस्टार लियोनल मेसी र नेयमरले एकेडेमीमा मात्र नभएर घरआँगन अनि सडकमा फुटबल सीप सिकेका थिए। उनीहरूले बाल्यकालमा सायदै कुनै गतिलो प्रशिक्षण पाए होला। पूर्वइंग्ल्यान्ड कप्तान रियो फर्डिनान्ड यसमा सहमत छन्। बालबालिकाले एकेडेमीमा पाइला हाल्नु धेरै अघि नै सानो उमेरमै फुटबल खेल्न थाल्नुपर्छ। हाम्रो देश र अन्य छिमेकी मुलुकमा त हामी एकेडेमीबाट तानिन्छौं। तर एकेडेमीमा छानिनुअघि कसरी केटाकेटीको योग्यता, सम्भावना हेर्ने त? खासमा ती केटाकेटीका लागि प्रशिक्षकले गर्नुपर्ने खास मिहिनेत पहिल्यै भइसकेको हुन्छ। उनीहरूले आधारभूत सीप सिकिसकेका हुन्छन्, उनले भने। तर फर्डिनान्ड र बायरको यो बुझाइले चीनको प्रयास सफल हुने छाँट देखिंदैन। तर यो अभियानका कार्यकारीहरूमा जतिसक्दो चाँडो राष्ट्रपति सीको कृपा पाउने होडचाहिँ देखिएको छ। मिसन हिल्सका उपाध्यक्ष टेनियल चुले ५ करोड स्कुले उमेरका खेलाडी जन्माउने चीनको योजना रहेको बताए। हाम्रा राष्ट्रपति सीले सन् २०२० भित्र ५ करोड स्कुले उमेरका खेलाडी तयार पार्ने योजना बनाउनुभएको छ। यी खेलाडीको विकासबाट ठूलो बजार बनाउने हाम्रो ध्येय हो, उनले भने, आखिर हामी आफ्नै मेसी, नेयमर वा बेकह्याम उत्पादन गर्न चाहन्छौं।स्पेनिस महारथी बार्सिलोना मिसन हिल्स परियोजनामा संलग्न छ। यसले गत साता चीनमा नियमित प्रशिक्षण क्याम्प राख्ने योजना सार्वजनिक गर्यो। कल्पना गरौं, चीनमा एक बालक बार्सिलोनाको प्रशिक्षकसँग सिक्दैछ, यो नै सबैभन्दा ठूलो कुरा हो, क्लबका एसिया प्यासिफिक प्रबन्ध निर्देशक जाभियर असेन्सीले भने। म्यानचेस्टर युनाइटेड र चेल्सीका पूर्वप्रमुख कार्यकारी पिटर केन्योनले चीनले स्कुल पाठ्यक्रममा फुटबल थपेर दूरदर्शी काम गरेको बताए। फुटबल शिक्षाकै एउटा मुद्दा हुनु, बच्चाहरूले हरेक दिन एक घण्टा खेल्न पाउनु भनेको अवसरकै ढोका खोल्नु हो, उनले भने, यो निकै ठूलो कुरा हो। तर खेलाडीको विकास भनेको समय लाग्ने कुरा हो।फर्डिनान्डले बालबालिकाको सिकाइ एकदमै चाँडै सुरु हुने हो भने चीनले विश्व फुटबलमा महाशक्ति बन्न सक्ने सम्भावना रहेको बताए। यो मात्र पञ्चवर्षीय योजनाले सम्भव हुँदैन। यसका लागि २० औं वर्ष लाग्न सक्छ।किनकि यहाँ त भर्खर मात्र सुरु हुँदैछ, उनले भने, उनीहरूले ७ वर्ष वा त्यो भन्दा पनि कम उमेरबाट बच्चालाई सिकाउन थाल्नुपर्छ।यदि उनीहरूले साना बालकलाई त्यसरी सिकाउन थाले भने पक्कै कुनै दिन इंग्ल्यान्डभन्दा अगाडि आउन सक्नेछन्, उनले भने, हामीले पनि त्यो उमेर समूहमा ध्यान पुर्याउन सकेका छैनौं। चीनले पुर्यायो भने आज ठूला भनिएका राष्ट्रभन्दा निकै अगाडि आउन सक्नेछ।"
भैंसी चराउँदै साफ खेलाडी,"कसहा (सिरहा) देशको प्रतिनिधित्व गर्दै सातौं दक्षिण एसियाली खेलकुदमा सहभागी भएका सिरहा अयोध्यानगर९ कसहाका ५४ वर्षे कुस्तीवाज जनक यादव भैंसी चराएर गुजारा चलाउन बाध्य छन्। सिरहा सदरमुकाममा सातौ राष्ट्रिय खेलकुदको कुस्ती प्रतियोगिता बिहीबारमात्र सकिएयो। तर पूर्व कुस्तीवाज जनक भने २० किलोमिटर पर भइरहेको राष्ट्रिय कुस्तीबारे अनभिज्ञ थिए। मलाई थाहै छैन, उनले आश्चर्य मान्दै भने, यो त विडम्बना भयो, पुराना खेलाडीलाई उपेक्षा गरियो।उनको दिनचर्या भैंसी हेरचाहमै बित्छ। अहिले पनि गाउँघरमा हुने कुस्ती प्रतियोगितामा सहभागी हुँदै आएका उनको गुजारा चलाउने सहारा दुई दुहुना भैंसी भएका छन्। सन् १९९५ मा भारतको मद्रासमा सम्पन्न दक्षिण एसियाली महासंघीय (साफ) खेलकुदमा ७४ केजी तौल समूहको कुस्तीमा उनी भिडेका थिए। त्यतिबेला सफल हुन सकेनन्। प्रथम राष्ट्रिय खेलकुद प्रतियोगितादेखि नै सहभागी भई उनले राष्ट्रियमा दर्जनौं स्वर्ण, रजत र कांस्य जितेका छन्। आफ्नो जीवनको ऊर्जाशील समय देशको प्रतिष्ठाका लागि कुस्ती खेलेर बिताए पनि राज्यको बेवास्ताका कारण गुजारा चलाउन भैंसीको सहारा लिनुपरेको उनले दुखेसो पोखे।तीन वर्षअघि गागन खोलामा गिट्टी चालेर गुजारा चलाएँ, सम्पत्तिको नाममा ६ कट्ठा जग्गा मात्र भएका उनले भने, अहिले भैंसी पालेर दूध बिक्रीबाट गुजारा चलाइरहेको छु। उनले भने, दुइटा भैंसीबाट साँझबिहान दैनिक १६ लिटर दूध हुन्छ, त्यसमध्ये १० लिटर प्रतिलिटर ६० रुपैयाँका दरले बिक्री गर्छु। बाँकी आफ्नो र परिवारका लागि राख्छु।केही ऋण र गागन खोलामा गिट्टी चालेरै उनले तीन छोरीको विवाह पनि गरिदिए। अहिले उनको साथमा एक छोरा र पत्नी छन्। उनले आफ्नो छोरालाई कुस्ती खेलप्रति कहिल्यै आकर्षित हुन दिएनन्। काठमाडौं, विराटनगर, चितवन, नेपालगन्ज, वीरगन्ज र राजविराजलगायत विभिन्न स्थानमा १ वर्ष ३ महिना कुस्ती प्रशिक्षण लिइसकेका उनले राज्यले कुस्ती खेल र खेलाडीलाई उपेक्षा गरेको गुनासो गरे। तीन वर्षअघि सिरहा सदरमुकामस्थित क्याम्पस चौरमा देब्रे खुट्टा मर्किंदा उपचारमा एक लाख रुपैयाँभन्दा बढी खर्च भए पनि कतैबाट सहयोग नपाएको उनले बताए। राज्यको उपेक्षाका कारण देशमा कुस्ती खेल र खेलाडीको अवस्था नाजुक बन्दै गएकामा उनले दु:ख व्यक्त गरे। पौराणिक र मौलिक कुस्ती खेल लोकप्रिय भए पनि राज्यकै उपेक्षाका कारण समाप्त हुन लागेकोप्रति उनले चिन्ता व्यक्त गरे। कुस्ती खेलका जानकारका अनुसार आधुनिक कुस्तीको इतिहास यसको लोकप्रियताको विकाससँगै १९ औं शताब्दीदेखि सुरु भएको हो। नेपाल कुस्ती संघका अनुसार विश्वका २ सय १६ देशमा कुस्ती खेलिन्छ।महाभारत, रामायणकालदेखि कुस्ती खेलिंदै आए पनि नेपालमा भने आधुनिक कुस्तीको सुरुआत २०४५ सालमा वीरगन्जबाट भएको बताउँछन् सातौं राष्ट्रिय खेलकुदका कुस्ती निर्णायक समितिका प्रमुख संयोजक विद्यासागर पोखरेल।कुस्ती संघका महासचिव एवं मुख्य प्रशिक्षक पोखरेलले सरकारी नीति ठीक नहुँदा धेरै खेलाडी पलायन भइसकेको बताए। प्रथम खेलकुददेखि सहभागी, राष्ट्रिय खेलमा दर्जनांै स्वर्णपदक जितेका र सातौं साफ खेलकुदमा भाग लिएका जनक जस्ता पुराना, अनुभवी खेलाडीलाई राज्य जगेर्ना गर्न नसक्नु खेल जगत्को दुर्भाग्य हो, उनले भने, मौलिक कुस्ती खेल र खेलाडीलाई राज्यले जगेर्ना गर्नु आवश्यक छ।"
झापा सेमिफाइनलमा,"काँकडभिट्टा रमपम झापा११ मेची नेत्रालय काँकडभिट्टा गोल्डकप प्रतियोगिताको सेमिफाइनल प्रवेश गरेको छ। उसले शनिबार हिमालयन शेर्पा क्लबलाई टाइब्रेकरमा ५३ ले पाखा लगायो। निर्धारित समयको खेल २२ को बराबरी भएपछि टाइब्रेकरबाट निर्णय लिइएको थियो। घरेलु मैदानमा पहिलो चरणबाटै बाहिरिंदै आएको झापाको यो सिजन पहिलो सेमिफाइनल यात्रा हो। हिमालयन शेर्पा र झापा दुवै आक्रामक रूपमा उत्रिएका थिए। चोटका कारण झापाका स्ट्राइकर विशाल राई मैदानमा उत्रिएनन्। योगेश गुरुङ, कर्ण लिम्बू र बुद्ध चेम्जोङले पाएको मौका गुमाए। हिमालयनबाट पनि हेमन गुरुङ, विश्वास श्रेष्ठ, मौसालगायतले अवसर चुकाए। पहिलो हाफको ३७ औं मिनेटमा झापाका पूजन उपरकोटीले गोल गरी टिमलाई अगाडि बढाए। उनले विकास लिम्बूको क्रसमा गोल गरेका थिए। दोस्रो हाफको सुरुमै कर्ण लिम्बू गोल गर्न चुके। हिमालयनका हेमनले ६२ औं मिनेटमा गोल गर्दै खेल बराबरीमा ल्याए। म्यान अफ द म्याच हेमनले झापाका सेगुनको ह्यान्डबलमा फ्रिकिक हानेका थिए। उनको प्रहार क्लियर गर्ने क्रममा रवि थापाले आत्मघाती गोल गरेर हिमालयनलाई एक गोल उपहार दिए। झापाका खेलाडीको प्रहार हिमालयनका गोलकिपर किशोर गिरीले विफल पारेका थिए। मौसाले डिएरियाभित्र ह्यान्ड गरेपछि रेफ्री लव खत्रीले झापालाई पेनाल्टीको मौका दिए। झापाका योगेश गुरुङले त्यसलाई सदुपयोग गर्दै खेल २२ को बराबरी ल्याए। टाइब्रेकरमा अफ्रिकन खेलाडी मौसा गोल गर्न चुक्दा झापाले बाजी मार्यो। झापाका कर्ण लिम्बू, रजिन धिमाल, बुद्ध चेम्जोङ, रवि थापा र योगेश गुरुङले गोल गरे। हिमालयनका हेमन, रूपेश केसी र भूपाल गुरुङले बललाई पोस्टको दिशा दिए। झापाका प्रशिक्षक सञ्जय राईले दुवै टिमको खेल अब्बल रहेको बताए। उनले गोलकिपर अनुभवी नभएकाले सोचे जस्तो खेल प्रदर्शन हुन नसकेको बताए। उनले भने, अन्तिममा भाग्यले साथ दिएकाले जितियो। हिमालयनका प्रशिक्षक विकास गौचनले उत्कृष्ट प्रदर्शनका बावजुद पनि पराजित हुनुपरेको औंल्याउँदै भने, काँकडभिट्टामा पहिलो अनुभव हो, खेल राम्रै खेलेका थियौं, भाग्यले साथ दिएन। आयोजक काँकडभिट्टा फुटबल ट्रेनिङ सेन्टर र भारतको ब्लु आर्मी सिलोङबीच आइतबार प्रतिस्पर्धा हुँदैछ।"
स्वर्ण विजेतालाई सम्मान,"पाल्पा सातौं राष्ट्रिय खेलकुदको आईटीएफ तेक्वान्दोमा स्वर्ण विजेता साजन पचभैयालाई शनिबार सम्मान गरिएको छ। उनले ८४ केजी केजीमुनि स्वर्ण जितेका थिए। उनी जिल्लाबाट सहभागी खेलाडीमा एकमात्र स्वर्ण विजेता हुन्। उनलाई निजी तथा आवासीय विद्यालय अर्गनाइजेसनले आÏनो छैटौं जिल्ला अधिवेशनका अवसरमा सम्मान गरेको हो। पचभैयालाई सम्मानपत्र र सिल्डसहित प्याब्सनका केन्द्रीय उपमहासचिव राजेन्द्र बानियाँ र जिल्ला अध्यक्ष सूर्यप्रसाद घिमिरेले सम्मान गरेका हुन्। यम्घा६ का साजन तानसेनको बेथल बोर्डिङमा १० कक्षामा अध्ययनरत छन्। उनी दुई वर्षदेखि निरन्तर आईटीएफको प्रशिक्षणमा छन्। गतवर्ष १५ औं सिनियर राष्ट्रिय, जिल्ला र क्षेत्रमा समेत उनले पदक जितेका थिए।"
चम्किँदै बालकलाकार,"पुस १७, २०७३ तिमीले केही साताअघि रिलिज भएको फिल्म सेतो सूर्य हेर्यौ ? यो फिल्ममा दयाहाङ राई जस्ता चिनिएका कलाकार त छन् नै, दुई भाइबहिनी पनि छन्, अमृत परियार र सुमी मल्ल । बद्रीको भूमिकामा खेलेका अमृत सानैमा बाबुआमा गुमाएपछि भरिया बनेर पेट पाल्छन् । उनले फिल्ममा बोलेको म भरिया हुँ, भरिया । मान्छे हैन भन्ने संवादले धेरै दर्शकको मन कटक्क खाएको छ । यो फिल्मका निर्देशक तथा लेखक दीपक रौनियारका अनुसार यो संवाद अरू कसैले नसिकाईकनै अमृतले आफैं जानेर भनेका हुन् । फिल्ममा अमृतको थोरै दृश्य भए पनि राम्रो अभिनय गरेका छन् । अझ उनले फिल्ममा नायक अग्नीलाई पिटेको एउटा दृश्यले त दर्शकको आँसु नै निकाल्छ । साँच्चैमा पनि अमृतको बुबाको निधन भइसकेको छ । आमाले छोडेर अर्कै बिहे गरेपछि उनी बेसहारा छन् ।सेतो सूर्य कै अर्की सानी कलाकार सुमी फिल्ममा पूजाको भूमिकामा छिन् । पहिले कहिल्यै फिल्म नखेलेकी सुमीको अभिनय कुनै अनुभवी कलाकारको भन्दा कम छैन । फिल्ममा आमाले हुर्काएकी पूजालाई आफ्नो बुबा को हो भन्ने थाहा छैन । उनी बारम्बार आमालाई बुबाको बारेमा सोधीखोजी गरिरहेकी हुन्छिन् । साँच्चैको जीवनमा चाहिँ फिल्म खेल्ने बेला सुमीले आफ्नो बुबा गुमाएकी थिइन् । तर पनि उनले अभिनय छोडिनन् । अहिले उनी भविष्यमा हिरोइन बन्ने चाहना भएको बताउँछिन् । फिल्ममा अभिनय गर्नेलाई कलाकार भनिन्छ । मुख्य भूमिकामा खेल्नेलाई हिरो वा हिरोइन भनेर चिनिन्छ । तिनै फिल्ममा खेल्ने भाइबहिनीलाई भने बालकलाकार भनिन्छ । खासमा फिल्ममा भूमिकाका कारण सहायक वा मुख्य कलाकार भनिन्छ । तर उमेरकै कारण ससाना भाइबहिनीहरूलाई बालकलाकार भनेझैं ठूलालाई वयस्क वा पाका कलाकारचाहिँ भनिँदैन ।बालकलाकार भनिए पनि कहिलेकाहीं तिनका भूमिका र अभिनयले कैयौं फिल्ममा हिरो, हिरोइनलाई नै छायामा समेत पारिदिएका छन् । पछिल्लो समय नेपाली फिल्ममा पनि प्रतिभावान् बालकलाकार देखिन थालेका छन् ।त्यस्तै अर्को फिल्म जात्रा मा पनि बालकलाकार छन् । गतवर्ष त संगम विष्टले उत्कृष्ट अभिनेत्रीको राष्ट्रिय अवार्ड नै जितिन् । संगमले फिल्म लभ यु बाबा मा हिरोको छोरीको भूमिका निर्वाह गरेकी छन् । उनको अभिनय यति राम्रो भयो कि वर्षभरिका फिल्ममा अभिनय गरेका हिरोइनको कामलाई पनि जितिदियो । उनले राष्ट्रपतिले दिने देशकै सबैभन्दा ठूलो र प्रतिष्ठित अवार्ड राष्ट्रिय चलचित्र पुरस्कार जितिन् । संगमकै भाइ सौगात विष्टले लभ यु बाबा नै निर्देशन गरेर संसारका सबैभन्दा कान्छा निर्देशक बनेका छन् । सौगात निर्देशक मात्रै नभई राम्रो कलाकार पनि हुन् । उनले फिल्म जन्मभूमि मा पनि आफ्नो अभिनय कौशल देखाएका छन् ।अनुभव रेग्मीलाई धेरैले चिनेकै हुनुपर्छ । नाइँ नभन्नु ल २ पछि यसैका लगातार दुई सिक्वेलमा अनुभव फुच्चे हिरो भएर देखिए । बिरामी हुँदै मर्ने भूमिकामा देखिएका उनी मर्ने कसैलाई रहर हुँदैन गीतबाट झनै माथि उक्लिए । खासमा नेपाली फिल्ममा बालकलाकार नै मुख्य भूमिकामा खेल्ने पहिलो मौका पनि अनुभवले नै पाए । उनकै पाश्र्व गायनका लागि निर्देशक विकास आचार्यले प्रेम परियारलाई गायनमा ल्याएका थिए । अहिलेका सुपरहिट हिरो भनेर चिनिएका अनमोल केसी पनि कुनै बेला बालकलाकार भएर फिल्म खेलेका थिए । होस्टल फिल्मबाट हिरो बन्नुअघि नै अनमोल आफ्नै बुबा भुवनको फिल्म साथी म तिम्रो मा बालकलाकारको रूपमा देखिएका थिए । कलालाई उमेरले छेक्दैन भन्ने अर्को उदाहरण अहिलेकी चर्चित हिरोइन प्रियंका कार्की पनि हुन् । उनले झन्डै ७ वर्षको उमेरमै महादेवी फिल्म खेलिसकेकी थिइन् । त्यस्तै, निता ढुंगाना, सलोन बस्नेत, संयम पुरी पनि पहिले बालकलाकारकै रूपमा चिनिएका थिए ।विदेशका चर्चित र प्रतिष्ठित फिल्म फेस्टिभलमा सहभागी बनेको र थुप्रै अवार्ड समेत जितेको फिल्म कालो पोथी खासगरी दुई बच्चाकै कथामा आधारित छ । खड्कराज नेपाली र शुक्रराज रोकाया नै फिल्मका हिरो हुन् । माओवादीले गरेको युद्धका बेला मुगुका दुई बालसखा प्रकाश र किरणबीचको मित्रतालाई फिल्मले देखाएको छ । फिल्म हेरेपछि यी दुई बालकलाकारको अभिनयलाई दर्शकले एकदमै रुचाए । उनीहरू दुवै मुगुकै स्कुले विद्यार्थी हुन् । तर उनीहरूले त्यसअघि कहिल्यै फिल्म खेल्नु त परै जाओस्, राम्रोसँग फिल्म हेर्न पनि पाएका थिएनन् । अभिनय भने सबैले तारिफ गर्ने खालको गरिदिए । अधिकांशले यी दुईलाई बालकलाकार नभई फिल्मका हिरो नै ठानेका थिए । त्यसो त तिमीहरूजस्ता ससाना बालबालिकालाई हाम्रो मुलुकका सबै ठाउँमा अझै पनि फिल्म हेर्न त्यति सजिलो छैन । फिल्म हेर्यो भने पढाइमा ध्यान जाँदैन भनेर घरमा अभिभावकले गाली गर्नुहुन्छ । यस्तोमा फिल्म नै खेल्ने भन्ने कुरा धेरैका लागि झनै गाह्रो विषय हो । अभिभावकको मनस्थिति थाहा पाएरै कतिले आफ्नो इच्छा भन्न सकिरहेका हुँदैनन् । तर कतिपय फिल्मले शिक्षा पनि दिन्छन् । हाम्रो सोचलाई फराकिलो पनि पारिदिन्छन् । फिल्म भन्दैमा सबै नराम्रा नै हुन्छन् भन्ने सोच्नु गलत हो । पछिल्ला दिनमा त नेपाली फिल्म पनि राम्रो बन्न र चल्न थालेका छन् । यसमा आउन चाहने बालकलाकारहरूको संख्या पनि बढ्दो छ ।"
कपिलले बनाए क्वाडकप्टर,"पुस १७, २०७३ फुर्सदको समयमा तिमीहरू अक्सर के गर्छौ ? बुटवलका एक साथी भने फुर्सद भयो कि नयाँ नयाँ उपकरण बनाउँछन् । उनले पछिल्लो समयमा रिमोटको सहायताले उड्ने यन्त्र बनाएका छन् । चारवटा पंखा भएको यो उपकरणलाई क्वाडकप्टर भनिन्छ । बुटवल उपमहानगरपालिका१३ देवीनगरका १५ वर्षे कपिल ज्ञवालीले आकाशमा उडेर तलमाथि, दायाँबायाँको दृश्य लिन मिल्ने गरी यो यन्त्र बनाएका हुन् । यसमा घरेलु स्तरमा पाइने फलामका टुक्रा, काठ, तार लगायतको प्रयोग भएका छन् । अगाडि र पछाडि आफंैले तयार गरेका फलामका ४ वटा पंखा जाडिएका छन् । बीचमा काठ छ । तार जोडेर अगाडि क्यामेरा जडान गर्न मिल्ने पकेट बनाइएको छ । यही क्यामेराबाट तलमाथि र आसपासको दृश्य कैद गर्न सकिन्छ । क्वाड कप्टर ५ सय मिटर माथिसम्म उड्न सक्छ । ५ सय मिटर आसपासमै घुम्न सक्छ । यसले रिमोटको माध्यममबाट १० मिनेटसम्म आकाशमा घुमेर दृश्य लिन सक्छ । कपिलले तारहरू प्रयोग गरेर रिमोट पनि आफैंले बनाएका हुन् । यो फिल्महरूमा तलमाथिको दृश्य लिन उपयोगी हुने उनले बताए । कपिलले आफूले बनाएको यो यन्त्र विद्यालय, टोल र आसपासमा लगाएर देखाएका छन् । नजिकका बालबालिका जतिबेलै क्वाड कप्टर हेर्न झुम्मिएका हुन्छन् । यो सफलतापछि उनी अब आधा घण्टासम्म आकाशमा उड्न सक्ने विमान बनाउन कसिएका छन् । त्यसमा मान्छेसमेत बस्न सक्ने होस् भनेर तयारी गरेको उनले बताए । यसपछि हवर्ड बाइक (उड्ने मोटरसाइकल) बनाउने योजना रहेको र अहिले आफू त्यसका लागि चाहिने कच्चा पदार्थको जोहोमा रहेको उनले बताए । गुल्मीको बम्घा गाविस टाहाटिममा जन्मेका कपिल अहिले बुटवलको तिनाउ बोर्डिङ स्कुलमा कक्षा ९ मा अध्ययनरत छन् । सानैदेखि उनी नयाँ खोजमा तल्लीन हुन्थे । रेडियो, घडी, स्टेपलाइजर लगायत उपकरण खोलेर त्यसका मसिन हेर्ने र फेर्ने गर्थे । यसो गर्दा सुरुसुरुमा घरपरिवारबाट गाली खाए । छोराको इच्छालाई भारतीय सेनाको इन्टेलिजेन्ट ब्युरोमा काम गर्ने बाबु इन्द्रमणिले भने सहयोग गरे । यसकै फलस्वरूप उनले नयाँ नयाँ उपकरण बनाउन थालेका थिए । कक्षा ६ मा पढ्दादेखि नियमित रूपमा उपकरण सिर्जनामा लागे । नजिकका फर्निचर पसलमा गएर खेर गएका काठका टुक्रा, कबाडी खानामा राखेका फलाम र तारका टुक्रा तथा घरमा प्रयोग हुने पाउडर, परफयुम लगायतका डिब्बा प्रयोग गरेर हेब्जा कप्टर तयार गरे । सुरुमा एक महिना लगाएर हेब्जा कप्टर बनाएँ, उनले भने, वायरको सहायताले ३ मिटर दायाँबायाँ तलमाथि चल्न सक्ने भयो । म निकै खुसी भएँ । अनि यही देखाएर उनी विद्यालयमा पुरस्कृत भए । कपिललाई यस्ता आविष्कार गर्न उनका बाबाआमा र ३ दिदीहरूले सहयोग गर्नुभयो । यसपछि उनले काठका सिलिङ पंखा र टेबल पंखा बनाए । टेबल बत्ती बनाए । घरेलु स्तरमा पाइने तार र काठको माध्ययमबाट साउन्ड बक्स बनाए । त्यसलाई उनले अहिले आफ्नै कोठामा प्रयोग गरेका छन् । उनले गहिरोबाट माथि र आसपासमा पानी फयाँक्न सक्ने वाटर पम्प बनाए । बाटो पिच गर्दा प्रयोग हुने रोलर कार बनाए । यी सबै उपकरण स साना र नमुनाका रूपमा बनाएका यी विद्यार्थी अब भने घरव्यवहारमा प्रयोग गर्न मिल्ने गरी ठूलो रूपमा बनाउँदै छन् । अहिलेसम्म बनाएका धेरै उपकरण लाइब्रेरीमा राख्न बढी प्रयोग हुन्छ, उनले भने, अब व्यावसायिक रूपमै किनबेच हुने ठूला उपकरण बनाउनेछु ।कपिल छुट्टीका दिन १२ घण्टासम्म उपकरण बनाउन खर्चन्छन् । अरू दिन भने गृहकार्य सकेपछि मात्रै उपकरण सिर्जनामा लाग्छन् । उनी पढाइमा पनि राम्रै विद्यार्थी हुन् । घोक्नुको सट्टा आफ्नै शैलीले तयारी गर्ने उनको बानी छ । कक्षा ८ को वार्षिक परीक्षामा उनले ८७ प्रतिशत ल्याए । भविष्यमा इन्जिनियर बन्ने लक्ष्य लिएका उनी नेपाली सेनामा काम गर्न चाहन्छन् । नयाँनयाँ उपकरण बनाउने कपिलको प्रतिभालाई कदर गर्दै स्थानीय रोटयाक्ट क्लबले सम्मान गरेको छ । नयाँनयाँ उपकरण बनाएर देशको नाम राख्ने इच्छा छ, उनी भन्छन्, यसका लागि विद्यालय र राज्यबाट सहयोग मिलोस् भन्ने चाहन्छु ।"
हात धोयौ ?,अन्नपूर्णा शर्मा
मेरो कुची मेरो कलम,"रिदम साह, कक्षा९,आदर्श विद्यालय, विराटनगर, मोरङ"
खितितीखितिती,कुनै पनि परीक्षामा नतिजा राम्रो नल्याएपछि बुबा आफ्नो छोरादेखि दिक्दार थिए । उनले छोरालाई भने हेर् बाबु यस्तो पाराले त तँ ठूलो भएपछि के बन्छस् भन् त ? छोरा : पाइलट बन्छु । बाबु : किन नि ? छोरो : तपाईं मलाई सधैं धर्तीको बोझ भन्नुहुन्छ । त्यसैले पाइलट बनेर धर्तीलाई आफ्नो बोझबाट छुट्कारा दिन चाहन्छु ।
भूत,श्यामकृष्ण खुलिमुली

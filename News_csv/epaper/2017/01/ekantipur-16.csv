शीर्षक,विवरण
चुनावको चिन्ताखोइ ?,"स्थानीय तहको निर्वाचनप्रति प्रमुख दलकै नेताहरू पनि आशंकित छन्। पहिलो निर्वाचनमा कमजोर भए दोस्रो र तेस्रो तहको निर्वाचनमा असर गर्ने उनीहरूको अनुमान छ। संविधान संशोधन नगरी निर्वाचन मिति नतोक्न मोर्चाका नेताहरूले प्रधानमन्त्री दाहाललाई दबाब दिँदै आएका छन्। एक महिनासम्म निर्वाचन मिति तोकिएन भने स्थानीय तहको निर्वाचन टर्छ, स्रोतले भन्यो, बाहिर सबैले स्थानीय निर्वाचनको कुरा गरे पनि भित्रभित्रै एकैचोटि संघीय संसदको निर्वाचन गर्ने योजना छ। किन त? सबैको एउटै तर्क छ माघ ७ भित्रै संघीय संसदको निर्वाचन गर्न सके संवैधानिक संकट टर्छ। त्यसपछि स्थानीय निर्वाचन गर्दा पनि हुन्छ।"
एनसेलका योजना धमाधम स्वीकृत,"काठमाडौं संसद्को अर्थ समितिले गत जेठ २१ गते एनसेलबाट सबै कर असुल गरिसकेपछि मात्र कम्पनीको पुँजी वृद्धिसहित थप व्यावसायिक योजनाप्रस्ताव अघि बढाउन सम्बन्धित निकायलाई निर्देशन दियो।निर्देशनको दुई साता नबित्दै नेपाल दूरसञ्चार प्राधिकरणले जेठ ३२ गते एनसेलको व्यावसायिक प्रस्तावअनुसार कलको दर घटाउन अनुमति प्रदान गर्यो। संसदीय समितिले सबैखाले व्यावसायिक योजना स्वीकृत नगर्नु भन्दाभन्दै प्राधिकरणले यो मात्र होइन, एनसेलका हरेक व्यावसायिक प्रस्तावलाई स्वीकृत गर्दै गएको छ। समितिको निर्देशन प्राप्त नभएको जनाउँदै प्राधिकरणले जेठ २१ यता एनसेलका १३ वटा ग्राहक तथा व्यावसायिक योजना स्वीकृत गर्नुका साथै एउटा नयाँ सेवा विस्तारको अनुमति दिएको छ। प्राधिकरणले यसबीचमा कल, एसएमएस, भारत कल, इन्टरनेटको दर घटाउनेदेखि चाडपर्व र विभिन्न अवसरमा छुट र उपहार ल्याएर ग्राहक लोभ्याउनेजस्ता व्यावसायिक योजनाहरूलाई स्वीकृत गरेको हो। एनसेलले ल्याएका छोटो र लामो अवधिका व्यावसायिक एवं ग्राहक योजनालाई स्वीकृति दिएको प्राधिकरणले नै उपलब्ध गराएको विवरणमा समेत उल्लेख छ।प्राधिकरणले एनसेललाई गत पुस ८ गते नेटवर्क सेवा प्रदायक को अनुमतिसमेत दिएको छ। नेपाल राज्यभर सेवा सञ्चालन गर्ने गरी ५ वर्षका लागि एनसेललाई नेटवर्क सेवा प्रदायकको अनुमति दिएको प्राधिकरणद्वारा जारी अनुमतिपत्रमा उल्लेख छ। प्राधिकरणले एनसेललाई पुस ८ गते काम सुरु गरी आगामी चैत ७ गतेभित्र पूर्वाधार निर्माणलगायतको काम सम्पन्न गर्ने गरी अनुमति दिएको हो। सर्तअनुसार एनसेलले अनुमति पाएको ९० दिनभित्र सेवा सुरु गरिसक्नुपर्ने छ। एनसेलबाट सम्पूर्ण कर असुली गरिसकेपछि मात्र सो कम्पनीको पुँजी वृद्धिलगायतका अन्य थप व्यावसायिक योजनाप्रस्तावहरू अघि बढाउन उद्योग मन्त्रालय र सूचना तथा सञ्चार मन्त्रालयलाई निर्देशन दिने निर्णय गरियो, अर्थ समितिको बैठकको निर्णय नम्बर ३ मा लेखिएको छ। तर, यो विवरणअनुसार पत्र सञ्चार मन्त्रालयमार्फत त्यस मातहतको प्राधिकरणलाई नगएकाले व्यावसायिक योजना स्वीकृति नरोकिएको प्राधिकरणका अधिकारीको दाबी छ।हामीलाई सेवा विस्तार गर्न नदिनु भन्ने पत्र आएको छैन, त्यस्तो पत्र पठाइएको भन्ने सरासर गलत हो, प्राधिकरणका अध्यक्ष दिगम्बर झाले भने, आएका निर्देशनको अक्षरअक्षर पालना गर्छौं र गरिरहेका छौं। उनले सञ्चार मन्त्रालयले संसदीय समितिबाट आएको भन्दै पठाएको पत्रमा सेवा विस्तार र व्यावसायिक योजना रोक्नु भन्ने बुँदा नभएको बताए।अर्थ समितिको त्यही बैठकले एनसेलले पुँजीगत लाभकर तिर्नुपर्ने ठहर गर्दै तत्काल सम्पूर्ण कर असुल गरेर समितिलाई जानकारी दिन नेपाल सरकार, अर्थ मन्त्रालयलाई निर्देशन दिएको थियो। यसैगरी कर असुल नगर्ने, नगराउन संलग्न हुनेलाई छानबिन गरी कारबाहीको दायरामा ल्याउन अख्तियार दुरुपयोग अनुसन्धान आयोग र नेपाल सरकारलाई निर्देशन दिने निर्णय बैठकमा भएको थियो। झाले यिनै विवरणका पत्र मात्र सञ्चार मन्त्रालयमार्फत आफूहरूले पाएको बताए। सञ्चारमा मैले आफंैले गएरसमेत बुझें, सेवा विस्तार नगर्नु भन्ने पत्र आएको छैन, उनले भने, कुनै पत्र नआई हामी कसरी उसलाई रोक्न सक्छौं? आलोचनाबाट बच्न निर्देशन दिए पनि समितिको लेटरप्याडबाट सरकारी निकायलाई लेखा समितिले पत्राचार नै नगरेको स्रोतको दाबी छ। अर्थ समितिले एनसेलको पुँजी वृद्धि र व्यावसायिक योजना रोक्नु भन्ने बेहोराको पत्र उद्योग मन्त्रालयलाई समेत सुरुमा पठाएको थिएन। त्यस विषयमा कान्तिपुरले समाचार प्रकाशित गरेपछि निर्णय नम्बर ३ को बेहोरासहित समितिले उद्योग मन्त्रालयलाई पत्र पठाएको थियो। एनसेलले पनि थप नयाँ योजनाहरूको प्रस्ताव पेस गरिरहेको छ। विभिन्न व्यावसायिक योजना र नयाँ सेवाको अनुमति दिइसकेको प्राधिकरणले गत कात्तिकमै एनसेललाई चौथो पुस्ताको मोबाइल सेवा (फोरजी) चलाउन प्रविधि तटस्थताअनुसार अनुमति दिने जनाउ दिँदै कार्ययोजनासमेत माग गरिसकेको छ। त्यस्तै अर्थ समितिको निर्देशनपश्चात् पनि प्राधिकरणले एनसेललाई सेवा विस्तारका लागि उपकरण सिफारिस जारी राखेको छ। गत वर्ष युरोपेली कम्पनी टेलियाले एनसेलको ८० प्रतिशत सेयर मलेसियाको आजियाटालाई बिक्री गरेपछि उत्पन्न कर विवादको अझै अन्तिम टुंगो लागेको छैन। अग्रिम करबापत टेलियाका तर्फबाट एनसेलले करिब १० अर्ब रुपैयाँ कर बुझाए पनि पुँजीगत लाभकर शीर्षकमा प्राप्त गर्नुपर्ने सबै रकम असुल भएको छैन। सम्बन्धित सरकारी अधिकारीहरूका अनुसार एनसेलले पुँजीगत लाभकरबापत सरकारलाई करिब ३३ अर्ब रुपैयाँ तिर्नुपर्ने देखिन्छ। एनसेल बिक्रीमा स्वामित्व परिवर्तन भएको कागजात कम्पनीले पेस गरिसकेकाले पुँजीगत लाभकर असुल हुनेमा केही सरकारी अधिकारी आश्वस्त छन्। तर यसबारे अन्तिम टुंगो भने लागिसकेको छैन।कर विवादकै बीच नेपाल राष्ट्र बैंकले गत भदौमा चार वर्षदेखि रोकिएको एनसेलको करिब ८ अर्ब ८० करोड विदेश लान दिने निर्णय गरेको छ। यसबारे अख्तियार दुरुपयोग अनुसन्धान आयोगले छानबिन गरिरहेको छ। तीन महिनाभित्र कर असुल गर्न निर्देशन लेखा समितिको बैठकले एनसेलको सेयर खरिद बिक्रीमा लाग्ने पुँजीगत लाभकर कार्ययोजना बनाई तीन महिनाभित्र असुल गर्न अर्थ मन्त्रालयलाई निर्देशन दिएको छ। बैठकले गत वर्ष एनसेलको सेयर बिक्रीबापत भएको लाभकर निर्धारण गरी असुल गर्न निर्देशन दिएको हो। एनसेलको सेयर खरिदबिक्रीमा लाग्ने पुँजीगत लाभकर कार्ययोजना बनाई आयकर ऐन, २०५८ को प्रावधानबमोजिम निर्धारण गरी आगामी ३ महिनाभित्र असुलउपर गर्न अर्थ मन्त्रालयलाई निर्देशन दिने समितिको निर्णयमा भनिएको छ।एनसेलको ८० प्रतिशत सेयर बिक्रीमा लाग्ने पुँजीगत करका विषयमा विवाद रहँदै आएको छ। सरकारले हालसम्म एनसेलको कर निर्धारण गरिसकेको छैन। सरकारी अधिकारीहरूका अनुसार गत वर्ष भएको एनसेलको सेयर खरिदबापत सरकारले करिब ३३ अर्ब राजस्व पाउने देखिन्छ। समितिले मन्त्रालयलाई कर निर्धारणका सम्बन्धमा भएका कामकारबाहीको जानकारी समितिलाई प्रत्येक महिना उपलब्ध गराउन पनि निर्देशन दिएको छ। समितिको बैठकले एनसेलको सेयर बिक्रीमा लाग्ने करको विषय अन्तर्राष्ट्रिय करको सन्दर्भ रहेकाले अर्थ मन्त्रालयको संयन्त्रको जिम्मेवारीका रूपमा लिई कर निर्धारण गर्नुपर्ने निर्णय गरेको छ। बैठकमा उपस्थित अर्थ सचिव शान्तराज सुवेदी र आन्तरिक राजस्व विभागका महानिर्देशक चूडामणि शर्माले करको विषय कर अधिकृतको भएको बताएपछि बैठकले अर्थ मन्त्रालयलाई सामूहिक जिम्मेवारी र जवाफदेहिताभित्र रहेर कर निर्धारण गर्न निर्देशन दिएको हो। बैठकले गत जेठ १६ गते समितिले कर असुल नगर्ने निकाय र त्यसमा संलग्न अधिकारीलाई अनुसन्धान र छानबिन गरी तीन महिनाभित्र प्रतिवेदन दिन अख्तियार दुरुपयोग अनुसन्धान आयोगलाई लेखी पठाएकोमा हालसम्म जानकारी प्राप्त नभएकाले तत्कालै जानकारी दिन फेरि अख्तियारलाई पत्र पठाउने निर्णयसमेत गरेको छ। बैठकमा उपस्थित अर्थ सचिव सुवेदी र महानिर्देशक शर्माले अहिले एनसेलबाट पुँजीगत लाभकर लिने विषयमा अन्योल नरहेकाले तीन महिनाभित्र कर असुली भइसक्ने बताएका थिए। उनीहरूले कर निर्धारण गर्ने दायित्व कर अधिकृतको भएकाले चाँडै हुने दाबी गरे।"
"न औषधि, न स्वास्थ्यकर्मी","विराटनगर सरकारले स्वास्थ्य संस्थाहरूमा नियमित स्वास्थ्यकर्मी बस्ने र नि:शुल्क औषधि पाइने प्रचार गरिरहे पनि पूर्वी जिल्लाहरूको अवस्था त्यस्तो छैन। गाउँका स्वास्थ्य संस्थाहरूमा न औषधि पाइन्छ, न त सल्लाह दिने स्वास्थ्यकर्मी भेटिन्छन्। नियमित अनुगमन नहुँदा स्वास्थ्य संस्थाहरू बेकामेजस्ता भएका छन्। सर्वसाधारणले रुघाखोकीजस्ता सामान्य समस्या लिएर सदरमुकाम वा अरू निजी संस्थामा नपुगी सेवा नपाउने अवस्था छ।स्वास्थ्य संस्थाहरू सुनसानऔषधि हुँदा दिनहुँ बिरामीको भीड लाग्ने महोत्तरीका स्वास्थ्य संस्थामा अचेल चहलपहल देखिँदैन। कारण, औषधि छैन। औषधि नपाइने भएपछि स्वास्थ्य संस्था किन जानु? सर्वसाधारण उल्टै प्रश्न गर्छन्। भरतपुरस्थित स्वास्थ्यचौकीमा बुधबार भेटिएका स्थानीय युवा रामविनोद महतो सामान्य औषधि नपाएको भन्दै निराश देखिन्थे। बिनासित्ती आएजस्तो भो, उनले भने, लुतोको औषधि माग्दा पनि पाइएन। सदरमुकामदेखि करिब ५० किमि दूरीमा रहेको भरतपुर स्वास्थ्यचौकीको प्रवेशद्वारमै नि:शुल्क वितरण गरिने २८ प्रकारका औषधिको सूची छ। तर सिनियर अहेव धर्मदेही चौधरीेले सिटामोलसमेत उपलब्ध नभएको बताए। उनका अनुसार असार १५ मा जिल्ला स्वास्थ्य कार्यालयले सूचीअनुसारकै २८ प्रकारको औषधि पठाएको थियो। त्यसपछि मंसिर १५ गते १३ प्रकारका मात्र औषधि आयो। त्यो १३ प्रकार पनि मागको तुलनामा २५ प्रतिशत मात्र उपलब्ध गराए, चौधरीले भने, अहिले हामीसँग न सिटामोल न आइरन चक्की, लुतोका सामान्य दबाई पनि सकियो।दैनिक सरदर ४० बिरामी आउने भरतपुर स्वास्थ्यचौकीमा औषधि अभावसँगै बिरामीे संख्या पनि घटदो छ। औषधि छउन्जेल बिरामी जाँच्न र औषधि वितरण गर्न भ्याइनभ्याई हुने स्वास्थ्यचौकीका ४ कर्मचारी बिरामी संख्या पातलिएपछि घाम तापेर दिन कटाउँछन्। संस्थाको सम्पर्कमा रहेका ४० जना गर्भवती आइरन चक्कीबाट समेत वञ्चित रहेको चौधरीले जनाए। जिल्ला स्वास्थ्य प्रमुख डा मनीष पाण्डेका अनुसार औषधि अभाव जिल्लाभरका ७६ स्वास्थ्यचौकी, सामुदायिक स्वास्थ्य केन्द्र, नगर स्वास्थ्य केन्द्र र जिल्ला अस्पतालमा पनि उस्तै छ।भेटिँदैनन् स्वास्थ्यकर्मी औषधि अभाव त छँदै छ, बिरामीले सल्लाह लिनुपर्दा उदयपुरका स्वास्थ्य संस्थामा स्वास्थ्यकर्मी नै भेटिँदैनन्। संस्था खुले पनि उनीहरू बस्दैनन्। स्वास्थ्य मन्त्रालयले सरकारी स्वास्थ्य संस्थाबाट प्रदान गर्ने ओपीडी सेवा दिनभर दिने भनिएको छ। तर डाक्टर, सिनियर अहेव, अहेव, स्टाफ नर्स, नर्स, अनमी पूरा समय बस्दैनन्।हडिया, सुन्दरपुर, तपेश्वरी, रामपुर ठोक्सिला, मैनामैनी, बबला, सिद्धिपुर, साउने, बलम्ता, ताम्लिछालगायत स्वास्थ्यचौकीमा मध्याहनपछि स्वास्थ्यकर्मी नबस्ने स्थानीयले गुनासो गरेका छन्। स्वास्थ्यचौकी खुल्लै हुन्छ, तर कोही भेटिँदैनन्, बबलाका लोकमणि राईले भने, दिउँसो २ बजे नै डाक्टर अस्पतालबाट हिँडेपछि सेवा पाउन सकिँदैन।स्वास्थ्यकर्मीहरू दिउँसो २ बजेसम्म मात्रै सेवा दिएर बाँकी समय आफ्नै निजी क्लिनिक र अरूकोमा काम गर्न पुग्ने गरेको रामपुर ठोक्सिलाकी नर्वदा कार्कीले बताइन्। सेवा दिनुपर्ने स्वास्थ्यकर्मी राजनीतिक दलको भेलालाई सम्बोधन गर्न हिँडेपछि सर्वसाधारणले कसरी सेवा पाउने?जनस्वास्थ्य कार्यालयका सूचना अधिकृत दुनियालाल यादव पहाडी क्षेत्रमा पहिलेदेखि नै स्वास्थ्यकर्मी नबस्ने समस्या रहेको बताउँछन्। अचेल सुगम र तराई क्षेत्रमा पनि पूरै समय स्वास्थ्यकर्मी भेटिँदैनन्, उनले भने। स्वास्थ्य सेवाबाट वञ्चितदैनिक २० भन्दा बढी बिरामी आउने सिरहाको मल्हनवा गोविन्दपुरस्थित स्वास्थ्यचौकीमा सामान्य ज्वरो र झाडापखालाको मात्रै औषधि छ। तर पर्याप्त छैन। एक साताका लागि मात्र पुग्छ, जाडोमा लाग्ने डायरिया, रुघाखोकीका औषधि मात्रै छन्, अहेव गंगाराम साहले भने। पटकपटक औषधि अभावको समस्या झेलिरहेका छौं, उनले भने, जाँच गरेपछि औषधि माग्छन्, दिन सकिएको छैन। हरेक स्वास्थ्यचौकीमा नागरिक बडापत्र राखिएको छ। त्यहीबमोजिम सेवा दिनुपर्ने भए पनि औषधि माग्दा दिन नसक्दा बडापत्र किन राखेको भनी बिरामीले सोध्ने गरेको उनले सुनाए।सिरहामा दुई अस्पताल, चार स्वास्थ्य केन्द्र, ९२ स्वास्थ्यचौकी र एउटा उपस्वास्थ्यचौकी छ। तर, ती सबैमा नि:शुल्क वितरण गर्नुपर्ने औषधि छैन। जनस्वास्थ्य प्रमुख डा दयाशंकरलाल कर्ण विभागबाटै पर्याप्त औषधि नआएको बताउँछन्। विष्णुपुरकट्टी र तरेगनाका दुई दर्जन गाउँका बासिन्दा स्वास्थ्य सेवाको व्यवस्था नहुँदा सामान्य उपचारबाट समेत वञ्चित छन्। विष्णुपुरकट्टी दलमे, चकमके, हातीढुंगा, सर्रे र तरेगनाका रुम्जाटारलगायत दुई दर्जन गाउँका बासिन्दा सामान्य उपचारका लागि चार घण्टा पैदल हिँडेर १० किलोमिटर परको विष्णुपुरकट्टी७ मा अवस्थित स्वास्थ्यचौकीमा धाउन बाध्य छन। दलमेका लालध्वज तामाङका अनुसार सामान्य हातखुट्टा काटिँदा, शरीरमा चोटपटक लाग्दासमेत उपचारका लागि तीन घण्टा पैदल हिँडेर गाविस भवनस्थित उपस्वास्थ्यचौकीमा पुग्नुपर्छ। सिटामोलसमेत छैनऔषधि खोज्दै आउने बिरामीलाई सप्तरीको लौनिया स्वास्थ्यचौकीका सिनियर अहेव दीपक मण्डलले दिने उत्तर हुन्छ, सकिएको छ, खै कहिले आउँछ १ यसो भन्दा उनले सेवाग्राहीबाट पटकपटक गाली सुन्नुपर्छ। प्रतिवाद गर्न सक्दैनन्। सिटामोल र जीवनजलसम्म दिन नसक्ने अवस्थामा उनी छन्। तोपास्थित प्राथमिक स्वास्थ्य केन्द्रमा एमबीबीएस डाक्टर समेतका स्वास्थ्यकर्मी कार्यरत छन्। तर स्थानीय अशोककुमार यादव भन्छन्, न समयमा केन्द्र खुल्छ, न त खुलेका बेला डाक्टर भेटिन्छन्। केन्द्र व्यवस्थापन समिति सदस्यसमेत रहेका स्थानीय सफिक मन्सुरी भन्छन्, प्राथमिक स्वास्थ्य केन्द्र प्रमुख डा जयन्ती यादव कहिलेकाहीं देखा पर्छन्, उनी नआएपछि अरू स्वास्थ्यकर्मी पनि हेलचेक्र्याइँ गर्छन्।सर्वसुलभ ढंगबाट गाउँमै उपचारका लागि प्राथमिक स्वास्थ्य केन्द्र खुले पनि औषधि अभाव र स्वास्थ्यकर्मीको अनुपस्थितिका कारण सप्तरीका स्वास्थ्य संस्थाबाट उपचार सेवा पाउन सर्वसाधारणलाई मुस्किल भएको छ। जिल्लामा ३ महिनादेखि औषधि अभाव छ। स्वास्थ्यचौकी गयो कि सेवाग्राहीबाट गाली खानुपर्छ, मण्डलले भने, जिल्ला जनस्वास्थ्य कार्यालयमा आग्रह गर्दागर्दा थाकिसकें, तर औषधि आएको छैन। स्वास्थ्यचौकी बिसहरियाका सिनियर अहेव दीपेन्द्र यादवले भने, जनस्वास्थ्यमा म्याद गुज्रिएर सिटामोल फालिएको छ, तर स्वास्थ्यचौकीमा बिरामीलाई दिन उपलब्ध हुँदैन, यो अवस्थामा कसरी गाउँमा काम गर्नु १ कात्तिकयता जिल्लामा औषधि अभाव रहेको जनस्वास्थ्यका सूचना अधिकारी छेदीलाल यादवले जनाए। केन्द्र र क्षेत्रबाट औषधि आएको छैन, उनले भने, स्थानीयस्तरमा खरिद गर्नुपर्ने औषधिको टेन्डर पनि समयमा गर्न सकिएको छैन।पालो गरी बस्छन् कर्मचारीधनुषाका अधिकांश स्वास्थ्य संस्था बिहान ११ बजेपछि मात्रै खुल्छन् र २ बजे बन्द भइसक्छन्। एक मेडिकल अधिकृत (एमबीबीएस) सहित १३ स्वास्थ्यकर्मीको दरबन्दी रहेको प्राथमिक स्वास्थ्य केन्द्र यदुकुहामा मस्किलले पाँच जना कर्मचारी कार्यस्थलमा भेटिए। हेल्थ असिस्टेन्टसहित ६ जनाको दरबन्दी भएको पचहर्वास्थित स्वास्थ्यचौकीमा कार्यालय सहायकसहित दुईजना मात्रै फेला परे। उपस्वास्थ्यचौकी पौडेश्वरमा २ बजे पुग्दा कोही थिएनन्। कार्यालयमा ताला लागेको थियो। कार्यालय सहायकको भरमा सञ्चालित सोनिगामास्थित आयुर्वेदिक औषधालयमा बिरामीहरू स्वास्थ्यकर्मी पर्खेर दिनभर बसिरहेको भेटिए।६ जनाको दरबन्दी भएका केही उपस्वास्थ्यचौकीका कर्मचारी दैनिक एकएक जनाको पालो लगाएर कार्यालय जान्छन्। १८ वर्षीय छोरा सरदेव राउत करोडीलाई रुघाखोकी र ज्वरोले सताएपछि राजकुमारले स्वास्थ्य केन्द्र यदुकुहा ल्याए। तर भनेजस्तो सेवा नपाउँदा आक्रोशित भए। हेल्थ असिस्टेन्ट महेन्द्र साहले छोराको जाँचपछि रगत, पिसाब, खकार आदि परीक्षण गर्न सल्लाह दिए। केन्द्रकै ल्याब भए पनि कर्मचारी बिदामा बसेको भन्दै अन्तै परीक्षण गर्न भनिए पछि उनी रिसाए।गाउँमै स्वास्थ्य सेवा प्राप्त हुन्छ भनेर आएको थिएँ, तर जनकपुर जानैपर्ने भयो। गाउँमा स्वास्थ्य संस्था भएर के फाइदा? राजकुमारले भने। स्वास्थ्य केन्द्र यदुकुहामा एमबीबीएस चिकित्सकको दरबन्दी भए पनि एक वर्षदेखि उनी बिदामा छन्। निमित्त कार्यालय प्रमुख महेन्द्र साहका अनुसार दरबन्दीका डा अजयकुमार यादवले एमडी पढ्न अध्ययन बिदा लिएका हुन्।पचहर्वा उपस्वास्थ्यचौकी अगाडि भेटिएका स्थानीय सुरेश कापरका अनुसार स्वास्थ्यकर्मी नियमित कार्यालय आउँदैनन्। आए पनि औषधि दिँदैनन्। निमित्त प्रमुख अहेव सन्तकुमार मण्डलले भने औषधि नियमित रूपमा वितरण गरेको दाबी गरे। जनस्वास्थ्य कार्यालयका प्रमुख सचिदानन्द देवले भने, केही स्वास्थ्यकर्मी नियमित कार्यालय नगएको हामीलाई थाहा छ, केहीलाई कारबाही पनि गरिएको छ, अब नियमित अनुगमन गर्नुपर्ला।धनुषाको एक स्वास्थ्य केन्द्रजहाँ औषधि र स्वास्थ्यकर्मी नहुँदा बिरामी जान छाडेका छन्। तस्बिर : श्यामसुन्दरकान्तिपुर"
चुनावी प्रक्रिया अघि बढाउन माग,"फागुन २१ बाट मेचीकाली अभियानएमालेले तराई मधेसमा आउँदो फागुन २१ बाट मेचीकाली अभियान सञ्चालन गर्ने भएको छ। तराईमा पार्टीेको प्रभाव विस्तारलाई समेत ध्यानमा राख्दै एमालेले अभियान सञ्चालन गर्न लागेको हो। अभियानको मुख्य उद्देश्य भने राष्ट्रिय एकता एवं सामाजिक सद्भावलाई सुदृढ गर्नु रहेको एमालेले जनाएको छ। पार्टी अध्यक्ष, वरिष्ठ नेतालगायत शीर्ष नेताहरूले अगुवाइ गर्ने यस अभियानमा सबै कमिटी, जनसंगठन तथा सदस्यहरू सहभागी हुनेछन्। अभियानको तयारी र व्यवस्थापनको नेतृत्व सम्बन्धित प्रदेशका प्रदेश संगठन कमिटी र मातहत जिल्ला कमिटीहरूले गर्ने एमालेले जनाएको छ। समसामयिक राजनीतिक स्थितिबारे गम्भीर विमर्श गर्न र अभियानलगायत विषयमा पार्टीको कार्ययोजनालाई थप प्रभावकारी बनाउनेबारे निर्णय लिन स्थायी समितिले माघ २४ र २५ मा पोलिटब्युरोको बैठक बोलाएको छ।"
यस्तो बन्दै छ वाग्मती,त्यसैगरी वाग्मतीको नागमतीमा ९० मिटर उचाइको डयाम निर्माणका लागि अध्ययन भइरहेको छ। आयोजनाका अनुसार जलाशय निर्माण गरी ८० लाख घनमिटर पानी जम्मा गरी सुक्खायाममा प्रतिसेकेन्ड ४ सय लिटर प्रतिसेकेन्ड पानीको बगाइनेछ। नागमतीबाट २ सय मेगावाटको विद्युत् उत्पादन गर्न सकिनेछ आयोजनाको अनुमान छ।
अब जगातीबाट पनि लाइसेन्स,"भक्तपुर यातायात व्यवस्था विभागले सवारी चालक अनुमतिपत्र (ड्राइभिङ लाइसेन्स) सम्बन्धी काम भक्तपुरको जगातीबाट पनि सुरु गरेको छ। विभागले आइतबारदेखि सूर्यविनायक नगरपालिकाको जगातीमा यातायात व्यवस्था कार्यालय, सवारी चालक अनुमतिपत्र वाग्मतीको सेवा विस्तार गरेको हो। कार्यालयको उद्घाटन गर्दै भौतिक पूर्वाधार तथा यातायातमन्त्री रमेश लेखकले देशभरका सवारी चालक अनुमतिपत्र अनलाइन प्रणालीबाट दिन सरकारले तयारी गरेको बताए। यातायात व्यवस्थाको कार्यालय भक्तपुरमा विस्तार भएसँगै उपत्यकामा ४ शाखा पुगेको छ। कार्यालयमा सोमबारदेखि लाइसेन्स नवीकरण तथा नेपालीकरण गर्ने कार्यको सुरुवात गर्ने कार्यालय प्रमुख अनुज घिमिरेले बताए। अनुमतिपत्र लिन सेवाग्राहीको भीड बढेपछि प्रधानमन्त्री तथा मन्त्रिपरिषदको कार्यालयले विभागलाई कार्यालय थप गर्न निर्देशन दिएको थियो। कार्यक्रममा मन्त्री लेखकले कार्यालय बढेसँगै ट्रायल सेन्टर बढाउन विभागलाई निर्देशन दिएको बताए।"
कान्तिपुरकर्मी श्रेष्ठ सम्मानित,"भक्तपुर कान्तिपुरकर्मी लीला श्रेष्ठ क्रियाशील पत्रकारिता सम्मान २०७३ बाट सम्मानित भएकी छन्। समय समाज राष्ट्रिय साप्ताहिकको १२औं वार्षिकोत्सवका अवसरमा श्रेष्ठलाई जिल्लामा क्रियाशील उत्कृष्ट संवाददाताका रूपमा नगदसहित सम्मान गरिएको हो। पत्रकारिता क्षेत्रमा भक्तपुरका क्रियाशील संस्था नेपाल पत्रकार महासंघ, क्रियाशील पत्रकार मञ्च, रफत सञ्चार क्लबलाई समेत कदरपत्रसहित सम्मान गरिएको छ। कार्यक्रमको उद्घाटन गर्दै एमालेका नेता एवं पूर्वप्रधानमन्त्री माधवकुमार नेपालले देश टुक्रयाउने पक्षलाई रोक्न नसके देश चक्रव्यूहमा फस्ने बताएका छन्। संविधान कार्यान्वयनलाई संशोधनसँग बार्गेनिङको विषय बनाइएको दाबी गर्दै नेपालले भने, संविधान संशोधनसँग बार्गेनिङ गर्ने अनि संशोधन भए निर्वाचनमा जाने नभए नजानेजस्ता कुरामा सरकार अल्झिएको छ।"
रसुवागढीबाट बढ्यो सुन तस्करी,तस्करीमा स्थानीय प्रयोगसुन बरामदका धेरैजसो घटनामा स्थानीय प्रयोग भएका छन्। सुन बरामदका सात घटनामध्ये पाँचमा स्थानीयको संलग्नता देखिएको हो। चीनसँग जोडिएका जिल्लाका नागरिक चीन सरकारले दिने अनुमतिपत्रका आधारमा सजिलै केरुङ आउजाउ गर्ने भएकाले उनीहरू भरियाका रूपमा प्रयोग भएको देखिएको छ।
छानिँदै बडघर,गाउँको सुरक्षाका लागि रात्रि गस्ती गर्न चौकीदारमा नियुक्त गर्ने समेत परम्परा छ। तर पछिल्लो सयममा बडघर छनोटमा पनि राजनीतिले स्थान पाउन थालेको छ। बडघरले नै गाउँ हाँक्ने भएकाले राजनीतिक दलहरूले आफ्ना कार्यकर्तालाई अगुवा बनाउन प्रयास गर्न थालेका छन्। स्थानीय निर्वाचनमा पकड जमाउनका लागि पनि दलहरू थारू गाउँमा केन्द्रित भएका छन्।
सहरी विकासको काम तीव्र,"पर्सा वीरगन्ज उपमहानगरमा सञ्चालित एसियाली विकास बैंकको निर्माण परियोजनाको काम ७३ प्रतिशत सम्पन्न भएको छ। ठेकेदार सीटीसीईकालिका कन्स्ट्रक्सन कम्पनीले यस्तो दाबी गरेको हो। नाला, सडक, ढल, ढल प्रशोधन केन्द्र, ग्रिन पार्कको काम सकिएको उसको भनाइ छ। कम्पनीका सिनियर प्रोजेक्ट म्यानेजर ठाकुर ढकालले यस वर्षको वर्षा सकिएलगत्तै निरन्तर काम भइरहेको बताए। वर्षालगत्तै काम थालेपछि कुनै बाधा अवरोध नआएकाले योजना अनुरूप काम गर्न पाएका हौं, ढकालले भने, यसै गतिमा काम गर्न पाए आउँदो असार मसान्तभित्र सक्नेछौं। वीरगन्ज उमनपा अन्तर्गतको मझौला सहर एकीकृत सहरी वातावरणीय सुधार आयोजनाले एडीबीको सहयोगमा परियोजनाको काम गरिरहेको छ।"
बालिकालाई वरबधू बनाएर विवाह,"शनिबार गुटु बजारकै मिलनचोकमा पनि उस्तै रमाइलो थियो। मिलनचोककी १० वर्षीया पार्वती बीसी दुलाहा थिइन्। उनका घरपरिवारसहित छरछिमेकीहरू दुलही लिन सोही ठाउँकै मोतिसेरा टोल पुगेका थिए। मोतिसेराकी सम्झना बयकलाई दुलहीका रूपमा पार्वतीको घरमा अन्माइयो। बिहान तीन बजे उठ्ने, नुवाइधुवाइ गर्ने र टोलभरिका मानिस भेला भएर मुढा ताप्ने गर्दछन्। मुढा ताप्न मानिसको उज्यालो नहुँदै चहलपहल हुन्छ। मुढा तापिसकेपछि पुतली विवाहको तयारी सुरु हुन्छ, स्थानीय वृद्ध लक्ष्मीप्रसाद उपाध्यायले भने, रजस्वला नभएकालाई वरबधू बनाउने चलन छ। स्थानीयका अनुसार वरबधूले बिहेअघि एकअर्कालाई चिन्दैनन्।"
पुँजीगत खर्च नगर्नेमाथि कारबाही होस्,"सरकार, संसदीय समिति तथा उच्च अधिकारीहरूले निर्देशन दिने मात्रै हैन, गम्भीर अनुसन्धान गरी समाधानको उपाय खोजिनुपर्छ। खासगरी पुँजीगत खर्च बढाउन सक्ने कर्मचारीलाई पुरस्कार र खर्च गर्न नसक्ने कर्मचारीलाई दण्डको व्यवस्था गरिनुपर्छ। हालको प्रणालीमा कहींकतै पुरस्कार र दण्डको व्यवस्था गरे पनि कार्यान्वयन नै हुन सकेको छैन। बजेटको मध्यावधि समीक्षामा नै अन्तिम समयमा निश्चित सीमाभन्दा बढी खर्च गर्न नपाउने व्यवस्था गरिनुपर्छ।"
विदेशीको सामरिक कुरुक्षेत्र बन्दै नेपाल,"अहिले नेपालको परराष्ट्र र सुरक्षा नीतिलाई समायोजन गर्नुपर्ने र त्यसलाई पनि समयसँग तादात्म्य बनाउँदै लग्नुपर्ने अवस्था बन्न थालेको छ। दोसाँधमा उभिएको विश्व परिस्थितिलाई नेपालको दृष्टिबाट स्थायित्व र सुरक्षा तथा प्रजातन्त्रको भविष्यको सन्दर्भमा हेर्ने, बुझ्ने र दक्षतापूर्वक सम्बोधन गर्ने सीपको खाँचो छ। भारतका पूर्व राष्ट्रिय सुरक्षा सल्लाहकार तथा नेपाल मामिलामा विशेष दख्खल भएका एमके नारायणनले पछिल्लो मङ्गलबार दि हिन्दु दैनिकमा लेखेका थिए, सन् २०१७ नेपालको लागि कोलाहलयुक्त वर्ष बन्न सक्छ। आन्तरिक रूपमा कमजोर, प्रमुख शक्तिहरूको सामरिक स्वार्थमा महत्त्वपूर्ण नेपालजस्तो देशका लागि विश्व र क्षेत्रीय सम्बन्धमा ल्याउने दुईपक्षीय र बहुपक्षीय प्रतिक्रिया एवं उल्झनहरू असाधारण रूपमा नै धारिलो हुनसक्छन्। आन्तरिक मामिलामा जस्तै अन्तर्राष्ट्रिय सम्बन्धमा पनि बरालिने बानी नछाड्ने हो भने अहिलेको नेपाललाई परिस्थिति सजिलो हुँदैन। रडाको त खडा भैसकेको छ, कोलाहलले कुरुक्षेत्रलाई नजिक ल्याउने खतरा छ । पाण्डे पूर्व परराष्ट्रमन्त्री हुन् ।"
न्यायमा पनि भागबन्डा !,"अझ धेरै योग्य, क्षमतावान र तटस्थहरूलाई पाखा लगाएर दलीय चिन्तन बोक्नेहरूलाई खल्तीबाट बनाएपछि त्यसको प्रभाव तत्काल नपरे पनि भविष्यमा बढ्दै जाने, अनेक साँठगाँठ बढ्ने, पीडितले उचित न्याय नपाएर बढीजसो लेनदेन वा नाजायज आर्थिक लाभहानिमा सम्झौता गर्ने परिपाटीको विकास हुने अभ्यास बढ्न सक्छ। जसले वास्तविक पीडितले न्याय नपाउने मात्र नभई स्वतन्त्र न्यायको विश्वव्यापी मान्यता वा आधारभूत न्याय सिद्धान्तमाथि खेलवाड हुनेछ। सिंगो न्याय क्षेत्रलाई नै बदनाम गराउने वा जनआस्था घट्दै जाने डर हुन्छ। त्यसमाथि झन् मुलुक लोकतन्त्रको बाटोमा तथा संघीयताको ढाँचामा जाँदै गर्दा न्याय सुलभ, सर्वसम्मत र विवेकसम्मत हुँदै जानुपर्नेमा दलगत मनोमानी हावी हुनु अफसोच वा चिन्ताको विषय हो। श्रीकृष्ण राजवंशीसिन्धुली जब मानिसमा मै खाऊँ, मै लाऊँको भावना हावी हुँदै जान्छ, तब उसमा नैतिकताको खडेरी पर्दै जान्छ, अनि स्वार्थको बाढी गड्गडाउन थाल्छ। यस्ता ब्यक्तिहरू आफ्नो दुनो सोझ्याउन चाकरीको बाटो समात्न थाल्छन्। दलीय भागबन्डामा हुने भनिएको राजदूत नियुक्तिको सिफारिसले देशको प्रतिनिधित्व गर्लान् कि पार्टीको? त्यस्तै हुँदाहुँदा दलीय भागबन्डामा गर्न लागिएको न्यायाधीश नियुक्ति प्रकरणले देशमा कस्तो न्याय प्रणालीको विकास गर्न खोजिएको होला? योग्य र राम्रोभन्दा पनि हाम्रो मान्छे हुनुपर्छ भन्ने दुराशययुक्त मनसाय राजनीतिक दलले राखुन्जेल स्वतन्त्र न्यायपालिकाको धज्जी उडाउने कामबाहेक अरू के नै होला र? नेपाली नेताहरूले हुनुपर्ने क्षेत्रमा भन्दा नहुनुपर्ने विषयमा ध्यान केन्द्रित गरी भागबन्डाको राजनीति कायम राख्दासम्म र राष्ट्रसेवक कर्मचारीहरूले दलको पुच्छर पकडेर पद हत्याउन लागुन्जेल जतासुकै बेथिति र विकृति मौलाउने बाहेक अरू के नै होला र? के यस्तै तालले देशमा सुशासन सम्भव होला र? ऋषि सापकोटा बोर्लाङ७, गोरखान्यायपरिषदले उच्च अदालतमा हालै गरिएको ८० जना न्यायाधीशहरूको नियुक्ति सिफारिसको विषयलाई लिएर अहिले नेपाल बार एसोसिएसन र कानुन मन्त्रालयबीच विवाद चुलिँदो छ। नेपाल बार एसोसिएसनले उच्च अदालतमा न्यायाधीश सिफारिस प्रक्रियामा त्रुटि रहेको र मन्त्रालयले यसलाई नसच्याए बेन्च बहिस्कारसम्मको चेतावनी दिइसकेको छ भने कानुनमन्त्रीले संविधान अनुरूप तथा न्यायपरिषद सदस्यहरूको सहमतिले न्यायाधीशहरू सिफारिस भएकोले सिफारिस फिर्ता वा संशोधन हुन नसक्ने बताइसकेका छन्। न्यायालयमा देखिएको यस्तो विवादले प्रधानन्याधीशलाई समेत विवादमा ल्याउने निश्चित छ। न्यायपरिषद्का ५ सदस्यमध्ये ३ जना मात्रको उपस्थितिमा न्यायाधीशहरूको सिफारिस हुनुलाई मुख्य एजेन्डा बनाइएको छ भने मन्त्रालयले प्राविधिक रूपमा ३ जना उपस्थित भए पनि सिफारिस निर्णयमा सबैको सहमति रहेको भन्दै सिफारिस कार्यलाई बचाउ गरेको छ। कानुनमन्त्रीले एक महिनामा १० पटक बैठक बसेर घनिभूत छलफल गर्दै यस्तो निर्णय लिइएको बताएका छन्। उच्च अदालतमा न्यायाधीश सिफारिस प्रक्रिया नियमसम्मत वा प्रक्रियागत थियोथिएन, जनताको सरोकारको विषय होइन। तर मुख्य कुरा के हो भने न्यायालयमा त यस्तो विवाद र राजनीति हुन्छ भने सर्वसाधारण जनताले निष्पक्ष न्यायसेवा कसरी पाउलान् भन्ने हो। जनताले पाउने न्यायसेवामा पनि निष्पक्षता हुन्छ भन्ने के ग्यारेन्टी? लक्ष्मीप्रसाद पंगेनी कावासोती३, नवलपरासी"
आरक्षण नीति खोक्रो बनाउने चलखेल,"योग्यताको दुहाइ प्राडा भीमदेव भट्ट लेख्छन्, योग्यताको मूल्यमा आरक्षणलाई ठाउँ दिइनु हँुदैन। यसरी आरक्षणको विरोध गर्नेहरू भन्छन्, आरक्षण लागु गरेपछि योग्यतातन्त्र (मेरिटोक्रेसी) मा ठूलो धक्का लाग्यो। योग्य, क्षमतावानहरू निराश भए। उनीहरूले देश छाड्ने क्रम बढ्यो। ब्रेनड्रेन भयो आदि भनियो। शंका छैन, योग्य व्यक्ति नै निजामती वा अन्य कुनै पनि सेवामा छानिनुपर्छ। तर योग्य को हो, हाम्रो सामाजिक संरचनाले कसलाई योग्य मान्दै आएको छ र छान्ने प्रक्रिया कतिको न्यायपूर्ण छ, यी सवालमा बहस आवश्यक छ। द राइज अफ द मेरिटोक्रेसीमा माइकल युअइगले सन् पचासकै दशकतिर जिकिर गरेझैं नेपालको सन्दर्भमा पनि योग्य छनोट प्रक्रिया र समग्र संरचनाले निश्चित जात, समुदाय, लिङ्गलाई मात्रै योग्य कहलायो र बाँकी अयोग्य हुने संरचना बन्यो, योग्यतातन्त्रको नाममा। यो संरचनालाई सच्याउन कम्तीमा अर्को ५० वर्ष लाग्नेछ, जुन लामै समय हो। त्यही अवधिमा संरचना सुध्रिन्छ भन्ने पनि निश्चित छैन। त्यसैले आरक्षणको अर्को उत्तम विकल्प सायदै छ। धेरैलाई भ्रम छ, आरक्षण नीति योग्यतातन्त्रको खिलाफमा छ। तर नेपालको आरक्षण प्रणाली त समावेशी योग्यतातन्त्र नै हो। किनकि समावेशी आवेदकहरूले सम्बन्धित विषयमा न्युनतम शैक्षिक योग्यता पुरा गरेकै हुन्छन्, लोकसेवा परीक्षामा आफ्नो समूहमा प्रतिस्पर्धा गरेकै हुन्छन्। हैन, न्युनतम शैक्षिक योग्यता भएका व्यक्ति पनि सरकारी सेवाका लागि अयोग्य हुन्छन् भन्ने हो भने हाम्रो समग्र शिक्षा प्रणालीमै प्रश्न गर्नुपर्ने हुन्छ। राजनीतिक सोर्सफोर्स र आफ्नो मान्छेको बलमा आरक्षणका उम्मेदवार निजामती सेवामा प्रवेश गर्ने हैनन्। त्यसैले आरक्षणलाई मेरिटोक्रेसीको विरुद्धमा छ भन्ने बुझाइ अपूर्ण छ। सिंगापुरबारे अध्ययन गरेका डोनाल्ड लो भन्छन्, संसारभर मेरिटोक्रेसीको एउटै मोडल छैन। त्यसैले कस्तो खालको मेरिटोक्रेसीको मोडल विकास गर्ने भन्ने सवाल महत्त्वपूर्ण हुन्छ। एलिटको कब्जामा गएको हल्ला आरक्षणको फाइदा आरक्षित समुदायका एलिटले कब्जा गरे भनिँदैछ। एलिट भनेर सहरबजारका, पढेलेखेका, पहाडे र सम्पन्न पारिवारिक पृष्ठभूमि भएकालाई इङ्गित गर्न खोजिएको देखिन्छ। महिला, दलित, जनजाति र कर्णाली भेगका गरिब वर्ग आरक्षणबाट बञ्चित भए भन्ने तर्क यत्रतत्र सुन्न पाइन्छ। यो तर्क आंशिक रूपमा सही होला, तर आरक्षणको सवालमा असान्दर्भिक छ। यो वर्गीय समानताका लागि समावेशी नीति ल्याइएको होइन। समावेशी नीतिका दुई महत्त्वपूर्ण उद्देश्य छन्, एक कर्मचारीतन्त्र जस्तो राज्यको स्थायी अङ्गमा नेपाली समाजको विविधता झल्काउँदै सबै समुदायको प्रतिनिधित्व सुनिश्चित गर्न। दुई हिजो राज्यले गरेको दमन, विभेद, अन्याय, अत्याचार र संरचनागत हिंसाले पछाडि पारिएका समुदायलाई मूलधारमा ल्याउन। त्यही भएरै निजामती सेवा ऐन, २०४९ (दोस्रो संशोधन) मा समावेशी शब्दको प्रयोग गरिएको छ, जसलाई चलनचल्तीमा आरक्षण भनिन्छ। अघिपछि वर्गको नाम उच्चारण पनि नगर्नेहरू नै आरक्षण नीति लागु भएपछि वर्ग नै हुनुपर्छ भनेर लेख्नेबोल्ने गरेका भेटिन्छन्। उनीहरूका तर्क सुन्दा लाग्छ, नेपालभित्रका जातीय, क्षेत्रीय, लैंगिक र वर्गीय सबै समस्या समावेशी नीतिले हल गर्नुपर्छ। आरक्षणबाट कसले फाइदा पाए भनेर कुनै गतिलो अध्ययन अनुसन्धान भएकै छैन। आफूले देखेचिनेका सम्पन्न परिवारका एकाध महिला वा दलित आरक्षणबाट निजामती सेवामा प्रवेश गरे भन्दैमा सबै एलिटले कब्जा गरे भन्नु हल्लामात्रै गर्नु हो। त्यसो त समावेशी नीति लागु हुनुभन्दा अघि निजामती सेवामा प्रवेश गर्नेहरू गैरएलिटहरू थिए र? समावेशी नीति लागु हुनुभन्दा अघि निजामती सेवामा समग्र दलित समुदायकै प्रतिनिधित्व अत्यन्तै नगन्य थियो। भनिन्छ, दलितको कोटामा विश्वकर्मा र परियारले मात्रै फाइदा लिए, तराईका मुसहर र डोमले पाएनन्, जुन सत्य हो। तर मुसहरले किन आरक्षणको फाइदा लिन पाएनन्, विश्लेषण गर्न जरुरी छ। मुसहरका बस्ती डुलेका जोकोहीले पनि देखेको हुनुपर्छ, त्यहाँको गरिबी, अशिक्षा, कुपोषण र भूमिहीनता। कारण यहींभित्र खोज्नसकिन्छ।उच्च वर्ग वा एलिटले आरक्षणमा कब्जा गरे भन्नेजस्ता कमजोर तर्कका भित्री आशयको अनुमान लगाउन पनि सकिन्छ। उनीहरूले दुईचारजना दलितका नेमप्लेट सरकारी कार्यालयमा देख्छन्। हिजोदेखि आफूले अछूत व्यवहार गर्दै आएका समुदायका व्यक्ति त्यसरी देख्दा धेरैको मन भत्भती पोलेको हुनसक्छ। हिजोदेखि घरभित्र मात्र सीमित गरिएका महिला आज सरकारी कार्यालयको घुम्ने कुर्सीमा बसेको देख्न नसकेकोमा पीडा हुनसक्छ। त्यो पोलाइ र पीडा पावर (शक्ति) सँँग जोडिएको छ। हिजोसम्म राज्यका स्रोतसाधन परिचालन गर्ने शक्ति सीमित तप्कालाई थियो। त्यो प्रभुत्व केही हदसम्म गुम्दैछ। त्यति मात्रै हैन, आफूले प्रयोग गरिरहेका शक्ति र सम्मान आफैले तिरस्कार गरिएकाहरूसँंग सेयर गर्नुपरेको पनि छ। यसको उग्र प्रतिक्रिया उनीहरूका कुतर्कमा व्यक्त भएको हुनसक्छ। सेवाको गुणस्तर घटेको प्रचार निजामती सेवामा समावेशी नीति लागु भएपश्चात जनतालाई दिइने सेवामा ह्रास आएको, सरकारी कामको गुणस्तर घटेको, समग्र सुशासनमा नकारात्मक असर परेको आदि दाबी पनि गरिएको छ। आरक्षण व्यवस्थाभन्दा अघि र पछि गुणस्तर कति घट्यो भनेर कसले कसरी मूल्याङ्कन गरेको छ? घटेकै भए त्यसको दोष समावेशी नीतिबाट आएकाले मात्रै लिनुपर्ने किन? समावेशीबाट आएका महिला, जनजाति, दलितको काम गराइ कमजोर छ भनेर कुन अध्ययनले देखाएको छ? प्रा कृष्ण पोखरेल लेख्छन्, गुणस्तर र योग्यतातन्त्रको दुहाइ दिनेले के बुझ्न जरुरी छ भने समावेशी सिद्धान्त अपनाउनुअघि पनि निजामती सेवा टलटल चम्किने खालको सुवर्णजस्तो थिएन र अहिले पनि झुर भइहालेको छैन। भ्रष्टाचार, सरुवाबढुवा लगायत अन्य मामलामा राजनीतिक हस्तक्षेप, कर्मचारी युनियनको अनावश्यक दादागिरी जस्ता कर्मचारीतन्त्रमा देखिएका महत्त्वपूर्ण चुनौतीलाई ओझेलमा पार्नेगरी आरक्षण नै सबै विसंगतिको जरो कारण हो भन्ने हदसम्मको दुस्प्रचार गरिँदैछ। आरक्षणको विकल्प आरक्षणको विरोध गर्नेहरूले भनेझैं सेवाको गुणस्तर घटेको, एलिटले कब्जा गरेका जस्ता तर्क तथ्यहीन र पूर्वाग्रही खालका छन्। यसबारे गहन र व्यापक छलफल र बहसबिना नै ऐन संशोधनको प्रक्रिया थालिएकाले यसमा केही खोट छन्। जबकि राज्य संयन्त्रलाई थप समावेशी र प्रभावकारी बनाउन यसको सुधार भने नितान्त आवश्यक छ। अफसोच, सुधारका नाममा पहिले स्थापित अधिकार पनि कटौती गर्नुपर्छ भनिँदैछ। एक पटक समावेशीबाट सेवा प्रवेश गरेकाहरूलाई दोस्रोपटक समावेशीबाट जान दिनुहुन्न भनिँदैछ। स्मरण रहोस्, उपसचिव र सहसचिवमा जम्मा १० प्रतिशत मात्रै खुला प्रतिस्पर्धाबाट लिइन्छ, बाँकी ९० प्रतिशत त आन्तरिक प्रतिस्पर्धा र बढुवाबाट पदपूर्ति गरिन्छ। १० प्रतिशतबाट हुनआउने सिट संख्याको ४५ प्रतिशतमात्रै आरक्षणका लागि छुट्टयाउने व्यवस्था छ र महिला, जनजाति, मधेसी आदिलाई भाग लगाउँदा अत्यन्त थोरै सिटमात्रै सम्बन्धित आरक्षित समुदायको हातमा पुग्ने हो। हो, अहिले छुट्टयाइएको आरक्षणको प्रतिशत र त्यसको आधार त्यति स्पष्ट र न्यायसंगत देखिँदैन। उदाहरणका लागि दलितलाई हाल ९ प्रतिशत छुट्टयाइएको छ। यो न्यायसंगत छैन। किनकि यो प्रावधानले दलितको सरकारी तथ्यांक अनुसारको जनसंख्या १३ प्रतिशतको समानुपातिक समावेशीकरणलाई स्वीकार्दैन, राज्यले गरेको विभेद र उनीहरूले भोगेको दैनिक छुवाछूत र पीडालाई पनि सम्बोधन गर्दैन। सयांै थुङ्गा फूल भएको नेपालमा समावेशी कर्मचारीतन्त्रको माला उन्न आरक्षण नीतिले सहयोग पुर्याउन थालेको छ। असमावेशी राज्य कायम रहेको बेला यसको विकल्प यति चाँडै खोज्नुभन्दा थप अध्ययन बहसमार्फत यसको सुधार नै अहिलेको सबैभन्दा उत्तम विकल्प हो। सुनाम युनाइटेड नेसन्स युनिभर्सिटी, टोकियोमा अनुसन्धानरत छन्।"
शिक्षा क्षेत्रमा राज्यको लगानी,"मानव पुँजी निर्माण र यसको उच्चतम उपयोगविना समुन्नत राष्ट्रको अभिलाशा सम्भव छैन। यसको लागि शिक्षा अपरिहार्य हुन्छ। गुणस्तरीय शिक्षामार्फत मानव पुँजी निर्माण र यसको उच्चतम उपयोगबाट मात्र मुलुकले समृद्घि हासिल गर्न सक्छ। शिक्षा मन्त्रालयको पछिल्लो तथ्याङ्क अनुसार नेपालको साक्षरता दर (५ वर्ष माथिको उमेर समूह) ६५९४ प्रतिशत रहेको पाइन्छ। एसियाली विकास बैंकको सन् २०१६ को तथ्याङ्कको आधारमा नेपालको १५२४ वर्षका मानिसहरूको साक्षरता दर ८९९ प्रतिशत रहेको छ। दक्षिण एसियाली राष्ट्रहरूको १५२४ वर्षका मानिसहरूको साक्षरता दरको अवस्थालाई विश्लेषण गर्दा सबैभन्दा न्युन अफगानिस्तानको ५८२ प्रतिशत र सबैभन्दा उच्च मालदिभ्सको ९९८ प्रतिशत रहेको छ। यसैगरी बंगलादेश ८३२ प्रतिशत, भुटान ८८६ प्रतिशत, भारत ८९६ प्रतिशत, पाकिस्तान ७५६ प्रतिशत, श्रीलंका ९८८ प्रतिशत र छिमेकी राष्ट्र चीनको ९९७ प्रतिशत रहेको छ। शिक्षाले मानिसहरूको चेतनाको स्तरमा वृद्घि गर्ने भएकोले यसले मानिसहरूमा सकारात्मक सोच एवं चिन्तनको विकास गर्छ। त्यसैले राज्यको प्राथमिकता सबैमा शिक्षाको पहुँच पुर्याएर मुलुकलाई समुन्नत राष्ट्रमा रूपान्तरण गर्नका लागि शिक्षा क्षेत्रमा लगानी बढाउन जरुरी छ।राज्यले छुट्टाएको हालको शिक्षा बजेट (१२ प्रतिशत) ले गुणस्तरीय शिक्षा र शिक्षामा सबैको पहुँच पुर्याउन कठिन छ। आव २०७०७१ मा १५६५ प्रतिशत र २०७१७२ मा १३९२ प्रतिशत रहेको शिक्षा बजेट क्रमश: न्युन हुँदै जाँदा यसले शिक्षाविद्हरूमा थप चिन्ता उब्जाएको छ। राज्यले विद्यालय स्तरसम्म बालबालिकाको शिक्षामा पहुँच विस्तार गर्न माध्यमिक तहसम्मको शिक्षालाई अनिवार्य एवं निशु:ल्क बनाउनुपर्छ। यसको लागि लक्षित वर्ग र क्षेत्रको पहिचान गरी विपन्न समुदायका बालबालिकाहरूलाई शिक्षाको अवसर मिलाउने वातावरण तयार गर्नुपर्छ। आजको युग सुहाउँदो वैज्ञानिक शिक्षाले विकासको मूलधारबाट पछाडि परेका महिला, दलित, अल्पसङ्ख्यक जातजाति, मधेसी, कर्णालीवासी लगायत दुर्गम तथा पिछडिएका क्षेत्रका बासिन्दा, शारीरिक रूपले अशक्त भएका व्यक्ति र सहरी क्षेत्रमा जोखिममा बसोबास गर्ने मानिसहरूको चेतनाको स्तरमा वृद्घि गर्दै सामाजिकआर्थिक रूपान्तरण गर्नसकेमा मात्र मुलुकलाई समृद्घिको गोरेटोमा हिँडाउन सकिनेछ।अहिलेको शिक्षा प्रणालीले युवा जनशक्तिहरू पलायन हँुदै गएकोले यस्तो शिक्षाले मुलुकको सामाजिकआर्थिक रूपान्तरण गर्न सक्दैन। शिक्षा क्षेत्रमा राज्यले गरेको लगानीबाट उत्पादित जनशक्तिहरू अर्काे मुलुकले विना लगानी उपयोग गरेर तीव्र आर्थिक विकास गरिरहेका छन्। राष्ट्रको विकास एवं निर्माण अभियानमा यस्ता जनशक्तिहरूको स्वदेशमा नै उपयोग गर्नसकेमा मात्र दिगो आर्थिक विकासको लक्ष्य हासिल गर्न सकिन्छ। यस्तो परिप्रेक्ष्यमा मुलुकलाई समृद्घिको पथमा डोर्याउनको लागि शिक्षा नीतिमा समीक्षा गरी अगाडि बढ्न जरुरी छ। शिक्षा क्षेत्रमा भएको ठूलो लगानीलाई उच्चतम उपयोग गर्न र मुलुकको विकास एवं निर्माण अभियानमा प्रेरणा दिने खालको शिक्षा पद्घतिको अविलम्ब थालनी गर्नुपर्छ। शैक्षिक क्षेत्रमा थुप्रै समस्या एवं चुनौतीहरू नभएका होइनन्। शैक्षिक संस्थाहरूमा देखिएको एउटा महत्त्वपूर्ण विसंगति भनेको चरम राजनीतीकरण हो। शिक्षा क्षेत्रलाई राजनीतिबाट अलग गर्न जरुरी छ। विश्वविद्यालय लगायतका अन्य शैक्षिक संस्थाहरूमा पदाधिकारी नियुक्ति गर्दा राजनीतिक आस्थाको आधारमा नभई उच्च दक्षता एवं कार्यकुशल नेतृत्व बहन गर्नसक्ने खालको व्यक्तिहरू मध्येबाट प्रतिस्पर्धा गराई सक्षम नेतृत्व चयन गर्ने परिपाटी बसाल्न आवश्यक छ। शैक्षिक संस्थाहरूमा राजनीति होइन, प्राज्ञिक मूल्य र मान्यताको परिधिमा रहेर स्वस्थ एवं मर्यादित ढंगबाट शैक्षिक क्रियाकलापहरू सम्पादन गर्ने संस्कृतिको विकास गर्न जरुरी छ। यस्तो परिपाटीले मुलुकमा गुणस्तरीय शिक्षालाई सुनिश्चित गर्नुका साथै शैक्षिक संस्थाहरूको उन्नतिप्रगतिमा समेत टेवा पुर्याउँछ। शिक्षा क्षेत्रमा आबद्घ नीतिनिर्मातादेखि सबै सरोकार वर्गले आआफ्नो भूमिका, कर्तव्य एवं दायित्व इमानदारी ढंगबाट निर्वाह गरेको खण्डमा शिक्षाको गुणस्तरमा उल्लेखनीय सुधार ल्याउन सकिन्छ। शिक्षा क्षेत्रको अर्काे चुनौती न्युनतम भौतिक पूर्वाधारको अभाव हो। शैक्षिक संस्थाहरूमा भौतिक संरचनाको अभाव भइरहेको अवस्थामा विनाशकारी भूकम्पले भौतिक पूर्वाधारहरू भत्कँदा कतिपय शैक्षिक संस्थाहरू जोखिमपूर्ण वातावरणमा अध्ययनअध्यापन गर्न बाध्य छन्। यसको लागि राज्यले भौतिक पूर्वाधार निर्माण कार्यमा तीव्रता दिनुपर्छ। यो बाहेक लामो समयदेखि विद्यालय, महाविद्यालय तथा विश्वविद्यालयका पाठ्यक्रमहरू समयसापेक्ष रूपमा परिमार्जन नहुनु, शिक्षण कार्यमा सूचना एवं प्रविधिको न्युन उपयोग, शैक्षिक सामग्रीहरू समयमा नपुग्नु, तालिम प्राप्त शिक्षकहरूको अभाव, परम्परागत मूल्याङ्कन प्रणाली, दीर्घकालीन योजनाको अभाव आदिजस्ता समस्याहरूले शिक्षा क्षेत्रमा गतिशीलता आउनसकेको छैन। विश्वव्यापीकरणको प्रभावसंँगै शैक्षिक संस्थाहरूलाई पनि समयसापेक्ष परिवर्तनको खाँचो छ। शिक्षा प्रणालीलाई वैज्ञानिक, प्राविधिक, व्यावसायिक, सीपमूलक एवं रोजगारमूलक बनाउँदै सक्षम, प्रतिस्पर्धी, नैतिकवान एवं राष्ट्रिय हितप्रति समर्पित भावना जागृत हुने खालको जनशक्ति निर्माण गर्न प्रेरित शिक्षा नीति अनुशरण गर्न जरुरी देखिन्छ। शिक्षा क्षेत्रमा देखिएका विकृति एवं विसंगतिहरू हटाउनका लागि वर्तमान शिक्षा प्रणालीमा आमूल सुधारको खाँचो पर्छ। असल शिक्षा नीति र यसको प्रभावकारी कार्यान्वयनले मात्र मुलुकमा गुणस्तरीय शिक्षा र शिक्षामा सबैको पहँुच वृद्घि गर्न सकिन्छ। जबसम्म सीमान्तकृत वर्गका मानिसहरूको शिक्षामा पहुँच पुग्दैन, तबसम्म राष्ट्रको उन्नतिप्रगति सम्भव छैन। राष्ट्रको आर्थिक वृद्घि एवं विकासमा जनसंख्याको ठूलो हिस्सा साक्षरशिक्षित हुन जरुरी छ। शिक्षामा भएको लगानीको प्रभावप्रतिफल लामो समयपछि मात्र देखापर्छ। त्यसैले वैज्ञानिक, प्राविधिक, व्यावसायिक एवं उद्यममूलक शिक्षाको पहुँच पुर्याउनका लागि राज्यले शिक्षा क्षेत्रमा लगानी वृद्घि गर्नुपर्छ। शिक्षा विना मुलुकको विकास र समृद्घि सम्भव छैन भन्ने कुरालाई मनन गरी यसको लागि आवश्यक पूर्वाधार एवं संरचनाको विकास गर्न विशेष ध्यान दिनुपर्छ। मुलुकमा रहेका प्राकृतिक साधनस्रोतको उच्चतम उपयोग गर्न, तीव्र रूपमा विकसित भएको प्रविधिको प्रयोग गर्न, उत्पादनशील क्षेत्रमा लगानी प्रोत्साहन गर्न र स्वदेशमा नै प्रशस्त रोजगारीका अवसरहरू सिर्जना गरी राष्ट्रलाई दिगो विकासको पथमा अगाडि बढाउनका लागि शिक्षा क्षेत्रको सदैव अग्रणी भूमिका रहन्छ। डा ढुंगाना पोखरा विश्वविद्यालयका परीक्षा नियन्त्रक हुन्।"
प्राधिकरणका परकम्पहरु,"प्राधिकरण यस्तो निकाय बन्यो जसमा एक वर्षभन्दा लामो समयदेखि परकम्प गएको गयै छ। त्यसले हल्लाएको हल्लायै छ। यो स्थिर भएर अडिन पाएकै छैन। वास्तविक भूकम्पका असरहरू न्यूनीकरण गर्न जन्मिएको निकाय आफैंभित्रको भूकम्पले खण्डहर भएको छ। थाहा छैन, यसकै पुन:निर्माण कहिले हुने हो? हुने हो कि होइन? किनकि, मूल ठेकदारहरूको ध्यान अन्यत्रकै टेन्डर तिर छ। पुन:निर्माण र पुन:स्थापना सरकारको प्राथमकिताको विषय हुनुपर्ने हो। दलहरूको ऐक्यबद्धताको आधार हुनुपर्ने हो। किनकि, पीडित सबै दलका मतदाता हुन्। तिनको भलाइले कुनै दल विशेषलाई मात्र नाफा वा घाटा अवश्य हुँदैन। ढंग पुर्याएर गर्न सके बरु सबैलाई नाफै हुन्छ। तर, यसलाई राजनीतिक अहम्को मुद्दा बनाएर सबै दल घाटैघाटामा गइरहेका छन्। प्राधिकरणमा तिनको अभिभावकत्व होइन, हस्तक्षेप जारी छ। प्रमुख कार्यकारी अधिकृत (सीईओ) छान्ने, फेर्नेहटाउने प्रकरण त्यसैबाट निर्देशित छ। त्यही क्रममा दोस्रो स्ट्राइकर बनेर भत्किएको मैदानमा खेल जित्छु भन्दै उत्रिएका छन् डा गोबिन्द पोखरेल। पहिला छानिएर खेल्न नपाएको त्यही मैदानमा चार सयभन्दा बढी दिनपछि उनै पोखरेल आइपुगेका छन्। समयले यतिका फन्को लगाउँदा प्रगति भने शून्य छ। सुशील ज्ञवालीको कमजोर खेलले साख बिग्रिएको मैदानमा उनले पनि प्रशिक्षणबिहीन खेल खेल्नुपर्ने छ। जित्नेभन्दा हार्ने सम्भावना बलियो भएको टिमलाई नेतृत्व दिनुपर्ने छ। किनकि, पुन:निर्माणको पृष्ठभूमि केलाउँदा अधिकांश दाता र गैरसरकारी संस्थाको स्वार्थ मिलेको देखिन्छ काम नभएकै राम्रो। त्यसैले उनीहरूले ज्ञवाली कालको प्रशंसा गर्दै आएका थिए। उनीहरूको रोजाइ काम होइन, दाम थियो।सरकारको ध्यान त्यता कहिल्यै पुगेन। हो, ज्ञवाली योग्य थिएनन् भने सुरुमै ल्याउनु हुने थिएन। पोखरेल तुलनात्मक ठीक थिए भने बेलैमा विधेयक ल्याइदिएर उनलाई उतिबेलै लगेको भए हुन्थ्यो। दुवै मामलामा सरकारको खेल अपरिपक्व देखियो। यस्ता निकायमा दल विशेषका गोटीभन्दा पनि सक्षम र स्वतन्त्र व्यक्तिको खाँचो थियो। भूकम्पले संरचना ढलेर धूवाँधुलो उडिरहेको प्राधिकरणलाई सम्हाल्न पोखरेललाई पनि चिताएजति सजिलो छैन। दुई हिउँद त्रिपालमा गुजारेका पीडितलाई राज्यसँग भरोसा मर्दै गएको छ। उनीहरूले जसोतसो जीवन चलाएकै छन् भनेर राज्यले पनि प्राथमिकतामा राख्न छाडिदिएको छ। कति यस्ता युवा छन्, जो थोत्रा त्रिपालमा लालाबाला र वृद्धवृद्धालाई छाडिदिएर विदेश पलायन भइसकेका छन्। तिनका तर्फबाट बोलिदिने गाउँमा कोही छैन। कति यस्ता छन्, जसका ढलेका छाप्रालाई सरकारले घर नमानिदिएर पीडित हुनबाट बञ्चित गराएको छ। कोही यस्ता छन्, जसले राज्यको आस त्यागेर आफ्नै स्रोतमा बास ठड्याउन थालेका छन्। कोही पीडति भएर छुटेका छन्, कोही कथित पीडितले सेवासुविधा भ्याएका छन्। फरक पात्र र प्रवृत्तिसँगै फरक चुनौतीसमेत जोडिएको छ। प्राधिकरणको दायित्व बेलैमा बास दिलाइदिने मात्र होइन, न्यायअन्याय खुट्याउनेसमेत छ। त्यसैले पोखरेलको पहिलो चुनौती वास्तविक पीडितको पहिचान नै हो। त्यसपछि पुन:निर्माण र पुन:स्थापनामा तीव्रता अत्यन्त जरुरी छ। पीडितका लागि ढिलो मात्र होइन, धेरै ढिलो भइसकेको छ। अब पनि प्रारम्भिक बिन्दुतिरै अलमलिए भने पोखरेलको प्रतिष्ठा माटोमा मिल्नेछ। स्रोत व्यवस्थापन, तत्काल परिपक्व योजना र पुन:निर्माणमा अग्रसरता उनका कार्यशैली हुनुपर्ने छ। जसको घर मात्र होइन, थातथलो नै भूकम्पले ध्वस्त बनायो, तिनको दिगो जीविकोपार्जनसहितको पुन:स्थापनामा अहिलेसम्म चासो दिएको देखिएन। योजना आयोगका उपाध्यक्ष भइसकेका पोखरेलले त्यो योजना ल्याउन सक्नुपर्छ। सबैभन्दा ठूलो लफडा अर्को छ, जसमा अहिलेसम्म कसैको ध्यान पुगेको छैन। नेपालको भूकम्पका नाममा संसारभरि खर्बौं उठाइएको छ। व्यक्तिदेखि संघसंगठन हुँदै संस्थाहरूले खाता खोलेका छन्, भरेका छन्। त्यसपछि रित्याएका छन्, हराएका छन्, कता अलप भए अत्तोपत्तो छैन। यति धेरै राष्ट्रियअन्तर्राष्ट्रिय गैसस भूकम्पको मलिलो माटोमा खेती गर्न आएका छन्, तिनको लेखाजोखा राख्न प्राधिकरणले सकेको छैन। आफूले त केही लछारपाटो लाउन जानेनजानेन, अनियमित ढंगले चल्ने गैससलाई गोर्खेलौरी लाउनसमेत उसले सकेन। कतिपय कहलिएका आईएनजीओदेखि परोपकारी संस्थासम्मले पीडितको पैसामा मोजमस्ती गरेका छन्। विकास र सहयोगका कृत्रिम तथ्यांक देखाएर ब्रह्मलुट गरेका छन्। यो गरें र ऊ गरें भन्ने इन्फोग्राफिक्ससहितका प्रस्तुतिहरू बनाएर दुनियाँका आँखामा छारो हालेका छन्। भूकम्पपीडतलाई देशविदेशबाट आएको सहयोगले विलासिताका साधन थपेका छन्। तिनको कान निमोठ्ने काम प्राधिकरणको हो कि अन्य कुनै निकायको? प्राधिकरणको हो भने किन ऊ यसमा कमजोर भइरहेको छ? अरूको हो भने तिनको नजर किन परेको छैन? कतै ती सबैमा लोभपाप को हिँस्सा पुगिरहेको त छैन?पोखरेलका पोल्टामा यस्ता दायित्व छन्। सबैभन्दा ठूलो कुरा त प्राधिकरणकै परकम्पहरूलाई स्थिर गराउनुपर्नेछ, अन्यथा उनी पनि एक दिन हल्लिएरै ढल्नुपर्नेछ।"
वैदेशिक रोजगारीमा गएका युवाका मिर्गौला जोखिममा,"विदेश जाने कैयौं नेपालीको ध्यान पैसा कसरी कमाउने, घरको ऋण कसरी तिर्ने भन्नेमा हुन्छ। त्यसैले उनीहरू आफ्नो स्वास्थ्यको ख्याल गर्न बिर्सिन्छन्। वैदेशिक रोजगारीमा जाने व्यक्तिलाई रगत, पिसाबका साथै अन्य विस्तृत परीक्षण गरेर मात्र विदेश पठाउनसकेमा मिर्गौला रोग लाग्नबाट जोगाउन सकिन्छ। मिर्गौलाको ख्याल कसरी राख्ने भन्नेबारे आम युवाहरूमा जनचेतना बढाउन जरुरी छ। प्रशस्त रूपमा पानी पिउने बानी बसाल्ने, शक्तिबद्र्धक लगायत अन्य पेयपदार्थहरूको सेवनमा कम गर्ने, शरीरलाई आराम दिने र चिकित्सकको सल्लाहविना दुखाइ कम गर्ने औषधीको सेवन नगर्ने मिर्गौला रोगबाट बच्ने प्रमुख उपायहरू हुन्। यस बाहेक दैनिक रूपमा पानी प्रशस्त पिउनुपर्ने र यसो मात्र गर्नसकेमा पनि खासगरी उच्च तापक्रम भएका खाडी मुलुकमा काम गर्न जाने नेपाली कामदारहरूको मिर्गौला बिग्रनबाट बच्न सक्छ। यो सन्देश प्रभावकारी रूपमा विदेश जाने व्यक्तिहरूबीच फैलाउनसकेमा मात्र पनि मिर्गौला रोगबाट देशका युवाहरूलाई धेरै हदमा बचाउन सकिन्छ। त्यसैगरी कम्तीमा वर्षको एकपटक आफ्नो मिर्गौलाको परीक्षण गरेमा आगामी दिनमा विदेश जान तम्तयार युवा जनशक्तिले मिर्गौला रोगबाट समयमै छुट्कारा पाउन सक्थे।सास फेर्न गाह्रो भएमा, पिसाब कम हुने र पिसाब फेर्दा पोलेमा, शरीरका विभिन्न अङ्ग सुन्निएमा, खानामा रुचि घटेमा, वाकवाकी लागेमा, छाला सुख्खा हुने र चिलाउने भएमा, मानिस दुव्लाउँदै गएमा मिर्गौला रोग लागेको लक्षणहरू हुन सक्छन्। नेपाल सरकारले ज्येष्ठ नागरिक, लोपोन्मुख जाति, एचआईभी, हेपाटाइटिस संक्रमित तथा विपन्न नागरिकहरूलाई आवश्यकता अनुसार नि:शुल्क डायलाइसिस सेवा प्रदान गरिरहेको छ। सरकारले रोजगारीका लागि विदेशिने युवाहरूको स्वास्थ्य परीक्षणमा कडाइ गरी मिर्गौला रोगबारे जनचेतना वृद्धि गर्न जरुरी छ। रोग लागिसकेपछि घरखेत गरेर उपचार गर्नुभन्दा रोगै लाग्न नदिनु मिर्गौला लगायत सबै रोगबाट बच्ने सबैभन्दा सुरक्षित उपाय हो। अल्पायुमा देशका होनहार युवाशक्ति मिर्गौला रोगका कारण थलिँदै गएमा भविष्यमा देशलाई पर्नसक्ने जनशक्तिको संकट र नि:शुल्क डायलाइसिसका नाममा सरकारले खर्च गर्नुपर्ने करोडौं रकम जोगिने थियो ।"
रेमिट्यान्स ऊर्जा क्षेत्रमा लगानी गर्छौं,"उनले आफूले विकासका कामलाई केन्द्रमा राखेर आयोजनाहरूको अनुगमन गरिरहेको जानकारी बताए। राजनीतिक विवादमा अल्झिएर विकासलाई उपेक्षा गरिँदै आएकाले मुलुक पछि परेको भन्दै अब सबै मिलेर अघि बढ्नुपर्ने बताए। देश विकासका लागि हामी सबै मिलेर केही गर्नैपर्छ। अब ढिलो गर्नु हुन्न। जति अलमल हुने हो भइसकेको छ, उनले भने। राहदानीको नवीकरण शुल्क घटाउन पहल गर्ने प्रतिबद्धता पनि जनाएका छन्। सरकारले विदेशमा रहेका नेपालीका समस्यालाई उच्च प्राथमिकता दिएको छ। विदेशी भूमिमा हासिल अनुभव र पुँजी नेपालको विकासका लागि आधारशिला हो। तपाईंहरूले बगाएको पसिनाको सदुपयोग होस् भन्नेमा सरकार सचेत छ, दाहालले भने। प्रधानमन्त्री दाहालले संविधानको सफल कार्यान्वयनका लागि राजनीतिक सहमति कायम गर्न संवाद भइरहेको जानकारी दिए। संविधानमा सबैका भावना छन्, राष्ट्रिय एकता हासिल गर्नु छ, कसैलाई पेलेर वा ठेलेर समस्याको हल हुँदैन। सरकार सबैसँग समान रूपले संवादमा छ। संवाद सकारात्मक दिशामा छ, राष्ट्रिय सहमति बनाएर संविधान कार्यान्वयन गर्नेमा सरकार छ, प्रधानमन्त्री दाहालले भने। उनले मुलुक संघीय लोकतान्त्रिक गणतन्त्रमा गइसकेको र त्यसलाई संस्थागत गर्दै लगेको बताउँदै भने, मित्र मुलुकहरूमा यस प्रकारको भ्रमणहरू जरुरी छ। आबुधाबीबाट दुबईतर्फ दुईपक्षीय भेटघाटमा जानुअघि उक्त अन्तरक्रिया भएको दूतावासले जनाएको छ। दूतावास भने राजदूतविहीन छ। दाहाल सरकारमा गएको पाँच महिना भइसकेको छ तर उनले राजदूत नियुक्तिको सिफारिस गर्न सकेका छैनन्। परराष्ट्रमन्त्री प्रकाशशरण महतले कतार पुगी दुईपक्षीय भेटघाट गरेका छन्। तर, त्यहाँ पनि राजदूत छैनन्। राजदूतले जुन हैसियतमा काम गर्न सक्छन् त्यो हैसियतको काम कार्यवाहकले गर्न सक्दैनन्। कार्यवाहक नवनियुक्त अधिकृत वा उपसचिव रहने गरेका छन्। दाहाल आइतबार दुबईमा दुईपक्षीय भेटघाट र घुमघाममै व्यस्त भए। साइड सिन र भेटघाटपछि उनी सोमबार आबुधाबी पुग्ने र सम्मेलनलाई सम्बोधन गर्ने कार्यक्रम छ। दाहाल मंगलबार साइडलाइन भेटवार्तापछि स्वदेश फर्कने छन्। ऊर्जा सम्मेलन आज युनाइटेड अरब इमिरेट्स (यूएई) का वातावरणमन्त्री थानी विन अहमद अल जायेदीले उद्घाटन भाषण गरेर सुरु हुने ऊर्जा सम्मेलनमा कार्यकारी प्रमुखका रूपमा प्रधानमन्त्री पुष्पकमल दाहाल मात्र सहभागी हुँदैछन्। प्रधानमन्त्री दाहालझैं विशेष वक्ताका रूपमा कोस्टारिकाका राष्ट्रपति लुइस गुलेरमो सोलिस, माल्दिभ्सका राष्ट्रपति अब्दुल्ला एमिन अब्दुल गयुम, पाराग्वेका राष्ट्रपति होरासियो कार्टिज र मोन्टेनेग्रोका राष्ट्रपति फिलिप भुजानोभिकको सहभागिता रहनेछ। सबैलाई विशेष वक्ता भनिएको छ। प्रधानमन्त्री दाहाल यूएईका युवराज तथा सुरक्षा मामिला उपप्रमुख शेख मोहम्मद विन जैयद अल नाह्यदको निमन्त्रणामा त्यसतर्फ गएका हुन्। नेपाल र यूएईबीच कार्यकारी स्तरको भ्रमणसमेत नभएको अवस्थामा यो भ्रमण परराष्ट्र अधिकारीहरूले महत्त्वका साथ गराएका हुन्।"
मोर्चासँग दीर्घकालीन सहकार्यको प्रस्ताव,"काठमाडौं संघीय गठबन्धनको कार्यक्रममा प्रमुख वक्ता बनेर शनिबार सम्बोधन गर्न गएका नयाँ शक्ति पार्टी संयोजक बाबुराम भट्टराईले भोलिपल्ट मधेसवादी नेता भेट्दै दीर्घकालीन सहकार्यको प्रस्ताव गरेका छन्। आइतबार अपराह्न बबरमहलमा संघीय समाजवादी फोरम अध्यक्ष उपेन्द्र यादव, तमलोपा अध्यक्ष महन्थ ठाकुर र सद्भावना पार्टी अध्यक्ष राजेन्द्र महतोलगायत नेता भेटेर भट्टराईले संविधान संशोधनमा सहमति जुटाउँदै सहकार्य गर्न आग्रह गरेका हुन्। मधेसी मोर्चा नेताहरूले भने आफ्नो दलभित्र परामर्श गरेर जवाफ दिने बताएका छन्।संविधान संशोधन प्रस्ताव अपनत्वसहित पारित गरेर मात्रै परिवर्तनको रक्षा हुन्छ, नत्र ध्रुवीकरणले उपलब्धि गुम्ने खतरा देखियो भनें, भट्टराईले बैठकपछि कान्तिपुरसँग भने, उहाँहरू सकारात्मक हुनुहुन्छ। सहकार्य गर्नेबारे आफ्नो पार्टीमा छलफल गरी फेरि माघ ६ गते बस्ने निर्णय भएको छ। स्रोतका अनुसार आइतबार मोर्चा नेता र भट्टराईले संयुक्त वक्तव्य जारी गर्ने तयारी भए पनि पहिले आन्तरिक छलफल गर्ने भनी तमलोपा अध्यक्ष महन्थ ठाकुर र सद्भावना अध्यक्ष महतोले भनेपछि ६ गतेलाई रोकिएको हो। संघीय समाजवादी फोरम अध्यक्ष यादवले मिल्ने मुद्दामा सहकार्य गर्नेबारे बैठकमा कुरा भएको बताए। आज समसामयिक परिस्थितिको समीक्षा गर्यौं, बाँकी ६ गते नै कुरा हुन्छ, यादवले भने, हामीबीच मिल्ने कतिपय इस्यु छन्, त्यसबारे सहकार्य गर्न सकिन्छ, त्यस्तो सहकार्य अरूसित पनि गर्ने हो। बैठकमा सहभागी अर्का नेताका अनुसार संविधान संशोधन विधेयक पारित गर्न दुवै पक्षले वातावरण बनाउने समझदारी भएको छ। मोर्चा पक्षले भट्टराईलाई संघीय गठबन्धनबाट अघि सारिएको २६ सूत्रीय मागपत्रमै सहमति गर्न आग्रह गरे पनि उनले परिमार्जन गर्नुपर्ने अडान राखेका थिए। भट्टराईले गठबन्धनको नाम र स्वरूप पनि बदल्न मोर्चा नेतालाई सुझाएका थिए।स्रोतका अनुसार भट्टराई मोर्चा र गठबन्धनलाई नयाँ ढंगले अगुवाइ गर्ने सोचमा छन्। मोर्चाका तर्फबाट तमलोपा अध्यक्ष ठाकुरले मागपत्र र गठबन्धनको स्वरूपबारे पार्टीभित्र छलफल गर्नुपर्ने बताएपछि बैठक फेरि बस्ने गरी सकिएको थियो। सद्भावना अध्यक्ष राजेन्द्र महतो र तमलोपा उपाध्यक्ष वृषेशचन्द्र लालले मोर्चाबन्दी गरे पनि कतिन्जेल टिक्छ भन्ने प्रत्याभूति पहिल्यै चाहिने विचार राखेका थिए। तमसपा अध्यक्ष महेन्द्र यादवले भट्टराईले संविधानमा हस्ताक्षर गरेकाले विश्वासको संकट पैदा भएको बताएपछि उनले आफूले पहिल्यै कमजोरी औंल्याएको र फरक मत राखेको सन्दर्भ नबिर्सन आग्रह गरेका थिए। बैठकमा लिम्बुवान पार्टी अध्यक्ष कुमार लिङदेनलगायत नेता पनि सहभागी थिए। नयाँ शक्तिबाट भट्टराईसहित देवेन्द्र पौडेल, करिश्मा मानन्धर सहभागी थिए। बैठकमा सहभागी सद्भावना पार्टी महासचिव मनीषकुमार सुमनले सैद्धान्तिक विषयमा छलफल बढी केन्द्रित भएको जानकारी दिए। गत वर्ष माओवादीबाटै छुटेर नयाँ शक्ति पार्टी खोलेका भट्टराईले पछिल्लो समय मधेसी, जनजाति घटकसित ध्रुवीकरणको प्रयास गरिरहेका छन्।"
सुन तस्करीमा दिल्लीकाठमाडौं कनेक्सन,"त्यसो त दुबई हुँदै नेपाल भित्रिने ठूलो परिणामको अवैध सुन नेपाली बजारमा मात्रै खपत नहुने र त्यो भारतीय बजारसम्म सजिलै पुग्ने जानकारहरूको भनाइ छ। ब्युरोका अनुसन्धान अधिकारीहरू पनि यसलाई स्विकार्छन्। एक अनुसन्धान अधिकारीले भने, पाँच सय र एक हजारका भारतीय नोट प्रतिबन्धित भएपछि अवैध आर्जनको रकम सुनमा लगानी गरेर सुरक्षित गर्ने प्रवृत्ति भारतमा बढेको छ। त्यसको असर नेपालमा ठूलो परिमाणमा अवैध सुन भित्रिने तथ्यले पनि पुष्टि गर्छ। इन्दिरा गान्धी विमानस्थलको डाइरेक्टोरेट अफ रेभेन्यु इन्टेलिजेन्सले सुराकीका आधारमा त्यतिका धेरै अवैध विदेशी मुद्रा बरामद गरेको थियो। रकम लिएर दुबई जान एकले जेट एअरवेजको टिकट काटेका थिए भने रकम विमानस्थल पुर्याउन आउने यात्रु भने रकम जिम्मा लगाएर एअर इन्डियामार्फत भुवनेश्वर जाँदै थिए। टाइम्स अफ इन्डियाको अनलाइन संस्करणमा डाइरेक्टोरेट अफ रेभिन्यु इन्टेलिजेन्सका अतिरिक्त कार्यकारी निर्देशक एमके सिंहले दुबईबाट सुन किन्नकै लागि कुनै व्यापारीले त्यतिका रकम अवैध रूपमा पठाउन आँटेको बताएका छन्। उनले भनेका छन्, सुन तस्करीको र्याकेट नै सक्रिय छ। कुनै पनि अनुसन्धानमा हामीले यसको कनेक्सन त पत्ता लगाउन सकेका छैनौं तर के निश्चित छ भने अवैध विदेशी मुद्रा विदेश पठाउनुको अर्थ सुनको तस्करी नै हो। मुम्बई र दिल्लीभन्दा कमजोर सुरक्षा व्यवस्था रहेको हैदरावादको विमानस्थलबाट तस्करहरूले बारम्बार अवैध विदेशी मुद्रा दुबई पठाएको देखिन्छ। पछिल्लो घटनामा भने उनीहरूले इन्दिरा गान्धी विमानस्थललबाटै पठाउने आँट गरेका हुन्। केन्द्रीय अनुसन्धान ब्युरोका डीआईजी नवराज सिलवाल भारतीय विमानस्थलबाट रकम पठाउन आँटेको बारे आफूले धेरथोर थाहा पाएको बताउँछन्। अनुसन्धानको निष्कर्ष नआइन्जेल दुबई पठाउन आँटिएको उक्त अवैध विदेशी मुद्रा र नेपाल भित्रिएको सुनको कनेक्सनबारे बोल्नु हतार हुन्छ, उनले भने।"
सरकारले संविधान उल्लंघन गर्यो,"काठमाडौं संसद्को सामाजिक न्याय तथा मानव अधिकार समितिले २०६४ सालदेखि सरकारले संसद्मा पेस नगरेको मानव अधिकार आयोगको वार्षिक प्रतिवेदन यथाशीघ्र प्रस्तुत गर्न निर्देशन दिएको छ। समितिले यसअघि पनि निर्देशन दिएकोमा सरकारले अबज्ञा गरेपछि समितिका सभापति सुशीलकुमार श्रेष्ठको नेतृत्वमा आइतबार आयोगको कार्यालय हरिहरभवन पुगेको करिब दुई दर्जन सांसदको टोलीले सरकारले संसद्मा आयोगको प्रतिवेदन पेस गर्नुपर्ने बताएका हुन्। देशको संविधान उल्लंघन भएको छ, त्यसलाई सरकारले सच्याउनुपर्छ, सभापति श्रेष्ठले भने। आयोगले हरेक वर्ष वार्षिक प्रतिवेदन राष्ट्रपतिसमक्ष पेस गर्दै आइरहेको छ। मानव अधिकारसम्बन्धी उक्त संवेदनशील प्रतिवेदन राष्ट्रपतिलाई बुझाएपछि प्रधानमन्त्रीसमक्ष पुग्छ। तर सरकारले प्रतिवेदन संसद्मा पेस गर्दैन, जुन कारणले छलफल हुनै पाउँदैन। छलफलबाट निस्केको निष्कर्षका आधारमा मानव अधिकारसम्बन्धी भावी नीति तय र गल्ती सच्याउने कार्यनीति तय हुनुपर्ने हो। आयोगले वार्षिक रूपमा राष्ट्रपतिसमक्ष प्रतिवेदन बुझाउँछ। तर त्यो त्यत्तिकै थन्किएर बस्छ, आयोगका अध्यक्ष अनुपराज शर्माले संसदीय समितिलाई आफ्नो कार्यालयमा स्वागत गर्दै गुनासो गरेका थिए। सरकारका तर्फबाट पहिले अन्तरिम संविधान र अहिलेको नेपालको संविधानमा उल्लेख भएबमोजिम मानव अधिकारसम्बन्धी प्रतिवेदन पेस हुनुपर्छ। संसद्मा समितिको तर्फबाट मानव अधिकारसम्बन्धी प्रतिवेदनमाथि छलफल गर्न म कुरा उठाउँछु, सभापति श्रेष्ठले भने। संविधानको धारा २९४ मा संवैधानिक निकायको वार्षिक प्रतिवेदन राष्ट्रपतिसमक्ष पेस गर्ने र राष्ट्रपतिले प्रधानमन्त्रीमार्फत उक्त प्रतिवेदनलाई संघीय संसद्समक्ष पेस गर्न लगाउने भनिएको छ। यसअघिको अन्तरिम संविधान २०६३ को धारा १३३ मा पनि उक्त व्यवस्था थियो। सरकार आफैंले संविधानलाई कार्यान्वयन नगरेपछि हामीले व्यवस्थापिका संसद्को नियमावली २०६३ लाई टेकेर प्रतिवेदनलाई संसद्मा छलफलका लागि आवाज उठाउन लागेका हौं, उनले भने, नियमावलीले समितिलाई आयोगको प्रतिवेदनमाथि छलफल गर्ने कार्यक्षेत्र तोकेको छ।"
कूटनीतिक अधिकारीलाई निम्तो,परराष्ट्र सचिवसमेत रहिसकेका डा भट्टराईले राजदूत तथा विदेशीले नेपाली संस्कृति र परम्परा बुझ्ने अवसर पनि भएकाले परराष्ट्र मन्त्रालय यसमा दु:खी हुनुपर्ने अवस्था नरहेको दाबी गरे। राष्ट्रपति कार्यालयका धिकारीहरूका अनुसार कूटनीतिक नियोगका प्रमुख तथा अधिकारीहरूलाई अन्य पाहुनालाई झैं १२ देखि २ बजेको समय छुट्याइएको छ। त्यही समयमा अधिकांश कूटनीतिज्ञ विवाह समारोहमा सरिक हुनेछन्। निशाकुसुमको पूर्वराष्ट्रपति रामवरण यादवकी भतिजी किरण यादवका छोरा अभिषेकसँग विवाह हुन लागेको हो।
अन्तरिम आदेश अस्वीकार,काठमाडौं सर्वोच्च अदालतले सरकार र डा गोविन्द केसीबीच भएको सम्झौता तत्कालका लागि रोक्न आदेश जारी गर्नु नपर्ने निर्णय गरेको छ। सम्झौता कार्यान्वयन नगर्न माग राखी झापाको बीएन्डसी मेडिकल कलेजले दायर गरेको रिटमा सर्वोच्चले अन्तरिम आदेश अस्वीकार गरेको हो। तीन दिनदेखिको सुनुवाइपछि न्यायाधीशद्वय अनिलकुमार सिन्हा र सपना प्रधान मल्लको संयुक्त इजलासले अन्तरिम आदेश जारी गर्नु नपर्ने निर्णय सुनाएको हो। आदेशसँगै सरकारलाई डा केसीसँगको सम्झौता कार्यान्वयनको बाटो खुलेको छ।संसद्मा विचाराधीन चिकित्सा शिक्षा विधेयक पारित नभएसम्म कुनै पनि नयाँ मेडिकल कलेजलाई सम्बन्धन दिन नहुने माग राखी डा केसी अनशन बसेका थिए। उनको माग सम्बोधनका क्रममा सरकारले विधेयक पारित नभएसम्म सम्बन्धन प्रक्रिया अघि नबढाउने सम्झौता गरेको थियो। सम्झौताका कारण आफ्नो लगानी जोखिममा परेको र संविधानले दिएको हक कुण्ठित भएको भन्दै बीएन्डसी मेडिकल कलेजका सञ्चालक दुर्गाप्रसाद प्रसाईं सर्वोच्च अदालत पुगेका थिए। उनले प्रधानमन्त्री तथा मन्त्रिपरिषद् कार्यालयसहित ९ सरकारी निकायलाई विपक्षी बनाएका थिए।
कार्की भारत लागे,"काठमाडौं सर्वोच्च अदालतबाट अख्तियारको प्रमुख आयुक्तमा अयोग्य ठहरिएका लोकमानसिंह कार्की आइतबार भारत लागेका छन्। स्वास्थ्य उपचारका लागि भन्दै उनी नेपाल एयरलाइन्सबाट पत्नी सुनिताका साथमा दिल्ली लागेको र त्यसपछि क्यानडा जाने योजना बनाएको उनको पारिवारिक स्रोतले जानकारी दिएको छ। शुक्रबार नै कार्कीका जेठी छोरी आध्याश्री, ज्वाइँ शुभासिस थपलिया र छोरा अभ्युदयमानसिंह क्यानडा लागेका छन्। अख्तियार प्रशासनले आइतबार नै कार्कीको सुरक्षामा खटिएका ३२ जना प्रहरीलाई फिर्ता गरेको छ। कार्कीका साथमा प्रहरी हवल्दार राजेन्द्र चौधरी भने दिल्ली गएका छन्। कार्कीले विज्ञ नियुक्त गरेका पूर्वडीएसपी गोवद्र्धन श्रेष्ठ पनि उनीसँगै दिल्ली गएका छन्।"
भारतीय सेनाध्यक्ष रावतलाई आमन्त्रण,काठमाडौं भारतका नवनियुक्त सेनाध्यक्ष विपीन रावतलाई नेपाल भ्रमणमा आमन्त्रण गरिने भएको छ। गत महिना सेनाध्यक्षको जिम्मेवारी सम्हालेका रावतलाई नेपाल भ्रमणको निमन्त्रणा गर्न नेपाली सेनाले रक्षा मन्त्रालयमार्फत पठाएको प्रस्तावलाई बुधबारको मन्त्रिपरिषद् बैठकले स्वीकृति दिएको रक्षा मन्त्रालयले जनाएको छ।
सरकार विदेशी शक्तिबाट प्रभावित छैन : परराष्ट्रमन्त्री,"न्युयोर्क परराष्ट्रमन्त्री प्रकाशशरण महतले पुष्पकमल दाहाल नेतृत्वको सरकार कुनै खाले विदेशी शक्तिबाट प्रभावित नरहेको दाबी गरेका छन्। न हामी चीनतिर झुकेका छौं, न त भारततिर नै, हामी नेपालतिर झुकेका छौं, टेक्सासको डालासमा गैरआवासीय नेपाली संघ (एनआरएनए), अमेरिकाको पाँचौं साधारण सभामा शनिबार महतले भने, हामी राष्ट्रवादी हौं, फलानोले सबै गर्यो, तिलानोले सबै गर्यो भनेर मात्र राष्ट्र बलियो हँुदैन।"
जरिवाना छुटविरुद्ध रिट,काठमाडौं चार वर्ष कैद बसे भ्रष्टाचार र ठगीजस्ता फौजदारी अभियोगमा जरिवाना नबुझाए पनि छुट हुने प्रावधानविरुद्ध सर्वोच्च अदालतमा रिट दायर भएको छ। ठगी वा भ्रष्टाचार मुद्दाको बिगो र जरिवाना ठहर हुने मुद्दामा कैद सजायबाहेक आरोपितले ४ वर्ष कैद बसे सबै दायित्वबाट छुट पाउँछन्। अधिवक्ताद्वय स्वागत नेपाल र टीकाप्रसाद शर्मा तथा नख्खु कारागारमा रहेका कैदी विष्णुबहादुर क्षत्रीले रिट दायर गरेका हुन्।
भूकम्पपीडितले सोधे दोस्रो किस्ता कहिले पाउँछौं,"फुलासी (रामेछाप) पहिलो किस्ता अनुदान पाएपछि धमाधम घर बनाउन थालेका भूकम्पपीडित दोस्रो किस्ता नपाउँदा अन्योलमा परेका छन्। मैले घर सकेको दुई महिना भयो, फुलासीका माधव सयपत्रीले भने, दोस्रो किस्ता पाइएन। उनीजस्ता फुलासीमा घरको काम सक्ने धेरै छन्। जतिले घर सकेका छन्। तिनले गाविस सचिव र पुनर्निर्माणमा खटिएका प्राविधिकलाई दिनहँु दोस्रो किस्ता कहिले आउँछ? भनेर हैरान बनाएका छन्। दोस्रो किस्ताको रकम नआएकाले गाविसमा जानै गाह्रो भएको गेलु गाविसमा कार्यरत इन्जिनियर नरेन्द्र कटवालले बताए। सरकारले चाँडो पैसा नपठाए जवाफ दिन पनि नसकिने अवस्था छ, उनले भने। गेलुमा दोस्रो किस्ताको दाबी गर्ने पीडित ८० भन्दा बढी छन्। कतिपयले प्राविधिकलाई खवरै नगरी आफ्नै तरिकाले घर बनाएका छन्। उनीहरूले समेत दोस्रो किस्ता माग्न थालेका छन्। तिनलाई प्राविधिक सिफारिस नहुने कटवालले बताए। सरकारले पहिलो किस्ताको रकमबाट झ्याल राख्ने ठाउँसम्मको काम सकेका पीडितलाई दोस्रो किस्ता दिने भनेर सम्झौता गरेको थियो। सम्झौताको दफा पढेका पीडितले त्यही पैसा पाइएला र कर्मीको ज्याला तिरौंला भन्ने सोचेका थिए। काम सकियो ज्याला तिर्ने पैसा छैन, दोरम्बा २ की ज्ञानी तामाङले भनिन्, कहिले आउने होला हाम्रो त्यो पैसा?।प्राधिकरणले हालसम्म जिल्लामा दोस्रो किस्ताको रकम उपलब्ध गराएको छैन। केही दिनअघि मात्र प्राविधिक निरीक्षणका लागि कार्य विधि पठाएको थियो। उक्त कार्यविधिबमोजिम प्राविधिकले हरेक पीडितको घरको निरीक्षण बेग्लाबेग्लै प्रतिवेदन संकलन गरिरहेका छन्। तर निरीक्षणमा देखिएका कुराहरू लेख्ने फारामसमेत प्राधिकरणले जिल्लामा पठाइसकेको छैन। केही दिनअघि उत्तरी गाविस बाम्तीमा सञ्चालन भइरहेको पुनर्निर्माणको काम अनुगमनमा पुगेका प्रमुख जिल्ला अधिकारी प्रकाशचन्द्र अधिकारीलाई पनि पीडितले दोस्रो किस्ता नपाएकाले कामदारको पैसा दिन नपाएको गुनासो गरेका थिए। सरकारले दिन्छु भनेको थियो र काम लगाइयो तर अहिलेसम्म अत्तोपत्तो छैन, स्थानीय दोर्जी शेर्पाले भने। रामेछापमा झण्डै ४४ हजार घर निर्माण गर्नुपर्नेछ। सहरी विकास तथा भवन निर्माण डिभिजन कार्यालयका डिभिजन प्रमुख अमरबहादुर थापाले ती मध्ये हालसम्म करिब १ हजार ५ सयको हाराहारीमा घर निर्माण भइरहेको तथ्यांक उपलब्ध भएको बताए। तीमध्ये अधिकांश दोस्रो किस्ता पाउन योग्य छन्। धेरै गाविसमा निर्माणका लागि प्राविधिकले साइड देखाइदिएको, केहीले जग्गा सम्याउने र जग खन्ने काम थालेकाले अबको केही समयमा उक्त संख्यामा धेरै वृद्धि हुने उनले वताए। दोस्रो किस्ताको रकमका बारेमा आयोजनालाई समेत धेरैतिरबाट सोधखोज भइरहेको छ, उनले भने, आयोजना कार्यालय दोस्रो किस्ता दिने निकाय नभई खाली पुनर्निर्माण हुने घरको प्राविधिक निरीक्षण गरी त्यसको प्रतिवेदन दिने निकाय मात्र हो। सरकारले गाविस र जिविसमार्फत पीडितलाई पुनर्निर्माणका लागि रकम उपलध गराउने नीति लिएको छ।"
पुनर्निर्माणमा काठ अभाव,"गोरखा भूकम्पपीडितलाई घर पुनर्निर्माण गर्न काठको अभाव हुन थालेको छ। झ्याल, ढोका बनाउन काठ नहुँदा कतिपय ठाउँमा काम रोकिएको छ। वन कार्यालयले जिल्लाभित्र काठ अपर्याप्त भएकाले भूकम्पपीडितलाई मागअनुरूप दिन नसकिएको जनाएको छ।देउरालीस्थित बाहुन बेल सामुदायिक वनका उपभोक्ताले तीन सय क्युफिट काठ आवश्यक रहेको भन्दै समितिमा निवेदन दिए। जिल्ला वन कार्यालयले एक सय क्युफिट काठ काट्न मात्रै अनुमति दिएको छ। कार्यालयले स्वीकृति दिएको काठ घर बनाउन अपुग हुने बाहुन बेल सामुदायिक वनका अध्यक्ष किशोर सेढार्इंले बताए। काठ माग्दै दिएका निवेदनको चाङ छ, उनले भने, काठ भने निकै थोरै मात्र छ। बारपाकका रागर र धार्चे सामुदायिक वनले काठ काट्न वन कार्यालयबाट स्वीकृति लिएका छन्। दुई हजार चार सय छ क्युफिट काठ काट्ने अनुमति पाएका हुन्। उक्त काठ सबै पीडितको घर बनाउन अपुग हुने उनीहरूको गुनासो छ। बारपाकमा घरहरू पुनर्निर्माण गर्न करिब एक लाख २० हजार क्युफिट काठ आवश्यक हुन्छ। काठ नहुँदा फलामका डन्डी हालेर घर बनाउन थालेका छन्, स्थानीय धनबहादुर गुरुङले भने। मिरकोटको मालुंगे सामुदायिक वनले पाँच हजार चार सय क्युफिट काठ काट्न माग गरे पनि वन कार्यालयले एक हजार सात सय सिएफ्टी मात्रै काट्न अनुमति दिएको छ। घरको डीपीसी सकिएर झ्यालढोका राख्ने बेला भयो, काठ छैन, स्थानीय गोविन्द नेपालीले भने। सरदर एउटा घर बनाउन एक सय सिएफ्टी काठ आवश्यक पर्ने जिल्ला वन कार्यालयले जनाएको छ। पाँच वर्षभित्र पुनर्निर्माण सक्ने लक्ष्य लिएकाले वार्षिक साढे चार लाख क्युफिट काठ अभाव हुने जिल्ला वन अधिकृत जीवनाथ पौडेलले बताए। काठको माग अत्यधिक छ। तर, जिल्लाभित्र उपलब्धता निकै कम छ, उनले भने, भूकम्पपीडितको आवश्यकताअनुसार पुग्दैन। जिल्लामा चार सय ७४ सामुदायिक वन रहेकामा वार्षिक डेढ सय क्युफिट काठ मात्रै काट्न सकिने कार्ययोजना छ। सबै सामुदायिक वनमा काट्ने खालका काठ छैनन्, केही केहीमा मात्रै छन््, उनले भने। पुनर्निर्माणका लागि ७० लाख क्युफिट काठ आवश्यक पर्ने अनुमान गरिएको छ। ७० लाखमध्ये पुनर्निर्माण गर्न ५० प्रतिशत पुरानो काठ प्रयोग हुनेछ। ३५ लाख सिएफ्टी नयाँ काठ काट्नुपर्ने उनले बताए। पाँच वर्षमा प्रतिवर्ष सात लाख सिएफ्टीको दरले काठ चाहिन्छ, उनले भने, जिल्लाभित्रका वनबाट साढे दुई लाख सिएफ्टी काठ मात्रै कटान गर्न सकिन्छ। पुनर्निर्माणको पाँच वर्षमा हरेक वर्ष चार लाखभन्दा बढी क्युफिट काठ अभाव हुने उनले बताए। पीडितले अझै चाँडो घर बनाउन चाहे काठ अभाव झनै चुलिने वन अधिकृतहरूको भनाइ छ। सामुदायिक वनले वार्षिक कार्ययोजना पेस गरेपछि मात्रै वन कार्यालयले काठ कटान गर्ने आदेश दिने नियम छ। वनमा काठ हुने रूख नै कम भएका कारण मागअनुसार कटान आदेश दिन नसकिएको उनले बताए। सामुदायिक वनले उपभोक्ताहरूलाई प्रतिसिएफ्टी २० देखि चार सय रूपैयाँसम्म काठ बिक्री गर्ने गरेका छन्। काठ अभाव भएकाले अन्य जिल्लाहरूबाट ल्याउनुको विकल्प नभएको कार्यालयले जनाएको छ। बाहिरबाट ल्याएका काठ भूकम्पपीडितका लागि बिक्री गर्न पालुङटार, सदरमुकाम र आरूघाटमा डिपो स्थापना गर्ने निर्णय जिल्ला आपूर्ति समितिले गरेको छ।"
बिहान उठ्दा भारतमा परिएछ,"पहिले नेपालको सिमाना मेची खोलासम्म थियो, उनले भने, थाहै नदिई पिल्लर गाडेर भारतले जमिन अतिक्रमण गरेको हो। भारतले जमिन कब्जा गरेको कुरा स्थानीयले तत्कालीन प्रशासनलाई जानकारी गराए पनि चासो नदिएको उप्रेतीको भनाइ छ। भारतले केही वर्षपहिले यो क्षेत्रमा बाटो निर्माण गरिदिएको थियो। विद्यालय निर्माणको योजनाचाहिँ सफल हुन पाएन। नेपाली जमिनमा मिड डे मिल सहितको बाल विद्यालय बनाउने उसको योजना थियो। चुनावका बेला भारतीय नेताहरू भोट माग्न पनि आउँछन् यहाँ। कतिपयले लामो समयदेखि भारतीय नेतालाई सुटुक्क भोट हालेर जिताएका पनि छन्। हाल बसिरहेको घरजमिनको कर भारततिरै तिरिरहेका छन्। हामी दुवैतिर भोट दिन्छौं, सुब्बाले बाध्यता सुनाए, नागरिकताले हामी नेपाली हौं, जमिनले भारतीय बनाएको छ। २०२९ सालतिर भेषबहादुर आयोगले यहाँका बासिन्दालाई अस्थायी धनीपुर्जा उपलब्ध गराएको थियो। यो क्षेत्र भारततिर गाभिएपछि धनीपुर्जा स्थायी हुनै नपाएको स्थानीयको गुनासो छ। चालीसपचास वर्षदेखि बस्दै आएका छौंै, इन्द्रवती चौधरीले भनिन्, स्थायी बसोबासको धनीपुर्जा पाएकै छैनौं। भारतीय अर्धसैनिक बल बेलाबेला आउँछ। पिलर अनुगमन गरेर फर्किन्छ। विगतमा हतियार बोकेरै आउँथे भारतीय सुरक्षाकर्मी। स्थानीयलाई धाकधम्की दिन्थे। अहिलेचाहिँ पहिलेजस्तो गर्दैनन्, इन्द्रवतीले भनिन्, आउँछन्, पिलर हेरेर फर्कन्छन्। नेपालभारत सीमाबारे जानकार प्राध्यापक चिन्तामणि दाहालका अनुसार भारतले करिब तीन सय मिटर जमिन मिचेर पिलर गाडेको देखिन्छ। दुवैतिर बराबर दूरी हुने गरी पिल्लर गाड्नुपर्ने अन्तर्राष्ट्रिय मापदण्ड रहे पनि भारतले नेपालतिरबाट मात्रै नापेर सीमा पिल्लर गाडेको दाहालले बताए। उताबाट पनि नापेर ल्याउँदा पिल्लर सर्न सक्छ, दाहाल भन्छन्। उनका अनुसार झापाइलामको सीमावर्ती क्षेत्र तिरिङदेखि पाठामारीसम्म करिब ३४ हजार बिघा जमिन भारतले अतिक्रमण गरेको देखिन आउँछ। यहाँको समस्या बुझ्न राजनीतिक दलका नेता तथा संसदीय टोली पटकपटक आए। तर, पीडित परिवारले राहत पाएनन्। विभिन्न पार्टीका नेता र सांसद आए, समस्या सुने, गए, स्थानीय अमृत लिम्बूले भने, हाम्रो समस्या ज्युँकात्युँ छ।"
२० वर्षमै बन्ध्याकरण,"उमेर नपुग्दै बिहे गर्ने र सन्तान जन्माउने परिवारमा शारीरिक, मानसिक र आर्थिक समस्या बढी देखिने गरेको छ। त्यस्तै पाठेघर खस्ने, रगतको कमी हुने, उमेर नढल्किँदै बूढो देखिने, कमजोरीलगायत समस्या पनि निम्तिन्छन्। त्यस्ता महिलाबाट जन्मेका बालबालिकामा कुपोषण, रक्तअल्पतालगायत कारणले शारीरिक र मानसिक विकास प्रभावित हुने स्वास्थ्य कार्यालय प्रमुख डा गुणराज अवस्थीले बताए। बिहे गर्ने उमेर पुग्दा २३ सन्तान जन्माइसकेका हुन्छन्, उनले भने, आमा र सन्तानको स्वास्थ्यसँगै यसले परिवार हुँदै समाजमै असर परेको हुन्छ। जिल्लामा झन्डै ६० प्रतिशतसम्म बालविवाह हुने गरेको एक सर्वेक्षणले देखाएको छ। ५९ दशमलव ४ प्रतिशत महिलाको १७ वर्ष नपुग्दै बिहे र १९ वर्षमै आमा बन्ने गरेको संयुक्त राष्ट्रसंघ जनसंख्या कोषका जिल्ला अधिकृत गणेश शाहीले बताए। जिल्लालाई २०७५ सम्म बालविवाहमुक्त घोषणा गर्ने लक्ष्य राखिएको छ।"
गुठी जग्गा दर्ताले उठिबासको चिन्ता,"श्रेस्ता कायम हुनु अगावै मृत्यु भएको व्यक्तिको नाममा समेत बुट्यान जग्गा नामसारी भएको पाइएको छ, अध्यक्ष बरालले भने। ९० वर्षीय कर्णबहादुर थापाका अनुसार बसाइँसराइ गरेर आएका बेला मालपोतको श्रेस्तामा बुट्यान उल्लेख भएको जग्गामा बसोबास थालेको थिएँ। उनले भने, नापी आउँला र दर्ता गराउँला भनेर ढुक्क थियौँ। तर, अचानक केही व्यक्ति आएर जग्गा खाली गर्न भनेपछि झस्कियौँ। निर्णय बदरका लागि जिल्ला अदालतमा ०५६ जेठ १९ मा मुद्दा दर्ता गराए पनि हालसम्म फैसला हुन् सकेको छैन। ०५९ मा अदालतले स्थानीयसँग १८ हजार रुपैयाँ धरौटी लिएर नाप नक्सा र सर्जमिनसमेत गराइसकेको छ। ०५४ मा भूमाफियाले डर धम्की दिएर ५२ घरपरिवारलाई जग्गा खाली गर्न उर्दी जारी गरेपछि मुद्दा हालेका थियौँ, ८१ वर्षीय तोयानाथ घिमिरे भन्छन्, राज्यसँग २ दशकदेखि आफ्नो बसोबास सुरक्षाका लागि निवेदन गर्दा सुनुवाइ भएन। मालपोत तिर्न र बसोबास व्यवस्थित गराइदिन सरोकारवाला निकायलाई गत पुसमा ज्ञापन पत्र समेत बुझएका छन्। गाविस सचिवले समेत निजी दर्ता भएको कित्ता ०२२ को नापीमा ऐलानी रहेको र ०२३ देखि मानिस बसोबास गरिरहेको स्थलगत सर्जमिन मुचुल्का सिफारिस गरेका छन्।"
खोटाङ लोडसेडिङ मुक्त,खोटाङ मेवा खोला जलविद्युत् आयोजनाबाट विद्युत् उत्पादन सुरु भएको छ। साप्सुकालिका पावर कम्पनीले उत्पादन गरेको ९ सय ९६ किलोवाट क्षमताको आयोजनाको शुक्रबार राप्रपा अध्यक्ष कमल थापाले उद्घाटन गरे। आयोजना प्रबन्ध निर्देशक अर्जुन राईका अनुसार सानिमा र बैंक अफ काठमाडौं लगायत अन्यको गरी २२ करोडमा बनेको हो। नेपाल विद्युत् प्राधिकरणका दिक्तेल वितरण केन्द्र प्रमुख पुरुषोत्तम रेग्मीले ट्रान्सफर्मर आएपछि जिल्ला लोडसेडिङ मुक्त हुने बताए। केन्द्रीय प्रसारण लाइनले ४६ गाविसको ११ हजार ५ सय घरधुरीलाई विद्युत् पुगेको छ। अब थप १५ सय घरधुरीलाई विद्युत् वितरण गरिनेछ ।
सरकार फेरबदल हुँदैन,"मोरङ सूचना तथा सञ्चारमन्त्री राम कार्कीले सरकार फेरबदल तत्काल नहुने बताएका छन्। उनले एमालेलाई सरकारमा ल्याउने गरी छलफल भइरहेको भनाई राखे । कसैलाई आहत नहुने गरी राजनीतिक दलहरूबीच गहन छलफल भएपछि मात्रै निर्वाचनको मिति घोषणा हुन्छ, उनले भने । मन्त्रि कार्कीले संशोधन विधेयकले निर्वाचनमा जाने र बिक्ने मुद्दा सबै पार्टीलाई प्रदान गरेकाले विधेयक पारित नहुनेमा आशंका नगर्न सबैलाई आग्रह गरे।"
दुर्घटनामा मृत्यु,विराटनगर झापाको शिवसतासी नगरपालिका ९ मा भएको मोटरसाइकल दुर्घटनामा एक जनाको मृत्यु भएको छ। मे७प ७०६७ नम्बर मोटरसाइकल अनियन्त्रित भई दुर्घटना हुँदा स्थानीय २८ वर्षीय अमृत लामगालीको शनिबार राति मृत्यु भएको प्रहरीले जनायो।
कालोपोथी अब्बल,"धरान मीनबहादुर भाम निर्देशित कालोपोथी ले फेरि अर्को अवार्ड पाएको छ।धरानमा आइतबार साँझ सम्पन्न अन्तर्राष्ट्रिय चलचित्र महोत्सवमा अन्तर्राष्ट्रिय प्रतिस्पर्धातर्फ कालोपोथी ले १ हजार डलरसहित गौतम बुद्ध अवार्ड प्राप्त गरेको हो। स्वदेश र विदेशका अन्तर्राष्ट्रिय महोत्सवमा दर्जन अवार्ड जितिसकेको कालोपोथी दसवर्षे जनयुद्ध र त्यस बेलाको समाजको सेरोफेरोमा केन्द्रित छ। बिरामी भएका कारण पुरस्कार समारोहमा मीनबहादुर उपस्थित हुन नसकेपछि सोही चलचित्रका प्रोडयुसर अनुप थापाले ट्रफी, चेक र प्रमाणपत्र ग्रहण गरे।रसियाका ऐना मेरेडोभा निर्देशित ब्लाङ पेज ले ५ सय डलरको माउन्ट एभरेस्ट अवार्ड र भारतकी एकता कलेक्टिभ निर्देशित जादुयी मछली ले ३ सय डलरको रारा अवार्ड हात पारे।राष्ट्रियतर्फ नेपाली पानोरमा फिचर फिक्सनमा दिनेश पाल्पालीको बालकृष्ण सम ले ५० हजार राशिको सिरिजंगा अवार्ड, उत्कृष्ट वृत्तचित्र नेपाली पानोरमामा सचिन घिमिरे र गौरव केसी निर्देशित म अलप हुन चाहन्छु ले ३० हजार राशिको रामप्रसाद राई अवार्ड तथा सेनाङ ग्याम्जो तामाङ निर्देशित झालो ले २० हजार रुपैयाँको चतुरमान राजवंशी अवार्ड पाए।यसअघि चलचित्र प्रदर्शनीसँगै महोत्सवको अर्को हलमा थिएटर एन्ड एक्टिङ कार्यशाला गरिएको थियो। कार्यशालामा फ्रान्सका चलचित्र प्राध्यापक डा ड्रागन मिलिनकोभिकले चलचित्रमा आफ्नो ५० वर्षे अनुभव साझा गरेका थिए। नाटकमा अभिनय गरे जस्तो मात्र गर्ने, तर चलचित्रमा जीवन बाँच्नुपर्ने उल्लेख गर्दै उनले भनेका थिए, चलचित्र आफैंमा जीवन हो। क्यामेरामा आफ्नो अनुहार देखाउन सोख भएका कलाकारले आफूले पाएको भूमिकालाई न्याय गर्नु सक्नुपर्छ।नेपालमा चलचित्र बनाउन राम्रा निर्देशकहरू रहेको भन्दै उनले थपे, यथार्थवादी सामाजिक चलचित्र बनाउन नयाँ पुस्तालाई प्रेरित गर्नु जरुरी छ। महोत्सवमा सहभागी सबै चलचित्रले कुनै न कुनै महत्त्वपूर्ण सन्देश दिएका छन्। यो राम्रो पक्ष हो। चलचित्र निर्देशकले चलचित्र सम्बन्धी ज्ञानको आतंकले कलाकारलाई त्रस्त बनाउन हुन्न। कलाकारसँग मनोवैज्ञानिक रूपमा समन्वय गर्नुपर्छ।बेइजिङ फिल्म एकेडेमीका निर्देशक समेत रहेका चिनियाँ चलचित्रका गुरु प्राध्यापक सी फीले मौलिकतामा आधारित आर्ट चलचित्रले व्यावसायिक रूपमा सफलता हात पार्न नसके पनि, हलमा नलागे पनि, पैसा नकमाए पनि, यस्ता चलचित्रहरू आमजनको मनमा नयाँ परिवर्तन, ज्ञान र चेतना दिन सक्षम हुने बताए। तर मौलिकतामा आधारित आर्ट फिल्म बनाउन, हेर्न र वास्तविकता सिर्जना गर्नमा नयाँ पुस्ताको ध्यान जान सकेको छैन, उनले भने, अचेल सबैतिर फेन्टासी र व्यावसायिक चलचित्रप्रति आकर्षण बढेको छ। चीनमा पनि मौलिकतामा आधारित सामाजिक चलचित्र कम बनेका छन्। नयाँ पुस्ता आर्ट चलचित्रमा कम देखिएका छन्। सामाजिकसांस्कृतिक जीवन्तता दिने चलचचित्र हराउँदै जानु चिन्ताजनक छ।विजेताहरूलाई सञ्चारमन्त्री राम कार्कीले पुरस्कार तथा प्रमाणपत्र वितरण गरेका थिए।"
भ्यालेन्टाइन योजनामा थिए यम बुद्ध,"निधनको दुई दिनअघिसम्म यम बुद्ध पाँच गीतहरूको एल्बम निकाल्न रेकर्डिङमा व्यस्त थिए। करिब ९५ प्रतिशत रेकर्डिङ सकिइसकेको र जनवरी १५ भित्र एल्बम रिलिज गर्ने सोचमा रहेको उनका एक आफन्तले जनाए।मसँग बारम्बार कुराकानी भइरहन्थ्यो, उनले भने, एल्बम निकालेपछि ती गीतहरू आइटयुन, गुगल प्ले, एप्पल र स्पोटीफाईमा राख्ने योजना यम बुद्धले सुनाएका थिए।यम बुद्धको पार्थिव शरीर ह्यारोस्थित नर्थविक पार्क हस्पिटलमा राखिएको छ। बुधबार पोस्टमार्टम हुने पारिवारिक स्रोतले जानकारी दिएको छ। उनी एक मात्र छोरा भएकाले अन्त्येष्टि नेपालमै गर्ने चाहना उनका बाबुको छ। यतिखेर उनकी आमा र दिदी अस्ट्रेलियामा छन्। बहिनी अमेरिकामा पीएचडी गर्दै छिन्।यम बुद्ध नयाँ एल्बम खतरा समेत छिट्टै बजारमा ल्याउने तयारीमा थिए। उनका मेरो जुत्तामा, साथी, आउँदै छु म, फुटपाथ मेरो घर, यो प्रसंग, दिदी, अन्त्यको सुरुवात, नाच न, आमा लगायत कयौं गीत हिट छन्।"
सम्झनामा विष्णुभक्त र आरपी,"दुवै सष्ट्राहरूको सम्झनालाई अभिलेखीकरण गर्न स्मारिका प्रकाशन गर्न लागेको संस्थानका महाप्रबन्धक राजेश थापाले बताए। कलाकारलाई अप्ठ्यारो परेको अवस्थामा संस्थान काममा लाग्नुपर्छ, उनले भने, दुवै प्रतिष्ठानको सहयोग भएमा उठेका मागहरू सम्बोधन गर्न सकिन्छ। भट्टराईका दुई छोराको पठनपाठन र श्रीमतीको रोजगारीका लागि पनि छलफल भइरहेको उनले जनाए।"
चार जना विजेता,"आयोजक वागेश्वरी संगीतालयले च्याम्पियनसिपका लागि कात्तिक १ गते बुटवलबाट अडिसन सुरु भएको थियो। यसपछि काठमाडौं, पोखरा, दमौली, इटहरी, बिर्तामोड, नारायणगढ, पाल्पा, कपिलवस्तु, बर्दघाट, सुर्खेत धनगढी लगायतमा अडिसन भएको थियो। दुवैतर्फ छानिएका एक सय जनालाई बुटवलमा चारदिने वर्कसपमा राखिएको थियो। त्यसपछि टप ४० को छनोट गरिएको थियो। तीमध्येबाट टप १० छान्दै फाइनल गराइएको थियो।निर्णायकहरूमा थिए टेरेन्स, विजु, हेमन्त गोर्खा, विकास चञ्चल, अदिती खत्री, मुकेश गुरुड जीवन मिश्रा, सुन्दर गुरुङ अनु रजक र दीपक श्रेष्ठ।"
पहिलो प्रहार राजनीतिमाथि,"मोडल पूर्णिमा श्रेष्ठको कलात्मक नृत्य पनि रोचक थियो। मोडल प्रमिला खनालको बेली डान्स आकर्षक थियो। महोत्सवमा नारायणी कला मन्दिर, आस्था कला केन्द्र, फुलमुन डान्स सेन्टरका कलाकारले समेत नृत्य प्रस्तुत गरे। लोकदोहोरी गायक प्रजापति पराजुली, जमुना राना, जीवन परियारले पनि नचाउनेहँसाउने अवसर गुमाएनन्।महोत्सव माघ ५ सम्म चल्नेछ।"
गिनिज बुकमा सुवेदी,"सुवेदीको कीर्तिमानलाई गिनिज बुकले आफ्नो अनलाइन पोर्टलमा राखेपछि चलचित्रकर्मीहरू दंग परेका छन्। यो कुराले नेपाली फिल्म क्षेत्रलाई मात्र नभएर सिंगो नेपाललाई नै गौरवान्वित बनाएको अभिनेता भुवन केसीले बताएका छन्। चलचित्र विकास बोर्डका अध्यक्ष राजकुमार राईले पनि आयोजकलाई बधाई दिएका छन्। अभिनेता राजेश हमालले उद्योग सानो भए पनि प्रतिभावान् व्यक्ति धेरै भएको बताएका छन्। पत्रकार सुवेदीले चाहिँ यो रेकर्डलाई देश, जनता र चलचित्रकर्मीलाई समर्पण गरेका छन्।"
करणसँग थियो मनमुटाव,"करिनाको त्यो डिमान्डका कारण आफू निकै तनावमा परेको उनले बताएका छन्। अन्त्यमा करिनाको सट्टा प्रिटी जिन्टालाई साइन गरिएको थियो। प्रिटीसँग कुरा गर्नुअघि उनले करिनालाई फोन गरेका थिए। तर, करिनाले फोन नउठाएपछि प्रिटीलाई फाइनल गरिएको थियो।झन्डै एक वर्ष करण र करिनाबीच बोलचाल बन्द भएछ। पार्टीमा एकअर्कालाई भेटदा उनीहरू मुख अन्तै फर्काउने गर्थे। करणलाई त्यस्तो व्यवहार अहिले मूर्खतासिवाय केही लाग्दैन रे।न्युयोर्कमा मेरा बुवाको उपचार हुँदै गर्दा करिनाले एक दिन फोन गरिन्, करण थप्छन्, र साह्रै भावुक स्वरमा भनिन्, उनी मलाई माया गर्छिन् र सम्पर्क टुटेकोमा क्षमा चाहन्छिन्। त्यसउप्रान्त आफूहरूको मित्रतामा कुनै समस्या नआएको करणले बताएका छन्।"
फोरजी दिने विषयमा छानबिन हुने,"समितिले बैठकको मिति भने तय गरेको छैन। बैठकमा सांसदहरूले सबै कर असुल नगरी फोरजी सेवा चलाउन दिन नहुने माग राखेका थिए। राज्यले पाउने ठूलो कर कहिले प्राप्त गर्ने हो भन्ने निश्चित छैन, नेपाली कांग्रेसका सांसद रामहरि खतिवडाले भने, सबै कर असुल नगरी फोरजी चलाउन दिनु हुँदैन। एमालेकी सांसद ममता गिरीले पनि सबै कर असुल नगरी थप सेवा चलाउन दिन नहुने बताइन्। सांसदहरूले फोरजीका विषयमा समेत निर्णय हुनुपर्ने बताएपछि बैठकको अध्यक्षता गरिरहेका ज्येष्ठ सदस्य सर्वेन्द्रनाथ शुक्लाले यसको छानबिन गर्ने प्रस्ताव राखेका थिए। शुक्लाको प्रस्तावलाई बैठकले अनुमोदन गर्दै आगामी बैठकमा फोरजीको विषयमा छलफल गर्ने निर्णय गरेको हो।"
दूषित पानी पिउन बाध्य,"जेठदेखि कात्तिकसम्म वर्षाका कारण खोलामा धमिलो पानी आउने गरे पनि त्यही खानुको विकल्प नरहेको स्थानीयले बताए। खोलाको पानी कपडाले छानेर पिउने गरेको उनीहरूको भनाइ छ। बाह्रै महिना खोलाको पानी पिउने गरेकाले स्थानीयमा झाडापखाला, पेट दुख्ने, पत्थरी देखा पर्नेलगायत समस्या रहेको रामसिंह ऐडीले बताए। साउनदेखि असोज महिनासम्म खोला बहाव बढ्ने भएकाले पानी लिन जाने बालबालिका जोखिममा रहन्छन्। गाउँमा खानेपानीसहित सिँचाइको पनि समस्या रहेको ऐडीले बताए। सिँचाइ कुलो बाढीले बगाएपछि करिब २२ रोपनी खेतीयोग्य जग्गा बाँभिँदै गएको छ। खेतीका लागि आकाशको पानीको भर पर्नुपर्ने बाध्यता छ।"
केके हुँदै छ ट्रम्पको शपथग्रहण समारोहमा?,"समारोहमा ट्रम्पसँग पराजित हिलारी क्लिन्टन आफ्ना पति पूर्वराष्ट्रपति बिल क्लिन्टनसहित सहभागी हुनेछिन्। यस्तै, पूर्वराष्ट्रपतिहरू जर्ज डब्लू बुस तथा जिम्मी कार्टर पनि सहभागी हुनेछन्। स्वास्थ्यका कारण पूर्वराष्ट्रपति जर्ज बुस भने सहभागी हुने छैनन्। उदघाटन समारोहको व्यवस्थापनका लागि ३० मिलियन खर्च हुने आकलन गरिएको अधिकारीहरूले बताएका छन्। समारोहमा सयौं मानिसहरू सहभागी हुने अनुमान गरिएको छ। समारोहको सुरक्षा व्यवस्थाको जिम्मा अमेरिकी गुप्तचर निकायले लिएको छ। डीसी प्रहरीका साथै गुप्तचर निकाय र अन्य संघीय तथा स्थानीय सुरक्षा अधिकारीहरू परिचालित हुनेछन्। परेड रुट क्षेत्रलाई ५ हजार नेसनल गाड्र्सहरूले सुरक्षा दिनेछन्।"
एसियामा विद्युतीय फोहोर बढ्दो,चिनिया शहर गुइयुमा विषाक्त धातुजन्य पदार्थको मिश्रण पानी र हावामा फैलिँदा त्यहाँका बालबालिकाको रगतमा अत्यधिक लिडको मात्रा पाइने गरेको सान्टोउ युनिभर्सिटी मेडिकल कलेजका अुनसन्धाताले सन् २०१४ मा गरेको अध्ययनका क्रममा भेटिएको थियो। गुइयु विद्युतीय फोहोर पुन:प्रयोग गर्ने प्रविधि भित्र्याएर आफ्नो अर्थतन्त्रमा सुधार ल्याएको चिनियाँ सहर हो।
डुंगा दुर्घटनामा २६ को मृत्यु,नयाँदिल्ली भारतको विहार राज्यमा शनिबार भएको डुंगा दुर्घटनामा मृत्यु हुनेको संख्या आइतबारसम्म २६ पुगेको छ। अझै केही यात्रु हराइरहेको आशंकामा उद्धार जारी राखिएको छ। राजधानी पटनानजिकै काठको डुंगामा करिब ४० जना यात्रा गरिरहेको अवस्थामा अत्यधिक भारका कारण डुंगा दुर्घटना भएको बताइएको छ। सबै यात्रु स्थानीय चंगा पर्व हेरेर फर्कंदै थिए। दुर्घटनामा परेकामध्ये २२ जनाको शव शनिबार राति भेटिएको थियो भने बाँकी चार जनाको शव आइतबार बिहान भेटिएको विपत् व्यवस्थापन अधिकारी अनिरुद्ध कुमारले बताएका छन्। केही यात्रु पौडेर ज्यान जोगाएको र केही अझै नदीमा हराइरहेको प्रहरीले बताएको छ।
जोर्डनमा मन्त्रिमण्डल पुनर्गठन,"अम्मान जोर्डनमा मन्त्रिमण्डल पुनर्गठन गरिएको छ। देशको सुरक्षा व्यवस्था फितलो भएको र बेरोजगारीमा ह्रास आएकोमा असन्तुष्टि जनाउँदै जोर्डनेली जनता सरकारविरुद्ध आक्रोशित भइरहेको अवस्थामा मन्त्रिमण्डल पुनर्गठन गरिएको हो। तर पुनर्गठनमा ठूलो हेरफेर भने गरिएको छैन। मन्त्री, राज्यमन्त्री र सहायक मन्त्रीसमेत गरी ३० पदमध्ये ६ पद पुनर्गठनमा परेका छन् । जोर्डनका नरेश अब्दुल्लाह द्वितीयले पुनर्गठित मन्त्रिमण्डलका नयाँ सदस्यलाई शपथ दिलाएका छन्। गृह र विदेश मन्त्रालयलगायत अन्य चार वटा साना मन्त्रालयका वर्तमान वरिष्ठ मन्त्रीमध्ये केहीलाई घटुवा गरिएको छ भने केहीलाई हटाइएको छ।"
आप्रवासी चढेको डुंगा डुब्यो,लिबिया एकसय आप्रवासी सवार एउटा डुंगा शनिबार भूमध्यसागरमा डुबेको छ। इटालीका तटरक्षकहरूका अनुसार मृत्यु हुने मध्ये ८ जनाको शव फेला परेको छ भने ४ जनालाई जीवितै उद्धार गरिएको छ। ९० जना अझै हराइरहेका छन्। उक्त डुंगा लिबियाली तट क्षेत्रबाट ५० किलोमिटर इटालीतर्फ डुबेको थियो। उक्त डुंगामा कुन देशका नागरिक थिए भन्ने बारेमा स्पष्ट भएको छैन। शुक्रबारमात्र इटालीका तट रक्षकहरूले भूमध्यसागर पार गर्ने प्रयासमा रहेका ५ सय ५० तटरक्षकको उद्धार गरेका थिए।
भ्याटिकन सिटीमा प्यालेस्टिनी दूतावास,भ्याटिकन सिटी प्यालेस्टाइनले भ्याटिकन सिटीमा दूतावास खोल्ने भएको छ। यही उद्देश्यका लागि प्यालेस्टिनी राष्ट्रपति महमदू अब्बासले शनिबार पोप फ्रान्सिससँग भेटवार्ता गरेका छन्। भ्याटिकन सिटीका लागि प्यालेस्टिनी राजदूत इस्सा कास्सिसिचले दूतावास खोल्ने कार्य प्यालेस्टिनी जनताका लागि महत्त्वपूर्ण उपलब्धि भएको बताए। प्यालेस्टाइनको दूतावास खोल्ने निर्णयको इजरायलले अहिलेसम्म प्रतिक्रिया दिएको छैन। इजरायलसहितका थुप्रै देशले भ्याटिकन सिटीमा दूतावास खोलेका छन्।
कारबाहीमा २१ लडाकु मारिए,"काबुल तालिवानविरुद्ध अफगान सुरक्षाबलले जारी राखेको कारबाहीमा २१ लडाकु मारिएका छन् । त्यसक्रममा तालिवान कमान्डरसमेत मारिएका छन्। अफगान प्रहरी, सैनिक र गुप्तचर निकायको समेत सहयोगमा अफगानिस्तानको कासिसा, पार्वा, ओरुजगान र खोस्त प्रान्तमा गरेको कारबाहीमा ती लडाकु मारिएको गृह मन्त्रालयले जनाएको छ। कारबाहीका क्रममा सुरक्षाबलतर्फ भने कुनै हताहती नभएको बताइएको छ।"
१३ धर्मगुरुको अपहरण,जलालावाद इस्लामिक स्टेट (आईएस) का लडाकुहरूले आइतबार पूर्वी अफगानिस्तानबाट १३ धर्मगुरुलाई अपहरण गरेका छन्। नान्गाहर प्रान्तीय सरकारका प्रवक्ता अतुल्लाह खोगैनीले राज्यको हास्की मिना जिल्लाबाट आइतबार १३ धर्मगुरु अपहरणमा परेको पुष्टि गर्दै प्रशासनले उनीहरूको खोजी सुरु गरिसकेको बताए। लडाकुहरूले शुक्रबार जलालावादनजिकै ६० घरमा आगो लगाइदिएका थिए।
जडीबुटी प्रशोधन केन्द्र बन्द,"नवलपरासी पिठौलीमा ५ वर्षअघि सुरु गरिएको जडीबुटी प्रशोधन केन्द्र एक वर्षदेखि बन्द छ। सामुदायिक वनमा जडीबुटी लगाएर प्रशोधन गरी बिक्री गर्न खोलिएको केन्द्रका मेसिनमा अहिले खिया लागेको छ।मेहनत अनुसारको मूल्य नपाएर उपभोक्ताले जडीबुटी ल्याउन छाडेपछि प्रशोधन केन्द्र बन्द भएको स्थानीय जमानसिंह थापाले बताए। सुरुमा राम्रो मूल्य पाइने र विदेश पठाउने जडीबुटीको तेल उत्पादन गर्ने भनेर आस देखाइयो, उनले भने, कम्पनीले कम मूल्य दिन थालेपछि सबै निरास भए। उनका अनुसार सामुदायिक वनमा समूहगतरूपमा उपभोक्ताले पाल्मोरोजा, लेवनग्रास, तुलसी, बामरी जडीबुटी खेती गरेका थिए। मध्यवर्तीका सचिव कृष्ण तिवारीका अनुसार उपभोक्ताको आयआर्जनमा टेवा पुर्याउन र खेर गइरहेको जडीबुटी सदुपयोग गर्न केन्द्र खोलिएको भए पनि उत्पादनले राम्रो बजारमूल्य नपाउँदा बन्द गर्नुपरेको हो।"
बाफियामा राष्ट्र बैंकलाई झुक्याइयो,"आईबीएनले आयोजना गरेको उक्त कार्यक्रममा बैंकरहरूले पुँजी वृद्धिका लागि समय थप गर्न राष्ट्र बैंकलाई आग्रह गरेका थिए। पुँजी वृद्धिसँगै बैंकहरूले लगानी पनि विस्तार गर्नुपर्ने भएकाले समयसीमामा राष्ट्र बैंकले केही सुविधा दिनुपर्ने उनीहरूको माग थियो। तर, पुँजी वृद्धिका लागि बैंक तथा वित्तीय संस्थाले पाएको समय नै धेरै भएकाले तोकिएको समयमा पुँजी नपुर्याउने बैंक तथा वित्तीय संस्था कारबाही गरिने गभर्नर नेपालले बताए। पुँजी नपुर्याउने बैंक र ती संस्थाका सञ्चालकलाई कानुनअनुसार कारबाही गरिन्छ, उनले भने। पुँजी वृद्धिले बैंकको क्षमता बढाउने भएकाले आनाकानी नगर्न उनले बैंकरहरूलाई आग्रह गरे। राष्ट्र बैंकको निर्देशनअनुसार बैंकहरूले पुँजी वृद्धि गरे पनि लगानीको पर्याप्त अवसर नहुँदा समस्या हुन सक्ने बैंकर्स संघका अध्यक्ष अनील केशरी शाहले बताए।"
भाडा नतिर्ने होङस्याङलाई नहटाउन दूतावासको पत्र,"बाँकी भाडा रकम उपलब्ध गराउन ड्राइभिङ सेन्टरलाई पत्राचारखाद्य संस्थानले मनोज ड्राइभिङ सेन्टरलाई बाँकी भाडा रकम उपलब्ध गराइदिन पत्रचार गरेको छ। सेन्टरले ६ महिनादेखि भाडा तिरेको छैन। साउनदेखि पुस १० सम्मको भाडा दाबी गरेर पत्र पठाएका छौं, अर्थ तथा आर्थिक एवं सम्पत्ति व्यवस्थापन महाशाखा प्रमुख सुरेन्द्रराज विष्टले भने। सेन्टरको धरौटी रकम संस्थानको खातामा रहेकाले ढिलाइ गरे धरौटी रकमबाट असुल्ने बताए। जग्गा तत्काल खाली गरी बाँकी रकम तिर्न पटकपटक पत्राचार गरे पनि निर्देशन अवज्ञा गरेपछि केही साताअघि सेन्टरको गेटमा ताल्चा लगाएको थियो। भद्रकाली प्लाजामा रहेको करिब ७ रोपनी जग्गा ड्राइभिङ सेन्टरले न्यून भाडामा उपयोग गर्दै आएको थियो। जग्गा दुई वर्षका लागि दिए पनि म्याद नाघिसक्दासमेत निरन्तर प्रयोग गर्दै आएको थियो। ०६९ असोजमा संस्थान र सेन्टरबीच मासिक ३४ हजार १ सय १० रुपैयाँमा सम्झौता भएको थियो। सम्झौताको म्याद सकिए पनि सेन्टरले साउनदेखि भाडा नतिरी सञ्चालन गर्दै आएको थियो।"
क्यानको बोनस बाँड्ने निर्णयको विरोध,"प्राधिकरणले स्थापनाको १७ वर्षपछि पहिलोपटक यस वर्ष आफ्नो बजेटमार्फत बोनस वितरण गर्ने कार्यक्रम ल्याएको छ। यसलाई पर्यटनमन्त्री जीवनबहादुर शाहीले पनि स्वीकृति दिइसकेका छन्। तर, अर्थ मन्त्रालयल र महालेखाबाट भने सहमति दिइएको छैन। प्राधिकरणभन्दा ३३ वर्ष जेठो निजी क्षेत्रका पर्यटन व्यवसायीको संस्था नाट्टाले नेपालको पर्यटन विकासमा प्राधिकरण अवरोधक (बोटल नेक) रहेको उल्लेख गर्दै अन्तर्राष्ट्रिय विमानस्थलसँग जोडिएका सरकारी स्वामित्वका निकायहरू आयल निगम, नेपाल वायु सेवा निगम र प्राधिकरणको एकाधिकार नहटुन्जेल पर्यटकको संख्या नबढ्ने भनेको छ। प्राधिकरणले बोनसमार्फत वितरण गर्न लागेको रकमको मुख्य आम्दानीको स्रोत एरोनोटिकलतर्फको आम्दानी पर्छ। एरोनोटिकलतर्फ जहाजहरूको ल्यान्डिङ, पार्किङ, नेभिगेसनलगायतका शुल्कबाट मात्रै प्राधिकरणले गत वर्ष ३ अर्ब १८ करोड रुपैयाँ आम्दानी गरेको छ। गएको आर्थिक वर्ष प्राधिकरणको कुल आम्दानी ४ अर्ब २१ करोड रुपैयाँ थियो। यो आम्दानीमा ७५ प्रतिशत योगदान एरोनटीकलतर्फको हो। तर, एरोनटीकलतर्फ राजस्व तिर्ने अन्तर्राष्ट्रिय एयरलाइन्सहरू भने सन्तुष्ट नभएको नाट्टाको भनाइ छ।नेपालमा उडान सेवा सञ्चालन गर्दै आएका २८ अन्तर्राष्टिय वायु सेवा कम्पनीका देशीय प्रबन्धकसँगको छलफलमा सेवाबारे चरम असन्तुष्टि जनाएको नाटाका अध्यक्ष आचार्यले बताए। पर्यटन बोर्डसहितसँग भएको बैठकको निष्कर्षबारे अध्यक्ष आचार्यले भने, यस एसिया क्षेत्रको तुलनामा यहाँको इन्धन महँगो, पार्किङवे नपाइने, र्याम बस अभावका कारण यात्रुले पैदल हिँड्नुपर्ने, २ घण्टाको उडानपछि लगेज लिन अढाइ घण्टा कुर्नुपर्ने, प्राधिकरणले पूर्वाधार विकास नगर्ने गुनासो राखे, उनले भने।"
द्वारीखोला हाइड्रोको विद्युत् उत्पादनमा ढिलाइ,६ जुलाई २०१५ मा भूगोल इनर्जीले स्वीकृति लिएको हो। कम्पनीले ४ दशमलव ५ मेगावाटको पाद्मखोला आयोजना निर्माणको पनि तयारी थाल्ने जनाएको छ। यो आयोजनामा पनि सिटिजन्स बैंकले ७५ प्रतिशत लगानी गर्ने जनाएको छ। आयोजना निर्माणमा विभिन्न कारण देखाएर निर्माण कम्पनीले ढिलाई गरेको स्थानीय शशी विकले बताए। कुनै विवाद नहँुदासमेत आयोजनाको काममा ढिलाइ भएको भन्दै उनले असन्तुष्टि पोखे। राष्ट्रिय प्रसारण लाइनमा जोड्ने गरी दैलेखमा ११ केभी प्रसारण लाइनको निर्माण भइरहेको छ। दैलेखमा ४ दशमलव २ मेगावाटको लोहोरेखोला र ४ मेगावाटको पराजुल खोला आयोजना निर्माणाधीन छन्।
सिँचाइ दिगो बनाउन अभियान,"जाजरकोट सिँचाइ आयोजनालाई दिगो र उपलब्धिमूलक बनाउन यहाँ अभियान सुरु गरिएको छ। जिल्ला विकास समितिअन्तर्गतको साना सिँचाइ कार्यक्रमले अभियान थालेको हो। यसक्रममा उसले १९ सिँचाइ कुलो योजनाका १ सय उपभोक्तालाई निर्माण गुणस्तर, मर्मत, संरक्षणलगायतबारे तालिम दिएको छ। हचुुवामा विकास योजना निर्माणले दिगो नहुने भएकाले तामिल अभियान चलाइएको इन्जिनियर महेश ढुंगानाले बताए। उपभोक्तामा योजनालाई कसरी दिगो प्रतिफलबारे ज्ञान नभएको पाइयो, उनले भने। एउटै योजनामा पटकपटक बजेट जाने तर निर्माण गुणस्तर नहुने समस्या देखिएको उनको भनाइ छ। उपभोक्तालाई योजनाको डिजाइन इस्टिमेट, निर्माण कार्यको गुणस्तर नियन्त्रण, गुणस्तरीय औजार तथा समग्रीको खरिद, वित्तीय पक्ष, श्रमदान, रकम निकासा तथा व्यवस्थापन, योजनाप्रति अपनत्व, समावेशी सहभागितालगायतबारे प्रशिक्षित गरेको उनले जनाए।"
"भवनसंहिता मिच्दै, घर बनाउँदै","भवनसंहिताको बारेमा जानकारी पाएर पनि मापदण्डअनुसारको घर निर्माण नगर्नेहरू पनि भेटिएको घिमिरेले बताए। कतिपय भवनसंहिताबारे जानकारी नै नभएको हुनुहुँदो रहेछ, घिमिरेले भने, कतिपयले त मापदण्ड थाहा पाएर पनि अटेरी गरेको पाइयो। घर वा भवन निर्माण गर्दा परामर्श नलिएरै गर्दा त्यसले थप समस्या भइरहेको अनुगमन टोलीको निष्कर्ष रहेको छ। प्राविधिकको सल्लाहबेगर निर्माण गरिएका भौतिक संरचना दिगो नहुनुका साथै जोखिमयुक्त हुने सल्लाह पनि अनुगमन टोलीले दिएको छ। अनुगमन टोलीले बजारभित्र ५ वटा घरमात्रै मापदण्ड अनुसार निर्माण गरेको भेटाएको छ।"
एनएमबी बैंकद्वारा ट्राफिकलाई ड्रोन,काठमाडौं एनएमबी बैंकले महानगरीय ट्राफिक प्रहरी महाशाखालाई ड्रोन प्रदान गरेको छ। महानगरीय ट्राफिक प्रहरीको प्राविधिक क्षमता अभिवृद्धिमा थप सहयोग पुग्ने विश्वासका साथ बैंकले उसलाई ड्रोन प्रदान गरेको जारी विज्ञप्तिमा छ। एनएमबी बैंकका प्रमुख कार्यकारी अधिकृत उपेन्द्र पौडेलले उक्त ड्रोन प्रहरी नयाब महानिरीक्षक प्रकाश अर्याललाई हस्तान्तरण गरेका हुन्। हस्तान्तरण कार्यक्रममा महानगरीय ट्राफिकद्वारा सो ड्रोनको परीक्षण उडान पनि गरिएको बैंकले जनाएको छ।
चन्द्रागिरि केबलकारको नयाँ अफर,काठमाडौं चन्द्रागिरि केबलकारले माघको प्रत्येक सोमबार पहिला टिकट खरिद गर्ने १ सय ८ जनालाई १ सय ८ रुपैयाँमै टिकट उपलब्ध गराउने भएको छ। यो व्यवस्थाअन्तर्गत एकजनाले थानकोटस्थित कम्पनीको काउन्टरबाट एउटा मात्र टिकट लिन पाउने कम्पनीले जनाएको छ। यसरी खरिद गरिएका टिकट सोही दिनका लागि मात्र मान्य हुने र अन्य छुट नपाउने जारी विज्ञप्तिमा उल्लेख छ।
पोल्ट्री महासंघमा विष्ट,"काठमाडौं नेपाल पोल्ट्री महासंघको तेस्रो अधिवेशनले गुणचन्द्र विष्टको अध्यक्षतामा नयाँ कार्यसमिति चयन गरेको छ। कार्यसमितिको उपाध्यक्षहरूमा नारायणहरि खत्री, टीकाराम पोखरेल, अर्जुनकुमार अर्याल, महासचिवमा दिनेशराज मिश्र, सचिवमा शिवराम केसी र कोषाध्यक्षमा बाबुराजा रावल रहेका छन्। सदस्यहरूमा रूपेन्द्र चौलागाई, चन्द्रमान श्रेष्ठ, तिलचन्द्र भट्टराई, जंगबहादुर बेलबासेलगायतका छन्।"
आरपी ग्रुपको सोरुम मैतीदेवीमा,"काठमाडौं आरपी ग्रुपले ब्रान्डेड लेडिज कपडाहरूको बिक्री गर्न मैतीदेवीमा सोरुम खोलेको छ। यस आउटलेटमा महिलाहरूका लागि साडी, कुर्ता सलवार, लेहेंगा, टप्सलगायतका ब्रान्डेड तथा आधुनिक डिजाइनका कपडाहरू सहज रूपमा उपलब्ध हुने जारी विज्ञप्तिमा उल्लेख छ।"
औद्योगिक क्षेत्रमा सवा ५ खर्ब ऋण,"उक्त अवधिमा बैंक तथा वित्तीय संस्थाको कुल कर्जा १५ खर्ब ९३ अर्ब ५७ करोड रुपैयाँ थियो। कुल औद्योगिक कर्जामध्ये उत्पादनमूलक क्षेत्रमा सबैभन्दा बढी ४७ दशमलव ४ प्रतिशत र खानी क्षेत्रमा सबैभन्दा कम ०६ प्रतिशत कर्जा प्रवाह भएको अध्ययनले देखाएको छ। तर, बैंक तथा वित्तीय संस्थाले राष्ट्र बैंकको निर्देशन अनुसार उत्पादनमूलक क्षेत्रमा प्रवाह गर्नुपर्ने न्यूनतम कर्जा अनुपात पनि पुर्याउन सकेका छैनन्। राष्ट्र बैंकको निर्देशनबमोजिम वाणिज्य बैंकहरूले कुल कर्जाको न्यूनतम २० प्रतिशत उत्पादनमूलक क्षेत्रमा प्रवाह गर्नुपर्छ। हाल यस्तो कर्जा करिब १५ प्रतिशतको हाराहारीमा थियो। त्यसैगरी निर्माणसम्बन्धी उद्योगमा ३१ दशमलव १, पर्यटन उद्योगमा ९, विद्युत्, ग्यास तथा पानी उद्योगमा ७ दशमलव ९, र धातुका उत्पादन, मेसिनरी तथा इलेक्ट्रोनिक उद्योगमा करिब ४ प्रतिशत कर्जा प्रवाह भएको छ। पुनर्निर्माण सुरु भएपछि निर्माण समग्रीका साथै मेसिनरी इलेक्ट्रोनिक्स उद्योगमा लगानी बढेको बैंकर्स संघका पूर्वअध्यक्ष उपेन्द्र पौड्यालले बताए। उद्योग क्षेत्रमध्ये पनि पर्यटन र निर्माणसम्बन्धी उद्योगमा धेरै ऋण प्रवाह भएको छ, उनले भने, उत्पादनमूलक क्षेत्रमा पनि बिस्तारै कर्जा बढ्दै छ। भूकम्प र नाकाबन्दीका कारण रोकिएका निर्माणाधीन आयोजना (होटल, रेस्टुरेन्ट, ग्यास पानी आदि) हरूको निर्माणको काम सुरु भएकाले पनि त्यो क्षेत्रमा लगानी ऋण लगानी बढेको हो। संघका अर्का पूर्वअध्यक्ष राजनसिंह भण्डारीले अर्थतन्त्रका सबै क्षेत्रमा सन्तुलित रूपले कर्जा प्रवाह भएको बताए। ग्राहकको मागका आधारमा बैंकले ऋण प्रवाह गर्ने हो, उनले भने, अधिकांश माग व्यापारिक क्षेत्रबाट आएको छ। बैंकहरूले नियामक निकायको निर्देशनभित्र रहेर जोखिम व्यवस्थापन गरी सन्तुलित ढंगले लगानी गरिरहेको उनले दाबी गरे। अझै पनि उत्पादनमूलक क्षेत्रमा अपेक्षित रूपमा कर्जा विस्तार नभएको राष्ट्र बैंक अनुसन्धान विभाग प्रमुख नरबहादुर थापाले बताए। बैंक तथा वित्तीय संस्थाले लगानी बढाएका छन्। तर, उत्पादनमूलक क्षेत्रमा लगानी गर्नुपर्ने न्यूनतम सीमा अझै पुगेको छैन, उनले भने। राष्ट्र बैंकका अनुसार हाल बैंक तथा वित्तीय संस्थाको अधिकांश कर्जा रियल इस्टेट, ओभर ड्राफ्ट, सवारी साधन कर्जालगायत क्षेत्रमा गएको छ। गत वर्ष विद्युत्, ग्यास तथा पानी शीर्षकमा प्रवाह भएको कर्जा ३५ दशलमव ३ प्रतिशतले बढेको छ। यसैगरी निर्माण क्षेत्रमा २७ दशमलव ८ प्रतिशत, खानी क्षेत्रमा २५ प्रतिशत, धातुका उत्पादन मेसिनरी तथा इलेक्ट्रोनिकमा २४ दशमलव ७ प्रतिशत, पर्यटन उद्योगसेवामा २१ दशमलव ४ प्रतिशत र उत्पादनसम्बन्धी उद्योगमा ११ दशमलव ८ प्रतिशतले कर्जा वृद्धि भएको राष्ट्र बैंकको तथ्यांक छ। बैंक तथा वित्तीय संस्थाले प्रवाह गरेको कुल औद्योगिक ऋणमध्ये सबैभन्दा बढी (५७ दशमलव ८ प्रतिशत) काठमाडौं क्षेत्र (राष्ट्र बैंकको वर्गीकरणअनुसार यो क्षेत्रमा काठमाडौं, ललितपुर भक्तपुर, काभ्रेपलाञ्चोक, धादिङ, नुवाकोट, सिन्धुपाल्चोक, रसुवा र दोलखा जिल्ला) मा लगानी भएको छ। सबैजसो ठूला बैंक तथा वित्तीय संस्थाका केन्द्रीय कार्यालय यस क्षेत्रमा रहेको र ठूलो कर्जा लगानीसम्बन्धी सम्पूर्ण अख्तियारी प्राय: केन्द्रीय कार्यालयहरूमै रहने भएकाले कुल कर्जामा काठमाडौं क्षेत्रको हिस्सा धेरै देखिएको राष्ट्र बैंकले बताएको छ। यस्तै विराटनगर क्षेत्रमा ११ दशलमव ४ प्रतिशत, वीरगन्ज क्षेत्रमा १० दशमलव ३ प्रतिशत, पोखरा क्षेत्रमा ७ प्रतिशत, सिद्धार्थनगर क्षेत्रमा ६ दशलमव ७ प्रतिशत, नेपालगन्ज क्षेत्रमा २ दशमलव ७ प्रतिशत, धनगढी क्षेत्रमा २ दशमलव २ प्रतिशत र जनकपुर क्षेत्रमा १ दशमलव ९ प्रतिशतका दरले कर्जा प्रवाह भएको छ। राष्ट्र बैंकको अध्ययनअनुसार गत वर्ष उद्योगहरूले औसत ४८ दशमलव २ प्रतिशत मात्र क्षमता उपयोग भएको छ। अघिल्लो वर्ष यस्तो औसत उपयोग ५२ दशमलव ७ प्रतिशत थियो। उक्त अवधिमा सबैभन्दा बढी क्षमता उपयोग गर्नेमा पस्मिना उद्योग (८८ प्रतिशत) छन्। यस्तै चाउचाउ उद्योगले ८३ दशमलव ३० प्रतिशत र बिजुलीको तार उत्पादन गर्ने उद्योगले ७२ दशमलव ५६ प्रतिशत, चामल उद्योगले १३ दशमलव ६ प्रतिशत, फलामको रड उत्पादन गर्ने उद्योगले १९ दशलमव ८२ प्रतिशत र हल्का पेय पदार्थ उत्पादन गर्ने उद्योगले २३ दशमलव १६ प्रतिशत क्षमता उपयोग गरेको राष्ट्र बैंकले जनाएको छ। उक्त अवधिमा वर्षमा लामो अवधिसम्मजारी बन्द हडताल तथा सीमा अवरोधका कारण अत्यावश्यक इन्धन एवं कच्चा पदार्थको आपूर्ति प्रभावित भएका कारण उद्योगहरूको क्षमता उपयोगमा ह्रास आएको राष्ट्र बैंकले जनाएको छ।"
विमानबाट काठमाडौंयाङ्गुन जोडिँदै,"कपिलवस्तु म्यानमारले काठमाडौंयाङगुन हवाई सञ्चालनको तयारी गरेको छ। लुम्बिनी भ्रमणमा आएका म्यानमारका राजदूत लुन ओले उक्त जानकारी दिएका हुन्। उनले आफ्नो मुलुकले राष्ट्रिय ध्वजाबाहक म्यानमार इन्टरनेसनल एयरवेज र निजीस्तरबाट सञ्चालित म्यानमार एयरवेज इन्टरनेसनलले छिट्टै उडान गर्ने बताए।राजदूत ओले म्यानमार सरकारले राष्ट्रिय ध्वजाबाहक विमानको क्षेत्र विस्तार गर्दै बुद्धजन्मस्थल मुलुकसँग म्यान्मारको सीधा सम्पर्क जोड्ने तयारीमा जुटेको जनाए। हवाई विस्तारका लागि १० जहाज ल्याउनेमध्ये ३ वटा आइसके, उनले भने, बाँकी आउने क्रममा छन्। बर्सेनि हजारौं म्यानमारी बौद्धधर्मावलम्बी पवित्र बुद्धस्थल आउन लालायित रहेको उनले बताए। हालसम्म म्यानमारबाट नेपाल आउने सीधा सुविधा छैन। बौद्ध धर्मावलम्बी ९० प्रतिशतभन्दा बढी रहेको म्यानमारका नागरिक लुम्बिनीबाट तीर्थयात्रा सुरु गर्न चाहने उनको भनाइ थियो। उनका अनुसार अहिले साताको दुईपटक म्यामारबाट भारतको बौधगया चार्टर विमान आउँछ। त्यसैमा धेरै बौद्ध धर्मावलम्बी आउँछन्। नेपालसँग म्यानमारका नागरिकको आत्मीयता बसेको छ। बुद्धले आफ्नो जीवनकालमा ५ पटक म्यानमार भ्रमणको गरेको स्मरण गर्दै उनले सन् १९६० मा नेपाल म्यानमारबीच दौत्य सम्बन्ध स्थापना गर्न सहयोग पुगेका बताए।"
अनुदानको नुन महँगोमा बिक्री,"बिथ्थड, स्याडी, देउलेख, झोता, बागथला, बिजगडा, चैनपुरलगायतका बजारहरूमा अनुदानको नुन महँगोमा बिक्री भइरहेको बुझिएको छ। एकजना व्यक्तिलाई ५० किलोभन्दा बढी नुन नदिने गरेको बताउने साल्ट ट्रेडिङका डिपो प्रमुख टेकबहादुर बोहराले कसैले धेरै व्यक्तिको सूची दिएमा सूचीका आधारमा बढी पनि दिने गरेको बताए। सूची पेस गरे पनि मानिस उपस्थित हुनुपर्ने व्यवस्था भएको तर भीडभाडमा कतिपयले झुक्याउने गरेको उनले बताए।प्रमुख जिल्ला अधिकारी सुनील खनालले अनुदानको नुन कसैले बिक्री गरेको पाइए कानुनी कारबाही गरिने बताए। कुनै ठाउँमा त्यसो भएको भए प्रमाणसहित जिल्ला प्रशासन कार्यालयमा निवेदन दिए कालो बजार ऐनअन्तर्गत कारबाही हुने खनालले बताए।"
आयकरसम्बन्धी अनलाइन पोर्टल,"काठमाडौं आयकरसम्बन्धी सबै जानकारी दिने उद्देश्यले अनलाइन पोर्टल नेपाल ट्याक्स अनलाइन डट कम सञ्चालनमा आएको छ। एस्टर एडभाइजरी प्राइभेट लिमिटेडले गुर्खा टेक्नोलोजीको सहयोगमा अनलाइन पोर्टल सञ्चालनमा ल्याएको हो। पोर्टलले करको सही व्याख्या गर्न सहयोग पुग्ने एस्टर एडभाइजरीका करविज्ञ मुकुन्ददेव अधिकारीले बताए। सदस्यता लिएपछि प्रयोग गर्न मिल्ने पोर्टलमा एनजीओ, आईएनजीओ, व्यावसायिक संस्थामा आइपर्ने आयकर समस्याको समाधानका निम्ति व्यावहारिक प्रश्नोत्तर, आन्तरिक राजस्व विभागले जारी गरेका परिपत्र एवं निर्देशन, सर्वोच्च अदालत तथा राजस्व न्यायाधिकरणले गरेका महत्त्वपूर्ण निर्णयहरू, अन्तर्राष्ट्रिय मुद्दा एवं ५ वर्षदेखिको ऐन, नियमावली, निर्देशिकाको व्याख्यालाई प्रयोग गर्न सजिलो हुने गरी समावेश गरिएको छ, विज्ञप्तिमा भनिएको छ।"
सम्झौताको ७ वर्षपछि चुनढुंगा उत्खनन,"गुटु ३ की धर्मा चलाउनेले पूर्वाधारको तयारीले आयोजना अघि बढ्ने आशा पलाएको बताइन्। हामी सानै हुँदा उद्योग सञ्चालन हुन्छ भन्ने सुनिन्थ्यो, उनले भनिन्, बल्ल आयोजना सुरु हुने छाँट देखियो। चौकुने खानी क्षेत्र सरोकार समितिका संयोजक रामलाल बयकले जग्गाधनीलाई उचित मुआब्जा, प्रभावित परिवारलाई रोजगारीको ग्यारेन्टी हुनुपर्ने माग सुनाए।"
मुसीकोटमा केन्द्रीय प्रसारण लाइन जोडिँदै,"शीतलपाटीको सबस्टेसन निर्माणपछि मुसीकोटमा पनि ३३ केभी क्षमताको बत्त िबल्नेछ। अहिले तुलसीपुरसम्म मात्रै ३३ केभीको लाइन छ, प्याकुरेलले भने, सल्यानमा पनि सबस्टेसन निर्माणपछि रुकुममा पनि ३३ केभीकै विद्युत् प्रसारण हुनेछ। यो पनि महिना दिनभित्रै हुन्छ। शीतलपाटीसम्मको लाइनलाई ३३ केभीका लागि आवश्यक ट्रान्सफर्मर शीतलपाटीसम्म पुर्याई सकिएको छ। प्राधिकरणले जिल्लामै वितरण तथा ग्राहक सेवा केन्द्र सुरु गरेर केन्द्रीय लाइन जोड्ने कार्य सुरु गरेको थियो। गत कात्तिक २२ मा वितरण तथा ग्राहक सेवा केन्द्र उद्घाटन भएसँगै यसअघि लिजमा सञ्चालन हुँदै आएको स्यार्पुदह साना तथा लघु जलविद्युत् आयोजनाको सम्पूर्ण जिम्मा पनि प्राधिकरणले आफ्नो मातहतमा लिएको छ। रुकुम वितरण केन्द्रका अनुसार यो महिनादेखि समितिको काउन्टर बन्द भएको छ । स्यार्पु दहको विद्युत् आयोजनालाई प्राधिकरणले १९ वर्ष पहिले ठेक्का प्रणालीअन्तर्गत लिजमा दिएको थियो ।"
दिनहुँ घट्दै कारोबार रकम,"कारोबारमा आएका मध्ये ४० कम्पनीको सेयर मूल्य बढ्यो, ७० कम्पनीको सेयर मूल्य घट्यो र १२ कम्पनीको सेयर मूल्य स्थिर रह्यो। योसँगै बजार पुँजीकरण १६ खर्ब ३२ अर्ब कायम भएको छ। उक्त दिन बंैकिङ समूहको परिसूचक ०११ प्रतिशतले बढ्यो।"
स्वारेजको दुई गोल,"म्याड्रिड लुइस स्वारेजको २ गोल र लियोनल मेसीको एक गोल सहयोगमा बार्सिलोनाले शनिबार नु क्याम्पमा लास पल्मासलाई ५० ले हरायो।यससँगै टिम दोस्रो स्थानमा पुगेको छ र शीर्षस्थानको रियल म्याड्रिडसँगको अन्तरलाई २ अंकमा सीमित पारेको छ। स्वारेजको यो १० औं लिग गोल हो। उनले आन्द्रे गोमेजको पासमा १५ औं मिनेटमा गोल गरेका थिए। मेसीले लगातार सातौं खेलमा गोल गरे। उनले राफिनाको शट गोलकिपर जाभी भारसले छेकेर फुत्केको बलमा गोल गरेका हुन्। स्वारेजले अर्को गोल राफिनाकै पासमा गरे। स्वारेज अर्को एक मौकामा ह्याट्रिक गर्नबाट चुके। चौथो अर्दा टुरान र पाँचौं गोल एलेक्स भिडालले गरे। रियलले वार्साभन्दा २ खेल कम खेलेको छ। आइतबार उसको भिडन्त सेभियासँग हुँदैछ। एट्लेटिको ३४ अंकसहित चौथो स्थानमा छ। उसले रियल बेटिसलाई १० ले हरायो। बार्सिलोना प्रशिक्षक लुइस इनरिकेले खेलमा नेयमर, जेरार्ड पिके, कप्तान आन्द्रे इनिस्टा र सर्गे रोबर्टोलाई आराम दिएका थिए। हामीले जुन खेल खेल्यौं त्यसमा म खुसी छु। बलबिनै खेल्दाको हाम्रो प्रदर्शन राम्रो थियो। सायद त्यो कोणबाट सिजनकै उत्कृष्ट, उनले भने। बार्साका रक्षक जाभियर मास्केरानोले अब टिम लयमा फर्केको बताए। हरेक खेल जित्न हामीले मिहिनेत गर्नुपर्छ। कम गल्ती गर्नुपर्छ, उनले भने।"
"राइनोज पराजित, एसपीए सेमिफाइनलमा","रुस्लानले ९ विकेट गुमाई १ सय १४ रनमात्र बनाउन सक्यो। ओपनर सुमित महर्जनले ३८ बलमा ५ चौका र १ छक्का प्रहार गरी ४१ रन बनाए पनि केसीटीसीले ९ विकेट गुमाई १ सय १४ रनमात्र बनाउन सक्यो। सुमित १४ तथा सञ्जय बस्नेत र दिलीप यादवले ११११ रन बनाए। एसपीएका विनोद लामाले ४ ओभरमा १२ रन खर्चेर ३, महेश अधिकारी र अमित पौडेलले २२ तथा विक्रम ठगुन्ना र विनोद खत्रीले ११ विकेट लिए।"
नेपाल चारै स्पर्धामा दोस्रो,काठमाडौं नेपाल कोलम्बोमा आइतबार सम्पन्न दोस्रो दक्षिण एसियाली सेपाकताक्रो च्याम्पियनसिपको चार स्पर्धामा उपविजेता भएको छ। नेपालले आइतबार पुरुषको रेगु र डबल्स तथा महिलाको डबल्समा दोस्रो स्थान हात पारेको हो। अघिल्लो दिन महिला रेगुमा पनि नेपाल दोस्रो भएको थियो।
राजु र प्रमिश पहिलो,संखुवासभा तुम्लिङटारमा आयोजना गरिएको खुला पुरुष डबल्स ब्याडमिन्टनको उपाधि राजु श्रेष्ठ र प्रमिश श्रेष्ठको जोडीले जितेको छ। उनीहरूले आइतबार सम्पन्न फाइनलमा अमर विष्ट र मोहन कटुवालको जोडीलाई हराए ।
दुवारमा नकआउट फुटबल,"लमजुङ बन्सार ३, दुवारमा सातौं खुला नकआउट फुटबलको पहिलो दिन आइतबार लमजुङ मस्र्याङ्दी र एभरेस्ट युवा क्लबले सफलता हात पारेका छन्। बेंसीसहरको लमजुङ मस्र्याङ्दी युवा क्लबले सेभेन लक्की (हिलेबजार) लाई २१ ले हरायो। बन्सारको एभरेस्टले आयोजक पारदेवी युवा क्लबमाथि ४१ को जित निकाल्यो।"
धारापानी विजयी,"सिरहा गोलबजारमा सञ्चालित १५ औं गुरुधाम गोल्डकपमा धारापानी फुटबल क्लब च्याम्पियन भएको छ। उसले आइतबार फाइनलमा इटहरी फुटबल क्लबलाई ३० ले हरायो। धारापानीको जितमा श्यामकुमार मगर, दिनेश योञ्जन र अनिल मगरले गोल गरे।"
पीसी फाइटरको जित,काठमाडौं रोयल पीसी फाइटरले खुकुरी च्यालेन्ज ट्वान्टी२० कपमा आइतबार लायन क्रिकेट क्लबमाथि १ सय ६३ रनको जित हात पारेको छ। टस जितेको पीसी फाइटरले निर्धारित २० ओभरमा ४ विकेट गुमाई २ सय २६ रन बनाएको थियो।
अफ्रिकी खेलाडीको भर,"प्रशिक्षक भगीरथ आलेले अफ्रिकी खेलाडीको प्रभावसँगै नेपाली खेलाडीप्रति विश्वास कम भएको बताउँछन्। आले भन्छन्, विदेशी खेलाडी नहुँदा पनि धेरै क्लबले राम्रो खेल प्रदर्शन गरिरहेका थिए। अहिले विदेशी खेलाडी राख्दा मात्र जित्ने मानसिकता हावी भएको छ। सक्षम खेलाडी हामीसँग हुँदाहँुदै विदेशीलाई लगानी गर्नु ठीक होइन। विभागीय टिम पुलिस, एपीएफ र आर्मीले भने विदेशी खेलाडी राख्ने गरेका छैनन्। सहिद स्मारक र राष्ट्रिय लिगमा एक टिमबाट तीन विदेशी खेलाडीलाई खेलाउन पाउने प्रावधान छ। क्लबहरूले बढीमा चार विदेशी खेलाडी राख्न पाउँछन्।अखिल नेपाल फुटबल संघ (एन्फा) को नियमानुसार वर्क परमिट बिना विदेशी खेलाडी क्लबले खेलाउन पाउँदैनन्। अहिले खेलिरहेका धेरै अफ्रिकी खेलाडीसँग वर्क परमिट छैन। उनीहरूले कर पनि तिर्ने गर्दैनन्, एन्फा स्रोतले भन्यो।"
सुदूरपश्चिम र सहारा उद्घाटनमा भिड्ने,"प्रतियोगितालाई सुरुवातदेखि मुख्य प्रायोजन गर्दै आएका हिमश्री फुड्सका सञ्चालक सूर्यबहादुर केसीले आफ्नो क्षमता हुञ्जेल सघाउने बताए। सहारा क्लबले गर्दै आएको खेलमा सघाउन थालेको धेरै समय भइसकेको छ, उनले भने, खेलकुद समाजका लागि हो। हामी सक्नेजति सबैले खेलकुदको आयोजनालाई सघाउनै पर्छ।प्रतियोगिता संयोजक केशव थापाले खेल आयोजनाबाट एक करोड सात लाख आम्दानी र ८३ लाख खर्च हुने अनुमान गरिएको बताए। प्रतियोगिताको उपाधि विजेताका लागि पाँच लाख एक हजार र उपविजेतालाई दुई लाख ५१ हजार रुपैयाँ पुरस्कार राखिएको छ। गत वर्ष त्रिभुवन आर्मी क्लबलाई फाइनलमा १० ले हराएर मनाङमस्र्याङ्दी च्याम्पियन भएको थियो।"
चुनावको चिन्ताखोइ ?,"स्थानीय तहको निर्वाचनप्रति प्रमुख दलकै नेताहरू पनि आशंकित छन्। पहिलो निर्वाचनमा कमजोर भए दोस्रो र तेस्रो तहको निर्वाचनमा असर गर्ने उनीहरूको अनुमान छ। संविधान संशोधन नगरी निर्वाचन मिति नतोक्न मोर्चाका नेताहरूले प्रधानमन्त्री दाहाललाई दबाब दिँदै आएका छन्। एक महिनासम्म निर्वाचन मिति तोकिएन भने स्थानीय तहको निर्वाचन टर्छ, स्रोतले भन्यो, बाहिर सबैले स्थानीय निर्वाचनको कुरा गरे पनि भित्रभित्रै एकैचोटि संघीय संसदको निर्वाचन गर्ने योजना छ। किन त? सबैको एउटै तर्क छ माघ ७ भित्रै संघीय संसदको निर्वाचन गर्न सके संवैधानिक संकट टर्छ। त्यसपछि स्थानीय निर्वाचन गर्दा पनि हुन्छ।"
एनसेलका योजना धमाधम स्वीकृत,"काठमाडौं संसद्को अर्थ समितिले गत जेठ २१ गते एनसेलबाट सबै कर असुल गरिसकेपछि मात्र कम्पनीको पुँजी वृद्धिसहित थप व्यावसायिक योजनाप्रस्ताव अघि बढाउन सम्बन्धित निकायलाई निर्देशन दियो।निर्देशनको दुई साता नबित्दै नेपाल दूरसञ्चार प्राधिकरणले जेठ ३२ गते एनसेलको व्यावसायिक प्रस्तावअनुसार कलको दर घटाउन अनुमति प्रदान गर्यो। संसदीय समितिले सबैखाले व्यावसायिक योजना स्वीकृत नगर्नु भन्दाभन्दै प्राधिकरणले यो मात्र होइन, एनसेलका हरेक व्यावसायिक प्रस्तावलाई स्वीकृत गर्दै गएको छ। समितिको निर्देशन प्राप्त नभएको जनाउँदै प्राधिकरणले जेठ २१ यता एनसेलका १३ वटा ग्राहक तथा व्यावसायिक योजना स्वीकृत गर्नुका साथै एउटा नयाँ सेवा विस्तारको अनुमति दिएको छ। प्राधिकरणले यसबीचमा कल, एसएमएस, भारत कल, इन्टरनेटको दर घटाउनेदेखि चाडपर्व र विभिन्न अवसरमा छुट र उपहार ल्याएर ग्राहक लोभ्याउनेजस्ता व्यावसायिक योजनाहरूलाई स्वीकृत गरेको हो। एनसेलले ल्याएका छोटो र लामो अवधिका व्यावसायिक एवं ग्राहक योजनालाई स्वीकृति दिएको प्राधिकरणले नै उपलब्ध गराएको विवरणमा समेत उल्लेख छ।प्राधिकरणले एनसेललाई गत पुस ८ गते नेटवर्क सेवा प्रदायक को अनुमतिसमेत दिएको छ। नेपाल राज्यभर सेवा सञ्चालन गर्ने गरी ५ वर्षका लागि एनसेललाई नेटवर्क सेवा प्रदायकको अनुमति दिएको प्राधिकरणद्वारा जारी अनुमतिपत्रमा उल्लेख छ। प्राधिकरणले एनसेललाई पुस ८ गते काम सुरु गरी आगामी चैत ७ गतेभित्र पूर्वाधार निर्माणलगायतको काम सम्पन्न गर्ने गरी अनुमति दिएको हो। सर्तअनुसार एनसेलले अनुमति पाएको ९० दिनभित्र सेवा सुरु गरिसक्नुपर्ने छ। एनसेलबाट सम्पूर्ण कर असुली गरिसकेपछि मात्र सो कम्पनीको पुँजी वृद्धिलगायतका अन्य थप व्यावसायिक योजनाप्रस्तावहरू अघि बढाउन उद्योग मन्त्रालय र सूचना तथा सञ्चार मन्त्रालयलाई निर्देशन दिने निर्णय गरियो, अर्थ समितिको बैठकको निर्णय नम्बर ३ मा लेखिएको छ। तर, यो विवरणअनुसार पत्र सञ्चार मन्त्रालयमार्फत त्यस मातहतको प्राधिकरणलाई नगएकाले व्यावसायिक योजना स्वीकृति नरोकिएको प्राधिकरणका अधिकारीको दाबी छ।हामीलाई सेवा विस्तार गर्न नदिनु भन्ने पत्र आएको छैन, त्यस्तो पत्र पठाइएको भन्ने सरासर गलत हो, प्राधिकरणका अध्यक्ष दिगम्बर झाले भने, आएका निर्देशनको अक्षरअक्षर पालना गर्छौं र गरिरहेका छौं। उनले सञ्चार मन्त्रालयले संसदीय समितिबाट आएको भन्दै पठाएको पत्रमा सेवा विस्तार र व्यावसायिक योजना रोक्नु भन्ने बुँदा नभएको बताए।अर्थ समितिको त्यही बैठकले एनसेलले पुँजीगत लाभकर तिर्नुपर्ने ठहर गर्दै तत्काल सम्पूर्ण कर असुल गरेर समितिलाई जानकारी दिन नेपाल सरकार, अर्थ मन्त्रालयलाई निर्देशन दिएको थियो। यसैगरी कर असुल नगर्ने, नगराउन संलग्न हुनेलाई छानबिन गरी कारबाहीको दायरामा ल्याउन अख्तियार दुरुपयोग अनुसन्धान आयोग र नेपाल सरकारलाई निर्देशन दिने निर्णय बैठकमा भएको थियो। झाले यिनै विवरणका पत्र मात्र सञ्चार मन्त्रालयमार्फत आफूहरूले पाएको बताए। सञ्चारमा मैले आफंैले गएरसमेत बुझें, सेवा विस्तार नगर्नु भन्ने पत्र आएको छैन, उनले भने, कुनै पत्र नआई हामी कसरी उसलाई रोक्न सक्छौं? आलोचनाबाट बच्न निर्देशन दिए पनि समितिको लेटरप्याडबाट सरकारी निकायलाई लेखा समितिले पत्राचार नै नगरेको स्रोतको दाबी छ। अर्थ समितिले एनसेलको पुँजी वृद्धि र व्यावसायिक योजना रोक्नु भन्ने बेहोराको पत्र उद्योग मन्त्रालयलाई समेत सुरुमा पठाएको थिएन। त्यस विषयमा कान्तिपुरले समाचार प्रकाशित गरेपछि निर्णय नम्बर ३ को बेहोरासहित समितिले उद्योग मन्त्रालयलाई पत्र पठाएको थियो। एनसेलले पनि थप नयाँ योजनाहरूको प्रस्ताव पेस गरिरहेको छ। विभिन्न व्यावसायिक योजना र नयाँ सेवाको अनुमति दिइसकेको प्राधिकरणले गत कात्तिकमै एनसेललाई चौथो पुस्ताको मोबाइल सेवा (फोरजी) चलाउन प्रविधि तटस्थताअनुसार अनुमति दिने जनाउ दिँदै कार्ययोजनासमेत माग गरिसकेको छ। त्यस्तै अर्थ समितिको निर्देशनपश्चात् पनि प्राधिकरणले एनसेललाई सेवा विस्तारका लागि उपकरण सिफारिस जारी राखेको छ। गत वर्ष युरोपेली कम्पनी टेलियाले एनसेलको ८० प्रतिशत सेयर मलेसियाको आजियाटालाई बिक्री गरेपछि उत्पन्न कर विवादको अझै अन्तिम टुंगो लागेको छैन। अग्रिम करबापत टेलियाका तर्फबाट एनसेलले करिब १० अर्ब रुपैयाँ कर बुझाए पनि पुँजीगत लाभकर शीर्षकमा प्राप्त गर्नुपर्ने सबै रकम असुल भएको छैन। सम्बन्धित सरकारी अधिकारीहरूका अनुसार एनसेलले पुँजीगत लाभकरबापत सरकारलाई करिब ३३ अर्ब रुपैयाँ तिर्नुपर्ने देखिन्छ। एनसेल बिक्रीमा स्वामित्व परिवर्तन भएको कागजात कम्पनीले पेस गरिसकेकाले पुँजीगत लाभकर असुल हुनेमा केही सरकारी अधिकारी आश्वस्त छन्। तर यसबारे अन्तिम टुंगो भने लागिसकेको छैन।कर विवादकै बीच नेपाल राष्ट्र बैंकले गत भदौमा चार वर्षदेखि रोकिएको एनसेलको करिब ८ अर्ब ८० करोड विदेश लान दिने निर्णय गरेको छ। यसबारे अख्तियार दुरुपयोग अनुसन्धान आयोगले छानबिन गरिरहेको छ। तीन महिनाभित्र कर असुल गर्न निर्देशन लेखा समितिको बैठकले एनसेलको सेयर खरिद बिक्रीमा लाग्ने पुँजीगत लाभकर कार्ययोजना बनाई तीन महिनाभित्र असुल गर्न अर्थ मन्त्रालयलाई निर्देशन दिएको छ। बैठकले गत वर्ष एनसेलको सेयर बिक्रीबापत भएको लाभकर निर्धारण गरी असुल गर्न निर्देशन दिएको हो। एनसेलको सेयर खरिदबिक्रीमा लाग्ने पुँजीगत लाभकर कार्ययोजना बनाई आयकर ऐन, २०५८ को प्रावधानबमोजिम निर्धारण गरी आगामी ३ महिनाभित्र असुलउपर गर्न अर्थ मन्त्रालयलाई निर्देशन दिने समितिको निर्णयमा भनिएको छ।एनसेलको ८० प्रतिशत सेयर बिक्रीमा लाग्ने पुँजीगत करका विषयमा विवाद रहँदै आएको छ। सरकारले हालसम्म एनसेलको कर निर्धारण गरिसकेको छैन। सरकारी अधिकारीहरूका अनुसार गत वर्ष भएको एनसेलको सेयर खरिदबापत सरकारले करिब ३३ अर्ब राजस्व पाउने देखिन्छ। समितिले मन्त्रालयलाई कर निर्धारणका सम्बन्धमा भएका कामकारबाहीको जानकारी समितिलाई प्रत्येक महिना उपलब्ध गराउन पनि निर्देशन दिएको छ। समितिको बैठकले एनसेलको सेयर बिक्रीमा लाग्ने करको विषय अन्तर्राष्ट्रिय करको सन्दर्भ रहेकाले अर्थ मन्त्रालयको संयन्त्रको जिम्मेवारीका रूपमा लिई कर निर्धारण गर्नुपर्ने निर्णय गरेको छ। बैठकमा उपस्थित अर्थ सचिव शान्तराज सुवेदी र आन्तरिक राजस्व विभागका महानिर्देशक चूडामणि शर्माले करको विषय कर अधिकृतको भएको बताएपछि बैठकले अर्थ मन्त्रालयलाई सामूहिक जिम्मेवारी र जवाफदेहिताभित्र रहेर कर निर्धारण गर्न निर्देशन दिएको हो। बैठकले गत जेठ १६ गते समितिले कर असुल नगर्ने निकाय र त्यसमा संलग्न अधिकारीलाई अनुसन्धान र छानबिन गरी तीन महिनाभित्र प्रतिवेदन दिन अख्तियार दुरुपयोग अनुसन्धान आयोगलाई लेखी पठाएकोमा हालसम्म जानकारी प्राप्त नभएकाले तत्कालै जानकारी दिन फेरि अख्तियारलाई पत्र पठाउने निर्णयसमेत गरेको छ। बैठकमा उपस्थित अर्थ सचिव सुवेदी र महानिर्देशक शर्माले अहिले एनसेलबाट पुँजीगत लाभकर लिने विषयमा अन्योल नरहेकाले तीन महिनाभित्र कर असुली भइसक्ने बताएका थिए। उनीहरूले कर निर्धारण गर्ने दायित्व कर अधिकृतको भएकाले चाँडै हुने दाबी गरे।"
"न औषधि, न स्वास्थ्यकर्मी","विराटनगर सरकारले स्वास्थ्य संस्थाहरूमा नियमित स्वास्थ्यकर्मी बस्ने र नि:शुल्क औषधि पाइने प्रचार गरिरहे पनि पूर्वी जिल्लाहरूको अवस्था त्यस्तो छैन। गाउँका स्वास्थ्य संस्थाहरूमा न औषधि पाइन्छ, न त सल्लाह दिने स्वास्थ्यकर्मी भेटिन्छन्। नियमित अनुगमन नहुँदा स्वास्थ्य संस्थाहरू बेकामेजस्ता भएका छन्। सर्वसाधारणले रुघाखोकीजस्ता सामान्य समस्या लिएर सदरमुकाम वा अरू निजी संस्थामा नपुगी सेवा नपाउने अवस्था छ।स्वास्थ्य संस्थाहरू सुनसानऔषधि हुँदा दिनहुँ बिरामीको भीड लाग्ने महोत्तरीका स्वास्थ्य संस्थामा अचेल चहलपहल देखिँदैन। कारण, औषधि छैन। औषधि नपाइने भएपछि स्वास्थ्य संस्था किन जानु? सर्वसाधारण उल्टै प्रश्न गर्छन्। भरतपुरस्थित स्वास्थ्यचौकीमा बुधबार भेटिएका स्थानीय युवा रामविनोद महतो सामान्य औषधि नपाएको भन्दै निराश देखिन्थे। बिनासित्ती आएजस्तो भो, उनले भने, लुतोको औषधि माग्दा पनि पाइएन। सदरमुकामदेखि करिब ५० किमि दूरीमा रहेको भरतपुर स्वास्थ्यचौकीको प्रवेशद्वारमै नि:शुल्क वितरण गरिने २८ प्रकारका औषधिको सूची छ। तर सिनियर अहेव धर्मदेही चौधरीेले सिटामोलसमेत उपलब्ध नभएको बताए। उनका अनुसार असार १५ मा जिल्ला स्वास्थ्य कार्यालयले सूचीअनुसारकै २८ प्रकारको औषधि पठाएको थियो। त्यसपछि मंसिर १५ गते १३ प्रकारका मात्र औषधि आयो। त्यो १३ प्रकार पनि मागको तुलनामा २५ प्रतिशत मात्र उपलब्ध गराए, चौधरीले भने, अहिले हामीसँग न सिटामोल न आइरन चक्की, लुतोका सामान्य दबाई पनि सकियो।दैनिक सरदर ४० बिरामी आउने भरतपुर स्वास्थ्यचौकीमा औषधि अभावसँगै बिरामीे संख्या पनि घटदो छ। औषधि छउन्जेल बिरामी जाँच्न र औषधि वितरण गर्न भ्याइनभ्याई हुने स्वास्थ्यचौकीका ४ कर्मचारी बिरामी संख्या पातलिएपछि घाम तापेर दिन कटाउँछन्। संस्थाको सम्पर्कमा रहेका ४० जना गर्भवती आइरन चक्कीबाट समेत वञ्चित रहेको चौधरीले जनाए। जिल्ला स्वास्थ्य प्रमुख डा मनीष पाण्डेका अनुसार औषधि अभाव जिल्लाभरका ७६ स्वास्थ्यचौकी, सामुदायिक स्वास्थ्य केन्द्र, नगर स्वास्थ्य केन्द्र र जिल्ला अस्पतालमा पनि उस्तै छ।भेटिँदैनन् स्वास्थ्यकर्मी औषधि अभाव त छँदै छ, बिरामीले सल्लाह लिनुपर्दा उदयपुरका स्वास्थ्य संस्थामा स्वास्थ्यकर्मी नै भेटिँदैनन्। संस्था खुले पनि उनीहरू बस्दैनन्। स्वास्थ्य मन्त्रालयले सरकारी स्वास्थ्य संस्थाबाट प्रदान गर्ने ओपीडी सेवा दिनभर दिने भनिएको छ। तर डाक्टर, सिनियर अहेव, अहेव, स्टाफ नर्स, नर्स, अनमी पूरा समय बस्दैनन्।हडिया, सुन्दरपुर, तपेश्वरी, रामपुर ठोक्सिला, मैनामैनी, बबला, सिद्धिपुर, साउने, बलम्ता, ताम्लिछालगायत स्वास्थ्यचौकीमा मध्याहनपछि स्वास्थ्यकर्मी नबस्ने स्थानीयले गुनासो गरेका छन्। स्वास्थ्यचौकी खुल्लै हुन्छ, तर कोही भेटिँदैनन्, बबलाका लोकमणि राईले भने, दिउँसो २ बजे नै डाक्टर अस्पतालबाट हिँडेपछि सेवा पाउन सकिँदैन।स्वास्थ्यकर्मीहरू दिउँसो २ बजेसम्म मात्रै सेवा दिएर बाँकी समय आफ्नै निजी क्लिनिक र अरूकोमा काम गर्न पुग्ने गरेको रामपुर ठोक्सिलाकी नर्वदा कार्कीले बताइन्। सेवा दिनुपर्ने स्वास्थ्यकर्मी राजनीतिक दलको भेलालाई सम्बोधन गर्न हिँडेपछि सर्वसाधारणले कसरी सेवा पाउने?जनस्वास्थ्य कार्यालयका सूचना अधिकृत दुनियालाल यादव पहाडी क्षेत्रमा पहिलेदेखि नै स्वास्थ्यकर्मी नबस्ने समस्या रहेको बताउँछन्। अचेल सुगम र तराई क्षेत्रमा पनि पूरै समय स्वास्थ्यकर्मी भेटिँदैनन्, उनले भने। स्वास्थ्य सेवाबाट वञ्चितदैनिक २० भन्दा बढी बिरामी आउने सिरहाको मल्हनवा गोविन्दपुरस्थित स्वास्थ्यचौकीमा सामान्य ज्वरो र झाडापखालाको मात्रै औषधि छ। तर पर्याप्त छैन। एक साताका लागि मात्र पुग्छ, जाडोमा लाग्ने डायरिया, रुघाखोकीका औषधि मात्रै छन्, अहेव गंगाराम साहले भने। पटकपटक औषधि अभावको समस्या झेलिरहेका छौं, उनले भने, जाँच गरेपछि औषधि माग्छन्, दिन सकिएको छैन। हरेक स्वास्थ्यचौकीमा नागरिक बडापत्र राखिएको छ। त्यहीबमोजिम सेवा दिनुपर्ने भए पनि औषधि माग्दा दिन नसक्दा बडापत्र किन राखेको भनी बिरामीले सोध्ने गरेको उनले सुनाए।सिरहामा दुई अस्पताल, चार स्वास्थ्य केन्द्र, ९२ स्वास्थ्यचौकी र एउटा उपस्वास्थ्यचौकी छ। तर, ती सबैमा नि:शुल्क वितरण गर्नुपर्ने औषधि छैन। जनस्वास्थ्य प्रमुख डा दयाशंकरलाल कर्ण विभागबाटै पर्याप्त औषधि नआएको बताउँछन्। विष्णुपुरकट्टी र तरेगनाका दुई दर्जन गाउँका बासिन्दा स्वास्थ्य सेवाको व्यवस्था नहुँदा सामान्य उपचारबाट समेत वञ्चित छन्। विष्णुपुरकट्टी दलमे, चकमके, हातीढुंगा, सर्रे र तरेगनाका रुम्जाटारलगायत दुई दर्जन गाउँका बासिन्दा सामान्य उपचारका लागि चार घण्टा पैदल हिँडेर १० किलोमिटर परको विष्णुपुरकट्टी७ मा अवस्थित स्वास्थ्यचौकीमा धाउन बाध्य छन। दलमेका लालध्वज तामाङका अनुसार सामान्य हातखुट्टा काटिँदा, शरीरमा चोटपटक लाग्दासमेत उपचारका लागि तीन घण्टा पैदल हिँडेर गाविस भवनस्थित उपस्वास्थ्यचौकीमा पुग्नुपर्छ। सिटामोलसमेत छैनऔषधि खोज्दै आउने बिरामीलाई सप्तरीको लौनिया स्वास्थ्यचौकीका सिनियर अहेव दीपक मण्डलले दिने उत्तर हुन्छ, सकिएको छ, खै कहिले आउँछ १ यसो भन्दा उनले सेवाग्राहीबाट पटकपटक गाली सुन्नुपर्छ। प्रतिवाद गर्न सक्दैनन्। सिटामोल र जीवनजलसम्म दिन नसक्ने अवस्थामा उनी छन्। तोपास्थित प्राथमिक स्वास्थ्य केन्द्रमा एमबीबीएस डाक्टर समेतका स्वास्थ्यकर्मी कार्यरत छन्। तर स्थानीय अशोककुमार यादव भन्छन्, न समयमा केन्द्र खुल्छ, न त खुलेका बेला डाक्टर भेटिन्छन्। केन्द्र व्यवस्थापन समिति सदस्यसमेत रहेका स्थानीय सफिक मन्सुरी भन्छन्, प्राथमिक स्वास्थ्य केन्द्र प्रमुख डा जयन्ती यादव कहिलेकाहीं देखा पर्छन्, उनी नआएपछि अरू स्वास्थ्यकर्मी पनि हेलचेक्र्याइँ गर्छन्।सर्वसुलभ ढंगबाट गाउँमै उपचारका लागि प्राथमिक स्वास्थ्य केन्द्र खुले पनि औषधि अभाव र स्वास्थ्यकर्मीको अनुपस्थितिका कारण सप्तरीका स्वास्थ्य संस्थाबाट उपचार सेवा पाउन सर्वसाधारणलाई मुस्किल भएको छ। जिल्लामा ३ महिनादेखि औषधि अभाव छ। स्वास्थ्यचौकी गयो कि सेवाग्राहीबाट गाली खानुपर्छ, मण्डलले भने, जिल्ला जनस्वास्थ्य कार्यालयमा आग्रह गर्दागर्दा थाकिसकें, तर औषधि आएको छैन। स्वास्थ्यचौकी बिसहरियाका सिनियर अहेव दीपेन्द्र यादवले भने, जनस्वास्थ्यमा म्याद गुज्रिएर सिटामोल फालिएको छ, तर स्वास्थ्यचौकीमा बिरामीलाई दिन उपलब्ध हुँदैन, यो अवस्थामा कसरी गाउँमा काम गर्नु १ कात्तिकयता जिल्लामा औषधि अभाव रहेको जनस्वास्थ्यका सूचना अधिकारी छेदीलाल यादवले जनाए। केन्द्र र क्षेत्रबाट औषधि आएको छैन, उनले भने, स्थानीयस्तरमा खरिद गर्नुपर्ने औषधिको टेन्डर पनि समयमा गर्न सकिएको छैन।पालो गरी बस्छन् कर्मचारीधनुषाका अधिकांश स्वास्थ्य संस्था बिहान ११ बजेपछि मात्रै खुल्छन् र २ बजे बन्द भइसक्छन्। एक मेडिकल अधिकृत (एमबीबीएस) सहित १३ स्वास्थ्यकर्मीको दरबन्दी रहेको प्राथमिक स्वास्थ्य केन्द्र यदुकुहामा मस्किलले पाँच जना कर्मचारी कार्यस्थलमा भेटिए। हेल्थ असिस्टेन्टसहित ६ जनाको दरबन्दी भएको पचहर्वास्थित स्वास्थ्यचौकीमा कार्यालय सहायकसहित दुईजना मात्रै फेला परे। उपस्वास्थ्यचौकी पौडेश्वरमा २ बजे पुग्दा कोही थिएनन्। कार्यालयमा ताला लागेको थियो। कार्यालय सहायकको भरमा सञ्चालित सोनिगामास्थित आयुर्वेदिक औषधालयमा बिरामीहरू स्वास्थ्यकर्मी पर्खेर दिनभर बसिरहेको भेटिए।६ जनाको दरबन्दी भएका केही उपस्वास्थ्यचौकीका कर्मचारी दैनिक एकएक जनाको पालो लगाएर कार्यालय जान्छन्। १८ वर्षीय छोरा सरदेव राउत करोडीलाई रुघाखोकी र ज्वरोले सताएपछि राजकुमारले स्वास्थ्य केन्द्र यदुकुहा ल्याए। तर भनेजस्तो सेवा नपाउँदा आक्रोशित भए। हेल्थ असिस्टेन्ट महेन्द्र साहले छोराको जाँचपछि रगत, पिसाब, खकार आदि परीक्षण गर्न सल्लाह दिए। केन्द्रकै ल्याब भए पनि कर्मचारी बिदामा बसेको भन्दै अन्तै परीक्षण गर्न भनिए पछि उनी रिसाए।गाउँमै स्वास्थ्य सेवा प्राप्त हुन्छ भनेर आएको थिएँ, तर जनकपुर जानैपर्ने भयो। गाउँमा स्वास्थ्य संस्था भएर के फाइदा? राजकुमारले भने। स्वास्थ्य केन्द्र यदुकुहामा एमबीबीएस चिकित्सकको दरबन्दी भए पनि एक वर्षदेखि उनी बिदामा छन्। निमित्त कार्यालय प्रमुख महेन्द्र साहका अनुसार दरबन्दीका डा अजयकुमार यादवले एमडी पढ्न अध्ययन बिदा लिएका हुन्।पचहर्वा उपस्वास्थ्यचौकी अगाडि भेटिएका स्थानीय सुरेश कापरका अनुसार स्वास्थ्यकर्मी नियमित कार्यालय आउँदैनन्। आए पनि औषधि दिँदैनन्। निमित्त प्रमुख अहेव सन्तकुमार मण्डलले भने औषधि नियमित रूपमा वितरण गरेको दाबी गरे। जनस्वास्थ्य कार्यालयका प्रमुख सचिदानन्द देवले भने, केही स्वास्थ्यकर्मी नियमित कार्यालय नगएको हामीलाई थाहा छ, केहीलाई कारबाही पनि गरिएको छ, अब नियमित अनुगमन गर्नुपर्ला।धनुषाको एक स्वास्थ्य केन्द्रजहाँ औषधि र स्वास्थ्यकर्मी नहुँदा बिरामी जान छाडेका छन्। तस्बिर : श्यामसुन्दरकान्तिपुर"
चुनावी प्रक्रिया अघि बढाउन माग,"फागुन २१ बाट मेचीकाली अभियानएमालेले तराई मधेसमा आउँदो फागुन २१ बाट मेचीकाली अभियान सञ्चालन गर्ने भएको छ। तराईमा पार्टीेको प्रभाव विस्तारलाई समेत ध्यानमा राख्दै एमालेले अभियान सञ्चालन गर्न लागेको हो। अभियानको मुख्य उद्देश्य भने राष्ट्रिय एकता एवं सामाजिक सद्भावलाई सुदृढ गर्नु रहेको एमालेले जनाएको छ। पार्टी अध्यक्ष, वरिष्ठ नेतालगायत शीर्ष नेताहरूले अगुवाइ गर्ने यस अभियानमा सबै कमिटी, जनसंगठन तथा सदस्यहरू सहभागी हुनेछन्। अभियानको तयारी र व्यवस्थापनको नेतृत्व सम्बन्धित प्रदेशका प्रदेश संगठन कमिटी र मातहत जिल्ला कमिटीहरूले गर्ने एमालेले जनाएको छ। समसामयिक राजनीतिक स्थितिबारे गम्भीर विमर्श गर्न र अभियानलगायत विषयमा पार्टीको कार्ययोजनालाई थप प्रभावकारी बनाउनेबारे निर्णय लिन स्थायी समितिले माघ २४ र २५ मा पोलिटब्युरोको बैठक बोलाएको छ।"
यस्तो बन्दै छ वाग्मती,त्यसैगरी वाग्मतीको नागमतीमा ९० मिटर उचाइको डयाम निर्माणका लागि अध्ययन भइरहेको छ। आयोजनाका अनुसार जलाशय निर्माण गरी ८० लाख घनमिटर पानी जम्मा गरी सुक्खायाममा प्रतिसेकेन्ड ४ सय लिटर प्रतिसेकेन्ड पानीको बगाइनेछ। नागमतीबाट २ सय मेगावाटको विद्युत् उत्पादन गर्न सकिनेछ आयोजनाको अनुमान छ।
अब जगातीबाट पनि लाइसेन्स,"भक्तपुर यातायात व्यवस्था विभागले सवारी चालक अनुमतिपत्र (ड्राइभिङ लाइसेन्स) सम्बन्धी काम भक्तपुरको जगातीबाट पनि सुरु गरेको छ। विभागले आइतबारदेखि सूर्यविनायक नगरपालिकाको जगातीमा यातायात व्यवस्था कार्यालय, सवारी चालक अनुमतिपत्र वाग्मतीको सेवा विस्तार गरेको हो। कार्यालयको उद्घाटन गर्दै भौतिक पूर्वाधार तथा यातायातमन्त्री रमेश लेखकले देशभरका सवारी चालक अनुमतिपत्र अनलाइन प्रणालीबाट दिन सरकारले तयारी गरेको बताए। यातायात व्यवस्थाको कार्यालय भक्तपुरमा विस्तार भएसँगै उपत्यकामा ४ शाखा पुगेको छ। कार्यालयमा सोमबारदेखि लाइसेन्स नवीकरण तथा नेपालीकरण गर्ने कार्यको सुरुवात गर्ने कार्यालय प्रमुख अनुज घिमिरेले बताए। अनुमतिपत्र लिन सेवाग्राहीको भीड बढेपछि प्रधानमन्त्री तथा मन्त्रिपरिषदको कार्यालयले विभागलाई कार्यालय थप गर्न निर्देशन दिएको थियो। कार्यक्रममा मन्त्री लेखकले कार्यालय बढेसँगै ट्रायल सेन्टर बढाउन विभागलाई निर्देशन दिएको बताए।"
कान्तिपुरकर्मी श्रेष्ठ सम्मानित,"भक्तपुर कान्तिपुरकर्मी लीला श्रेष्ठ क्रियाशील पत्रकारिता सम्मान २०७३ बाट सम्मानित भएकी छन्। समय समाज राष्ट्रिय साप्ताहिकको १२औं वार्षिकोत्सवका अवसरमा श्रेष्ठलाई जिल्लामा क्रियाशील उत्कृष्ट संवाददाताका रूपमा नगदसहित सम्मान गरिएको हो। पत्रकारिता क्षेत्रमा भक्तपुरका क्रियाशील संस्था नेपाल पत्रकार महासंघ, क्रियाशील पत्रकार मञ्च, रफत सञ्चार क्लबलाई समेत कदरपत्रसहित सम्मान गरिएको छ। कार्यक्रमको उद्घाटन गर्दै एमालेका नेता एवं पूर्वप्रधानमन्त्री माधवकुमार नेपालले देश टुक्रयाउने पक्षलाई रोक्न नसके देश चक्रव्यूहमा फस्ने बताएका छन्। संविधान कार्यान्वयनलाई संशोधनसँग बार्गेनिङको विषय बनाइएको दाबी गर्दै नेपालले भने, संविधान संशोधनसँग बार्गेनिङ गर्ने अनि संशोधन भए निर्वाचनमा जाने नभए नजानेजस्ता कुरामा सरकार अल्झिएको छ।"
रसुवागढीबाट बढ्यो सुन तस्करी,तस्करीमा स्थानीय प्रयोगसुन बरामदका धेरैजसो घटनामा स्थानीय प्रयोग भएका छन्। सुन बरामदका सात घटनामध्ये पाँचमा स्थानीयको संलग्नता देखिएको हो। चीनसँग जोडिएका जिल्लाका नागरिक चीन सरकारले दिने अनुमतिपत्रका आधारमा सजिलै केरुङ आउजाउ गर्ने भएकाले उनीहरू भरियाका रूपमा प्रयोग भएको देखिएको छ।
छानिँदै बडघर,गाउँको सुरक्षाका लागि रात्रि गस्ती गर्न चौकीदारमा नियुक्त गर्ने समेत परम्परा छ। तर पछिल्लो सयममा बडघर छनोटमा पनि राजनीतिले स्थान पाउन थालेको छ। बडघरले नै गाउँ हाँक्ने भएकाले राजनीतिक दलहरूले आफ्ना कार्यकर्तालाई अगुवा बनाउन प्रयास गर्न थालेका छन्। स्थानीय निर्वाचनमा पकड जमाउनका लागि पनि दलहरू थारू गाउँमा केन्द्रित भएका छन्।
सहरी विकासको काम तीव्र,"पर्सा वीरगन्ज उपमहानगरमा सञ्चालित एसियाली विकास बैंकको निर्माण परियोजनाको काम ७३ प्रतिशत सम्पन्न भएको छ। ठेकेदार सीटीसीईकालिका कन्स्ट्रक्सन कम्पनीले यस्तो दाबी गरेको हो। नाला, सडक, ढल, ढल प्रशोधन केन्द्र, ग्रिन पार्कको काम सकिएको उसको भनाइ छ। कम्पनीका सिनियर प्रोजेक्ट म्यानेजर ठाकुर ढकालले यस वर्षको वर्षा सकिएलगत्तै निरन्तर काम भइरहेको बताए। वर्षालगत्तै काम थालेपछि कुनै बाधा अवरोध नआएकाले योजना अनुरूप काम गर्न पाएका हौं, ढकालले भने, यसै गतिमा काम गर्न पाए आउँदो असार मसान्तभित्र सक्नेछौं। वीरगन्ज उमनपा अन्तर्गतको मझौला सहर एकीकृत सहरी वातावरणीय सुधार आयोजनाले एडीबीको सहयोगमा परियोजनाको काम गरिरहेको छ।"
बालिकालाई वरबधू बनाएर विवाह,"शनिबार गुटु बजारकै मिलनचोकमा पनि उस्तै रमाइलो थियो। मिलनचोककी १० वर्षीया पार्वती बीसी दुलाहा थिइन्। उनका घरपरिवारसहित छरछिमेकीहरू दुलही लिन सोही ठाउँकै मोतिसेरा टोल पुगेका थिए। मोतिसेराकी सम्झना बयकलाई दुलहीका रूपमा पार्वतीको घरमा अन्माइयो। बिहान तीन बजे उठ्ने, नुवाइधुवाइ गर्ने र टोलभरिका मानिस भेला भएर मुढा ताप्ने गर्दछन्। मुढा ताप्न मानिसको उज्यालो नहुँदै चहलपहल हुन्छ। मुढा तापिसकेपछि पुतली विवाहको तयारी सुरु हुन्छ, स्थानीय वृद्ध लक्ष्मीप्रसाद उपाध्यायले भने, रजस्वला नभएकालाई वरबधू बनाउने चलन छ। स्थानीयका अनुसार वरबधूले बिहेअघि एकअर्कालाई चिन्दैनन्।"
पुँजीगत खर्च नगर्नेमाथि कारबाही होस्,"सरकार, संसदीय समिति तथा उच्च अधिकारीहरूले निर्देशन दिने मात्रै हैन, गम्भीर अनुसन्धान गरी समाधानको उपाय खोजिनुपर्छ। खासगरी पुँजीगत खर्च बढाउन सक्ने कर्मचारीलाई पुरस्कार र खर्च गर्न नसक्ने कर्मचारीलाई दण्डको व्यवस्था गरिनुपर्छ। हालको प्रणालीमा कहींकतै पुरस्कार र दण्डको व्यवस्था गरे पनि कार्यान्वयन नै हुन सकेको छैन। बजेटको मध्यावधि समीक्षामा नै अन्तिम समयमा निश्चित सीमाभन्दा बढी खर्च गर्न नपाउने व्यवस्था गरिनुपर्छ।"
विदेशीको सामरिक कुरुक्षेत्र बन्दै नेपाल,"अहिले नेपालको परराष्ट्र र सुरक्षा नीतिलाई समायोजन गर्नुपर्ने र त्यसलाई पनि समयसँग तादात्म्य बनाउँदै लग्नुपर्ने अवस्था बन्न थालेको छ। दोसाँधमा उभिएको विश्व परिस्थितिलाई नेपालको दृष्टिबाट स्थायित्व र सुरक्षा तथा प्रजातन्त्रको भविष्यको सन्दर्भमा हेर्ने, बुझ्ने र दक्षतापूर्वक सम्बोधन गर्ने सीपको खाँचो छ। भारतका पूर्व राष्ट्रिय सुरक्षा सल्लाहकार तथा नेपाल मामिलामा विशेष दख्खल भएका एमके नारायणनले पछिल्लो मङ्गलबार दि हिन्दु दैनिकमा लेखेका थिए, सन् २०१७ नेपालको लागि कोलाहलयुक्त वर्ष बन्न सक्छ। आन्तरिक रूपमा कमजोर, प्रमुख शक्तिहरूको सामरिक स्वार्थमा महत्त्वपूर्ण नेपालजस्तो देशका लागि विश्व र क्षेत्रीय सम्बन्धमा ल्याउने दुईपक्षीय र बहुपक्षीय प्रतिक्रिया एवं उल्झनहरू असाधारण रूपमा नै धारिलो हुनसक्छन्। आन्तरिक मामिलामा जस्तै अन्तर्राष्ट्रिय सम्बन्धमा पनि बरालिने बानी नछाड्ने हो भने अहिलेको नेपाललाई परिस्थिति सजिलो हुँदैन। रडाको त खडा भैसकेको छ, कोलाहलले कुरुक्षेत्रलाई नजिक ल्याउने खतरा छ । पाण्डे पूर्व परराष्ट्रमन्त्री हुन् ।"
न्यायमा पनि भागबन्डा !,"अझ धेरै योग्य, क्षमतावान र तटस्थहरूलाई पाखा लगाएर दलीय चिन्तन बोक्नेहरूलाई खल्तीबाट बनाएपछि त्यसको प्रभाव तत्काल नपरे पनि भविष्यमा बढ्दै जाने, अनेक साँठगाँठ बढ्ने, पीडितले उचित न्याय नपाएर बढीजसो लेनदेन वा नाजायज आर्थिक लाभहानिमा सम्झौता गर्ने परिपाटीको विकास हुने अभ्यास बढ्न सक्छ। जसले वास्तविक पीडितले न्याय नपाउने मात्र नभई स्वतन्त्र न्यायको विश्वव्यापी मान्यता वा आधारभूत न्याय सिद्धान्तमाथि खेलवाड हुनेछ। सिंगो न्याय क्षेत्रलाई नै बदनाम गराउने वा जनआस्था घट्दै जाने डर हुन्छ। त्यसमाथि झन् मुलुक लोकतन्त्रको बाटोमा तथा संघीयताको ढाँचामा जाँदै गर्दा न्याय सुलभ, सर्वसम्मत र विवेकसम्मत हुँदै जानुपर्नेमा दलगत मनोमानी हावी हुनु अफसोच वा चिन्ताको विषय हो। श्रीकृष्ण राजवंशीसिन्धुली जब मानिसमा मै खाऊँ, मै लाऊँको भावना हावी हुँदै जान्छ, तब उसमा नैतिकताको खडेरी पर्दै जान्छ, अनि स्वार्थको बाढी गड्गडाउन थाल्छ। यस्ता ब्यक्तिहरू आफ्नो दुनो सोझ्याउन चाकरीको बाटो समात्न थाल्छन्। दलीय भागबन्डामा हुने भनिएको राजदूत नियुक्तिको सिफारिसले देशको प्रतिनिधित्व गर्लान् कि पार्टीको? त्यस्तै हुँदाहुँदा दलीय भागबन्डामा गर्न लागिएको न्यायाधीश नियुक्ति प्रकरणले देशमा कस्तो न्याय प्रणालीको विकास गर्न खोजिएको होला? योग्य र राम्रोभन्दा पनि हाम्रो मान्छे हुनुपर्छ भन्ने दुराशययुक्त मनसाय राजनीतिक दलले राखुन्जेल स्वतन्त्र न्यायपालिकाको धज्जी उडाउने कामबाहेक अरू के नै होला र? नेपाली नेताहरूले हुनुपर्ने क्षेत्रमा भन्दा नहुनुपर्ने विषयमा ध्यान केन्द्रित गरी भागबन्डाको राजनीति कायम राख्दासम्म र राष्ट्रसेवक कर्मचारीहरूले दलको पुच्छर पकडेर पद हत्याउन लागुन्जेल जतासुकै बेथिति र विकृति मौलाउने बाहेक अरू के नै होला र? के यस्तै तालले देशमा सुशासन सम्भव होला र? ऋषि सापकोटा बोर्लाङ७, गोरखान्यायपरिषदले उच्च अदालतमा हालै गरिएको ८० जना न्यायाधीशहरूको नियुक्ति सिफारिसको विषयलाई लिएर अहिले नेपाल बार एसोसिएसन र कानुन मन्त्रालयबीच विवाद चुलिँदो छ। नेपाल बार एसोसिएसनले उच्च अदालतमा न्यायाधीश सिफारिस प्रक्रियामा त्रुटि रहेको र मन्त्रालयले यसलाई नसच्याए बेन्च बहिस्कारसम्मको चेतावनी दिइसकेको छ भने कानुनमन्त्रीले संविधान अनुरूप तथा न्यायपरिषद सदस्यहरूको सहमतिले न्यायाधीशहरू सिफारिस भएकोले सिफारिस फिर्ता वा संशोधन हुन नसक्ने बताइसकेका छन्। न्यायालयमा देखिएको यस्तो विवादले प्रधानन्याधीशलाई समेत विवादमा ल्याउने निश्चित छ। न्यायपरिषद्का ५ सदस्यमध्ये ३ जना मात्रको उपस्थितिमा न्यायाधीशहरूको सिफारिस हुनुलाई मुख्य एजेन्डा बनाइएको छ भने मन्त्रालयले प्राविधिक रूपमा ३ जना उपस्थित भए पनि सिफारिस निर्णयमा सबैको सहमति रहेको भन्दै सिफारिस कार्यलाई बचाउ गरेको छ। कानुनमन्त्रीले एक महिनामा १० पटक बैठक बसेर घनिभूत छलफल गर्दै यस्तो निर्णय लिइएको बताएका छन्। उच्च अदालतमा न्यायाधीश सिफारिस प्रक्रिया नियमसम्मत वा प्रक्रियागत थियोथिएन, जनताको सरोकारको विषय होइन। तर मुख्य कुरा के हो भने न्यायालयमा त यस्तो विवाद र राजनीति हुन्छ भने सर्वसाधारण जनताले निष्पक्ष न्यायसेवा कसरी पाउलान् भन्ने हो। जनताले पाउने न्यायसेवामा पनि निष्पक्षता हुन्छ भन्ने के ग्यारेन्टी? लक्ष्मीप्रसाद पंगेनी कावासोती३, नवलपरासी"
आरक्षण नीति खोक्रो बनाउने चलखेल,"योग्यताको दुहाइ प्राडा भीमदेव भट्ट लेख्छन्, योग्यताको मूल्यमा आरक्षणलाई ठाउँ दिइनु हँुदैन। यसरी आरक्षणको विरोध गर्नेहरू भन्छन्, आरक्षण लागु गरेपछि योग्यतातन्त्र (मेरिटोक्रेसी) मा ठूलो धक्का लाग्यो। योग्य, क्षमतावानहरू निराश भए। उनीहरूले देश छाड्ने क्रम बढ्यो। ब्रेनड्रेन भयो आदि भनियो। शंका छैन, योग्य व्यक्ति नै निजामती वा अन्य कुनै पनि सेवामा छानिनुपर्छ। तर योग्य को हो, हाम्रो सामाजिक संरचनाले कसलाई योग्य मान्दै आएको छ र छान्ने प्रक्रिया कतिको न्यायपूर्ण छ, यी सवालमा बहस आवश्यक छ। द राइज अफ द मेरिटोक्रेसीमा माइकल युअइगले सन् पचासकै दशकतिर जिकिर गरेझैं नेपालको सन्दर्भमा पनि योग्य छनोट प्रक्रिया र समग्र संरचनाले निश्चित जात, समुदाय, लिङ्गलाई मात्रै योग्य कहलायो र बाँकी अयोग्य हुने संरचना बन्यो, योग्यतातन्त्रको नाममा। यो संरचनालाई सच्याउन कम्तीमा अर्को ५० वर्ष लाग्नेछ, जुन लामै समय हो। त्यही अवधिमा संरचना सुध्रिन्छ भन्ने पनि निश्चित छैन। त्यसैले आरक्षणको अर्को उत्तम विकल्प सायदै छ। धेरैलाई भ्रम छ, आरक्षण नीति योग्यतातन्त्रको खिलाफमा छ। तर नेपालको आरक्षण प्रणाली त समावेशी योग्यतातन्त्र नै हो। किनकि समावेशी आवेदकहरूले सम्बन्धित विषयमा न्युनतम शैक्षिक योग्यता पुरा गरेकै हुन्छन्, लोकसेवा परीक्षामा आफ्नो समूहमा प्रतिस्पर्धा गरेकै हुन्छन्। हैन, न्युनतम शैक्षिक योग्यता भएका व्यक्ति पनि सरकारी सेवाका लागि अयोग्य हुन्छन् भन्ने हो भने हाम्रो समग्र शिक्षा प्रणालीमै प्रश्न गर्नुपर्ने हुन्छ। राजनीतिक सोर्सफोर्स र आफ्नो मान्छेको बलमा आरक्षणका उम्मेदवार निजामती सेवामा प्रवेश गर्ने हैनन्। त्यसैले आरक्षणलाई मेरिटोक्रेसीको विरुद्धमा छ भन्ने बुझाइ अपूर्ण छ। सिंगापुरबारे अध्ययन गरेका डोनाल्ड लो भन्छन्, संसारभर मेरिटोक्रेसीको एउटै मोडल छैन। त्यसैले कस्तो खालको मेरिटोक्रेसीको मोडल विकास गर्ने भन्ने सवाल महत्त्वपूर्ण हुन्छ। एलिटको कब्जामा गएको हल्ला आरक्षणको फाइदा आरक्षित समुदायका एलिटले कब्जा गरे भनिँदैछ। एलिट भनेर सहरबजारका, पढेलेखेका, पहाडे र सम्पन्न पारिवारिक पृष्ठभूमि भएकालाई इङ्गित गर्न खोजिएको देखिन्छ। महिला, दलित, जनजाति र कर्णाली भेगका गरिब वर्ग आरक्षणबाट बञ्चित भए भन्ने तर्क यत्रतत्र सुन्न पाइन्छ। यो तर्क आंशिक रूपमा सही होला, तर आरक्षणको सवालमा असान्दर्भिक छ। यो वर्गीय समानताका लागि समावेशी नीति ल्याइएको होइन। समावेशी नीतिका दुई महत्त्वपूर्ण उद्देश्य छन्, एक कर्मचारीतन्त्र जस्तो राज्यको स्थायी अङ्गमा नेपाली समाजको विविधता झल्काउँदै सबै समुदायको प्रतिनिधित्व सुनिश्चित गर्न। दुई हिजो राज्यले गरेको दमन, विभेद, अन्याय, अत्याचार र संरचनागत हिंसाले पछाडि पारिएका समुदायलाई मूलधारमा ल्याउन। त्यही भएरै निजामती सेवा ऐन, २०४९ (दोस्रो संशोधन) मा समावेशी शब्दको प्रयोग गरिएको छ, जसलाई चलनचल्तीमा आरक्षण भनिन्छ। अघिपछि वर्गको नाम उच्चारण पनि नगर्नेहरू नै आरक्षण नीति लागु भएपछि वर्ग नै हुनुपर्छ भनेर लेख्नेबोल्ने गरेका भेटिन्छन्। उनीहरूका तर्क सुन्दा लाग्छ, नेपालभित्रका जातीय, क्षेत्रीय, लैंगिक र वर्गीय सबै समस्या समावेशी नीतिले हल गर्नुपर्छ। आरक्षणबाट कसले फाइदा पाए भनेर कुनै गतिलो अध्ययन अनुसन्धान भएकै छैन। आफूले देखेचिनेका सम्पन्न परिवारका एकाध महिला वा दलित आरक्षणबाट निजामती सेवामा प्रवेश गरे भन्दैमा सबै एलिटले कब्जा गरे भन्नु हल्लामात्रै गर्नु हो। त्यसो त समावेशी नीति लागु हुनुभन्दा अघि निजामती सेवामा प्रवेश गर्नेहरू गैरएलिटहरू थिए र? समावेशी नीति लागु हुनुभन्दा अघि निजामती सेवामा समग्र दलित समुदायकै प्रतिनिधित्व अत्यन्तै नगन्य थियो। भनिन्छ, दलितको कोटामा विश्वकर्मा र परियारले मात्रै फाइदा लिए, तराईका मुसहर र डोमले पाएनन्, जुन सत्य हो। तर मुसहरले किन आरक्षणको फाइदा लिन पाएनन्, विश्लेषण गर्न जरुरी छ। मुसहरका बस्ती डुलेका जोकोहीले पनि देखेको हुनुपर्छ, त्यहाँको गरिबी, अशिक्षा, कुपोषण र भूमिहीनता। कारण यहींभित्र खोज्नसकिन्छ।उच्च वर्ग वा एलिटले आरक्षणमा कब्जा गरे भन्नेजस्ता कमजोर तर्कका भित्री आशयको अनुमान लगाउन पनि सकिन्छ। उनीहरूले दुईचारजना दलितका नेमप्लेट सरकारी कार्यालयमा देख्छन्। हिजोदेखि आफूले अछूत व्यवहार गर्दै आएका समुदायका व्यक्ति त्यसरी देख्दा धेरैको मन भत्भती पोलेको हुनसक्छ। हिजोदेखि घरभित्र मात्र सीमित गरिएका महिला आज सरकारी कार्यालयको घुम्ने कुर्सीमा बसेको देख्न नसकेकोमा पीडा हुनसक्छ। त्यो पोलाइ र पीडा पावर (शक्ति) सँँग जोडिएको छ। हिजोसम्म राज्यका स्रोतसाधन परिचालन गर्ने शक्ति सीमित तप्कालाई थियो। त्यो प्रभुत्व केही हदसम्म गुम्दैछ। त्यति मात्रै हैन, आफूले प्रयोग गरिरहेका शक्ति र सम्मान आफैले तिरस्कार गरिएकाहरूसँंग सेयर गर्नुपरेको पनि छ। यसको उग्र प्रतिक्रिया उनीहरूका कुतर्कमा व्यक्त भएको हुनसक्छ। सेवाको गुणस्तर घटेको प्रचार निजामती सेवामा समावेशी नीति लागु भएपश्चात जनतालाई दिइने सेवामा ह्रास आएको, सरकारी कामको गुणस्तर घटेको, समग्र सुशासनमा नकारात्मक असर परेको आदि दाबी पनि गरिएको छ। आरक्षण व्यवस्थाभन्दा अघि र पछि गुणस्तर कति घट्यो भनेर कसले कसरी मूल्याङ्कन गरेको छ? घटेकै भए त्यसको दोष समावेशी नीतिबाट आएकाले मात्रै लिनुपर्ने किन? समावेशीबाट आएका महिला, जनजाति, दलितको काम गराइ कमजोर छ भनेर कुन अध्ययनले देखाएको छ? प्रा कृष्ण पोखरेल लेख्छन्, गुणस्तर र योग्यतातन्त्रको दुहाइ दिनेले के बुझ्न जरुरी छ भने समावेशी सिद्धान्त अपनाउनुअघि पनि निजामती सेवा टलटल चम्किने खालको सुवर्णजस्तो थिएन र अहिले पनि झुर भइहालेको छैन। भ्रष्टाचार, सरुवाबढुवा लगायत अन्य मामलामा राजनीतिक हस्तक्षेप, कर्मचारी युनियनको अनावश्यक दादागिरी जस्ता कर्मचारीतन्त्रमा देखिएका महत्त्वपूर्ण चुनौतीलाई ओझेलमा पार्नेगरी आरक्षण नै सबै विसंगतिको जरो कारण हो भन्ने हदसम्मको दुस्प्रचार गरिँदैछ। आरक्षणको विकल्प आरक्षणको विरोध गर्नेहरूले भनेझैं सेवाको गुणस्तर घटेको, एलिटले कब्जा गरेका जस्ता तर्क तथ्यहीन र पूर्वाग्रही खालका छन्। यसबारे गहन र व्यापक छलफल र बहसबिना नै ऐन संशोधनको प्रक्रिया थालिएकाले यसमा केही खोट छन्। जबकि राज्य संयन्त्रलाई थप समावेशी र प्रभावकारी बनाउन यसको सुधार भने नितान्त आवश्यक छ। अफसोच, सुधारका नाममा पहिले स्थापित अधिकार पनि कटौती गर्नुपर्छ भनिँदैछ। एक पटक समावेशीबाट सेवा प्रवेश गरेकाहरूलाई दोस्रोपटक समावेशीबाट जान दिनुहुन्न भनिँदैछ। स्मरण रहोस्, उपसचिव र सहसचिवमा जम्मा १० प्रतिशत मात्रै खुला प्रतिस्पर्धाबाट लिइन्छ, बाँकी ९० प्रतिशत त आन्तरिक प्रतिस्पर्धा र बढुवाबाट पदपूर्ति गरिन्छ। १० प्रतिशतबाट हुनआउने सिट संख्याको ४५ प्रतिशतमात्रै आरक्षणका लागि छुट्टयाउने व्यवस्था छ र महिला, जनजाति, मधेसी आदिलाई भाग लगाउँदा अत्यन्त थोरै सिटमात्रै सम्बन्धित आरक्षित समुदायको हातमा पुग्ने हो। हो, अहिले छुट्टयाइएको आरक्षणको प्रतिशत र त्यसको आधार त्यति स्पष्ट र न्यायसंगत देखिँदैन। उदाहरणका लागि दलितलाई हाल ९ प्रतिशत छुट्टयाइएको छ। यो न्यायसंगत छैन। किनकि यो प्रावधानले दलितको सरकारी तथ्यांक अनुसारको जनसंख्या १३ प्रतिशतको समानुपातिक समावेशीकरणलाई स्वीकार्दैन, राज्यले गरेको विभेद र उनीहरूले भोगेको दैनिक छुवाछूत र पीडालाई पनि सम्बोधन गर्दैन। सयांै थुङ्गा फूल भएको नेपालमा समावेशी कर्मचारीतन्त्रको माला उन्न आरक्षण नीतिले सहयोग पुर्याउन थालेको छ। असमावेशी राज्य कायम रहेको बेला यसको विकल्प यति चाँडै खोज्नुभन्दा थप अध्ययन बहसमार्फत यसको सुधार नै अहिलेको सबैभन्दा उत्तम विकल्प हो। सुनाम युनाइटेड नेसन्स युनिभर्सिटी, टोकियोमा अनुसन्धानरत छन्।"
शिक्षा क्षेत्रमा राज्यको लगानी,"मानव पुँजी निर्माण र यसको उच्चतम उपयोगविना समुन्नत राष्ट्रको अभिलाशा सम्भव छैन। यसको लागि शिक्षा अपरिहार्य हुन्छ। गुणस्तरीय शिक्षामार्फत मानव पुँजी निर्माण र यसको उच्चतम उपयोगबाट मात्र मुलुकले समृद्घि हासिल गर्न सक्छ। शिक्षा मन्त्रालयको पछिल्लो तथ्याङ्क अनुसार नेपालको साक्षरता दर (५ वर्ष माथिको उमेर समूह) ६५९४ प्रतिशत रहेको पाइन्छ। एसियाली विकास बैंकको सन् २०१६ को तथ्याङ्कको आधारमा नेपालको १५२४ वर्षका मानिसहरूको साक्षरता दर ८९९ प्रतिशत रहेको छ। दक्षिण एसियाली राष्ट्रहरूको १५२४ वर्षका मानिसहरूको साक्षरता दरको अवस्थालाई विश्लेषण गर्दा सबैभन्दा न्युन अफगानिस्तानको ५८२ प्रतिशत र सबैभन्दा उच्च मालदिभ्सको ९९८ प्रतिशत रहेको छ। यसैगरी बंगलादेश ८३२ प्रतिशत, भुटान ८८६ प्रतिशत, भारत ८९६ प्रतिशत, पाकिस्तान ७५६ प्रतिशत, श्रीलंका ९८८ प्रतिशत र छिमेकी राष्ट्र चीनको ९९७ प्रतिशत रहेको छ। शिक्षाले मानिसहरूको चेतनाको स्तरमा वृद्घि गर्ने भएकोले यसले मानिसहरूमा सकारात्मक सोच एवं चिन्तनको विकास गर्छ। त्यसैले राज्यको प्राथमिकता सबैमा शिक्षाको पहुँच पुर्याएर मुलुकलाई समुन्नत राष्ट्रमा रूपान्तरण गर्नका लागि शिक्षा क्षेत्रमा लगानी बढाउन जरुरी छ।राज्यले छुट्टाएको हालको शिक्षा बजेट (१२ प्रतिशत) ले गुणस्तरीय शिक्षा र शिक्षामा सबैको पहुँच पुर्याउन कठिन छ। आव २०७०७१ मा १५६५ प्रतिशत र २०७१७२ मा १३९२ प्रतिशत रहेको शिक्षा बजेट क्रमश: न्युन हुँदै जाँदा यसले शिक्षाविद्हरूमा थप चिन्ता उब्जाएको छ। राज्यले विद्यालय स्तरसम्म बालबालिकाको शिक्षामा पहुँच विस्तार गर्न माध्यमिक तहसम्मको शिक्षालाई अनिवार्य एवं निशु:ल्क बनाउनुपर्छ। यसको लागि लक्षित वर्ग र क्षेत्रको पहिचान गरी विपन्न समुदायका बालबालिकाहरूलाई शिक्षाको अवसर मिलाउने वातावरण तयार गर्नुपर्छ। आजको युग सुहाउँदो वैज्ञानिक शिक्षाले विकासको मूलधारबाट पछाडि परेका महिला, दलित, अल्पसङ्ख्यक जातजाति, मधेसी, कर्णालीवासी लगायत दुर्गम तथा पिछडिएका क्षेत्रका बासिन्दा, शारीरिक रूपले अशक्त भएका व्यक्ति र सहरी क्षेत्रमा जोखिममा बसोबास गर्ने मानिसहरूको चेतनाको स्तरमा वृद्घि गर्दै सामाजिकआर्थिक रूपान्तरण गर्नसकेमा मात्र मुलुकलाई समृद्घिको गोरेटोमा हिँडाउन सकिनेछ।अहिलेको शिक्षा प्रणालीले युवा जनशक्तिहरू पलायन हँुदै गएकोले यस्तो शिक्षाले मुलुकको सामाजिकआर्थिक रूपान्तरण गर्न सक्दैन। शिक्षा क्षेत्रमा राज्यले गरेको लगानीबाट उत्पादित जनशक्तिहरू अर्काे मुलुकले विना लगानी उपयोग गरेर तीव्र आर्थिक विकास गरिरहेका छन्। राष्ट्रको विकास एवं निर्माण अभियानमा यस्ता जनशक्तिहरूको स्वदेशमा नै उपयोग गर्नसकेमा मात्र दिगो आर्थिक विकासको लक्ष्य हासिल गर्न सकिन्छ। यस्तो परिप्रेक्ष्यमा मुलुकलाई समृद्घिको पथमा डोर्याउनको लागि शिक्षा नीतिमा समीक्षा गरी अगाडि बढ्न जरुरी छ। शिक्षा क्षेत्रमा भएको ठूलो लगानीलाई उच्चतम उपयोग गर्न र मुलुकको विकास एवं निर्माण अभियानमा प्रेरणा दिने खालको शिक्षा पद्घतिको अविलम्ब थालनी गर्नुपर्छ। शैक्षिक क्षेत्रमा थुप्रै समस्या एवं चुनौतीहरू नभएका होइनन्। शैक्षिक संस्थाहरूमा देखिएको एउटा महत्त्वपूर्ण विसंगति भनेको चरम राजनीतीकरण हो। शिक्षा क्षेत्रलाई राजनीतिबाट अलग गर्न जरुरी छ। विश्वविद्यालय लगायतका अन्य शैक्षिक संस्थाहरूमा पदाधिकारी नियुक्ति गर्दा राजनीतिक आस्थाको आधारमा नभई उच्च दक्षता एवं कार्यकुशल नेतृत्व बहन गर्नसक्ने खालको व्यक्तिहरू मध्येबाट प्रतिस्पर्धा गराई सक्षम नेतृत्व चयन गर्ने परिपाटी बसाल्न आवश्यक छ। शैक्षिक संस्थाहरूमा राजनीति होइन, प्राज्ञिक मूल्य र मान्यताको परिधिमा रहेर स्वस्थ एवं मर्यादित ढंगबाट शैक्षिक क्रियाकलापहरू सम्पादन गर्ने संस्कृतिको विकास गर्न जरुरी छ। यस्तो परिपाटीले मुलुकमा गुणस्तरीय शिक्षालाई सुनिश्चित गर्नुका साथै शैक्षिक संस्थाहरूको उन्नतिप्रगतिमा समेत टेवा पुर्याउँछ। शिक्षा क्षेत्रमा आबद्घ नीतिनिर्मातादेखि सबै सरोकार वर्गले आआफ्नो भूमिका, कर्तव्य एवं दायित्व इमानदारी ढंगबाट निर्वाह गरेको खण्डमा शिक्षाको गुणस्तरमा उल्लेखनीय सुधार ल्याउन सकिन्छ। शिक्षा क्षेत्रको अर्काे चुनौती न्युनतम भौतिक पूर्वाधारको अभाव हो। शैक्षिक संस्थाहरूमा भौतिक संरचनाको अभाव भइरहेको अवस्थामा विनाशकारी भूकम्पले भौतिक पूर्वाधारहरू भत्कँदा कतिपय शैक्षिक संस्थाहरू जोखिमपूर्ण वातावरणमा अध्ययनअध्यापन गर्न बाध्य छन्। यसको लागि राज्यले भौतिक पूर्वाधार निर्माण कार्यमा तीव्रता दिनुपर्छ। यो बाहेक लामो समयदेखि विद्यालय, महाविद्यालय तथा विश्वविद्यालयका पाठ्यक्रमहरू समयसापेक्ष रूपमा परिमार्जन नहुनु, शिक्षण कार्यमा सूचना एवं प्रविधिको न्युन उपयोग, शैक्षिक सामग्रीहरू समयमा नपुग्नु, तालिम प्राप्त शिक्षकहरूको अभाव, परम्परागत मूल्याङ्कन प्रणाली, दीर्घकालीन योजनाको अभाव आदिजस्ता समस्याहरूले शिक्षा क्षेत्रमा गतिशीलता आउनसकेको छैन। विश्वव्यापीकरणको प्रभावसंँगै शैक्षिक संस्थाहरूलाई पनि समयसापेक्ष परिवर्तनको खाँचो छ। शिक्षा प्रणालीलाई वैज्ञानिक, प्राविधिक, व्यावसायिक, सीपमूलक एवं रोजगारमूलक बनाउँदै सक्षम, प्रतिस्पर्धी, नैतिकवान एवं राष्ट्रिय हितप्रति समर्पित भावना जागृत हुने खालको जनशक्ति निर्माण गर्न प्रेरित शिक्षा नीति अनुशरण गर्न जरुरी देखिन्छ। शिक्षा क्षेत्रमा देखिएका विकृति एवं विसंगतिहरू हटाउनका लागि वर्तमान शिक्षा प्रणालीमा आमूल सुधारको खाँचो पर्छ। असल शिक्षा नीति र यसको प्रभावकारी कार्यान्वयनले मात्र मुलुकमा गुणस्तरीय शिक्षा र शिक्षामा सबैको पहँुच वृद्घि गर्न सकिन्छ। जबसम्म सीमान्तकृत वर्गका मानिसहरूको शिक्षामा पहुँच पुग्दैन, तबसम्म राष्ट्रको उन्नतिप्रगति सम्भव छैन। राष्ट्रको आर्थिक वृद्घि एवं विकासमा जनसंख्याको ठूलो हिस्सा साक्षरशिक्षित हुन जरुरी छ। शिक्षामा भएको लगानीको प्रभावप्रतिफल लामो समयपछि मात्र देखापर्छ। त्यसैले वैज्ञानिक, प्राविधिक, व्यावसायिक एवं उद्यममूलक शिक्षाको पहुँच पुर्याउनका लागि राज्यले शिक्षा क्षेत्रमा लगानी वृद्घि गर्नुपर्छ। शिक्षा विना मुलुकको विकास र समृद्घि सम्भव छैन भन्ने कुरालाई मनन गरी यसको लागि आवश्यक पूर्वाधार एवं संरचनाको विकास गर्न विशेष ध्यान दिनुपर्छ। मुलुकमा रहेका प्राकृतिक साधनस्रोतको उच्चतम उपयोग गर्न, तीव्र रूपमा विकसित भएको प्रविधिको प्रयोग गर्न, उत्पादनशील क्षेत्रमा लगानी प्रोत्साहन गर्न र स्वदेशमा नै प्रशस्त रोजगारीका अवसरहरू सिर्जना गरी राष्ट्रलाई दिगो विकासको पथमा अगाडि बढाउनका लागि शिक्षा क्षेत्रको सदैव अग्रणी भूमिका रहन्छ। डा ढुंगाना पोखरा विश्वविद्यालयका परीक्षा नियन्त्रक हुन्।"
प्राधिकरणका परकम्पहरु,"प्राधिकरण यस्तो निकाय बन्यो जसमा एक वर्षभन्दा लामो समयदेखि परकम्प गएको गयै छ। त्यसले हल्लाएको हल्लायै छ। यो स्थिर भएर अडिन पाएकै छैन। वास्तविक भूकम्पका असरहरू न्यूनीकरण गर्न जन्मिएको निकाय आफैंभित्रको भूकम्पले खण्डहर भएको छ। थाहा छैन, यसकै पुन:निर्माण कहिले हुने हो? हुने हो कि होइन? किनकि, मूल ठेकदारहरूको ध्यान अन्यत्रकै टेन्डर तिर छ। पुन:निर्माण र पुन:स्थापना सरकारको प्राथमकिताको विषय हुनुपर्ने हो। दलहरूको ऐक्यबद्धताको आधार हुनुपर्ने हो। किनकि, पीडित सबै दलका मतदाता हुन्। तिनको भलाइले कुनै दल विशेषलाई मात्र नाफा वा घाटा अवश्य हुँदैन। ढंग पुर्याएर गर्न सके बरु सबैलाई नाफै हुन्छ। तर, यसलाई राजनीतिक अहम्को मुद्दा बनाएर सबै दल घाटैघाटामा गइरहेका छन्। प्राधिकरणमा तिनको अभिभावकत्व होइन, हस्तक्षेप जारी छ। प्रमुख कार्यकारी अधिकृत (सीईओ) छान्ने, फेर्नेहटाउने प्रकरण त्यसैबाट निर्देशित छ। त्यही क्रममा दोस्रो स्ट्राइकर बनेर भत्किएको मैदानमा खेल जित्छु भन्दै उत्रिएका छन् डा गोबिन्द पोखरेल। पहिला छानिएर खेल्न नपाएको त्यही मैदानमा चार सयभन्दा बढी दिनपछि उनै पोखरेल आइपुगेका छन्। समयले यतिका फन्को लगाउँदा प्रगति भने शून्य छ। सुशील ज्ञवालीको कमजोर खेलले साख बिग्रिएको मैदानमा उनले पनि प्रशिक्षणबिहीन खेल खेल्नुपर्ने छ। जित्नेभन्दा हार्ने सम्भावना बलियो भएको टिमलाई नेतृत्व दिनुपर्ने छ। किनकि, पुन:निर्माणको पृष्ठभूमि केलाउँदा अधिकांश दाता र गैरसरकारी संस्थाको स्वार्थ मिलेको देखिन्छ काम नभएकै राम्रो। त्यसैले उनीहरूले ज्ञवाली कालको प्रशंसा गर्दै आएका थिए। उनीहरूको रोजाइ काम होइन, दाम थियो।सरकारको ध्यान त्यता कहिल्यै पुगेन। हो, ज्ञवाली योग्य थिएनन् भने सुरुमै ल्याउनु हुने थिएन। पोखरेल तुलनात्मक ठीक थिए भने बेलैमा विधेयक ल्याइदिएर उनलाई उतिबेलै लगेको भए हुन्थ्यो। दुवै मामलामा सरकारको खेल अपरिपक्व देखियो। यस्ता निकायमा दल विशेषका गोटीभन्दा पनि सक्षम र स्वतन्त्र व्यक्तिको खाँचो थियो। भूकम्पले संरचना ढलेर धूवाँधुलो उडिरहेको प्राधिकरणलाई सम्हाल्न पोखरेललाई पनि चिताएजति सजिलो छैन। दुई हिउँद त्रिपालमा गुजारेका पीडितलाई राज्यसँग भरोसा मर्दै गएको छ। उनीहरूले जसोतसो जीवन चलाएकै छन् भनेर राज्यले पनि प्राथमिकतामा राख्न छाडिदिएको छ। कति यस्ता युवा छन्, जो थोत्रा त्रिपालमा लालाबाला र वृद्धवृद्धालाई छाडिदिएर विदेश पलायन भइसकेका छन्। तिनका तर्फबाट बोलिदिने गाउँमा कोही छैन। कति यस्ता छन्, जसका ढलेका छाप्रालाई सरकारले घर नमानिदिएर पीडित हुनबाट बञ्चित गराएको छ। कोही यस्ता छन्, जसले राज्यको आस त्यागेर आफ्नै स्रोतमा बास ठड्याउन थालेका छन्। कोही पीडति भएर छुटेका छन्, कोही कथित पीडितले सेवासुविधा भ्याएका छन्। फरक पात्र र प्रवृत्तिसँगै फरक चुनौतीसमेत जोडिएको छ। प्राधिकरणको दायित्व बेलैमा बास दिलाइदिने मात्र होइन, न्यायअन्याय खुट्याउनेसमेत छ। त्यसैले पोखरेलको पहिलो चुनौती वास्तविक पीडितको पहिचान नै हो। त्यसपछि पुन:निर्माण र पुन:स्थापनामा तीव्रता अत्यन्त जरुरी छ। पीडितका लागि ढिलो मात्र होइन, धेरै ढिलो भइसकेको छ। अब पनि प्रारम्भिक बिन्दुतिरै अलमलिए भने पोखरेलको प्रतिष्ठा माटोमा मिल्नेछ। स्रोत व्यवस्थापन, तत्काल परिपक्व योजना र पुन:निर्माणमा अग्रसरता उनका कार्यशैली हुनुपर्ने छ। जसको घर मात्र होइन, थातथलो नै भूकम्पले ध्वस्त बनायो, तिनको दिगो जीविकोपार्जनसहितको पुन:स्थापनामा अहिलेसम्म चासो दिएको देखिएन। योजना आयोगका उपाध्यक्ष भइसकेका पोखरेलले त्यो योजना ल्याउन सक्नुपर्छ। सबैभन्दा ठूलो लफडा अर्को छ, जसमा अहिलेसम्म कसैको ध्यान पुगेको छैन। नेपालको भूकम्पका नाममा संसारभरि खर्बौं उठाइएको छ। व्यक्तिदेखि संघसंगठन हुँदै संस्थाहरूले खाता खोलेका छन्, भरेका छन्। त्यसपछि रित्याएका छन्, हराएका छन्, कता अलप भए अत्तोपत्तो छैन। यति धेरै राष्ट्रियअन्तर्राष्ट्रिय गैसस भूकम्पको मलिलो माटोमा खेती गर्न आएका छन्, तिनको लेखाजोखा राख्न प्राधिकरणले सकेको छैन। आफूले त केही लछारपाटो लाउन जानेनजानेन, अनियमित ढंगले चल्ने गैससलाई गोर्खेलौरी लाउनसमेत उसले सकेन। कतिपय कहलिएका आईएनजीओदेखि परोपकारी संस्थासम्मले पीडितको पैसामा मोजमस्ती गरेका छन्। विकास र सहयोगका कृत्रिम तथ्यांक देखाएर ब्रह्मलुट गरेका छन्। यो गरें र ऊ गरें भन्ने इन्फोग्राफिक्ससहितका प्रस्तुतिहरू बनाएर दुनियाँका आँखामा छारो हालेका छन्। भूकम्पपीडतलाई देशविदेशबाट आएको सहयोगले विलासिताका साधन थपेका छन्। तिनको कान निमोठ्ने काम प्राधिकरणको हो कि अन्य कुनै निकायको? प्राधिकरणको हो भने किन ऊ यसमा कमजोर भइरहेको छ? अरूको हो भने तिनको नजर किन परेको छैन? कतै ती सबैमा लोभपाप को हिँस्सा पुगिरहेको त छैन?पोखरेलका पोल्टामा यस्ता दायित्व छन्। सबैभन्दा ठूलो कुरा त प्राधिकरणकै परकम्पहरूलाई स्थिर गराउनुपर्नेछ, अन्यथा उनी पनि एक दिन हल्लिएरै ढल्नुपर्नेछ।"
वैदेशिक रोजगारीमा गएका युवाका मिर्गौला जोखिममा,"विदेश जाने कैयौं नेपालीको ध्यान पैसा कसरी कमाउने, घरको ऋण कसरी तिर्ने भन्नेमा हुन्छ। त्यसैले उनीहरू आफ्नो स्वास्थ्यको ख्याल गर्न बिर्सिन्छन्। वैदेशिक रोजगारीमा जाने व्यक्तिलाई रगत, पिसाबका साथै अन्य विस्तृत परीक्षण गरेर मात्र विदेश पठाउनसकेमा मिर्गौला रोग लाग्नबाट जोगाउन सकिन्छ। मिर्गौलाको ख्याल कसरी राख्ने भन्नेबारे आम युवाहरूमा जनचेतना बढाउन जरुरी छ। प्रशस्त रूपमा पानी पिउने बानी बसाल्ने, शक्तिबद्र्धक लगायत अन्य पेयपदार्थहरूको सेवनमा कम गर्ने, शरीरलाई आराम दिने र चिकित्सकको सल्लाहविना दुखाइ कम गर्ने औषधीको सेवन नगर्ने मिर्गौला रोगबाट बच्ने प्रमुख उपायहरू हुन्। यस बाहेक दैनिक रूपमा पानी प्रशस्त पिउनुपर्ने र यसो मात्र गर्नसकेमा पनि खासगरी उच्च तापक्रम भएका खाडी मुलुकमा काम गर्न जाने नेपाली कामदारहरूको मिर्गौला बिग्रनबाट बच्न सक्छ। यो सन्देश प्रभावकारी रूपमा विदेश जाने व्यक्तिहरूबीच फैलाउनसकेमा मात्र पनि मिर्गौला रोगबाट देशका युवाहरूलाई धेरै हदमा बचाउन सकिन्छ। त्यसैगरी कम्तीमा वर्षको एकपटक आफ्नो मिर्गौलाको परीक्षण गरेमा आगामी दिनमा विदेश जान तम्तयार युवा जनशक्तिले मिर्गौला रोगबाट समयमै छुट्कारा पाउन सक्थे।सास फेर्न गाह्रो भएमा, पिसाब कम हुने र पिसाब फेर्दा पोलेमा, शरीरका विभिन्न अङ्ग सुन्निएमा, खानामा रुचि घटेमा, वाकवाकी लागेमा, छाला सुख्खा हुने र चिलाउने भएमा, मानिस दुव्लाउँदै गएमा मिर्गौला रोग लागेको लक्षणहरू हुन सक्छन्। नेपाल सरकारले ज्येष्ठ नागरिक, लोपोन्मुख जाति, एचआईभी, हेपाटाइटिस संक्रमित तथा विपन्न नागरिकहरूलाई आवश्यकता अनुसार नि:शुल्क डायलाइसिस सेवा प्रदान गरिरहेको छ। सरकारले रोजगारीका लागि विदेशिने युवाहरूको स्वास्थ्य परीक्षणमा कडाइ गरी मिर्गौला रोगबारे जनचेतना वृद्धि गर्न जरुरी छ। रोग लागिसकेपछि घरखेत गरेर उपचार गर्नुभन्दा रोगै लाग्न नदिनु मिर्गौला लगायत सबै रोगबाट बच्ने सबैभन्दा सुरक्षित उपाय हो। अल्पायुमा देशका होनहार युवाशक्ति मिर्गौला रोगका कारण थलिँदै गएमा भविष्यमा देशलाई पर्नसक्ने जनशक्तिको संकट र नि:शुल्क डायलाइसिसका नाममा सरकारले खर्च गर्नुपर्ने करोडौं रकम जोगिने थियो ।"
रेमिट्यान्स ऊर्जा क्षेत्रमा लगानी गर्छौं,"उनले आफूले विकासका कामलाई केन्द्रमा राखेर आयोजनाहरूको अनुगमन गरिरहेको जानकारी बताए। राजनीतिक विवादमा अल्झिएर विकासलाई उपेक्षा गरिँदै आएकाले मुलुक पछि परेको भन्दै अब सबै मिलेर अघि बढ्नुपर्ने बताए। देश विकासका लागि हामी सबै मिलेर केही गर्नैपर्छ। अब ढिलो गर्नु हुन्न। जति अलमल हुने हो भइसकेको छ, उनले भने। राहदानीको नवीकरण शुल्क घटाउन पहल गर्ने प्रतिबद्धता पनि जनाएका छन्। सरकारले विदेशमा रहेका नेपालीका समस्यालाई उच्च प्राथमिकता दिएको छ। विदेशी भूमिमा हासिल अनुभव र पुँजी नेपालको विकासका लागि आधारशिला हो। तपाईंहरूले बगाएको पसिनाको सदुपयोग होस् भन्नेमा सरकार सचेत छ, दाहालले भने। प्रधानमन्त्री दाहालले संविधानको सफल कार्यान्वयनका लागि राजनीतिक सहमति कायम गर्न संवाद भइरहेको जानकारी दिए। संविधानमा सबैका भावना छन्, राष्ट्रिय एकता हासिल गर्नु छ, कसैलाई पेलेर वा ठेलेर समस्याको हल हुँदैन। सरकार सबैसँग समान रूपले संवादमा छ। संवाद सकारात्मक दिशामा छ, राष्ट्रिय सहमति बनाएर संविधान कार्यान्वयन गर्नेमा सरकार छ, प्रधानमन्त्री दाहालले भने। उनले मुलुक संघीय लोकतान्त्रिक गणतन्त्रमा गइसकेको र त्यसलाई संस्थागत गर्दै लगेको बताउँदै भने, मित्र मुलुकहरूमा यस प्रकारको भ्रमणहरू जरुरी छ। आबुधाबीबाट दुबईतर्फ दुईपक्षीय भेटघाटमा जानुअघि उक्त अन्तरक्रिया भएको दूतावासले जनाएको छ। दूतावास भने राजदूतविहीन छ। दाहाल सरकारमा गएको पाँच महिना भइसकेको छ तर उनले राजदूत नियुक्तिको सिफारिस गर्न सकेका छैनन्। परराष्ट्रमन्त्री प्रकाशशरण महतले कतार पुगी दुईपक्षीय भेटघाट गरेका छन्। तर, त्यहाँ पनि राजदूत छैनन्। राजदूतले जुन हैसियतमा काम गर्न सक्छन् त्यो हैसियतको काम कार्यवाहकले गर्न सक्दैनन्। कार्यवाहक नवनियुक्त अधिकृत वा उपसचिव रहने गरेका छन्। दाहाल आइतबार दुबईमा दुईपक्षीय भेटघाट र घुमघाममै व्यस्त भए। साइड सिन र भेटघाटपछि उनी सोमबार आबुधाबी पुग्ने र सम्मेलनलाई सम्बोधन गर्ने कार्यक्रम छ। दाहाल मंगलबार साइडलाइन भेटवार्तापछि स्वदेश फर्कने छन्। ऊर्जा सम्मेलन आज युनाइटेड अरब इमिरेट्स (यूएई) का वातावरणमन्त्री थानी विन अहमद अल जायेदीले उद्घाटन भाषण गरेर सुरु हुने ऊर्जा सम्मेलनमा कार्यकारी प्रमुखका रूपमा प्रधानमन्त्री पुष्पकमल दाहाल मात्र सहभागी हुँदैछन्। प्रधानमन्त्री दाहालझैं विशेष वक्ताका रूपमा कोस्टारिकाका राष्ट्रपति लुइस गुलेरमो सोलिस, माल्दिभ्सका राष्ट्रपति अब्दुल्ला एमिन अब्दुल गयुम, पाराग्वेका राष्ट्रपति होरासियो कार्टिज र मोन्टेनेग्रोका राष्ट्रपति फिलिप भुजानोभिकको सहभागिता रहनेछ। सबैलाई विशेष वक्ता भनिएको छ। प्रधानमन्त्री दाहाल यूएईका युवराज तथा सुरक्षा मामिला उपप्रमुख शेख मोहम्मद विन जैयद अल नाह्यदको निमन्त्रणामा त्यसतर्फ गएका हुन्। नेपाल र यूएईबीच कार्यकारी स्तरको भ्रमणसमेत नभएको अवस्थामा यो भ्रमण परराष्ट्र अधिकारीहरूले महत्त्वका साथ गराएका हुन्।"
मोर्चासँग दीर्घकालीन सहकार्यको प्रस्ताव,"काठमाडौं संघीय गठबन्धनको कार्यक्रममा प्रमुख वक्ता बनेर शनिबार सम्बोधन गर्न गएका नयाँ शक्ति पार्टी संयोजक बाबुराम भट्टराईले भोलिपल्ट मधेसवादी नेता भेट्दै दीर्घकालीन सहकार्यको प्रस्ताव गरेका छन्। आइतबार अपराह्न बबरमहलमा संघीय समाजवादी फोरम अध्यक्ष उपेन्द्र यादव, तमलोपा अध्यक्ष महन्थ ठाकुर र सद्भावना पार्टी अध्यक्ष राजेन्द्र महतोलगायत नेता भेटेर भट्टराईले संविधान संशोधनमा सहमति जुटाउँदै सहकार्य गर्न आग्रह गरेका हुन्। मधेसी मोर्चा नेताहरूले भने आफ्नो दलभित्र परामर्श गरेर जवाफ दिने बताएका छन्।संविधान संशोधन प्रस्ताव अपनत्वसहित पारित गरेर मात्रै परिवर्तनको रक्षा हुन्छ, नत्र ध्रुवीकरणले उपलब्धि गुम्ने खतरा देखियो भनें, भट्टराईले बैठकपछि कान्तिपुरसँग भने, उहाँहरू सकारात्मक हुनुहुन्छ। सहकार्य गर्नेबारे आफ्नो पार्टीमा छलफल गरी फेरि माघ ६ गते बस्ने निर्णय भएको छ। स्रोतका अनुसार आइतबार मोर्चा नेता र भट्टराईले संयुक्त वक्तव्य जारी गर्ने तयारी भए पनि पहिले आन्तरिक छलफल गर्ने भनी तमलोपा अध्यक्ष महन्थ ठाकुर र सद्भावना अध्यक्ष महतोले भनेपछि ६ गतेलाई रोकिएको हो। संघीय समाजवादी फोरम अध्यक्ष यादवले मिल्ने मुद्दामा सहकार्य गर्नेबारे बैठकमा कुरा भएको बताए। आज समसामयिक परिस्थितिको समीक्षा गर्यौं, बाँकी ६ गते नै कुरा हुन्छ, यादवले भने, हामीबीच मिल्ने कतिपय इस्यु छन्, त्यसबारे सहकार्य गर्न सकिन्छ, त्यस्तो सहकार्य अरूसित पनि गर्ने हो। बैठकमा सहभागी अर्का नेताका अनुसार संविधान संशोधन विधेयक पारित गर्न दुवै पक्षले वातावरण बनाउने समझदारी भएको छ। मोर्चा पक्षले भट्टराईलाई संघीय गठबन्धनबाट अघि सारिएको २६ सूत्रीय मागपत्रमै सहमति गर्न आग्रह गरे पनि उनले परिमार्जन गर्नुपर्ने अडान राखेका थिए। भट्टराईले गठबन्धनको नाम र स्वरूप पनि बदल्न मोर्चा नेतालाई सुझाएका थिए।स्रोतका अनुसार भट्टराई मोर्चा र गठबन्धनलाई नयाँ ढंगले अगुवाइ गर्ने सोचमा छन्। मोर्चाका तर्फबाट तमलोपा अध्यक्ष ठाकुरले मागपत्र र गठबन्धनको स्वरूपबारे पार्टीभित्र छलफल गर्नुपर्ने बताएपछि बैठक फेरि बस्ने गरी सकिएको थियो। सद्भावना अध्यक्ष राजेन्द्र महतो र तमलोपा उपाध्यक्ष वृषेशचन्द्र लालले मोर्चाबन्दी गरे पनि कतिन्जेल टिक्छ भन्ने प्रत्याभूति पहिल्यै चाहिने विचार राखेका थिए। तमसपा अध्यक्ष महेन्द्र यादवले भट्टराईले संविधानमा हस्ताक्षर गरेकाले विश्वासको संकट पैदा भएको बताएपछि उनले आफूले पहिल्यै कमजोरी औंल्याएको र फरक मत राखेको सन्दर्भ नबिर्सन आग्रह गरेका थिए। बैठकमा लिम्बुवान पार्टी अध्यक्ष कुमार लिङदेनलगायत नेता पनि सहभागी थिए। नयाँ शक्तिबाट भट्टराईसहित देवेन्द्र पौडेल, करिश्मा मानन्धर सहभागी थिए। बैठकमा सहभागी सद्भावना पार्टी महासचिव मनीषकुमार सुमनले सैद्धान्तिक विषयमा छलफल बढी केन्द्रित भएको जानकारी दिए। गत वर्ष माओवादीबाटै छुटेर नयाँ शक्ति पार्टी खोलेका भट्टराईले पछिल्लो समय मधेसी, जनजाति घटकसित ध्रुवीकरणको प्रयास गरिरहेका छन्।"
सुन तस्करीमा दिल्लीकाठमाडौं कनेक्सन,"त्यसो त दुबई हुँदै नेपाल भित्रिने ठूलो परिणामको अवैध सुन नेपाली बजारमा मात्रै खपत नहुने र त्यो भारतीय बजारसम्म सजिलै पुग्ने जानकारहरूको भनाइ छ। ब्युरोका अनुसन्धान अधिकारीहरू पनि यसलाई स्विकार्छन्। एक अनुसन्धान अधिकारीले भने, पाँच सय र एक हजारका भारतीय नोट प्रतिबन्धित भएपछि अवैध आर्जनको रकम सुनमा लगानी गरेर सुरक्षित गर्ने प्रवृत्ति भारतमा बढेको छ। त्यसको असर नेपालमा ठूलो परिमाणमा अवैध सुन भित्रिने तथ्यले पनि पुष्टि गर्छ। इन्दिरा गान्धी विमानस्थलको डाइरेक्टोरेट अफ रेभेन्यु इन्टेलिजेन्सले सुराकीका आधारमा त्यतिका धेरै अवैध विदेशी मुद्रा बरामद गरेको थियो। रकम लिएर दुबई जान एकले जेट एअरवेजको टिकट काटेका थिए भने रकम विमानस्थल पुर्याउन आउने यात्रु भने रकम जिम्मा लगाएर एअर इन्डियामार्फत भुवनेश्वर जाँदै थिए। टाइम्स अफ इन्डियाको अनलाइन संस्करणमा डाइरेक्टोरेट अफ रेभिन्यु इन्टेलिजेन्सका अतिरिक्त कार्यकारी निर्देशक एमके सिंहले दुबईबाट सुन किन्नकै लागि कुनै व्यापारीले त्यतिका रकम अवैध रूपमा पठाउन आँटेको बताएका छन्। उनले भनेका छन्, सुन तस्करीको र्याकेट नै सक्रिय छ। कुनै पनि अनुसन्धानमा हामीले यसको कनेक्सन त पत्ता लगाउन सकेका छैनौं तर के निश्चित छ भने अवैध विदेशी मुद्रा विदेश पठाउनुको अर्थ सुनको तस्करी नै हो। मुम्बई र दिल्लीभन्दा कमजोर सुरक्षा व्यवस्था रहेको हैदरावादको विमानस्थलबाट तस्करहरूले बारम्बार अवैध विदेशी मुद्रा दुबई पठाएको देखिन्छ। पछिल्लो घटनामा भने उनीहरूले इन्दिरा गान्धी विमानस्थललबाटै पठाउने आँट गरेका हुन्। केन्द्रीय अनुसन्धान ब्युरोका डीआईजी नवराज सिलवाल भारतीय विमानस्थलबाट रकम पठाउन आँटेको बारे आफूले धेरथोर थाहा पाएको बताउँछन्। अनुसन्धानको निष्कर्ष नआइन्जेल दुबई पठाउन आँटिएको उक्त अवैध विदेशी मुद्रा र नेपाल भित्रिएको सुनको कनेक्सनबारे बोल्नु हतार हुन्छ, उनले भने।"
सरकारले संविधान उल्लंघन गर्यो,"काठमाडौं संसद्को सामाजिक न्याय तथा मानव अधिकार समितिले २०६४ सालदेखि सरकारले संसद्मा पेस नगरेको मानव अधिकार आयोगको वार्षिक प्रतिवेदन यथाशीघ्र प्रस्तुत गर्न निर्देशन दिएको छ। समितिले यसअघि पनि निर्देशन दिएकोमा सरकारले अबज्ञा गरेपछि समितिका सभापति सुशीलकुमार श्रेष्ठको नेतृत्वमा आइतबार आयोगको कार्यालय हरिहरभवन पुगेको करिब दुई दर्जन सांसदको टोलीले सरकारले संसद्मा आयोगको प्रतिवेदन पेस गर्नुपर्ने बताएका हुन्। देशको संविधान उल्लंघन भएको छ, त्यसलाई सरकारले सच्याउनुपर्छ, सभापति श्रेष्ठले भने। आयोगले हरेक वर्ष वार्षिक प्रतिवेदन राष्ट्रपतिसमक्ष पेस गर्दै आइरहेको छ। मानव अधिकारसम्बन्धी उक्त संवेदनशील प्रतिवेदन राष्ट्रपतिलाई बुझाएपछि प्रधानमन्त्रीसमक्ष पुग्छ। तर सरकारले प्रतिवेदन संसद्मा पेस गर्दैन, जुन कारणले छलफल हुनै पाउँदैन। छलफलबाट निस्केको निष्कर्षका आधारमा मानव अधिकारसम्बन्धी भावी नीति तय र गल्ती सच्याउने कार्यनीति तय हुनुपर्ने हो। आयोगले वार्षिक रूपमा राष्ट्रपतिसमक्ष प्रतिवेदन बुझाउँछ। तर त्यो त्यत्तिकै थन्किएर बस्छ, आयोगका अध्यक्ष अनुपराज शर्माले संसदीय समितिलाई आफ्नो कार्यालयमा स्वागत गर्दै गुनासो गरेका थिए। सरकारका तर्फबाट पहिले अन्तरिम संविधान र अहिलेको नेपालको संविधानमा उल्लेख भएबमोजिम मानव अधिकारसम्बन्धी प्रतिवेदन पेस हुनुपर्छ। संसद्मा समितिको तर्फबाट मानव अधिकारसम्बन्धी प्रतिवेदनमाथि छलफल गर्न म कुरा उठाउँछु, सभापति श्रेष्ठले भने। संविधानको धारा २९४ मा संवैधानिक निकायको वार्षिक प्रतिवेदन राष्ट्रपतिसमक्ष पेस गर्ने र राष्ट्रपतिले प्रधानमन्त्रीमार्फत उक्त प्रतिवेदनलाई संघीय संसद्समक्ष पेस गर्न लगाउने भनिएको छ। यसअघिको अन्तरिम संविधान २०६३ को धारा १३३ मा पनि उक्त व्यवस्था थियो। सरकार आफैंले संविधानलाई कार्यान्वयन नगरेपछि हामीले व्यवस्थापिका संसद्को नियमावली २०६३ लाई टेकेर प्रतिवेदनलाई संसद्मा छलफलका लागि आवाज उठाउन लागेका हौं, उनले भने, नियमावलीले समितिलाई आयोगको प्रतिवेदनमाथि छलफल गर्ने कार्यक्षेत्र तोकेको छ।"
कूटनीतिक अधिकारीलाई निम्तो,परराष्ट्र सचिवसमेत रहिसकेका डा भट्टराईले राजदूत तथा विदेशीले नेपाली संस्कृति र परम्परा बुझ्ने अवसर पनि भएकाले परराष्ट्र मन्त्रालय यसमा दु:खी हुनुपर्ने अवस्था नरहेको दाबी गरे। राष्ट्रपति कार्यालयका धिकारीहरूका अनुसार कूटनीतिक नियोगका प्रमुख तथा अधिकारीहरूलाई अन्य पाहुनालाई झैं १२ देखि २ बजेको समय छुट्याइएको छ। त्यही समयमा अधिकांश कूटनीतिज्ञ विवाह समारोहमा सरिक हुनेछन्। निशाकुसुमको पूर्वराष्ट्रपति रामवरण यादवकी भतिजी किरण यादवका छोरा अभिषेकसँग विवाह हुन लागेको हो।
अन्तरिम आदेश अस्वीकार,काठमाडौं सर्वोच्च अदालतले सरकार र डा गोविन्द केसीबीच भएको सम्झौता तत्कालका लागि रोक्न आदेश जारी गर्नु नपर्ने निर्णय गरेको छ। सम्झौता कार्यान्वयन नगर्न माग राखी झापाको बीएन्डसी मेडिकल कलेजले दायर गरेको रिटमा सर्वोच्चले अन्तरिम आदेश अस्वीकार गरेको हो। तीन दिनदेखिको सुनुवाइपछि न्यायाधीशद्वय अनिलकुमार सिन्हा र सपना प्रधान मल्लको संयुक्त इजलासले अन्तरिम आदेश जारी गर्नु नपर्ने निर्णय सुनाएको हो। आदेशसँगै सरकारलाई डा केसीसँगको सम्झौता कार्यान्वयनको बाटो खुलेको छ।संसद्मा विचाराधीन चिकित्सा शिक्षा विधेयक पारित नभएसम्म कुनै पनि नयाँ मेडिकल कलेजलाई सम्बन्धन दिन नहुने माग राखी डा केसी अनशन बसेका थिए। उनको माग सम्बोधनका क्रममा सरकारले विधेयक पारित नभएसम्म सम्बन्धन प्रक्रिया अघि नबढाउने सम्झौता गरेको थियो। सम्झौताका कारण आफ्नो लगानी जोखिममा परेको र संविधानले दिएको हक कुण्ठित भएको भन्दै बीएन्डसी मेडिकल कलेजका सञ्चालक दुर्गाप्रसाद प्रसाईं सर्वोच्च अदालत पुगेका थिए। उनले प्रधानमन्त्री तथा मन्त्रिपरिषद् कार्यालयसहित ९ सरकारी निकायलाई विपक्षी बनाएका थिए।
कार्की भारत लागे,"काठमाडौं सर्वोच्च अदालतबाट अख्तियारको प्रमुख आयुक्तमा अयोग्य ठहरिएका लोकमानसिंह कार्की आइतबार भारत लागेका छन्। स्वास्थ्य उपचारका लागि भन्दै उनी नेपाल एयरलाइन्सबाट पत्नी सुनिताका साथमा दिल्ली लागेको र त्यसपछि क्यानडा जाने योजना बनाएको उनको पारिवारिक स्रोतले जानकारी दिएको छ। शुक्रबार नै कार्कीका जेठी छोरी आध्याश्री, ज्वाइँ शुभासिस थपलिया र छोरा अभ्युदयमानसिंह क्यानडा लागेका छन्। अख्तियार प्रशासनले आइतबार नै कार्कीको सुरक्षामा खटिएका ३२ जना प्रहरीलाई फिर्ता गरेको छ। कार्कीका साथमा प्रहरी हवल्दार राजेन्द्र चौधरी भने दिल्ली गएका छन्। कार्कीले विज्ञ नियुक्त गरेका पूर्वडीएसपी गोवद्र्धन श्रेष्ठ पनि उनीसँगै दिल्ली गएका छन्।"
भारतीय सेनाध्यक्ष रावतलाई आमन्त्रण,काठमाडौं भारतका नवनियुक्त सेनाध्यक्ष विपीन रावतलाई नेपाल भ्रमणमा आमन्त्रण गरिने भएको छ। गत महिना सेनाध्यक्षको जिम्मेवारी सम्हालेका रावतलाई नेपाल भ्रमणको निमन्त्रणा गर्न नेपाली सेनाले रक्षा मन्त्रालयमार्फत पठाएको प्रस्तावलाई बुधबारको मन्त्रिपरिषद् बैठकले स्वीकृति दिएको रक्षा मन्त्रालयले जनाएको छ।
सरकार विदेशी शक्तिबाट प्रभावित छैन : परराष्ट्रमन्त्री,"न्युयोर्क परराष्ट्रमन्त्री प्रकाशशरण महतले पुष्पकमल दाहाल नेतृत्वको सरकार कुनै खाले विदेशी शक्तिबाट प्रभावित नरहेको दाबी गरेका छन्। न हामी चीनतिर झुकेका छौं, न त भारततिर नै, हामी नेपालतिर झुकेका छौं, टेक्सासको डालासमा गैरआवासीय नेपाली संघ (एनआरएनए), अमेरिकाको पाँचौं साधारण सभामा शनिबार महतले भने, हामी राष्ट्रवादी हौं, फलानोले सबै गर्यो, तिलानोले सबै गर्यो भनेर मात्र राष्ट्र बलियो हँुदैन।"
जरिवाना छुटविरुद्ध रिट,काठमाडौं चार वर्ष कैद बसे भ्रष्टाचार र ठगीजस्ता फौजदारी अभियोगमा जरिवाना नबुझाए पनि छुट हुने प्रावधानविरुद्ध सर्वोच्च अदालतमा रिट दायर भएको छ। ठगी वा भ्रष्टाचार मुद्दाको बिगो र जरिवाना ठहर हुने मुद्दामा कैद सजायबाहेक आरोपितले ४ वर्ष कैद बसे सबै दायित्वबाट छुट पाउँछन्। अधिवक्ताद्वय स्वागत नेपाल र टीकाप्रसाद शर्मा तथा नख्खु कारागारमा रहेका कैदी विष्णुबहादुर क्षत्रीले रिट दायर गरेका हुन्।
भूकम्पपीडितले सोधे दोस्रो किस्ता कहिले पाउँछौं,"फुलासी (रामेछाप) पहिलो किस्ता अनुदान पाएपछि धमाधम घर बनाउन थालेका भूकम्पपीडित दोस्रो किस्ता नपाउँदा अन्योलमा परेका छन्। मैले घर सकेको दुई महिना भयो, फुलासीका माधव सयपत्रीले भने, दोस्रो किस्ता पाइएन। उनीजस्ता फुलासीमा घरको काम सक्ने धेरै छन्। जतिले घर सकेका छन्। तिनले गाविस सचिव र पुनर्निर्माणमा खटिएका प्राविधिकलाई दिनहँु दोस्रो किस्ता कहिले आउँछ? भनेर हैरान बनाएका छन्। दोस्रो किस्ताको रकम नआएकाले गाविसमा जानै गाह्रो भएको गेलु गाविसमा कार्यरत इन्जिनियर नरेन्द्र कटवालले बताए। सरकारले चाँडो पैसा नपठाए जवाफ दिन पनि नसकिने अवस्था छ, उनले भने। गेलुमा दोस्रो किस्ताको दाबी गर्ने पीडित ८० भन्दा बढी छन्। कतिपयले प्राविधिकलाई खवरै नगरी आफ्नै तरिकाले घर बनाएका छन्। उनीहरूले समेत दोस्रो किस्ता माग्न थालेका छन्। तिनलाई प्राविधिक सिफारिस नहुने कटवालले बताए। सरकारले पहिलो किस्ताको रकमबाट झ्याल राख्ने ठाउँसम्मको काम सकेका पीडितलाई दोस्रो किस्ता दिने भनेर सम्झौता गरेको थियो। सम्झौताको दफा पढेका पीडितले त्यही पैसा पाइएला र कर्मीको ज्याला तिरौंला भन्ने सोचेका थिए। काम सकियो ज्याला तिर्ने पैसा छैन, दोरम्बा २ की ज्ञानी तामाङले भनिन्, कहिले आउने होला हाम्रो त्यो पैसा?।प्राधिकरणले हालसम्म जिल्लामा दोस्रो किस्ताको रकम उपलब्ध गराएको छैन। केही दिनअघि मात्र प्राविधिक निरीक्षणका लागि कार्य विधि पठाएको थियो। उक्त कार्यविधिबमोजिम प्राविधिकले हरेक पीडितको घरको निरीक्षण बेग्लाबेग्लै प्रतिवेदन संकलन गरिरहेका छन्। तर निरीक्षणमा देखिएका कुराहरू लेख्ने फारामसमेत प्राधिकरणले जिल्लामा पठाइसकेको छैन। केही दिनअघि उत्तरी गाविस बाम्तीमा सञ्चालन भइरहेको पुनर्निर्माणको काम अनुगमनमा पुगेका प्रमुख जिल्ला अधिकारी प्रकाशचन्द्र अधिकारीलाई पनि पीडितले दोस्रो किस्ता नपाएकाले कामदारको पैसा दिन नपाएको गुनासो गरेका थिए। सरकारले दिन्छु भनेको थियो र काम लगाइयो तर अहिलेसम्म अत्तोपत्तो छैन, स्थानीय दोर्जी शेर्पाले भने। रामेछापमा झण्डै ४४ हजार घर निर्माण गर्नुपर्नेछ। सहरी विकास तथा भवन निर्माण डिभिजन कार्यालयका डिभिजन प्रमुख अमरबहादुर थापाले ती मध्ये हालसम्म करिब १ हजार ५ सयको हाराहारीमा घर निर्माण भइरहेको तथ्यांक उपलब्ध भएको बताए। तीमध्ये अधिकांश दोस्रो किस्ता पाउन योग्य छन्। धेरै गाविसमा निर्माणका लागि प्राविधिकले साइड देखाइदिएको, केहीले जग्गा सम्याउने र जग खन्ने काम थालेकाले अबको केही समयमा उक्त संख्यामा धेरै वृद्धि हुने उनले वताए। दोस्रो किस्ताको रकमका बारेमा आयोजनालाई समेत धेरैतिरबाट सोधखोज भइरहेको छ, उनले भने, आयोजना कार्यालय दोस्रो किस्ता दिने निकाय नभई खाली पुनर्निर्माण हुने घरको प्राविधिक निरीक्षण गरी त्यसको प्रतिवेदन दिने निकाय मात्र हो। सरकारले गाविस र जिविसमार्फत पीडितलाई पुनर्निर्माणका लागि रकम उपलध गराउने नीति लिएको छ।"
पुनर्निर्माणमा काठ अभाव,"गोरखा भूकम्पपीडितलाई घर पुनर्निर्माण गर्न काठको अभाव हुन थालेको छ। झ्याल, ढोका बनाउन काठ नहुँदा कतिपय ठाउँमा काम रोकिएको छ। वन कार्यालयले जिल्लाभित्र काठ अपर्याप्त भएकाले भूकम्पपीडितलाई मागअनुरूप दिन नसकिएको जनाएको छ।देउरालीस्थित बाहुन बेल सामुदायिक वनका उपभोक्ताले तीन सय क्युफिट काठ आवश्यक रहेको भन्दै समितिमा निवेदन दिए। जिल्ला वन कार्यालयले एक सय क्युफिट काठ काट्न मात्रै अनुमति दिएको छ। कार्यालयले स्वीकृति दिएको काठ घर बनाउन अपुग हुने बाहुन बेल सामुदायिक वनका अध्यक्ष किशोर सेढार्इंले बताए। काठ माग्दै दिएका निवेदनको चाङ छ, उनले भने, काठ भने निकै थोरै मात्र छ। बारपाकका रागर र धार्चे सामुदायिक वनले काठ काट्न वन कार्यालयबाट स्वीकृति लिएका छन्। दुई हजार चार सय छ क्युफिट काठ काट्ने अनुमति पाएका हुन्। उक्त काठ सबै पीडितको घर बनाउन अपुग हुने उनीहरूको गुनासो छ। बारपाकमा घरहरू पुनर्निर्माण गर्न करिब एक लाख २० हजार क्युफिट काठ आवश्यक हुन्छ। काठ नहुँदा फलामका डन्डी हालेर घर बनाउन थालेका छन्, स्थानीय धनबहादुर गुरुङले भने। मिरकोटको मालुंगे सामुदायिक वनले पाँच हजार चार सय क्युफिट काठ काट्न माग गरे पनि वन कार्यालयले एक हजार सात सय सिएफ्टी मात्रै काट्न अनुमति दिएको छ। घरको डीपीसी सकिएर झ्यालढोका राख्ने बेला भयो, काठ छैन, स्थानीय गोविन्द नेपालीले भने। सरदर एउटा घर बनाउन एक सय सिएफ्टी काठ आवश्यक पर्ने जिल्ला वन कार्यालयले जनाएको छ। पाँच वर्षभित्र पुनर्निर्माण सक्ने लक्ष्य लिएकाले वार्षिक साढे चार लाख क्युफिट काठ अभाव हुने जिल्ला वन अधिकृत जीवनाथ पौडेलले बताए। काठको माग अत्यधिक छ। तर, जिल्लाभित्र उपलब्धता निकै कम छ, उनले भने, भूकम्पपीडितको आवश्यकताअनुसार पुग्दैन। जिल्लामा चार सय ७४ सामुदायिक वन रहेकामा वार्षिक डेढ सय क्युफिट काठ मात्रै काट्न सकिने कार्ययोजना छ। सबै सामुदायिक वनमा काट्ने खालका काठ छैनन्, केही केहीमा मात्रै छन््, उनले भने। पुनर्निर्माणका लागि ७० लाख क्युफिट काठ आवश्यक पर्ने अनुमान गरिएको छ। ७० लाखमध्ये पुनर्निर्माण गर्न ५० प्रतिशत पुरानो काठ प्रयोग हुनेछ। ३५ लाख सिएफ्टी नयाँ काठ काट्नुपर्ने उनले बताए। पाँच वर्षमा प्रतिवर्ष सात लाख सिएफ्टीको दरले काठ चाहिन्छ, उनले भने, जिल्लाभित्रका वनबाट साढे दुई लाख सिएफ्टी काठ मात्रै कटान गर्न सकिन्छ। पुनर्निर्माणको पाँच वर्षमा हरेक वर्ष चार लाखभन्दा बढी क्युफिट काठ अभाव हुने उनले बताए। पीडितले अझै चाँडो घर बनाउन चाहे काठ अभाव झनै चुलिने वन अधिकृतहरूको भनाइ छ। सामुदायिक वनले वार्षिक कार्ययोजना पेस गरेपछि मात्रै वन कार्यालयले काठ कटान गर्ने आदेश दिने नियम छ। वनमा काठ हुने रूख नै कम भएका कारण मागअनुसार कटान आदेश दिन नसकिएको उनले बताए। सामुदायिक वनले उपभोक्ताहरूलाई प्रतिसिएफ्टी २० देखि चार सय रूपैयाँसम्म काठ बिक्री गर्ने गरेका छन्। काठ अभाव भएकाले अन्य जिल्लाहरूबाट ल्याउनुको विकल्प नभएको कार्यालयले जनाएको छ। बाहिरबाट ल्याएका काठ भूकम्पपीडितका लागि बिक्री गर्न पालुङटार, सदरमुकाम र आरूघाटमा डिपो स्थापना गर्ने निर्णय जिल्ला आपूर्ति समितिले गरेको छ।"
बिहान उठ्दा भारतमा परिएछ,"पहिले नेपालको सिमाना मेची खोलासम्म थियो, उनले भने, थाहै नदिई पिल्लर गाडेर भारतले जमिन अतिक्रमण गरेको हो। भारतले जमिन कब्जा गरेको कुरा स्थानीयले तत्कालीन प्रशासनलाई जानकारी गराए पनि चासो नदिएको उप्रेतीको भनाइ छ। भारतले केही वर्षपहिले यो क्षेत्रमा बाटो निर्माण गरिदिएको थियो। विद्यालय निर्माणको योजनाचाहिँ सफल हुन पाएन। नेपाली जमिनमा मिड डे मिल सहितको बाल विद्यालय बनाउने उसको योजना थियो। चुनावका बेला भारतीय नेताहरू भोट माग्न पनि आउँछन् यहाँ। कतिपयले लामो समयदेखि भारतीय नेतालाई सुटुक्क भोट हालेर जिताएका पनि छन्। हाल बसिरहेको घरजमिनको कर भारततिरै तिरिरहेका छन्। हामी दुवैतिर भोट दिन्छौं, सुब्बाले बाध्यता सुनाए, नागरिकताले हामी नेपाली हौं, जमिनले भारतीय बनाएको छ। २०२९ सालतिर भेषबहादुर आयोगले यहाँका बासिन्दालाई अस्थायी धनीपुर्जा उपलब्ध गराएको थियो। यो क्षेत्र भारततिर गाभिएपछि धनीपुर्जा स्थायी हुनै नपाएको स्थानीयको गुनासो छ। चालीसपचास वर्षदेखि बस्दै आएका छौंै, इन्द्रवती चौधरीले भनिन्, स्थायी बसोबासको धनीपुर्जा पाएकै छैनौं। भारतीय अर्धसैनिक बल बेलाबेला आउँछ। पिलर अनुगमन गरेर फर्किन्छ। विगतमा हतियार बोकेरै आउँथे भारतीय सुरक्षाकर्मी। स्थानीयलाई धाकधम्की दिन्थे। अहिलेचाहिँ पहिलेजस्तो गर्दैनन्, इन्द्रवतीले भनिन्, आउँछन्, पिलर हेरेर फर्कन्छन्। नेपालभारत सीमाबारे जानकार प्राध्यापक चिन्तामणि दाहालका अनुसार भारतले करिब तीन सय मिटर जमिन मिचेर पिलर गाडेको देखिन्छ। दुवैतिर बराबर दूरी हुने गरी पिल्लर गाड्नुपर्ने अन्तर्राष्ट्रिय मापदण्ड रहे पनि भारतले नेपालतिरबाट मात्रै नापेर सीमा पिल्लर गाडेको दाहालले बताए। उताबाट पनि नापेर ल्याउँदा पिल्लर सर्न सक्छ, दाहाल भन्छन्। उनका अनुसार झापाइलामको सीमावर्ती क्षेत्र तिरिङदेखि पाठामारीसम्म करिब ३४ हजार बिघा जमिन भारतले अतिक्रमण गरेको देखिन आउँछ। यहाँको समस्या बुझ्न राजनीतिक दलका नेता तथा संसदीय टोली पटकपटक आए। तर, पीडित परिवारले राहत पाएनन्। विभिन्न पार्टीका नेता र सांसद आए, समस्या सुने, गए, स्थानीय अमृत लिम्बूले भने, हाम्रो समस्या ज्युँकात्युँ छ।"
२० वर्षमै बन्ध्याकरण,"उमेर नपुग्दै बिहे गर्ने र सन्तान जन्माउने परिवारमा शारीरिक, मानसिक र आर्थिक समस्या बढी देखिने गरेको छ। त्यस्तै पाठेघर खस्ने, रगतको कमी हुने, उमेर नढल्किँदै बूढो देखिने, कमजोरीलगायत समस्या पनि निम्तिन्छन्। त्यस्ता महिलाबाट जन्मेका बालबालिकामा कुपोषण, रक्तअल्पतालगायत कारणले शारीरिक र मानसिक विकास प्रभावित हुने स्वास्थ्य कार्यालय प्रमुख डा गुणराज अवस्थीले बताए। बिहे गर्ने उमेर पुग्दा २३ सन्तान जन्माइसकेका हुन्छन्, उनले भने, आमा र सन्तानको स्वास्थ्यसँगै यसले परिवार हुँदै समाजमै असर परेको हुन्छ। जिल्लामा झन्डै ६० प्रतिशतसम्म बालविवाह हुने गरेको एक सर्वेक्षणले देखाएको छ। ५९ दशमलव ४ प्रतिशत महिलाको १७ वर्ष नपुग्दै बिहे र १९ वर्षमै आमा बन्ने गरेको संयुक्त राष्ट्रसंघ जनसंख्या कोषका जिल्ला अधिकृत गणेश शाहीले बताए। जिल्लालाई २०७५ सम्म बालविवाहमुक्त घोषणा गर्ने लक्ष्य राखिएको छ।"
गुठी जग्गा दर्ताले उठिबासको चिन्ता,"श्रेस्ता कायम हुनु अगावै मृत्यु भएको व्यक्तिको नाममा समेत बुट्यान जग्गा नामसारी भएको पाइएको छ, अध्यक्ष बरालले भने। ९० वर्षीय कर्णबहादुर थापाका अनुसार बसाइँसराइ गरेर आएका बेला मालपोतको श्रेस्तामा बुट्यान उल्लेख भएको जग्गामा बसोबास थालेको थिएँ। उनले भने, नापी आउँला र दर्ता गराउँला भनेर ढुक्क थियौँ। तर, अचानक केही व्यक्ति आएर जग्गा खाली गर्न भनेपछि झस्कियौँ। निर्णय बदरका लागि जिल्ला अदालतमा ०५६ जेठ १९ मा मुद्दा दर्ता गराए पनि हालसम्म फैसला हुन् सकेको छैन। ०५९ मा अदालतले स्थानीयसँग १८ हजार रुपैयाँ धरौटी लिएर नाप नक्सा र सर्जमिनसमेत गराइसकेको छ। ०५४ मा भूमाफियाले डर धम्की दिएर ५२ घरपरिवारलाई जग्गा खाली गर्न उर्दी जारी गरेपछि मुद्दा हालेका थियौँ, ८१ वर्षीय तोयानाथ घिमिरे भन्छन्, राज्यसँग २ दशकदेखि आफ्नो बसोबास सुरक्षाका लागि निवेदन गर्दा सुनुवाइ भएन। मालपोत तिर्न र बसोबास व्यवस्थित गराइदिन सरोकारवाला निकायलाई गत पुसमा ज्ञापन पत्र समेत बुझएका छन्। गाविस सचिवले समेत निजी दर्ता भएको कित्ता ०२२ को नापीमा ऐलानी रहेको र ०२३ देखि मानिस बसोबास गरिरहेको स्थलगत सर्जमिन मुचुल्का सिफारिस गरेका छन्।"
खोटाङ लोडसेडिङ मुक्त,खोटाङ मेवा खोला जलविद्युत् आयोजनाबाट विद्युत् उत्पादन सुरु भएको छ। साप्सुकालिका पावर कम्पनीले उत्पादन गरेको ९ सय ९६ किलोवाट क्षमताको आयोजनाको शुक्रबार राप्रपा अध्यक्ष कमल थापाले उद्घाटन गरे। आयोजना प्रबन्ध निर्देशक अर्जुन राईका अनुसार सानिमा र बैंक अफ काठमाडौं लगायत अन्यको गरी २२ करोडमा बनेको हो। नेपाल विद्युत् प्राधिकरणका दिक्तेल वितरण केन्द्र प्रमुख पुरुषोत्तम रेग्मीले ट्रान्सफर्मर आएपछि जिल्ला लोडसेडिङ मुक्त हुने बताए। केन्द्रीय प्रसारण लाइनले ४६ गाविसको ११ हजार ५ सय घरधुरीलाई विद्युत् पुगेको छ। अब थप १५ सय घरधुरीलाई विद्युत् वितरण गरिनेछ ।
सरकार फेरबदल हुँदैन,"मोरङ सूचना तथा सञ्चारमन्त्री राम कार्कीले सरकार फेरबदल तत्काल नहुने बताएका छन्। उनले एमालेलाई सरकारमा ल्याउने गरी छलफल भइरहेको भनाई राखे । कसैलाई आहत नहुने गरी राजनीतिक दलहरूबीच गहन छलफल भएपछि मात्रै निर्वाचनको मिति घोषणा हुन्छ, उनले भने । मन्त्रि कार्कीले संशोधन विधेयकले निर्वाचनमा जाने र बिक्ने मुद्दा सबै पार्टीलाई प्रदान गरेकाले विधेयक पारित नहुनेमा आशंका नगर्न सबैलाई आग्रह गरे।"
दुर्घटनामा मृत्यु,विराटनगर झापाको शिवसतासी नगरपालिका ९ मा भएको मोटरसाइकल दुर्घटनामा एक जनाको मृत्यु भएको छ। मे७प ७०६७ नम्बर मोटरसाइकल अनियन्त्रित भई दुर्घटना हुँदा स्थानीय २८ वर्षीय अमृत लामगालीको शनिबार राति मृत्यु भएको प्रहरीले जनायो।
कालोपोथी अब्बल,"धरान मीनबहादुर भाम निर्देशित कालोपोथी ले फेरि अर्को अवार्ड पाएको छ।धरानमा आइतबार साँझ सम्पन्न अन्तर्राष्ट्रिय चलचित्र महोत्सवमा अन्तर्राष्ट्रिय प्रतिस्पर्धातर्फ कालोपोथी ले १ हजार डलरसहित गौतम बुद्ध अवार्ड प्राप्त गरेको हो। स्वदेश र विदेशका अन्तर्राष्ट्रिय महोत्सवमा दर्जन अवार्ड जितिसकेको कालोपोथी दसवर्षे जनयुद्ध र त्यस बेलाको समाजको सेरोफेरोमा केन्द्रित छ। बिरामी भएका कारण पुरस्कार समारोहमा मीनबहादुर उपस्थित हुन नसकेपछि सोही चलचित्रका प्रोडयुसर अनुप थापाले ट्रफी, चेक र प्रमाणपत्र ग्रहण गरे।रसियाका ऐना मेरेडोभा निर्देशित ब्लाङ पेज ले ५ सय डलरको माउन्ट एभरेस्ट अवार्ड र भारतकी एकता कलेक्टिभ निर्देशित जादुयी मछली ले ३ सय डलरको रारा अवार्ड हात पारे।राष्ट्रियतर्फ नेपाली पानोरमा फिचर फिक्सनमा दिनेश पाल्पालीको बालकृष्ण सम ले ५० हजार राशिको सिरिजंगा अवार्ड, उत्कृष्ट वृत्तचित्र नेपाली पानोरमामा सचिन घिमिरे र गौरव केसी निर्देशित म अलप हुन चाहन्छु ले ३० हजार राशिको रामप्रसाद राई अवार्ड तथा सेनाङ ग्याम्जो तामाङ निर्देशित झालो ले २० हजार रुपैयाँको चतुरमान राजवंशी अवार्ड पाए।यसअघि चलचित्र प्रदर्शनीसँगै महोत्सवको अर्को हलमा थिएटर एन्ड एक्टिङ कार्यशाला गरिएको थियो। कार्यशालामा फ्रान्सका चलचित्र प्राध्यापक डा ड्रागन मिलिनकोभिकले चलचित्रमा आफ्नो ५० वर्षे अनुभव साझा गरेका थिए। नाटकमा अभिनय गरे जस्तो मात्र गर्ने, तर चलचित्रमा जीवन बाँच्नुपर्ने उल्लेख गर्दै उनले भनेका थिए, चलचित्र आफैंमा जीवन हो। क्यामेरामा आफ्नो अनुहार देखाउन सोख भएका कलाकारले आफूले पाएको भूमिकालाई न्याय गर्नु सक्नुपर्छ।नेपालमा चलचित्र बनाउन राम्रा निर्देशकहरू रहेको भन्दै उनले थपे, यथार्थवादी सामाजिक चलचित्र बनाउन नयाँ पुस्तालाई प्रेरित गर्नु जरुरी छ। महोत्सवमा सहभागी सबै चलचित्रले कुनै न कुनै महत्त्वपूर्ण सन्देश दिएका छन्। यो राम्रो पक्ष हो। चलचित्र निर्देशकले चलचित्र सम्बन्धी ज्ञानको आतंकले कलाकारलाई त्रस्त बनाउन हुन्न। कलाकारसँग मनोवैज्ञानिक रूपमा समन्वय गर्नुपर्छ।बेइजिङ फिल्म एकेडेमीका निर्देशक समेत रहेका चिनियाँ चलचित्रका गुरु प्राध्यापक सी फीले मौलिकतामा आधारित आर्ट चलचित्रले व्यावसायिक रूपमा सफलता हात पार्न नसके पनि, हलमा नलागे पनि, पैसा नकमाए पनि, यस्ता चलचित्रहरू आमजनको मनमा नयाँ परिवर्तन, ज्ञान र चेतना दिन सक्षम हुने बताए। तर मौलिकतामा आधारित आर्ट फिल्म बनाउन, हेर्न र वास्तविकता सिर्जना गर्नमा नयाँ पुस्ताको ध्यान जान सकेको छैन, उनले भने, अचेल सबैतिर फेन्टासी र व्यावसायिक चलचित्रप्रति आकर्षण बढेको छ। चीनमा पनि मौलिकतामा आधारित सामाजिक चलचित्र कम बनेका छन्। नयाँ पुस्ता आर्ट चलचित्रमा कम देखिएका छन्। सामाजिकसांस्कृतिक जीवन्तता दिने चलचचित्र हराउँदै जानु चिन्ताजनक छ।विजेताहरूलाई सञ्चारमन्त्री राम कार्कीले पुरस्कार तथा प्रमाणपत्र वितरण गरेका थिए।"
भ्यालेन्टाइन योजनामा थिए यम बुद्ध,"निधनको दुई दिनअघिसम्म यम बुद्ध पाँच गीतहरूको एल्बम निकाल्न रेकर्डिङमा व्यस्त थिए। करिब ९५ प्रतिशत रेकर्डिङ सकिइसकेको र जनवरी १५ भित्र एल्बम रिलिज गर्ने सोचमा रहेको उनका एक आफन्तले जनाए।मसँग बारम्बार कुराकानी भइरहन्थ्यो, उनले भने, एल्बम निकालेपछि ती गीतहरू आइटयुन, गुगल प्ले, एप्पल र स्पोटीफाईमा राख्ने योजना यम बुद्धले सुनाएका थिए।यम बुद्धको पार्थिव शरीर ह्यारोस्थित नर्थविक पार्क हस्पिटलमा राखिएको छ। बुधबार पोस्टमार्टम हुने पारिवारिक स्रोतले जानकारी दिएको छ। उनी एक मात्र छोरा भएकाले अन्त्येष्टि नेपालमै गर्ने चाहना उनका बाबुको छ। यतिखेर उनकी आमा र दिदी अस्ट्रेलियामा छन्। बहिनी अमेरिकामा पीएचडी गर्दै छिन्।यम बुद्ध नयाँ एल्बम खतरा समेत छिट्टै बजारमा ल्याउने तयारीमा थिए। उनका मेरो जुत्तामा, साथी, आउँदै छु म, फुटपाथ मेरो घर, यो प्रसंग, दिदी, अन्त्यको सुरुवात, नाच न, आमा लगायत कयौं गीत हिट छन्।"
सम्झनामा विष्णुभक्त र आरपी,"दुवै सष्ट्राहरूको सम्झनालाई अभिलेखीकरण गर्न स्मारिका प्रकाशन गर्न लागेको संस्थानका महाप्रबन्धक राजेश थापाले बताए। कलाकारलाई अप्ठ्यारो परेको अवस्थामा संस्थान काममा लाग्नुपर्छ, उनले भने, दुवै प्रतिष्ठानको सहयोग भएमा उठेका मागहरू सम्बोधन गर्न सकिन्छ। भट्टराईका दुई छोराको पठनपाठन र श्रीमतीको रोजगारीका लागि पनि छलफल भइरहेको उनले जनाए।"
चार जना विजेता,"आयोजक वागेश्वरी संगीतालयले च्याम्पियनसिपका लागि कात्तिक १ गते बुटवलबाट अडिसन सुरु भएको थियो। यसपछि काठमाडौं, पोखरा, दमौली, इटहरी, बिर्तामोड, नारायणगढ, पाल्पा, कपिलवस्तु, बर्दघाट, सुर्खेत धनगढी लगायतमा अडिसन भएको थियो। दुवैतर्फ छानिएका एक सय जनालाई बुटवलमा चारदिने वर्कसपमा राखिएको थियो। त्यसपछि टप ४० को छनोट गरिएको थियो। तीमध्येबाट टप १० छान्दै फाइनल गराइएको थियो।निर्णायकहरूमा थिए टेरेन्स, विजु, हेमन्त गोर्खा, विकास चञ्चल, अदिती खत्री, मुकेश गुरुड जीवन मिश्रा, सुन्दर गुरुङ अनु रजक र दीपक श्रेष्ठ।"
पहिलो प्रहार राजनीतिमाथि,"मोडल पूर्णिमा श्रेष्ठको कलात्मक नृत्य पनि रोचक थियो। मोडल प्रमिला खनालको बेली डान्स आकर्षक थियो। महोत्सवमा नारायणी कला मन्दिर, आस्था कला केन्द्र, फुलमुन डान्स सेन्टरका कलाकारले समेत नृत्य प्रस्तुत गरे। लोकदोहोरी गायक प्रजापति पराजुली, जमुना राना, जीवन परियारले पनि नचाउनेहँसाउने अवसर गुमाएनन्।महोत्सव माघ ५ सम्म चल्नेछ।"
गिनिज बुकमा सुवेदी,"सुवेदीको कीर्तिमानलाई गिनिज बुकले आफ्नो अनलाइन पोर्टलमा राखेपछि चलचित्रकर्मीहरू दंग परेका छन्। यो कुराले नेपाली फिल्म क्षेत्रलाई मात्र नभएर सिंगो नेपाललाई नै गौरवान्वित बनाएको अभिनेता भुवन केसीले बताएका छन्। चलचित्र विकास बोर्डका अध्यक्ष राजकुमार राईले पनि आयोजकलाई बधाई दिएका छन्। अभिनेता राजेश हमालले उद्योग सानो भए पनि प्रतिभावान् व्यक्ति धेरै भएको बताएका छन्। पत्रकार सुवेदीले चाहिँ यो रेकर्डलाई देश, जनता र चलचित्रकर्मीलाई समर्पण गरेका छन्।"
करणसँग थियो मनमुटाव,"करिनाको त्यो डिमान्डका कारण आफू निकै तनावमा परेको उनले बताएका छन्। अन्त्यमा करिनाको सट्टा प्रिटी जिन्टालाई साइन गरिएको थियो। प्रिटीसँग कुरा गर्नुअघि उनले करिनालाई फोन गरेका थिए। तर, करिनाले फोन नउठाएपछि प्रिटीलाई फाइनल गरिएको थियो।झन्डै एक वर्ष करण र करिनाबीच बोलचाल बन्द भएछ। पार्टीमा एकअर्कालाई भेटदा उनीहरू मुख अन्तै फर्काउने गर्थे। करणलाई त्यस्तो व्यवहार अहिले मूर्खतासिवाय केही लाग्दैन रे।न्युयोर्कमा मेरा बुवाको उपचार हुँदै गर्दा करिनाले एक दिन फोन गरिन्, करण थप्छन्, र साह्रै भावुक स्वरमा भनिन्, उनी मलाई माया गर्छिन् र सम्पर्क टुटेकोमा क्षमा चाहन्छिन्। त्यसउप्रान्त आफूहरूको मित्रतामा कुनै समस्या नआएको करणले बताएका छन्।"
फोरजी दिने विषयमा छानबिन हुने,"समितिले बैठकको मिति भने तय गरेको छैन। बैठकमा सांसदहरूले सबै कर असुल नगरी फोरजी सेवा चलाउन दिन नहुने माग राखेका थिए। राज्यले पाउने ठूलो कर कहिले प्राप्त गर्ने हो भन्ने निश्चित छैन, नेपाली कांग्रेसका सांसद रामहरि खतिवडाले भने, सबै कर असुल नगरी फोरजी चलाउन दिनु हुँदैन। एमालेकी सांसद ममता गिरीले पनि सबै कर असुल नगरी थप सेवा चलाउन दिन नहुने बताइन्। सांसदहरूले फोरजीका विषयमा समेत निर्णय हुनुपर्ने बताएपछि बैठकको अध्यक्षता गरिरहेका ज्येष्ठ सदस्य सर्वेन्द्रनाथ शुक्लाले यसको छानबिन गर्ने प्रस्ताव राखेका थिए। शुक्लाको प्रस्तावलाई बैठकले अनुमोदन गर्दै आगामी बैठकमा फोरजीको विषयमा छलफल गर्ने निर्णय गरेको हो।"
दूषित पानी पिउन बाध्य,"जेठदेखि कात्तिकसम्म वर्षाका कारण खोलामा धमिलो पानी आउने गरे पनि त्यही खानुको विकल्प नरहेको स्थानीयले बताए। खोलाको पानी कपडाले छानेर पिउने गरेको उनीहरूको भनाइ छ। बाह्रै महिना खोलाको पानी पिउने गरेकाले स्थानीयमा झाडापखाला, पेट दुख्ने, पत्थरी देखा पर्नेलगायत समस्या रहेको रामसिंह ऐडीले बताए। साउनदेखि असोज महिनासम्म खोला बहाव बढ्ने भएकाले पानी लिन जाने बालबालिका जोखिममा रहन्छन्। गाउँमा खानेपानीसहित सिँचाइको पनि समस्या रहेको ऐडीले बताए। सिँचाइ कुलो बाढीले बगाएपछि करिब २२ रोपनी खेतीयोग्य जग्गा बाँभिँदै गएको छ। खेतीका लागि आकाशको पानीको भर पर्नुपर्ने बाध्यता छ।"
केके हुँदै छ ट्रम्पको शपथग्रहण समारोहमा?,"समारोहमा ट्रम्पसँग पराजित हिलारी क्लिन्टन आफ्ना पति पूर्वराष्ट्रपति बिल क्लिन्टनसहित सहभागी हुनेछिन्। यस्तै, पूर्वराष्ट्रपतिहरू जर्ज डब्लू बुस तथा जिम्मी कार्टर पनि सहभागी हुनेछन्। स्वास्थ्यका कारण पूर्वराष्ट्रपति जर्ज बुस भने सहभागी हुने छैनन्। उदघाटन समारोहको व्यवस्थापनका लागि ३० मिलियन खर्च हुने आकलन गरिएको अधिकारीहरूले बताएका छन्। समारोहमा सयौं मानिसहरू सहभागी हुने अनुमान गरिएको छ। समारोहको सुरक्षा व्यवस्थाको जिम्मा अमेरिकी गुप्तचर निकायले लिएको छ। डीसी प्रहरीका साथै गुप्तचर निकाय र अन्य संघीय तथा स्थानीय सुरक्षा अधिकारीहरू परिचालित हुनेछन्। परेड रुट क्षेत्रलाई ५ हजार नेसनल गाड्र्सहरूले सुरक्षा दिनेछन्।"
एसियामा विद्युतीय फोहोर बढ्दो,चिनिया शहर गुइयुमा विषाक्त धातुजन्य पदार्थको मिश्रण पानी र हावामा फैलिँदा त्यहाँका बालबालिकाको रगतमा अत्यधिक लिडको मात्रा पाइने गरेको सान्टोउ युनिभर्सिटी मेडिकल कलेजका अुनसन्धाताले सन् २०१४ मा गरेको अध्ययनका क्रममा भेटिएको थियो। गुइयु विद्युतीय फोहोर पुन:प्रयोग गर्ने प्रविधि भित्र्याएर आफ्नो अर्थतन्त्रमा सुधार ल्याएको चिनियाँ सहर हो।
डुंगा दुर्घटनामा २६ को मृत्यु,नयाँदिल्ली भारतको विहार राज्यमा शनिबार भएको डुंगा दुर्घटनामा मृत्यु हुनेको संख्या आइतबारसम्म २६ पुगेको छ। अझै केही यात्रु हराइरहेको आशंकामा उद्धार जारी राखिएको छ। राजधानी पटनानजिकै काठको डुंगामा करिब ४० जना यात्रा गरिरहेको अवस्थामा अत्यधिक भारका कारण डुंगा दुर्घटना भएको बताइएको छ। सबै यात्रु स्थानीय चंगा पर्व हेरेर फर्कंदै थिए। दुर्घटनामा परेकामध्ये २२ जनाको शव शनिबार राति भेटिएको थियो भने बाँकी चार जनाको शव आइतबार बिहान भेटिएको विपत् व्यवस्थापन अधिकारी अनिरुद्ध कुमारले बताएका छन्। केही यात्रु पौडेर ज्यान जोगाएको र केही अझै नदीमा हराइरहेको प्रहरीले बताएको छ।
जोर्डनमा मन्त्रिमण्डल पुनर्गठन,"अम्मान जोर्डनमा मन्त्रिमण्डल पुनर्गठन गरिएको छ। देशको सुरक्षा व्यवस्था फितलो भएको र बेरोजगारीमा ह्रास आएकोमा असन्तुष्टि जनाउँदै जोर्डनेली जनता सरकारविरुद्ध आक्रोशित भइरहेको अवस्थामा मन्त्रिमण्डल पुनर्गठन गरिएको हो। तर पुनर्गठनमा ठूलो हेरफेर भने गरिएको छैन। मन्त्री, राज्यमन्त्री र सहायक मन्त्रीसमेत गरी ३० पदमध्ये ६ पद पुनर्गठनमा परेका छन् । जोर्डनका नरेश अब्दुल्लाह द्वितीयले पुनर्गठित मन्त्रिमण्डलका नयाँ सदस्यलाई शपथ दिलाएका छन्। गृह र विदेश मन्त्रालयलगायत अन्य चार वटा साना मन्त्रालयका वर्तमान वरिष्ठ मन्त्रीमध्ये केहीलाई घटुवा गरिएको छ भने केहीलाई हटाइएको छ।"
आप्रवासी चढेको डुंगा डुब्यो,लिबिया एकसय आप्रवासी सवार एउटा डुंगा शनिबार भूमध्यसागरमा डुबेको छ। इटालीका तटरक्षकहरूका अनुसार मृत्यु हुने मध्ये ८ जनाको शव फेला परेको छ भने ४ जनालाई जीवितै उद्धार गरिएको छ। ९० जना अझै हराइरहेका छन्। उक्त डुंगा लिबियाली तट क्षेत्रबाट ५० किलोमिटर इटालीतर्फ डुबेको थियो। उक्त डुंगामा कुन देशका नागरिक थिए भन्ने बारेमा स्पष्ट भएको छैन। शुक्रबारमात्र इटालीका तट रक्षकहरूले भूमध्यसागर पार गर्ने प्रयासमा रहेका ५ सय ५० तटरक्षकको उद्धार गरेका थिए।
भ्याटिकन सिटीमा प्यालेस्टिनी दूतावास,भ्याटिकन सिटी प्यालेस्टाइनले भ्याटिकन सिटीमा दूतावास खोल्ने भएको छ। यही उद्देश्यका लागि प्यालेस्टिनी राष्ट्रपति महमदू अब्बासले शनिबार पोप फ्रान्सिससँग भेटवार्ता गरेका छन्। भ्याटिकन सिटीका लागि प्यालेस्टिनी राजदूत इस्सा कास्सिसिचले दूतावास खोल्ने कार्य प्यालेस्टिनी जनताका लागि महत्त्वपूर्ण उपलब्धि भएको बताए। प्यालेस्टाइनको दूतावास खोल्ने निर्णयको इजरायलले अहिलेसम्म प्रतिक्रिया दिएको छैन। इजरायलसहितका थुप्रै देशले भ्याटिकन सिटीमा दूतावास खोलेका छन्।
कारबाहीमा २१ लडाकु मारिए,"काबुल तालिवानविरुद्ध अफगान सुरक्षाबलले जारी राखेको कारबाहीमा २१ लडाकु मारिएका छन् । त्यसक्रममा तालिवान कमान्डरसमेत मारिएका छन्। अफगान प्रहरी, सैनिक र गुप्तचर निकायको समेत सहयोगमा अफगानिस्तानको कासिसा, पार्वा, ओरुजगान र खोस्त प्रान्तमा गरेको कारबाहीमा ती लडाकु मारिएको गृह मन्त्रालयले जनाएको छ। कारबाहीका क्रममा सुरक्षाबलतर्फ भने कुनै हताहती नभएको बताइएको छ।"
१३ धर्मगुरुको अपहरण,जलालावाद इस्लामिक स्टेट (आईएस) का लडाकुहरूले आइतबार पूर्वी अफगानिस्तानबाट १३ धर्मगुरुलाई अपहरण गरेका छन्। नान्गाहर प्रान्तीय सरकारका प्रवक्ता अतुल्लाह खोगैनीले राज्यको हास्की मिना जिल्लाबाट आइतबार १३ धर्मगुरु अपहरणमा परेको पुष्टि गर्दै प्रशासनले उनीहरूको खोजी सुरु गरिसकेको बताए। लडाकुहरूले शुक्रबार जलालावादनजिकै ६० घरमा आगो लगाइदिएका थिए।
जडीबुटी प्रशोधन केन्द्र बन्द,"नवलपरासी पिठौलीमा ५ वर्षअघि सुरु गरिएको जडीबुटी प्रशोधन केन्द्र एक वर्षदेखि बन्द छ। सामुदायिक वनमा जडीबुटी लगाएर प्रशोधन गरी बिक्री गर्न खोलिएको केन्द्रका मेसिनमा अहिले खिया लागेको छ।मेहनत अनुसारको मूल्य नपाएर उपभोक्ताले जडीबुटी ल्याउन छाडेपछि प्रशोधन केन्द्र बन्द भएको स्थानीय जमानसिंह थापाले बताए। सुरुमा राम्रो मूल्य पाइने र विदेश पठाउने जडीबुटीको तेल उत्पादन गर्ने भनेर आस देखाइयो, उनले भने, कम्पनीले कम मूल्य दिन थालेपछि सबै निरास भए। उनका अनुसार सामुदायिक वनमा समूहगतरूपमा उपभोक्ताले पाल्मोरोजा, लेवनग्रास, तुलसी, बामरी जडीबुटी खेती गरेका थिए। मध्यवर्तीका सचिव कृष्ण तिवारीका अनुसार उपभोक्ताको आयआर्जनमा टेवा पुर्याउन र खेर गइरहेको जडीबुटी सदुपयोग गर्न केन्द्र खोलिएको भए पनि उत्पादनले राम्रो बजारमूल्य नपाउँदा बन्द गर्नुपरेको हो।"
बाफियामा राष्ट्र बैंकलाई झुक्याइयो,"आईबीएनले आयोजना गरेको उक्त कार्यक्रममा बैंकरहरूले पुँजी वृद्धिका लागि समय थप गर्न राष्ट्र बैंकलाई आग्रह गरेका थिए। पुँजी वृद्धिसँगै बैंकहरूले लगानी पनि विस्तार गर्नुपर्ने भएकाले समयसीमामा राष्ट्र बैंकले केही सुविधा दिनुपर्ने उनीहरूको माग थियो। तर, पुँजी वृद्धिका लागि बैंक तथा वित्तीय संस्थाले पाएको समय नै धेरै भएकाले तोकिएको समयमा पुँजी नपुर्याउने बैंक तथा वित्तीय संस्था कारबाही गरिने गभर्नर नेपालले बताए। पुँजी नपुर्याउने बैंक र ती संस्थाका सञ्चालकलाई कानुनअनुसार कारबाही गरिन्छ, उनले भने। पुँजी वृद्धिले बैंकको क्षमता बढाउने भएकाले आनाकानी नगर्न उनले बैंकरहरूलाई आग्रह गरे। राष्ट्र बैंकको निर्देशनअनुसार बैंकहरूले पुँजी वृद्धि गरे पनि लगानीको पर्याप्त अवसर नहुँदा समस्या हुन सक्ने बैंकर्स संघका अध्यक्ष अनील केशरी शाहले बताए।"
भाडा नतिर्ने होङस्याङलाई नहटाउन दूतावासको पत्र,"बाँकी भाडा रकम उपलब्ध गराउन ड्राइभिङ सेन्टरलाई पत्राचारखाद्य संस्थानले मनोज ड्राइभिङ सेन्टरलाई बाँकी भाडा रकम उपलब्ध गराइदिन पत्रचार गरेको छ। सेन्टरले ६ महिनादेखि भाडा तिरेको छैन। साउनदेखि पुस १० सम्मको भाडा दाबी गरेर पत्र पठाएका छौं, अर्थ तथा आर्थिक एवं सम्पत्ति व्यवस्थापन महाशाखा प्रमुख सुरेन्द्रराज विष्टले भने। सेन्टरको धरौटी रकम संस्थानको खातामा रहेकाले ढिलाइ गरे धरौटी रकमबाट असुल्ने बताए। जग्गा तत्काल खाली गरी बाँकी रकम तिर्न पटकपटक पत्राचार गरे पनि निर्देशन अवज्ञा गरेपछि केही साताअघि सेन्टरको गेटमा ताल्चा लगाएको थियो। भद्रकाली प्लाजामा रहेको करिब ७ रोपनी जग्गा ड्राइभिङ सेन्टरले न्यून भाडामा उपयोग गर्दै आएको थियो। जग्गा दुई वर्षका लागि दिए पनि म्याद नाघिसक्दासमेत निरन्तर प्रयोग गर्दै आएको थियो। ०६९ असोजमा संस्थान र सेन्टरबीच मासिक ३४ हजार १ सय १० रुपैयाँमा सम्झौता भएको थियो। सम्झौताको म्याद सकिए पनि सेन्टरले साउनदेखि भाडा नतिरी सञ्चालन गर्दै आएको थियो।"
क्यानको बोनस बाँड्ने निर्णयको विरोध,"प्राधिकरणले स्थापनाको १७ वर्षपछि पहिलोपटक यस वर्ष आफ्नो बजेटमार्फत बोनस वितरण गर्ने कार्यक्रम ल्याएको छ। यसलाई पर्यटनमन्त्री जीवनबहादुर शाहीले पनि स्वीकृति दिइसकेका छन्। तर, अर्थ मन्त्रालयल र महालेखाबाट भने सहमति दिइएको छैन। प्राधिकरणभन्दा ३३ वर्ष जेठो निजी क्षेत्रका पर्यटन व्यवसायीको संस्था नाट्टाले नेपालको पर्यटन विकासमा प्राधिकरण अवरोधक (बोटल नेक) रहेको उल्लेख गर्दै अन्तर्राष्ट्रिय विमानस्थलसँग जोडिएका सरकारी स्वामित्वका निकायहरू आयल निगम, नेपाल वायु सेवा निगम र प्राधिकरणको एकाधिकार नहटुन्जेल पर्यटकको संख्या नबढ्ने भनेको छ। प्राधिकरणले बोनसमार्फत वितरण गर्न लागेको रकमको मुख्य आम्दानीको स्रोत एरोनोटिकलतर्फको आम्दानी पर्छ। एरोनोटिकलतर्फ जहाजहरूको ल्यान्डिङ, पार्किङ, नेभिगेसनलगायतका शुल्कबाट मात्रै प्राधिकरणले गत वर्ष ३ अर्ब १८ करोड रुपैयाँ आम्दानी गरेको छ। गएको आर्थिक वर्ष प्राधिकरणको कुल आम्दानी ४ अर्ब २१ करोड रुपैयाँ थियो। यो आम्दानीमा ७५ प्रतिशत योगदान एरोनटीकलतर्फको हो। तर, एरोनटीकलतर्फ राजस्व तिर्ने अन्तर्राष्ट्रिय एयरलाइन्सहरू भने सन्तुष्ट नभएको नाट्टाको भनाइ छ।नेपालमा उडान सेवा सञ्चालन गर्दै आएका २८ अन्तर्राष्टिय वायु सेवा कम्पनीका देशीय प्रबन्धकसँगको छलफलमा सेवाबारे चरम असन्तुष्टि जनाएको नाटाका अध्यक्ष आचार्यले बताए। पर्यटन बोर्डसहितसँग भएको बैठकको निष्कर्षबारे अध्यक्ष आचार्यले भने, यस एसिया क्षेत्रको तुलनामा यहाँको इन्धन महँगो, पार्किङवे नपाइने, र्याम बस अभावका कारण यात्रुले पैदल हिँड्नुपर्ने, २ घण्टाको उडानपछि लगेज लिन अढाइ घण्टा कुर्नुपर्ने, प्राधिकरणले पूर्वाधार विकास नगर्ने गुनासो राखे, उनले भने।"
द्वारीखोला हाइड्रोको विद्युत् उत्पादनमा ढिलाइ,६ जुलाई २०१५ मा भूगोल इनर्जीले स्वीकृति लिएको हो। कम्पनीले ४ दशमलव ५ मेगावाटको पाद्मखोला आयोजना निर्माणको पनि तयारी थाल्ने जनाएको छ। यो आयोजनामा पनि सिटिजन्स बैंकले ७५ प्रतिशत लगानी गर्ने जनाएको छ। आयोजना निर्माणमा विभिन्न कारण देखाएर निर्माण कम्पनीले ढिलाई गरेको स्थानीय शशी विकले बताए। कुनै विवाद नहँुदासमेत आयोजनाको काममा ढिलाइ भएको भन्दै उनले असन्तुष्टि पोखे। राष्ट्रिय प्रसारण लाइनमा जोड्ने गरी दैलेखमा ११ केभी प्रसारण लाइनको निर्माण भइरहेको छ। दैलेखमा ४ दशमलव २ मेगावाटको लोहोरेखोला र ४ मेगावाटको पराजुल खोला आयोजना निर्माणाधीन छन्।
सिँचाइ दिगो बनाउन अभियान,"जाजरकोट सिँचाइ आयोजनालाई दिगो र उपलब्धिमूलक बनाउन यहाँ अभियान सुरु गरिएको छ। जिल्ला विकास समितिअन्तर्गतको साना सिँचाइ कार्यक्रमले अभियान थालेको हो। यसक्रममा उसले १९ सिँचाइ कुलो योजनाका १ सय उपभोक्तालाई निर्माण गुणस्तर, मर्मत, संरक्षणलगायतबारे तालिम दिएको छ। हचुुवामा विकास योजना निर्माणले दिगो नहुने भएकाले तामिल अभियान चलाइएको इन्जिनियर महेश ढुंगानाले बताए। उपभोक्तामा योजनालाई कसरी दिगो प्रतिफलबारे ज्ञान नभएको पाइयो, उनले भने। एउटै योजनामा पटकपटक बजेट जाने तर निर्माण गुणस्तर नहुने समस्या देखिएको उनको भनाइ छ। उपभोक्तालाई योजनाको डिजाइन इस्टिमेट, निर्माण कार्यको गुणस्तर नियन्त्रण, गुणस्तरीय औजार तथा समग्रीको खरिद, वित्तीय पक्ष, श्रमदान, रकम निकासा तथा व्यवस्थापन, योजनाप्रति अपनत्व, समावेशी सहभागितालगायतबारे प्रशिक्षित गरेको उनले जनाए।"
"भवनसंहिता मिच्दै, घर बनाउँदै","भवनसंहिताको बारेमा जानकारी पाएर पनि मापदण्डअनुसारको घर निर्माण नगर्नेहरू पनि भेटिएको घिमिरेले बताए। कतिपय भवनसंहिताबारे जानकारी नै नभएको हुनुहुँदो रहेछ, घिमिरेले भने, कतिपयले त मापदण्ड थाहा पाएर पनि अटेरी गरेको पाइयो। घर वा भवन निर्माण गर्दा परामर्श नलिएरै गर्दा त्यसले थप समस्या भइरहेको अनुगमन टोलीको निष्कर्ष रहेको छ। प्राविधिकको सल्लाहबेगर निर्माण गरिएका भौतिक संरचना दिगो नहुनुका साथै जोखिमयुक्त हुने सल्लाह पनि अनुगमन टोलीले दिएको छ। अनुगमन टोलीले बजारभित्र ५ वटा घरमात्रै मापदण्ड अनुसार निर्माण गरेको भेटाएको छ।"
एनएमबी बैंकद्वारा ट्राफिकलाई ड्रोन,काठमाडौं एनएमबी बैंकले महानगरीय ट्राफिक प्रहरी महाशाखालाई ड्रोन प्रदान गरेको छ। महानगरीय ट्राफिक प्रहरीको प्राविधिक क्षमता अभिवृद्धिमा थप सहयोग पुग्ने विश्वासका साथ बैंकले उसलाई ड्रोन प्रदान गरेको जारी विज्ञप्तिमा छ। एनएमबी बैंकका प्रमुख कार्यकारी अधिकृत उपेन्द्र पौडेलले उक्त ड्रोन प्रहरी नयाब महानिरीक्षक प्रकाश अर्याललाई हस्तान्तरण गरेका हुन्। हस्तान्तरण कार्यक्रममा महानगरीय ट्राफिकद्वारा सो ड्रोनको परीक्षण उडान पनि गरिएको बैंकले जनाएको छ।
चन्द्रागिरि केबलकारको नयाँ अफर,काठमाडौं चन्द्रागिरि केबलकारले माघको प्रत्येक सोमबार पहिला टिकट खरिद गर्ने १ सय ८ जनालाई १ सय ८ रुपैयाँमै टिकट उपलब्ध गराउने भएको छ। यो व्यवस्थाअन्तर्गत एकजनाले थानकोटस्थित कम्पनीको काउन्टरबाट एउटा मात्र टिकट लिन पाउने कम्पनीले जनाएको छ। यसरी खरिद गरिएका टिकट सोही दिनका लागि मात्र मान्य हुने र अन्य छुट नपाउने जारी विज्ञप्तिमा उल्लेख छ।
पोल्ट्री महासंघमा विष्ट,"काठमाडौं नेपाल पोल्ट्री महासंघको तेस्रो अधिवेशनले गुणचन्द्र विष्टको अध्यक्षतामा नयाँ कार्यसमिति चयन गरेको छ। कार्यसमितिको उपाध्यक्षहरूमा नारायणहरि खत्री, टीकाराम पोखरेल, अर्जुनकुमार अर्याल, महासचिवमा दिनेशराज मिश्र, सचिवमा शिवराम केसी र कोषाध्यक्षमा बाबुराजा रावल रहेका छन्। सदस्यहरूमा रूपेन्द्र चौलागाई, चन्द्रमान श्रेष्ठ, तिलचन्द्र भट्टराई, जंगबहादुर बेलबासेलगायतका छन्।"
आरपी ग्रुपको सोरुम मैतीदेवीमा,"काठमाडौं आरपी ग्रुपले ब्रान्डेड लेडिज कपडाहरूको बिक्री गर्न मैतीदेवीमा सोरुम खोलेको छ। यस आउटलेटमा महिलाहरूका लागि साडी, कुर्ता सलवार, लेहेंगा, टप्सलगायतका ब्रान्डेड तथा आधुनिक डिजाइनका कपडाहरू सहज रूपमा उपलब्ध हुने जारी विज्ञप्तिमा उल्लेख छ।"
औद्योगिक क्षेत्रमा सवा ५ खर्ब ऋण,"उक्त अवधिमा बैंक तथा वित्तीय संस्थाको कुल कर्जा १५ खर्ब ९३ अर्ब ५७ करोड रुपैयाँ थियो। कुल औद्योगिक कर्जामध्ये उत्पादनमूलक क्षेत्रमा सबैभन्दा बढी ४७ दशमलव ४ प्रतिशत र खानी क्षेत्रमा सबैभन्दा कम ०६ प्रतिशत कर्जा प्रवाह भएको अध्ययनले देखाएको छ। तर, बैंक तथा वित्तीय संस्थाले राष्ट्र बैंकको निर्देशन अनुसार उत्पादनमूलक क्षेत्रमा प्रवाह गर्नुपर्ने न्यूनतम कर्जा अनुपात पनि पुर्याउन सकेका छैनन्। राष्ट्र बैंकको निर्देशनबमोजिम वाणिज्य बैंकहरूले कुल कर्जाको न्यूनतम २० प्रतिशत उत्पादनमूलक क्षेत्रमा प्रवाह गर्नुपर्छ। हाल यस्तो कर्जा करिब १५ प्रतिशतको हाराहारीमा थियो। त्यसैगरी निर्माणसम्बन्धी उद्योगमा ३१ दशमलव १, पर्यटन उद्योगमा ९, विद्युत्, ग्यास तथा पानी उद्योगमा ७ दशमलव ९, र धातुका उत्पादन, मेसिनरी तथा इलेक्ट्रोनिक उद्योगमा करिब ४ प्रतिशत कर्जा प्रवाह भएको छ। पुनर्निर्माण सुरु भएपछि निर्माण समग्रीका साथै मेसिनरी इलेक्ट्रोनिक्स उद्योगमा लगानी बढेको बैंकर्स संघका पूर्वअध्यक्ष उपेन्द्र पौड्यालले बताए। उद्योग क्षेत्रमध्ये पनि पर्यटन र निर्माणसम्बन्धी उद्योगमा धेरै ऋण प्रवाह भएको छ, उनले भने, उत्पादनमूलक क्षेत्रमा पनि बिस्तारै कर्जा बढ्दै छ। भूकम्प र नाकाबन्दीका कारण रोकिएका निर्माणाधीन आयोजना (होटल, रेस्टुरेन्ट, ग्यास पानी आदि) हरूको निर्माणको काम सुरु भएकाले पनि त्यो क्षेत्रमा लगानी ऋण लगानी बढेको हो। संघका अर्का पूर्वअध्यक्ष राजनसिंह भण्डारीले अर्थतन्त्रका सबै क्षेत्रमा सन्तुलित रूपले कर्जा प्रवाह भएको बताए। ग्राहकको मागका आधारमा बैंकले ऋण प्रवाह गर्ने हो, उनले भने, अधिकांश माग व्यापारिक क्षेत्रबाट आएको छ। बैंकहरूले नियामक निकायको निर्देशनभित्र रहेर जोखिम व्यवस्थापन गरी सन्तुलित ढंगले लगानी गरिरहेको उनले दाबी गरे। अझै पनि उत्पादनमूलक क्षेत्रमा अपेक्षित रूपमा कर्जा विस्तार नभएको राष्ट्र बैंक अनुसन्धान विभाग प्रमुख नरबहादुर थापाले बताए। बैंक तथा वित्तीय संस्थाले लगानी बढाएका छन्। तर, उत्पादनमूलक क्षेत्रमा लगानी गर्नुपर्ने न्यूनतम सीमा अझै पुगेको छैन, उनले भने। राष्ट्र बैंकका अनुसार हाल बैंक तथा वित्तीय संस्थाको अधिकांश कर्जा रियल इस्टेट, ओभर ड्राफ्ट, सवारी साधन कर्जालगायत क्षेत्रमा गएको छ। गत वर्ष विद्युत्, ग्यास तथा पानी शीर्षकमा प्रवाह भएको कर्जा ३५ दशलमव ३ प्रतिशतले बढेको छ। यसैगरी निर्माण क्षेत्रमा २७ दशमलव ८ प्रतिशत, खानी क्षेत्रमा २५ प्रतिशत, धातुका उत्पादन मेसिनरी तथा इलेक्ट्रोनिकमा २४ दशमलव ७ प्रतिशत, पर्यटन उद्योगसेवामा २१ दशमलव ४ प्रतिशत र उत्पादनसम्बन्धी उद्योगमा ११ दशमलव ८ प्रतिशतले कर्जा वृद्धि भएको राष्ट्र बैंकको तथ्यांक छ। बैंक तथा वित्तीय संस्थाले प्रवाह गरेको कुल औद्योगिक ऋणमध्ये सबैभन्दा बढी (५७ दशमलव ८ प्रतिशत) काठमाडौं क्षेत्र (राष्ट्र बैंकको वर्गीकरणअनुसार यो क्षेत्रमा काठमाडौं, ललितपुर भक्तपुर, काभ्रेपलाञ्चोक, धादिङ, नुवाकोट, सिन्धुपाल्चोक, रसुवा र दोलखा जिल्ला) मा लगानी भएको छ। सबैजसो ठूला बैंक तथा वित्तीय संस्थाका केन्द्रीय कार्यालय यस क्षेत्रमा रहेको र ठूलो कर्जा लगानीसम्बन्धी सम्पूर्ण अख्तियारी प्राय: केन्द्रीय कार्यालयहरूमै रहने भएकाले कुल कर्जामा काठमाडौं क्षेत्रको हिस्सा धेरै देखिएको राष्ट्र बैंकले बताएको छ। यस्तै विराटनगर क्षेत्रमा ११ दशलमव ४ प्रतिशत, वीरगन्ज क्षेत्रमा १० दशमलव ३ प्रतिशत, पोखरा क्षेत्रमा ७ प्रतिशत, सिद्धार्थनगर क्षेत्रमा ६ दशलमव ७ प्रतिशत, नेपालगन्ज क्षेत्रमा २ दशमलव ७ प्रतिशत, धनगढी क्षेत्रमा २ दशमलव २ प्रतिशत र जनकपुर क्षेत्रमा १ दशमलव ९ प्रतिशतका दरले कर्जा प्रवाह भएको छ। राष्ट्र बैंकको अध्ययनअनुसार गत वर्ष उद्योगहरूले औसत ४८ दशमलव २ प्रतिशत मात्र क्षमता उपयोग भएको छ। अघिल्लो वर्ष यस्तो औसत उपयोग ५२ दशमलव ७ प्रतिशत थियो। उक्त अवधिमा सबैभन्दा बढी क्षमता उपयोग गर्नेमा पस्मिना उद्योग (८८ प्रतिशत) छन्। यस्तै चाउचाउ उद्योगले ८३ दशमलव ३० प्रतिशत र बिजुलीको तार उत्पादन गर्ने उद्योगले ७२ दशमलव ५६ प्रतिशत, चामल उद्योगले १३ दशमलव ६ प्रतिशत, फलामको रड उत्पादन गर्ने उद्योगले १९ दशलमव ८२ प्रतिशत र हल्का पेय पदार्थ उत्पादन गर्ने उद्योगले २३ दशमलव १६ प्रतिशत क्षमता उपयोग गरेको राष्ट्र बैंकले जनाएको छ। उक्त अवधिमा वर्षमा लामो अवधिसम्मजारी बन्द हडताल तथा सीमा अवरोधका कारण अत्यावश्यक इन्धन एवं कच्चा पदार्थको आपूर्ति प्रभावित भएका कारण उद्योगहरूको क्षमता उपयोगमा ह्रास आएको राष्ट्र बैंकले जनाएको छ।"
विमानबाट काठमाडौंयाङ्गुन जोडिँदै,"कपिलवस्तु म्यानमारले काठमाडौंयाङगुन हवाई सञ्चालनको तयारी गरेको छ। लुम्बिनी भ्रमणमा आएका म्यानमारका राजदूत लुन ओले उक्त जानकारी दिएका हुन्। उनले आफ्नो मुलुकले राष्ट्रिय ध्वजाबाहक म्यानमार इन्टरनेसनल एयरवेज र निजीस्तरबाट सञ्चालित म्यानमार एयरवेज इन्टरनेसनलले छिट्टै उडान गर्ने बताए।राजदूत ओले म्यानमार सरकारले राष्ट्रिय ध्वजाबाहक विमानको क्षेत्र विस्तार गर्दै बुद्धजन्मस्थल मुलुकसँग म्यान्मारको सीधा सम्पर्क जोड्ने तयारीमा जुटेको जनाए। हवाई विस्तारका लागि १० जहाज ल्याउनेमध्ये ३ वटा आइसके, उनले भने, बाँकी आउने क्रममा छन्। बर्सेनि हजारौं म्यानमारी बौद्धधर्मावलम्बी पवित्र बुद्धस्थल आउन लालायित रहेको उनले बताए। हालसम्म म्यानमारबाट नेपाल आउने सीधा सुविधा छैन। बौद्ध धर्मावलम्बी ९० प्रतिशतभन्दा बढी रहेको म्यानमारका नागरिक लुम्बिनीबाट तीर्थयात्रा सुरु गर्न चाहने उनको भनाइ थियो। उनका अनुसार अहिले साताको दुईपटक म्यामारबाट भारतको बौधगया चार्टर विमान आउँछ। त्यसैमा धेरै बौद्ध धर्मावलम्बी आउँछन्। नेपालसँग म्यानमारका नागरिकको आत्मीयता बसेको छ। बुद्धले आफ्नो जीवनकालमा ५ पटक म्यानमार भ्रमणको गरेको स्मरण गर्दै उनले सन् १९६० मा नेपाल म्यानमारबीच दौत्य सम्बन्ध स्थापना गर्न सहयोग पुगेका बताए।"
अनुदानको नुन महँगोमा बिक्री,"बिथ्थड, स्याडी, देउलेख, झोता, बागथला, बिजगडा, चैनपुरलगायतका बजारहरूमा अनुदानको नुन महँगोमा बिक्री भइरहेको बुझिएको छ। एकजना व्यक्तिलाई ५० किलोभन्दा बढी नुन नदिने गरेको बताउने साल्ट ट्रेडिङका डिपो प्रमुख टेकबहादुर बोहराले कसैले धेरै व्यक्तिको सूची दिएमा सूचीका आधारमा बढी पनि दिने गरेको बताए। सूची पेस गरे पनि मानिस उपस्थित हुनुपर्ने व्यवस्था भएको तर भीडभाडमा कतिपयले झुक्याउने गरेको उनले बताए।प्रमुख जिल्ला अधिकारी सुनील खनालले अनुदानको नुन कसैले बिक्री गरेको पाइए कानुनी कारबाही गरिने बताए। कुनै ठाउँमा त्यसो भएको भए प्रमाणसहित जिल्ला प्रशासन कार्यालयमा निवेदन दिए कालो बजार ऐनअन्तर्गत कारबाही हुने खनालले बताए।"
आयकरसम्बन्धी अनलाइन पोर्टल,"काठमाडौं आयकरसम्बन्धी सबै जानकारी दिने उद्देश्यले अनलाइन पोर्टल नेपाल ट्याक्स अनलाइन डट कम सञ्चालनमा आएको छ। एस्टर एडभाइजरी प्राइभेट लिमिटेडले गुर्खा टेक्नोलोजीको सहयोगमा अनलाइन पोर्टल सञ्चालनमा ल्याएको हो। पोर्टलले करको सही व्याख्या गर्न सहयोग पुग्ने एस्टर एडभाइजरीका करविज्ञ मुकुन्ददेव अधिकारीले बताए। सदस्यता लिएपछि प्रयोग गर्न मिल्ने पोर्टलमा एनजीओ, आईएनजीओ, व्यावसायिक संस्थामा आइपर्ने आयकर समस्याको समाधानका निम्ति व्यावहारिक प्रश्नोत्तर, आन्तरिक राजस्व विभागले जारी गरेका परिपत्र एवं निर्देशन, सर्वोच्च अदालत तथा राजस्व न्यायाधिकरणले गरेका महत्त्वपूर्ण निर्णयहरू, अन्तर्राष्ट्रिय मुद्दा एवं ५ वर्षदेखिको ऐन, नियमावली, निर्देशिकाको व्याख्यालाई प्रयोग गर्न सजिलो हुने गरी समावेश गरिएको छ, विज्ञप्तिमा भनिएको छ।"
सम्झौताको ७ वर्षपछि चुनढुंगा उत्खनन,"गुटु ३ की धर्मा चलाउनेले पूर्वाधारको तयारीले आयोजना अघि बढ्ने आशा पलाएको बताइन्। हामी सानै हुँदा उद्योग सञ्चालन हुन्छ भन्ने सुनिन्थ्यो, उनले भनिन्, बल्ल आयोजना सुरु हुने छाँट देखियो। चौकुने खानी क्षेत्र सरोकार समितिका संयोजक रामलाल बयकले जग्गाधनीलाई उचित मुआब्जा, प्रभावित परिवारलाई रोजगारीको ग्यारेन्टी हुनुपर्ने माग सुनाए।"
मुसीकोटमा केन्द्रीय प्रसारण लाइन जोडिँदै,"शीतलपाटीको सबस्टेसन निर्माणपछि मुसीकोटमा पनि ३३ केभी क्षमताको बत्त िबल्नेछ। अहिले तुलसीपुरसम्म मात्रै ३३ केभीको लाइन छ, प्याकुरेलले भने, सल्यानमा पनि सबस्टेसन निर्माणपछि रुकुममा पनि ३३ केभीकै विद्युत् प्रसारण हुनेछ। यो पनि महिना दिनभित्रै हुन्छ। शीतलपाटीसम्मको लाइनलाई ३३ केभीका लागि आवश्यक ट्रान्सफर्मर शीतलपाटीसम्म पुर्याई सकिएको छ। प्राधिकरणले जिल्लामै वितरण तथा ग्राहक सेवा केन्द्र सुरु गरेर केन्द्रीय लाइन जोड्ने कार्य सुरु गरेको थियो। गत कात्तिक २२ मा वितरण तथा ग्राहक सेवा केन्द्र उद्घाटन भएसँगै यसअघि लिजमा सञ्चालन हुँदै आएको स्यार्पुदह साना तथा लघु जलविद्युत् आयोजनाको सम्पूर्ण जिम्मा पनि प्राधिकरणले आफ्नो मातहतमा लिएको छ। रुकुम वितरण केन्द्रका अनुसार यो महिनादेखि समितिको काउन्टर बन्द भएको छ । स्यार्पु दहको विद्युत् आयोजनालाई प्राधिकरणले १९ वर्ष पहिले ठेक्का प्रणालीअन्तर्गत लिजमा दिएको थियो ।"
दिनहुँ घट्दै कारोबार रकम,"कारोबारमा आएका मध्ये ४० कम्पनीको सेयर मूल्य बढ्यो, ७० कम्पनीको सेयर मूल्य घट्यो र १२ कम्पनीको सेयर मूल्य स्थिर रह्यो। योसँगै बजार पुँजीकरण १६ खर्ब ३२ अर्ब कायम भएको छ। उक्त दिन बंैकिङ समूहको परिसूचक ०११ प्रतिशतले बढ्यो।"
स्वारेजको दुई गोल,"म्याड्रिड लुइस स्वारेजको २ गोल र लियोनल मेसीको एक गोल सहयोगमा बार्सिलोनाले शनिबार नु क्याम्पमा लास पल्मासलाई ५० ले हरायो।यससँगै टिम दोस्रो स्थानमा पुगेको छ र शीर्षस्थानको रियल म्याड्रिडसँगको अन्तरलाई २ अंकमा सीमित पारेको छ। स्वारेजको यो १० औं लिग गोल हो। उनले आन्द्रे गोमेजको पासमा १५ औं मिनेटमा गोल गरेका थिए। मेसीले लगातार सातौं खेलमा गोल गरे। उनले राफिनाको शट गोलकिपर जाभी भारसले छेकेर फुत्केको बलमा गोल गरेका हुन्। स्वारेजले अर्को गोल राफिनाकै पासमा गरे। स्वारेज अर्को एक मौकामा ह्याट्रिक गर्नबाट चुके। चौथो अर्दा टुरान र पाँचौं गोल एलेक्स भिडालले गरे। रियलले वार्साभन्दा २ खेल कम खेलेको छ। आइतबार उसको भिडन्त सेभियासँग हुँदैछ। एट्लेटिको ३४ अंकसहित चौथो स्थानमा छ। उसले रियल बेटिसलाई १० ले हरायो। बार्सिलोना प्रशिक्षक लुइस इनरिकेले खेलमा नेयमर, जेरार्ड पिके, कप्तान आन्द्रे इनिस्टा र सर्गे रोबर्टोलाई आराम दिएका थिए। हामीले जुन खेल खेल्यौं त्यसमा म खुसी छु। बलबिनै खेल्दाको हाम्रो प्रदर्शन राम्रो थियो। सायद त्यो कोणबाट सिजनकै उत्कृष्ट, उनले भने। बार्साका रक्षक जाभियर मास्केरानोले अब टिम लयमा फर्केको बताए। हरेक खेल जित्न हामीले मिहिनेत गर्नुपर्छ। कम गल्ती गर्नुपर्छ, उनले भने।"
"राइनोज पराजित, एसपीए सेमिफाइनलमा","रुस्लानले ९ विकेट गुमाई १ सय १४ रनमात्र बनाउन सक्यो। ओपनर सुमित महर्जनले ३८ बलमा ५ चौका र १ छक्का प्रहार गरी ४१ रन बनाए पनि केसीटीसीले ९ विकेट गुमाई १ सय १४ रनमात्र बनाउन सक्यो। सुमित १४ तथा सञ्जय बस्नेत र दिलीप यादवले ११११ रन बनाए। एसपीएका विनोद लामाले ४ ओभरमा १२ रन खर्चेर ३, महेश अधिकारी र अमित पौडेलले २२ तथा विक्रम ठगुन्ना र विनोद खत्रीले ११ विकेट लिए।"
नेपाल चारै स्पर्धामा दोस्रो,काठमाडौं नेपाल कोलम्बोमा आइतबार सम्पन्न दोस्रो दक्षिण एसियाली सेपाकताक्रो च्याम्पियनसिपको चार स्पर्धामा उपविजेता भएको छ। नेपालले आइतबार पुरुषको रेगु र डबल्स तथा महिलाको डबल्समा दोस्रो स्थान हात पारेको हो। अघिल्लो दिन महिला रेगुमा पनि नेपाल दोस्रो भएको थियो।
राजु र प्रमिश पहिलो,संखुवासभा तुम्लिङटारमा आयोजना गरिएको खुला पुरुष डबल्स ब्याडमिन्टनको उपाधि राजु श्रेष्ठ र प्रमिश श्रेष्ठको जोडीले जितेको छ। उनीहरूले आइतबार सम्पन्न फाइनलमा अमर विष्ट र मोहन कटुवालको जोडीलाई हराए ।
दुवारमा नकआउट फुटबल,"लमजुङ बन्सार ३, दुवारमा सातौं खुला नकआउट फुटबलको पहिलो दिन आइतबार लमजुङ मस्र्याङ्दी र एभरेस्ट युवा क्लबले सफलता हात पारेका छन्। बेंसीसहरको लमजुङ मस्र्याङ्दी युवा क्लबले सेभेन लक्की (हिलेबजार) लाई २१ ले हरायो। बन्सारको एभरेस्टले आयोजक पारदेवी युवा क्लबमाथि ४१ को जित निकाल्यो।"
धारापानी विजयी,"सिरहा गोलबजारमा सञ्चालित १५ औं गुरुधाम गोल्डकपमा धारापानी फुटबल क्लब च्याम्पियन भएको छ। उसले आइतबार फाइनलमा इटहरी फुटबल क्लबलाई ३० ले हरायो। धारापानीको जितमा श्यामकुमार मगर, दिनेश योञ्जन र अनिल मगरले गोल गरे।"
पीसी फाइटरको जित,काठमाडौं रोयल पीसी फाइटरले खुकुरी च्यालेन्ज ट्वान्टी२० कपमा आइतबार लायन क्रिकेट क्लबमाथि १ सय ६३ रनको जित हात पारेको छ। टस जितेको पीसी फाइटरले निर्धारित २० ओभरमा ४ विकेट गुमाई २ सय २६ रन बनाएको थियो।
अफ्रिकी खेलाडीको भर,"प्रशिक्षक भगीरथ आलेले अफ्रिकी खेलाडीको प्रभावसँगै नेपाली खेलाडीप्रति विश्वास कम भएको बताउँछन्। आले भन्छन्, विदेशी खेलाडी नहुँदा पनि धेरै क्लबले राम्रो खेल प्रदर्शन गरिरहेका थिए। अहिले विदेशी खेलाडी राख्दा मात्र जित्ने मानसिकता हावी भएको छ। सक्षम खेलाडी हामीसँग हुँदाहँुदै विदेशीलाई लगानी गर्नु ठीक होइन। विभागीय टिम पुलिस, एपीएफ र आर्मीले भने विदेशी खेलाडी राख्ने गरेका छैनन्। सहिद स्मारक र राष्ट्रिय लिगमा एक टिमबाट तीन विदेशी खेलाडीलाई खेलाउन पाउने प्रावधान छ। क्लबहरूले बढीमा चार विदेशी खेलाडी राख्न पाउँछन्।अखिल नेपाल फुटबल संघ (एन्फा) को नियमानुसार वर्क परमिट बिना विदेशी खेलाडी क्लबले खेलाउन पाउँदैनन्। अहिले खेलिरहेका धेरै अफ्रिकी खेलाडीसँग वर्क परमिट छैन। उनीहरूले कर पनि तिर्ने गर्दैनन्, एन्फा स्रोतले भन्यो।"
सुदूरपश्चिम र सहारा उद्घाटनमा भिड्ने,"प्रतियोगितालाई सुरुवातदेखि मुख्य प्रायोजन गर्दै आएका हिमश्री फुड्सका सञ्चालक सूर्यबहादुर केसीले आफ्नो क्षमता हुञ्जेल सघाउने बताए। सहारा क्लबले गर्दै आएको खेलमा सघाउन थालेको धेरै समय भइसकेको छ, उनले भने, खेलकुद समाजका लागि हो। हामी सक्नेजति सबैले खेलकुदको आयोजनालाई सघाउनै पर्छ।प्रतियोगिता संयोजक केशव थापाले खेल आयोजनाबाट एक करोड सात लाख आम्दानी र ८३ लाख खर्च हुने अनुमान गरिएको बताए। प्रतियोगिताको उपाधि विजेताका लागि पाँच लाख एक हजार र उपविजेतालाई दुई लाख ५१ हजार रुपैयाँ पुरस्कार राखिएको छ। गत वर्ष त्रिभुवन आर्मी क्लबलाई फाइनलमा १० ले हराएर मनाङमस्र्याङ्दी च्याम्पियन भएको थियो।"

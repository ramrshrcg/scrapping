शीर्षक,विवरण
कार्कीको नियुक्ति बदर,"कार्कीको नियुक्तिपछि धेरैको प्रश्न थियो, अब अख्तियारले के ठूलाखाले भ्रष्टाचार नियन्त्रण गर्न सक्छ ? आममानिसले अकुत सम्पत्तिवाला शक्तिशाली वर्गमाथि औंला उठाएका थिए । तर शपथ लिएको सात दिनपछि एउटा दैनिक अखबारलाई दिएको अन्तर्वार्तामा कार्कीले भने, मलाई योग्य देखेर नियुक्तिका लागि सिफारिस गर्नेप्रति आभार व्यक्त गर्छु । अर्थात् शक्तिसम्पन्नप्रति आभार व्यक्त गरेपछि सजायका भागिदार बन्ने खरदारसुब्बा मात्रै हुनेछन् भन्ने आकलन गरियो । वास्तवमा कार्की नियुक्तिपछि अख्तियारको क्रियाकलाप पनि त्यस्तै देखियो । नियुक्तिको गुन तिर्न उद्यत रहेपछि झोलेखोले र खरदारसुब्बा सजायका भागिदार बने ।त्यस अतिरिक्तले उनले आफ्नो नियुक्ति र खराब क्रियाकलापको विरोध गर्नेहरूविरुद्ध कुनै न कुनै रूपमा बदला लिन कसर बाँकी राखेनन् । कसैले भ्रष्टाचारकै मुद्दा खेपे भने कोही अझै अनुसन्धानभित्रै परेका छन् । अनुसन्धानको दायराभित्र नपर्नेहरूलाई मानसिक त्रासमा पारे । अर्थात्, भ्रष्टाचार र अख्तियार नियन्त्रण गर्ने जिम्मेवारी पाएको अख्तियार प्रमुख आपंै प्रमुख दुरुपयोगकर्ता बन्न पुगे । अख्तियारलाई षडयन्त्र गर्ने थलोमा रूपान्तरण गरे । उनी भ्रष्टाचारका उजुरी अनुसन्धान गर्नतिर होइन कि कार्यकारिणी शक्ति प्रयोग गर्न मोहित भए । कार्कीको प्रवेशसँगै वार्षिक १५ करोड रुपैयाँबाट अख्तियारको बजेट ७३ करोड रुपैयाँ पुग्यो । त्यस अतिरिक्त अर्थ मन्त्रालयलाई धम्क्याउँदै गाडीदेखि प्रहरी संयन्त्रले प्रयोग गर्ने अनेकन किसिमका पूर्वाधार खरिद गरियो । मन्त्रीदेखि सिंगो कर्मचारीतन्त्र अख्तियारको त्रासदीमा परेका थिए । त्यहीकारण अख्तियारका अनुचित आदेशहरू सहज कार्यान्वयन हुन्थे । रातो घर अर्थात् अख्तियारको लिखित होस् या मौखिक आदेश कार्यान्वयन नगर्ने पात्रहरूलाई अकुत सम्पत्तिसम्बन्धी तेह्रपाने फर्मको तरबार तेर्साइन्थ्यो । आदेश नमानेको खण्डमा स्रोत नखुलेको सम्पत्तिमा मुद्दा चलाइदिने धम्की प्राप्त हुन्थ्यो । सिंगो कर्मचारीतन्त्र भ्रष्टाचारको मुद्दा खेप्नुभन्दा कार्कीको आदेशतामेल गर्न बाध्य थिए । न्यायालयबाहेक सबै सरकारी निकाय खेलाउने होडले अख्तियार समानान्तर सत्ता प्रयोग गर्ने थलोमा परिणत हुन पुग्यो ।अदालती फैसलासँगै २०७३ पुस २४ का दिन लोकमानतन्त्र अन्त्य भएको छ । तिनै कर्मचारीहरूले अब ज्यादतीबारे विस्तारमा खुलाउने नै छन् । तर अख्तियार प्रमुखमा कार्की नियुक्ति भएपछि उनले लिएका निर्णय र भएका कारबाही पनि छानबिन हुनुपर्छ । अख्तियार निम्ति कार्की अयोग्य भएको रिट निवेदनमा अन्तरिम आदेश, आदेश खारेज हुँदै रिट नै खारेजी र फेरि २०७३ भदौमा रिट निवेदन बिउँतिएपछि सबभन्दा उत्साहित युवा कानुन व्यवसायी ओमप्रकाश अर्याल भए । उनी आफ्नो यात्रा सफल भएपछि कान्तिपुर कार्यालयमा आइपुगेका थिए । उनको उत्साहित प्रतिक्रिया थियो, अन्नत: मुलुकले न्याय पायो ।अदालतबाटै कार्की अयोग्य घोषित भएपछि एउटा अध्याय समाप्त भएको छ । तर उनलाई नियुक्त गर्ने दलीय शीर्ष नेता र पात्रहरूले नैतिकता प्रदर्शन गर्नैपर्छ । उनीहरूले कार्कीविरुद्ध महाअभियोग प्रस्तावलाई सक्रियतापूर्वक कार्यान्वयन गरेको भए आलोचनाबाट बच्न सक्थे । तर डेढ महिनाभित्रै किनारा लगाउन सकिने महाअभियोग प्रस्तावलाई तिनले ८२ दिनसम्म ओथारो मै सीमित राखे । उनीहरूले त्यो अवसर समेत गुमाएका मात्र छैनन् कि संसदीय सार्वभौमसम्पन्न अधिकारलाई समेत संकुचित तुल्याएका छन् ।"
"सेवा अवधि पुगेन, उच्च नैतिक चरित्र र ख्याति पनि देखिएन","चार जनालाई जरिवाना सर्वोच्चले म्याद तामेल गर्ने सन्दर्भमा बाधा अवरोध र असहयोग गरेको आरोपमा लोकमानका ज्वाइँ प्रबल थापा, तामेलदार शम्भुबहादुर खत्री, काठमाडौं महानगरपालिका वडा नम्बर १० की सचिव सरिता राई र सई नकुलराज गौतमलाई १ हजार रुपैयाँका दरले जरिवाना गरेको छ । साथै खत्री, राई र गौतमलाई न्यायिक प्रक्रियामा अवरोध गरेको आरोपमा विभागीय कारबाहीका लागि पनि सरोकारवाला निकायमा लेखी पठाउने आदेश गरेको छ । पूर्ण इजलासले लोकमान र कृषि विकास बैंकका अध्यक्ष प्रमोद कार्कीलाई म्याद तामेलीमा अवरोध गरेको आरोपबाट सफाइ दिएको छ । कार्की स्वयं उपस्थित भई बाधा विरोध नगरेको, उनको निर्देशन मागेर अरू व्यक्तिले अवरोध गरेको भन्ने तथ्ययुक्त रूपमा नदेखिएको भन्दै सर्वोच्चले लोकमानलाई दोषी ठहर्याउन नसकिने आदेश दिएको हो । बैंकका अध्यक्ष कार्की संयोगले घटनास्थल पुगे पनि म्याद तामेलीमा बाधा विरोध गरेको नदेखिएको भन्दै उनलाई पनि सफाइ दिएको हो । संयुक्त इजलासले के भनेको थियो ? २०७१ असोज ८ गते न्यायाधीशहरू गोपाल पराजुली र ओमप्रकाश मिश्रको संयुक्त इजलासले लोकमान अख्तियार प्रमुखका लागि योग्य हुने फैसला गरेको थियो । संयुक्त इजलासले भने कार्कीको राजप्रासाद सेवा अवधिलाई पनि गणना गरी उनको २४ वर्षको योगदान पुग्ने देखाएको छ । उनको सेवा अवधिमा राजप्रासादको अवधि पनि जोड्न उचित हुने भन्दै त्यतिबेला उनी योग्य नै रहेको निर्णय भएको थियो । पुरानो निर्णयमा कार्की सिफारिस भइसकेको विषयलाई निस्प्रभावी हुने गरी अन्यथा निर्णय गर्न सक्ने अधिकार भएको देखिँदैन भनिएको थियो । न्यायाधीशद्वय पराजुली र कार्कीको इजलासले कार्कीविरुद्ध न्यायिक निकायमा अभियोजन नभएको अवस्थामा जाँचबुझ आयोगकै प्रतिवेदनका आधारमा उनलाई अयोग्य भनी कायम गर्न नमिल्ने व्याख्या गरेको थियो । कार्की नियुक्त भएपछि उनले आफ्नो जिम्मेवारी सुरु गरिसकेकाले रिट जारी गर्नुको औचित्य नभएको भन्दै त्यतिबेलाको संयुक्त इजलासले रिट खारेज गरिदिएको थियो ।"
संशोधन विधेयक सदनमा,"त्यसअघि बसेको प्रतिपक्षी गठबन्धनका नौ दलको बैठकले निर्वाचनसम्बन्धी विधेयक र अख्तियार प्रमुख लोकमानसिंह कार्की विरुद्धको महाअभियोग प्रस्ताव अघि बढ्न दिने निर्णय गरेको उल्लेख गर्दै एमाले अध्यक्ष केपी ओलीले सर्वोच्च अदालतको आदेशअनुसार प्रदेशको सीमांकन बाहेकका विषयमा मात्रै संविधान संशोधन विधेयक ल्याउन सरकारसँग माग गरेका थिए । जवाफमा प्रधानमन्त्री दाहालले विधेयकको वैधानिकतामाथि प्रतिपक्षले उठाएको प्रश्न सर्वोच्चको आदेशले खारेज गरेको उल्लेख गर्दै नौ दलको अवरोध जारी रहे पनि सरकारले विधेयक पेस गर्ने बताएका थिए । प्रतिपक्षको अवरोधबिना सुरु भएको बैठकमा सभामुख घर्तीले विभिन्न संसदीय समितिका सदस्यहरूको स्थानान्तरणसम्बन्धी प्रस्ताव सदनको सहमतिका लागि पेस गरेकी थिइन् । त्यसलाई सदनले सर्वसम्मत अनुमोदन गरेपछि कानुन, न्याय तथा संसदीय मामिला मन्त्री अजयशंकर नायकले स्थानीय तहको निर्वाचनसम्बन्धी विधेयक र निर्वाचन कसुर तथा सजाय ऐन संशोधन विधेयक पेस गरेका थिए । लगत्तैको कार्यसूचीमा रहेको संविधान संशोधन विधेयकलाई पछिल्लो क्रममा सारिएको घोषणा गर्दै सभामुख घर्तीले अख्तियार प्रमुख कार्कीविरुद्ध महाअभियोग प्रस्तावमाथिको छलफललाई कार्यसूचीमा राखेकी थिइन् । छलफलमा भाग लिन नाम टिपाएका सदस्यहरूले नबोल्ने जानकारी गराएको उल्लेख गर्दै सभामुख घर्तीले उक्त प्रस्तावलाई संसदको महाअभियोग सिफारिस समितिमा पठाउने प्रस्ताव राखेकी थिइन् ।एमाले र माओवादीका १ सय ५७ सांसदले कात्तिक ९ मा पेस गरेको महाअभियोग प्रस्ताव सदनमा अलपत्र थियो । कार्कीको योग्यताबारे सर्वोच्चले आफ्नो पूर्ववर्ती निर्णय पुनरावलोकन सुनुवाइ सकेर संक्षिप्त निर्णय तयार गर्न थालेपछि मात्रै संसद्ले उनीविरुद्धको महाअभियोगलाई अनुसन्धान तहकिकातका लागि सम्बन्धित समितिमा पठाउने निर्णय गरेको हो । सदनको दुई तिहाइले मात्रै पारित गर्न सक्ने कार्कीविरुद्धको महाअभियोग प्रस्तावबारे संसदको सबैभन्दा ठूलो दल कांग्रेसले ठोस निर्णय गरेको थिएन । सर्वोच्चले उत्प्रेषणको आदेशद्वारा आइतबार कार्कीको नियुक्ति नै बदर गरेकाले संसद्मा विचाराधीन महाअभियोगको औचित्य सकिएको छ । प्रदेशको सीमांकन हेरफेरसहित संविधान संशोधन विधेयकको अन्तरवस्तु राष्ट्रघाती र असंवैधानिक रहेको दाबी गर्दै प्रतिपक्षी नौ दलले मंसिर १६ यताका संसद् बैठक निरन्तर अवरोध गरेका थिए । संविधान संशोधन विधेयक दर्ता भएपछिका सबै बैठकमा सभामुखले प्रमुख प्रतिपक्षका सदस्यहरूले आसनग्रहण नगरेको अवस्थालाई अवरोध मानेर बैठक स्थगित गर्नुभएको हो, एमाले संसदीय दलका प्रमुख सचेतक भानुभक्त ढकालले भने, आजको बैठकमा त्यही कार्य कसरी अवरोधको अवस्था भएन र विधेयक पेस भयो भनियो ? संविधान संशोधन विधेयक पेस गर्ने कार्यसूची सुरु हुनासाथ आआफ्नो स्थानमा उभिएका प्रतिपक्षी सांसदहरूलाई आसन ग्रहणका लागि आग्रह गर्ने गरे पनि सभामुख घर्तीले आइतबारको बैठकमा भने उनीहरूलाई के भएको हो भन्ने प्रश्न गरिनन् । यसअघि बैठक अवरोधका लागि उभिने सांसदलाई सभामुखले के भयो माननीय सदस्य ? भनेर बोल्ने मौका दिने अभ्यास थियो । त्यस विपरीत सभामुखले सोझै संविधान संशोधन विधेयकका विरुद्ध विरोधको सूचना दिने नेमकिपाका सांसद प्रेम सुवाललाई रोस्ट्रममा डाकिन् । संसद् अघि बढाउने सभामुखको कदमप्रति आपत्ति जनाउँदै सुवालले आफ्नो विरोधको सूचना संसद्मा संविधान संशोधन विधेयक अघि बढाउने प्रक्रियाका लागि नभई सरकारले फिर्ता गर्नुपर्छ भन्नका लागि भएको बताए । विरोधको सूचना दिने सुवाल रोस्ट्रममै नआएपछि सभामुख घर्तीले प्रतिपक्षको अवरोध र होहल्लाकै बीच विरोधको सूचना बहुमतले अस्वीकृत भएको घोषणा गरिन् । विरोधको सूचना दिएका राष्ट्रिय जनमोर्चाका अध्यक्ष चित्रबहादुर केसीलाई सुवाललाई जस्तो फिर्ता लिने मौकाका लागि समेत नडाकी सभामुख घर्तीले विरोधको सूचना बहुमतले अस्वीकृत गरेको घोषणा गरेकी थिइन् । त्यसलगत्तै सभामुखले संविधान दोस्रो संशोधन विधेयक पेस गर्न कानुनमन्त्री अजयशंकर नायकलाई समय दिएकी हुन् । मन्त्री नायक त्यसअघि नै रोस्ट्रममा देखिन्थे । प्रतिपक्षको समेत सहमति रहेको निर्वाचनसम्बन्धी दुईवटा विधेयक पेस गर्न रोस्ट्रममा गएका मन्त्री नायक महाअभियोगसम्बन्धी प्रस्तावलाई महाअभियोग सिफारिस समितिमा पठाउने प्रस्ताव पारित गर्ने प्रक्रियामा आसनग्रहणका लागि आफ्नो स्थानमा आउनुको साटो रोस्ट्रम नजिक बसिरहेका थिए । प्रतिपक्षको अवरोध र होहल्लाबीच विधेयक पेस गरेपछि मात्र उनी तल (मन्त्रीको लहर) आए । राजनीतिक निकासका लागि विधेयक पेस गरेको उल्लेख गर्दै मन्त्री नायकले मुलुकले निर्वाचन चाहेको बताए । सरकारले ढिलै भए पनि विधेयक पेस गरेर निर्वाचनको वातावरण बनाएको छ, संसद्बाट बाहिरिँदै गर्दा उनले भने, सदनमा पेस भएको विधेयक आफ्नो प्रक्रियाअनुसार अघि बढ्छ । आफूहरूको अवरोधका बीच विधेयक टेबल गरेर सत्तापक्षले मुलुकलाई मुठभेडमा लान खाजेको उल्लेख गर्दै प्रतिपक्षले भने यसपछिका प्रत्येक कदममा अवरोध गर्ने रणनीति बनाएको छ । ५ सय ९५ सदस्यीय संसद्मा प्रतिपक्षी गठबन्धनको एक तिहाइभन्दा बढी सिट संख्या छ । संविधान संशोधनका लागि दुई तिहाइ सांसदको समर्थन चाहिन्छ ।"
प्रतिवेदन कार्यान्वयनमा अन्योल,"काठमाडौं सरकारले स्थानीय तह पुन:संरचना आयोगको प्रतिवेदन बुझे पनि त्यसको कार्यान्वयनमा अन्योल देखिएको छ । पुरानै स्थानीय निकायको चुनाव गर्ने कि पुन:संरचनापछिको स्थानीय तहको भन्ने विषयमा राजनीतिक दलहरूबीच सहमति नजुट्दै प्रतिवेदन आएकाले तत्काल कार्यान्वयनमा लाने घोषणा सरकारले गर्न सकेको छैन । संविधानले भने स्थानीय तहको संख्या र क्षेत्र निर्धारण भएपछि स्थानीय निकायहरू नरहने परिकल्पना गरेको छ । जिविस महासंघका पूर्वअध्यक्ष कृष्णप्रसाद सापकोटा संविधानअनुसार प्रतिवेदनलाई तत्कालै कार्यान्वयनमा लगिनुपर्ने बताउँछन् । सरकारले प्रतिवेदन बुझेको भोलिपल्टै नयाँ संरचनाबाट काम थाल्नुपर्ने हो, उनले भने, संविधानको भावना त्यही छ । संविधान पढ्दा हामीले त्यही बुझेका छौं । तर, राजनीतिक सहमति जुटाइनसकेको सरकारका आगाडि प्रतिवेदनलाई तत्कालै कार्यान्वयनमा लान चुनौती देखिन्छ । प्रतिवेदन बुझ्ने क्रममा प्रधानमन्त्रीले दिएको अभिव्यक्तिले पनि त्यस्तै सन्देश दिएको छ । उनले पटकपटक सत्तारूढ, प्रमुख प्रतिपक्षी र आन्दोलनकारी मधेसी मोर्चासँग एकखालको समझदारी जुटाउने र विश्वासमा लिने प्रयत्न भइरहेको बताए ।मोटामोटी राजनीतिक समझदारीको स्थिति बनिसकेपछि नै प्रतिवेदन बुझ्ने प्रक्रियालाई अगाडि बढाएका हौं, उनले भने, संविधान कार्यान्वयनको चरणमा राष्ट्रिय समझदारी बनाउने विषयमा निरन्तर प्रयत्नशील छौं । राजनीतिक समझदारीपछि स्थानीय तहको निर्वाचनको वातावरण बन्ने आफूले विश्वास लिएको उनको अभिव्यक्ति थियो । प्रधानमन्त्री दाहालले स्थानीय विकासमन्त्री हितराज पाण्डे र मुख्यसचिव सोमलाल सुवेदीलाई निर्देशन दिँदै भनेका थिए, आयोगको प्रतिवेदनलाई कार्यान्वयनको प्रक्रियामा कसरी लान ठीक हुन्छ भन्ने अध्ययन गरेर सरकारलाई सुझाव दिनु होला । उनले आफैंले प्रतिवेदन नबुझेर स्थानीय विकास मन्त्रीलाई प्रतिवेदन बुझ्न लगाएका थिए । संघीयता विज्ञ डा खिमलाल देवकोटा प्रतिवेदन कार्यान्वयनमा सरकारका अगाडि प्रशस्तै चुनौती भए पनि त्यसबाट डराउन नहुने सुझाउँछन् । प्रतिवेदन कार्यान्वयनका लागि सुझाव लिने, थप अध्ययन गर्ने वा अन्य दायाँबायाँका विषयमा अब अल्मलिनु हुन्न, उनले भने, ढिला नगरी नयाँ संरचनालाई कार्यान्वयनमा लैजानुपर्छ । नमिलेका कतिपय विषय अभ्यासका क्रममा विस्तारै सुधार हुँदै जान्छ ।स्थानीय स्वशासन र वित्तीय संघीयतामा विद्यावारिधि गरेका देवकोटा आवश्यक पूर्वाधार, विकास, सामाजिक र आर्थिक पक्षलाई राम्ररी विचार नगरिकनै महानगरपालिका, उपमहानगरपालिका र नगरपालिका थपिएको प्रति सन्तुष्ट छैनन् । भर्खरै नगरपालिका बनेकालाई पनि उपमहानगर बनाइएको छ । महानगरको संख्या बढाइएको छ, उनले भने, आयोगबाट त्रुटि भएका छन् । आयोगले लिएको मापदण्डमै सिद्धान्तत: मेरो असहमति छ । तर, अब त्यसमा अल्झिने बेला होइन । उनले द्रुत गतिमा कर्मचारीको व्यवस्थापन गरी नयाँ संरचनामा वडास्तरबाट सेवा प्रवाहको व्यवस्था मिलाउनुपर्ने बताए । एकथरीले प्रतिवेदनलाई तत्कालै कार्यान्वयनमा लानुपर्ने मत राखिरहेका बेला अर्काथरी विज्ञ भने सरकारलाई आयोगको प्रतिवेदन अध्ययन र सच्याउन सक्ने अधिकार रहेको बताउँछन् । स्थानीय सरकारका ज्ञाता पूर्वसचिव खेमराज नेपाल आयोगको प्रतिवेदन सुझाव मात्रै रहेको बताउँछन् । उनले सरकारले प्रतिवेदनको अध्ययन र आवश्यक संशोधन गर्न पाउने बताए । आयोगले दिएको प्रतिवेदन एक प्रकारको सुझाव वा सिफारिस मात्र हो । आयोगबाट गल्ती हुँदैन भन्ने होइन । त्यहाँ त्रुटि पनि होलान, उनले भने, उलटपलट गर्न पाउने त होइन । तर, सरकारले त्यसको अध्ययन गरेर आवश्यक पर्ने न्यूनतम सुधार गर्ने अधिकार राख्छ । उनले स्थानीय तहको केन्द्र जनतालाई पायक पर्ने स्थानमा भएनभएको, सीमा मिलेनमिलेको विषयमा सरकारले मिलाउन पाउने उनी बताउँछन् । उनले मुलुकमा उद्योगधन्दा, व्यवसाय ठूलो परिमाणमा नबढेको अवस्थामा आयोगले महानगर, उपमहानगर र नगरहरूको संख्या के स्रोत देखेर कसरी बढायो भन्नेबारे प्रश्न रहेको बताए । संविधानविद् वरिष्ठ अधिवक्ता डाचन्द्रकान्त ज्ञवाली आयोगले प्रतिवेदन बुझाउनासाथ त्यसलाई कार्यान्वयनमा लैजानुपर्ने अवस्था नै देख्दैनन् । उनले संविधान अनुसार स्थानीय तहभित्र पर्ने विशेष, संरक्षित र स्वायत्त क्षेत्रको संख्या र सिमाना निर्धारणका काम नसकिएसम्म स्थानीय तहको पुन: संरचनाले पूर्णता नै नपाउने बताउँछन् । संविधानले परिकल्पना गरेको स्थानीय तहभित्रका ती संरचनाहरूको सीमा र संख्या निर्धारण नभएसम्म स्थानीय तहको पूर्णतामाथि नै प्रश्न उठ्छ, उनले भने, आयोगले प्राथमिक प्रतिवेदन दिएको हो । पूर्ण होइन । सरकारले बाँकी तीनवटाका लागि कुर्न सक्छ । उनले आयोगले प्रतिवेदन दियो र अब पुराना संरचना भंग भए भन्ने सोच राख्नु नै गलत भएको बताए । संविधानले शून्य स्थितिको परिकल्पना गरेको हुँदैन । नयाँ संरचनाको निर्वाचन नभएसम्म पुराना रहिरहन्छन्, उनले भने, संविधानमा सबै कुरा लेखिने होइन । त्यसको जीवन्त व्याख्या हुनुपर्छ । उनले आफूले दिएको मापदण्डअनुसार आयोगबाट काम भएनभएको सरकारले हेर्न पाउने बताए । अध्ययनपछि नमिलेको विषय परिमार्जित गर्न सरकारले फागुनसम्म म्याद रहेको आयोगमा प्रतिवेदन फर्काउन सक्ने उनी बताउँछन् । उनले पहिले सरकारले स्वामित्व लिने र त्यसपछि जनताको पनि स्वामित्वका लागि प्रतिवेदन सार्वजनिक गर्नुपर्ने बताए ।"
संविधान के भन्छ ?,धारा २९५ (४) : उपधारा (३) बमोजिमको आयोग गठन यो संविधान जारी भएको मितिले ६ महिनाभित्र गरिनेछ । त्यस्तो आयोगको कार्यविधि एक वर्षको हुनेछ ।धारा ३०३ (१) यो संविधान प्रारम्भ हुँदाका बखत कायम रहेका स्थानीय निकायहरू यो संविधानबमोजिम स्थानीय तहको संख्या र क्षेत्र निर्धारण नभएसम्म कायम रहनेछन् ।
विधेयक छलफलमा ढिलाइ,"समितिले पुस ७ मा उपसमिति गठन गरी १५ दिनभित्रमा तीनै विधेयकको दफाबार छलफल गरी पेस गर्न निर्देशन दिएको थियो । म्याद थपपछि मात्र उपसमितिले तीनमध्येको एक मतदाता नामावलीसम्बन्धी कानुनलाई संशोधन र एकीकरण गर्न बनेको विधेयक, २०७३ का संशोधनकर्ता सांसदहरूलाई बोलाएर दफाबार छलफल अघि बढाएको छ । दफाबार छलफलपछि यसको टुंगो लाग्छ, उपसमितिका संयोजक आनन्दप्रसाद ढुंगानाले भने ।उनले थप गरिएको १५ दिनमा निर्वाचन आयोगको काम, कर्तव्य र अधिकारसम्बन्धी कानुनलाई संशोधन र एकीकरण गर्न बनेको विधेयक, २०७३ तथा राजनीतिक दलसम्बन्धी कानुनलाई संशोधन र एकीकरण गर्न बनेको विधेयक, २०७३ को पनि गृहकार्य पूरा गरिसक्ने दाबी गरे । पहिलो १५ दिनमा उपसमितिका ५ वटा बैठक बसेको थियो । कार्य प्रगति भने भएन । स्रोतका अनुसार समितिको ढिलाइलाई लिएर उपप्रधान तथा गृहमन्त्री विमलेन्द्र निधि र सभामुख ओनसरी घर्तीले समेत पटकपटक चासो व्यक्त गरेका थिए । संसद्ले मूल समितिमा विधेयक पठाएको दुई महिनापछि मात्र गृहकार्य गर्न उपसमिति गठन गरिएको थियो । ढुंगानाले भने संसद खुलेको ७ दिनभित्र गृहकार्य गरेर समितिमा प्रस्तुत गरिदिने बताए । संसद् नखुलेकाले ढिलाइ भएको हो । तर अब केही दिनमै सकिन्छ, उनले भने । थप दुई विधेयक अझै संसदबाट समितिमा आउन बाँकी रहेको पनि उनले बताए । मतदाता नामावली विधेयक सम्बन्धमा आइतबार भएको छलफलमा सांसदहरू पेम्बा लामा, गुरुप्रसाद मैनाली, रामेश्वर फुयाल र सीता नेपालीले विचार राखेका थिए । ढुंगानाले पहिले मतदाता नामावली, त्यसपछि निर्वाचन आयोग र दलहरूसम्बन्धी विधेयकबारे छलफल गर्ने बताए ।"
परराष्ट्र नीति तर्जुमा गर्न समिति,"परराष्ट्र नीति पूर्ण परिभाषित नभएकाले यसलाई समयसापेक्ष र व्यवस्थित बनाउन लागिएको हो, परराष्ट्रमन्त्री प्रकाशशरण महतले भने । मन्त्रालयका अनुसार समितिलाई ६ महिनाको समय दिने तयारी छ । मन्त्रिपरिषद्ले नै टोली तय गर्ने जनाइएको छ । पछिल्लो समय निकै आलोचित बनेको परराष्ट्र नीतिलाई कुनै दल या व्यक्तिको आडमा चल्नेभन्दा पनि मुलुकको हितमा उपयोग हुने गरी राष्ट्रियताको गाम्भीर्यसहित ल्याउन छलफल भइरहेको परराष्ट्र अधिकारीले बताएका छन् । यसअघि पनि परराष्ट्र नीतिसम्बन्धी सुझाव दिन गठित समितिले प्रतिवेदन दिए पनि कार्यान्वयन भएको छैन । पहिलेको प्रतिवेदन अहिले खासै उपयोग नहुने भन्दै परराष्ट्रले नयाँ तवरले अघि बढाउन लागेको हो । सन् २००६ को समितिजस्तै यो समिति पनि प्रतिवेदन बुझाउनमा सीमित रहन सक्ने अधिकारीहरूको आशंका छ । संसद्को अन्तर्राष्ट्रिय सम्बन्ध समितिले तयार गरेर सुझाएको एक प्रतिवेदन पनि त्यत्तिकै थन्किएको छ । मन्त्रालयगत सुधार र चुस्त कूटनीतिको आधार भनेर डेढ वर्षअघि बनेको समितिले बुझाएको प्रतिवेदन पनि यसै छ । परराष्ट्रमन्त्री अमेरिका, कतार र भारत जाँदै परराष्ट्रमन्त्री महत तीन मुलुकको भ्रमणमा निस्कने भएका छन् । उनी कतारी विदेशमन्त्रीको निमन्त्रणामा मंगलबार कतार जानेछन् । नेपालकतार दुईपक्षीय सम्बन्ध, कतारमा नेपाली कामदारको अवस्था लगायतको विषयमा उनले छलफल गर्नेछन् । त्यहाँ तीन दिन रहेर उनी अमेरिकाको डल्लासमा हुने गैरआवासीय नेपालीको कार्यक्रममा सहभागी हुन त्यसतर्फ जानेछन् । त्यहाँबाट उनी भारतको नयाँदिल्ली फर्कने छन् । दिल्लीमा उनले परराष्ट्र मामिलासम्बन्धी अन्तक्र्रियामा भाग लिनेछन्् । दुई दिन दिल्ली रहँदा उनले दुईपक्षीय राजनीतिक भेटघाटसमेत गर्ने कार्यक्रम बनिरहेको अधिकारीहरूले बताए ।"
वैज्ञानिक फर्काउन कार्यक्रम,"काठमाडौं विलक्षण प्रतिभा र नवीन रचनात्मक सोच भएका वैज्ञानिक र युवालाई नेपालमै फर्काएर अध्ययनअनुसन्धान र अन्वेषणमा सक्रिय बनाउन नेपाल विज्ञान प्रविधि प्रज्ञा प्रतिष्ठान (नास्ट) ले फर्कफर्क वैज्ञानिक, तिमीलाई डाक्छ नेपाल कार्यक्रम सुरु गर्न लागेको छ । विभिन्न मुलुकमा अध्ययन, अनुसन्धान र अन्वेषणमा सफल भएका र नेपालमै फर्किएर उल्लेख्य काम गरौं भन्ने चाहना बोकेका वैज्ञानिक र युवालाई आकर्षित गर्न त्यस्तो कार्यक्रम ल्याउन लागिएको नास्टका उपकुलपति डा जीवराज पोखरेलले बताए ।उनले मुलुक फर्किएर नयाँ काम गर्ने सोच बोकेका युवा र अन्वेषणकर्तालाई नास्टमा सम्पर्क गर्नसमेत आग्रह गरे । यो कार्यक्रमका लागि नास्टले चालु आर्थिक वर्षका लागि करिब एक करोड रुपैयाँ बजेट विनियोजन गरेको छ ।"
पूर्वप्रधानन्यायाधीश श्रेष्ठ आईसीजे आयुक्त,"काठमाडौं पूर्व प्रधानन्यायाधीश कल्याण श्रेष्ठ इन्टरनेसनल कमिसन अफ जुरिस्ट्स (आईसीजे) को आयुक्त नियुक्त भएका छन् । अन्तर्राष्ट्रिय मानव अधिकारसम्बन्धी गैरसरकारी संस्था आईसीजेमा विभिन्न मुलुकका ६० जना हुन्छन् । त्यसमा पूर्वन्यायाधीश, अधिवक्ता र कानुन विज्ञहरू सामेल हुन्छन् । सन् १९५२ मा स्थापना भएको उक्त संस्थाको हेडक्वाटर स्विट्जरल्यान्डको जेनेभामा छ । आईसीजेमा ७० भन्दा बढी देशको सदस्यता छ । श्रेष्ठको कार्यकाल ५ वर्ष रहेको छ । श्रेष्ठले सर्वोच्च अदालतको प्रधानन्यायाधीशबाट नौ महिना अघि अवकाश पाएका हुन् । २०३६ सालमा जिल्ला न्यायाधीश भएका श्रेष्ठ २०४२ सालमा जनकपुरको अञ्चल न्यायाधीश भए । उनको २०४७ देखि २०६२ सम्मको यात्रा पुनरावेदन अदालत हेटौंडा हुँदै सर्वोच्च अदालतको न्यायाधीशसम्म पुगेको थियो । उनी त्यस अवधिमा पुनरावेदन अदालत बुटवल, राजविराज, पाटन र विराटनगरमा पनि न्यायाधीश भए । श्रेष्ठले त्रिभुवन विश्वविद्यालयबाट कानुनमा स्नातक, नेपाली र राजनीति शास्त्रमा स्नातकोत्तर र नेदरल्यान्ड्सको इन्स्टिच्युट अफ सोसल साइन्सबाट अन्तर्राष्ट्रिय कानुन तथा विकासमा पोस्ट ग्य्राजुएट गरेका छन् ।"
मालपोतको काम ठप्प,"कार्यालय परिसरमा व्यवसायीले कार्यालय प्रमुखको सरुवा हुनुपर्नेलगायत माग गरी नारासमेत लगाएका छन् । आइतबार दिनभर मालपोत कार्यालय परिसर तनावग्रस्त रहयो । मालपोतमा व्यवसायीको अवरोधका कारण कामका लागि आएका सेवाग्राही त्यत्तिकै फर्किन बाध्य भए । मालपोत अधिकृतले पत्रिकामार्फत आफ्नो भनाइको खण्डन गरी माफी नमागेसम्म व्यवसायीले काम ठप्प पार्ने नेपाल लेखापढी कानुन व्यवसायी एसोसिएसन जिल्ला कार्यसमिति भक्तपुरका अध्यक्ष राजुकुमार दाहालले बताए । मालपोत प्रमुखले कर्मचारीमार्फत भ्रष्टाचार गर्ने गरेको आरोप लगाउँदै व्यवसायीलाई अपमानित हुने व्यवहार गरेको दाहालको भनाइ छ । यता कार्यालयले भने मालपोतमा बढेको बेतिथि र सेवाग्राहीको काम सहज नहुने गुनासो बढेपछि सुधारको प्रयासमा रहेको जनाएको छ । मालपोतको बेथिति सुधार्न कर्मचारीबाहेक बाहिरका मानिसलाई कोठा, फाँट र मोठमा छिर्न नदिने नियम बनाएका छौं, प्रमुख मालपोत अधिकृत तिमल्सिनाले भने, सेवाग्राहीलाई झयालबाटै सेवा लिने र सहजताका लागि टोकन सिस्टमको व्यवस्था गरेका छौं ।व्यवसायीले भने मालपोत कार्यालयका कर्मचारी र कार्यालय प्रमुखले सिधै सेवाग्राहीसँग सेवा शुल्कबाहेक अतिरिक्त रकम लिएर लेखापढीलाई पन्छाएको आरोप लगाएका छन् । मालपोतको फाँटमा लेखापढीलाई छिर्न नदिने र बिचौलियालाई फाँटमा छिराएर घूस खाने गरेको समितिका पूर्वअध्यक्ष रवीन्द्र प्रधानको आरोप छ ।"
३७ ट्राफिक बत्ती जोडिने,"काठमाडौं भौतिक पूर्वाधार तथा यातायात व्यवस्था मन्त्रालयले उपत्यकाका ३५ स्थानमा ३७ वटा ट्राफिक बत्ती जोड्ने तयारी गरेको छ । मन्त्रालयले बढदो ट्राफिक जामलाई व्यवस्थित बनाउन आधुनिक तथा प्रविधियुक्त ट्राफिक लाइट जोड्ने तयारी गरेको हो । सडक विभागअन्तर्गतको काठमाडौं उपत्यका दिगो सहरी यातायात परियोजनाले टेन्डर प्रक्रियाद्वारा प्राविधिक मूल्यांकनलाई अन्तिम चरणमा पुर्याएको छ । सम्पूर्ण रूपमा प्राविधिक मूल्यांकन गरी लाइट जडान प्रक्रिया अघि बढाइने मन्त्रालयले जनाएको छ ।परियोजना अधिकारीका अनुसार छनोट गरिएका चोकमा अन्तर्राष्ट्रियस्तरको अत्याधुनिक र आकर्षक ट्राफिक बत्ती जडान गरिनेछ । पहिला जडान गरिएका ट्राफिक लाइटको मर्मत सम्भार तथा प्रयोग नहुँदा बिग्रेपछि नयाँ लाइट जडान गर्न लागिएको हो । माइतीघर, तीनकुने, जय नेपाल हल, थापाथली चोक, जाउलाखेल चोकमा लाइट जडान गरिनेछ । त्यसैगरी नारायणगोपाल चोक, त्रिपुरेश्वर, दरबारमार्ग, भद्रकाली, कमलपोखरी, जमल, लौनचौर, महराजगन्जलगायत क्षेत्रमा पनि जडान गरिनेछ । एसियाली विकास बैंक (एडीबी) को आर्थिक तथा प्राविधिक सहयोगमा उपत्यकाको सवारी व्यवस्थापन गर्न मन्त्रालयले ट्राफिक बत्ती जडान गर्नेछ ।जथाभावी गाडी मोड्ने प्रवृत्तिलाई निरुत्साहित गर्न ट्राफिक आइल्यान्ड निर्माण गर्दै छौं, परियोजना प्रमुख दीपक श्रेष्ठले भने, ट्राफिक जामले निकै सास्ती बनाएको छ । पहिले जोडिएका ट्राफिक बत्ती काम नगर्ने भएकाले ती चोकमा नयाँ जडान गरिने उनले बताए । चालक र यात्रुले सास्ती भोग्नुपरेको छ, उनले भने । टेन्डर प्रक्रिया स्वीकृत हुनेबित्तिकै करिब १ वर्षभित्र छनोट गरिएका चोकमा आइल्यान्डसहितको बत्ती जडान गरिने उनले बताए । लाइट व्यवस्थापन काठमाडौं उपत्यका ट्राफिक महाशाखाको कन्ट्रोल कक्षमा राखिनेछ । त्यहींबाट सम्पूर्ण चोकको ट्राफिक बत्तीको व्यवस्थापन गरिनेछ । नियन्त्रण कक्षबाट चोकमा राखिएका सीसी क्यामराले कैद गरेका दृश्यको अवलोकन गरिन्छ, उपत्यका ट्राफिक प्रहरी महाशाखाका डीआईजी प्रकाश अर्यालले भने, त्यसले गर्दा सवारी व्यवस्थापनमा सहयोग पुग्छ । ट्राफिक लाइट नहुँदा सवारी व्यवस्थापन गर्न निकै फितलो भएको उनले बताए । बत्ती हुनैपर्छ, उनले भने, लाइट नहुँदा ट्राफिक प्रहरीलाई निकै हैरानी भइसकेको छ । परियोजनाका अनुसार सीसी क्यामरामा सवारी डिटेक्टर सेन्सरहरू पनि जडानको व्यवस्था मिलाइएको छ । नियन्त्रण कक्षबाटै रातो, पहेंलो र हरियो लाइट नियन्त्रण गरिनेछ । राति अटोमेटिक पद्धतिद्वारा नियन्त्रण गरिनेछ ।बत्तीको प्रयोग सवारी जाम हेरेर कन्ट्रोल रुमबाट ट्राफिक प्रहरी, यातायात इन्जिनियरले बत्तीको व्यवस्थापन गर्नेछ । एक अर्का चोकको बत्तीबीच अन्तरसम्बन्ध कायम गरिनेछ, श्रेष्ठले भने, तुरुन्तै अर्को चोकमा रोकिन नपरोस् भनेर त्यस्तो व्यवस्था गर्न लागेका हौं । उक्त पद्धति जडान गरिएपछि पैदलयात्रीलाई समेत बाटो काट्न सजिलो हुने बताइएको छ । पैदलयात्रीले बाटो काट्न परे जेब्रा क्रसिङका पोलमा राखिएको पुस बटन थिच्नुपर्नेछ । बटन थिचेको केही समयपछि कन्ट्रोल युनिटले पैदलयात्रीलाई बाटो काट्न अनुमति दिने गरी हरियो बत्ती बाल्नेछ ।"
सडक विस्तारमा ढिलाइले समस्या,"भक्तपुर कौशलटारदेखि बालकोटचोकसम्मको करिब १ किलोमिटर सडक विस्तारमा भएको ढिलाइले यहाँको यातायात सेवा प्रभावित बनेको छ । कौशलटारबालकोटसिरुटारबिरुवा खण्डअन्तर्गतको ल्याइएको हयुम पाइप यत्रतत्र राख्ने, सडकबीच ढलका लागि खनेको खाडल नपुर्दा सर्वसाधारणको आवतजावतमा पनि अवरोध भएको छ ।अर्को वैकल्पिक सडकको व्यवस्था छैन, भएको पनि विस्तारका नाममा खनेर बिजोग बनाइएको छ, बालकोटका राजन थापाले भने, सडककै कारण दैनिकजसो मोटरसाइकल दुर्घटना हुने गरेका छन् ।दधिकोट, सिरुटार, बालकोट तथा ललितपुरको टीकाथली र चाँगाथलीका बासिन्दाको काठमाडौं आवतजावतको मुख्य नाका कौशलटार भएकाले पनि विस्तारको ढिलाइले सर्वसाधारणलाई सकस भएको स्थानीय सरिता केसी बताउँछिन् ।०७३ जेठमा सम्झौता गरी ०७४ असोज मसान्तभित्र सम्पन्न गर्ने लक्ष्यसहित थालिएको सडक विस्तारको काम कछुवा गतिमा चलेको छ । सडक फराकिलो बनाउने, नाली निर्माण गर्ने, फुटपाथको कार्य गर्ने, ढलको व्यवस्थापन गर्ने भनिए पनि बाउन्ड्री वाल लगाउने र हयुम पाइपका लागि खाडल खन्नेबाहेक अरू काम भएको छैन ।हालको ४ मिटर सडक फराकिलो बनाई ११ मिटरको कालोपत्रेसहित फुटपाथ, नाली, ढललगायत लागि ३ करोड ८० लाखको लागतमा विस्तार गर्न लागिएको डिभिजन सडक कार्यालय भक्तपुरले जनाएको छ । कौशलटारबालकोट सडकमा बिजुलीको पोलको अवरोधका कारण पनि विस्तारमा ढिलाइ भएको जनाएको छ । फराकिलो बनाउँदा बिजुलीको पोल सार्नुपर्ने हुन्छ, डिभिजन सडक कार्यालय भक्तपुर प्रमुख इन्जिनियर गुरुप्रसाद अधिकारीले भने, प्राधिकरणले पोल हटाउन लाग्ने रकमको स्टिमेट तयार गरी पठाइएको छ, सोही स्टिमेटअनुरूप सडक कार्यालयले विभागमा पत्राचार गरेको छ । समयमा बिजुली तथा टेलिकमको पोललगायत तारको व्यवस्थापन गर्न नसक्दा विस्तारमा ढिलाइ भएको उनको दाबी छ ।"
२५ वर्षपछि नरदेवी नाच,"भक्तपुरस्थित बसपार्कमा देवगणहरूले कलेवर पोसाक, गरगहना र मुकुट लगाई नगरपरिक्रममा गरेका थिए । श्वेतकालीले देवगण, नाइके, वाद्यवादकहरूलाई तिलक लगाउने चलन छ । तिलक लगाइसकेपछि नाच सम्पन्न नहुँदासम्म मुख नधुने चलन छ । मंगलयात्रामा श्वेतकाली, भैरव, काली, बाराही, महालक्ष्मी, चण्डेश्वरी, दैत्यलाई खड्ग, कुमारीलाई मयूरको प्वाख, गणेशलाई मूला (लजु), नारायणीलाई गदा, इन्द्रयणीलाई वज्र, रुद्रायणीलाई कमण्डलु, ब्रहमायणीलाई पुस्तक, बिघिनीलाई पात्र, महादेवलाई डमरु दिइएको थियो । नाचका क्रममा श्वेतकाली (नरदेवी) लाई झल्लरवाला छत्रले ओढाइ विशेष सम्मान दिइएको थियो । डबलीमा सम्पूर्ण देवतालाई साधना गरी राखिएको कलशलाई शिव द्य: (मुख्य देवता) मानिन्छ । यसैलाई केन्द्रविन्दु बनाएर नाच प्रदर्शन गर्ने चलन छ । आइतबार करुणामय (सुथ:माजु:) देवीले नृत्य प्रस्तुत गरे । नृत्यमा नरदेवीले विश्वरूप धारणा गरी आक्रोशित मुद्रामा रहेकी देवीलाई शान्त पार्ने प्रयास गरेकी थिइन् । नाचमा चण्डेश्वरीले दैत्यलाई वध गरिएको दृश्य पनि प्रदर्शन गरिएको थियो । नाचका क्रममा दंग खी:, भुस्या:, छुस्या:, ता:, पोंगा बजाइएको थियो ।१२ वर्षसम्म विभिन्न १२ ठाउँमा नाच देखाउनुपर्ने मान्यता छ । सोहीअनुसार घंगला सी:, मूल डबली, तलेजु मन्दिर, त्रिशूल चोक, कुमारी घर, १० अवतार डबली, पाटन र कीर्तिपुर दरबार स्क्वायरमा नाच देखाइसकिएको छ । अब मंगलबार र बुधबार बनेपा दरबार स्क्वयारमा नाच देखाइने गुठीयारहरूले बताएका छन् । देवगण राम महर्जनका अनुसार हनुमानढोका दरबारस्थित दुई डबली र इन्द्रचोकमा प्रदर्शन गरिसकेपछि १२ वर्षे नाच पूरा हुनेछ ।उनका अनुसार नरदेवी टोलमा देखाइएको १२ वर्षे जात्रा सञ्चालन प्रथा अनौठो छ । देवगणहरूमध्ये कसैको शरीरमा देवी चढेको वर्षदेखि १२ वर्षसम्म नाच सञ्चालन गर्नुपर्ने परम्परा छ । पछिल्लो समय २०३६ मा न्हुच्छे नारायण महर्जनको शरीरमा देवी चढेको थियो । त्यसयता हालसम्म कुनै पनि देवगणको शरीरमा देवी चढेको छैन । जात्रा लोप हुने खतरा बढेपछि गुठीयार मिलेर २०६६ मा मन्दिरमा क्षमापूजा गरी १२ वर्षे पर्व चलाइएको हो ।"
खैरो हेरोइनसहित दुई पक्राउ,काठमाडौं भारतीय नागरिक दिनदयाल राव र मनोजकुमार त्रिपाठी खैरो हेरोइनसहित पक्राउ परेका छन् । लागूऔषध नियन्त्रण ब्युरोले २१ ग्राम खैरो हेरोइनसहित उनीहरूलाई आइतबार काठमाडौंको तिलगंगाबाट पक्राउ गरेको हो ।
अवैध क्रसर अनुगमनमा बेवास्ता,"ललितपुर लेले क्षेत्रमा अवैध क्रसर उद्योग निर्वाध चलिरहँदा पनि जिल्लास्तरीय ढुंगा, गिट्टी, बालुवा अनुगमन समन्वय समिति मूकदर्शक बनेको छ । माथिबाट निर्देशन नआएको भन्दै प्रहरी प्रशासन पनि मौन छ । ललितपुर प्रहरी प्रमुख एसएसपी पीताम्बर अधिकारीले निर्देशन आए परिसरबाटै टोली खटाई तत्काल बन्द गर्ने बताए । उनका अनुसार जिविसबाट ढुंगा, गिट्टी ओसारप्रसारमा सहयोग गर्न पत्र आएको छ । सरकारले माथिल्लो तहमा नीतिगत निर्णय नगर्दा प्रहरी अप्ठेरोमा परेको छ, उनले भने, पक्राउ गरे पनि प्रहरीलाई मुद्दा चलाउने अधिकार छैन । प्रमुख जिल्ला अधिकारी दीपक काफ्ले र स्थानीय विकास अधिकारी हरिप्रसाद दाहालले क्रसर सञ्चालन भइरहेको बारे थाहा नभएको दाबी गरे ।"
एलडीओ सरुवा विरोधमा चक्काजाम,"एमाले, माओवादी केन्द्र, संयुक्त मधेसी मोर्चा र नागरिक समाजका प्रतिनिधिले आइतबार चक्काजाम गरेका हुन् । दिउँसो १ देखि २ बजेसम्म बुद्धचोकमा प्रदशर्न गरियो । सरुवा तत्काल रोक्न र काम गर्ने वातावरण मिलाउनसमेत दल प्रतिनिधिले माग गरेका छन् । युवा समूहले जिविसको राजस्व शाखामा समेत तालाबन्दि गरे । एमाले परासी सहसंयोजक थानप्रसाद गैरेले मन्त्रालयको गलत निर्णय र पूर्वाग्रही व्यवहारविरुद्ध चक्काजाम गरिएको बताए । दल प्रतिनिधिको संयुक्त टोलीले सरुवा बदरका लागि प्रजिअमार्फत प्रधानमन्त्रीलाई ज्ञापनपत्रसमेत बुझाएका छन् ।राम्रो गर्न खोज्दा सरुवासरुवा भएर पहिलो पटक कार्यालय प्रमुख जिल्ला आउँदा पत्रकार भेटघाट गर्ने चलन छ । स्थानीय विकास अधिकारी भुषालले भने जाने बेला पत्रकार सम्मेलन गरे ।उनले गिटी र बालुवाको अवैध ओसारपसार रोकेपछि सरुवा गर्ने चलखेल सुरु भएको बताए । उनले भने, अवैध निकासी गर्ने ठेकेदार मन्त्रालय धाउन थालेपछि १ महिना नहँुदै जिल्ला छाड्नुपर्यो । आफू हाजिर भएको १ महिना अवधिमा ७० लाख राजस्व संकलन गरेको उनले जानकारी दिए । जिल्लाको विकासलाई प्राथमिकताका आधारमा अगाडि बढाएर राजस्व संकलन तेब्बर बनाउँछु भन्दा असहयोग भएको उनको दाबी छ । खोलाबाट खुलेयाम गिटी, बालुवाको चोरी निकासी गर्नेलाई जरिवाना गरेपछि भुषाल र योजना तथा प्रशासकीय अधिकृत प्रकाश पन्थीको एकैसाथ सरुवा भएको स्रोतले जनाएको छ ।मंसिर अन्तिम साता बाँके जिविसबाट सरुवा भएर आएका भुषालको ३२ दिनमै धादिङ काज सरुवा भएपछि जिल्लामा हल्लीखल्ली भएको छ । उनको स्थानमा स्थानीय विकास मन्त्रालय पञ्जीकरण विभागका उपसचिव युवराज कट्टेललाई पठाइएको छ । आउनेबित्तिकै भुषालले गत मंसिर २५ गते केरुङ्गे खोलामा अवैध ओसारपसार गरिरहेको अवस्थामा २७ ट्रिपरसहित ३० सवारी साधन नियन्त्रणमा लिएका थिए । स्मृति निर्माण कम्पनीलाई ६५ लाख जरिवाना तोकेका थिए । स्मृतिले ३५ लाख राजस्व बुझाइसकेको छ । जिविसले केरुङ्गे खोलामा संकलन गरी राखिएको करिब ३० करोड बराबरको नदीजन्य पदार्थसमेत जफत गरेर लिलाम प्रक्रिया अघि बढाएको छ । चोरी निकासी नियन्त्रणमा सहयोग गरेको भन्दै योजना अधिकृत पन्थीलाई मन्त्रालयमा काज सरुवा गरिएको जिविस स्रोतले जनाएको छ । अवैध नदीजन्य पदार्थ नियन्त्रण गरी जिल्लाको राजस्व वृद्धिमा सहयोग गरेको र भुषालको सरुवा भए परिषद्ले आव २०७३०७४ का लागि सञ्चालन गर्ने योजना र कार्यक्रमसमेत प्रभावित हुने भन्दै संयुक्त मधेसी मोर्चाले यसअघि नै प्रमुख जिल्ला अधिकारीमार्फत सरकारलाई ज्ञापनपत्र बुझाएको थियो ।"
खोसियो परिवारको खुसी,"कञ्चनपुर घरमा आम्दानीको स्रोत केही नभएपछि झलारी पिपलाडी नगरपालिका ११ द्वीपनगरका दीपेन्द्र विष्ट एक वर्षअघि काम खोज्दै भारतको सिमला पुगे । घरमा बिरामी बुवा थिए । उपचारका लागि समेत रकम थिएन । त्यसैले पढाइ छाडेर काका नरेन्द्रसँगै सडकमा मजदुरी गर्न उनी बिरानो देशमा पुगेका थिए ।उनले कमाइबाट बुवा अमरको उपचार र घरपरिवारको खर्च चलाइरहेका थिए । बुधबार साँझ दीपेन्द्रको मृत्यु खबर सुनेदेखि अमरको परिवारमा रुवावासी छ । दुई छोरामध्ये दीपेन्द्र जेठा हुन् । अब परिवार कसरी पाल्ने र आफ्नो उपचार केले गर्ने भन्ने चिन्तामा वृद्ध अमर पिरोलिएका छन् । मृत्युको खबर सुनेदेखि उनी राम्ररी बोल्न सकिरहेका छैनन् । परिवारको सहारा सिमलाको सडकले खोस्यो, उनले भने । हिमाञ्चलको सिमलामा सडक निर्माणको काम चलिरहेको थियो । चट्टानमा ड्रिलिङ गर्ने बेला माथिबाट पहिरो खसेर दीपेन्द्रसहित ४ जना नेपालीको मृत्यु भएको हो । मृत्यु हुने द्वीपनगरकै लोकेन्द्रबहादुर विष्ट, कैलालीका अजब विष्ट र बैतडीका रामबहादुर बम छन् । लोकेन्द्र दीपेन्द्रकै फुपूका छोरा हुन् । उनीहरू दुवै जना गत जेठमा सिमला गएका थिए । अजव पनि उनीहरूकै आफन्त हुन् । घटना हुनुभन्दा दुई दिनअघि फोनमा कुरा भएको थियो, बुबा अमरले भने, सबै ठीकै छ, असजिलो काम सकियो, अब सजिलो मात्रै बाँकी छ भन्थ्यो । तर सजिलोमै पुगेपछि दुर्घटनामा पर्यो । मृतक चारै जनालाई उक्त काममा नरेन्द्रले नै लगेका थिए । मृत्यु भएको एक घण्टापछि मात्रै उनले थाहा पाएका थिए । भान्जा र भतिजा एकै ठाउँमा च्यापिएको खबर मैले पनि फोनबाटै थाहा पाएँ, नरेन्द्रले भने, तल ड्रिलिङ गर्दागर्दै माथिबाट चट्टान खसेर चारै जना च्यापिएका रहेछन् । उनले माथिबाट चट्टान खसेको थाहा नपाउँदा चारै जना च्यापिएको बताए । अजब र रामबहादुरको शव क्षतविक्षत अवस्थामा भेटिएको थियो । चारै जनाको शव डोजरले ढुंगा पन्छ्याएर निकालिएको थियो ।लोकेन्द्र र दीपेन्द्रको घर पनि नजिकै हो । दुई जना होनहार युवाको मृत्युको खबरले गाउँ नै शोकमा डुबेको छ । लोकेन्द्रका बुवा महेन्द्र पनि भारतको बेंलोरमा काम गर्छन् । घटना हुनुभन्दा डेढ घण्टाअघि बाबुछोराबीच फोनमा कुरा भएको थियो । तीन बजेतिर धेरैबेर हाम्रो कुरा भएको थियो, महेन्द्रले भने, दुई घण्टापछि फेरि यस्तो भयो भन्दा विश्वासै लागेन । मृतक चारै जनाको शनिबार हरिद्वारमा अन्तिम संस्कार गरिएको छ । आफन्तहरू आइतबार मात्रै अन्तिम संस्कार गरेर घर फर्किएका हुन् । ठेकेदारले हिमाञ्चल सरकार र आफ्नो तर्फबाट सक्दो सहयोग उपलब्ध गराउने आश्वासन दीएको महेन्द्रले बताए । दुई जनाको शव चिन्न नसकिने गरी क्षतविक्षत भएको भेटिएकाले उनीहरूको विस्फोटका कारण ज्यान गएको हो कि भन्ने शंका पनि छ, उनले भने, चट्टानले च्यापिएरै त्यस्तो नहुनुपर्ने हो । तर सिमलाको प्रहरीले समेत च्यापिएरै मृत्यु भएको रिपोर्ट बनाएकाले बोल्ने अवस्था नरहेको बताए । सिमालादेखि खासा पहाड जोड्ने १६ किलोमिटर सडक निर्माणमा नेपाली कामदारहरू नै कार्यरत रहेको नरेन्द्रले बताए । अत्यधिक जोखिमपूर्ण काम भएकाले त्यहाँ भारतीयहरू जाँदैनन् । त्यहाँ कार्यरत नेपालीहरूको बिमा र कुनै पनि किसिमका काम गरिरहेका प्रमाण नहुने उनले बताए । प्रमाण नहँुदा दुर्घटनामा परेपछि राहता तथा क्षतिपूर्ति लिन समस्या हुने गर्छ ।"
ऐतिहासिक निर्णय,"सर्वोच्च अदालतले लोकमानसिंह कार्कीलाई संविधानबमोजिम उच्च नैतिक चरित्रलगायत योग्यता नपुगेको ठहर गर्दै अख्तियार दुरुपयोग अनुसन्धान आयोगको प्रमुख आयुक्तबाट पदमुक्त गर्ने ऐतिहासिक फैसला गरेको छ । न्यायाधीशत्रय ईश्वरप्रसाद खतिवडा, आनन्दमोहन भट्टराई र अनिलकुमार सिन्हाको इजलासले आइतबार सर्वोच्चको यसअघिको निर्णय उल्ट्याउँदै विवादास्पद छविका कार्कीलाई पदमुक्त गर्न गरेको फैसला साहसिक र स्वागतयोग्य छ । यो निर्णयले न्यायालयप्रतिको जनविश्वास बढाएको छ । सर्वोच्चले पूर्वन्यायाधीश कृष्णजंग रायमाझी आयोगले कार्कीलाई जनआन्दोलन ०६२६३ को दमनमा दोषी ठहर गरेको, त्यही आधारमा तत्कालीन गिरिजाप्रसाद कोइराला नेतृत्वको सरकारले अवकाश दिन कारबाहीको प्रक्रिया अघि बढाएको र प्रशासनिक सेवाको अनुभवमा राजप्रासाद सेवालाई गणना गर्न नमिल्ने ठहर गर्दै संविधानबमोजिम कार्की संवैधानिक अंगको प्रमुख हुन अयोग्य ठहर गरेको हो । सर्वोच्चले अब संविधानबमोजिम योग्यता पुगेका व्यक्तिलाई मात्र अख्तियार प्रमुखमा सिफारिस र नियुक्त गर्न संवैधानिक परिषद् र राष्ट्रपति कार्यालयका नाममा परमादेशसमेत जारी गरेको छ । सर्वोच्चको आदेशले कार्की पदमुक्त मात्र भएका छैनन् कि संवैधानिक अंगका प्रमुख र सदस्य सिफारिस गर्ने परिषद् र नियुक्ति गर्ने राष्ट्रपति कार्यालयलाई समेत संवैधानिक मर्मलाई मध्यनजर गर्न सचेत गराएको छ ।जनआन्दोलन दमनमा दोषी सिफारिस भएपछि तत्कालीन सरकारले कार्कीलाई मुख्यसचिवबाट हटाउने प्रक्रिया सुरु गर्नासाथ राजीनामा दिएर उनी सेवाबाट बाहिरिएका थिए । कार्की सुन काण्डसहित विभिन्न अनियमिततामा मुछिएका निजामती प्रशासनका अत्यन्त विवादास्पद व्यक्ति हुन् । दोस्रो संविधानसभाको चुनावअगाडि प्रमुख चार दल माओवादी, कांग्रेस, एमाले र मधेसी मोर्चाले उनैलाई सर्वसम्मतिबाट अख्तियार प्रमुखमा सिफारिस गर्नु आफैंमा रहस्यमय थियो । त्यतिबेलै नागरिक समाज र राजनीतिक वृत्त सबैतिरबाट कार्कीजस्तो विवादास्पद व्यक्तिलाई अख्तियार प्रमुख नबनाउन चर्को आवाज उठेको थियो । तत्कालीन प्रधानन्यायाधीश एवं चुनावी मन्त्रिपरिषद्का अध्यक्ष खिलराज रेग्मीले जनस्तरमा उठेको जायज आवाजलाई बेवास्ता गर्दै संवैधानिक परिषद्बाट निर्णय गराई नियुक्तिको सिफारिस गर्दा र तत्कालीन राष्ट्रपति रामवरण यादवले समेत हतारमा कार्कीलाई शपथ गराउँदा संविधानको उच्च नैतिक चरित्रको व्यक्ति हुनुपर्ने व्यवस्थाको खिल्ली उड्न पुगेको थियो । अख्तियारले कारबाहीको सिफारिस गरेका व्यक्तिलाई त्यसैको प्रमुख बनाउँदा चार दल, तत्कालीन चुनावी सरकारका प्रमुख रेग्मी, तत्कालीन राष्ट्रपति यादवबाट भ्रष्टाचार नियन्त्रण गर्ने संवैधानिक निकायको मात्र नभई संविधानको समेत मानमर्दन हुन पुगेको थियो । सर्वोच्चको फैसलाले ढिलै भए पनि चार दल, तत्कालीन चुनावी सरकारका प्रमुख रेग्मी र तत्कालीन राष्ट्रपति यादवको अक्षम्य गल्ती र असंवैधानिक कदम सच्चिएको छ । तसर्थ सर्वोच्चको फैसला आफैंमा ऐतिहासिक र सराहनीय छ ।कार्की संवैधानिक प्रमुख हुनुमा उनी स्वयंभन्दा प्रमुख चार दलका शीर्ष नेता र तत्कालीन चुनावी मन्त्रिपरिषद्का अध्यक्ष रेग्मी प्रमुख दोषी छन् । जनआन्दोलन दमनका दोषी र अयोग्य व्यक्तिलाई अख्तियार प्रमुखजस्तो सम्मानित पदमा आसीन गराउँदै अक्षम्य गल्ती गरेकामा प्रमुख चार दलका शीर्ष नेता र रेग्मीले तत्काल आम जनतासमक्ष सार्वजनिक रूपमा क्षमायाचना गर्नुपर्छ । उनीहरूले अब आइन्दा यस्ता गल्ती दोहोर्याउँदैनौं भनेर सार्वजनिक रूपमा वचनबद्धता प्रकट गरेपछि मात्र सर्वोच्चको ऐतिहासिक फैसलाप्रतिको सम्मान मात्र हुने छैन कि आम जनतामा चार दलका शीर्ष नेताप्रति बढेको वितृष्णा हटेर जानेछ ।कार्कीले अख्तियार प्रमुख हुँदा संवैधानिक दायराभन्दा बाहिर गएर सयौं अनियमिततापूर्ण कार्य गरेका थिए । अख्तियारको संवैधानिक दायरा सार्वजनिक पदमा रहेका व्यक्तिबाट हुने भ्रष्टाचार र अख्तियार दुरुपयोगको अनुसन्धान, तहकिकात गरी विशेष अदालतमा मुद्दा दायर गर्ने मात्र हो । तर कार्कीले आफू पदमा बहाल रहँदा पदको दुरुपयोग गर्दै सबैजसो सरकारी निकायहरूलाई अनावश्यक दबाबमा पारेर सयौं गैरकानुनी निर्णय गर्न बाध्य पारी त्यसबाट नाजायज फाइदा लिएका दर्जनौं घटना सार्वजनिक भइसकेका छन् । त्यही कारण अख्तियार प्रमुखबाट कार्कीको बहिर्गमन मात्र पर्याप्त हुँदैन । असंवैधानिक कार्य गरेकामा कानुनी कारबाहीबाट उनलाई कदापि उन्मुक्ति दिनु हुँदैन । उनलाई सजायको भागीदार बनाउनै पर्छ । कार्कीलाई कानुनी कारबाही गर्न अख्तियार स्वयंले नै उनले गरेका असंवैधानिक कदम, निर्णय र कामकारबाहीको बृहत् छानबिन गरी अख्तियार दुरुपयोग गरेकामा विशेष अदालतमा मुद्दा दायर गर्न कुनै कसर बाँकी राख्नु हुँदैन । कार्की छँदा अख्तियारको विश्वसनीयतामाथि जुन प्रश्न उठेका थिए, अख्तियार स्वयंले उनीमाथि छानबिन गरी कारबाहीको दायरा ल्याउन सक्यो भने अख्तियारप्रतिको अविश्वास हटेर जानेछ । यसतर्फ अख्तियारका वर्तमान पदाधिकारीहरूले तत्काल काम अघि बढाउनु उनीहरूको संवैधानिक दायित्व हो । संवैधानिक दायराभन्दा बाहिर गएर कार्य गरेको भन्दै कार्कीविरुद्ध १ सय ५७ सांसदले संसद्मा महाअभियोग प्रस्ताव दर्ता गरेका थिए । प्रमुख तीन दलबीच महाअभियोग प्रस्तावको सम्बन्धमा सहमति जुट्न नसकेकाले महाअभियोगको प्रक्रिया अघि बढ्न सकेको थिएन । संसद्को दुई तिहाइ बहुमतले महाअभियोग प्रस्ताव पारित गरी कार्कीलाई हटाएको भए उनी भविष्यमा समेत सरकारी सेवाका लागि अयोग्य ठहरिने थिए भने संसद् आफैंले प्रस्ताव पारित गरी कानुनी कारबाहीका लागि सरकारलाई उच्चस्तरीय छानबिन समिति गठन गर्न या अख्तियारलाई अनुसन्धान गरी कारबाही अघि बढाउन निर्देशन दिन सक्थ्यो । कार्कीबारे संसद्बाट भन्दा सर्वोच्चबाट छिटो निर्णय आए पनि उनलाई कारबाहीको दायरामा ल्याउन सरकार र संवैधानिक निकायले तत्काल ठोस निर्णय लिन ढिलाइ गर्नुहुन्न । यसमा सर्वोच्चले जस्तै सरकार र अख्तियारले समेत ऐतिहासिक निर्णय गर्न साहस देखाउनु नै मुलुकको हितमा हुनेछ ।"
संघीयताको भ्रूण हत्या !,"४ पहिचानको अर्थशास्त्रयो निकै संवेदनशील, पेचिलो र बहुआयामिक विषय हो । पहिचानयुक्त संघीयताको आर्थिक परिचालन क्षमतासम्बन्धी एउटा पक्षलाई मात्रै यहाँ उठान गरौं । मानौ, क भन्ने कुनै प्रदेश वा स्थानीय सरकार कुनै खास जातीयधार्मिक पहिचानका आधारमा स्थापना भयो । यस्तो इकाइको माग नै खास पहिचानयुक्त जनतालाई थप सुविधा, राहत र अधिकार दिनका लागि हुन्छ । तर यस्तो पहिचानले मान्यता पाएपछि भने सार्वजनिक वित्त सञ्चालनमा ठूलो असमञ्जस्य पैदा हुन्छ । थप सुविधा र राहतका लागि थप स्रोत आवश्यक पर्छ । त्यसका लागि थप कर लगाउनुपर्छ वा केन्द्रले थप (अस्वाभाविक) अनुदान दिनुपर्छ । थप कर स्वत: जनहित प्रतिकूल हुन्छ । तथाकथित स्वजातीय पहिचानको सरकार कर बढाउन उदासीन हुन्छ । अर्को स्रोत अनुदानमाथिको थप निर्भरताले पहिचानसम्बद्ध अधिकारहरूलाई निर्वाध अभ्यास गर्न दिँंदैन । अहिले बेल्जियमको संघीयतामा देखिएका विकृति, असन्तुष्टि र विवादहरू नेपालका लागि पाठ हुनसक्छन् । अन्त्यमा, जोखिमका दुईवटा कुरा । सत्य के हो भने फिस्कल फेडेरालिजमका यी चारै अवयवलाई कार्यान्वयन नगरी न संघीयता न संविधान नै कार्यान्वयन हुन सम्भव छ । त्यसैले पहिलो जोखिम अहिले अपुरो छोडिएका यी राजनीतिक, कानुनी र आर्थिकप्रशासनिक सबै आयामलाई कार्यान्वयन गर्ने बोझ संविधानले व्यवस्था गरेको आर्थिक आयोगलाई छोडिदिने सम्भावनाको हो । यदि यसो भयो भने यो आयोगले कामै गर्न नसक्ने अवस्था आउँछ । दोस्रो जोखिम, यो आयेगको अध्यक्ष र पदाधिकारी पनि पहिलेको राज्य पुन:संरचना वा अहिलेको स्थानीय निकाय पुन:संरचना आयोगहरूमा जस्तै अलिअलि होला कि जस्तो योग्यता भएका तर संघीयता र विशेषत: फिस्कल फेडेरालिजमबारे विशेषज्ञायुक्त ज्ञान नभएका तर शक्तिकेन्द्रहरूका प्रिय मानिसहरूलाई जागिर बक्सिस दिइने सम्भावनाको छ । साँच्चै यस्तै भयो भने संघीय नेपालको सपना अराजक नेपालमा रूपान्तरित हुने पक्कै छ । अराजक राज्यको राष्ट्रियता र सम्प्रभुता कसरी सबल होला र ?"
सुन तस्कर कसरी बाहिर आए ?,"अन्तर्राष्ट्रिय विमानस्थल यतिबेला तस्करीको केन्द्रविन्दु भएको समाचारले आम नागरिक दु:खित छन् । विगतदेखि नै अन्तर्राष्ट्रिय विमानस्थलमा विभिन्न खाले तस्करी भइरहेको र तिनलाई न्युनीकरण गर्न सरकारले प्रयत्न गरे तापनि कार्यान्वयन हुन नसक्दा दिनानुदिन सुन तस्करी र अन्य अपराधका घटना बढिरहेका छन् । किलोका किलो सुन विमानस्थलबाट सजिलै बाहिरिनुमा कसको कमजोरी हो ? सरकारले छानबिन गर्नुपर्यो । सरकारले विभिन्न समयमा विमानस्थल सुधारका लागि छानबिन समिति बनाई तिनले दिएका प्रतिवेदन सकारात्मक र विमानस्थल सुधारका लागि भए तापनि ती प्रतिवेदन कार्यान्वयन नहुंँदा दिनहुंँ तस्करहरूले फाइदा लिइरहेका छन् । अवैध रूपमा सुन, लागुऔषध, विदेशी मुद्रा धेरैपटक समातिए पनि विमानस्थलको सुरक्षामा सधैं प्रश्नचिन्ह उब्जने गरेको छ । विमानस्थलमा ५४ वटा सुरक्षा पोष्ट रहनुका अलावा भन्सार र अध्यागमनका छुट्टाछुट्टै चेकजाँंच हुने गर्छ । त्यस ठाउंँमा नेपाल प्रहरीको अनुसन्धान ब्युरो, राष्ट्रिय अनुसन्धान विभाग, प्रहरीको प्रतिआतंकवाद युनिट हुंँदाहुंँदै पनि तस्करी हुनुमा कसको कमजोरी ठान्ने ? हालै मात्र त्रिभुवन अन्तर्राष्ट्रिय विमानस्थल हुंँदै बाहिरिएको ३३ किलो सुन पक्राउसंँगै त्रिभुवन अन्तर्राष्ट्रिय विमानस्थल सुरक्षित छैन र त्यहांँको सुरक्षा प्रणालीमा गम्भीर प्रश्न उठेको छ । न्हुंछेनारायण श्रेष्ठपुलचोक, ललितपुर२२ किलो सुन विमानस्थलको सुरक्षा घेराबाट सजिलै बाहिरिँदा कति सजिलोसित २९ जना कर्मचारी जिम्मेवारविहीन बनाइयो र उपमहानिर्देशकको संयोजकत्वमा ५ सदस्यीय छानबिन समिति गठन गरियो । अचम्म लाग्छ, बदमासहरूले चोरको बारेमा छानबिन गरेको देख्दा । सायद बुझो लगाउने एउटा सरल माध्यम बनाएका होलान्, यो समिति गठन गरी प्रतिवेदन बुभ्न पाउँदा सुरक्षित अवतरण त गर्ने पनि होला । माथि उच्च ओहदामा बसेका विभागीय प्रमुख वा सरुवा पदस्थापनमा रहेका र अनुगमनकारी निकायका पदाधिकारी बिना के यो सम्भव छ, यत्रो ठूलो कारोबारको व्यवस्थापन ? के यतिको अनुसन्धानले सबै कुरा पुरा निपुण हुन्छ ? त्रिभुवन विमानस्थलभित्र ५४ वटा सुरक्षा घेरा, पोष्ट, भन्सार र अनुसन्धानका छुट्टाछुट्टै चेकजाँंच व्यवस्था, नेपाल प्रहरी, अनुसन्धान विभाग, नेपाल प्रहरी अनुसन्धान ब्युरो र प्रहरीको प्रतिआंतकवाद युनिटसमेत रहेको अवस्थामा यसपटक सबै तहको सुरक्षा जांँच छलेर अवैध सुन तस्कर भएको अवस्थाले विमानस्थलको कमजोर सुरक्षा प्रणाली र अन्तरनिकाय समन्वयमा सबै सेटिङलाई बुझाउने क्रममा एउटा क्रमभङ्ग घटना छताछुल्ल भएको मात्र होला ।२०७२ मंसिरमा सार्वजनिक गरेको प्रतिवेदनले पनि विमानस्थल भित्रको अन्तरनिकाय समन्वयको अभाव, गम्भीर सुरक्षा खतरा निम्तिने विषयलाई समेत उजागर गरेको देखिन्छ, विमानस्थलको प्रशासन र नियन्त्रण गर्ने विभाग वा सरोकार निकायहरू किन मौन बस्छन् ? करुणा पोखरेलकुपन्डोल, ललितपुर विमानस्थलभित्र ५४ वटा सुरक्षा जांँचचौकी र सरकारी सुरक्षाका अन्य निकायको मौजुदगी भएर पनि तस्करीको सामान विमानस्थलबाट सजिलोसँग निस्कनुले विमानस्थलको सुरक्षा व्यवस्थामा प्रश्नचिन्ह लगाएको छ । देशको एकमात्र अन्तर्राष्ट्रिय विमानस्थलको सुरक्षाको लागि खटिएका सुरक्षाकर्मी र राजस्व समूहका कर्मचारीहरूको संलग्नताबिना ३३ किलो अवैध सुन त्रिभुवन विमानस्थलभन्दा बाहिर जान सक्ने थिएन । राष्ट्रको सेवा र सुरक्षाको कसम खाई सेवाप्रवेश गरेका कर्मचारी र सुरक्षाकर्मीबाट पैसाको लालचमा तस्करलाई उन्मुक्ति दिने कार्य हुन्छ भने तिनीहरूले पैसाको लालचमा देशका दुश्मनहरूलाई गैरकानुनी रूपमा प्रवेश दिन र अपराधीलाई भाग्न सहयोग नगर्लान् भन्न सकिन्न । तसर्थ सत्यतथ्य पत्ता लगाई दोषीलाई अविलम्ब कारबाही गर्ने कार्य सम्बन्धित निकायबाट हुनु आवश्यक छ । महेन्द्रसिंह बमटीकापुर९, कैलालीत्रिभुवन अन्तर्राष्ट्रिय विमानस्थलमा ५४ वटा सुरक्षा जाँच छन् । त्यही ठाउँबाट करोडौंको तस्करी हुन्छ, कसरी ? भन्सार र अध्यागमनले छुट्टाछुट्टै चेकजाँच गर्छ, तर पनि तस्करी बढेकोबढ्यै छ । विमानस्थल भन्सार कार्यालयबाट ३३ किलो अवैध सुन बाहिर कसरी आयो भन्ने प्रश्न चौतर्फी गुञ्जिरहेको छ । सर्वसाधारण विदेशबाट स्वदेश र स्वदेशबाट विदेश जानपर्यो भने घन्टांै लाइन बसेर चेकजाँच गरेर पठाइन्छ । तर ती सुन तस्करचाहिँ कसरी त्यहाँबाट उम्किन सफल भए ? कर्मचारी सुरक्षा निकाए सबैको मिलेमतो नभई त्यो काम सफल होला जस्तो लाग्दैन । यसमा दोषी को छ, चाँडो सत्यतथ्य बाहिर ल्याइयोस् । कर्मचारीको राम्रो आम्दानीको रूपमा पर्छ, विमानस्थल भन्सार कार्यालय । त्यसैले चलखेल अति हुन्छ । संवेदनशील ठाउँमा यस्तो लाहपरबाही हुन्छ भने अरु ठाउँको कुरै छाडौं । पुरुषोत्तम घिमिरेजोरपाटी, काठमाडांै नेपालबाट इन्डियन एयरलाइन्सको विमान अपहरण हुँदा एकजना कुख्यात अपराधीले त्रिभुवन अन्तर्राष्ट्रिय विमानस्थलको सुरक्षा घेरा छल्दै हात्तीसमेत पास गर्ने दाबी गरेका थिए । त्यसो त केही दिन अघिमात्र ३३ किलो सुनलाई त्यहाँको सुरक्षा संयन्त्रले देखेन । यहाँ एउटा प्रश्न, विदेशबाट अवैध रूपमा सुन ल्याउनु ठूलो अपराध हो कि ल्याएको सुनलाई सरकारी तलब खाएर सुरक्षाखातिर तैनाथ सुरक्षाकर्मीबाटै सेटिङको आधारमा तस्कर गर्नु ठूलो अपराध ? भनिन्छ, जब भागबन्डा मिल्दैन, तबमात्र सुन तस्करहरू यदाकदा समातिन्छन् । यस्ता सुन तस्करी त्रिभुवन अन्तर्राष्ट्रिय विमानस्थलको दिनचर्या नै हो । ३३ किलो सुन बरामदसँंगै फेरि एकपटक त्रिभुवन विमानस्थलको सुरक्षा व्यवस्थाबारे चर्चा चल्न थालेको छ । सुरक्षा संवेदनशीलताका नाममा सामान्य व्यक्तिहरू जो आफ्नो देशको एकमात्र अन्तर्राष्ट्रिय विमानस्थल हेर्नकै लागि आएका हुन्छन्, उनीहरूलाई बाटोमै रोकेर सुरक्षाको ढोंँग रच्ने सुरक्षा निकाय यत्रो ठूलो काण्डमा किन मौनता साँध्छन् ? ठूला अपराधी तिनीहरू हुन्, जसले अपराधकर्मीहरूलाई आर्थिक प्रलोभनमा परेर प्रोत्साहन गरिरहेका छन् । कानुनले अवैध सुनको धन्दा गर्नेहरूप्रति जुन सजाय तोकेको छ, यस्तै सजाय सुरक्षा संवेदनशीलतामा खेलबाड गर्नेहरूले पनि पाउनुपर्छ । उत्तम पुडासैनी जोरपाटी, काठमाडौं ५४ वटा सुरक्षा पोष्टले घेरिएको त्रिभुवन अन्तर्राष्ट्रिय विमानस्थलबाट निस्किसकेका व्यक्तिसँंग ३३ किलो अवैध सुन फेलापर्नु विश्वका ७ आश्चर्यपश्चातको आठौंभन्दा अतयुक्ति नहोला । लेनदेनको कुरा मिलिन्जेल हात्ती नै भए पनि छिराउन सहज विमानस्थल, लेनदेनको मामलामा कुरा बिग्रिने बित्तिकै चनाखो हुने कुरालाई सबैले बुझ्न जरुरी देखिन्छ । एक समय नेपालको विमानस्थलबाट हात्ती नै छिराए पनि कसैले पत्ता नपाउने अभिव्यक्ति दिएका एक विदेशीको यो हुंकारबाट नै यहांँको सुरक्षा प्रणाली प्रस्ट हुन्छ । देशलाई अन्तर्राष्ट्रिय क्षेत्रसँंग जोड्ने यस्तो संवेदनशील ठाउँंमा समेत यस प्रकारको लापरबाहीको चरम लापरबाही गर्ने, गराउनेलाई हदैसम्मको कारबाही गर्नुपर्छ । सोफिया भट्टराईविराटनगर१४, मोरङ"
"सम्झना, साल र विश्व","त्रासदीले सबैथरी मानिसलाई असर पार्छ । विनाशका चरित्र भयानक हुँदै गएका छन् । आज त्रासदी एउटा यस्तो कभर भएको छ, जसभित्र सबै थरीका मानिस बस्छन् । तर विपन्न र धनीको बीचको विभेद अनौठो किसिमले बुभिँदै छ । फ्रान्सका एकजना अर्थशास्त्री टमस पिकेट्टी र अरु अर्थशास्त्री र विचारकले अहिलेको विश्वको भयानक पुँजी समस्यालाई तिनै दाजुहरूको निष्कर्षमा पुर्याएका छन् । पिकेट्टीको एक्काइसौं शताब्दीमा पुँजी (२०१४) भन्ने किताब लेखेर निकै हलचल चलाए । म जस्तो शेक्सपियरेली मानिसले पनि तिनको किताबको समीक्षा गर्ने सन्दर्भ पर्यो । तिनले भनेको कान्तिपुर (१७ कात्तिक २०७१) मा मैले खिचेको सार यहाँ राख्न चाहन्छु एक्काइसौं शताब्दीको आर्थिक असमानताको राजनीतिक मूल्यसँग खासै सम्बन्ध होलाजस्तो पिकेट्टीलाई लाग्दैन । उनको भनाइ छ, हिंसात्मक उथलपुथलले आर्थिक असमानतालाई फरक पार्ने काम गरेका छन् । प्रजातान्त्रिक मानिएका पद्धतिहरू असमानता घटाउन खास कामयावी भएका छैनन् । यस्ता पद्धतिहरू आर्थिक एलिटहरूले कब्जा गरेका हुन्छन्, जसले गर्दा आर्थिक असमानता घट्ने कुरा आउँदैन । मैले खासगरी तिनका दुईवटा कुरा सम्झेको छु । पहिलो हो, तिनले समाजलाई इतिहासमा आर्थिक दृष्टिले अध्ययन गर्दा साहित्यका उदाहरण राखेका छन् । अठारौं शताब्दीका अङ्ग्रेजी नारीहरूका र फ्रान्सेलीका उपन्यासबाट उदाहरण लिएको सटिक छ । दोस्रो हो, तिनले दिएको चेतावनी । ती भन्छन्, पुँजीवादी असमानताले प्रजातान्त्रिक समाजहरू र सामाजिक न्याय र तिनका मूल्यलाई समाप्त पार्छ । ठीक भनेका छन् । तर पिकेट्टीले भनेजस्तो कार्लमाक्र्स त्यो जमानाका थोरै तथ्याङ्कले काम गर्ने अर्थशास्त्रीमात्र होइनन्, ती यस्ता दार्शनिक थिए, जसको विचारबाट आजको युगको जटिलता पनि बुझ्न सहज हुन्छ ।पिकेट्टीले दिएको सल्लाह पनि आज एकाध वर्षमै रमाइलो लाग्न थालेको छ । तिनले भनेका छन्, विश्वभरि नै प्रयोग हुने सम्पत्ती कर लगाउनुपर्छ । त्यसमा पनि वर्षमा पाँच लाख डलर कमाउने अमेरिकीलाई अस्सी प्रतिशत कर लगाउनुपर्छ । अब ट्रम्पेली युगमा त्यो कसरी र कसले लाउनेछ, हेर्नुछ । अमेरिकामा थोरै गच्छे भएका मानिसले औषधिउपचार गरुन् भनेर बाराक ओबामाले यसो मिलाएको चाँजो बदर गर्न रिपब्लिकन सांसदहरू र तिनका राष्ट्रपति कन्दनी कसेर पहिलो सत्रमै उत्रेका खबर देख्दा यो कुरा पनि एउटा हास्यव्यङ्ग्य जस्तो लाग्न थालेको छ । धन कसले कमाउँदैछ र हिजोका शीतयुद्ध कालका प्रतिद्वन्द्वीहरूका नाइकेहरूको धन कमाउने साँठगाँठ कसरी बनेको हुँदो रहेछ भनेर अहिले पुटिन र ट्रम्पका गोप्य दोस्तीका खुलासाबाट थाहा हुँदैछ । ट्रम्पले उता जित्ने बित्तिकै अलेप्पोका बालकका अस्पताल र स्कुलहरूमाथि रूसी बम वर्षेको त्यही धनको दोस्ती वा बोनोमीको परिणाम हो । अघिल्लो यसै स्तम्भको लेखमा मैले यसलाई सर्रियल भनेको कारण त्यही हो । प्रसङ्गवश भन्छौं, त्यसमा साल्भाडोर डालीले टाइमको अग्रपृष्ठमा पग्लेको घडीको चित्र बनाएका थिए भनेको रहेछु । त्यसो नभएर डालीलाई सन् १९३६ को टायम वर्ष पुरुष भनेर उनको चित्र राखेको र यिनको १९३१ मा बनाएको नछोड्ने सम्झना शीर्षक सर्रियल घडी प्रसिद्ध भएको कुराको प्रसङ्ग हो । तर अब शक्तिशालीहरू कुन सम्झनाले काम गर्दैछन्, अथवा तिनका नछोड्ने सम्झना के हुन् भन्न सजिलो छैन । रूस कुन सम्झनाले काम गर्दैछ ? अमेरिकीका सम्झना रङ्गभेद, असमानता, जातीय घृणा हुन् कि लोकतान्त्रिक मूल्य हुन् ? अरब मुलुकका नछोड्ने सम्झना के हुन् ? भारत र पाकिस्तानका नछोड्ने सम्झना के हुन् ? के सबै सम्झनाहरू सुन्दर हुन्छन् ? के हामी साँच्चिकै सर्रियल विश्व रचना गर्दैछौं ? कारण हो, विश्वमा देखिएका परिवर्तन उत्साहजनक छैनन् । नेपालमा हामी राम्रै दिशातिर लागेका हौं । तर एउटा प्रश्नले यो वर्ष लाग्दा झन् पिरोल्न थालेको छ । त्यो हो, हामी किन कुनै कुरा गर्न थाल्यो कि बिगार्छौं ? पहिलेका साधारण हिन्दी फिल्मका कथाको अन्त्य के हुन्छ, थाहा भएजस्तै हामीलाई पहिले नै थाहा हुन्छ । विपद्मा मानिसको निम्ति काम गर्न थाल्छौं, थाहा हुन्छ, त्यो बिग्रिन्छ । सडक बनाउन थाल्छौं, त्यो बीचैमा छोडिन्छ । अस्पताल रचना गर्छौं, तर त्यो केही वर्षमै बर्बाद हुन्छ । भयानक खेल हुन्छन् । खेल खेल्न मैदानहरूतिर जान्छौं, त्यो त्यसै धन र इगोका झगडाभित्र पस्छ । राजनीतिक ऐतिहासिक नमुनाका काम गर्न थाल्छौं, त्यो हलोजस्तो अड्किन्छ । विश्वविद्यालय, अस्पतालहरूमा योजना गर्छौं, ती केही काम नलाग्ने हुन्छन् । हावाजहाजहरू किनेर ल्याउँछौं, उड्दैनन् । त्यसो त पहिले पनि बोइङ नउडेर एरपोर्टमा चक्कामा खसी काटेर पूजा गरेकै हो । पछि त्यो एकपटक मात्र उड्यो । ठूला योजना गर्छौं, पैसा छन्, खर्च हुँदैनन् । शेक्सपियरतिर फर्किन्छु । ह्यामलेट नाटकको सुरुमै उनले एउटा वाक्य लेखे, यो डेन्मार्क राज्यमा केही नराम्ररी बिग्रेको छ । नेपालको विषयमा म त्यस्तो निराशाजनक कुरा गर्न चाहन्न । किनकि अहिले यो देशमा युवा पुस्ता एउटा नयाँ युग बनाउने भित्री र बाहिरी शक्ति बोकेर निस्केका छन् । ज्ञान, शिक्षा र मेडिकल क्षेत्रमा देशमा र विश्वमा अनेकौं ख्याति कमाएका छन् । स्रोतमा हात नपुग्ने हास्य कलाकारले भूकम्प पीडितका निम्ति नमुना बस्ती बनाएका छन् । तिनले निस्सहायको सेवाको निम्ति सीएनएन पुरस्कार पाएका छन् । धेरै उदाहरण छन् । सारमा भन्छौं, कमजोरीका कारणहरू हाम्रा स्थायी चरित्र होइनन् । यी अर्धसामन्ती समाजका पुँजीमा दिशाहीन रूपान्तरित हुने चरित्र हुन् । राजनीति गर्नेहरूका प्रस्ट बेइमानीका नमुना हुन् । मिडिया, लेखक र सर्जकहरू सबैले प्रयास गरेर त्यो जालोलाई भङ्ग गर्नुपर्ने अवस्था हो, अहिलेको । संघारमा टेकेको ग्रेगोरी नयाँ वर्षमा हामीहरू विश्वका मानिसका सबैथरी स्पन्दनका, दु:ख र सुखका सहभागी हौं, शङ्का छैन । मलाई पाको पोखल्ड्याङको आफ्नो डेराबाट बिहानै जाडोमा हरिभक्त कटवालले चिया खाँदै पर कौसीमा एकजना पात्र देखाएर लेखेको एउटा गीत सुनाएको सम्झना हुन्छ । यस्तो छ, प्रसिद्ध छ पोखिएर घामको झुल्का भई संघारमा, तिम्रो जिन्दगीको ढोका खोलुँखोलुँ लाग्छ है । त्यो हाम्रो उज्यालोमा फैलिने सकसक हो ।"
दाइजोले पहेँलपुर मन्त्रीहरु !,"अरुको त के कुरा निकै चर्का र चिल्ला कुरा गरेर युवाहरूलाई बुरुक्कै पार्ने तथा युवा पुस्ताका लागि रोलमोडलको रूपमा रहेका स्वास्थ्यमन्त्री गगन थापाले समेत दाइजोमा १६ तोला सुन र २ सय तोला चाँदी ल्याएको देखाउँदा लाज मानेनन् । सामन्तवादका जरा उखेल्ने भनी जनयुद्ध लडेको माओवादीका मन्त्रीको हालत पनि उस्तै रहेछ । कथनी र करनीमा कति अन्तर हुन्छ भन्ने उदाहरण माओवादी मन्त्री धनीराम पौडेलले पेस गरेका छन् । शोषित, उत्पीडित तथा सामन्तवादको अन्त्यका लागि जनयुद्ध लडेको माओवादीका मन्त्री स्वयं सामन्तवादको अवशेषको रूपमा रहेको दाइजो प्रथाको रक्षक देखिए र दाइजोमा १० तोला सुन ल्याएको घोषणा गरे । दाइजो प्रथाबाट महिलाहरू धेरै पीडित भइरहेको र यसमा मधेसी महिला सबैभन्दा धेरै प्रताडित भइरहेको अवस्थामा सरकारमा मधेसी महिलाको प्रतिनिधिको रूपमा रहेकी कांग्रेस मन्त्री सीतादेवी यादवको सम्पत्ति विवरण झस्काउने र बिझाउने खालको छ । यादवले दाइजोमा ५३ तोला सुन, १९२ तोला चाँदी र हीराको ७ थान औँठी गरी करोडौँ रुपैयाँ भित्र्याएको हाकाहाकी बताइरहँदा दाइजो नल्याएको निहुँमा लोग्ने र सासूहरूबाट जिउँदै जलाइएका मधेसी महिलाहरूको घाउ कति चहराउँदो हो ? दाइजोजन्य हिंसाबाट पीडित मधेसी महिलाको रक्षकको रूपमा दाइजो निषेध अभियानलाई कडाइसाथ बढाउनुपर्ने र त्यसका लागि उदाहरण प्रस्तुत गर्नुपर्ने महिला मन्त्री स्वयंले करोडौँको दाइजो भित्र्याएको बताइरहँदा पत्नी तथा बुहारीलाई दाइजो नल्याएको निहुँमा पीडा दिइरहनेहरूले कति धेरै ढाडस पाए होलान् ? देशमा कानुन व्यवस्था कायम गराउने, दाइजोको निहुँमा महिलामाथि हिंसा हुन नदिने र हिंसा गर्नेलाई कारबाही गर्ने निकायका प्रमुख अर्थात् गृहमन्त्री स्वयंले ६० तोला सुन र डेढ सय तोला चाँदी दाइजोमा भित्र्याएको बताइरहँदा रक्षक नै भक्षक भन्ने उखान चरितार्थ गरे । देशदुनियाँ देखेका र नेपाललाई विकसित विश्वको स्तरमा पुर्याउने खालको विदेश नीति बनाउने नेतृत्वमा पुगेका परराष्ट्र मन्त्रीले दाइजोमा सबैभन्दा धेरै सम्पत्ति कुम्ल्याएको पाइयो । विदेशमा पढेर विद्यावारिधि गरेका तथा पटकपटक मन्त्री भएका परराष्ट्र मन्त्रीले आफ्नो कमाइको सम्पत्तिले नपुगेर ३० तोला सुन, १२ सय तोला चाँदी र ५ बिगाहा ४ कठ्ठा जमिन गरी करोडौँको दाइजो ससुरालीबाट हात पारेको सार्वजनिक घोषणा गरिरहँदा दुनियाँले के भन्लान् भन्ने कुराको हेक्का राखेनन् ।सामाजिक व्यवहार सुधार ऐन, २०३३ को दफा ५ (२) मा विवाह हुँदा जीउमा लगाएको एकसरो गहनाबाहेक आफ्नो कुल परम्परा अनुसार राजीखुसीले दिनेले पनि बढीमा १० हजार रुपैयाँसम्मको मात्र दाइजो दिनहुन्छ भन्ने व्यवस्था रहेको र दफा ५ (३) मा त्यसभन्दा बढी लिए दिएको दाइजो जफत गरी १० हजार रुपैयाँसम्म जरिवाना वा १५ दिनसम्म कैद वा दुबै सजाय हुने व्यवस्था गरेको छ । त्यस्तै विवाह हुँदा तिलक लिन नहुने र तिलक लिनेलाई बिगो जफत गरी १२ देखि २५ हजार रुपैयाँसम्म जरिवाना वा ३० दिनसम्म कैद वा दुबै सजाय हुने व्यवस्था रहेको छ । त्यस्तै त्यसै ऐनको दफा ११ मा दाइजो लगायत कुनै पनि उपहार भड्किलो रूपमा प्रदर्शन गर्न नहुने र गर्नेलाई १० हजार रुपैयाँसम्म जरिवाना वा ७ दिनसम्म कैदको व्यवस्था रहेको छ । महिला हिंसाको प्रमुख कारकतत्त्व मध्येको एक दाइजो विरुद्ध यति सख्त र प्रस्ट कानुन हुँदाहुँदै मन्त्रीहरूले नै गैरकानुनी रूपमा दाइजो लिएर सम्पत्ति थुपार्ने र दाइजो विरोधी कानुन आफैले तोडेको सार्वजनिक घोषणा गर्ने प्रवृत्तिले विधिको शासनको खिल्ली उडाउने काममात्र भएको छैन, अन्धविश्वास, सामाजिक कुरीति र महिलामाथि हुने हिंसाका घटना अन्त्य भई समतामूलक र सुरक्षित समाज तथा समृद्ध राष्ट्र निर्माणको अभियानमा कुठाराघात भएको छ । यसले दाइजोजन्य महिला हिंसाका घटनामा वृद्धि हुने, महिला हिंसाका घटनामा दण्डहीनता बढ्ने र पीडित महिलाले न्याय पाउने सपनासमेत धुमिल हुँदै जाने खतरा बढेको छ ।यद्यपि मन्त्रीहरूले जसरी दाइजोमा भित्र्याएको भनी लाखौँकरोडौँको सुनचाँदी तथा सम्पत्ति देखाएका छन् । त्यो नै अवास्तविक भएको र उनीहरूले अमूक ठाउँबाट अनेक तरिकाले थुपारेको धनसम्पत्तिको स्रोत लुकाउन दाइजोजस्तो कुसंस्कारको गैरकानुनी रूपमा सहारा लिएको भन्ने आशंका जनमानसमा व्याप्त छ । दाइजोमा पाएको भनी अकुत सम्पत्ति देखाउने मन्त्रीहरूको ससुराली खलकको सम्पत्तिको छानबिन गर्नुपर्ने माग पनि सचेत जनमानसबाट हुनथालेको छ । यसरी कालो धनलाई सेतो पार्ने सम्पत्ति शुद्धीकरण जस्तो अपराधमा मन्त्रीहरूले दाइजोको हतियार प्रयोग गर्नुले हाम्रो राजनीति नेतृत्व कति भ्रष्ट छ भन्ने प्रस्ट पार्छ । एकातर्फ गैरकानुनी रूपले दाइजो भित्र्याउने र अर्कोतर्फ अवैध ढंगले थुपारेको सम्पत्तिलाई दाइजोमा पाएको भनी देखाएर खुलमखुल्ला कानुन व्यवस्थाको उल्लंघन गर्ने मन्त्रीहरूलाई कानुनले ठेगान नलगाएसम्म दाइजोको निहुँमा महिलाहरू कुटिने, जलाइने, यातना भोग्ने तथा घर निकाला हुने र ज्यानसमेत गुमाउने घटना कम हुँदैनन् र यसका दोषीले सजाय र पीडितले न्याय पाउने आशा गर्न सकिँदैन । तर विडम्बना, दाइजोमा लाखौँकरोडौँ सम्पत्ति कुम्ल्याउने मन्त्रीहरूको दाइजो बापतको गैरकानुनी सम्पत्ति कानुनअनुसार जफत गरी जरिवाना कसले गर्ने ? अदालतमा रिटको खात लगाउने कालो कोटधारीहरूले के मन्त्रीहरूको गैरकानुनी दाइजो जफत तथा कानुनअनुसार दण्ड जरिवानाको माग गरी सर्वोच्चमा रिट निवेदन हाल्ने कष्ट गर्न सक्छन् ? के अदालतले निवेदन परेको खण्डमा मन्त्रीहरूको गैरकानुनी दाइजो जफत गरी उनीहरूलाई दण्ड सजायको फैसला गर्ने हिम्मत गर्न सक्छ ? अन्य विभिन्न राजनीतिक स्वार्थका विषयमा संसदमा जुहारी खेल्ने सांसदहरूले मन्त्रीहरू (आफूजस्तै नेता) का गैरकानुनी दाइजोको विषयमा संसदमा बोल्न सक्छन् ? मन्त्रीहरूको सम्पत्ति विवरण सार्वजनिक नगरेको भनेर कोकोहोलो मच्चाउने विपक्षीले सम्पत्ति विवरण सार्वजनिक भएपछि प्रधानमन्त्री गरिब भएको भन्दै एक रुपैयाँ चन्दा संकलन गर्ने अभियान नै चलाए । प्रधानमन्त्री गरिब हुनुहुँदैन र प्रशस्त सम्पत्ति जोड्नुपर्छ भन्ने उनीहरूको तर्क हो वा प्रधानमन्त्रीले सम्पत्ति दपेटेको आरोप हो, त्यो बुझिएन । किनकि प्रधानमन्त्रीले अवैध सम्पत्ति लुकाएका छन् भनेर शंका गर्नेहरूले अवैधानिक रूपमा लाखौँकरोडौँको दाइजो भित्र्याएको भनी स्वीकार्ने मन्त्रीहरूको दाइजो जफत हुनुपर्छ भनी चुइँक्क आवाज उठाएका छैनन् । जबसम्म राज्य सञ्चालकहरूले आफ्ना व्यवहार तथा आचरणलाई कानुनको दायरामा ल्याउँदैनन् र समाज परिवर्तन तथा सुधारका लागि आफैबाट सुरुवात गर्दैनन्, तबसम्म समाजमा शोषण, दमन तथा उत्पीडनको शृङखला चलिनै रहन्छ ।"
डाक्टरसाब जवाफ छ ?,"तैपनि प्रसंग यस्तो वादप्रतिवादतिर होइन, दुर्गममा चिकित्सकहरू किन बस्दैनन् भन्नेतिर केन्द्रित हो । तिनलाई सरकारले किन खटाउनपठाउन सक्दैन, उल्टै तिनको बेइमानीको संरक्षण गर्दै ठेक्का लिन्छ भन्ने मात्र हो । जाजरकोटका जनताले उपचार पाएनपाएको बुझ्न सिंहदरबार बसेर होइन, त्यहीं गएर थाहा हुन्छ । यथार्थ जति बंग्याए पनि यथार्थै हो । त्यहाँ चाहिएजति डाक्टर छैनन् । बिरामीले सहज उपचार पाएका छैनन् । डाक्टर नभएको मात्र होइन, नि:शुल्क वितरण गरिने ७० मध्ये १० थरी औषधिसम्म छैन । बिरामी सुताउने बेड त्यत्तिकै थन्क्याइएको छ । यस्ता कुरामा राज्य टक्करमा उत्रिने होइन, व्यवस्थापन गर्ने विवेकतिर लागे राम्रो हुन्छ । किनकि, कसैले नढाँटे हुन्छ जाजरकोटजस्ता धेरै दुर्गम जिल्लामा डाक्टर छैनन् । जाँदैनन् । सरकारले पठाउन सकेको छैन । तर, किन ? यो प्रश्न उत्तिकै गहन छ । मुख्य कुरो सेवासुविधा, आर्जन र सानको हो । डाक्टरी पढ्न आधा करोड रुपैयाँभन्दा बढी खर्च भएको हुन्छ । त्यसका पछाडि धेरैले पढ्दापढ्दै व्यावसायिकतातिर जोडिसकेका हुन्छन् । डा गोबिन्द केसीले उठाउँदै आएको मागजस्तै सबैलाई नि:शुल्क पढाउनु हो भने के यो समस्या सल्टिन्छ त ? त्यो पनि गाह्रो छ । किनकि, सहुलियतमा पढ्ने नै बढ्ता सुविधाभोगी छन् । देशै छाडेर पलायन भइदिने बढ्ता तिनै छन् । कसैले सरकारी खर्चमा सित्तैमा पढ्छ भने उसले कम्तीमा ५ वर्ष दुर्गमसहित १५ वर्षसम्म सरकारी स्वास्थ्य निकायमा सेवा दिनुपर्छ । नि:शुल्क पढेर सरकारले खटाए ठाउँमा नजाने डाक्टरको पढ्दा लागेको खर्चको दोब्बर घरघरानाबाट उठाउने कडा नियम बनाउनुपर्छ । राजधानीमा मेडिकल कलेजका कुरा बढ्ता चल्छन् । दुर्गममा सर्वसाधारणले स्वास्थ्य सेवा नपाएका विषयमा कहिल्यै कसैले बोल्दैनन् । जति प्रयास गर्दा पनि दुर्गम जिल्लाहरूमा मेडिकल कलेज पुग्न सक्दैनन् । त्यहाँका सर्वसाधारणले सर्वसुलभ ढंगले उतै उपचार पाउने कस्तो प्रणाली चाहिएला भन्ने बहस खोइ अहिलेसम्म भएको ? अर्को कोणबाट हेर्दा स्वास्थ्यको बजेट (नि:शुल्क) डाक्टरी पढाउन होइन, गरिबलाई नि:शुल्क उपचार दिलाउन केन्द्रित हुनुपर्छ । त्यसका लागि हरेक निर्वाचन क्षेत्रमा एउटा अस्पताल हुनुपर्छ । त्यहाँ सहर र जनसंख्याको चापका आधारमा कम्तीमा ३ जना डाक्टरसहितको टोली अनिवार्य खटाइनुपर्छ । त्यहाँ अस्पताल मात्र होइन, मेडिकल उपकरण, औषधी पनि पर्याप्त हुनुपर्छ । सूची बनाएर केके न गरेको भनेर देखाउने होइन, वास्तविक रूपमै औषधी पुग्नुपर्छ । त्यसो नगरेसम्म गाउँमा डाक्टरलाई अड्याउन सजिलो छैन । त्यहाँ क्लिनिक चल्दैनन् । निजी अस्पताल खुल्दैनन् । जिन्दगीभरि खटे पनि डाक्टरले पढेको खर्च उठाउन सक्दैनन् । सबैभन्दा जवाफदेही र जिम्मेवारी भएको पेसा डाक्टरी नै हो । अरूले लापरबाही गर्दा अन्य घाटा लाग्छ, डाक्टरले गरे ज्यानै जान्छ । त्यसैले उनीहरूले पेशागत मर्यादा र अनुशासन सधैं कायम राख्न सक्नुपर्छ । त्यसको वातावरण राज्यले बनाउनुपर्छ । त्यति गर्दा पनि नभए कानुनले कस्नुपर्छ । भारतमा एउटै सिफ्टमा लगातार ३६ घण्टासम्म काम गरेको पाएपछि नयाँ दिल्ली सरकारले लगातार १२ घण्टाभन्दा काम गर्न प्रतिबन्ध लगाएको थियो । गत वर्षको उक्त प्रतिबन्ध व्यवहारमा भने कार्यान्वयन हुन सकेन । नेपालका सहरी क्षेत्रमा त्यस्तै डाक्टर धेरै छन्, जो लगातार घण्टौंघण्टा काम गरिरहेका हुन्छन् । त्यसो गर्दा कतिपय बेसुरका घटनासमेत हुन्छन् । यस पेशामा व्यावसायिकता र मर्यादा नहुनुको परिणाम हो यो । सरकारले त्यता पनि ख्याल गर्नुपर्छ । किनकि, डाक्टर मानव हो, मेसिन होइन । तिनलाई सहरमा आचारसंहितामा बाँध्नुपर्छ, गाउँमा सुविधा थपेर किन नहोस्, अड्याउनुपर्छ । दुर्गम पहाडका बासिन्दा डोकामा बोकिएर टाढाटाढा उपचारका लागि जान बाध्य छन् । सरकारले तिनलाई लक्ष्य गरेर नि:शुल्क स्वास्थ्य सेवा भनेको छ । तर, तिनकै उपचार खर्चिलो बनिरहेको छ । यो साँचो हो । सरकारले नपत्याए ६० प्रतिशतभन्दा बढी नेपाली जनतालाई सोध्नू, जसले यो भोगिरहेका छन् । मन्त्रालयले कि हरेक दुर्गम जिल्लामा सुलभ स्वास्थ्य सेवा दिलाइसकेको प्रत्याभूति गराउनुपर्छ, हरेक अस्पतालमा डाक्टर ड्युटीमा खटिरहेको प्रमाणित गरेर देखाउनुपर्छ, नत्र विकटका सर्वसाधारणले सुन्दा हाँस्ने गरी डाक्टर पर्याप्त छन् भन्नुहुँदैन । किनकि, डाक्टर पाउनु जाजरकोटजस्ता धेरै जिल्लाबासीको नैसर्गिक अधिकार हो ।"
"लोकमान न उच्च नैतिक चरित्रयुक्त, न ख्यातिप्राप्त","यसमा अख्तियार दुरुपयोग अनुसन्धान आयोगको प्रमुख आयुक्त पदमा श्री लोकमान सिंह कार्कीलाई नियुक्त गर्न सिफारिस गर्ने गरी संवैधानिक परिषद्बाट मिति २०७०।१।२२ मा गरेको सिफारिस बमोजिम सम्माननीय राष्ट्रपतिबाट मिति २०७०।१।२५ मा भएको नियुक्ति समेतका कामकारबाही बदर हुनुपर्छ भनी परेको प्रस्तुत रिट निवेदन खारेज हुने गरी यस अदालतको संयुक्त इजलासबाट मिति २०७१।६।८ मा आदेश भएको देखियो । सो आदेशउपर पुनरावलोकन गरी पाउँ भनी निवेदक पक्षबाट मिति २०७२।८।९ मा निवेदन पर्न आएको र यस अदालतको पूर्ण इजलासबाट मिति २०७३।५।३१ मा न्याय प्रशासन ऐन, २०४८ को दफा ११ बमोजिम पुनरावलोकनका लागि निस्सा प्रदान भएअनुसार सुनुवाइका लागि प्रस्तुत रिट निवेदन पेस हुन आएको देखियो । सुनुवाइको क्रममा मिति २०७३ साल पौष ७ र ८ गते तथा पौष २१, २२ र २४ गते रिट निवेदकतर्फका विद्वान् वरिष्ठ अधिवक्ता तथा अधिवक्ताहरू, विपक्षीतर्फका विद्वान् सहन्यायाधिवक्ता, विद्वान् वरिष्ठ अधिवक्ता तथा अधिवक्ताहरूले गर्नुभएको बहस जिकिरसमेत सुनियो । निर्णयतर्फ विचार गर्दा विपक्षीमध्येका लोकमान सिंह कार्की तत्कालीन श्री ५ को हुकुम प्रमांगी बमोजिम मिति २०४१।४।९ मा राजप्रासाद सेवाअन्तर्गत राजसभाको उपसचिव पदमा नियुक्त भएको र २०४७।६।१८ सम्म सोही सेवामा रहेको देखियो । त्यसपछि निज निजामती सेवातर्फ मिति २०४७।६।१९ देखि सेवा परिवर्तन गरी आएको र उपसचिव, सहसचिव, सचिव पद हुँदै मुख्य सचिव पदमा नियुक्त भएको र सो पदबाट दिएको राजीनामा मिति २०६५।५।२५ देखि लागू हुने गरी स्वीकृत भएको देखिन आयो । यसबीच विपक्षीमध्येका लोकमान सिंह कार्कीउपर भ्रष्टाचार मुद्दा चलेको र सफाइ पाएको, रायमाझी आयोगले जनआन्दोलनका क्रममा शक्ति र पदको दुरुपयोग गरेको, मानव अधिकारको उल्लंघन गरेको भनी दोषी भनी कारबाहीका लागि सिफारिस गरेको पाइयो । तत्पश्चात निजलाई राष्ट्रिय योजना आयोगको मुख्य अधिकृत पदमा सरुवा गरिएको, सेवाबाट बर्खास्त गर्नका लागि नेपाल सरकारले कारबाही चलाएको, स्पष्टीकरण सोध्ने काम भएको र लोक सेवा आयोगमा निजलाई बर्खास्त गर्न परामर्शका लागि लेखी पठाएको समेत देखियो । उक्त कारबाही टुंगो नलाग्दै निजले मुख्य अधिकृतको पदबाट राजीनामा दिई पदमुक्त भएको तथ्यमा कुनै विवाद देखिएन ।मिति २०७३।५।३१ मा निस्सा प्रदान गरिँदा पूर्ण इजलासबाट अभिव्यक्त आदेशको समग्रतामा मिसिल अध्ययन गरी हेर्दा अख्तियार दुरुपयोग अनुसन्धान आयोगको प्रमुख आयुक्तको पदमा सिफारिस भई नियुक्त भएका विपक्षी लोकमान सिंह कार्कीको हकमा मूलत: नेपालको अन्तरिम संविधान, २०६३ को धारा ११९ को उपधारा (५) को योग्यता निजमा नभएको भन्ने उल्लेख भएको पाइयो । सो सन्दर्भमा निजले राजप्रासाद सेवामा रहँदा गरेको सेवा अवधिलाई धारा ११९ को उपधारा (५) को देहाय खण्ड (ग) मा वर्णित आवश्यक अनुभवको सन्दर्भमा जोडी हेर्न मिल्ने देखिएन । २०६२०६३ को जनआन्दोलन पश्चात् सर्वोच्च अदालतका पूर्वन्यायाधीश श्री कृष्णजंग रायमाझीको अध्यक्षतामा गठित आयोगले दिएको प्रतिवेदनका आधारमा निजउपर विभागीय कारबाही प्रारम्भ भई निजले स्पष्टीकरण पेस गरेपछि सजाय समेत प्रस्ताव गरी पुन: स्पष्टीकरण मागेपछि निलम्बनकै अवस्थामा रहँदा निजले राजीनामा दिएको अवस्था समेत रहेको पाइयो । सो कुरा निजले संवैधानिक परिषद्मा पेस गरेको वैयक्तिक विवरणमा उल्लेख गरेको पनि पाइएन । संवैधानिक परिषद्बाट सिफारिस गर्दा नेपालको अन्तरिम संविधान धारा ११९ को उपधारा (५) को देहाय खण्ड (ग) मा उल्लेखित अनुभव र ख्याति निजमा रहेको छ वा छैन भन्ने हेरिएको देखिएन । रायमाझी आयोगको प्रतिवेदन, नेपालको अन्तरिम संविधानको धारा ११९(५)(ङ) को व्यवस्था एवं संवैधानिक अंगका पदाधिकारीको नियुक्तिसम्बन्धी कार्यविधि तथा संवैधानिक परिषदको काम, कर्तव्य, अधिकार र कार्यविधिसम्बन्धी नियमावली, २०६५ को नियम ५ को उपनियम (२) मा उल्लेख भएको सिफारिस गर्दा हेरिनुपर्ने सामाजिक प्रतिष्ठा, उच्च नैतिक चरित्र, निजप्रतिको जनभावना आदि कुनै कुरा वा नियम ५(१) मा उल्लेखित आधारहरूलाई सिफारिसकर्ताबाट हेरिएको रहेछ भन्ने उक्त मिति २०७०।१।२२ को संवैधानिक परिषदको सिफारिसबाट देखिएन । अत: उल्लेखित सन्दर्भमा हेर्दा राजसभामा कार्य गरेको अवधिलाई संविधानको धारा ११९(५)(ग) मा उल्लेख भए अनुसारको लेखा, राजस्व, इन्जिनियरिङ, कानुन, विकास वा अनुसन्धानको क्षेत्रमा कार्य गरेको अनुभव भनी गणना गर्न मिल्ने देखिएन । रायमाझी आयोगको प्रतिवेदन तथा नेपाल सरकारबाट निज लोकमान सिंह कार्कीलाई पदबाट बर्खास्त गर्न स्पष्टीकरण सोध्ने लगायतको कारबाही प्रक्रिया अगाडि बढाएको सन्दर्भमा निजलाई उच्च नैतिक चरित्र भएको तथा ख्याति प्राप्त गरेको भनी मान्न मिल्ने समेत देखिन आएन ।तसर्थ, रिट निवेदन खारेज हुने भनी यस अदालतको संयुक्त इजलासबाट मिति २०७१।६।८ मा भएको निर्णय उल्टी हुन्छ र तत्काल प्रचलित नेपालको अन्तरिम संविधान, २०६३ को धारा ११९ को उपधारा (५) को देहाय (ग) र (ङ) बमोजिमको योग्यता नभएको व्यक्ति श्री लोकमान सिंह कार्कीलाई अख्तियार दुरुपयोग अनुसन्धान आयोगको प्रमुख आयुक्त पदमा नियुक्ति गर्न सिफारिस गर्ने गरी भएको संवैधानिक परिषदको मिति २०७०।१।२२ को निर्णय, सो सिफारिस बमोजिम सम्माननीय राष्ट्रपतिबाट मिति २०७०।१।२५ मा गरिएको नियुक्ति सम्माननीय प्रधानन्यायाधीशबाट निज लोकमान सिंह कार्कीलाई गराइएको प्रमुख आयुक्त पदको सपथ लगायत निजलाई नियुक्ति गर्दाका सन्दर्भमा भएका कामकारबाहीहरू उत्प्रेषणको आदेशद्वारा बदर हुने ठहर्छ । अब संविधान बमोजिम योग्यता पुगेका व्यक्तिलाई अख्तियार दुरुपयोग अनुसन्धान आयोगको प्रमुख आयुक्त पदमा सिफारिस र नियुक्ति गर्नु भनी विपक्षीमध्येका संवैधानिक परिषद् र सम्माननीय राष्ट्रपतिको कार्यालयको नाममा परमादेशको आदेश समेत जारी हुने ठहर्छ ।अदालतबाट जारी गरिएको म्याद तामेल गर्ने सन्दर्भमा बाधा अवरोध गरेको, असहयोग गरेको भन्ने निवेदन प्रतिवेदनहरूतर्फ विचार गर्दा सो म्याद तामोलीको अवस्थामा विपक्षी लोकमान सिंह कार्की स्वयं उपस्थित भई बाधा विरोध गरेको भन्ने नदेखिएको, निज विदेशमा रहेको भन्ने तथ्य प्रस्तुत हुन आएको र निजको अह्रोट मानेर अन्य व्यक्तिले कार्य गरेको भन्ने कुरा तथ्ययुक्त रूपमा देखिन आएन । अर्का विपक्षी प्रमोदकुमार कार्की संयोगबस मात्र सो म्याद तामेली गर्ने स्थानमा पुगेको भन्ने निजको जिकिर रहेको पाइयो । निजले तामेली कार्यमा बाधा विरोध गरेको भन्ने विश्वास गर्न सकिनेसम्मको अवस्था देखिएन । तसर्थ लोकमान सिंह कार्की र प्रमोदकुमार कार्कीलाई अबं १११ नं बमोजिम सजाय गरी रहनु परेन । अन्य व्यक्तिहरूमध्ये तामेलदार शम्भुबहादुर खत्री, काठमाडौं महानगरपालिका वडा नं १० का वडा कार्यालयका सचिव सरिता राई, सोही वडा कार्यालयका खरिदार भेषराज अर्याल, प्रहरी कर्मचारी सबइन्स्पेक्टर नकुलराज गौतम र प्रवल थापाले मुलुकी ऐन अबं १११ नं प्रतिकूल कार्य गरेको देखिँदा निजहरूलाई सोही ऐन बमोजिम जनही रु १०००। (एक हजार) जरिवाना हुन्छ । साथै निजहरूमध्येका तामेलदार शम्भुबहादुर खत्री, वडा कार्यालयका सचिव सरिता राई र सबइन्स्पेक्टर नकुलराज गौतमले कानुन बमोजिमको कर्तव्य पालना नगरी न्यायिक प्रक्रियामा अवरोध गर्ने कार्य गरेको देखिँदा निजहरूउपर आवश्यक विभागीय कारबाही गर्न सम्बन्धित अख्तियारवालाहरूसमक्ष लेखी पठाउने समेत ठहर्छ ।"
मन्दिरलाई बुझाइए मूर्ति,"जुम्ला चोरी भएको एक महिनापछि बेवारिसे अवस्थामा भेटिएका चन्दननाथ मन्दिरका मूर्ति आइतबार सयौं भक्तजनका बीचमा सार्वजनिक गरिएका छन् । मंगलबार देपालगाउँ २ रोकायाबाडाको बीच बाटोमा फेला परेका ती मूर्ति बाजागाजासहित सार्वजनिक गरिएका हुन् । मूर्तिहरूलाई अभिशेष र पूजाआजा गरेर सदरमुकाम खलंगा परिक्रमा गराएपछि चन्दननाथ मन्दिरमा राखिएको छ । प्रमुख जिल्ला अधिकारी रुद्धप्रसाद पण्डितले मन्दिरमा कस्ता मूर्ति थिए, कुनकुन मूर्ति चोरी भएका थिए र बेवारिसे अवस्थामा फेला परे भन्ने जानकारी भक्तजनलाई गराउन सार्वजनिक गरिएको बताए । प्रहरीले चन्दननाथ मन्दिरलाई ती मूर्ति बुझाएको छ । बेवारिसे अवस्थामा भेटिएका मूर्तिको जानकारी दिने स्थानीय छाया गिरी, शितला गिरी र सम्झना गिरीलाई सम्मान गरिएको छ । दाउरा ल्याउन जंगल जाने क्रममा उनीहरूले ती मूर्ति छरिएर रहेको देखेपछि प्रहरीलाई खबर गरेका थिए । एक महिनाअघि चन्दननाथ मन्दिरबाट मुख्य दत्तात्रयलगायतका २१ वटा मूर्ति चोरी भएका थिए । चन्दनाथ मन्दिरबाट चोरी भएका मूर्तिमध्ये महत्त्वपूर्ण १४ मूर्ति भेटिएको प्रजिअ पण्डितले बताए । मन्दिरलाई हस्तान्तरण भएका मूर्तिहरू सोमबार विशेष पूजा गरी पुन:स्थापना गरिने छन् ।"
रोकिएन चौपाया तस्करी,"सुरक्षा निकायले रकम लिएर लाइन दिने गरेकाले तस्करी मौलाएको स्रोतले जनाएको छ । माथिल्लो सगरमाथाको ओखलढुंगा, खोटाङ, सोलुखुम्बु, उदयपुर, भोजपुर र रामेछाप जिल्लाको ग्रामीण क्षेत्रबाट गाईगोरु बेल्टार बजार ल्याइन्छ । त्यहाँ बिहीबार लाग्ने सप्ताहिक हाटबाट गाईगोरुको तस्करी भइरहेको छ । त्यहाँ बिक्री भएका गाईगोरु सिरहा, सप्तरी र सुनसरी जिल्लाका विभिन्न नाका हुँदै भारत, बंगालदेश र भुटानतर्फ तस्करी हुने गरेको छ । पछिल्लो समय भारत सरकारले गाई बिक्रीमा रोक लगाएपछि बंगलादेश र भुटानतर्फ तस्करी बढी हुने गरेको गाई खरिदबिक्रीमा संलग्न एक व्यापारीले बताए ।बलिया गाईगोरु बंगलादेश र दुब्ला भूटान पठाइन्छ, खरिद बिक्रीमा संलग्न व्यवसायी मोहम्मद अक्तरले भने, बेल्टार बजारबाट सातामा झन्डै दुई हजारको संख्यामा गाईगोरु खरिदबिक्री हुन्छ । त्यसमध्ये ५० प्रतिशत गाई हुने उनले बताए ।पहाडतिरबाट ल्याएको गाईगोरु खरिद गरिन्छ, अक्तरले भने, तर बजारमा खरिद गरेका गाईगोरुको बजार कर तिरेर मात्रै पुग्दैन, प्रहरीलाई नदिई लैजानै दिँदैन । प्रहरीले हप्ता असुलेर गाई तस्करलाई लाइन दिइरहेका छन् । गाई ग्रामीण क्षेत्रमा खरिदबिक्री भए पनि ठूलो संख्यामा भारत, बंगालदेश र भुटानतर्फ निर्यात हुने गरेकाले कडाइ गर्नुपर्नेमा उल्टै प्रहरीले हप्ता असुली गरेर तस्करीलाई प्रोत्साहन गरिरहेको स्थानीयले बताए । ग्रामीण क्षेत्रका सर्वसाधारणले विशेषगरेर थारा (प्रजन्न क्षमता ह्रास भएका) गाई बिक्री गर्ने गरेका छन् । घरर्खच र अन्य गर्जो टार्न दुहुनु, कोरली र बाछाबाछी बिक्री गरे पनि व्यावसायिक रूपमा गाई बिक्री गर्ने गरिएको छैन । दूधका लागि दुहुना गाई व्यावसायिक रूपमै बिक्री गरे पनि थारा गाईको व्यावसायिक बिक्री हुँदैन, गाउँ डुलेर गाई खरिद गर्ने रामेछापका महेश बुढाथोकीले भने, सात गाउँ डुलेर एउटाएउटा गाईगोरु संकलन गरेर बेल्टार बजारमा ल्याएर बिक्री गर्ने गरेका छौं ।गाउँगाउँ पुगेर गाई खरिद गरिन्छ, सिन्धुलीबाट गाई बिक्रीका लागि बेल्टार आएका शशिशेखर थापाले भने, हिउँदको समयमा सातामा ५० को संख्यामा गाई ल्याएर बिक्री गरिन्छ । तर गाई खरिदबिक्री सजिलो छैन, प्रहरी र दलालले नै मुनाफाको आधा रकम लिइदिने गरेको उनले बताए । थापा करिब ७ वर्षयता बेल्टार बजारमा गाईगोरु बिक्री गर्दै आएका छन् । ग्रामीण क्षेत्रबाट खरिद गरेर ल्याएका गाईगोरु खरिदबिक्रीका नाममा तस्करी हुने गरेको थापाले स्वीकारे ।"
लोकमान लडाउने वकिल,"ओमप्रकाशको लोकमानसँग कहिल्यै दोहोरो संवाद भएन । न उनी लोकमानलाई प्रत्यक्ष चिन्छन् नै । उनले हाँस्दै सुनाए, मंसिर १६ मा दोस्रोचोटि तारेख लिन आउँदा नै हो पहिलोपटक नजिकबाट देखेको । उनलाई सबैले सोध्छन्, सबै ठूला नेता लोकमानको पक्षमा थिए, शक्तिकेन्द्र उनकै पक्षमा थियो, तपाईंलाई उनीविरुद्ध मुद्दा लड्न डर लागेन ? उनको एउटै जवाफ छ, अहँ पटक्कै लागेन । लोकमानलाई धेरै नै दानवीकरण गरियो । यो त प्रवृत्तिको कुरा थियो । त्यसलाई चुनौती दिने को छ भनेर कसैले ख्याल नै गरेन । उनलाई झनै धेरैले सोधे, धम्की आएन ? ओमले शान्त भएर भने, झूटो बोल्नु हँुदैन, मलाई प्रत्यक्ष धम्की कसैले दिएन । त्यसो त शुभेच्छुक र मित्रहरूले उनलाई भनिरहन्थे, सजग हुनुपर्छ है । यसलाई उनले स्नेहका रूपमा मात्रै बुझे । अन्तमा सोधियो, यति लामो कानुनी लडाइँ, अनेकन उल्झन खेप्ने हिम्मत कसरी आयो ? शान्त भएजसरी उनले भने, लोभ त्यागियो भने डर हराउँदो रहेछ ।"
नियुक्त गर्नेलाई पनि कारबाही हुनुपर्छ,"काठमाडौं प्राडा गोविन्द केसीले अख्तियार दुरुपयोग अनुसन्धान आयोगका प्रमुख आयुक्त लोकमान सिंह कार्कीलाइ सर्वोच्च अदालतले अयोग्य ठहर गर्नुलाई सराहनीय भन्दै उनका गैरकानुनी कामका लागि दण्डसमेत दिनुपर्ने बताएका छन् । कार्कीलाई महाअभियोग लगाउनुपर्नेसमेत माग राखेर आमरण अनशन बसेका डा केसीले अयोग्य कार्कीलाई योग्य बनाएर नियुक्त गर्नेलाई पनि कारबाही हुनुपर्ने बताए । सर्वोच्चले कार्कीलाई अयोग्य पुष्टि गर्यो तर उनलाई योग्य भनेर नियुक्ति गर्नेहरू चार दलका शीर्ष नेता र तत्कालीन मन्त्रिपरिषदका अध्यक्ष खिलराज रेग्मीलाई पनि कारबाहीको दायरामा ल्याइनुपर्छ, उनले कान्तिपुरसँग भने ।डा केसीले विधिको शासन छ भन्ने कुरा स्थापित गर्न पनि गलत कामका लागि कार्कीले दण्ड पाउनुपर्ने बताए । उनले सर्वोच्चको फैसला सुशासनको सुरुवात भएको बताए । उनले मुलुकमा सुशासन स्थापित गर्ने आफ्नो लडाइँ जारी रहनेसमेत उल्लेख गरे । अब जनताको मतबाट जनहितका काम गर्न चुनेर आउने सांसदहरूलाई समेत जवाफदेही बनाउनुपर्छ, उनले भने । डा केसीले आयुक्त राजनारायण पाठकलाई कारबाही नभएसम्म अख्तियार चोखो हुन नसक्नेसमेत बताए । सांसदहरू लोकमानबाट कति डराएका थिए भन्ने कुरा महाअभियोग लगाउन तीनजना सांसदसमेत जुट्न नसक्ने स्थितिले स्पष्ट पारेको थियो । राजनीतिक दल र लोकमानबीच एकअर्काको कुकर्मबारे नबोल्ने सहमति भएकाले उनीहरूले महाअभियोग नलगाएका हुन्, उनले भने । मुलुकमा गुणस्तरीय स्वास्थ्य शिक्षा, सेवालाई सबैको पहुँचमा पार्ने आफ्नो अभियानविरुद्घ कार्कीले भ्रष्टहरूलाई क्लिन चिट दिएर परिचालन गरेको दाबी डा केसीको छ । कार्कीले आफ्नो स्वार्थका लागि स्वास्थ्य र चिकित्सा शिक्षा क्षेत्रमा दर्जनौं हस्तक्षेप गरेको पनि उनले दाबी गरे । जनहितविपरीत जाने जतिसुकै ठूलो शक्ति भए पनि सामान्य नेपालीले सहजै ढाल्न सक्छन्, उनले भने ।"
जसले न्यायालयमाथि निरन्तर प्रहार गरे,"काठमाडौं लोकमानसिंह कार्कीविरुद्ध महाअभियोगको प्रस्ताव संसद्मा पेस हुनुभन्दा केही साता पहिले पुल्चोकस्थित निदान अस्पतालमा राजस्व अनुसन्धान विभागको टोलीले छापा मार्यो । स्रोतका अनुसार टोलीमा रहेका एक सदस्यले अस्पतालमै प्रश्न गरे, यो अस्पतालमा कुन(कुन न्यायाधीशहरूको लगानी छ, हामी पत्ता लगाउँछौं । पछि ती व्यक्ति अख्तियारबाट खटिएका एक प्रहरी रहेको खुल्यो । लोकमानको आदेशमा राजस्व अनुसन्धान विभागका महानिर्देशक निर्मलहरि अधिकारीले अस्पतालमा हस्तक्षेप गर्न लगाएका थिए, अख्तियार स्रोत भन्छ, केही उपाय नलागे परिवारकै सदस्य संलग्न निकायमा प्रहार गरेर पनि लोकमानले न्यायाधीशहरूमा त्रास पार्न खोजेका थिए । ल फर्ममा छापा मार्ने लगायतका मुद्दामा तत्कालीन प्रधानन्यायाधीश कल्याण श्रेष्ठसहितको इजलासले अख्तियारको कार्यशैलीमाथि प्रश्न उठाएपछि कार्की उनीसँग क्रुद्ध थिए । श्रेष्ठको परिवारका सदस्य अस्पतालमा कार्यरत रहेका कारण निदान अस्पताल कार्कीको इसारामा राजस्व अनुसन्धान विभागको निसानामा परेको हो । प्रधानन्यायाधीशका लागि संसदीय सुनुवाइका क्रममा सुशीला कार्कीविरुद्ध कार्कीले व्यक्तिगत आक्षेप र चरित्रमा प्रहार गरिएको एक उजुरी दर्ता गर्न लगाए । एक माओवादी सांसदको त्यो उजुरी औपचारिक बहसमा ल्याउन निकै प्रयास गरिए पनि संसदीय सुनुवाइ समितिका सभापति कुलबहादुर गुरुङको अडानका कारण सार्वजनिक बहसमा आएन । लोकमान जसरी हुन्छ, सुशीलाको प्रतिष्ठामा प्रहार गर्न चाहन्थे, अख्तियार स्रोतले भन्यो । त्यसअघि नै कार्कीले अदालतको अवहेलनासम्बन्धी मुद्दामा तत्कालीन कामु प्रधानन्यायाधीश कार्की आफ्नो नाता पर्ने भन्दै उनको इजलासबाट मुद्दा हटाइदिन आग्रह गरेका थिए । आफ्नो योग्यतासम्बन्धी फैसला पुनरावलोकन हुने निश्चित भएपछि कार्कीले केही न्यायाधीशकै प्रतिष्ठामा प्रहार गर्ने अभियान जारी राखे । त्यही अभियानमा प्रयोग भए, परिवार दलका सांसद हरिचरण साह । उनीलगायत ३ सांसदले न्यायाधीश आनन्दमोहन भट्टराईमाथि महाअभियोगको उजुरी दर्ता गराए, जुन केही साताअघि संसदीय समितिले खारेज गरिसकेको छ । एकपछि अर्को गर्दै कार्कीले अदालतको निष्पक्षता र मर्यादामाथि पनि निरन्तर प्रहार गरिरहे । आफूविरुद्धको मुद्दा पुनरावलोकन हुने भएपछि उनले यो प्रक्रियालाई झनै तीव्र बनाएको घटनाक्रमले नै देखाउँछ । उदाहरणका लागि, कार्कीको मुद्दामा सर्वोच्चले दुई महत्त्वपूर्ण आदेश मगाएपछि प्रधानमन्त्री तथा मन्त्रिपरिषद् कार्यालयका अधिकारीलाई दबाब दिएर उनको फाइल भूकम्पले हराएको भन्न बाध्य पारे । पछि अदालतको आदेशपछि प्रधानमन्त्री कार्यालयले सबै विवरण पठायो । त्यो घटनामा पनि लोकमानको दबाबले अदालतमाथि नै असहयोग भएको थियो, प्रधानमन्त्री कार्यालयका एक सहसचिवले भने । म्याद तामेलीको अवरोधमा कार्कीले नेपालको निजामती प्रशासनको चरम दुरुपयोग गरेका थिए । दोस्रो पटकको म्याद तामेलीको अवरोधमा भने उनका आफन्त नै उत्रिए । आफ्ना ज्वाइँ प्रबल थापा, पूर्व कानून सचिव प्रमोद कार्कीसहित सादा पोसाकका प्रहरी परिचालन गरेर उनले म्याद तामेली रोकेका थिए । अन्त्यमा म्याद तामेली भएपछि कार्कीले अदालतबाट पेसी सार्ने रणनीति अपनाए । उक्त प्रकरणमा सर्वोच्चले कार्की र कृषि विकास बैंकका अध्यक्ष प्रमोद कार्कीबाहेकलाई जिम्मेवार ठहर्याइसकेको छ । आफ्नो मुद्दाको फैसला भएपछि लोकमानसिंह कार्कीमाथि त्यसको पुनरावलोकन हुन्छ कि भन्ने त्रासमा बारम्बार झस्किरहेको घटनाक्रमले पुष्टि गर्छ । उदाहरणका लागि मुद्दाको सरोकार नै नभएको व्यक्तिले पुनरावलोकनको निवेदन दिन पाउँदैनन् । तर अधिवक्ता राममाया लामिछाने कार्कीको मुद्दा पुनरावलोकन हुनुपर्छ भन्दै सर्वोच्चमा निवेदन लिएर गइन् ।तत्कालीन प्रधानन्यायाधीश रामकुमार शाहको पालामा पुनरावलोकनको निवेदन दिने र त्यसमा अदालतबाटै निस्सा नहुने आदेश जारी गरेर कार्कीको मुद्दा सदाका लागि बन्द गर्ने रणनीतिमा अधिवक्ता लामिछाने सामेल थिइन् । तर त्यो प्रयास सफल हुन पाएन । बहसका क्रममा वरिष्ठ अधिवक्ता शम्भु थापाले आइतबार इजलासमा यो विषय उठाएका थिए । यो मुद्दामा यसअघि यस्तो अनौठो भयो, त्यस्तो अन्त देखिएको छैन, थापाले भने, असम्बन्धित मान्छे ताल न सुरका नजिर बोकेर आउने अवस्था देखिएकै हो । कार्कीको पक्षमा कानुनी प्रतिरक्षा गरेका अधिवक्ता माधव बस्नेतले रिट निवेदक ओमप्रकाश अर्यालको व्यक्तिगत छविमै इजलासमा प्रश्न उठाएका थिए । त्यही प्रसंग कोट्याउँदै वरिष्ठ अधिवक्ता थापाले कार्कीले लामिछानेमार्फत नै अदालतलाई समेत प्रभावित गर्न खोजेको बताए । तत्कालीन प्रधानन्यायाधीश रामप्रसाद शाहको कार्यकालमा कार्कीको मुद्दाको सम्पूर्ण प्रक्रिया बन्द गर्ने प्रयास सफल नभए पनि अधिवक्ता ओमप्रकाश अर्यालले निर्णय पुनरावलोकनका लागि निवेदन भने दर्ता गराए । तर कार्कीले त्यसपछिका प्रधानन्यायाधीश कल्याण श्रेष्ठलाई अप्रत्यक्ष धम्की र व्यक्तिगत चरित्रमा प्रहार गरिरहे । उनको अवकाशपछि पनि अदालतलाई प्रभावित पार्ने र मुद्दाको प्रक्रियालाई ढिलाइ गर्ने कार्कीको प्रयास जारी थियो । निस्सा दिने आदेशपछि पनि यो प्रक्रिया रोकिएन । जस्तो कि, मंसिर १६ गते पेसी तोकिएकोमा वरिष्ठ अधिवक्ता बालकृष्ण नेउपाने एकाएक बिरामी भए । पुनरावलोकनको पेसीमा पनि कार्कीका झन्डै आधा दर्जन कानुन व्यवसायीले बार दिवसको अवसरमा फुटबल खेल्न जाने भन्दै पेसी सार्ने प्रयास गरेका थिए । त्यसपछि तारेख धाउने क्रममा आफूमाथि दुव्र्यवहार भएपछि कार्कीले वक्तव्य नै जारी गरेर वस्त्र उतार्ने धम्की दिई न्यायालयलाई प्रभावित पार्ने अन्तिम प्रयास गरेका थिए, जुन सफल भएन ।"
आयोग निर्णयको विरोधमा बन्द,"मध्यपहाडी लोकमार्गमा शनिबारदेखि यातायात अवरुद्ध गरेपछि यात्रु अलपत्र परेका हुन् । आन्दोलनकारीले जिल्लास्थित राजनीतिक दलको सहमतिमा सिफारिस गरिएको महुरेगढी कायम नराखे थप आन्दोलन चर्काउने चेतावनी दिए । प्रमुख जिल्ला अधिकारी चन्द्रबहादुर कार्की र स्थानीय विकास अधिकारी निश्चलराज पाण्डेमार्फत प्रधानमन्त्री र स्थानीय तह पुन:संरचना आयोगको ध्यानाकर्षणका लागि ज्ञापनपत्रसमेत बुझाए ।ज्ञापनपत्र बुझ्ने क्रममा प्रमुख जिल्ला अधिकारी कार्कीले यातायात सुचारु गराउन आग्रह गरे पनि आन्दोलनकारीले मानेनन् । स्थानीय तह पुन:संरचना प्राविधिक सहयोग समितिले बुइपा, विजयखर्क, राजापानी, नुनथला, खार्पा र कुभिण्डे गाविस समेटेर नुनथलाको महुरेमा केन्द्र रहने गरी सिफारिस गरेकोमा महुरेगढी गाउँपालिकालाई हटाएर अन्यत्र सारिएकाले आन्दोलन गर्नु परेको संघर्ष समितिका अध्यक्ष उदयबहादुर कार्कीले बताए ।पुन:संरचना आयोगले जिल्लाबाट सिफारिस गरेको विपरीत बुइपा, नुनथला र विजयखर्क गाविसलाई रूपाकोट मझुवागढी नगरपालिकामा राखेको, रूपाकोट मझुवागढी नगरपालिकामा समेटिएको हौचुर गाविसलाई लामीडाँडा केन्द्रमा राखेको छ । एेंसेलुखर्क गाउँपालिकामा समेटिएको दुवेकोल र डुम्रेधारापानीलाई पनि लामीडाँडा केन्द्रमा राखिएकाले आन्दोलनमा उत्रनु परेको हौचुर २ का मोहन गुरुङले बताए । हाम्रो माग अनुसार जिल्लाका राजनीतिक दलका नेताहरूले पुन:संरचना गरेका हुन्, उनले भने । सांसद पाँचकर्ण राईले काठमाडौंमा भएका कर्मचारीको प्रभावमा परेर पुन:संरचना आयोगले मनपरी बनाएको संरचना नसच्चिएसम्म आन्दोलन स्थगित नहुने बताए ।"
सदरमुकाम अब गाउँपालिका,"नगरपालिका घोषणा गर्दा केन्द्र सदरमुकाम तोकिएको थियो, भारतीले भने, जबरजस्ती नगरपालिका भवन बिजुवार सारियो । यसले सदरमुकामवासीको भावनामा चोट पुग्यो । स्थानीय तहको पुन:संरचनाको मौकामा अलग्गिएको उनले बताए । नयाँ जागरणका साथ यस क्षेत्रका स्थानीयले विकासमा योगदान दिने उनको भनाइ छ ।सदरमुकामका भौतिक संरचानको सदुपयोगका लागि गाउँपालिकामा जानुपर्ने बाध्यता भयो, उनले भने, हालको भौतिक संरचनाको सदुपयोग गर्दै मल्लरानी नमुना गाउँपालिका बन्नेछ । उनले प्यूठान नगरपालिकाको केन्द्र झिंमरुक उपत्यकामा हुँदा सदरमुकामका अर्बौं रुपैयाँ लागतमा बनेका भौतिक संरचना भग्नावशेष हुने भएकाले नयाँ गाउँपालिको स्थानीयले माग गरेको बताए ।जिल्लाका अन्य स्थानीय तहहरू भौतिक संरचना निर्माणमा लाग्दा मल्लरानी गाउँपालिका बिजुली सडक, बत्तीलगायत विकासका पूर्वाधार निर्माणमा अगाडि बढ्ने बताए । भूगोल र क्षेत्र नमिलेकाले नगरपालिका निल्नु न ओकल्नु भएको थियो, खलंगा अर्का सामाजिक अगुवा विजयकुमार श्रेष्ठ भन्छन्, नगरपालिकामा रहेरभन्दा अलग्गिएर यस क्षेत्रको विकास गर्न सकिन्छ भन्ने लाग्यो ।समथर भूभाग र पहाडी भूभागमा विकास एउटै तवरले गर्न सकिँदैन, श्रेष्ठले भने, बिजुवार धर्मावती सरह खलंगालाई हेर्न हँुदैन्थ्यो । उनले खलंगा क्षेत्रका स्थानीयको जिल्लामा पहुँच नभएकाले नगरपालिका भवन बिजुवार बनाइएको बताए । झिंमरुक उपत्यकामा पर्ने साविकका खलंगा, बिजुवार, धर्मावती, विजयनगर, दाखाक्वाडी, खैरा र मरन्ठाना प्यूठान नगरपालिकामा थिए । खलंगा अलग्गिएपछि प्यूठान नगरपालिकामा माझकोट र जुम्रीकाँढा थपिएका छन् । स्थानीय तहको पुन:संरचनाअनुसार प्यूठानमा स्वर्गद्वारी र प्यूठान दुई नगरपालिका, गौमुखी, माण्डवी, सरुमारानी, मल्लरानी, नौवहिनी, झिमरुक, ऐरावती पाँच गाउँपालिका गरी सात स्थानीय तह निर्माण भएका छन् ।"
समृद्धिका आधार,"कोनाम्लोबाट व्यवसाय थालेका नारायणगढका व्यवसायी चन्दन अग्रवालले अहिले ठूलै फड्को मारिसके ।बाजेले यहाँ डोकोमा स्याउ, सुन्तला बेच्नुभाथ्यो, उनी भन्छन्, डोको नाम्लोबाट थालिएको व्यवसाय अहिले कम्प्युटर प्रणालीबाट चलिरहेको छ । कपडा, जग्गा हँुदै अहिले खाद्यान्न, सेयर, अस्पताललगायत क्षेत्रमा लगानी गरेका छन् अग्रवालले । अहिले खाद्यान्न उद्योग सञ्चालन गरेका छौं, उनले भने, नौलो इन्भेस्ट प्रालिमार्फत कारोबार सञ्चालन भइरहेको छ । समाजसेवी मैयाँदेवी श्रेष्ठको परिवार १९८५ सालमा तनहुँको बन्दिपुर बजारबाट नारायणगढ झरेको थियो । त्यस बेला नारायणगढमा उनको समेत जम्मा ४ घर थिए । ९० सालको भुइँचालोमा ५ वर्षकी थिएँ, उनले भनिन्, वरिपरि झाडी भएकाले बाघ, भालु, हात्ती र गैंडाको डर हुन्थ्यो । मैयाँदेवीका बुवा घिउ व्यापार गर्थे । त्यसका लागि तत्कालीन चितवनको ठोरी नाका पुग्नुपथ्र्यो । हात्ती र घोडामा जान्थे उनीहरू । नारायणगढमा केही थिएन, जंगल मात्र थियो, मैयाँदेवीले भनिन्, बन्दिपुरबाट आफन्तलाई बोलाएर एक जनाबाट २५ रुपैया लिएर बस्ती बसाल्यौं । नारायणघाट (अहिले गढ) तनहुं, गोरखा, धादिङ, लमजुङलगायत पहाडी जिल्लाबाट पर्साको ठोरीमा नुनसहित उपभोग्य वस्तु खरिद गर्न आउजाउ गर्नेको बिसौनी थियो । यहीँबाट डुंगा तरेर पूर्वपश्चिम ओहोरदोहोर गरिन्थ्यो । नारायणी पुल निर्माण नहुन्जेल यो क्रम जारी थियो । अहिले पनि मुलुकका पूर्वपश्चिम भेग र छिमेकी भारतबाट आयातित सामानको भण्डारण यहाँ गरिन्छ । सुरुमा खाद्यान्न, लत्ताकपडामा व्यापार, यातायात र होटलको केन्द्र पनि नारायणगढ थियो । अहिले यो बजार मात्र होइन, जिल्लाकै मुहार फेरिएको छ । जिल्लाभर दर्जनौं नयाँ बजार बसिसकेका छन् । तीव्र आर्थिक उन्नतिको आधार कृषि, पर्यटन, शिक्षा र स्वास्थ्य क्षेत्र नै हुन्, उद्योग वाणिज्य संघ चितवनका पूर्वअध्यक्ष कल्याण जोशीले भने, यिनमै आधारित भएर जिल्ला उन्नतितर्फ लम्किरहेको छ । यिनै सम्भावनाको प्रवद्र्धनका लागि २०५१ सालदेखि उद्योग वाणिज्य संघले मेलामहोत्सव आयोजना गर्दै आएको उनले जनाए । धेरै पहिचानमुलुकको मध्यक्षेत्रमा रहेको चितवनका पहिचान धेरै छन् । विश्वसम्पदामा सूचीकृत चितवन निकुञ्ज दुर्लभ एकसिंगे गैंडाको वासस्थान हो । भौगोलिक, जातीय, सांस्कृतिक र प्राकृतिक विविधताले भरिपूर्ण जिल्लाको परिचय एउटै विषयमा सीमित छैन । पहाडी काउले गाविसस्थित सिराइचुलीमा लालीगुराँस ढकमक्क हुन्छ । यस्तै विविधता यहाँका जातजातिमा पाइन्छ । पछिल्लो समय बसाइँसराइको केन्द्र बनेको यहाँ सबै जिल्लाका मानिसको बसोबास छ । विदेशी नागरिकसमेत विभिन्न पेसा, व्यवसायमा संलग्न छन् । अनेक व्यक्तिका फरक रहनसहन, खानपान र बोलीचालीको सम्मिश्रणकै कारण यसलाई ७६औं जिल्ला भन्न थालिएको छ ।संघका अनुसार जिल्लाको तीव्र आर्थिक विकासका चार आधार छन् कृषि, पर्यटन, शिक्षा र स्वास्थ्य । विभिन्न राष्ट्रिय र बहुराष्ट्रिय कम्पनी पनि छन् । पहाडी गाविसबाहेकका क्षेत्रमा मानवीय आधारभूत आवश्यकता पूरा भएका छन् । चितवनको विकासका प्रमुख खम्बा भनेका पर्यटन, शिक्षा, स्वास्थ्य र कृषि नै हो, उद्योग वाणिज्य संघ चितवनका अध्यक्ष राजन गौतमले भने । चम्किँदै बजारदशकअघिसम्म जिल्लाको मुख्य बजार नारायणगढ नै थियो । मुलुकमा शान्ति स्थापनासँगै यहाँको परम्परागत बजार अझ चम्केको छ । अहिले भरतपुर उपमहानगरपालिका नै बजार बनेको छ । स्तरीय होटल, डिजिटल सिनेमा हल, मल्टिप्लेक्स, भाटभटेनी सुपर मार्केट सञ्चालनमा छन् । ब्रान्डेड खाना र लुगाका पसल खुलेका छन् । सहरको मध्य भागमा विमानस्थल छ । यो मेट्रो सिटी बन्ने क्रममा छ, संघका वरिष्ठ उपाध्यक्ष राजु श्रेष्ठले भने, राजधानीपछिको व्यवस्थित सहर बन्दै छ । जल, जमिन र जंगलचितवनमा जल, जमिन र जंगलको संयोजन छ । नारायणी र राप्ती नदी छन् । तिनका किनारमा स्तरीय पर्यटक होटल निर्माण भएका छन् । यिनै नदीमा आधारित भएर वर्षौंदेखि गुजारा चलाउँदै आएका माझी, मुसहर र बोटे समुदाय छन् । उनीहरू नदीमा माछा मारेर, डुंगा चलाएर जिविका चलाउँछन् । परम्परागत पेसा संरक्षणका लागि चितवन महोत्सव आयोजकले उनीहरूबीच डुंगा दौड सञ्चालन गर्दै आएका छन् । महोत्सव अवधिभर काठका डुंगामा जल विहार गराइन्छ । राफ्टिङ यात्रासमेत गराइन्छ ।नदीमा विभिन्न क्रियाकलाप सञ्चालन गर्दै आएका छौं, संघका प्रथम उपाध्यक्ष चुननारायण श्रेष्ठले भने, नारायणगढदेखि देवघाटसम्म भए पनि जलयात्राको व्यवस्था गर्दै आएका छौं । जिल्लाको आर्थिक मेरुदण्ड र सम्भावना विभिन्न सफारीमा आधारित पर्यटन हो । चितवन निकुञ्ज स्थापना हुनुअघि टाइगर पूर्वी चितवनका सौराहा, जगतपुर, पटिहानी, मेघौलीमा यसको विकास भइसकेको छ । सौराहामा मात्रै १ सय ३ होटल तथा लज छन् । महोत्सव अवधिभर अवलोकनकर्ताका लागि पश्चिमका ज्ञानेश्वर, सेतीदेवी सामुदायिक वनलगायत महत्त्वपूर्ण गन्तव्यमा सफारी व्यवस्था गरिँदै आएको छ । चितवन, तनहुँ र नवलपरासीमा फैलिएको देवघाट धार्मिक पर्यटकीय गन्तव्य हो । निकुञ्ज घुम्न र गैंडा हेर्न आउने पर्यटकलाई देवघाट ल्याउन सके तिनको बसाइ लम्बिन्छ, ठाउँको प्रचार पनि हुन्छ, संघ अध्यक्ष तथा महोत्सव मूल समारोह समिति संयोजक गौतमले भने ।स्वास्थ्य र शिक्षाविभिन्न कार्यक्रममा जिल्लालाई शिक्षा र स्वास्थ्य पर्यटनको हब बनाउनुपर्नेमा जोड दिइँदै आएको छ । चितवन राजधानीपछिको दोस्रो शैक्षिक गन्तव्य हो । कृषि तथा वन विश्वविद्यालय सञ्चालनमा आइसकेको छ । लामो समयदेखि पब्लिक विश्वविद्यालय स्थापनाका लागि पहल भइरहेको छ । सरकारी र निजी ठूला क्याम्पसको संख्या धेरै छ । पुरानो वीरेन्द्र बहुमुखी क्याम्पसदेखि बालकुमारी कलेजसम्म छन् । मानविकी, व्यवस्थापन, विज्ञान, चिकित्साशास्त्र, होटल म्यानेजम्यान्ट, इन्जिनियरिङलगायत विषयमा वार्षिक २ लाखभन्दा बढी विद्यार्थी अध्ययन गर्छन् । कृषि, स्वास्थ्य, निर्माणलगायत विभिन्न प्राविधिक विधाका कलेजमा अध्ययन गर्न हिमालदेखि तराईसम्मकै विद्यार्थी ओइरिने गरेका छन् । यहाँ सञ्चालित दुई मेडिकल कलेज (शिक्षण अस्पताल) मा विदेशी छात्रछात्रा पनि पढ्न आउँछन् । केन्द्रीयस्तरको बीपी कोइराला मेमोरियल क्यान्सर अस्पताल छ । भरतपुरमा अर्को सुविधासम्पन्न सरकारी अस्पताल छ । निजी लगानीका २ दर्जनभन्दा बढी अस्पताल छन् । कृषिमा चुनौतीएक समय जिल्ला तोरी उत्पादनका लागि प्रख्यात थियो । मकै, धान, गहुँ र दाल बाली निकै फस्टाउँथ्यो । तर, अहिले उर्वर जमिन प्लानिङ गरेर बाँझै राख्ने गरिएको छ । माडी, मेघौली, पार्वतीपुर, शुक्रनगर र पूर्वी चितवनका कुमरोज, कठार, रत्ननगरमा माछापालन छ । त्यसबाहेक अधिकांश क्षेत्रमा केरा खेती गरिएको छ । बाली मासेर प्लटिङ गर्ने क्रम बढ्यो, केरा खेती गर्दै आएका यज्ञप्रसाद सुवेदी (लक्ष्मण)ले भने, कृषिका लागि अव्यवस्थित घरजग्गा कारोबार चुनौती हो । २०६८ को गणनाअनुसार जिल्लामा ८८ हजार २ सय ४२ अर्थात् ६६ दशमलव ६ प्रतिशत किसान छन् । वस्तु र सेवाको प्रवद्र्धनमहोत्सवको प्रमुख उद्देश्य औद्योगिक उत्पादन र व्यापार सेवाको प्रचार हो । यसले उत्पादक र सेवाग्राहीबीच भेटघाट गराउँछ, संघ अध्यक्ष गौतमले भने, वस्तु र सेवाको प्रवद्र्धनमा मद्दत पुर्याउँछ । उनका अनुसार मुुलुकमै वस्तु र सेवाको प्रवद्र्धनका लागि यस प्रकारको मेलामहोत्सव आयोजना गर्ने यो संघ सम्भवत: पहिलो हो । २०५१ सालमा पहिलो पटक औद्योगिक मेला भएको थियो । अर्को वर्ष पोल्ट्री मेला आयोजना गरियो । त्यसपछिका महोत्सवमा क्रमश: गैंडा, बाघ, दूध उत्पादनमा केन्द्रित थियो । महोत्सव अवधिभर जिल्लाका सम्भावना समेटेर जिल्ला र राष्ट्रियस्तरका कार्यशाला आयोजना गरिन्छ । कार्याशालाको निष्कर्षलाई सरकारले आफ्ना योजनामा समेट्ने गरेको संघका पूर्वअध्यक्ष उत्तमलाल चुकेले बताए ।"
पटके पास निषेधित,"महोत्सवले आर्थिक वृद्धिमा टेवा पुर्याएको छ ?यसपटक कृषिका लागि एक गाउँ एक कार्यक्रमअन्तर्गत केरालाई प्रवद्र्धन गरिनेछ । राष्ट्रिय आयमा चितवन अब्बल रहनुमा महोत्सवको अहं भूमिका छ । सामूहिक भावनाले विज्ञको राय लिएर काम गरिहेका छौं । लगानी प्रवद्र्धनका लागि उद्योग वाणिज्य संघ चितवन उत्कृष्ट पुरस्कार पाएर देशभरि चिनिएको छ । चितवन राजधानीपछि दोस्रो गन्तव्य हो । पर्यटक, आर्थिक, जनसंख्याको हिसाबले चितवन अब्बल छ ।"
नाफा सामाजिक कार्यमा,"महोत्सवको उद्देश्य के ?सुरुवातदेखि नै आर्थिक कारोबार नजोडीकन समग्र जिल्लाको आर्थिकसाथै सांस्कृतिक, पर्यटन, स्वास्थ्य सबै क्षेत्रको सम्भावना उजागर गर्ने हिसाबले कार्यक्रम गरिरहेका हुन्छौं । र महोत्सवमा पनि प्रदर्शकहरूको त्यही किसिमको उपस्थिति रहेको हुन्छ । हामीले विभिन्न क्याटेगरीका प्रदर्शकहरूका लागि स्टल संख्या तोकेका हुन्छौं ।"
केराको राजधानी,"अहिले २ हजार ६ सय बिघा क्षेत्रफलमा केराखेती हुन्छ । खेती गर्ने किसानको संख्या ६ सय १० छ । खेती प्रवद्र्धन गर्ने काम भने चितवन उद्योग वाणिज्य संघले गर्दै आएको छ । २ वर्ष अघि संघले आयोजना गरेको महोत्सवमा केरालाई प्रवद्र्धन गरियो । कलाकार शम्भु आर्यले बनाएको माटाको केराको कोसो दर्शकको केन्द्र बन्यो । केराको परिकार चाख्नेको समेत भीड थियो । केराबाट बन्ने म:म, अचार, चिप्स, तरकारी, पकौडा र बुंगाको अचार खाएर स्वाद लिनेको कमी थिएन । आजबाट सुरु ११औं महोत्सवको आकर्षण पनि केरा नै बन्दै छ । नेपाल सरकार कृषि मन्त्रालय र नेपाल उद्योग वाणिज्य महासंघअन्तर्गत आर्थिक वर्ष ०६८०६९ बाट केरा वस्तुलाई प्रवद्र्धन गर्न सकिने सम्भावना अनुसार एक गाउं, एक उत्पादन कार्यक्रम सुरु भयो । जिल्लाका रत्ननगर, पदमपुर, चैनपुर, जुटपानी, जयमंगला, जगतपुर, ठिमुरा लगायत क्षेत्रमा व्यावसायिक रूपमा केरा खेती गरिएको छ । यो उद्योग वाणिज्य संघ, कृषि कार्यालय, जिविस र सहकारी डिभिजन कार्यालयको संयुक्त कार्यक्रम हो । संघ अध्यक्ष एवं कार्यक्रम संयोजक राजन गौतमका अनुसार खेती आधुनिक बनाउन र किसानलाई सहजता प्रदान गर्न रोगनिरोधक बिरुवा (टिसु कल्चर) उत्पादन गर्न चितवन केरा उत्पादक संघलाई ६ लाख सहयोग गरिएको छ । जुन रकमबाट पदमपुरका किसान भुवनराज मिश्रले नर्सरी राखेका छन् । केरा खेतीमा किसानको आकर्षण राम्रो छ, अध्यक्ष गौतम भन्छन्, तर प्लटिङले गर्दा जग्गा नासियो, खेती गर्न जग्गा अभाव भयो । यसलाई नियन्त्रण गर्न नसकिए खेतीको क्षेत्रफल विस्तार गर्न समस्या हुनेछ । केराबाट खाद्य परिकार बन्छ, उनले भने, यसबाट वाइन समेत बन्ने भएकाले यसको सम्भाव्यता अध्ययन गरियो । गौतमले यसका लागि महांसघले ५० प्रतिशतसम्म र बाँकी ५० प्रतिशत किसानले लगानी गर्नुपर्ने बताए । यहाँ मालभोग, विलियम हाइब्रिड, जिनाइन जातको केरा खेती हुन्छ । यसको बजार चितवन, काठमाडौं र पोखरा हो । केरा बिक्रीबाट जिल्लामा बर्सेनि एक अर्ब रुपैयाँभन्दा बढी भित्रिने गरेको छ । यो व्यवसायमा ६ हजार बढीले रोजगारी पाएका छन् ।केराको रेशाबाट उद्योग चलाउन सकिने भएकाले महासंघ लगानी गर्न तयार रहेको गौतमले बताए । यसका लागि किसान तयार हुनुपर्यो, कच्चा पदार्थ बाहिरबाट ल्याउनुपर्यो भने समस्या हुन्छ, उनले भने । हरेक २ वर्षमा आयोजना हुने महोत्सवमा जिल्लामा बलियो सम्भावना भएको क्षेत्रलाई प्रवद्र्धन गर्ने गरिएको छ । ५० को दशकमा पोल्ट्री क्षेत्रको प्रवद्र्धन गरियो । पोल्ट्रीमा जिल्ला आत्मनिर्भर भएको छ, अध्यक्ष गौतमले भने, अब केरामा पनि आत्मनिर्भर बनाउने हाम्रो लक्ष्य हो, यसलाई फेरि टेवा दिनु नपरोस्, यो क्षेत्र सक्षम बनोस् भन्ने हो । केरा कार्बोहाइड मिसाएर केरा पकाउने गरिन्छ । यो स्वास्थ्यका लागि हानिकारक छ । त्यही भएर हामी केरा पकाउने अग्र्यानिक भट्टी तयार पार्ने सोचमा छौं, उनले भने । भन्सार छलेर भित्रिने भारतीय केराले भने किसानलाई मार पर्ने गरेको छ । यसलाई नियन्त्रण गर्न आवश्यक छ । सस्तोमा गुणस्तरहीन केरा क्वारेन्टाइन चेकजाँच नभई भित्रिने गरेको छ । यो महोत्सवको मुख्य आकर्षण नै केरा बन्नेछ, चितवन केरा उत्पादक संघका अध्यक्ष विष्णुहरि पन्तले भने, संघले केराको प्रवद्र्धनमा ठूलो सहयोग गरेको छ । केराको बजारीकरण, विशेषज्ञ ल्याएर तालिमको व्यवस्था, खेती विस्तार गर्न सहयोग मिलेको अध्यक्ष पन्तले बताए । खेती गर्नेको संख्या बढेको छ, उनले भने, तर प्लटिङले गर्दा जग्गा अभाव भएको छ । अब केराका परिकार नराखिएको मेला महोत्सव खल्लो मानिन थालेका छन् । केराका परिकार राख्दा महोत्सवमा आउने दर्शकले यसको उपयोगिता थाहा पाउनेछन्, चितवन केरा उत्पादन संघका पूर्वअध्यक्ष एवं महोत्सवको कृषि समिति सदस्य यज्ञप्रसाद सुवेदी (लक्ष्मण) सुवेदीले भने, त्यति मात्र होइन, केराको बजारीकरण र नेपालको उत्पादन भनेर चिनाउन पाइन्छ । पूर्वअध्यक्ष सुवेदीका अनुसार दुई वर्षयता खेराखेतीको बिमा समेत गर्न थालिएको छ । असार मसान्तसम्म २ सय ६ किसान रहेको तथ्यांक छ । बिमांक करिब १५ करोड छ । पहिले हावाहुरीले केरा ढालेर करोडौं क्षति हुन्थ्यो । किसानमा निराशा छाउँथ्यो । २ वर्षयता त्यो समस्या छैन । बिमा गरेका किसानले क्षतिपूर्ति पाउँछन् । कृषि कार्यालय, बिमा कम्पनी सहितको टोलीले क्षतिबारे अनुगमन गर्छ । त्यसपछि मात्र बिमा रकम उपलब्ध गराउँछ । प्रिमियम रकमको ७५ प्रतिशत सरकारले र २५ प्रतिशत किसानले व्यहोरेर बिमा गरिन्छ ।"
पर्यटक डाक्ने सम्पदा,"नारायणीमा जलयात्रानारायणी किनारमा हुने महोत्सवमा यसपटक पनि जलयात्राले सार्थकता पाउने देखिएको छ । यहाँ राप्ती, नारायणी, त्रिशूली जस्ता ठूला नदी छन् । तिनमा विदेशी र स्वदेशीले पनि र्याफ्टिङ गर्छन् । र्याफ्टिङमार्फत पर्यटकलाई शिवघाटसम्म पुर्याइनेछ । त्यस्तै ज्ञानेश्वर वनमा मृग, गैंडा, विभिन्न प्रजातिका चरालगायत दुर्लभ वन्यजन्तु देखाइनेछ । निकुञ्ज घुम्न आउने पर्यटकलाई जलयात्रासहित धार्मिक पर्यटनको नयाँ गन्तव्य देखाउनुपर्ने महोत्सव परिसर निर्माण समितिका संयोजक राजु श्रेष्ठले बताए सौराहाचितवन राष्ट्रिय निकुञ्ज राप्ती नदी र वन सम्पदाले भरिपूर्ण छ । वन्यजन्तुको आरक्षण बनेको सौराहा पर्यटन विकासमा सबैभन्दा बढी योगदान गर्ने थलो हो । सौराहा घुम्न आउने बाह्य तथा आन्तरिक पर्यटकले जंगल सफारी, हात्ती सयर, डुंगा सयर, तालतलैया, चराचुरुंगी, जीवजन्तुको अवलोकन, सामुदायिक वनमा पैदल यात्रा, जैविक सूचना केन्द्र, संग्रहालय, थारू नृत्य र हात्ती प्रजनन केन्द्रको रोमाञ्चक अवलोकन गर्छन् ।सीतामाईपटिहानी पैदल यात्रायहाँ पनि पर्यटकीय मैत्री होटल, लज, रेस्टुरेन्ट खुलिसकेका छन् । बाटुली पोखरी सिमसार क्षेत्र तथा आगन्तुक चरा अवलोकनका लागि प्रसिद्ध छ । यहाँ हात्तीबाट जंगल यात्रा, वन्यजन्तु अवलोकन, जलक्रिडाको आनन्द लिन सकिन्छ । गोही प्रजनन केन्द्र, थारू संस्कृति संग्रहालय हेर्दै हाँसको मासु, राप्तीको माछा र स्थानीय परिकारको स्वाद लिन सकिन्छ ।"
महोत्सव उपलब्धि हो,"चितवन महोत्सवमा हामीले सधैं हातेमालो गर्दै आएका छौं । पछिल्लो समयमा आर्थिक गतिविधि विस्तार हुँदै जाँदा महोत्सवमा सरकारी तवरबाट लगानी गर्नुपर्ने देखिएको छैन । तर, महोत्सव स्थलसम्म पुग्ने बाटोघाटो, सहर सजावट लगायत समान्य पूर्वाधारमा लगानी गरेका छौं । प्रस्तुति : शिव पुरीलत ज्भचभ"
शैक्षिक गन्तव्य,"पहिला उच्च शिक्षा अध्ययनका लागि काठमाडौं जानुको विकल्प थिएन । आफ्नै जिल्लामा राम्रो कलेज नहुनु र आफूले चाहेको विषय पढ्न नपाउनु मुख्य समस्या थियो । एसएलसीको रिजल्ट आउनासाथ काठमाडौंका निजी कलेज विद्यार्थी खोज्दै चितवन धाउँथे । अहिले यो समस्या छैन । राम्रा कलेज र गुणस्तरीय शिक्षा आफ्नै जिल्लामा पाइन थालेपछि विद्यार्थी अन्यत्र जान छाडेका छन् । चितवनबाट उच्चमावि तहको परीक्षामा मुलुकमै उत्कृष्ट नम्बर ल्याएर उत्तीर्ण हुने विद्यार्थीको संख्या बढ्दो छ । सबै संकायको पढाइ चितवनमै हुन्छ । नवलपरासी, गोरखा, धादिङ, तनहुँ, लमजुङ र मकवानपुरदेखि विद्यार्थी उच्च शिक्षा अध्ययनका लागि आउने गरेका छन् । नर्सिङको बीएस्सी, बीएन, एमएन सम्मको अध्ययन यहीँ हुन्छ । कृषि, भेटरिनरी, वन विज्ञानमा डिग्रीदेखि पीएचडी गर्न मिल्ने कलेज छन् । मेडिकलको क्षेत्रमा पीएचडी गर्न मिल्ने कलेज समेत चितवनमै भएकाले बाहिर जानुपर्ने बाध्यता नभएको शिक्षाविद् रामाकान्त सापकोटा बताउँछन् । चितवन शैक्षिक गन्तव्यको रूपमा विकास हुँदै गएको छ, उनले भने, सस्तोमा आफूले चाहेको विषय पढ्न सकिन्छ । गाउँगाउँमा कलेज बस पुग्ने भएकाले सदरमुकाममा कोठा भाडामा लिएर बस्नुपर्ने बाध्यता छैन । बसले सहर र गाउँको दूरी नजिक बनाएको छ । जिल्लामा १९ वटा उच्चमावि छन् । त्यस्तै सरकारी क्याम्पसमा समेत विद्यार्थीको भीड लाग्ने गर्छ । पत्रकारिता विषय र ए लेभल पनि यहींका कलेजमा पढाइ हुन्छ ।"
बेइजिङको वायु प्रदूषण नियन्त्रण गर्न वातावरणीय प्रहरी,"शनिबार आयोजित बैठकमा बेइजिङका मेयर काई कीले सन् २०१७ मा सहरका १६ जिल्लाको वायु गुणस्तर सुधार गर्न कडा प्रावधान अपनाउने प्रतिबद्धता जनाएका थिए । वातावरणीय प्रहरी बलले खुला स्थानमा सञ्चालित बार्बिक्यु, फोहोर जलाउने तथा जैविक इन्धन बाल्ने स्थानलगायत हटाउनेछ । यसका साथै कोइलामा आधारित सहरको एकमात्र पावर प्लान्ट बन्द गरिनेछ । कोइलाको प्रयोगलाई ३० प्रतिशतले कटौती गर्ने लक्ष्य पनि राखिएको छ । यस वर्षभित्र उच्च प्रदूषण गराउने ३ लाखभन्दा बढी पुराना सवारीसाधनलाई पनि विस्थापित गरिनेछ । आगामी महिनादेखि नै ती सवारीसाधनलाई बेइजिङ प्रवेशमा निषेध गरिनेछ ।शनिबार पत्रकारहरूसँग कुरा गर्दै मेयर काईले भने, प्रदूषण नियन्त्रणमा हामीले केही प्रगति गरे पनि जाडोयाममा अझै पनि प्रदूषणको अवस्था गम्भीर छ, त्यसैले सरकारले २०१७ मा वातावरणीय संरक्षणलाई सबल गराउँदै अनुगमनलाई अझ बढी उत्तरदायी बनाउनेछ ।शुक्रबार मात्र बेइजिङ महानगरले सहरका विद्यालयहरूमा वायु निर्मलीकरण उपकरणको स्थापना गरिने घोषणा गरेको थियो । सिन्ह्वाका अनुसार वातावरणीय प्रदूषणका दृष्टिले करिब २४ सहरले रेड अलर्ट जारी गरेका छन् । रेड अलर्ट प्रभावकारी भएको अवस्थामा अधिकारीहरूले वायु प्रदूषण नियन्त्रण गर्न व्यापार व्यवसाय, उद्योग तथा प्रदूषण निम्त्याउने यातायातका साधन बन्द गराउन सक्नेछन् । वातावरण संरक्षण मन्त्रालयले पनि वातावरणीय मापदण्ड उल्लंघन गरेको आरोपमा ५ सयभन्दा बढी कम्पनी र १० हजार कार मालिकहरूलाई कारबाही गरिसकेको छ ।"
क्षमादान माग्दै ओबामासमक्ष निवेदन,"वासिङ्टन अमेरिकी राष्ट्रपति बराक ओबामाको कार्यकाल सकिन दुई साता बाँकी रहँदा क्षमादानका लागि याचना गर्दै थुप्रै निवेदन परेका छन् । कार्यकालको अन्तिम समयमा अमेरिकी राष्ट्रपतिले राजकीय शक्तिको प्रयोग गरी क्षमादान वा सजाय कम गरिदिने प्रचलन छ । जमैकाका इस्लाम धर्मगुरु, तालिवान समूहका पूर्वबन्दी र साना लागूऔषध कारोबारका मुद्दामा संलग्न हजारौं व्यक्तिले क्षमादानका लागि याचना गरेका छन् । निवेदकहरूले आफूहरूमाथि अन्यायपूर्वक जेल सजाय वा अन्य कानुनी बन्धन तोकिएको भन्दै माफी पाउन आग्रह गरेका छन् । बोवी वर्गड्याल, लिओनार्द पोल्टियर, एडवार्ड स्नोडेनलगायतमाथि क्षमादानका लागि ओबामालाई दबाब परेको बताइएको छ । तर, निर्णय लिन भने चुनौतीपूर्ण देखिएको छ । अमेरिकी सैनिक सर्जन्ट बर्गड्याललाई तालिवानले ५ वर्षसम्म नियन्त्रणमा राखी कैदीबन्दी साट्ने क्रममा रिहा गरिएको थियो । उनले राष्ट्रपतिबाट माफी पाउने आशा लिएका छन् । अमेरिकी सेनाले उनलाई कर्तव्यविमुख भएको भनी कोर्ट मार्शल गर्दै जेल पठाएको थियो । त्यसैगरी अधिकारकर्मी पेल्टियरले गुप्तचर संस्था एफबीआईमा कार्यरत दुई अधिकारीको सन् १९७५ मा भएको मृत्यु प्रकरणमा जेल जीवन बिताइरहेका छन् । स्नोडेनमाथि वर्तमान अमेरिकी प्रशासनले माफी नदिएमा उनलाई नयाँ प्रशासनले मृत्युदण्ड दिन सक्छ भन्दै क्षमादान दिन डेमोक्रेट समर्थकले आवाज उठाएका छन् । स्नोडेन हाल रुसमा शरणार्थी जीवन बिताइरहेका छन् । उनलाई अमेरिकी राष्ट्रपतिका रूपमा दुई हप्तापछि सत्ता सम्हाल्न लागेका डोनाल्ड ट्रम्पले धोखेबाज को संज्ञा दिएका छन् । ओबामाले सन् २००९ मा कार्यभार सम्हालेपछि १४८ मुद्दामा क्षमादान दिएका छन् । दुई कार्यकाल सत्तामा रहेका जर्ज डब्लू बुसले १८९ र बिल क्लिन्टनले ३९६ मुद्दामा क्षमादान दिएका थिए । तत्कालीन राष्ट्रपति बिल क्लिन्टनले २००१ मा एक शरणार्थी व्यवसायी मार्क रिचलाई क्षमादान दिने निर्णय गरेपछि निकै विवादमा तानिएका थिए ।"
ट्रक आक्रमणमा ४ को मृत्यु,जेरुसलेम इजरायलको जेरुसेलममा एक व्यक्तिले सैनिक समूहलाई लक्षित गर्दै ट्रक आक्रमण गर्दा ४ जनाको मृत्यु भएको छ । घटनामा १५ जना घाइते भएका छन् । प्रहरी प्रवक्ताले यो घटना आतंकवादी आक्रमण भएको बताएका छन् । ट्रक चालकलाई सैनिकहरूले गोली हानेपनि उनी मारिएको बारे स्पष्ट भएको छैन । प्यालेस्टिनी लडाकू समूह हमासका प्रवक्ता अब्दुल लतिफ कानुले आक्रमण बहादुरीपूर्ण भन्दै प्रतिरोधलाई अझ तीव्र पार्न प्यालेस्टिनीलाई आह्वान गरेका छन् ।
विमानस्थलमा गोली चलाउनेविरुद्ध मुद्दा दायर,फ्लोरिडा अमेरिकाको फ्लोरिडास्थित फोर्टडेल लाउडरडेल विमानस्थलमा गोली प्रहार गरी ५ जनाको हत्या गर्ने युवक एस्टेववान सान्टियागोविरुद्ध अदालतमा मुद्दा दायर गरिएको छ । उक्त घटनामा सान्टियागो दोषी ठहरिए उनीमाथि मृत्युदण्डको सजायसम्म हुन सक्ने बताइएको छ ।
बालबालिकामा बढ्दै ब्लड क्यान्सर,"भरतपुर कपिलवस्तु शिवराज ३ का चार वर्षे केशर घर्तीमगर ब्लड (रक्त) क्यान्सरका बिरामी हुन् । घाँटीमा डल्लो देखिएपछि उनको रोग पत्ता लगाउन निकै खर्च भयो । बीपी कोइराला मेमोरियल क्यान्सर अस्पतालमा छोराको उपचारका लागि आएकी आमा कल्पना निकै निराश थिइन् ।एक्लो छोरा बचाउन मुस्किल भो, आँखाभरि आँसु पार्दै उनले भनिन्, क्यान्सरजस्तो रोग कसैलाई पनि नलागोस् । कल्पनाका श्रीमान् टेकबहादुर वैदेशिक रोजगारीमा एक वर्षदेखि साउदी अरबमा छन् । उनले कमाएको पैसा छोराको उपचारमै सकिन्छ । सातामा एकपटक रगत जाँच गर्नुपर्छ । बालविशेषज्ञ डा निभा तिवारीले उनको निरन्तर जाँच गरिरहेकी छन् । गत वैशाखमा उनको घाँटीमा सानो डल्लो देखापरेको थियो । धेरैथरीको परीक्षण गराउँदा पनि रोग पत्ता लागेन, कल्पनाले भनिन्, अन्तमा यहाँ ल्याएर थप जाँच गराउँदा रोग पत्ता लाग्यो । अस्पतालमा पछिल्लो समय बालबालिकामा रक्त क्यान्सर बढेको पाइएको छ । दिनहुँ २०२५ जना बालबालिका क्यान्सर लागेनलागेको जाँच गराउन अस्पताल आउँछन् । तीमध्ये ४५ जना क्यान्सरका रोगी भेटिन्छन् । ब्लड क्यान्सर जन्मजात हुने रोग हो, डा तिवारीले भनिन्, केही वर्षयता बालबालिकामा ब्लड क्यान्सर धेरै देखिएको छ । खानपिनमा ध्यान नदिँदा पनि समस्या बढ्ने गरेको उनले बताइन् । काखी र अन्य भागमा गिर्खा देखियो भने ढुक्कले बस्नु हँुदैन, उनले भनिन् । अस्पतालमा आएका बिरामीमध्ये केही बालबालिकामा ग्रन्थीको क्यान्सर पनि देखिएको छ । चिकित्सक तिवारीका अनुसार सन् २०१४ मा ७७ बालबालिकामा ब्लड क्यान्सर पाइएको थियो । ३५ जना ग्रन्थी क्यान्सरका बिरामी देखापरेका थिए । त्यस्तै २०१५ मा ८० ब्लड क्यान्सर र ५४ जना बालबालिकामा ग्रन्थी क्यान्सर देखियो । तथ्यांक हेर्दा बर्सेनि क्यान्सरका रोगी बढेको पाइएको चिकित्सक निभाले बताइन् । अस्पतालमा बालबालिकाको ब्लड क्यान्सर पत्ता लगाउने फ्लोसाइटोमेट्रो र इमोनोहिस्ट्रिकेमोस्ट्रो जाँच नहुँदा बिरामी मर्कामा परेका छन् । जाँच गर्न रिएजेन्ट नभएकाले अस्पतालको सेवा २ महिनादेखि बन्द छ । अस्पतालका निर्देशक डा चिनबहादुर पुनले रिएजेन्टका कारण केही सेवा बन्द भएको बताए । हामीले रिएजेन्ट खरिद प्रक्रिया अघि बढाइसकेका छौं, उनले भने । क्यान्सर छछैन र त्यसको सुरुवाती अवस्था पत्ता लगाउन गामाक्यामेरा हटलाइन मेसिनले जाँच गर्नुपर्छ । मेसिनमा प्रयोग हुने रेडियो आइसोटोप्स नभएकाले यो सेवा बन्द छ ।"
निकालियो हावाबाट बिजुली,"अछाम अछामको कमलबजारमा पहिलोपटक हावाबाट बिजुली निकाल्ने काम सफल भएको छ । निर्माणको जिम्मा लिएको कृष्ण ग्रिल विराटनगर र टेब्सुन जेबी कम्पनीले शनिबार परीक्षण गरेका हुन् ।अछामको कमलबजारमा हावाबाट बिजुली बाल्ने योजनासहित मंसिरको तेस्रो साताबाट काम सुरु भएको हो । वैकल्पिक ऊर्जा प्रवद्र्धन केन्द्रको सहयोग र स्थानीयको श्रम तथा अनुदानमा सुरु गरिएको उक्त आयोजनामा बिजुली बाल्नका लागि विद्युत् भवन निर्माण र पंखा जडान भइसकेको छ । खम्बा गाड्ने काम भइरहेको छ । उक्त आयोजनाबाट २० किलोवाट हावाबाट र ११ किलोवाट विद्युत् सोलारबाट उत्पादन गरिनेछ । सोलार जडान, तार जोड्ने तथा केही विद्युतीय खम्बा गाड्ने काम बाँकी रहेको आयोजनाका उपभोक्ता समिति अध्यक्ष नृप बोहराले बताए । उनका अनुसार पुसभित्र काम सक्ने र माघबाट कमलबजार क्षेत्रका १ सय ४७ घरमा बिजुली बाल्ने योजना छ । आयोजनाबाट करिब ४ हजार जनसंख्या लाभान्वित हुने भएका छन् ।वैल्पिक ऊर्जा प्रवद्र्धन केन्द्रको र स्थानीयको श्रमदान गरी करिब २ करोडको लागतको आयोजना सुरु गरिएको नगरपालिकाका इन्जिनियर लेखनाथ उपाध्यायले बताए ।"
हिमपातले किसान खुसी,"जुम्ला जिल्लामा आइतबार हिमपात भएको छ । यो वर्ष ढिलो गरेर पुस अन्तिम साता हिउँ परेको हो । गत वर्षसम्म मंसिर दोस्रो सातामै हिउँ परिसक्थ्यो । ढिलो हिउँ परे पनि किसान खुसी छन् । भदौदेखि पानी र हिउँ नपर्दा हिउँदे र लेकाली बाली सुक्ने अवस्थामा पुगेका थिए । जौ, गहँु, मकै आलु र स्याउलगायतमा हिमपातले फाइदा पुगेको वरिष्ठ कृषि विकास अधिकृत भरतप्रसाद कँडेलले बताए । हिमपात र चिसोले कामकाज तथा हिँडडुल गर्न अप्ठ्यारो परे पनि हिउँले किसानलाई भने ठूलो फाइदा पुगेको छ, उनले भने, हिमाली जिल्लामा हिउँले सिँचाइको काम गर्छ । सदरमुकाम खलंगामा करिब तीन इन्चसम्म हिउँ परे पनि लेकाली बस्तीमा एक फिटभन्दा बढी हिमपात भएको छ । तापक्रम शून्यमा झरेको छ । हिउँ परेकाले आफ्नो स्याउ बगैंचाको उत्पादन बढ्ने र हिउँदे बाली पनि सप्रिने गज्याङकोट ४ का किसान गौरी अधिकारीले बताए ।"
हुम्लीलाई चामल ओसार्ने चटारो,"कवाडीदेखि बाजुराको कोल्टीसम्म यस्ता दृश्य सामान्य छन् अचेल । हिउँद लागेसँगै हुम्लाका विभिन्न गाविसका बासिन्दालाई नुनचामल ओसार्ने चटारो छ ।कालिका २ काँखेका पदमबहादुर शाहीको आठ जनाको परिवार त्यही मेसोमा कोल्टीतिर लाग्दै थियो । घरबाट हिँडेको तेस्रो दिन सयभन्दा बढी भेडाच्यांग्रासहित रुगिनको लेब्रीमा बास बसे उनीहरू । कोल्टी पुग्न अझै कम्तीमा दुई दिन हिँड्नुपर्छ , शाहीले भने, खाद्यान्न ओसार्न नसके परिवार भोकै पर्छ, हाम्रै बाटो कुर्दै बसेका होलान् । कोल्टीबाट नुनचामल लिएर घर पुग्न उनीहरूलाई कम्तीमा १२ दिन लाग्छ । दिउँसो भेडाको बथान चरनतिर अल्मलिने भएकाले उनीहरू भारी बोकाएर फर्कंदा सकेसम्म राति यात्रा गर्छन् । दिनभरि चराउँछन् । हुम्लाका गाउँमा यसपालि पनि खडेरी पर्यो । अन्न तथा दालबाली उत्पादन लगभग शून्य रहेकाले भोकमरीको अवस्था आएको उनीहरूले बताए । बाजुराबाट चामल नल्याए छाक टार्ने अवस्थै छैन, कालिकाका अजवीर नेपालीले भने । गाउँघरमा पसलेले चामल बिक्री गरे पनि महँगो भएकाले किनिनसक्नु छ । कोल्टीमा प्रतिक्विन्टल ३ हजार ६ सय पर्ने चामलको मूल्य गाउँघरमा १० हजार रुपैयाँ पर्छ, स्थानीय भयदल पुनले भने, नुनको भाउसमेत अचाक्ली छ । कोल्टीमा ९ रुपैयाँमा पाइने नुन गाउँघरमा ६० रुपैयाँ पर्छ । उनी २१ भेडालाई अढाई क्विन्टल चामल बोकाएर घर फर्कंदै थिए । यही खाद्यान्न फारो गरेर धेरै दिन टिकाउनुपर्छ, कालिका ९ पाम्सका भयदलले भने । हुम्लाका मैला, मदना, श्रीनगर, कालिका र जैर गरी पाँच गाविसका बासिन्दा कोल्टीको दानसाँघु बजारमै निर्भर छन् । दानसाँघुसम्म कच्ची सडक खुलेकाले ट्रयाक्टर पुग्छ । गत वर्षदेखि त्यहाँ अस्थायी बजार लाग्न थालेपछि हुम्लीलाई केही राहत मिलेको छ । अघिल्ला वर्षजस्तो सदरमुकाम मार्तडी नै पुग्नुपर्ने बाध्यता अब छैन । ३ दिनको बाटो छोट्टिएको छ, पदमबहादुरले भने । बाजुरा सदरमुकामसम्म सडक नपुगेका बेला उनीहरू महिना दिन हिँडेर अछामको साँफेबगर पुग्थे । धेरैजसो परिवारको पेसा भेडाच्यांग्रा पालन हो । यिनैलाई भारी बोकाएर उनीहरू हिउँदमा खाद्यान्न ओसार्छन् । एउटा भेडाले १२ देखि २० किलोसम्म सामान ढुवानी गर्न सक्ने सुरेश सुनारले बताए । खाद्यान्नका लागि बाजुरासम्म पुग्दा बाटोमा उनीहरूले अनेकौं सास्ती खेप्नुपर्छ । भेडा चोरी हुने र स्थानीय युवाले दु:ख दिने गरेको उनीहरू बताउँछन् । भेडालाई चरिचरनको समेत समस्या हुने गरेको सुरेशले बताए । पहिलेजस्तो वनजंगल नभएकाले भेडा चराउन समस्या हुन्छ, कालिकाकै दधि नेपालीले भने, कतिपय ठाउँमा वनजंगल मासेको भन्दै स्थानीयले जरिवानासमेत तिराउँछन् ।"
ट्रयाक खुलेको २४ वर्षपछि ग्राभेल,"स्याङ्जा यहाँको गल्याङचापाकोटदामाचौर ग्रामीण सडक खण्ड ट्रयाक खुलेर आवागमन सुरु भएको २४ वर्षपछि बल्ल ग्राभेल हुने भएको छ । २६ मध्ये २३ किमि सडक ग्राभेल गर्न बजेट विनियोजन भएको उपभोक्ता समिति अध्यक्ष बुद्धिमान श्रेष्ठले बताए । व्यापारिक र ग्रामीण क्षेत्रलाई बजारसँग जोड्ने महत्त्वपूर्ण यो सडक बजेट अभावमा बेवारिसेजस्तै थियो । २०७२७३ को योजनामा यो सडकका लागि २३ करोड विनियोजन भएको छ, उनले भने, ग्राभेल सकिएलगत्तै हामी कालोपत्रेका लागि पहल गर्ने छौं । जिल्लाको क्षेत्र नम्बर ३ अन्तर्गत अधिकांश गाविससँगै चापाकोट नगरपालिकालाई सिद्धार्थ राजमार्गसँग जोड्ने यो सडक ग्राभेल हुने भएपछि स्थानीय हर्षित छन् । गल्याङबाट चापाकोटको उक्त सडकमा धेरै खाल्डाखुल्डी भए पनि जोखिम मोलेर सवारी चल्दै आएका छन् । हाल करिब तीन घण्टा लाग्ने यात्रा सडक मर्मतपछि ४५ मिनेटमै पूरा गर्न सकिने उपभोक्ता समितिको ठहर छ । सडक खण्ड बहुवर्षीय ठेक्काका लागि २३ करोड रुपैयाँ विनियोजन भएपछि सम्झौता पनि सम्पन्न भएको छ । साँघुरो भएकाले सडकलाई ग्राभेलसँगै फराकिलो पनि पारिनेछ । गल्याङस्थित बुटवल पावर कम्पनीदेखि पूर्व दामाचौरसम्म ग्राभेलको काम अघि बढेको छ । जिविसको सीमित बजेटले स्तरोन्नति गरिने भनिए पनि त्यो खाल्डाखुल्डी पुर्नमै ठिक्क हुने गरेको थियो । २३ किलोमिटर सडक ग्राभेलका साथै कालोपत्रे पनि गर्ने योजना रहेको इन्जिनियर विष्णु पाण्डेले बताए । दुई वर्षका लागि सम्झौता भएको छ ।"
खैरो हेरोइनसहित पक्राउ,टीकापुर इलाका प्रहरी कार्यालय टीकापुरले ७ ग्राम खैरो हेरोइनसहित एक भारतीय नागरिकलाई पक्राउ गरेको छ । भारतको लखिमपुर खिरी जिल्लाका ३२ वर्षीय जसवीर सिंहलाई शनिबार नारायणपुर गाविसको सुनाहाफाँटाबाट पक्राउ गरेको हो । सिंहलाई लागूऔषध कारोबारअन्तर्गत मुद्दा चलाएको प्रहरीले जनाएको छ । इलाका प्रहरी कार्यालयका डीएसपी सुदीपराज पाठकले एक महिनाको अवधिमा टीकापुर प्रहरीले लागूऔषधका ८ वटा मुद्दा चलाएको बताए ।
चार घण्टा घिस्रेर विद्यालय,"धनमायालाई घरबाट तर्लिङस्थित स्कुल पुग्न २ घण्टा लाग्छ । दैनिक चार घण्टा घिस्रेर हिँड्न विवश उनी चार कक्षामा अध्ययनरत छिन् । १० वर्षको उमेरमा उनी विद्यालय आउन थालेकी हुन्, शिक्षक दलबहादुर स्याङतानले भने, घस्रेर भए पनि उनी नियमित स्कुल आउँछिन् । उनी स्कुलमा भुइँमा बोरा ओछ््याएर लेखपढ गर्छिन् । उनलाई भुइँमा बसेर पढ्न खासै समस्या छैन तर चर्पी जान भने कठिनाइ हुने गरेको छ । स्कुलको चर्पी अपांगमैत्री नभएकाले धनमायालाई समस्या भएको हो, स्थानीय मंगलबहादुर चेपाङले भने । जन्मँदै अपांगता भएकी धनमाया कक्षाकी जेहेन्दार छात्रा हुन् । उनी पढाइमा पनि अब्बल छिन् । उनले पढ्ने अवसर पाइन् भने राम्रो गर्न सक्छिन्, शिक्षक स्याङतानले भने, ५ कक्षासम्म त घिस्रेर भए पनि यहीं पढ्लिन्, ६ कक्षा पढ्न नजिक स्कुल छैन ।दिलबहादुर चेपाङको उनी चौथो सन्तान हुन् । खैराङ गाविस कार्यालयमा पुस १४ गते जिल्ला प्रशासन कार्यालयले एकीकृत घुम्ती शिविर सञ्चालन गरेको थियो ।उक्त शिविरमा नागरिकता बनाउन र अपांगता परिचयपत्र लिन उनी ५ घण्टा घिस्रेर आएकी थिइन् । उनको अवस्था देखेर प्रजिअ नारायणप्रसाद दुवाडीले नागरिकताको प्रमाणपत्र तत्कालै बनाइदिएका थिए भने महिला तथा बालबालिका कार्यालयकी प्रमुख शोभा शाहले अपांगताको परिचयपत्र उपलब्ध गराएकी थिइन् । धनमायाले दुवै परिचयपत्र पाएपछि खुसी हुँदै सदरमुकामबाट गाउँमा आएका अतिथिलाई भनिन्, पढ्न मन छ, वातावरण मिलाइदिन अनुरोध गरिन् । ६ कक्षादेखि पढ्ने वातावरण मिलाइदिन उनले अनुरोध गरिन् । अभिभावकको उनलाई अन्यत्र राखेर पढाउन सक्ने हैसियत नै छैन ।"
भूकम्पपछिको पुनर्निर्माण सुस्त,"काभ्रे २०७२ वैशाख १२ को भूकम्पले कोसीदेखाको कालिञ्जोरका एउटै बस्तीका ५ जनाको ज्यान गयो । ६० वर्षीया साँहिली तामाङ, १० वर्षीय विक्रम लामा, ४० वर्षीया कामिस्या तामाङ, २२ वर्षीया लमिन तामाङ र ६ महिने नाबालकको एउटै चिहान भयो । भूकम्प गएको २० महिना भइसक्दा पनि कालिञ्जोर भग्नावशेषकै रूपमा छ । केहीले घर बनाउनका लागि भग्नावशेष पन्छाएका छन् भने कतिपय त उस्तै अवस्थामा बसिरहेका छन् ।घडेरी खारेर मात्रै राखेको छु, सरकारले दिएको ५० हजारले के पुग्नु, ६३ वर्षीय धनवीर तामाङले भने, घर बनाउन न पैसा छ, न त सम्पत्ति नै । टहरामा बसिररहेका उनले निर्माण साम्रग्रीको अभावले घर बनाउन नसकेको गुनासो गरे । गाउँका ९० घरधुरी नै ध्वस्त भएका छन्, चाहिने काठपात पनि छैन, उनले भने, सबैलाई काठपात चाहिएको छ, हुनेले पनि महँगो भन्छन्, किनिनसक्नु छ । भएको घर भत्किएको उनलाई कम्ती पीडा छैन । भूकम्पमा परेर उनको झन्डै ज्यान गएको थियो । १२ गते खाना खाएर आराम गर्न भनेर माथिल्लो कोठमा उक्लिएका उनलाई घरले पुर्यो । हारगुहार गर्दा स्थानीयले पुरिएको स्थानबाट निकालेपछि उनले नयाँ जुनी पाएको महसुुस गरेका छन् । ८ नं वडाका रहरबहादुर तामाङले पानीको अभावका कारण घर निर्माण थालेका छैनन् । खानेपानी नै छैन, दिनमा २ देखि ३ गाग्री भाग आउँछ, उनले भने, मान्छे र बस्तुभाउलाई नै पानी पुग्दैन, अनि कसरी घर बनाउन सुरु गर्नु । खानेपानीको चरम अभाव खेपिरहेका उनी वर्षामा पोखरीमा जम्मा भएको पानीले घर बनाउन सुरु गर्ने सोचमा छन् । वर्षा लागेपछि पोखरीमा पानी जम्मा हुन्छ अनि बनाउन सुरु गर्नुपर्छ, उनले भने, पानी पनि छैन, गर्ने मान्छे पनि छैनन्, यो ५० हजार त खाजा खर्चमा नै सकिन्छ । दक्ष कामदार, निर्माण सामग्री र पैसा अभावका कारण भूकम्पपीडितले घर निर्माण सुरु गरेका छैनन् । उमेर पनि छैन, बल पनि छैन, अनि कसरी घर निर्माण गर्नु, ५ नं वडाका कृष्णबहादुर थापामगरले भने, काम गर्ने मान्छे पाइँदैन, भूकम्पअघि ६ सयमा काम गर्नेले १ हजार भन्न थाले । ढुवानी गर्ने बाटो नहुँदा आफूलाई थप समस्या भएको उनले बताए । अन्योलमै पीडितकोसीदेखा ७ का मनोज खरेलले ब्लक प्रयोग गरेर बनाउने घरले भूकम्पप्रतिरोधी मान्यता पाउने कि नपाउने अन्योलका कारण निर्माण सुरु गरेका छैनन् । मनोजजस्तै गाउँका सबै घरधुरीको साझा चिन्ता एउटै हो । नवज्योति नामक एक संस्थाले भूकम्पपीडित घरधुरीलाई ५ सयवटा ब्लक वितरण गरेपछि त्यसैले बनाउने सोच बनाएका छौं, उनले भने, त्यसले स्वीकृति पाउने कि नपाउनेबारे इन्जिनियरले ठोस निर्णय नदिएका कारण अन्योल बढ्यो । गाविस सचिव केशवकुमार दाहाल राष्ट्रिय पुनर्निर्माण प्राधिकरणले स्वीकृति दिए पनि जिल्लाबाट ठोस निर्णय नआएकाले समस्या भएको बताउँछन् । प्राधिकरणले ब्लकबाट बनेका संरचनालाई मान्यता दिएको छ, उनले भने, भवन डिभिजनले सोहीअनुसार ठोस निर्णय नदिँदा गुनासो लिएर आउने सेवाग्राहीलाई कुनै निर्णय दिन सकिएको छैन ।"
पक्राउ विरोधमा बन्द,नेपालगन्ज नगर सभापति दिग्विजय राणालाई पक्राउ गरेको विरोधमा तरुण दलले अनिश्चितकालीन बाँके बन्द गरेको छ । युवा संघ केन्द्रीय सदस्य सन्तोष बुढाथोकीलाई खुकुरी प्रहारको घटनामा प्रहरीले शनिबार राणालाई पक्राउ गरेको थियो । तरुण दलले आइतबारदेखि बन्द आह्वान गरेको हो । मुख्य अभियुक्त बाजुराका २५ वर्षीय लक्ष्मण मल्ललाई काठमाडौंबाट पक्राउ गरिएपछि राणाको पनि संलग्नता भएको भन्दै उनलाई पनि शनिबार साँझ पक्राउ गरेको डीएसपी सुरेश काफ्लेले बताए ।
करेन्ट लागेर मृत्यु,स्याङ्जा यहाँको पौवैगौडे ३ चिहानडाँडाका ६० वर्षीय धनबहादुर कार्कीको करेन्ट लागेर मृत्यु भएको छ । पौवैगौडे ७ को गौडेमा हावाहुरीले ढालेका रूख काट्ने क्रममा भुइँमा लत्रिएको तार टेक्दा उनको घटनास्थलमै मृत्यु भएको जिल्ला प्रहरी कार्यालयले जनाएको छ ।
छिट्टै आफ्नै भूउपग्रह,पोखरा सूचना तथा सञ्चारमन्त्री सुरेन्द्रकुमार कार्कीले छिट्टै आफ्नै स्याटेलाइट (भूउपग्रह) सञ्चालन गरिने बताएका छन् । अहिले जग्गा र पानीभन्दा पनि आकाश महँगो भएको भन्दै उनले यसका लागि आफ्नै स्याटेलाइट आवश्यक रहेको बताए ।
द्वन्द्वबारे अनुसन्धान कृति,उनको अनुसन्धानमूलक कृति इन्डिङ इम्प्युनिटी अफ कन्फ्लिक्ट रिलेटेड ह्युमन राइट्स भोयलेसन आयोगकै अध्यक्ष अनुपराज शर्मा र सत्य निरूपण आयोगका सूर्यकिरण गुरुङले आइतबार लोकार्पण गरे । द्वन्द्वपीडितलाई न्याय दिन आयोग गठन भए पनि काम गर्ने वातावरण नभएको शर्माले बताए । पुस्तकले संक्रमणकालीन न्याय स्थापनाका लागि महत्त्वपूर्ण भूमिका खेल्ने उनले विश्वास व्यक्त गरे । सत्य निरूपण आयोगका अध्यक्ष गुरुङले पुस्तक समयसान्दर्भिक रहेको बताए ।द्वन्द्व अन्त्य भएको दशक बिते पनि पीडितहरूको मानव अधिकार सुनिश्चित नभएकाले आयोगको भूमिका र प्रक्रियाबारे गरेको विस्तृत अध्ययन पुस्तकमा समेटेको लेखक भण्डारीले बताए । पुस्तकले द्वन्द्वपीडितको सामाजिक र राजनीतिक अधिकारलाई प्राथमिकता दिएको उनले सुनाए ।पुस्तक प्रमाणहरूमा आधारित रहेको द्वन्द्व विशेषज्ञ विष्णुराज उप्रेतीले दाबी गरे । जुरी नेपालका अध्यक्ष राजु चापागाईंले पुस्तकमा आर्थिकसामाजिक उल्लंघन समेट्न लेखकलाई सुझाए ।
टुँडिखेलमा नेपथ्य लाइभ,"नेपथ्यले प्रस्तुतिको सुरुवात शनिबार साहित्यकार सरुभक्तको यहाँ कोही साथी छैन गीतमार्फत गरेको थियो । ब्यान्डले यो गीत प्रस्तुत गरिरहँदा श्रोतादीर्घामा रहेका सरुभक्तले नचलमलाई सुनिरहे । यसअघि विक्रम गुरुङले संगीतबद्ध गरेको यो गीतलाई नेपथ्यले आफ्नै लोकरक शैलीमा उतारेको थियो । म्युजिक अलि धेरै चर्को भएकाले शब्द बुझ्न भने कठिन भइरहेको थियो ।साँझ ६ बजे थालिएको कन्सर्टमा ब्यान्डले के मात्रै गाएन ? आफूहरूको पहिलो रेकर्डिङ आँगनैभरि देखि भेडाको ऊनजस्तो, जोमसोमै बजारमा, सा कर्णाली सहित कैयौं चर्चित गीत उसले सुनायो । सबैमा दर्शकश्रोता रौसिएर नाचे । अलि स्लो गीतमा सबैका हात हावामा हल्लिएका देखिन्थे ।रंगीचंगी प्रकाश संयोजनले वातावरण गुलाबी बनाएको भए पनि धुलोले कपाल र लुगा सेताम्मे पारिदियो । काठमाडौं पहिले यस्तो थिएन, नेपथ्यका भोकलिस्ट अमृतले भने, अब यसलाई पहिलेको जस्तै सफा पार्न हामी लागिपरौं । बजाज मोटरसाइकल्सद्वारा आयोजित कन्सर्टमा अमृतले आफ्ना फ्यानहरूलाई देश घुम्न आग्रह समेत गरे । हिँडेर होस् या मोटर चढेर, जसरी पनि देश घुमौं भन्दै उनले आफू गुल्मी, पोखरालगायत ठाउँ पुग्दा रचेका गीत सुनाए । जो मुस्ताङ पुगेको छैन, जो रारा घुमेको छैन, ऊ नेपाली होइन, उनले भने, यस्तो भनाइ नै चल्न थालेछ । घुमौं है घुमौं । देश चिनौं ।गुल्मी जाँदा कम्पोज गरेको भन्दै अमृतले आधुनिक संगीतमा सालैजो भाका सुनाए । सदाझैं कन्सर्टमा बडो जोसिला देखिने उनी र उनको ब्यान्डले लामपाते सुरती, चरी मर्यो सिसैको गोलीले, छेक्यो छेक्यो जस्ता गीतमा समेत दर्शकश्रोतालाई उफारे । स्लो बिटका गीतलाई थोरै मोडिफाई गरिएको थियो । ब्यान्डका मादलवादक शान्ति रायमाझी, गिटारिस्ट नीरज गुरुङ, ड्रमर ध्रुव लामा, किबोर्डिस्ट सुरज थापा र बेसिस्ट सुबिन शाक्यले सुनाएको छुट्टाछुट्टै इन्स्ट्रुमेन्टल धुन पनि दर्शकश्रोताले रुचाए ।युवाहरूको बाक्लो उपस्थिति नियाल्दै अमृतले युवा र पाका पुस्ताको सहकार्यले नै देश विकास हुने बताए । टुँडिखेलले अनेकौं परिर्वतन झेलिसकेको छ, उनले भने, यो ठाउँमा उभिएर गाउन पाउँदा गर्व लाग्छ । तपाईंहरूलाई देख्दा झनै गजब लाग्छ । उनले नेपालीको मुहार उज्यालो पार्ने परिवर्तनको संकल्प यही मैदानबाट गरौं भन्ने आहवान गरे । नेपथ्यसँग झुमिरहेका दर्शकश्रोतालाई आयोजकले केही बेर आफ्नो कार्यक्रमतर्फ लगेको थियो । पल्सर डेयर भेन्चर सिजन २ बारे अवगत गराउँदै त्यसका विजेतालाई पुरस्कृत गरियो । नेपालको उक्त पहिलो रियालिटी सोको दोस्रो शृंखलामा रामविक्रम थापा बेस्ट राइडर घोषित भए । उनले १० लाख रुपैयाँ जिते भने पहिलो रनरअप विक्रम केसीले ५ लाख रुपैयाँ हात पारे । मोस्ट पपुलर राइडरको उपाधि सुदीप श्रेष्ठले पाए । तीनै जनालाई पल्सर एनएस बाइक पनि दिइयो । अनि नेपथ्य दोस्रोचोटि स्टेजमा देखियो । अनि रातो र चन्द्र सूर्य, गाउँगाउँबाट उठ, तिमी पनि नेपाली, म पनि नेपाली जस्ता राष्ट्रभावका गीत गुन्जिए । यति बेला जात, धर्म, सम्प्रदायको नारा लगाएर केहीले मुलुकलाई विखण्डनतिर धकेल्न खोजिरहेका छन्, अमृतले भने, आउनुस्, हामी विविधताका बीच एकताको स्वरलाई चर्काऔं ।"
दाङ महोत्सवमा कोमल,"दाङ गायिका कोमल वलीले दंगाली सर्वसाधारणदेखि सांसदसम्मलाई नचाइन् । दाङमा आयोजित विभिन्न महोत्सव तथा सांस्कृति कार्यक्रममा उनले उस्तै प्रस्तुतिले दर्शकश्रोताको मन जितिन् ।बिजौरीमा आयोजित महोत्सवमा शनिबार उनले तुलसीपुरमा मै जाँदाखेरि, भेटै भयो गजबको तन्नेरी र बाँझो खेतमा, छड्के सलाम छ मायालाई पहिलो भेटमा जस्ता गीतले सुनाइन् । गायक देवेन्द्र बस्नेतले पनि कोमललाई साथ दिए । यसैगरी तुलसीपुर४ मोतीपुरमा आयोजित भुह्याँर थान उद्घाटन तथा माघी मिलन थारू सांस्कृतिक कार्यक्रममा कोमलले कांग्रेस सांसद डिल्लीबहादुर चौधरी र थारू युवायुवतीलाई नचाइन् । कोमलले माया बस्यो मुटुमा मायाको मिठास छुट्टै र म त छु चिटिक्कै परेकी पियारी, कोही मर्द छौ भने आऊ खेलौं जुहारी गाएर मनोरञ्जन दिइन् ।"
म्युजिक भिडियो लिएर राजीव,"काठमाडौं गायक राजीव लोहनी २०६० दशकको पूर्वाद्र्धमा श्रोतामाझ निकै सुनिए । बलेको आगो जलेको प्रेम गीतले उनलाई सबै दु:खी प्रेमी आत्मासम्म पुर्याइदियो । टयुन र भोकलिस्ट गरी दुइटा एल्बम निकालेर उनले श्रोताहरूलाई फूल रोज्दा काँडा पाएँ, खुसी आउँछ उमंग लिएर, रेटियो मुटु जस्ता गीत दिए ।तिनै राजीव लामो समयपछि नयाँ सौगातसहित देखा परेका छन् । तारा जून मायाका फूल गीतमा उनी उस्तै फ्रेस सुनिन्छन् । यो गीत उनकै रचना र संगीत हो । म्युजिक भिडियो पनि उनैले निर्देशन गरेका हुन्, जसमा पूजन र सुसमको मोडलिङ हेर्न सकिन्छ ।बीचमा म सांगीतिक क्षेत्रमै थिएँ, तर गायनमा सक्रिय रहिनँ, राजीवले धेरै वर्षपछि नयाँ गीत ल्याउनुको कारणबारे भने, नेपाली संगीतको विकासका लागि पर्दापछाडि बसेर निरन्तर काम गरिरहेको थिएँ । नेपाली स्रष्टा, सर्जक, संगीत उत्पादकको आर्थिकनैतिक अधिकार संरक्षण गर्ने दिशामा पहल गर्दागर्दै धेरै समय बित्यो । नयाँ कोसेली धेरै ढिलो ल्याएको भए पनि श्रोताहरूले पहिलेकै जस्तो माया दिनुहुन्छ भन्ने विश्वास छ ।"
माथिल्लो कर्णाली र अरुण तेस्रोलाई स्रोत जुटाउन समय थप,"भित्री कारण भने भारतमा बिजुली बेच्न सकिने आधार नदेखिएकाले उक्त कम्पनी बाहिरिएको थियो ।बोर्डलाई आयोजना नबनाउने पत्राचार गर्दै नर्वेजियन कम्पनी बाहिरिसकेको छ । उक्त अवस्थापछि प्रवद्र्धकविहीन भएको यो आयोजना कसरी अघि बढाउने भन्ने विषयमा सरकारले गृहकार्य सुरु गरेको हो । मेट्रो रेल बनाउन अध्ययन समितिउपत्यकामा विभिन्न स्थानमा मेट्रो रेल आयोजना सञ्चालनका लागि अध्ययन गर्न सरकारले एक उच्चस्तरीय समिति गठन गरेको छ । आइतबारको बोर्ड बैठकले राष्ट्रिय योजना आयोगका पूर्वाधार हेर्ने सदस्य हिरेन्द्रमान श्रेष्ठको संयोजकत्वमा उच्चस्तरीय समिति गठन गरेको हो । समितिमा अर्थ, भौतिक पूर्वाधार तथा यातायात मन्त्रालय, लगानी बोर्ड र रेल विभागका अधिकारीहरू संलग्न हुनुहुनेछ, बोर्डका सीईओ अधिकारीले भने, तीन महिनाभित्र अध्ययन सकेर प्रतिवेदन बुझाउने समय समितिलाई दिएको छ । भौतिक पूर्वाधार तथा यातायात मन्त्रालयले कोरियनसँगको सहयोगमा गरेको अध्ययनअनुसार उपत्यकाका ५ वटा रुटमा मेट्रो रेल सञ्चालनको सम्भावना देखिएको छ । अधिकारीका अनुसार सातदोबाटोदेखि रत्नपार्क हुँदै नारयणगोपाल चोक, कीर्तिपुरदेखि कालिमाटीनयाँबानेश्वर हुँदै त्रिभुवन अन्तर्राष्ट्रिय विमानास्थल, कोटेश्वरबाट चाबहिलस्वयम्भूकोटेश्वर, स्वयम्भूबाट डिल्लीबजार हुँदै बौद्ध र धोबीघाटदेखि सिंहदरबारनक्साल हुँदै गोंगबु रुट पहिचान भएका छन् । आयोजना बैंक सार्वजनिक गरिने लगानी बोर्डले तयार पारेका आयोजनाहरूको विषयमा सम्बन्धित मन्त्रालयहरूसँग छलफल गरी अन्तिम रूप दिएर सार्वजनिक गर्ने निर्णय पनि भएको छ । यसअघि सरकारसँग तयारी अवस्थाका आयोजना नहुँदा लगानीकर्तामाझ आह्वान, ब्रान्डिङलगायत विषयमा समस्या भएको थियो । यस विषयमा बोर्ड सचिवालयले आयोजना बैंकबारे अध्ययन तयार पारेको हो । बोर्डका सहसचिव खगेन्द्र रिजालका अनुसार विभिन्न मन्त्रालयसँग माग गरी र बोर्डको सचिवालय आफैंले यी आयोजनाहरूको सूची तयार पारेको हो । फोहोरमैला व्यवस्थापन कम्पनीसँग पीडीए बाटो खुल्योकाठमाडौ फोहोरमैला व्यवस्थापनसँग सम्बन्धित नीतिगत अवरोधसमेत बोर्ड बैठकले हटाएको छ । लगानी बोर्ड ऐन २०६८ तथा सम्बन्धित नियमावलीअनुसार परियोजना विकास सम्झौता (पीडीए) को वार्ता सुरु गर्नुअघि कुल लागतको ० दशमलव २ प्रतिशत शुल्क लिनुपर्ने व्यवस्था छ । त्यसमध्येको ३० प्रतिशत पहिले र बाँकी ७० प्रतिशत शुल्क पछि लिने व्यवस्था भएकाले सुरुमै ठूलो रकम लगानी गर्नुपर्ने भन्दै लगानीकर्ताले समस्या मान्दै आएका थिए । उपत्यकाको फोहोर व्यवस्थापनका लागि काठमाडौं, ललितपुर र भक्तपुर गरी तीन प्याकेज बनाइएको छ । त्यसमध्ये प्याकेज १ मा कप्युनिकेसन यो इन एसोसिएसन विथ पीओवाई आरवाई बीआईओएसटीई र अर्गानिक भिलेज प्रालि ले संयुक्त रूपमा काम गर्ने गरी सरकारसँग एमओयू भइसकेको हो । प्याकेज २ र ३ (ललितपुर र भक्तपुर) को फोहोरमैला व्यवस्थापनको काम भने बीभीजी भारत र ग्रिनफिल्ड वेस्ट म्यानेजमेन्ट कम्पनी एन्ड केआरवाईएसएस प्रालि ले संयुक्त रूपमा काम गर्ने गरी एमओयू भएको हो ।"
भारु सटहीबारे भारतको पत्राचार,"आवश्यक छलफल गर्न सरकारी प्रतिनिधि टोली पठाइदिन भारतले पत्र पठाएको छ, गभर्नर नेपालले भने । गत नभेम्बर ८ मा भारतमा हजार र पाँच सय दरका नोटमा प्रतिबन्ध लागेपछि नेपालमा रहेका नोट के हुने भन्ने अन्योल थियो । भारतीयहरूलाई डिसेम्बर ३० सम्मको समय दिएको थियो । उक्त समयसम्म पनि नेपालमा रहेका नोटबारे कुनै टुंगो लागेको थिएन । अब भने राष्ट्र बैंक, अर्थ मन्त्रालय र परराष्ट्र मन्त्रालयका प्रतिनिधि सम्मिलित टोली भारतमा छलफल गर्न जाने गभर्नर नेपालले बताए । पत्राचार गरेरै आउनु भनेपछि भारत साट्नका लागि सकारात्मक देखिन्छ, उनले भने, छिट्टै समस्या समाधान हुनेमा विश्वस्त छु । नेपालमा भारतीय पाँच सय र हजार दरका कति नोट छन् भन्ने यकिन छैन । बैंकिङ माध्यममा भने करिब साढे ३ करोड रुपैयाँ बराबरका यस्ता नोट छन् । लामो समय प्रतिबन्धित हजार र पाँच सयका नोट नेपालमा चल्न मिल्ने व्यवस्था गरिएको थियो । एकजनाले २५ हजार रुपैयाँसम्म यी दरका नोट नेपालीले राख्न पाउने व्यवस्था छ । अब कति रकम सटही सुविधा भारतले दिन्छ वा दिँदै दिँदैन भन्ने विषयको निक्र्योल भने भारतीय पक्षसँगको छलफलपछि मात्रै टुंगो लाग्नेछ ।"
ग्यास ढुवानीमा नेपाली बुलेट,"हाल खाना पकाउने ग्यास भारतीय आयल निगम (आईओसी) बाट ढुवानी गर्दा उतैका बुलेट प्रयोग गर्ने गरिएको छ । नेपाली व्यवसायीका बुलेट हालसम्म छैनन् । ग्यास ढुवानी गर्दा बर्सेनि २ अर्ब ५० करोड रुपैयाँ भारतीय ट्रान्सपोर्ट कम्पनीहरूलाई बुझाउनुपरेको संघको दाबी छ । हाल करिब साढे ६ सयवटा भारतीय बुलेटमार्फत ग्यास ढुवानी हुँदै आएको छ । यस्तो क्रम करिब ४२ वर्षदेखि जारी छ । जाडो मौसममा भारतले पर्याप्त मात्रामा ग्यासको कोटा दिने निर्णय गरे पनि ढुवानी गर्न बुलेटको अभाव हुँदै आएको छ । व्यवसायीका अनुसार भारतीय आयल निगमले सोही समयमा गर्ने नयाँ टेन्डरबाट ढुवानीकर्ता भारतीय बजारतर्फ नै बढी आकर्षित हुन्छ । जसले गर्दा ग्यास ढुवानीमा समस्या हुन्छ । ग्यास ढुवानीका लागि ठुलो रासी बाहिरिए पनि सहज रूपमा ग्यास नपाएपछि सरकारले नेपाली व्यवसायीले नै बुलेट खरिद गर्न पाउने व्यवस्था गरेको हो । बुलेटबारे आयल निगम, अख्तियार दुरुपयोग अनुसन्धान आयोग, आपूर्ति मन्त्रालय, संसदीय समितिबीचमा समेत मतभेद देखिएको थियो । व्यवस्थापिका संसद्को उपभोक्ता हित सम्बन्ध समितिले पटकपटक नेपाली बुलेट खरिद गर्न निर्देशन दिएको थियो । सोहीअनुसार नेपाल आयल निगमले ०७२ असोज ५ मा स्वदेशी बुलेट आयात गर्न पाउने निर्णय गरेको थियो । ०७२ असोज ८ मा पत्रपत्रिकामा सूचना प्रकाशित गरी व्यवसायीलाई आह्वान गरियो । विनाविनियमावली बुलेट खरिद गर्न दिएको भन्दै मन्त्रालयले खरिदमा रोक लगाएको थियो । मन्त्रालयले रोक लगाएपछि समितिले पुन: निर्देशन दिएको थियो ।मन्त्रालय र निगमबीच विवाद बढेपछि नेपाली व्यवसायीले बुलेट खरिद गर्न पाउने विषयका फाइल अनुसन्धान गर्न भन्दै अख्तियार दुरुपयोग अनुसन्धान आयोगले लगेको थियो । मतभेदका बीच व्यवसायीले ल्याएका दुई बुलेट भन्सार नाकामै रोकिएका थिए । निगमका अनुसार अनुसन्धानपश्चात् आयोगले फाइल फिर्ता पठाइसकेको छ । करिब एक साताअघि निगम सञ्चालक समितिले एलपी ग्यास ढुवानी विनियमावली २०७३ पारित गरेपछि बुलेट भन्सारबाट पास भएको हो । उद्योगीले पाएको कोटा अनुसार भारतको दिल्ली, बरौदा, पुणे र हरियाणालगायत सहरमा बुलेट बनाएको जनाएको छ । एउटा बुलेट खरिद गर्न उद्योगीले करिब ७० लाख नेपाली रुपैयाँ खर्च गरेका छन् ।"
पुनर्निर्माण सीईओको दोस्रो स्पष्टीकरण,"आइतबार उक्त पत्रको जवाफ दिँदै सीईओ ज्ञवालीले नतिजा देखिने गरी कुनै काम नगरेको भनी सोधिएको पुन: स्पष्टीकरण पत्रको व्यहोरा नै तथ्यपरक नभएको जनाएका छन् । एक वर्षको अवधिमा विभिन्न प्रतिकूलताहरूको बाबजुद प्राधिकरणले संस्थागत स्वरूप हासिल गरी कानुनी, नीतिगत, कार्यविधिगत व्यवस्थाहरूका साथै पुनर्निर्माण तथा पुन:स्र्थापनासम्बन्धी पञ्चवर्षीय योजना तथा सोअनुरूपका कार्यान्वयन योजनाहरूसहितका आधारशिला तयार पारी भएको कार्यान्वयनबाट एकपछि अर्काे गर्दै क्रमश: नतिजाहरू देखापरेका र व्यापक रूपमा थप परिणामहरू आउन लागेको समयमा प्रमुख कार्यकारी अधिकृतको पदबाट मलाई हटाउनुपर्ने कुनै पनि तथ्यगत आधार, कारण र अवस्था नरहेको, उनले सरकारलाई बुझाएको पत्रमा उल्लेख छ । ज्ञवालीका अनुसार दोस्रो स्पष्टीकरण तीनवटा विषयमा केन्द्रित रहेर सरकारले सोधेको हो । तीनवटा विषयमा पुन: स्पष्टीकरण सोधिएको थियो । एउटा अनुदान वितरसँग सम्बन्धित छ । अर्को दुईवटा समन्वय र पुनर्वाससँग सम्बन्धित छन्, उनले कान्तिपुरसित भने, मैले पहिलो पत्रमा जे लेखेको छु दोस्रो पत्रमा त्यसलाई थप स्पष्ट बनाउन खोजेको छु । दोस्रो स्पष्टीकरणले सरकार सन्तुष्ट हुने उनले बताए । मैले दोस्रो चरणमा पठाएको पत्रको रेस्पोन्सअनुसार सम्भवत: सरकार सन्तुष्ट बन्ने अवस्था बन्दै छ, उनले भने । उनले पहिलो स्पष्टीकरणको पत्रमा मन्त्रिपरिषद् कार्यालय, अर्थ र सामान्य प्रशासन मन्त्रालयको असहयोगका कारण पुनर्निर्माण उल्लेख्य उपलब्धि हासिल गर्न नसकेको उल्लेख गरेका छन् । अर्थ मन्त्रालयले बजेट उपलब्ध नगराएको, सामान्य प्रशासन मन्त्रालयले कर्मचारी उपलब्ध नगराएको र मन्त्रिपरिषद् कार्यालयले नीतिगत विषयमा ढिलाइ गरेकाले उल्लेख्य उपलब्धि हासिल हुन नसकेको उल्लेख गरेका हुन् । सरकारले सुरुमा उनलाई ५ विषयमा प्रश्न गरी स्पष्टीकरण सोधेको हो । पुनर्निर्माणसम्बन्धी कार्यलाई प्रभावकारी ढंगले यथाशीघ्र अगाडि बढाउन विभिन्न निकायहरूबीच आवश्यक समन्वय कायम गर्न नसकेको, प्राधिकरणमा खटिएका कर्मचारीलाई परिचालन गर्न नसकेको, निर्देशक समितिले दिएका निर्देशनहरूको कार्यान्वयन गर्न, भूकम्पबाट प्रभावित व्यक्ति तथा परिवारलाई समयमा नै पुनर्वासको व्यवस्था मिलाउन र अनुदानबापतको रकम समयमा नै उपलब्ध गराउन नसकेको आरोप लगाउँदै स्पष्टीकरण सोधिएको थियो ।भूकम्पबाट प्रभावित संरचनाको पुनर्निर्माणसम्बन्धी ऐन २०७२ अनुसार सीईओलाई हटाउनुपूर्व सफाइको मौका दिनुपर्नेछ । प्रधानमन्त्री पुष्पकमल दाहाल निकट स्रोतका अनुसार ज्ञवालीलाई कांग्रेसको दबाबमा हटाउन लागिएको हो । पुनर्निर्माण प्राधिकरणका सीईओलाई हटाउने र उक्त ठाउँमा कांग्रेस निकटका व्यक्तिलाई नियुक्ति दिने समझदारी समीकरणका क्रममा भएअनुसार प्रधानमन्त्रीलाई दबाब परेको स्रोतको दाबी छ । सीईओबारे आगामी मन्त्रिपरिषद् बैठकमा निर्णय हुने सम्भावना छ । आगामी मन्त्रिपरिषद् बैठकमा सीईओको स्पष्टीकरण पेस हुने प्रधानमन्त्री तथा मन्त्रिपरिषद् कार्यालयका सचिव दिनेश थपलियाले बताए ।"
२४ खर्ब खर्चेर ७ प्रतिशत वृद्धिको लक्ष्य,"काठमाडौं सरकारले आगामी तीन वर्षभित्र सवा २४ खर्ब रकम खर्चर्ेर औसत आर्थिक वृद्धिदर ७ प्रतिशतभन्दा बढी पुर्याउने महत्त्वाकांक्षी लक्ष्यका साथ चौधौं योजना पारित गरेको छ । राष्ट्रिय योजना आयोगको आइतबार बसेको बैठकले योजनाको विस्तृत दस्तावेज स्वीकृत गरेसँगै योजना कार्यान्वयनको चरणमा प्रवेश गरेको हो । प्रधानमन्त्री तथा राष्ट्रिय योजना आयोग अध्यक्ष पुष्पकमल दाहालको अध्यक्षतामा बसेको बैठकले तीनवर्षे योजना पारित गरेको छ । यसअघिको सरकारले पूर्ण योजना ल्याउने तयारी गरेको भए पनि संविधान कार्यान्वयनको चरणमा प्रवेश गरेको र मुलुक संघीय संरचना जाने क्रममा रहेकाले तीनवर्षे योजना ल्याइएको सरकारको दाबी छ । दोस्रो जनआन्दोलनपछि संक्रमण लम्बिँदा सरकारले तीनवर्षे अन्तरिम योजना ल्याउँदै आएको छ । यसपटक भने पूर्ण योजना आउने अपेक्षा गरिएको थियो । योजनाले आगामी तीन वर्षमा २४ खर्ब २४ अर्ब ९६ करोड रुपैयाँ खर्च गर्ने लक्ष्य राखेको छ । अपेक्षित लक्ष्य हासिल गर्न यो रकम खर्च हुनेछ । खर्च हुने कुल रकममध्ये सार्वजनिक क्षेत्रबाट ३९ दशमलव ४०, निजी क्षेत्रबाट ५४ दशमलव ७० र सहकारी क्षेत्रबाट ५ दशमलव ९० प्रतिशत रकम जुट्नेछ । चौधौं आवधिक योजनाको पहिलो वर्ष करिब ६ खर्ब ७० अर्ब खर्च गर्ने सरकारी लक्ष्य छ । यसैगरी दोस्रो वर्ष करिब ७ खर्ब ९० अर्ब करोड र तेस्रो वर्ष करिब ९ खर्ब ६६ अर्ब रुपैयाँ खर्च हुनेछ ।तीन वर्षभित्र कुल गार्हस्थ उत्पादनमा राजस्वको योगदान २४, वैदेशिक सहायताको योगदान १२ प्रतिशत र आन्तरिक ऋणको योगदान ५ दशमलव ६ प्रतिशत हुने योजनामा उल्लेख छ । आगामी तीन वर्षभित्र सरकारले ७ दशमलव २ प्रतिशत वार्षिक औसत वृद्धिको लक्ष्य राखेको छ । कृषिमा ४ दशमलव ७ र गैरकृषिमा ८ दशमलव ४ प्रतिशत वृद्धिको लक्ष्य राखिएको छ । चौधौं योजनामा सरकारले गार्हस्थ प्रतिव्यक्ति आम्दानी करिब ८० हजारबाट बढाएर १ लाख १६ हजार रुपैयाँ पुर्याउने लक्ष्य राखेको छ । यसैगरी गरिबीको रेखामुनि रहेका जनसंख्या १७ प्रतिशतमा झार्ने, मानव विकास सूचांक ० दशमलव ५७ र लैंगिक सशक्तीकरण सूचांक ० दशमलव ५८ पुर्याउने लक्ष्य योजनामा राखिएको छ । यसैगरी अपेक्षित आयु ७२ वर्ष पुर्याउने लक्ष्य योजनाले लिएको छ । योजनाले खानेपानीको पहुँच पुगेको जनसंख्या ९० प्रतिशत, माध्यमिक तहको खुद भर्नादर ४५ प्रतिशत, विद्युतको पहुँच पुगेको जनसंख्या ८७ प्रतिशत र इन्टरनेटको सेवा पाउने जनसंख्या ६५ प्रतिशत पुर्याउने लक्ष्य लिएको छ । यसैगरी आगामी तीन वर्षभित्र २ हजार ३ सय १ मेगावाट बिजुली उत्पादन गरिसक्ने एवं १५ दशमल २० लाख हेक्टरमा सिँचाइ सुविधा विस्तार गर्ने लक्ष्य योजनाको छ ।बैठकमा बोल्दै प्रधानमन्त्री दाहालले समयमै योजना आएकाले लक्ष्य हासिल गर्न महत्त्वपूर्ण भूमिका खेल्ने बताए । उनले संविधान निर्माणपछि राजनीतिक संक्रमण केही हदसम्म समाधान भए पनि संघियता कार्यान्वयन नहुँदासम्म आर्थिक योजना र संरचनाको संक्रमण बाँकी नै रहने बताए । दाहालले आर्थिक योजनालाई संघीयता कार्यान्वयन र प्रादेशिक संरचनाअनुसार विकास गर्दै लगिने जानकारी दिए । योजना आयोगका उपाध्यक्ष मीनबहादुर श्रेष्ठले अहिलेको योजनाले अघिल्ला योजनाले पूरा गर्न नसकेका लक्ष्यलाई समेत समेटेर अघि बढेको बताए । मुख्य सचिव सोमलाल सुवेदीले संघीयता कार्यान्वयनका चरणमा रहेकाले प्रादेशिक संरचनाअनुसार पूर्वाधार निर्माणमा जोड दिनुपर्ने बताए । राजनीतिक अस्थिरता, पुँजीगत खर्चमा न्यूनता, जनप्रतिनिधिविहीन स्थानीय निकायलगायतका कारणले सरकारले १३ औं योजनाका अधिकांश लक्ष्य हासिल गर्न असफल भएको थियो । १४ औं योजना भने समयमै आएकाले कार्यान्वयन भई लक्ष्य हासिल हुने सरकारी दाबी छ । तेह्रौं योजनाले तय गरेका लक्ष्यमध्ये अधिकांशको उपलब्धि निकै कम छ । करिब एकतिहाइ लक्ष्यको उपलब्धि भने आधाभन्दा कम देखिएको छ । तेह्रौं योजनामा राखिएका लक्ष्यका मुख्य १९ सूचकमध्ये तीनवटाको मात्र उपलब्धि हासिल भएको देखिन्छ । तेह्रौं योजनाका १९ सूचकमध्ये औसत आयु, टेलिफोनको पहुँच र वनजंगलले ढाकेको क्षेत्रफलमा मात्र उपलब्धि हासिल भएको थियो ।"
हिमालयनले ३० प्रतिशत बोनस दियो,काठमाडौं हिमालयन बैंक लिमिटेडको चौबीसौं वार्षिक साधारणसभाले सेयरधनीहरूलाई ३० प्रतिशत बोनस सेयर र १ दशमलव ५७ प्रतिशत नगद गरी कुल ३१ दशमलव ५७ प्रतिशत लाभांश वितरण गर्ने प्रस्ताव पारित गरेको छ । यो बोनस सेयरको वितरण पश्चात बैंकको चुक्ता पुँजी ५ अर्ब ८४ करोड ८८ लाख ८८ हजार ५ सय रुपैयाँ पुग्ने जारी विज्ञप्तिमा उल्लेख छ ।
दमौलीमा यामाहा,"काठमाडौं यामाहाले तनहुँको दमौलीमा नयाँ सोरुम सुरु गरेको छ । यामाहा मोटरसाइकलको विक्रेता एमएडब्लू इन्टरप्राइजेजले मोडर्न अटो वक्र्समार्फत ग्राहकलाई थ्री एस (सेल्स, सर्भिस र स्पेयर पार्टस) को सुविधा सुरु गरेको जारी विज्ञप्तिमा छ । सोरुमबाट एक्सचेन्ज र फाइनान्सको समेत सुविधा रहेको कम्पनीले जनाएको छ ।"
तरलता अभाव चर्को देखिएन,"शुक्रबार बैंकहरूलाई ४ दशमलव ८ प्रतिशत ब्याज तिरेर २० अर्ब रुपैयाँसम्म लिन सक्ने गरी रिपो जारी भएको थियो । तर १ अर्ब ९० करोड रुपैयाँको मात्रै माग भएको राष्ट्र ऋण विभागका प्रमुख त्रिलोचन पंगेनीले बताए । आइतबार १० अर्बका लागि ३ अर्ब ४९ करोड रुपैयाँ मात्रै आवेदन पर्यो, उनले भने । उनका अनुसार वित्तीय प्रणालीमा आवश्यकताभन्दा बढी तरलता छ । न्यूनतम २५ अर्ब रुपैयाँ तरलता रहनुपर्ने भन्ने हो, उनले भने, तर, त्यसभन्दा करिब १ अर्ब ८० करोड रुपैयाँ बढी छ । बैंकहरू भने तरलता अभाव भएको भन्दै मुद्दती निक्षेपको ब्याजदर बढाएर रकम संकलन गरिरहेका छन् । केही बैंकले १० प्रतिशत र सोभन्दा बढी पनि ब्याज दिइरहेका छन् । त्यसको आधारमा कर्जाको पनि ब्याज बढाउने तयारी गरिरहेको आरोप बैंकहरूमाथि लाग्ने गरेको छ । तर, बैंकर संघका अध्यक्ष अनील शाह भने रिपोले समस्या समाधान नगर्ने बताए । उनले सरकारको खातामा रहेको पैसा खर्च गर्न सके ऋण दिन मिल्ने रकम बजारमा उपलब्ध हुने र समस्या समाधान हुने बताए । सरकारले खर्च गर्दैन भने यसले मात्रै समस्या समाधान गर्दैन, उनले भने । हाल सरकारी खातामा करिब २ खर्ब रुपैयाँ थन्किएको छ । पुँजीगत खर्च नहुँदा उक्त रकम थन्किएको हो । यससँगै शाहले कर्जा निक्षेप अनुपातलाई सजिलो बनाउन पनि माग गरेका छन् । जुन ८० प्रतिशत छ । यसको अर्थ मानौं सय रुपैयाँ निक्षेप छ भने ८० रुपैयाँ मात्रै लगानी गर्न पाउने व्यवस्था हो । हामी ८० प्रतिशत तलमाथि गर्न भनिरहेका भनिरहेका छैनौं, उनले भने, ऋण दिइहाल्न मिल्ने रकम बढाउने उपायहरू अवलम्बन गरिउन भन्ने हो ।रिपो दरभन्दा सस्तोमा अन्तर बैंकमा कर्जा पाइएकाले पनि बैंकहरू केन्द्रीय बैंक नगएको उनको भनाइ छ । एक बैंकले अर्कोबाट ऋण लिँदा तिर्नुपर्ने ब्याज नै अन्तर बैंक ब्याजदर हो । शाहका अनुसार आइतबार यो ४ प्रतिशतको हाराहारीमा छ । वित्तीय प्रणालीमा ठूला बैंकहरूसँग रकम पर्याप्त छ । उनीहरू अन्य बैंकलाई अन्तरबैंक कर्जा दिइरहेका छन् । नयाँ बैंकहरूसँग भने तरलताको समस्या रहेको बैंकर बताउँछन् ।"
नयाँ उद्योग थपिँदै,गत आर्थिक वर्ष ०७२७३ को मंसिरमसान्तसम्ममा २६ लाख ६३ हजार ४ सय ३५ मात्र राजस्व संकलन भएको थियो ।
"बर्नमाउथ, स्टोक, वेस्टब्रुम बाहिरिए",एफए कपअन्तर्गत प्रिमियर लिगका क्लबबीचकै खेलमा एभरटनलाई लेस्टरले २१ ले हरायो भने हलले स्वान्सीलाई २० को हार चखायो । साविक प्रिमियर लिग विजेता लेस्टरले एभरटनलाई हराउँदा दुवै गोल गर्ने अहमद मुसा नायक बने । यसैगरी नेसनल लिग लिडर लिन्कन सिटीले इप्स्विचलाई २२ को बराबरीमा रोक्यो । साविक विजेता म्यानचेस्टर युनाइटेडले रिडिङलाई ४० ले हरायो भने अघिल्ला दुई सिजनको विजेता आर्सनलले संघर्षपूर्वक ढंगमा प्रेस्टनलाई २१ ले हरायो । वार्टफोर्डले बर्टन अलवियोनलाई २० ले पराजित गर्यो । प्रिमियर लिग क्लबले खेलेका कतिपय खेलमा दर्शक संख्या आशातीत धेरै थिएनन् ।
डेब्यूमै विजयी गोल,"टोनेलीले थप समयको पाँचौं मिनेटमा गोल गरी लगभग अंक बाँड्नुपर्ने अवस्थाबाट नेपोलीलाई जोगाएका थिए । इम्पोलीबाट ६ महिनाअघि ल्याइएका टोनेलीले इभान स्ट्रिनिकको पासलाई सानदार गोलमा परिणत गरेका हुन् । चालू सिजनमा नेपोलीको यो ११ औं जित हो । मैले मतिर बल आएको देखें र गोल गर्नुपर्छ भन्ने सोचें, टोनेलीले भने, पछिल्ला महिना मैले चोटका कारण निकै समस्या बेहोर्नुपर्यो । तर म अब खेल्न तयार छु । हामीले ३ अंक लिनु थियो, लियौं ।भेट्रान स्ट्राइकर मासिमो म्याकारोनोको उत्तराद्र्धको पेनाल्टीबाट इम्पोलीले संघर्षरत पार्लेमोलाई १० ले हरायो । पार्लेमोले यो सिजनमा नियुक्त गरेका तेस्रो प्रशिक्षक हुन् इग्युनियो कोरिनी । उनीमाथि क्लबलाई जसरी पनि रेलिगेसनबाट जोगाउनुपर्ने चुनौती छ । ३ साताअघि गिनोआलाई ४३ ले हराएर पार्लेमोले केही सुखद संकेत देखाएको थियो । तर इम्पोलीसँगको हार फेरि अर्को ठक्कर बन्न पुग्यो । रेलिगेसन जोनमा सिसिलियन क्लब पुछारबाट तेस्रो स्थानमा छ । इम्पोली पार्लेमोभन्दा ७ अंक बढी लिएर पुछारबाट चौथो स्थानमा छ । स्पेनस्पेनिस लिगमा सेभियाले विसाम वेन येडेरको ह्याट्रिकबाट छैंटौं स्थानको रियल सोसिडाडलाई ४० ले हराउँदा आफूचाहिँ बार्सिलोनालाई उछिन्दै दोस्रो स्थानमा उक्लियो । वेन येडेरले पहिलो हाफको ४ मिनेटभित्र २ गोल गरी आगन्तुक टोलीलाई स्तब्ध पारेका थिए । उनले दोस्रो हाफको उत्तराद्र्धतिर पाब्लो साराबियाको पासमा ह्याट्रिक पूरा गरेका हुन् ।एट्लेटिको म्याड्रिड इवारलाई २० ले हराउँदै चौथो स्थानमा रह्यो । पहिलो हाफ गोलरहित खेलेपछि एट्लेटिकोका लागि साउल निग्युजले दोस्रो हाफको आठौं मिनेटमा गोल गरे । ग्रिजम्यानले खेल सकिन १६ मिनेट बाँकी छँदा गोल थपे ।"
६ खेलाडी एपीएफका उत्कृष्ट,"काठमाडौं कँरोतका सुनील लामा, बक्सिङका सरस्वती राना र पूर्णबहादुर लामा, भलिबलकी सरस्वती चौधरी, फुटबलतर्फ रञ्जन विष्ट र अञ्जन विष्टलाई नेपाल एपीएफ क्लबले मोस्ट भ्यालुएबल खेलाडीका रूपमा पृरस्कृत गरेको छ ।"
इमेजको जित,काठमाडौं इमेज च्यानल आठौं मिडिया कप फुटबल प्रतियोगिता आइतबार सुरु भएको छ । दशरथ रंगशालामा समूह बी को लिग खेलमा इमेजले अन्नपूर्ण पोस्टलाई ३० ले पराजित गर्यो । खेलाइएको छ ।
बिर्ता युनाइटेडलाई उपाधि,"पहिलो हाफ दुवै टिमले गोलरहित बराबरी खेलेका थिए । खेलको ६६ औं मिनेटमा बिर्ताका योगेश गुरुङले टिमलाई अग्रता दिलाए । उनले बुद्ध चेम्जोङको पास उपयोग गरेका थिए । ताप्लेजुङले दोस्रो हाफको अन्तिम मिनेटमा गोल गरी खेल बराबरीमा ल्यायो । ताप्लेजुङले पाएको फ्रिकिक अवसरलाई रजिन धिमालले उपयोग गरेका थिए । खेलको म्यान अफ द म्याच ताप्लेजुङका सुनील बल घोषित भए । म्यान अफ द टुर्नामेन्ट झापाका योगेश गुरुङ भए । प्रतियोगिताका हाईस्कोरर पाँच गोल गरेका झापाका कर्ण लिम्बू भए । विजेताले २ लाख ५० हजार र उपविजेताले १ लाख ५० हजार रुपैयाँ हात पारे । फिदिम स्पोर्टिङ क्लबको आयोजनामा भएको प्रतियोगितामा नेपाल, भारत र भुटानका गरी आठ टिम सहभागी थिए । प्रतियोगितामा करिब ३० लाख खर्च भएको क्लबका कोषाध्यक्ष विमल श्रेष्ठले जनाए ।"
न्यु डायमन्ड शीर्षस्थानमा,"काठमाडौं न्यु डायमन्ड एकेडेमी १२ औं ढोरपाटन महिला डबल लिग भलिबलमा शीर्षस्थानमा छ । न्यु डायमन्ड लगातर तीन जित हात पार्दै ९ अंकसाथ लिगको शीर्षस्थानमा पुगेको हो । नेपाल एपीएफ क्लब दुई जित हात पार्दै ६ अंकसाथ दोस्रो स्थानमा छ । आइतबार पहिलो खेलमा नेपाल पुलिस क्लबलाई २५१४, २५१६, १३२५ र २५१३ ले पराजित गरेको न्यु डायमन्डले दोस्रो खेलमा आफ्नै क्लब न्यु डायमन्ड स्पोटर््सलाई २५९,२५९ र २५४ को सेटमा हरायो ।एपीएफले पहिलो खेलमा विजेश्वरी ज्ञानमन्दिरलाई २५६,२५१२ र २५९ को सोझो सेटमा हराउँदै लगातार दोस्रो जित निकाल्यो । अर्को विभागीय टोली आर्मीले विजेश्वरी ज्ञानमन्दिरलाई २५६, २५१२ र २५९ ले हराउँदै लिगमा दुई जित हात पार्यो । अन्य खेलमा आयोजक ढोरपाटन स्पोर्ट्स क्लबले चण्डेश्वरी क्लबमाथि ३२ को रोमाञ्चक जित हात पार्यो । ढोरपाटनले पहिलो सेट २५१८ र दोस्रो २५१९ ले आफ्नो पक्षमा पारे पनि त्यसपछिको दुई सेट १९२५ र २१२५ ले गुमाएपछि सेटमा बराबरी भयो । तर निर्णायक सेट १५८ ले आफ्नो पक्षमा पार्दै ढोरपाटनले पहिलो जित हात पार्यो ।"
झापा गोल्डकप जित्नेलाई सात लाख,"गोल्डकपलाई यस वर्षदेखि संस्थागत रूपमा दर्ता गरी आयोजना गरिने भएको छ । झापा गोल्डकपलाई जिल्ला प्रशासन कार्यालयमा दर्ता गर्न लागिएको गोल्डकपका अध्यक्ष महेन्द्रकुमार गिरीले बताए । मोफसलको सर्वाधिक पुरस्कार राशिको झापा गोल्डकप माघ १५ देखि २४ सम्म बिर्तामोडको डोमालाल रंगशालामा हुनेछ ।आर्थिक पारदर्शिता, जवाफदेहिता र व्यवस्थित ढंगले गोल्डकपलाई संस्थागत गर्न लागिएको महासचिव केशव दाहालले बताए । गोल्डकप सफल पार्न मूल समितिका सदस्यले न्यूनतम २१ हजार रुपैयाँ सहयोग गर्ने निर्णयसमेत भएको छ । पाँच लाख रुपैयाँका दरले पाँचवटा प्लाटिनियम स्पोन्सर, तीन लाख दरका १० वटा गोल्ड स्पोन्सर र एक लाख दरका २० वटा सिल्भर स्पोन्सर राख्ने निर्णय भएको छ । प्रतियोगितामा नेपालका ७ ए डिभिजन क्लब र तीन विदेशी टिम सहभागी हुने आयोजकले जनाएको छ ।"
न्युजिल्यान्डको ट्वान्टी ट्वान्टी क्लिन स्विप,माउन्ट मउनगनुइ कोरी एन्डरसनले ४१ बलमा आक्रामक ९४ रन बनाएपछि न्युजिल्यान्डले बंगलादेशलाई तेस्रो ट्वान्टीट्वान्टीमा आइतबार २७ रनले हरायो । बे ओभलमा प्राप्त यस जितसँगै न्युजिल्यान्डले तीन खेलको ट्वान्टीट्वान्टी सिरिजमा पनि क्लिन स्विप गरेको छ । एन्डरसनले चौथो विकेटका लागि केन विलियम्सनसँग १ सय २४ रनको साझेदारी गरे । विलियम्सनले ६० रन बनाए । न्युजिल्यान्डले कीर्तिमानी दस छक्कासहित पहिले ब्याटिङ गरेर ४ विकेट क्षतिमा १ सय ९४ रन बनाएको थियो । जवाफमा बंगलादेशले २० ओभरमा ६ विकेट गुमाएर १ सय ६७ रन मात्र बनाउन सक्यो । तमिम इक्वाल र सौम्य सरकारले पाँच ओभरभित्र ४४ रन जोडेर बंगलादेशलाई आक्रामक सुरुआत दिएका थिए । तमिम २४ रन बनाएर आउट भए । पाहुना टिमले दस ओभरभित्र दुई विकेटमा ८९ रन बनाएको थियो । सौम्य ४२ रन बनाएर आउट भएपछि बंगलादेशले आवश्यक रनरेट भेट्टाउन सकेन । अब दुई टिमबीच दुई टेस्टको सिरिज सुरु हुनेछ ।
कार्कीको नियुक्ति बदर,"कार्कीको नियुक्तिपछि धेरैको प्रश्न थियो, अब अख्तियारले के ठूलाखाले भ्रष्टाचार नियन्त्रण गर्न सक्छ ? आममानिसले अकुत सम्पत्तिवाला शक्तिशाली वर्गमाथि औंला उठाएका थिए । तर शपथ लिएको सात दिनपछि एउटा दैनिक अखबारलाई दिएको अन्तर्वार्तामा कार्कीले भने, मलाई योग्य देखेर नियुक्तिका लागि सिफारिस गर्नेप्रति आभार व्यक्त गर्छु । अर्थात् शक्तिसम्पन्नप्रति आभार व्यक्त गरेपछि सजायका भागिदार बन्ने खरदारसुब्बा मात्रै हुनेछन् भन्ने आकलन गरियो । वास्तवमा कार्की नियुक्तिपछि अख्तियारको क्रियाकलाप पनि त्यस्तै देखियो । नियुक्तिको गुन तिर्न उद्यत रहेपछि झोलेखोले र खरदारसुब्बा सजायका भागिदार बने ।त्यस अतिरिक्तले उनले आफ्नो नियुक्ति र खराब क्रियाकलापको विरोध गर्नेहरूविरुद्ध कुनै न कुनै रूपमा बदला लिन कसर बाँकी राखेनन् । कसैले भ्रष्टाचारकै मुद्दा खेपे भने कोही अझै अनुसन्धानभित्रै परेका छन् । अनुसन्धानको दायराभित्र नपर्नेहरूलाई मानसिक त्रासमा पारे । अर्थात्, भ्रष्टाचार र अख्तियार नियन्त्रण गर्ने जिम्मेवारी पाएको अख्तियार प्रमुख आपंै प्रमुख दुरुपयोगकर्ता बन्न पुगे । अख्तियारलाई षडयन्त्र गर्ने थलोमा रूपान्तरण गरे । उनी भ्रष्टाचारका उजुरी अनुसन्धान गर्नतिर होइन कि कार्यकारिणी शक्ति प्रयोग गर्न मोहित भए । कार्कीको प्रवेशसँगै वार्षिक १५ करोड रुपैयाँबाट अख्तियारको बजेट ७३ करोड रुपैयाँ पुग्यो । त्यस अतिरिक्त अर्थ मन्त्रालयलाई धम्क्याउँदै गाडीदेखि प्रहरी संयन्त्रले प्रयोग गर्ने अनेकन किसिमका पूर्वाधार खरिद गरियो । मन्त्रीदेखि सिंगो कर्मचारीतन्त्र अख्तियारको त्रासदीमा परेका थिए । त्यहीकारण अख्तियारका अनुचित आदेशहरू सहज कार्यान्वयन हुन्थे । रातो घर अर्थात् अख्तियारको लिखित होस् या मौखिक आदेश कार्यान्वयन नगर्ने पात्रहरूलाई अकुत सम्पत्तिसम्बन्धी तेह्रपाने फर्मको तरबार तेर्साइन्थ्यो । आदेश नमानेको खण्डमा स्रोत नखुलेको सम्पत्तिमा मुद्दा चलाइदिने धम्की प्राप्त हुन्थ्यो । सिंगो कर्मचारीतन्त्र भ्रष्टाचारको मुद्दा खेप्नुभन्दा कार्कीको आदेशतामेल गर्न बाध्य थिए । न्यायालयबाहेक सबै सरकारी निकाय खेलाउने होडले अख्तियार समानान्तर सत्ता प्रयोग गर्ने थलोमा परिणत हुन पुग्यो ।अदालती फैसलासँगै २०७३ पुस २४ का दिन लोकमानतन्त्र अन्त्य भएको छ । तिनै कर्मचारीहरूले अब ज्यादतीबारे विस्तारमा खुलाउने नै छन् । तर अख्तियार प्रमुखमा कार्की नियुक्ति भएपछि उनले लिएका निर्णय र भएका कारबाही पनि छानबिन हुनुपर्छ । अख्तियार निम्ति कार्की अयोग्य भएको रिट निवेदनमा अन्तरिम आदेश, आदेश खारेज हुँदै रिट नै खारेजी र फेरि २०७३ भदौमा रिट निवेदन बिउँतिएपछि सबभन्दा उत्साहित युवा कानुन व्यवसायी ओमप्रकाश अर्याल भए । उनी आफ्नो यात्रा सफल भएपछि कान्तिपुर कार्यालयमा आइपुगेका थिए । उनको उत्साहित प्रतिक्रिया थियो, अन्नत: मुलुकले न्याय पायो ।अदालतबाटै कार्की अयोग्य घोषित भएपछि एउटा अध्याय समाप्त भएको छ । तर उनलाई नियुक्त गर्ने दलीय शीर्ष नेता र पात्रहरूले नैतिकता प्रदर्शन गर्नैपर्छ । उनीहरूले कार्कीविरुद्ध महाअभियोग प्रस्तावलाई सक्रियतापूर्वक कार्यान्वयन गरेको भए आलोचनाबाट बच्न सक्थे । तर डेढ महिनाभित्रै किनारा लगाउन सकिने महाअभियोग प्रस्तावलाई तिनले ८२ दिनसम्म ओथारो मै सीमित राखे । उनीहरूले त्यो अवसर समेत गुमाएका मात्र छैनन् कि संसदीय सार्वभौमसम्पन्न अधिकारलाई समेत संकुचित तुल्याएका छन् ।"
"सेवा अवधि पुगेन, उच्च नैतिक चरित्र र ख्याति पनि देखिएन","चार जनालाई जरिवाना सर्वोच्चले म्याद तामेल गर्ने सन्दर्भमा बाधा अवरोध र असहयोग गरेको आरोपमा लोकमानका ज्वाइँ प्रबल थापा, तामेलदार शम्भुबहादुर खत्री, काठमाडौं महानगरपालिका वडा नम्बर १० की सचिव सरिता राई र सई नकुलराज गौतमलाई १ हजार रुपैयाँका दरले जरिवाना गरेको छ । साथै खत्री, राई र गौतमलाई न्यायिक प्रक्रियामा अवरोध गरेको आरोपमा विभागीय कारबाहीका लागि पनि सरोकारवाला निकायमा लेखी पठाउने आदेश गरेको छ । पूर्ण इजलासले लोकमान र कृषि विकास बैंकका अध्यक्ष प्रमोद कार्कीलाई म्याद तामेलीमा अवरोध गरेको आरोपबाट सफाइ दिएको छ । कार्की स्वयं उपस्थित भई बाधा विरोध नगरेको, उनको निर्देशन मागेर अरू व्यक्तिले अवरोध गरेको भन्ने तथ्ययुक्त रूपमा नदेखिएको भन्दै सर्वोच्चले लोकमानलाई दोषी ठहर्याउन नसकिने आदेश दिएको हो । बैंकका अध्यक्ष कार्की संयोगले घटनास्थल पुगे पनि म्याद तामेलीमा बाधा विरोध गरेको नदेखिएको भन्दै उनलाई पनि सफाइ दिएको हो । संयुक्त इजलासले के भनेको थियो ? २०७१ असोज ८ गते न्यायाधीशहरू गोपाल पराजुली र ओमप्रकाश मिश्रको संयुक्त इजलासले लोकमान अख्तियार प्रमुखका लागि योग्य हुने फैसला गरेको थियो । संयुक्त इजलासले भने कार्कीको राजप्रासाद सेवा अवधिलाई पनि गणना गरी उनको २४ वर्षको योगदान पुग्ने देखाएको छ । उनको सेवा अवधिमा राजप्रासादको अवधि पनि जोड्न उचित हुने भन्दै त्यतिबेला उनी योग्य नै रहेको निर्णय भएको थियो । पुरानो निर्णयमा कार्की सिफारिस भइसकेको विषयलाई निस्प्रभावी हुने गरी अन्यथा निर्णय गर्न सक्ने अधिकार भएको देखिँदैन भनिएको थियो । न्यायाधीशद्वय पराजुली र कार्कीको इजलासले कार्कीविरुद्ध न्यायिक निकायमा अभियोजन नभएको अवस्थामा जाँचबुझ आयोगकै प्रतिवेदनका आधारमा उनलाई अयोग्य भनी कायम गर्न नमिल्ने व्याख्या गरेको थियो । कार्की नियुक्त भएपछि उनले आफ्नो जिम्मेवारी सुरु गरिसकेकाले रिट जारी गर्नुको औचित्य नभएको भन्दै त्यतिबेलाको संयुक्त इजलासले रिट खारेज गरिदिएको थियो ।"
संशोधन विधेयक सदनमा,"त्यसअघि बसेको प्रतिपक्षी गठबन्धनका नौ दलको बैठकले निर्वाचनसम्बन्धी विधेयक र अख्तियार प्रमुख लोकमानसिंह कार्की विरुद्धको महाअभियोग प्रस्ताव अघि बढ्न दिने निर्णय गरेको उल्लेख गर्दै एमाले अध्यक्ष केपी ओलीले सर्वोच्च अदालतको आदेशअनुसार प्रदेशको सीमांकन बाहेकका विषयमा मात्रै संविधान संशोधन विधेयक ल्याउन सरकारसँग माग गरेका थिए । जवाफमा प्रधानमन्त्री दाहालले विधेयकको वैधानिकतामाथि प्रतिपक्षले उठाएको प्रश्न सर्वोच्चको आदेशले खारेज गरेको उल्लेख गर्दै नौ दलको अवरोध जारी रहे पनि सरकारले विधेयक पेस गर्ने बताएका थिए । प्रतिपक्षको अवरोधबिना सुरु भएको बैठकमा सभामुख घर्तीले विभिन्न संसदीय समितिका सदस्यहरूको स्थानान्तरणसम्बन्धी प्रस्ताव सदनको सहमतिका लागि पेस गरेकी थिइन् । त्यसलाई सदनले सर्वसम्मत अनुमोदन गरेपछि कानुन, न्याय तथा संसदीय मामिला मन्त्री अजयशंकर नायकले स्थानीय तहको निर्वाचनसम्बन्धी विधेयक र निर्वाचन कसुर तथा सजाय ऐन संशोधन विधेयक पेस गरेका थिए । लगत्तैको कार्यसूचीमा रहेको संविधान संशोधन विधेयकलाई पछिल्लो क्रममा सारिएको घोषणा गर्दै सभामुख घर्तीले अख्तियार प्रमुख कार्कीविरुद्ध महाअभियोग प्रस्तावमाथिको छलफललाई कार्यसूचीमा राखेकी थिइन् । छलफलमा भाग लिन नाम टिपाएका सदस्यहरूले नबोल्ने जानकारी गराएको उल्लेख गर्दै सभामुख घर्तीले उक्त प्रस्तावलाई संसदको महाअभियोग सिफारिस समितिमा पठाउने प्रस्ताव राखेकी थिइन् ।एमाले र माओवादीका १ सय ५७ सांसदले कात्तिक ९ मा पेस गरेको महाअभियोग प्रस्ताव सदनमा अलपत्र थियो । कार्कीको योग्यताबारे सर्वोच्चले आफ्नो पूर्ववर्ती निर्णय पुनरावलोकन सुनुवाइ सकेर संक्षिप्त निर्णय तयार गर्न थालेपछि मात्रै संसद्ले उनीविरुद्धको महाअभियोगलाई अनुसन्धान तहकिकातका लागि सम्बन्धित समितिमा पठाउने निर्णय गरेको हो । सदनको दुई तिहाइले मात्रै पारित गर्न सक्ने कार्कीविरुद्धको महाअभियोग प्रस्तावबारे संसदको सबैभन्दा ठूलो दल कांग्रेसले ठोस निर्णय गरेको थिएन । सर्वोच्चले उत्प्रेषणको आदेशद्वारा आइतबार कार्कीको नियुक्ति नै बदर गरेकाले संसद्मा विचाराधीन महाअभियोगको औचित्य सकिएको छ । प्रदेशको सीमांकन हेरफेरसहित संविधान संशोधन विधेयकको अन्तरवस्तु राष्ट्रघाती र असंवैधानिक रहेको दाबी गर्दै प्रतिपक्षी नौ दलले मंसिर १६ यताका संसद् बैठक निरन्तर अवरोध गरेका थिए । संविधान संशोधन विधेयक दर्ता भएपछिका सबै बैठकमा सभामुखले प्रमुख प्रतिपक्षका सदस्यहरूले आसनग्रहण नगरेको अवस्थालाई अवरोध मानेर बैठक स्थगित गर्नुभएको हो, एमाले संसदीय दलका प्रमुख सचेतक भानुभक्त ढकालले भने, आजको बैठकमा त्यही कार्य कसरी अवरोधको अवस्था भएन र विधेयक पेस भयो भनियो ? संविधान संशोधन विधेयक पेस गर्ने कार्यसूची सुरु हुनासाथ आआफ्नो स्थानमा उभिएका प्रतिपक्षी सांसदहरूलाई आसन ग्रहणका लागि आग्रह गर्ने गरे पनि सभामुख घर्तीले आइतबारको बैठकमा भने उनीहरूलाई के भएको हो भन्ने प्रश्न गरिनन् । यसअघि बैठक अवरोधका लागि उभिने सांसदलाई सभामुखले के भयो माननीय सदस्य ? भनेर बोल्ने मौका दिने अभ्यास थियो । त्यस विपरीत सभामुखले सोझै संविधान संशोधन विधेयकका विरुद्ध विरोधको सूचना दिने नेमकिपाका सांसद प्रेम सुवाललाई रोस्ट्रममा डाकिन् । संसद् अघि बढाउने सभामुखको कदमप्रति आपत्ति जनाउँदै सुवालले आफ्नो विरोधको सूचना संसद्मा संविधान संशोधन विधेयक अघि बढाउने प्रक्रियाका लागि नभई सरकारले फिर्ता गर्नुपर्छ भन्नका लागि भएको बताए । विरोधको सूचना दिने सुवाल रोस्ट्रममै नआएपछि सभामुख घर्तीले प्रतिपक्षको अवरोध र होहल्लाकै बीच विरोधको सूचना बहुमतले अस्वीकृत भएको घोषणा गरिन् । विरोधको सूचना दिएका राष्ट्रिय जनमोर्चाका अध्यक्ष चित्रबहादुर केसीलाई सुवाललाई जस्तो फिर्ता लिने मौकाका लागि समेत नडाकी सभामुख घर्तीले विरोधको सूचना बहुमतले अस्वीकृत गरेको घोषणा गरेकी थिइन् । त्यसलगत्तै सभामुखले संविधान दोस्रो संशोधन विधेयक पेस गर्न कानुनमन्त्री अजयशंकर नायकलाई समय दिएकी हुन् । मन्त्री नायक त्यसअघि नै रोस्ट्रममा देखिन्थे । प्रतिपक्षको समेत सहमति रहेको निर्वाचनसम्बन्धी दुईवटा विधेयक पेस गर्न रोस्ट्रममा गएका मन्त्री नायक महाअभियोगसम्बन्धी प्रस्तावलाई महाअभियोग सिफारिस समितिमा पठाउने प्रस्ताव पारित गर्ने प्रक्रियामा आसनग्रहणका लागि आफ्नो स्थानमा आउनुको साटो रोस्ट्रम नजिक बसिरहेका थिए । प्रतिपक्षको अवरोध र होहल्लाबीच विधेयक पेस गरेपछि मात्र उनी तल (मन्त्रीको लहर) आए । राजनीतिक निकासका लागि विधेयक पेस गरेको उल्लेख गर्दै मन्त्री नायकले मुलुकले निर्वाचन चाहेको बताए । सरकारले ढिलै भए पनि विधेयक पेस गरेर निर्वाचनको वातावरण बनाएको छ, संसद्बाट बाहिरिँदै गर्दा उनले भने, सदनमा पेस भएको विधेयक आफ्नो प्रक्रियाअनुसार अघि बढ्छ । आफूहरूको अवरोधका बीच विधेयक टेबल गरेर सत्तापक्षले मुलुकलाई मुठभेडमा लान खाजेको उल्लेख गर्दै प्रतिपक्षले भने यसपछिका प्रत्येक कदममा अवरोध गर्ने रणनीति बनाएको छ । ५ सय ९५ सदस्यीय संसद्मा प्रतिपक्षी गठबन्धनको एक तिहाइभन्दा बढी सिट संख्या छ । संविधान संशोधनका लागि दुई तिहाइ सांसदको समर्थन चाहिन्छ ।"
प्रतिवेदन कार्यान्वयनमा अन्योल,"काठमाडौं सरकारले स्थानीय तह पुन:संरचना आयोगको प्रतिवेदन बुझे पनि त्यसको कार्यान्वयनमा अन्योल देखिएको छ । पुरानै स्थानीय निकायको चुनाव गर्ने कि पुन:संरचनापछिको स्थानीय तहको भन्ने विषयमा राजनीतिक दलहरूबीच सहमति नजुट्दै प्रतिवेदन आएकाले तत्काल कार्यान्वयनमा लाने घोषणा सरकारले गर्न सकेको छैन । संविधानले भने स्थानीय तहको संख्या र क्षेत्र निर्धारण भएपछि स्थानीय निकायहरू नरहने परिकल्पना गरेको छ । जिविस महासंघका पूर्वअध्यक्ष कृष्णप्रसाद सापकोटा संविधानअनुसार प्रतिवेदनलाई तत्कालै कार्यान्वयनमा लगिनुपर्ने बताउँछन् । सरकारले प्रतिवेदन बुझेको भोलिपल्टै नयाँ संरचनाबाट काम थाल्नुपर्ने हो, उनले भने, संविधानको भावना त्यही छ । संविधान पढ्दा हामीले त्यही बुझेका छौं । तर, राजनीतिक सहमति जुटाइनसकेको सरकारका आगाडि प्रतिवेदनलाई तत्कालै कार्यान्वयनमा लान चुनौती देखिन्छ । प्रतिवेदन बुझ्ने क्रममा प्रधानमन्त्रीले दिएको अभिव्यक्तिले पनि त्यस्तै सन्देश दिएको छ । उनले पटकपटक सत्तारूढ, प्रमुख प्रतिपक्षी र आन्दोलनकारी मधेसी मोर्चासँग एकखालको समझदारी जुटाउने र विश्वासमा लिने प्रयत्न भइरहेको बताए ।मोटामोटी राजनीतिक समझदारीको स्थिति बनिसकेपछि नै प्रतिवेदन बुझ्ने प्रक्रियालाई अगाडि बढाएका हौं, उनले भने, संविधान कार्यान्वयनको चरणमा राष्ट्रिय समझदारी बनाउने विषयमा निरन्तर प्रयत्नशील छौं । राजनीतिक समझदारीपछि स्थानीय तहको निर्वाचनको वातावरण बन्ने आफूले विश्वास लिएको उनको अभिव्यक्ति थियो । प्रधानमन्त्री दाहालले स्थानीय विकासमन्त्री हितराज पाण्डे र मुख्यसचिव सोमलाल सुवेदीलाई निर्देशन दिँदै भनेका थिए, आयोगको प्रतिवेदनलाई कार्यान्वयनको प्रक्रियामा कसरी लान ठीक हुन्छ भन्ने अध्ययन गरेर सरकारलाई सुझाव दिनु होला । उनले आफैंले प्रतिवेदन नबुझेर स्थानीय विकास मन्त्रीलाई प्रतिवेदन बुझ्न लगाएका थिए । संघीयता विज्ञ डा खिमलाल देवकोटा प्रतिवेदन कार्यान्वयनमा सरकारका अगाडि प्रशस्तै चुनौती भए पनि त्यसबाट डराउन नहुने सुझाउँछन् । प्रतिवेदन कार्यान्वयनका लागि सुझाव लिने, थप अध्ययन गर्ने वा अन्य दायाँबायाँका विषयमा अब अल्मलिनु हुन्न, उनले भने, ढिला नगरी नयाँ संरचनालाई कार्यान्वयनमा लैजानुपर्छ । नमिलेका कतिपय विषय अभ्यासका क्रममा विस्तारै सुधार हुँदै जान्छ ।स्थानीय स्वशासन र वित्तीय संघीयतामा विद्यावारिधि गरेका देवकोटा आवश्यक पूर्वाधार, विकास, सामाजिक र आर्थिक पक्षलाई राम्ररी विचार नगरिकनै महानगरपालिका, उपमहानगरपालिका र नगरपालिका थपिएको प्रति सन्तुष्ट छैनन् । भर्खरै नगरपालिका बनेकालाई पनि उपमहानगर बनाइएको छ । महानगरको संख्या बढाइएको छ, उनले भने, आयोगबाट त्रुटि भएका छन् । आयोगले लिएको मापदण्डमै सिद्धान्तत: मेरो असहमति छ । तर, अब त्यसमा अल्झिने बेला होइन । उनले द्रुत गतिमा कर्मचारीको व्यवस्थापन गरी नयाँ संरचनामा वडास्तरबाट सेवा प्रवाहको व्यवस्था मिलाउनुपर्ने बताए । एकथरीले प्रतिवेदनलाई तत्कालै कार्यान्वयनमा लानुपर्ने मत राखिरहेका बेला अर्काथरी विज्ञ भने सरकारलाई आयोगको प्रतिवेदन अध्ययन र सच्याउन सक्ने अधिकार रहेको बताउँछन् । स्थानीय सरकारका ज्ञाता पूर्वसचिव खेमराज नेपाल आयोगको प्रतिवेदन सुझाव मात्रै रहेको बताउँछन् । उनले सरकारले प्रतिवेदनको अध्ययन र आवश्यक संशोधन गर्न पाउने बताए । आयोगले दिएको प्रतिवेदन एक प्रकारको सुझाव वा सिफारिस मात्र हो । आयोगबाट गल्ती हुँदैन भन्ने होइन । त्यहाँ त्रुटि पनि होलान, उनले भने, उलटपलट गर्न पाउने त होइन । तर, सरकारले त्यसको अध्ययन गरेर आवश्यक पर्ने न्यूनतम सुधार गर्ने अधिकार राख्छ । उनले स्थानीय तहको केन्द्र जनतालाई पायक पर्ने स्थानमा भएनभएको, सीमा मिलेनमिलेको विषयमा सरकारले मिलाउन पाउने उनी बताउँछन् । उनले मुलुकमा उद्योगधन्दा, व्यवसाय ठूलो परिमाणमा नबढेको अवस्थामा आयोगले महानगर, उपमहानगर र नगरहरूको संख्या के स्रोत देखेर कसरी बढायो भन्नेबारे प्रश्न रहेको बताए । संविधानविद् वरिष्ठ अधिवक्ता डाचन्द्रकान्त ज्ञवाली आयोगले प्रतिवेदन बुझाउनासाथ त्यसलाई कार्यान्वयनमा लैजानुपर्ने अवस्था नै देख्दैनन् । उनले संविधान अनुसार स्थानीय तहभित्र पर्ने विशेष, संरक्षित र स्वायत्त क्षेत्रको संख्या र सिमाना निर्धारणका काम नसकिएसम्म स्थानीय तहको पुन: संरचनाले पूर्णता नै नपाउने बताउँछन् । संविधानले परिकल्पना गरेको स्थानीय तहभित्रका ती संरचनाहरूको सीमा र संख्या निर्धारण नभएसम्म स्थानीय तहको पूर्णतामाथि नै प्रश्न उठ्छ, उनले भने, आयोगले प्राथमिक प्रतिवेदन दिएको हो । पूर्ण होइन । सरकारले बाँकी तीनवटाका लागि कुर्न सक्छ । उनले आयोगले प्रतिवेदन दियो र अब पुराना संरचना भंग भए भन्ने सोच राख्नु नै गलत भएको बताए । संविधानले शून्य स्थितिको परिकल्पना गरेको हुँदैन । नयाँ संरचनाको निर्वाचन नभएसम्म पुराना रहिरहन्छन्, उनले भने, संविधानमा सबै कुरा लेखिने होइन । त्यसको जीवन्त व्याख्या हुनुपर्छ । उनले आफूले दिएको मापदण्डअनुसार आयोगबाट काम भएनभएको सरकारले हेर्न पाउने बताए । अध्ययनपछि नमिलेको विषय परिमार्जित गर्न सरकारले फागुनसम्म म्याद रहेको आयोगमा प्रतिवेदन फर्काउन सक्ने उनी बताउँछन् । उनले पहिले सरकारले स्वामित्व लिने र त्यसपछि जनताको पनि स्वामित्वका लागि प्रतिवेदन सार्वजनिक गर्नुपर्ने बताए ।"
संविधान के भन्छ ?,धारा २९५ (४) : उपधारा (३) बमोजिमको आयोग गठन यो संविधान जारी भएको मितिले ६ महिनाभित्र गरिनेछ । त्यस्तो आयोगको कार्यविधि एक वर्षको हुनेछ ।धारा ३०३ (१) यो संविधान प्रारम्भ हुँदाका बखत कायम रहेका स्थानीय निकायहरू यो संविधानबमोजिम स्थानीय तहको संख्या र क्षेत्र निर्धारण नभएसम्म कायम रहनेछन् ।
विधेयक छलफलमा ढिलाइ,"समितिले पुस ७ मा उपसमिति गठन गरी १५ दिनभित्रमा तीनै विधेयकको दफाबार छलफल गरी पेस गर्न निर्देशन दिएको थियो । म्याद थपपछि मात्र उपसमितिले तीनमध्येको एक मतदाता नामावलीसम्बन्धी कानुनलाई संशोधन र एकीकरण गर्न बनेको विधेयक, २०७३ का संशोधनकर्ता सांसदहरूलाई बोलाएर दफाबार छलफल अघि बढाएको छ । दफाबार छलफलपछि यसको टुंगो लाग्छ, उपसमितिका संयोजक आनन्दप्रसाद ढुंगानाले भने ।उनले थप गरिएको १५ दिनमा निर्वाचन आयोगको काम, कर्तव्य र अधिकारसम्बन्धी कानुनलाई संशोधन र एकीकरण गर्न बनेको विधेयक, २०७३ तथा राजनीतिक दलसम्बन्धी कानुनलाई संशोधन र एकीकरण गर्न बनेको विधेयक, २०७३ को पनि गृहकार्य पूरा गरिसक्ने दाबी गरे । पहिलो १५ दिनमा उपसमितिका ५ वटा बैठक बसेको थियो । कार्य प्रगति भने भएन । स्रोतका अनुसार समितिको ढिलाइलाई लिएर उपप्रधान तथा गृहमन्त्री विमलेन्द्र निधि र सभामुख ओनसरी घर्तीले समेत पटकपटक चासो व्यक्त गरेका थिए । संसद्ले मूल समितिमा विधेयक पठाएको दुई महिनापछि मात्र गृहकार्य गर्न उपसमिति गठन गरिएको थियो । ढुंगानाले भने संसद खुलेको ७ दिनभित्र गृहकार्य गरेर समितिमा प्रस्तुत गरिदिने बताए । संसद् नखुलेकाले ढिलाइ भएको हो । तर अब केही दिनमै सकिन्छ, उनले भने । थप दुई विधेयक अझै संसदबाट समितिमा आउन बाँकी रहेको पनि उनले बताए । मतदाता नामावली विधेयक सम्बन्धमा आइतबार भएको छलफलमा सांसदहरू पेम्बा लामा, गुरुप्रसाद मैनाली, रामेश्वर फुयाल र सीता नेपालीले विचार राखेका थिए । ढुंगानाले पहिले मतदाता नामावली, त्यसपछि निर्वाचन आयोग र दलहरूसम्बन्धी विधेयकबारे छलफल गर्ने बताए ।"
परराष्ट्र नीति तर्जुमा गर्न समिति,"परराष्ट्र नीति पूर्ण परिभाषित नभएकाले यसलाई समयसापेक्ष र व्यवस्थित बनाउन लागिएको हो, परराष्ट्रमन्त्री प्रकाशशरण महतले भने । मन्त्रालयका अनुसार समितिलाई ६ महिनाको समय दिने तयारी छ । मन्त्रिपरिषद्ले नै टोली तय गर्ने जनाइएको छ । पछिल्लो समय निकै आलोचित बनेको परराष्ट्र नीतिलाई कुनै दल या व्यक्तिको आडमा चल्नेभन्दा पनि मुलुकको हितमा उपयोग हुने गरी राष्ट्रियताको गाम्भीर्यसहित ल्याउन छलफल भइरहेको परराष्ट्र अधिकारीले बताएका छन् । यसअघि पनि परराष्ट्र नीतिसम्बन्धी सुझाव दिन गठित समितिले प्रतिवेदन दिए पनि कार्यान्वयन भएको छैन । पहिलेको प्रतिवेदन अहिले खासै उपयोग नहुने भन्दै परराष्ट्रले नयाँ तवरले अघि बढाउन लागेको हो । सन् २००६ को समितिजस्तै यो समिति पनि प्रतिवेदन बुझाउनमा सीमित रहन सक्ने अधिकारीहरूको आशंका छ । संसद्को अन्तर्राष्ट्रिय सम्बन्ध समितिले तयार गरेर सुझाएको एक प्रतिवेदन पनि त्यत्तिकै थन्किएको छ । मन्त्रालयगत सुधार र चुस्त कूटनीतिको आधार भनेर डेढ वर्षअघि बनेको समितिले बुझाएको प्रतिवेदन पनि यसै छ । परराष्ट्रमन्त्री अमेरिका, कतार र भारत जाँदै परराष्ट्रमन्त्री महत तीन मुलुकको भ्रमणमा निस्कने भएका छन् । उनी कतारी विदेशमन्त्रीको निमन्त्रणामा मंगलबार कतार जानेछन् । नेपालकतार दुईपक्षीय सम्बन्ध, कतारमा नेपाली कामदारको अवस्था लगायतको विषयमा उनले छलफल गर्नेछन् । त्यहाँ तीन दिन रहेर उनी अमेरिकाको डल्लासमा हुने गैरआवासीय नेपालीको कार्यक्रममा सहभागी हुन त्यसतर्फ जानेछन् । त्यहाँबाट उनी भारतको नयाँदिल्ली फर्कने छन् । दिल्लीमा उनले परराष्ट्र मामिलासम्बन्धी अन्तक्र्रियामा भाग लिनेछन्् । दुई दिन दिल्ली रहँदा उनले दुईपक्षीय राजनीतिक भेटघाटसमेत गर्ने कार्यक्रम बनिरहेको अधिकारीहरूले बताए ।"
वैज्ञानिक फर्काउन कार्यक्रम,"काठमाडौं विलक्षण प्रतिभा र नवीन रचनात्मक सोच भएका वैज्ञानिक र युवालाई नेपालमै फर्काएर अध्ययनअनुसन्धान र अन्वेषणमा सक्रिय बनाउन नेपाल विज्ञान प्रविधि प्रज्ञा प्रतिष्ठान (नास्ट) ले फर्कफर्क वैज्ञानिक, तिमीलाई डाक्छ नेपाल कार्यक्रम सुरु गर्न लागेको छ । विभिन्न मुलुकमा अध्ययन, अनुसन्धान र अन्वेषणमा सफल भएका र नेपालमै फर्किएर उल्लेख्य काम गरौं भन्ने चाहना बोकेका वैज्ञानिक र युवालाई आकर्षित गर्न त्यस्तो कार्यक्रम ल्याउन लागिएको नास्टका उपकुलपति डा जीवराज पोखरेलले बताए ।उनले मुलुक फर्किएर नयाँ काम गर्ने सोच बोकेका युवा र अन्वेषणकर्तालाई नास्टमा सम्पर्क गर्नसमेत आग्रह गरे । यो कार्यक्रमका लागि नास्टले चालु आर्थिक वर्षका लागि करिब एक करोड रुपैयाँ बजेट विनियोजन गरेको छ ।"
पूर्वप्रधानन्यायाधीश श्रेष्ठ आईसीजे आयुक्त,"काठमाडौं पूर्व प्रधानन्यायाधीश कल्याण श्रेष्ठ इन्टरनेसनल कमिसन अफ जुरिस्ट्स (आईसीजे) को आयुक्त नियुक्त भएका छन् । अन्तर्राष्ट्रिय मानव अधिकारसम्बन्धी गैरसरकारी संस्था आईसीजेमा विभिन्न मुलुकका ६० जना हुन्छन् । त्यसमा पूर्वन्यायाधीश, अधिवक्ता र कानुन विज्ञहरू सामेल हुन्छन् । सन् १९५२ मा स्थापना भएको उक्त संस्थाको हेडक्वाटर स्विट्जरल्यान्डको जेनेभामा छ । आईसीजेमा ७० भन्दा बढी देशको सदस्यता छ । श्रेष्ठको कार्यकाल ५ वर्ष रहेको छ । श्रेष्ठले सर्वोच्च अदालतको प्रधानन्यायाधीशबाट नौ महिना अघि अवकाश पाएका हुन् । २०३६ सालमा जिल्ला न्यायाधीश भएका श्रेष्ठ २०४२ सालमा जनकपुरको अञ्चल न्यायाधीश भए । उनको २०४७ देखि २०६२ सम्मको यात्रा पुनरावेदन अदालत हेटौंडा हुँदै सर्वोच्च अदालतको न्यायाधीशसम्म पुगेको थियो । उनी त्यस अवधिमा पुनरावेदन अदालत बुटवल, राजविराज, पाटन र विराटनगरमा पनि न्यायाधीश भए । श्रेष्ठले त्रिभुवन विश्वविद्यालयबाट कानुनमा स्नातक, नेपाली र राजनीति शास्त्रमा स्नातकोत्तर र नेदरल्यान्ड्सको इन्स्टिच्युट अफ सोसल साइन्सबाट अन्तर्राष्ट्रिय कानुन तथा विकासमा पोस्ट ग्य्राजुएट गरेका छन् ।"
मालपोतको काम ठप्प,"कार्यालय परिसरमा व्यवसायीले कार्यालय प्रमुखको सरुवा हुनुपर्नेलगायत माग गरी नारासमेत लगाएका छन् । आइतबार दिनभर मालपोत कार्यालय परिसर तनावग्रस्त रहयो । मालपोतमा व्यवसायीको अवरोधका कारण कामका लागि आएका सेवाग्राही त्यत्तिकै फर्किन बाध्य भए । मालपोत अधिकृतले पत्रिकामार्फत आफ्नो भनाइको खण्डन गरी माफी नमागेसम्म व्यवसायीले काम ठप्प पार्ने नेपाल लेखापढी कानुन व्यवसायी एसोसिएसन जिल्ला कार्यसमिति भक्तपुरका अध्यक्ष राजुकुमार दाहालले बताए । मालपोत प्रमुखले कर्मचारीमार्फत भ्रष्टाचार गर्ने गरेको आरोप लगाउँदै व्यवसायीलाई अपमानित हुने व्यवहार गरेको दाहालको भनाइ छ । यता कार्यालयले भने मालपोतमा बढेको बेतिथि र सेवाग्राहीको काम सहज नहुने गुनासो बढेपछि सुधारको प्रयासमा रहेको जनाएको छ । मालपोतको बेथिति सुधार्न कर्मचारीबाहेक बाहिरका मानिसलाई कोठा, फाँट र मोठमा छिर्न नदिने नियम बनाएका छौं, प्रमुख मालपोत अधिकृत तिमल्सिनाले भने, सेवाग्राहीलाई झयालबाटै सेवा लिने र सहजताका लागि टोकन सिस्टमको व्यवस्था गरेका छौं ।व्यवसायीले भने मालपोत कार्यालयका कर्मचारी र कार्यालय प्रमुखले सिधै सेवाग्राहीसँग सेवा शुल्कबाहेक अतिरिक्त रकम लिएर लेखापढीलाई पन्छाएको आरोप लगाएका छन् । मालपोतको फाँटमा लेखापढीलाई छिर्न नदिने र बिचौलियालाई फाँटमा छिराएर घूस खाने गरेको समितिका पूर्वअध्यक्ष रवीन्द्र प्रधानको आरोप छ ।"
३७ ट्राफिक बत्ती जोडिने,"काठमाडौं भौतिक पूर्वाधार तथा यातायात व्यवस्था मन्त्रालयले उपत्यकाका ३५ स्थानमा ३७ वटा ट्राफिक बत्ती जोड्ने तयारी गरेको छ । मन्त्रालयले बढदो ट्राफिक जामलाई व्यवस्थित बनाउन आधुनिक तथा प्रविधियुक्त ट्राफिक लाइट जोड्ने तयारी गरेको हो । सडक विभागअन्तर्गतको काठमाडौं उपत्यका दिगो सहरी यातायात परियोजनाले टेन्डर प्रक्रियाद्वारा प्राविधिक मूल्यांकनलाई अन्तिम चरणमा पुर्याएको छ । सम्पूर्ण रूपमा प्राविधिक मूल्यांकन गरी लाइट जडान प्रक्रिया अघि बढाइने मन्त्रालयले जनाएको छ ।परियोजना अधिकारीका अनुसार छनोट गरिएका चोकमा अन्तर्राष्ट्रियस्तरको अत्याधुनिक र आकर्षक ट्राफिक बत्ती जडान गरिनेछ । पहिला जडान गरिएका ट्राफिक लाइटको मर्मत सम्भार तथा प्रयोग नहुँदा बिग्रेपछि नयाँ लाइट जडान गर्न लागिएको हो । माइतीघर, तीनकुने, जय नेपाल हल, थापाथली चोक, जाउलाखेल चोकमा लाइट जडान गरिनेछ । त्यसैगरी नारायणगोपाल चोक, त्रिपुरेश्वर, दरबारमार्ग, भद्रकाली, कमलपोखरी, जमल, लौनचौर, महराजगन्जलगायत क्षेत्रमा पनि जडान गरिनेछ । एसियाली विकास बैंक (एडीबी) को आर्थिक तथा प्राविधिक सहयोगमा उपत्यकाको सवारी व्यवस्थापन गर्न मन्त्रालयले ट्राफिक बत्ती जडान गर्नेछ ।जथाभावी गाडी मोड्ने प्रवृत्तिलाई निरुत्साहित गर्न ट्राफिक आइल्यान्ड निर्माण गर्दै छौं, परियोजना प्रमुख दीपक श्रेष्ठले भने, ट्राफिक जामले निकै सास्ती बनाएको छ । पहिले जोडिएका ट्राफिक बत्ती काम नगर्ने भएकाले ती चोकमा नयाँ जडान गरिने उनले बताए । चालक र यात्रुले सास्ती भोग्नुपरेको छ, उनले भने । टेन्डर प्रक्रिया स्वीकृत हुनेबित्तिकै करिब १ वर्षभित्र छनोट गरिएका चोकमा आइल्यान्डसहितको बत्ती जडान गरिने उनले बताए । लाइट व्यवस्थापन काठमाडौं उपत्यका ट्राफिक महाशाखाको कन्ट्रोल कक्षमा राखिनेछ । त्यहींबाट सम्पूर्ण चोकको ट्राफिक बत्तीको व्यवस्थापन गरिनेछ । नियन्त्रण कक्षबाट चोकमा राखिएका सीसी क्यामराले कैद गरेका दृश्यको अवलोकन गरिन्छ, उपत्यका ट्राफिक प्रहरी महाशाखाका डीआईजी प्रकाश अर्यालले भने, त्यसले गर्दा सवारी व्यवस्थापनमा सहयोग पुग्छ । ट्राफिक लाइट नहुँदा सवारी व्यवस्थापन गर्न निकै फितलो भएको उनले बताए । बत्ती हुनैपर्छ, उनले भने, लाइट नहुँदा ट्राफिक प्रहरीलाई निकै हैरानी भइसकेको छ । परियोजनाका अनुसार सीसी क्यामरामा सवारी डिटेक्टर सेन्सरहरू पनि जडानको व्यवस्था मिलाइएको छ । नियन्त्रण कक्षबाटै रातो, पहेंलो र हरियो लाइट नियन्त्रण गरिनेछ । राति अटोमेटिक पद्धतिद्वारा नियन्त्रण गरिनेछ ।बत्तीको प्रयोग सवारी जाम हेरेर कन्ट्रोल रुमबाट ट्राफिक प्रहरी, यातायात इन्जिनियरले बत्तीको व्यवस्थापन गर्नेछ । एक अर्का चोकको बत्तीबीच अन्तरसम्बन्ध कायम गरिनेछ, श्रेष्ठले भने, तुरुन्तै अर्को चोकमा रोकिन नपरोस् भनेर त्यस्तो व्यवस्था गर्न लागेका हौं । उक्त पद्धति जडान गरिएपछि पैदलयात्रीलाई समेत बाटो काट्न सजिलो हुने बताइएको छ । पैदलयात्रीले बाटो काट्न परे जेब्रा क्रसिङका पोलमा राखिएको पुस बटन थिच्नुपर्नेछ । बटन थिचेको केही समयपछि कन्ट्रोल युनिटले पैदलयात्रीलाई बाटो काट्न अनुमति दिने गरी हरियो बत्ती बाल्नेछ ।"
सडक विस्तारमा ढिलाइले समस्या,"भक्तपुर कौशलटारदेखि बालकोटचोकसम्मको करिब १ किलोमिटर सडक विस्तारमा भएको ढिलाइले यहाँको यातायात सेवा प्रभावित बनेको छ । कौशलटारबालकोटसिरुटारबिरुवा खण्डअन्तर्गतको ल्याइएको हयुम पाइप यत्रतत्र राख्ने, सडकबीच ढलका लागि खनेको खाडल नपुर्दा सर्वसाधारणको आवतजावतमा पनि अवरोध भएको छ ।अर्को वैकल्पिक सडकको व्यवस्था छैन, भएको पनि विस्तारका नाममा खनेर बिजोग बनाइएको छ, बालकोटका राजन थापाले भने, सडककै कारण दैनिकजसो मोटरसाइकल दुर्घटना हुने गरेका छन् ।दधिकोट, सिरुटार, बालकोट तथा ललितपुरको टीकाथली र चाँगाथलीका बासिन्दाको काठमाडौं आवतजावतको मुख्य नाका कौशलटार भएकाले पनि विस्तारको ढिलाइले सर्वसाधारणलाई सकस भएको स्थानीय सरिता केसी बताउँछिन् ।०७३ जेठमा सम्झौता गरी ०७४ असोज मसान्तभित्र सम्पन्न गर्ने लक्ष्यसहित थालिएको सडक विस्तारको काम कछुवा गतिमा चलेको छ । सडक फराकिलो बनाउने, नाली निर्माण गर्ने, फुटपाथको कार्य गर्ने, ढलको व्यवस्थापन गर्ने भनिए पनि बाउन्ड्री वाल लगाउने र हयुम पाइपका लागि खाडल खन्नेबाहेक अरू काम भएको छैन ।हालको ४ मिटर सडक फराकिलो बनाई ११ मिटरको कालोपत्रेसहित फुटपाथ, नाली, ढललगायत लागि ३ करोड ८० लाखको लागतमा विस्तार गर्न लागिएको डिभिजन सडक कार्यालय भक्तपुरले जनाएको छ । कौशलटारबालकोट सडकमा बिजुलीको पोलको अवरोधका कारण पनि विस्तारमा ढिलाइ भएको जनाएको छ । फराकिलो बनाउँदा बिजुलीको पोल सार्नुपर्ने हुन्छ, डिभिजन सडक कार्यालय भक्तपुर प्रमुख इन्जिनियर गुरुप्रसाद अधिकारीले भने, प्राधिकरणले पोल हटाउन लाग्ने रकमको स्टिमेट तयार गरी पठाइएको छ, सोही स्टिमेटअनुरूप सडक कार्यालयले विभागमा पत्राचार गरेको छ । समयमा बिजुली तथा टेलिकमको पोललगायत तारको व्यवस्थापन गर्न नसक्दा विस्तारमा ढिलाइ भएको उनको दाबी छ ।"
२५ वर्षपछि नरदेवी नाच,"भक्तपुरस्थित बसपार्कमा देवगणहरूले कलेवर पोसाक, गरगहना र मुकुट लगाई नगरपरिक्रममा गरेका थिए । श्वेतकालीले देवगण, नाइके, वाद्यवादकहरूलाई तिलक लगाउने चलन छ । तिलक लगाइसकेपछि नाच सम्पन्न नहुँदासम्म मुख नधुने चलन छ । मंगलयात्रामा श्वेतकाली, भैरव, काली, बाराही, महालक्ष्मी, चण्डेश्वरी, दैत्यलाई खड्ग, कुमारीलाई मयूरको प्वाख, गणेशलाई मूला (लजु), नारायणीलाई गदा, इन्द्रयणीलाई वज्र, रुद्रायणीलाई कमण्डलु, ब्रहमायणीलाई पुस्तक, बिघिनीलाई पात्र, महादेवलाई डमरु दिइएको थियो । नाचका क्रममा श्वेतकाली (नरदेवी) लाई झल्लरवाला छत्रले ओढाइ विशेष सम्मान दिइएको थियो । डबलीमा सम्पूर्ण देवतालाई साधना गरी राखिएको कलशलाई शिव द्य: (मुख्य देवता) मानिन्छ । यसैलाई केन्द्रविन्दु बनाएर नाच प्रदर्शन गर्ने चलन छ । आइतबार करुणामय (सुथ:माजु:) देवीले नृत्य प्रस्तुत गरे । नृत्यमा नरदेवीले विश्वरूप धारणा गरी आक्रोशित मुद्रामा रहेकी देवीलाई शान्त पार्ने प्रयास गरेकी थिइन् । नाचमा चण्डेश्वरीले दैत्यलाई वध गरिएको दृश्य पनि प्रदर्शन गरिएको थियो । नाचका क्रममा दंग खी:, भुस्या:, छुस्या:, ता:, पोंगा बजाइएको थियो ।१२ वर्षसम्म विभिन्न १२ ठाउँमा नाच देखाउनुपर्ने मान्यता छ । सोहीअनुसार घंगला सी:, मूल डबली, तलेजु मन्दिर, त्रिशूल चोक, कुमारी घर, १० अवतार डबली, पाटन र कीर्तिपुर दरबार स्क्वायरमा नाच देखाइसकिएको छ । अब मंगलबार र बुधबार बनेपा दरबार स्क्वयारमा नाच देखाइने गुठीयारहरूले बताएका छन् । देवगण राम महर्जनका अनुसार हनुमानढोका दरबारस्थित दुई डबली र इन्द्रचोकमा प्रदर्शन गरिसकेपछि १२ वर्षे नाच पूरा हुनेछ ।उनका अनुसार नरदेवी टोलमा देखाइएको १२ वर्षे जात्रा सञ्चालन प्रथा अनौठो छ । देवगणहरूमध्ये कसैको शरीरमा देवी चढेको वर्षदेखि १२ वर्षसम्म नाच सञ्चालन गर्नुपर्ने परम्परा छ । पछिल्लो समय २०३६ मा न्हुच्छे नारायण महर्जनको शरीरमा देवी चढेको थियो । त्यसयता हालसम्म कुनै पनि देवगणको शरीरमा देवी चढेको छैन । जात्रा लोप हुने खतरा बढेपछि गुठीयार मिलेर २०६६ मा मन्दिरमा क्षमापूजा गरी १२ वर्षे पर्व चलाइएको हो ।"
खैरो हेरोइनसहित दुई पक्राउ,काठमाडौं भारतीय नागरिक दिनदयाल राव र मनोजकुमार त्रिपाठी खैरो हेरोइनसहित पक्राउ परेका छन् । लागूऔषध नियन्त्रण ब्युरोले २१ ग्राम खैरो हेरोइनसहित उनीहरूलाई आइतबार काठमाडौंको तिलगंगाबाट पक्राउ गरेको हो ।
अवैध क्रसर अनुगमनमा बेवास्ता,"ललितपुर लेले क्षेत्रमा अवैध क्रसर उद्योग निर्वाध चलिरहँदा पनि जिल्लास्तरीय ढुंगा, गिट्टी, बालुवा अनुगमन समन्वय समिति मूकदर्शक बनेको छ । माथिबाट निर्देशन नआएको भन्दै प्रहरी प्रशासन पनि मौन छ । ललितपुर प्रहरी प्रमुख एसएसपी पीताम्बर अधिकारीले निर्देशन आए परिसरबाटै टोली खटाई तत्काल बन्द गर्ने बताए । उनका अनुसार जिविसबाट ढुंगा, गिट्टी ओसारप्रसारमा सहयोग गर्न पत्र आएको छ । सरकारले माथिल्लो तहमा नीतिगत निर्णय नगर्दा प्रहरी अप्ठेरोमा परेको छ, उनले भने, पक्राउ गरे पनि प्रहरीलाई मुद्दा चलाउने अधिकार छैन । प्रमुख जिल्ला अधिकारी दीपक काफ्ले र स्थानीय विकास अधिकारी हरिप्रसाद दाहालले क्रसर सञ्चालन भइरहेको बारे थाहा नभएको दाबी गरे ।"
एलडीओ सरुवा विरोधमा चक्काजाम,"एमाले, माओवादी केन्द्र, संयुक्त मधेसी मोर्चा र नागरिक समाजका प्रतिनिधिले आइतबार चक्काजाम गरेका हुन् । दिउँसो १ देखि २ बजेसम्म बुद्धचोकमा प्रदशर्न गरियो । सरुवा तत्काल रोक्न र काम गर्ने वातावरण मिलाउनसमेत दल प्रतिनिधिले माग गरेका छन् । युवा समूहले जिविसको राजस्व शाखामा समेत तालाबन्दि गरे । एमाले परासी सहसंयोजक थानप्रसाद गैरेले मन्त्रालयको गलत निर्णय र पूर्वाग्रही व्यवहारविरुद्ध चक्काजाम गरिएको बताए । दल प्रतिनिधिको संयुक्त टोलीले सरुवा बदरका लागि प्रजिअमार्फत प्रधानमन्त्रीलाई ज्ञापनपत्रसमेत बुझाएका छन् ।राम्रो गर्न खोज्दा सरुवासरुवा भएर पहिलो पटक कार्यालय प्रमुख जिल्ला आउँदा पत्रकार भेटघाट गर्ने चलन छ । स्थानीय विकास अधिकारी भुषालले भने जाने बेला पत्रकार सम्मेलन गरे ।उनले गिटी र बालुवाको अवैध ओसारपसार रोकेपछि सरुवा गर्ने चलखेल सुरु भएको बताए । उनले भने, अवैध निकासी गर्ने ठेकेदार मन्त्रालय धाउन थालेपछि १ महिना नहँुदै जिल्ला छाड्नुपर्यो । आफू हाजिर भएको १ महिना अवधिमा ७० लाख राजस्व संकलन गरेको उनले जानकारी दिए । जिल्लाको विकासलाई प्राथमिकताका आधारमा अगाडि बढाएर राजस्व संकलन तेब्बर बनाउँछु भन्दा असहयोग भएको उनको दाबी छ । खोलाबाट खुलेयाम गिटी, बालुवाको चोरी निकासी गर्नेलाई जरिवाना गरेपछि भुषाल र योजना तथा प्रशासकीय अधिकृत प्रकाश पन्थीको एकैसाथ सरुवा भएको स्रोतले जनाएको छ ।मंसिर अन्तिम साता बाँके जिविसबाट सरुवा भएर आएका भुषालको ३२ दिनमै धादिङ काज सरुवा भएपछि जिल्लामा हल्लीखल्ली भएको छ । उनको स्थानमा स्थानीय विकास मन्त्रालय पञ्जीकरण विभागका उपसचिव युवराज कट्टेललाई पठाइएको छ । आउनेबित्तिकै भुषालले गत मंसिर २५ गते केरुङ्गे खोलामा अवैध ओसारपसार गरिरहेको अवस्थामा २७ ट्रिपरसहित ३० सवारी साधन नियन्त्रणमा लिएका थिए । स्मृति निर्माण कम्पनीलाई ६५ लाख जरिवाना तोकेका थिए । स्मृतिले ३५ लाख राजस्व बुझाइसकेको छ । जिविसले केरुङ्गे खोलामा संकलन गरी राखिएको करिब ३० करोड बराबरको नदीजन्य पदार्थसमेत जफत गरेर लिलाम प्रक्रिया अघि बढाएको छ । चोरी निकासी नियन्त्रणमा सहयोग गरेको भन्दै योजना अधिकृत पन्थीलाई मन्त्रालयमा काज सरुवा गरिएको जिविस स्रोतले जनाएको छ । अवैध नदीजन्य पदार्थ नियन्त्रण गरी जिल्लाको राजस्व वृद्धिमा सहयोग गरेको र भुषालको सरुवा भए परिषद्ले आव २०७३०७४ का लागि सञ्चालन गर्ने योजना र कार्यक्रमसमेत प्रभावित हुने भन्दै संयुक्त मधेसी मोर्चाले यसअघि नै प्रमुख जिल्ला अधिकारीमार्फत सरकारलाई ज्ञापनपत्र बुझाएको थियो ।"
खोसियो परिवारको खुसी,"कञ्चनपुर घरमा आम्दानीको स्रोत केही नभएपछि झलारी पिपलाडी नगरपालिका ११ द्वीपनगरका दीपेन्द्र विष्ट एक वर्षअघि काम खोज्दै भारतको सिमला पुगे । घरमा बिरामी बुवा थिए । उपचारका लागि समेत रकम थिएन । त्यसैले पढाइ छाडेर काका नरेन्द्रसँगै सडकमा मजदुरी गर्न उनी बिरानो देशमा पुगेका थिए ।उनले कमाइबाट बुवा अमरको उपचार र घरपरिवारको खर्च चलाइरहेका थिए । बुधबार साँझ दीपेन्द्रको मृत्यु खबर सुनेदेखि अमरको परिवारमा रुवावासी छ । दुई छोरामध्ये दीपेन्द्र जेठा हुन् । अब परिवार कसरी पाल्ने र आफ्नो उपचार केले गर्ने भन्ने चिन्तामा वृद्ध अमर पिरोलिएका छन् । मृत्युको खबर सुनेदेखि उनी राम्ररी बोल्न सकिरहेका छैनन् । परिवारको सहारा सिमलाको सडकले खोस्यो, उनले भने । हिमाञ्चलको सिमलामा सडक निर्माणको काम चलिरहेको थियो । चट्टानमा ड्रिलिङ गर्ने बेला माथिबाट पहिरो खसेर दीपेन्द्रसहित ४ जना नेपालीको मृत्यु भएको हो । मृत्यु हुने द्वीपनगरकै लोकेन्द्रबहादुर विष्ट, कैलालीका अजब विष्ट र बैतडीका रामबहादुर बम छन् । लोकेन्द्र दीपेन्द्रकै फुपूका छोरा हुन् । उनीहरू दुवै जना गत जेठमा सिमला गएका थिए । अजव पनि उनीहरूकै आफन्त हुन् । घटना हुनुभन्दा दुई दिनअघि फोनमा कुरा भएको थियो, बुबा अमरले भने, सबै ठीकै छ, असजिलो काम सकियो, अब सजिलो मात्रै बाँकी छ भन्थ्यो । तर सजिलोमै पुगेपछि दुर्घटनामा पर्यो । मृतक चारै जनालाई उक्त काममा नरेन्द्रले नै लगेका थिए । मृत्यु भएको एक घण्टापछि मात्रै उनले थाहा पाएका थिए । भान्जा र भतिजा एकै ठाउँमा च्यापिएको खबर मैले पनि फोनबाटै थाहा पाएँ, नरेन्द्रले भने, तल ड्रिलिङ गर्दागर्दै माथिबाट चट्टान खसेर चारै जना च्यापिएका रहेछन् । उनले माथिबाट चट्टान खसेको थाहा नपाउँदा चारै जना च्यापिएको बताए । अजब र रामबहादुरको शव क्षतविक्षत अवस्थामा भेटिएको थियो । चारै जनाको शव डोजरले ढुंगा पन्छ्याएर निकालिएको थियो ।लोकेन्द्र र दीपेन्द्रको घर पनि नजिकै हो । दुई जना होनहार युवाको मृत्युको खबरले गाउँ नै शोकमा डुबेको छ । लोकेन्द्रका बुवा महेन्द्र पनि भारतको बेंलोरमा काम गर्छन् । घटना हुनुभन्दा डेढ घण्टाअघि बाबुछोराबीच फोनमा कुरा भएको थियो । तीन बजेतिर धेरैबेर हाम्रो कुरा भएको थियो, महेन्द्रले भने, दुई घण्टापछि फेरि यस्तो भयो भन्दा विश्वासै लागेन । मृतक चारै जनाको शनिबार हरिद्वारमा अन्तिम संस्कार गरिएको छ । आफन्तहरू आइतबार मात्रै अन्तिम संस्कार गरेर घर फर्किएका हुन् । ठेकेदारले हिमाञ्चल सरकार र आफ्नो तर्फबाट सक्दो सहयोग उपलब्ध गराउने आश्वासन दीएको महेन्द्रले बताए । दुई जनाको शव चिन्न नसकिने गरी क्षतविक्षत भएको भेटिएकाले उनीहरूको विस्फोटका कारण ज्यान गएको हो कि भन्ने शंका पनि छ, उनले भने, चट्टानले च्यापिएरै त्यस्तो नहुनुपर्ने हो । तर सिमलाको प्रहरीले समेत च्यापिएरै मृत्यु भएको रिपोर्ट बनाएकाले बोल्ने अवस्था नरहेको बताए । सिमालादेखि खासा पहाड जोड्ने १६ किलोमिटर सडक निर्माणमा नेपाली कामदारहरू नै कार्यरत रहेको नरेन्द्रले बताए । अत्यधिक जोखिमपूर्ण काम भएकाले त्यहाँ भारतीयहरू जाँदैनन् । त्यहाँ कार्यरत नेपालीहरूको बिमा र कुनै पनि किसिमका काम गरिरहेका प्रमाण नहुने उनले बताए । प्रमाण नहँुदा दुर्घटनामा परेपछि राहता तथा क्षतिपूर्ति लिन समस्या हुने गर्छ ।"
ऐतिहासिक निर्णय,"सर्वोच्च अदालतले लोकमानसिंह कार्कीलाई संविधानबमोजिम उच्च नैतिक चरित्रलगायत योग्यता नपुगेको ठहर गर्दै अख्तियार दुरुपयोग अनुसन्धान आयोगको प्रमुख आयुक्तबाट पदमुक्त गर्ने ऐतिहासिक फैसला गरेको छ । न्यायाधीशत्रय ईश्वरप्रसाद खतिवडा, आनन्दमोहन भट्टराई र अनिलकुमार सिन्हाको इजलासले आइतबार सर्वोच्चको यसअघिको निर्णय उल्ट्याउँदै विवादास्पद छविका कार्कीलाई पदमुक्त गर्न गरेको फैसला साहसिक र स्वागतयोग्य छ । यो निर्णयले न्यायालयप्रतिको जनविश्वास बढाएको छ । सर्वोच्चले पूर्वन्यायाधीश कृष्णजंग रायमाझी आयोगले कार्कीलाई जनआन्दोलन ०६२६३ को दमनमा दोषी ठहर गरेको, त्यही आधारमा तत्कालीन गिरिजाप्रसाद कोइराला नेतृत्वको सरकारले अवकाश दिन कारबाहीको प्रक्रिया अघि बढाएको र प्रशासनिक सेवाको अनुभवमा राजप्रासाद सेवालाई गणना गर्न नमिल्ने ठहर गर्दै संविधानबमोजिम कार्की संवैधानिक अंगको प्रमुख हुन अयोग्य ठहर गरेको हो । सर्वोच्चले अब संविधानबमोजिम योग्यता पुगेका व्यक्तिलाई मात्र अख्तियार प्रमुखमा सिफारिस र नियुक्त गर्न संवैधानिक परिषद् र राष्ट्रपति कार्यालयका नाममा परमादेशसमेत जारी गरेको छ । सर्वोच्चको आदेशले कार्की पदमुक्त मात्र भएका छैनन् कि संवैधानिक अंगका प्रमुख र सदस्य सिफारिस गर्ने परिषद् र नियुक्ति गर्ने राष्ट्रपति कार्यालयलाई समेत संवैधानिक मर्मलाई मध्यनजर गर्न सचेत गराएको छ ।जनआन्दोलन दमनमा दोषी सिफारिस भएपछि तत्कालीन सरकारले कार्कीलाई मुख्यसचिवबाट हटाउने प्रक्रिया सुरु गर्नासाथ राजीनामा दिएर उनी सेवाबाट बाहिरिएका थिए । कार्की सुन काण्डसहित विभिन्न अनियमिततामा मुछिएका निजामती प्रशासनका अत्यन्त विवादास्पद व्यक्ति हुन् । दोस्रो संविधानसभाको चुनावअगाडि प्रमुख चार दल माओवादी, कांग्रेस, एमाले र मधेसी मोर्चाले उनैलाई सर्वसम्मतिबाट अख्तियार प्रमुखमा सिफारिस गर्नु आफैंमा रहस्यमय थियो । त्यतिबेलै नागरिक समाज र राजनीतिक वृत्त सबैतिरबाट कार्कीजस्तो विवादास्पद व्यक्तिलाई अख्तियार प्रमुख नबनाउन चर्को आवाज उठेको थियो । तत्कालीन प्रधानन्यायाधीश एवं चुनावी मन्त्रिपरिषद्का अध्यक्ष खिलराज रेग्मीले जनस्तरमा उठेको जायज आवाजलाई बेवास्ता गर्दै संवैधानिक परिषद्बाट निर्णय गराई नियुक्तिको सिफारिस गर्दा र तत्कालीन राष्ट्रपति रामवरण यादवले समेत हतारमा कार्कीलाई शपथ गराउँदा संविधानको उच्च नैतिक चरित्रको व्यक्ति हुनुपर्ने व्यवस्थाको खिल्ली उड्न पुगेको थियो । अख्तियारले कारबाहीको सिफारिस गरेका व्यक्तिलाई त्यसैको प्रमुख बनाउँदा चार दल, तत्कालीन चुनावी सरकारका प्रमुख रेग्मी, तत्कालीन राष्ट्रपति यादवबाट भ्रष्टाचार नियन्त्रण गर्ने संवैधानिक निकायको मात्र नभई संविधानको समेत मानमर्दन हुन पुगेको थियो । सर्वोच्चको फैसलाले ढिलै भए पनि चार दल, तत्कालीन चुनावी सरकारका प्रमुख रेग्मी र तत्कालीन राष्ट्रपति यादवको अक्षम्य गल्ती र असंवैधानिक कदम सच्चिएको छ । तसर्थ सर्वोच्चको फैसला आफैंमा ऐतिहासिक र सराहनीय छ ।कार्की संवैधानिक प्रमुख हुनुमा उनी स्वयंभन्दा प्रमुख चार दलका शीर्ष नेता र तत्कालीन चुनावी मन्त्रिपरिषद्का अध्यक्ष रेग्मी प्रमुख दोषी छन् । जनआन्दोलन दमनका दोषी र अयोग्य व्यक्तिलाई अख्तियार प्रमुखजस्तो सम्मानित पदमा आसीन गराउँदै अक्षम्य गल्ती गरेकामा प्रमुख चार दलका शीर्ष नेता र रेग्मीले तत्काल आम जनतासमक्ष सार्वजनिक रूपमा क्षमायाचना गर्नुपर्छ । उनीहरूले अब आइन्दा यस्ता गल्ती दोहोर्याउँदैनौं भनेर सार्वजनिक रूपमा वचनबद्धता प्रकट गरेपछि मात्र सर्वोच्चको ऐतिहासिक फैसलाप्रतिको सम्मान मात्र हुने छैन कि आम जनतामा चार दलका शीर्ष नेताप्रति बढेको वितृष्णा हटेर जानेछ ।कार्कीले अख्तियार प्रमुख हुँदा संवैधानिक दायराभन्दा बाहिर गएर सयौं अनियमिततापूर्ण कार्य गरेका थिए । अख्तियारको संवैधानिक दायरा सार्वजनिक पदमा रहेका व्यक्तिबाट हुने भ्रष्टाचार र अख्तियार दुरुपयोगको अनुसन्धान, तहकिकात गरी विशेष अदालतमा मुद्दा दायर गर्ने मात्र हो । तर कार्कीले आफू पदमा बहाल रहँदा पदको दुरुपयोग गर्दै सबैजसो सरकारी निकायहरूलाई अनावश्यक दबाबमा पारेर सयौं गैरकानुनी निर्णय गर्न बाध्य पारी त्यसबाट नाजायज फाइदा लिएका दर्जनौं घटना सार्वजनिक भइसकेका छन् । त्यही कारण अख्तियार प्रमुखबाट कार्कीको बहिर्गमन मात्र पर्याप्त हुँदैन । असंवैधानिक कार्य गरेकामा कानुनी कारबाहीबाट उनलाई कदापि उन्मुक्ति दिनु हुँदैन । उनलाई सजायको भागीदार बनाउनै पर्छ । कार्कीलाई कानुनी कारबाही गर्न अख्तियार स्वयंले नै उनले गरेका असंवैधानिक कदम, निर्णय र कामकारबाहीको बृहत् छानबिन गरी अख्तियार दुरुपयोग गरेकामा विशेष अदालतमा मुद्दा दायर गर्न कुनै कसर बाँकी राख्नु हुँदैन । कार्की छँदा अख्तियारको विश्वसनीयतामाथि जुन प्रश्न उठेका थिए, अख्तियार स्वयंले उनीमाथि छानबिन गरी कारबाहीको दायरा ल्याउन सक्यो भने अख्तियारप्रतिको अविश्वास हटेर जानेछ । यसतर्फ अख्तियारका वर्तमान पदाधिकारीहरूले तत्काल काम अघि बढाउनु उनीहरूको संवैधानिक दायित्व हो । संवैधानिक दायराभन्दा बाहिर गएर कार्य गरेको भन्दै कार्कीविरुद्ध १ सय ५७ सांसदले संसद्मा महाअभियोग प्रस्ताव दर्ता गरेका थिए । प्रमुख तीन दलबीच महाअभियोग प्रस्तावको सम्बन्धमा सहमति जुट्न नसकेकाले महाअभियोगको प्रक्रिया अघि बढ्न सकेको थिएन । संसद्को दुई तिहाइ बहुमतले महाअभियोग प्रस्ताव पारित गरी कार्कीलाई हटाएको भए उनी भविष्यमा समेत सरकारी सेवाका लागि अयोग्य ठहरिने थिए भने संसद् आफैंले प्रस्ताव पारित गरी कानुनी कारबाहीका लागि सरकारलाई उच्चस्तरीय छानबिन समिति गठन गर्न या अख्तियारलाई अनुसन्धान गरी कारबाही अघि बढाउन निर्देशन दिन सक्थ्यो । कार्कीबारे संसद्बाट भन्दा सर्वोच्चबाट छिटो निर्णय आए पनि उनलाई कारबाहीको दायरामा ल्याउन सरकार र संवैधानिक निकायले तत्काल ठोस निर्णय लिन ढिलाइ गर्नुहुन्न । यसमा सर्वोच्चले जस्तै सरकार र अख्तियारले समेत ऐतिहासिक निर्णय गर्न साहस देखाउनु नै मुलुकको हितमा हुनेछ ।"
संघीयताको भ्रूण हत्या !,"४ पहिचानको अर्थशास्त्रयो निकै संवेदनशील, पेचिलो र बहुआयामिक विषय हो । पहिचानयुक्त संघीयताको आर्थिक परिचालन क्षमतासम्बन्धी एउटा पक्षलाई मात्रै यहाँ उठान गरौं । मानौ, क भन्ने कुनै प्रदेश वा स्थानीय सरकार कुनै खास जातीयधार्मिक पहिचानका आधारमा स्थापना भयो । यस्तो इकाइको माग नै खास पहिचानयुक्त जनतालाई थप सुविधा, राहत र अधिकार दिनका लागि हुन्छ । तर यस्तो पहिचानले मान्यता पाएपछि भने सार्वजनिक वित्त सञ्चालनमा ठूलो असमञ्जस्य पैदा हुन्छ । थप सुविधा र राहतका लागि थप स्रोत आवश्यक पर्छ । त्यसका लागि थप कर लगाउनुपर्छ वा केन्द्रले थप (अस्वाभाविक) अनुदान दिनुपर्छ । थप कर स्वत: जनहित प्रतिकूल हुन्छ । तथाकथित स्वजातीय पहिचानको सरकार कर बढाउन उदासीन हुन्छ । अर्को स्रोत अनुदानमाथिको थप निर्भरताले पहिचानसम्बद्ध अधिकारहरूलाई निर्वाध अभ्यास गर्न दिँंदैन । अहिले बेल्जियमको संघीयतामा देखिएका विकृति, असन्तुष्टि र विवादहरू नेपालका लागि पाठ हुनसक्छन् । अन्त्यमा, जोखिमका दुईवटा कुरा । सत्य के हो भने फिस्कल फेडेरालिजमका यी चारै अवयवलाई कार्यान्वयन नगरी न संघीयता न संविधान नै कार्यान्वयन हुन सम्भव छ । त्यसैले पहिलो जोखिम अहिले अपुरो छोडिएका यी राजनीतिक, कानुनी र आर्थिकप्रशासनिक सबै आयामलाई कार्यान्वयन गर्ने बोझ संविधानले व्यवस्था गरेको आर्थिक आयोगलाई छोडिदिने सम्भावनाको हो । यदि यसो भयो भने यो आयोगले कामै गर्न नसक्ने अवस्था आउँछ । दोस्रो जोखिम, यो आयेगको अध्यक्ष र पदाधिकारी पनि पहिलेको राज्य पुन:संरचना वा अहिलेको स्थानीय निकाय पुन:संरचना आयोगहरूमा जस्तै अलिअलि होला कि जस्तो योग्यता भएका तर संघीयता र विशेषत: फिस्कल फेडेरालिजमबारे विशेषज्ञायुक्त ज्ञान नभएका तर शक्तिकेन्द्रहरूका प्रिय मानिसहरूलाई जागिर बक्सिस दिइने सम्भावनाको छ । साँच्चै यस्तै भयो भने संघीय नेपालको सपना अराजक नेपालमा रूपान्तरित हुने पक्कै छ । अराजक राज्यको राष्ट्रियता र सम्प्रभुता कसरी सबल होला र ?"
सुन तस्कर कसरी बाहिर आए ?,"अन्तर्राष्ट्रिय विमानस्थल यतिबेला तस्करीको केन्द्रविन्दु भएको समाचारले आम नागरिक दु:खित छन् । विगतदेखि नै अन्तर्राष्ट्रिय विमानस्थलमा विभिन्न खाले तस्करी भइरहेको र तिनलाई न्युनीकरण गर्न सरकारले प्रयत्न गरे तापनि कार्यान्वयन हुन नसक्दा दिनानुदिन सुन तस्करी र अन्य अपराधका घटना बढिरहेका छन् । किलोका किलो सुन विमानस्थलबाट सजिलै बाहिरिनुमा कसको कमजोरी हो ? सरकारले छानबिन गर्नुपर्यो । सरकारले विभिन्न समयमा विमानस्थल सुधारका लागि छानबिन समिति बनाई तिनले दिएका प्रतिवेदन सकारात्मक र विमानस्थल सुधारका लागि भए तापनि ती प्रतिवेदन कार्यान्वयन नहुंँदा दिनहुंँ तस्करहरूले फाइदा लिइरहेका छन् । अवैध रूपमा सुन, लागुऔषध, विदेशी मुद्रा धेरैपटक समातिए पनि विमानस्थलको सुरक्षामा सधैं प्रश्नचिन्ह उब्जने गरेको छ । विमानस्थलमा ५४ वटा सुरक्षा पोष्ट रहनुका अलावा भन्सार र अध्यागमनका छुट्टाछुट्टै चेकजाँंच हुने गर्छ । त्यस ठाउंँमा नेपाल प्रहरीको अनुसन्धान ब्युरो, राष्ट्रिय अनुसन्धान विभाग, प्रहरीको प्रतिआतंकवाद युनिट हुंँदाहुंँदै पनि तस्करी हुनुमा कसको कमजोरी ठान्ने ? हालै मात्र त्रिभुवन अन्तर्राष्ट्रिय विमानस्थल हुंँदै बाहिरिएको ३३ किलो सुन पक्राउसंँगै त्रिभुवन अन्तर्राष्ट्रिय विमानस्थल सुरक्षित छैन र त्यहांँको सुरक्षा प्रणालीमा गम्भीर प्रश्न उठेको छ । न्हुंछेनारायण श्रेष्ठपुलचोक, ललितपुर२२ किलो सुन विमानस्थलको सुरक्षा घेराबाट सजिलै बाहिरिँदा कति सजिलोसित २९ जना कर्मचारी जिम्मेवारविहीन बनाइयो र उपमहानिर्देशकको संयोजकत्वमा ५ सदस्यीय छानबिन समिति गठन गरियो । अचम्म लाग्छ, बदमासहरूले चोरको बारेमा छानबिन गरेको देख्दा । सायद बुझो लगाउने एउटा सरल माध्यम बनाएका होलान्, यो समिति गठन गरी प्रतिवेदन बुभ्न पाउँदा सुरक्षित अवतरण त गर्ने पनि होला । माथि उच्च ओहदामा बसेका विभागीय प्रमुख वा सरुवा पदस्थापनमा रहेका र अनुगमनकारी निकायका पदाधिकारी बिना के यो सम्भव छ, यत्रो ठूलो कारोबारको व्यवस्थापन ? के यतिको अनुसन्धानले सबै कुरा पुरा निपुण हुन्छ ? त्रिभुवन विमानस्थलभित्र ५४ वटा सुरक्षा घेरा, पोष्ट, भन्सार र अनुसन्धानका छुट्टाछुट्टै चेकजाँंच व्यवस्था, नेपाल प्रहरी, अनुसन्धान विभाग, नेपाल प्रहरी अनुसन्धान ब्युरो र प्रहरीको प्रतिआंतकवाद युनिटसमेत रहेको अवस्थामा यसपटक सबै तहको सुरक्षा जांँच छलेर अवैध सुन तस्कर भएको अवस्थाले विमानस्थलको कमजोर सुरक्षा प्रणाली र अन्तरनिकाय समन्वयमा सबै सेटिङलाई बुझाउने क्रममा एउटा क्रमभङ्ग घटना छताछुल्ल भएको मात्र होला ।२०७२ मंसिरमा सार्वजनिक गरेको प्रतिवेदनले पनि विमानस्थल भित्रको अन्तरनिकाय समन्वयको अभाव, गम्भीर सुरक्षा खतरा निम्तिने विषयलाई समेत उजागर गरेको देखिन्छ, विमानस्थलको प्रशासन र नियन्त्रण गर्ने विभाग वा सरोकार निकायहरू किन मौन बस्छन् ? करुणा पोखरेलकुपन्डोल, ललितपुर विमानस्थलभित्र ५४ वटा सुरक्षा जांँचचौकी र सरकारी सुरक्षाका अन्य निकायको मौजुदगी भएर पनि तस्करीको सामान विमानस्थलबाट सजिलोसँग निस्कनुले विमानस्थलको सुरक्षा व्यवस्थामा प्रश्नचिन्ह लगाएको छ । देशको एकमात्र अन्तर्राष्ट्रिय विमानस्थलको सुरक्षाको लागि खटिएका सुरक्षाकर्मी र राजस्व समूहका कर्मचारीहरूको संलग्नताबिना ३३ किलो अवैध सुन त्रिभुवन विमानस्थलभन्दा बाहिर जान सक्ने थिएन । राष्ट्रको सेवा र सुरक्षाको कसम खाई सेवाप्रवेश गरेका कर्मचारी र सुरक्षाकर्मीबाट पैसाको लालचमा तस्करलाई उन्मुक्ति दिने कार्य हुन्छ भने तिनीहरूले पैसाको लालचमा देशका दुश्मनहरूलाई गैरकानुनी रूपमा प्रवेश दिन र अपराधीलाई भाग्न सहयोग नगर्लान् भन्न सकिन्न । तसर्थ सत्यतथ्य पत्ता लगाई दोषीलाई अविलम्ब कारबाही गर्ने कार्य सम्बन्धित निकायबाट हुनु आवश्यक छ । महेन्द्रसिंह बमटीकापुर९, कैलालीत्रिभुवन अन्तर्राष्ट्रिय विमानस्थलमा ५४ वटा सुरक्षा जाँच छन् । त्यही ठाउँबाट करोडौंको तस्करी हुन्छ, कसरी ? भन्सार र अध्यागमनले छुट्टाछुट्टै चेकजाँच गर्छ, तर पनि तस्करी बढेकोबढ्यै छ । विमानस्थल भन्सार कार्यालयबाट ३३ किलो अवैध सुन बाहिर कसरी आयो भन्ने प्रश्न चौतर्फी गुञ्जिरहेको छ । सर्वसाधारण विदेशबाट स्वदेश र स्वदेशबाट विदेश जानपर्यो भने घन्टांै लाइन बसेर चेकजाँच गरेर पठाइन्छ । तर ती सुन तस्करचाहिँ कसरी त्यहाँबाट उम्किन सफल भए ? कर्मचारी सुरक्षा निकाए सबैको मिलेमतो नभई त्यो काम सफल होला जस्तो लाग्दैन । यसमा दोषी को छ, चाँडो सत्यतथ्य बाहिर ल्याइयोस् । कर्मचारीको राम्रो आम्दानीको रूपमा पर्छ, विमानस्थल भन्सार कार्यालय । त्यसैले चलखेल अति हुन्छ । संवेदनशील ठाउँमा यस्तो लाहपरबाही हुन्छ भने अरु ठाउँको कुरै छाडौं । पुरुषोत्तम घिमिरेजोरपाटी, काठमाडांै नेपालबाट इन्डियन एयरलाइन्सको विमान अपहरण हुँदा एकजना कुख्यात अपराधीले त्रिभुवन अन्तर्राष्ट्रिय विमानस्थलको सुरक्षा घेरा छल्दै हात्तीसमेत पास गर्ने दाबी गरेका थिए । त्यसो त केही दिन अघिमात्र ३३ किलो सुनलाई त्यहाँको सुरक्षा संयन्त्रले देखेन । यहाँ एउटा प्रश्न, विदेशबाट अवैध रूपमा सुन ल्याउनु ठूलो अपराध हो कि ल्याएको सुनलाई सरकारी तलब खाएर सुरक्षाखातिर तैनाथ सुरक्षाकर्मीबाटै सेटिङको आधारमा तस्कर गर्नु ठूलो अपराध ? भनिन्छ, जब भागबन्डा मिल्दैन, तबमात्र सुन तस्करहरू यदाकदा समातिन्छन् । यस्ता सुन तस्करी त्रिभुवन अन्तर्राष्ट्रिय विमानस्थलको दिनचर्या नै हो । ३३ किलो सुन बरामदसँंगै फेरि एकपटक त्रिभुवन विमानस्थलको सुरक्षा व्यवस्थाबारे चर्चा चल्न थालेको छ । सुरक्षा संवेदनशीलताका नाममा सामान्य व्यक्तिहरू जो आफ्नो देशको एकमात्र अन्तर्राष्ट्रिय विमानस्थल हेर्नकै लागि आएका हुन्छन्, उनीहरूलाई बाटोमै रोकेर सुरक्षाको ढोंँग रच्ने सुरक्षा निकाय यत्रो ठूलो काण्डमा किन मौनता साँध्छन् ? ठूला अपराधी तिनीहरू हुन्, जसले अपराधकर्मीहरूलाई आर्थिक प्रलोभनमा परेर प्रोत्साहन गरिरहेका छन् । कानुनले अवैध सुनको धन्दा गर्नेहरूप्रति जुन सजाय तोकेको छ, यस्तै सजाय सुरक्षा संवेदनशीलतामा खेलबाड गर्नेहरूले पनि पाउनुपर्छ । उत्तम पुडासैनी जोरपाटी, काठमाडौं ५४ वटा सुरक्षा पोष्टले घेरिएको त्रिभुवन अन्तर्राष्ट्रिय विमानस्थलबाट निस्किसकेका व्यक्तिसँंग ३३ किलो अवैध सुन फेलापर्नु विश्वका ७ आश्चर्यपश्चातको आठौंभन्दा अतयुक्ति नहोला । लेनदेनको कुरा मिलिन्जेल हात्ती नै भए पनि छिराउन सहज विमानस्थल, लेनदेनको मामलामा कुरा बिग्रिने बित्तिकै चनाखो हुने कुरालाई सबैले बुझ्न जरुरी देखिन्छ । एक समय नेपालको विमानस्थलबाट हात्ती नै छिराए पनि कसैले पत्ता नपाउने अभिव्यक्ति दिएका एक विदेशीको यो हुंकारबाट नै यहांँको सुरक्षा प्रणाली प्रस्ट हुन्छ । देशलाई अन्तर्राष्ट्रिय क्षेत्रसँंग जोड्ने यस्तो संवेदनशील ठाउँंमा समेत यस प्रकारको लापरबाहीको चरम लापरबाही गर्ने, गराउनेलाई हदैसम्मको कारबाही गर्नुपर्छ । सोफिया भट्टराईविराटनगर१४, मोरङ"
"सम्झना, साल र विश्व","त्रासदीले सबैथरी मानिसलाई असर पार्छ । विनाशका चरित्र भयानक हुँदै गएका छन् । आज त्रासदी एउटा यस्तो कभर भएको छ, जसभित्र सबै थरीका मानिस बस्छन् । तर विपन्न र धनीको बीचको विभेद अनौठो किसिमले बुभिँदै छ । फ्रान्सका एकजना अर्थशास्त्री टमस पिकेट्टी र अरु अर्थशास्त्री र विचारकले अहिलेको विश्वको भयानक पुँजी समस्यालाई तिनै दाजुहरूको निष्कर्षमा पुर्याएका छन् । पिकेट्टीको एक्काइसौं शताब्दीमा पुँजी (२०१४) भन्ने किताब लेखेर निकै हलचल चलाए । म जस्तो शेक्सपियरेली मानिसले पनि तिनको किताबको समीक्षा गर्ने सन्दर्भ पर्यो । तिनले भनेको कान्तिपुर (१७ कात्तिक २०७१) मा मैले खिचेको सार यहाँ राख्न चाहन्छु एक्काइसौं शताब्दीको आर्थिक असमानताको राजनीतिक मूल्यसँग खासै सम्बन्ध होलाजस्तो पिकेट्टीलाई लाग्दैन । उनको भनाइ छ, हिंसात्मक उथलपुथलले आर्थिक असमानतालाई फरक पार्ने काम गरेका छन् । प्रजातान्त्रिक मानिएका पद्धतिहरू असमानता घटाउन खास कामयावी भएका छैनन् । यस्ता पद्धतिहरू आर्थिक एलिटहरूले कब्जा गरेका हुन्छन्, जसले गर्दा आर्थिक असमानता घट्ने कुरा आउँदैन । मैले खासगरी तिनका दुईवटा कुरा सम्झेको छु । पहिलो हो, तिनले समाजलाई इतिहासमा आर्थिक दृष्टिले अध्ययन गर्दा साहित्यका उदाहरण राखेका छन् । अठारौं शताब्दीका अङ्ग्रेजी नारीहरूका र फ्रान्सेलीका उपन्यासबाट उदाहरण लिएको सटिक छ । दोस्रो हो, तिनले दिएको चेतावनी । ती भन्छन्, पुँजीवादी असमानताले प्रजातान्त्रिक समाजहरू र सामाजिक न्याय र तिनका मूल्यलाई समाप्त पार्छ । ठीक भनेका छन् । तर पिकेट्टीले भनेजस्तो कार्लमाक्र्स त्यो जमानाका थोरै तथ्याङ्कले काम गर्ने अर्थशास्त्रीमात्र होइनन्, ती यस्ता दार्शनिक थिए, जसको विचारबाट आजको युगको जटिलता पनि बुझ्न सहज हुन्छ ।पिकेट्टीले दिएको सल्लाह पनि आज एकाध वर्षमै रमाइलो लाग्न थालेको छ । तिनले भनेका छन्, विश्वभरि नै प्रयोग हुने सम्पत्ती कर लगाउनुपर्छ । त्यसमा पनि वर्षमा पाँच लाख डलर कमाउने अमेरिकीलाई अस्सी प्रतिशत कर लगाउनुपर्छ । अब ट्रम्पेली युगमा त्यो कसरी र कसले लाउनेछ, हेर्नुछ । अमेरिकामा थोरै गच्छे भएका मानिसले औषधिउपचार गरुन् भनेर बाराक ओबामाले यसो मिलाएको चाँजो बदर गर्न रिपब्लिकन सांसदहरू र तिनका राष्ट्रपति कन्दनी कसेर पहिलो सत्रमै उत्रेका खबर देख्दा यो कुरा पनि एउटा हास्यव्यङ्ग्य जस्तो लाग्न थालेको छ । धन कसले कमाउँदैछ र हिजोका शीतयुद्ध कालका प्रतिद्वन्द्वीहरूका नाइकेहरूको धन कमाउने साँठगाँठ कसरी बनेको हुँदो रहेछ भनेर अहिले पुटिन र ट्रम्पका गोप्य दोस्तीका खुलासाबाट थाहा हुँदैछ । ट्रम्पले उता जित्ने बित्तिकै अलेप्पोका बालकका अस्पताल र स्कुलहरूमाथि रूसी बम वर्षेको त्यही धनको दोस्ती वा बोनोमीको परिणाम हो । अघिल्लो यसै स्तम्भको लेखमा मैले यसलाई सर्रियल भनेको कारण त्यही हो । प्रसङ्गवश भन्छौं, त्यसमा साल्भाडोर डालीले टाइमको अग्रपृष्ठमा पग्लेको घडीको चित्र बनाएका थिए भनेको रहेछु । त्यसो नभएर डालीलाई सन् १९३६ को टायम वर्ष पुरुष भनेर उनको चित्र राखेको र यिनको १९३१ मा बनाएको नछोड्ने सम्झना शीर्षक सर्रियल घडी प्रसिद्ध भएको कुराको प्रसङ्ग हो । तर अब शक्तिशालीहरू कुन सम्झनाले काम गर्दैछन्, अथवा तिनका नछोड्ने सम्झना के हुन् भन्न सजिलो छैन । रूस कुन सम्झनाले काम गर्दैछ ? अमेरिकीका सम्झना रङ्गभेद, असमानता, जातीय घृणा हुन् कि लोकतान्त्रिक मूल्य हुन् ? अरब मुलुकका नछोड्ने सम्झना के हुन् ? भारत र पाकिस्तानका नछोड्ने सम्झना के हुन् ? के सबै सम्झनाहरू सुन्दर हुन्छन् ? के हामी साँच्चिकै सर्रियल विश्व रचना गर्दैछौं ? कारण हो, विश्वमा देखिएका परिवर्तन उत्साहजनक छैनन् । नेपालमा हामी राम्रै दिशातिर लागेका हौं । तर एउटा प्रश्नले यो वर्ष लाग्दा झन् पिरोल्न थालेको छ । त्यो हो, हामी किन कुनै कुरा गर्न थाल्यो कि बिगार्छौं ? पहिलेका साधारण हिन्दी फिल्मका कथाको अन्त्य के हुन्छ, थाहा भएजस्तै हामीलाई पहिले नै थाहा हुन्छ । विपद्मा मानिसको निम्ति काम गर्न थाल्छौं, थाहा हुन्छ, त्यो बिग्रिन्छ । सडक बनाउन थाल्छौं, त्यो बीचैमा छोडिन्छ । अस्पताल रचना गर्छौं, तर त्यो केही वर्षमै बर्बाद हुन्छ । भयानक खेल हुन्छन् । खेल खेल्न मैदानहरूतिर जान्छौं, त्यो त्यसै धन र इगोका झगडाभित्र पस्छ । राजनीतिक ऐतिहासिक नमुनाका काम गर्न थाल्छौं, त्यो हलोजस्तो अड्किन्छ । विश्वविद्यालय, अस्पतालहरूमा योजना गर्छौं, ती केही काम नलाग्ने हुन्छन् । हावाजहाजहरू किनेर ल्याउँछौं, उड्दैनन् । त्यसो त पहिले पनि बोइङ नउडेर एरपोर्टमा चक्कामा खसी काटेर पूजा गरेकै हो । पछि त्यो एकपटक मात्र उड्यो । ठूला योजना गर्छौं, पैसा छन्, खर्च हुँदैनन् । शेक्सपियरतिर फर्किन्छु । ह्यामलेट नाटकको सुरुमै उनले एउटा वाक्य लेखे, यो डेन्मार्क राज्यमा केही नराम्ररी बिग्रेको छ । नेपालको विषयमा म त्यस्तो निराशाजनक कुरा गर्न चाहन्न । किनकि अहिले यो देशमा युवा पुस्ता एउटा नयाँ युग बनाउने भित्री र बाहिरी शक्ति बोकेर निस्केका छन् । ज्ञान, शिक्षा र मेडिकल क्षेत्रमा देशमा र विश्वमा अनेकौं ख्याति कमाएका छन् । स्रोतमा हात नपुग्ने हास्य कलाकारले भूकम्प पीडितका निम्ति नमुना बस्ती बनाएका छन् । तिनले निस्सहायको सेवाको निम्ति सीएनएन पुरस्कार पाएका छन् । धेरै उदाहरण छन् । सारमा भन्छौं, कमजोरीका कारणहरू हाम्रा स्थायी चरित्र होइनन् । यी अर्धसामन्ती समाजका पुँजीमा दिशाहीन रूपान्तरित हुने चरित्र हुन् । राजनीति गर्नेहरूका प्रस्ट बेइमानीका नमुना हुन् । मिडिया, लेखक र सर्जकहरू सबैले प्रयास गरेर त्यो जालोलाई भङ्ग गर्नुपर्ने अवस्था हो, अहिलेको । संघारमा टेकेको ग्रेगोरी नयाँ वर्षमा हामीहरू विश्वका मानिसका सबैथरी स्पन्दनका, दु:ख र सुखका सहभागी हौं, शङ्का छैन । मलाई पाको पोखल्ड्याङको आफ्नो डेराबाट बिहानै जाडोमा हरिभक्त कटवालले चिया खाँदै पर कौसीमा एकजना पात्र देखाएर लेखेको एउटा गीत सुनाएको सम्झना हुन्छ । यस्तो छ, प्रसिद्ध छ पोखिएर घामको झुल्का भई संघारमा, तिम्रो जिन्दगीको ढोका खोलुँखोलुँ लाग्छ है । त्यो हाम्रो उज्यालोमा फैलिने सकसक हो ।"
दाइजोले पहेँलपुर मन्त्रीहरु !,"अरुको त के कुरा निकै चर्का र चिल्ला कुरा गरेर युवाहरूलाई बुरुक्कै पार्ने तथा युवा पुस्ताका लागि रोलमोडलको रूपमा रहेका स्वास्थ्यमन्त्री गगन थापाले समेत दाइजोमा १६ तोला सुन र २ सय तोला चाँदी ल्याएको देखाउँदा लाज मानेनन् । सामन्तवादका जरा उखेल्ने भनी जनयुद्ध लडेको माओवादीका मन्त्रीको हालत पनि उस्तै रहेछ । कथनी र करनीमा कति अन्तर हुन्छ भन्ने उदाहरण माओवादी मन्त्री धनीराम पौडेलले पेस गरेका छन् । शोषित, उत्पीडित तथा सामन्तवादको अन्त्यका लागि जनयुद्ध लडेको माओवादीका मन्त्री स्वयं सामन्तवादको अवशेषको रूपमा रहेको दाइजो प्रथाको रक्षक देखिए र दाइजोमा १० तोला सुन ल्याएको घोषणा गरे । दाइजो प्रथाबाट महिलाहरू धेरै पीडित भइरहेको र यसमा मधेसी महिला सबैभन्दा धेरै प्रताडित भइरहेको अवस्थामा सरकारमा मधेसी महिलाको प्रतिनिधिको रूपमा रहेकी कांग्रेस मन्त्री सीतादेवी यादवको सम्पत्ति विवरण झस्काउने र बिझाउने खालको छ । यादवले दाइजोमा ५३ तोला सुन, १९२ तोला चाँदी र हीराको ७ थान औँठी गरी करोडौँ रुपैयाँ भित्र्याएको हाकाहाकी बताइरहँदा दाइजो नल्याएको निहुँमा लोग्ने र सासूहरूबाट जिउँदै जलाइएका मधेसी महिलाहरूको घाउ कति चहराउँदो हो ? दाइजोजन्य हिंसाबाट पीडित मधेसी महिलाको रक्षकको रूपमा दाइजो निषेध अभियानलाई कडाइसाथ बढाउनुपर्ने र त्यसका लागि उदाहरण प्रस्तुत गर्नुपर्ने महिला मन्त्री स्वयंले करोडौँको दाइजो भित्र्याएको बताइरहँदा पत्नी तथा बुहारीलाई दाइजो नल्याएको निहुँमा पीडा दिइरहनेहरूले कति धेरै ढाडस पाए होलान् ? देशमा कानुन व्यवस्था कायम गराउने, दाइजोको निहुँमा महिलामाथि हिंसा हुन नदिने र हिंसा गर्नेलाई कारबाही गर्ने निकायका प्रमुख अर्थात् गृहमन्त्री स्वयंले ६० तोला सुन र डेढ सय तोला चाँदी दाइजोमा भित्र्याएको बताइरहँदा रक्षक नै भक्षक भन्ने उखान चरितार्थ गरे । देशदुनियाँ देखेका र नेपाललाई विकसित विश्वको स्तरमा पुर्याउने खालको विदेश नीति बनाउने नेतृत्वमा पुगेका परराष्ट्र मन्त्रीले दाइजोमा सबैभन्दा धेरै सम्पत्ति कुम्ल्याएको पाइयो । विदेशमा पढेर विद्यावारिधि गरेका तथा पटकपटक मन्त्री भएका परराष्ट्र मन्त्रीले आफ्नो कमाइको सम्पत्तिले नपुगेर ३० तोला सुन, १२ सय तोला चाँदी र ५ बिगाहा ४ कठ्ठा जमिन गरी करोडौँको दाइजो ससुरालीबाट हात पारेको सार्वजनिक घोषणा गरिरहँदा दुनियाँले के भन्लान् भन्ने कुराको हेक्का राखेनन् ।सामाजिक व्यवहार सुधार ऐन, २०३३ को दफा ५ (२) मा विवाह हुँदा जीउमा लगाएको एकसरो गहनाबाहेक आफ्नो कुल परम्परा अनुसार राजीखुसीले दिनेले पनि बढीमा १० हजार रुपैयाँसम्मको मात्र दाइजो दिनहुन्छ भन्ने व्यवस्था रहेको र दफा ५ (३) मा त्यसभन्दा बढी लिए दिएको दाइजो जफत गरी १० हजार रुपैयाँसम्म जरिवाना वा १५ दिनसम्म कैद वा दुबै सजाय हुने व्यवस्था गरेको छ । त्यस्तै विवाह हुँदा तिलक लिन नहुने र तिलक लिनेलाई बिगो जफत गरी १२ देखि २५ हजार रुपैयाँसम्म जरिवाना वा ३० दिनसम्म कैद वा दुबै सजाय हुने व्यवस्था रहेको छ । त्यस्तै त्यसै ऐनको दफा ११ मा दाइजो लगायत कुनै पनि उपहार भड्किलो रूपमा प्रदर्शन गर्न नहुने र गर्नेलाई १० हजार रुपैयाँसम्म जरिवाना वा ७ दिनसम्म कैदको व्यवस्था रहेको छ । महिला हिंसाको प्रमुख कारकतत्त्व मध्येको एक दाइजो विरुद्ध यति सख्त र प्रस्ट कानुन हुँदाहुँदै मन्त्रीहरूले नै गैरकानुनी रूपमा दाइजो लिएर सम्पत्ति थुपार्ने र दाइजो विरोधी कानुन आफैले तोडेको सार्वजनिक घोषणा गर्ने प्रवृत्तिले विधिको शासनको खिल्ली उडाउने काममात्र भएको छैन, अन्धविश्वास, सामाजिक कुरीति र महिलामाथि हुने हिंसाका घटना अन्त्य भई समतामूलक र सुरक्षित समाज तथा समृद्ध राष्ट्र निर्माणको अभियानमा कुठाराघात भएको छ । यसले दाइजोजन्य महिला हिंसाका घटनामा वृद्धि हुने, महिला हिंसाका घटनामा दण्डहीनता बढ्ने र पीडित महिलाले न्याय पाउने सपनासमेत धुमिल हुँदै जाने खतरा बढेको छ ।यद्यपि मन्त्रीहरूले जसरी दाइजोमा भित्र्याएको भनी लाखौँकरोडौँको सुनचाँदी तथा सम्पत्ति देखाएका छन् । त्यो नै अवास्तविक भएको र उनीहरूले अमूक ठाउँबाट अनेक तरिकाले थुपारेको धनसम्पत्तिको स्रोत लुकाउन दाइजोजस्तो कुसंस्कारको गैरकानुनी रूपमा सहारा लिएको भन्ने आशंका जनमानसमा व्याप्त छ । दाइजोमा पाएको भनी अकुत सम्पत्ति देखाउने मन्त्रीहरूको ससुराली खलकको सम्पत्तिको छानबिन गर्नुपर्ने माग पनि सचेत जनमानसबाट हुनथालेको छ । यसरी कालो धनलाई सेतो पार्ने सम्पत्ति शुद्धीकरण जस्तो अपराधमा मन्त्रीहरूले दाइजोको हतियार प्रयोग गर्नुले हाम्रो राजनीति नेतृत्व कति भ्रष्ट छ भन्ने प्रस्ट पार्छ । एकातर्फ गैरकानुनी रूपले दाइजो भित्र्याउने र अर्कोतर्फ अवैध ढंगले थुपारेको सम्पत्तिलाई दाइजोमा पाएको भनी देखाएर खुलमखुल्ला कानुन व्यवस्थाको उल्लंघन गर्ने मन्त्रीहरूलाई कानुनले ठेगान नलगाएसम्म दाइजोको निहुँमा महिलाहरू कुटिने, जलाइने, यातना भोग्ने तथा घर निकाला हुने र ज्यानसमेत गुमाउने घटना कम हुँदैनन् र यसका दोषीले सजाय र पीडितले न्याय पाउने आशा गर्न सकिँदैन । तर विडम्बना, दाइजोमा लाखौँकरोडौँ सम्पत्ति कुम्ल्याउने मन्त्रीहरूको दाइजो बापतको गैरकानुनी सम्पत्ति कानुनअनुसार जफत गरी जरिवाना कसले गर्ने ? अदालतमा रिटको खात लगाउने कालो कोटधारीहरूले के मन्त्रीहरूको गैरकानुनी दाइजो जफत तथा कानुनअनुसार दण्ड जरिवानाको माग गरी सर्वोच्चमा रिट निवेदन हाल्ने कष्ट गर्न सक्छन् ? के अदालतले निवेदन परेको खण्डमा मन्त्रीहरूको गैरकानुनी दाइजो जफत गरी उनीहरूलाई दण्ड सजायको फैसला गर्ने हिम्मत गर्न सक्छ ? अन्य विभिन्न राजनीतिक स्वार्थका विषयमा संसदमा जुहारी खेल्ने सांसदहरूले मन्त्रीहरू (आफूजस्तै नेता) का गैरकानुनी दाइजोको विषयमा संसदमा बोल्न सक्छन् ? मन्त्रीहरूको सम्पत्ति विवरण सार्वजनिक नगरेको भनेर कोकोहोलो मच्चाउने विपक्षीले सम्पत्ति विवरण सार्वजनिक भएपछि प्रधानमन्त्री गरिब भएको भन्दै एक रुपैयाँ चन्दा संकलन गर्ने अभियान नै चलाए । प्रधानमन्त्री गरिब हुनुहुँदैन र प्रशस्त सम्पत्ति जोड्नुपर्छ भन्ने उनीहरूको तर्क हो वा प्रधानमन्त्रीले सम्पत्ति दपेटेको आरोप हो, त्यो बुझिएन । किनकि प्रधानमन्त्रीले अवैध सम्पत्ति लुकाएका छन् भनेर शंका गर्नेहरूले अवैधानिक रूपमा लाखौँकरोडौँको दाइजो भित्र्याएको भनी स्वीकार्ने मन्त्रीहरूको दाइजो जफत हुनुपर्छ भनी चुइँक्क आवाज उठाएका छैनन् । जबसम्म राज्य सञ्चालकहरूले आफ्ना व्यवहार तथा आचरणलाई कानुनको दायरामा ल्याउँदैनन् र समाज परिवर्तन तथा सुधारका लागि आफैबाट सुरुवात गर्दैनन्, तबसम्म समाजमा शोषण, दमन तथा उत्पीडनको शृङखला चलिनै रहन्छ ।"
डाक्टरसाब जवाफ छ ?,"तैपनि प्रसंग यस्तो वादप्रतिवादतिर होइन, दुर्गममा चिकित्सकहरू किन बस्दैनन् भन्नेतिर केन्द्रित हो । तिनलाई सरकारले किन खटाउनपठाउन सक्दैन, उल्टै तिनको बेइमानीको संरक्षण गर्दै ठेक्का लिन्छ भन्ने मात्र हो । जाजरकोटका जनताले उपचार पाएनपाएको बुझ्न सिंहदरबार बसेर होइन, त्यहीं गएर थाहा हुन्छ । यथार्थ जति बंग्याए पनि यथार्थै हो । त्यहाँ चाहिएजति डाक्टर छैनन् । बिरामीले सहज उपचार पाएका छैनन् । डाक्टर नभएको मात्र होइन, नि:शुल्क वितरण गरिने ७० मध्ये १० थरी औषधिसम्म छैन । बिरामी सुताउने बेड त्यत्तिकै थन्क्याइएको छ । यस्ता कुरामा राज्य टक्करमा उत्रिने होइन, व्यवस्थापन गर्ने विवेकतिर लागे राम्रो हुन्छ । किनकि, कसैले नढाँटे हुन्छ जाजरकोटजस्ता धेरै दुर्गम जिल्लामा डाक्टर छैनन् । जाँदैनन् । सरकारले पठाउन सकेको छैन । तर, किन ? यो प्रश्न उत्तिकै गहन छ । मुख्य कुरो सेवासुविधा, आर्जन र सानको हो । डाक्टरी पढ्न आधा करोड रुपैयाँभन्दा बढी खर्च भएको हुन्छ । त्यसका पछाडि धेरैले पढ्दापढ्दै व्यावसायिकतातिर जोडिसकेका हुन्छन् । डा गोबिन्द केसीले उठाउँदै आएको मागजस्तै सबैलाई नि:शुल्क पढाउनु हो भने के यो समस्या सल्टिन्छ त ? त्यो पनि गाह्रो छ । किनकि, सहुलियतमा पढ्ने नै बढ्ता सुविधाभोगी छन् । देशै छाडेर पलायन भइदिने बढ्ता तिनै छन् । कसैले सरकारी खर्चमा सित्तैमा पढ्छ भने उसले कम्तीमा ५ वर्ष दुर्गमसहित १५ वर्षसम्म सरकारी स्वास्थ्य निकायमा सेवा दिनुपर्छ । नि:शुल्क पढेर सरकारले खटाए ठाउँमा नजाने डाक्टरको पढ्दा लागेको खर्चको दोब्बर घरघरानाबाट उठाउने कडा नियम बनाउनुपर्छ । राजधानीमा मेडिकल कलेजका कुरा बढ्ता चल्छन् । दुर्गममा सर्वसाधारणले स्वास्थ्य सेवा नपाएका विषयमा कहिल्यै कसैले बोल्दैनन् । जति प्रयास गर्दा पनि दुर्गम जिल्लाहरूमा मेडिकल कलेज पुग्न सक्दैनन् । त्यहाँका सर्वसाधारणले सर्वसुलभ ढंगले उतै उपचार पाउने कस्तो प्रणाली चाहिएला भन्ने बहस खोइ अहिलेसम्म भएको ? अर्को कोणबाट हेर्दा स्वास्थ्यको बजेट (नि:शुल्क) डाक्टरी पढाउन होइन, गरिबलाई नि:शुल्क उपचार दिलाउन केन्द्रित हुनुपर्छ । त्यसका लागि हरेक निर्वाचन क्षेत्रमा एउटा अस्पताल हुनुपर्छ । त्यहाँ सहर र जनसंख्याको चापका आधारमा कम्तीमा ३ जना डाक्टरसहितको टोली अनिवार्य खटाइनुपर्छ । त्यहाँ अस्पताल मात्र होइन, मेडिकल उपकरण, औषधी पनि पर्याप्त हुनुपर्छ । सूची बनाएर केके न गरेको भनेर देखाउने होइन, वास्तविक रूपमै औषधी पुग्नुपर्छ । त्यसो नगरेसम्म गाउँमा डाक्टरलाई अड्याउन सजिलो छैन । त्यहाँ क्लिनिक चल्दैनन् । निजी अस्पताल खुल्दैनन् । जिन्दगीभरि खटे पनि डाक्टरले पढेको खर्च उठाउन सक्दैनन् । सबैभन्दा जवाफदेही र जिम्मेवारी भएको पेसा डाक्टरी नै हो । अरूले लापरबाही गर्दा अन्य घाटा लाग्छ, डाक्टरले गरे ज्यानै जान्छ । त्यसैले उनीहरूले पेशागत मर्यादा र अनुशासन सधैं कायम राख्न सक्नुपर्छ । त्यसको वातावरण राज्यले बनाउनुपर्छ । त्यति गर्दा पनि नभए कानुनले कस्नुपर्छ । भारतमा एउटै सिफ्टमा लगातार ३६ घण्टासम्म काम गरेको पाएपछि नयाँ दिल्ली सरकारले लगातार १२ घण्टाभन्दा काम गर्न प्रतिबन्ध लगाएको थियो । गत वर्षको उक्त प्रतिबन्ध व्यवहारमा भने कार्यान्वयन हुन सकेन । नेपालका सहरी क्षेत्रमा त्यस्तै डाक्टर धेरै छन्, जो लगातार घण्टौंघण्टा काम गरिरहेका हुन्छन् । त्यसो गर्दा कतिपय बेसुरका घटनासमेत हुन्छन् । यस पेशामा व्यावसायिकता र मर्यादा नहुनुको परिणाम हो यो । सरकारले त्यता पनि ख्याल गर्नुपर्छ । किनकि, डाक्टर मानव हो, मेसिन होइन । तिनलाई सहरमा आचारसंहितामा बाँध्नुपर्छ, गाउँमा सुविधा थपेर किन नहोस्, अड्याउनुपर्छ । दुर्गम पहाडका बासिन्दा डोकामा बोकिएर टाढाटाढा उपचारका लागि जान बाध्य छन् । सरकारले तिनलाई लक्ष्य गरेर नि:शुल्क स्वास्थ्य सेवा भनेको छ । तर, तिनकै उपचार खर्चिलो बनिरहेको छ । यो साँचो हो । सरकारले नपत्याए ६० प्रतिशतभन्दा बढी नेपाली जनतालाई सोध्नू, जसले यो भोगिरहेका छन् । मन्त्रालयले कि हरेक दुर्गम जिल्लामा सुलभ स्वास्थ्य सेवा दिलाइसकेको प्रत्याभूति गराउनुपर्छ, हरेक अस्पतालमा डाक्टर ड्युटीमा खटिरहेको प्रमाणित गरेर देखाउनुपर्छ, नत्र विकटका सर्वसाधारणले सुन्दा हाँस्ने गरी डाक्टर पर्याप्त छन् भन्नुहुँदैन । किनकि, डाक्टर पाउनु जाजरकोटजस्ता धेरै जिल्लाबासीको नैसर्गिक अधिकार हो ।"
"लोकमान न उच्च नैतिक चरित्रयुक्त, न ख्यातिप्राप्त","यसमा अख्तियार दुरुपयोग अनुसन्धान आयोगको प्रमुख आयुक्त पदमा श्री लोकमान सिंह कार्कीलाई नियुक्त गर्न सिफारिस गर्ने गरी संवैधानिक परिषद्बाट मिति २०७०।१।२२ मा गरेको सिफारिस बमोजिम सम्माननीय राष्ट्रपतिबाट मिति २०७०।१।२५ मा भएको नियुक्ति समेतका कामकारबाही बदर हुनुपर्छ भनी परेको प्रस्तुत रिट निवेदन खारेज हुने गरी यस अदालतको संयुक्त इजलासबाट मिति २०७१।६।८ मा आदेश भएको देखियो । सो आदेशउपर पुनरावलोकन गरी पाउँ भनी निवेदक पक्षबाट मिति २०७२।८।९ मा निवेदन पर्न आएको र यस अदालतको पूर्ण इजलासबाट मिति २०७३।५।३१ मा न्याय प्रशासन ऐन, २०४८ को दफा ११ बमोजिम पुनरावलोकनका लागि निस्सा प्रदान भएअनुसार सुनुवाइका लागि प्रस्तुत रिट निवेदन पेस हुन आएको देखियो । सुनुवाइको क्रममा मिति २०७३ साल पौष ७ र ८ गते तथा पौष २१, २२ र २४ गते रिट निवेदकतर्फका विद्वान् वरिष्ठ अधिवक्ता तथा अधिवक्ताहरू, विपक्षीतर्फका विद्वान् सहन्यायाधिवक्ता, विद्वान् वरिष्ठ अधिवक्ता तथा अधिवक्ताहरूले गर्नुभएको बहस जिकिरसमेत सुनियो । निर्णयतर्फ विचार गर्दा विपक्षीमध्येका लोकमान सिंह कार्की तत्कालीन श्री ५ को हुकुम प्रमांगी बमोजिम मिति २०४१।४।९ मा राजप्रासाद सेवाअन्तर्गत राजसभाको उपसचिव पदमा नियुक्त भएको र २०४७।६।१८ सम्म सोही सेवामा रहेको देखियो । त्यसपछि निज निजामती सेवातर्फ मिति २०४७।६।१९ देखि सेवा परिवर्तन गरी आएको र उपसचिव, सहसचिव, सचिव पद हुँदै मुख्य सचिव पदमा नियुक्त भएको र सो पदबाट दिएको राजीनामा मिति २०६५।५।२५ देखि लागू हुने गरी स्वीकृत भएको देखिन आयो । यसबीच विपक्षीमध्येका लोकमान सिंह कार्कीउपर भ्रष्टाचार मुद्दा चलेको र सफाइ पाएको, रायमाझी आयोगले जनआन्दोलनका क्रममा शक्ति र पदको दुरुपयोग गरेको, मानव अधिकारको उल्लंघन गरेको भनी दोषी भनी कारबाहीका लागि सिफारिस गरेको पाइयो । तत्पश्चात निजलाई राष्ट्रिय योजना आयोगको मुख्य अधिकृत पदमा सरुवा गरिएको, सेवाबाट बर्खास्त गर्नका लागि नेपाल सरकारले कारबाही चलाएको, स्पष्टीकरण सोध्ने काम भएको र लोक सेवा आयोगमा निजलाई बर्खास्त गर्न परामर्शका लागि लेखी पठाएको समेत देखियो । उक्त कारबाही टुंगो नलाग्दै निजले मुख्य अधिकृतको पदबाट राजीनामा दिई पदमुक्त भएको तथ्यमा कुनै विवाद देखिएन ।मिति २०७३।५।३१ मा निस्सा प्रदान गरिँदा पूर्ण इजलासबाट अभिव्यक्त आदेशको समग्रतामा मिसिल अध्ययन गरी हेर्दा अख्तियार दुरुपयोग अनुसन्धान आयोगको प्रमुख आयुक्तको पदमा सिफारिस भई नियुक्त भएका विपक्षी लोकमान सिंह कार्कीको हकमा मूलत: नेपालको अन्तरिम संविधान, २०६३ को धारा ११९ को उपधारा (५) को योग्यता निजमा नभएको भन्ने उल्लेख भएको पाइयो । सो सन्दर्भमा निजले राजप्रासाद सेवामा रहँदा गरेको सेवा अवधिलाई धारा ११९ को उपधारा (५) को देहाय खण्ड (ग) मा वर्णित आवश्यक अनुभवको सन्दर्भमा जोडी हेर्न मिल्ने देखिएन । २०६२०६३ को जनआन्दोलन पश्चात् सर्वोच्च अदालतका पूर्वन्यायाधीश श्री कृष्णजंग रायमाझीको अध्यक्षतामा गठित आयोगले दिएको प्रतिवेदनका आधारमा निजउपर विभागीय कारबाही प्रारम्भ भई निजले स्पष्टीकरण पेस गरेपछि सजाय समेत प्रस्ताव गरी पुन: स्पष्टीकरण मागेपछि निलम्बनकै अवस्थामा रहँदा निजले राजीनामा दिएको अवस्था समेत रहेको पाइयो । सो कुरा निजले संवैधानिक परिषद्मा पेस गरेको वैयक्तिक विवरणमा उल्लेख गरेको पनि पाइएन । संवैधानिक परिषद्बाट सिफारिस गर्दा नेपालको अन्तरिम संविधान धारा ११९ को उपधारा (५) को देहाय खण्ड (ग) मा उल्लेखित अनुभव र ख्याति निजमा रहेको छ वा छैन भन्ने हेरिएको देखिएन । रायमाझी आयोगको प्रतिवेदन, नेपालको अन्तरिम संविधानको धारा ११९(५)(ङ) को व्यवस्था एवं संवैधानिक अंगका पदाधिकारीको नियुक्तिसम्बन्धी कार्यविधि तथा संवैधानिक परिषदको काम, कर्तव्य, अधिकार र कार्यविधिसम्बन्धी नियमावली, २०६५ को नियम ५ को उपनियम (२) मा उल्लेख भएको सिफारिस गर्दा हेरिनुपर्ने सामाजिक प्रतिष्ठा, उच्च नैतिक चरित्र, निजप्रतिको जनभावना आदि कुनै कुरा वा नियम ५(१) मा उल्लेखित आधारहरूलाई सिफारिसकर्ताबाट हेरिएको रहेछ भन्ने उक्त मिति २०७०।१।२२ को संवैधानिक परिषदको सिफारिसबाट देखिएन । अत: उल्लेखित सन्दर्भमा हेर्दा राजसभामा कार्य गरेको अवधिलाई संविधानको धारा ११९(५)(ग) मा उल्लेख भए अनुसारको लेखा, राजस्व, इन्जिनियरिङ, कानुन, विकास वा अनुसन्धानको क्षेत्रमा कार्य गरेको अनुभव भनी गणना गर्न मिल्ने देखिएन । रायमाझी आयोगको प्रतिवेदन तथा नेपाल सरकारबाट निज लोकमान सिंह कार्कीलाई पदबाट बर्खास्त गर्न स्पष्टीकरण सोध्ने लगायतको कारबाही प्रक्रिया अगाडि बढाएको सन्दर्भमा निजलाई उच्च नैतिक चरित्र भएको तथा ख्याति प्राप्त गरेको भनी मान्न मिल्ने समेत देखिन आएन ।तसर्थ, रिट निवेदन खारेज हुने भनी यस अदालतको संयुक्त इजलासबाट मिति २०७१।६।८ मा भएको निर्णय उल्टी हुन्छ र तत्काल प्रचलित नेपालको अन्तरिम संविधान, २०६३ को धारा ११९ को उपधारा (५) को देहाय (ग) र (ङ) बमोजिमको योग्यता नभएको व्यक्ति श्री लोकमान सिंह कार्कीलाई अख्तियार दुरुपयोग अनुसन्धान आयोगको प्रमुख आयुक्त पदमा नियुक्ति गर्न सिफारिस गर्ने गरी भएको संवैधानिक परिषदको मिति २०७०।१।२२ को निर्णय, सो सिफारिस बमोजिम सम्माननीय राष्ट्रपतिबाट मिति २०७०।१।२५ मा गरिएको नियुक्ति सम्माननीय प्रधानन्यायाधीशबाट निज लोकमान सिंह कार्कीलाई गराइएको प्रमुख आयुक्त पदको सपथ लगायत निजलाई नियुक्ति गर्दाका सन्दर्भमा भएका कामकारबाहीहरू उत्प्रेषणको आदेशद्वारा बदर हुने ठहर्छ । अब संविधान बमोजिम योग्यता पुगेका व्यक्तिलाई अख्तियार दुरुपयोग अनुसन्धान आयोगको प्रमुख आयुक्त पदमा सिफारिस र नियुक्ति गर्नु भनी विपक्षीमध्येका संवैधानिक परिषद् र सम्माननीय राष्ट्रपतिको कार्यालयको नाममा परमादेशको आदेश समेत जारी हुने ठहर्छ ।अदालतबाट जारी गरिएको म्याद तामेल गर्ने सन्दर्भमा बाधा अवरोध गरेको, असहयोग गरेको भन्ने निवेदन प्रतिवेदनहरूतर्फ विचार गर्दा सो म्याद तामोलीको अवस्थामा विपक्षी लोकमान सिंह कार्की स्वयं उपस्थित भई बाधा विरोध गरेको भन्ने नदेखिएको, निज विदेशमा रहेको भन्ने तथ्य प्रस्तुत हुन आएको र निजको अह्रोट मानेर अन्य व्यक्तिले कार्य गरेको भन्ने कुरा तथ्ययुक्त रूपमा देखिन आएन । अर्का विपक्षी प्रमोदकुमार कार्की संयोगबस मात्र सो म्याद तामेली गर्ने स्थानमा पुगेको भन्ने निजको जिकिर रहेको पाइयो । निजले तामेली कार्यमा बाधा विरोध गरेको भन्ने विश्वास गर्न सकिनेसम्मको अवस्था देखिएन । तसर्थ लोकमान सिंह कार्की र प्रमोदकुमार कार्कीलाई अबं १११ नं बमोजिम सजाय गरी रहनु परेन । अन्य व्यक्तिहरूमध्ये तामेलदार शम्भुबहादुर खत्री, काठमाडौं महानगरपालिका वडा नं १० का वडा कार्यालयका सचिव सरिता राई, सोही वडा कार्यालयका खरिदार भेषराज अर्याल, प्रहरी कर्मचारी सबइन्स्पेक्टर नकुलराज गौतम र प्रवल थापाले मुलुकी ऐन अबं १११ नं प्रतिकूल कार्य गरेको देखिँदा निजहरूलाई सोही ऐन बमोजिम जनही रु १०००। (एक हजार) जरिवाना हुन्छ । साथै निजहरूमध्येका तामेलदार शम्भुबहादुर खत्री, वडा कार्यालयका सचिव सरिता राई र सबइन्स्पेक्टर नकुलराज गौतमले कानुन बमोजिमको कर्तव्य पालना नगरी न्यायिक प्रक्रियामा अवरोध गर्ने कार्य गरेको देखिँदा निजहरूउपर आवश्यक विभागीय कारबाही गर्न सम्बन्धित अख्तियारवालाहरूसमक्ष लेखी पठाउने समेत ठहर्छ ।"
मन्दिरलाई बुझाइए मूर्ति,"जुम्ला चोरी भएको एक महिनापछि बेवारिसे अवस्थामा भेटिएका चन्दननाथ मन्दिरका मूर्ति आइतबार सयौं भक्तजनका बीचमा सार्वजनिक गरिएका छन् । मंगलबार देपालगाउँ २ रोकायाबाडाको बीच बाटोमा फेला परेका ती मूर्ति बाजागाजासहित सार्वजनिक गरिएका हुन् । मूर्तिहरूलाई अभिशेष र पूजाआजा गरेर सदरमुकाम खलंगा परिक्रमा गराएपछि चन्दननाथ मन्दिरमा राखिएको छ । प्रमुख जिल्ला अधिकारी रुद्धप्रसाद पण्डितले मन्दिरमा कस्ता मूर्ति थिए, कुनकुन मूर्ति चोरी भएका थिए र बेवारिसे अवस्थामा फेला परे भन्ने जानकारी भक्तजनलाई गराउन सार्वजनिक गरिएको बताए । प्रहरीले चन्दननाथ मन्दिरलाई ती मूर्ति बुझाएको छ । बेवारिसे अवस्थामा भेटिएका मूर्तिको जानकारी दिने स्थानीय छाया गिरी, शितला गिरी र सम्झना गिरीलाई सम्मान गरिएको छ । दाउरा ल्याउन जंगल जाने क्रममा उनीहरूले ती मूर्ति छरिएर रहेको देखेपछि प्रहरीलाई खबर गरेका थिए । एक महिनाअघि चन्दननाथ मन्दिरबाट मुख्य दत्तात्रयलगायतका २१ वटा मूर्ति चोरी भएका थिए । चन्दनाथ मन्दिरबाट चोरी भएका मूर्तिमध्ये महत्त्वपूर्ण १४ मूर्ति भेटिएको प्रजिअ पण्डितले बताए । मन्दिरलाई हस्तान्तरण भएका मूर्तिहरू सोमबार विशेष पूजा गरी पुन:स्थापना गरिने छन् ।"
रोकिएन चौपाया तस्करी,"सुरक्षा निकायले रकम लिएर लाइन दिने गरेकाले तस्करी मौलाएको स्रोतले जनाएको छ । माथिल्लो सगरमाथाको ओखलढुंगा, खोटाङ, सोलुखुम्बु, उदयपुर, भोजपुर र रामेछाप जिल्लाको ग्रामीण क्षेत्रबाट गाईगोरु बेल्टार बजार ल्याइन्छ । त्यहाँ बिहीबार लाग्ने सप्ताहिक हाटबाट गाईगोरुको तस्करी भइरहेको छ । त्यहाँ बिक्री भएका गाईगोरु सिरहा, सप्तरी र सुनसरी जिल्लाका विभिन्न नाका हुँदै भारत, बंगालदेश र भुटानतर्फ तस्करी हुने गरेको छ । पछिल्लो समय भारत सरकारले गाई बिक्रीमा रोक लगाएपछि बंगलादेश र भुटानतर्फ तस्करी बढी हुने गरेको गाई खरिदबिक्रीमा संलग्न एक व्यापारीले बताए ।बलिया गाईगोरु बंगलादेश र दुब्ला भूटान पठाइन्छ, खरिद बिक्रीमा संलग्न व्यवसायी मोहम्मद अक्तरले भने, बेल्टार बजारबाट सातामा झन्डै दुई हजारको संख्यामा गाईगोरु खरिदबिक्री हुन्छ । त्यसमध्ये ५० प्रतिशत गाई हुने उनले बताए ।पहाडतिरबाट ल्याएको गाईगोरु खरिद गरिन्छ, अक्तरले भने, तर बजारमा खरिद गरेका गाईगोरुको बजार कर तिरेर मात्रै पुग्दैन, प्रहरीलाई नदिई लैजानै दिँदैन । प्रहरीले हप्ता असुलेर गाई तस्करलाई लाइन दिइरहेका छन् । गाई ग्रामीण क्षेत्रमा खरिदबिक्री भए पनि ठूलो संख्यामा भारत, बंगालदेश र भुटानतर्फ निर्यात हुने गरेकाले कडाइ गर्नुपर्नेमा उल्टै प्रहरीले हप्ता असुली गरेर तस्करीलाई प्रोत्साहन गरिरहेको स्थानीयले बताए । ग्रामीण क्षेत्रका सर्वसाधारणले विशेषगरेर थारा (प्रजन्न क्षमता ह्रास भएका) गाई बिक्री गर्ने गरेका छन् । घरर्खच र अन्य गर्जो टार्न दुहुनु, कोरली र बाछाबाछी बिक्री गरे पनि व्यावसायिक रूपमा गाई बिक्री गर्ने गरिएको छैन । दूधका लागि दुहुना गाई व्यावसायिक रूपमै बिक्री गरे पनि थारा गाईको व्यावसायिक बिक्री हुँदैन, गाउँ डुलेर गाई खरिद गर्ने रामेछापका महेश बुढाथोकीले भने, सात गाउँ डुलेर एउटाएउटा गाईगोरु संकलन गरेर बेल्टार बजारमा ल्याएर बिक्री गर्ने गरेका छौं ।गाउँगाउँ पुगेर गाई खरिद गरिन्छ, सिन्धुलीबाट गाई बिक्रीका लागि बेल्टार आएका शशिशेखर थापाले भने, हिउँदको समयमा सातामा ५० को संख्यामा गाई ल्याएर बिक्री गरिन्छ । तर गाई खरिदबिक्री सजिलो छैन, प्रहरी र दलालले नै मुनाफाको आधा रकम लिइदिने गरेको उनले बताए । थापा करिब ७ वर्षयता बेल्टार बजारमा गाईगोरु बिक्री गर्दै आएका छन् । ग्रामीण क्षेत्रबाट खरिद गरेर ल्याएका गाईगोरु खरिदबिक्रीका नाममा तस्करी हुने गरेको थापाले स्वीकारे ।"
लोकमान लडाउने वकिल,"ओमप्रकाशको लोकमानसँग कहिल्यै दोहोरो संवाद भएन । न उनी लोकमानलाई प्रत्यक्ष चिन्छन् नै । उनले हाँस्दै सुनाए, मंसिर १६ मा दोस्रोचोटि तारेख लिन आउँदा नै हो पहिलोपटक नजिकबाट देखेको । उनलाई सबैले सोध्छन्, सबै ठूला नेता लोकमानको पक्षमा थिए, शक्तिकेन्द्र उनकै पक्षमा थियो, तपाईंलाई उनीविरुद्ध मुद्दा लड्न डर लागेन ? उनको एउटै जवाफ छ, अहँ पटक्कै लागेन । लोकमानलाई धेरै नै दानवीकरण गरियो । यो त प्रवृत्तिको कुरा थियो । त्यसलाई चुनौती दिने को छ भनेर कसैले ख्याल नै गरेन । उनलाई झनै धेरैले सोधे, धम्की आएन ? ओमले शान्त भएर भने, झूटो बोल्नु हँुदैन, मलाई प्रत्यक्ष धम्की कसैले दिएन । त्यसो त शुभेच्छुक र मित्रहरूले उनलाई भनिरहन्थे, सजग हुनुपर्छ है । यसलाई उनले स्नेहका रूपमा मात्रै बुझे । अन्तमा सोधियो, यति लामो कानुनी लडाइँ, अनेकन उल्झन खेप्ने हिम्मत कसरी आयो ? शान्त भएजसरी उनले भने, लोभ त्यागियो भने डर हराउँदो रहेछ ।"
नियुक्त गर्नेलाई पनि कारबाही हुनुपर्छ,"काठमाडौं प्राडा गोविन्द केसीले अख्तियार दुरुपयोग अनुसन्धान आयोगका प्रमुख आयुक्त लोकमान सिंह कार्कीलाइ सर्वोच्च अदालतले अयोग्य ठहर गर्नुलाई सराहनीय भन्दै उनका गैरकानुनी कामका लागि दण्डसमेत दिनुपर्ने बताएका छन् । कार्कीलाई महाअभियोग लगाउनुपर्नेसमेत माग राखेर आमरण अनशन बसेका डा केसीले अयोग्य कार्कीलाई योग्य बनाएर नियुक्त गर्नेलाई पनि कारबाही हुनुपर्ने बताए । सर्वोच्चले कार्कीलाई अयोग्य पुष्टि गर्यो तर उनलाई योग्य भनेर नियुक्ति गर्नेहरू चार दलका शीर्ष नेता र तत्कालीन मन्त्रिपरिषदका अध्यक्ष खिलराज रेग्मीलाई पनि कारबाहीको दायरामा ल्याइनुपर्छ, उनले कान्तिपुरसँग भने ।डा केसीले विधिको शासन छ भन्ने कुरा स्थापित गर्न पनि गलत कामका लागि कार्कीले दण्ड पाउनुपर्ने बताए । उनले सर्वोच्चको फैसला सुशासनको सुरुवात भएको बताए । उनले मुलुकमा सुशासन स्थापित गर्ने आफ्नो लडाइँ जारी रहनेसमेत उल्लेख गरे । अब जनताको मतबाट जनहितका काम गर्न चुनेर आउने सांसदहरूलाई समेत जवाफदेही बनाउनुपर्छ, उनले भने । डा केसीले आयुक्त राजनारायण पाठकलाई कारबाही नभएसम्म अख्तियार चोखो हुन नसक्नेसमेत बताए । सांसदहरू लोकमानबाट कति डराएका थिए भन्ने कुरा महाअभियोग लगाउन तीनजना सांसदसमेत जुट्न नसक्ने स्थितिले स्पष्ट पारेको थियो । राजनीतिक दल र लोकमानबीच एकअर्काको कुकर्मबारे नबोल्ने सहमति भएकाले उनीहरूले महाअभियोग नलगाएका हुन्, उनले भने । मुलुकमा गुणस्तरीय स्वास्थ्य शिक्षा, सेवालाई सबैको पहुँचमा पार्ने आफ्नो अभियानविरुद्घ कार्कीले भ्रष्टहरूलाई क्लिन चिट दिएर परिचालन गरेको दाबी डा केसीको छ । कार्कीले आफ्नो स्वार्थका लागि स्वास्थ्य र चिकित्सा शिक्षा क्षेत्रमा दर्जनौं हस्तक्षेप गरेको पनि उनले दाबी गरे । जनहितविपरीत जाने जतिसुकै ठूलो शक्ति भए पनि सामान्य नेपालीले सहजै ढाल्न सक्छन्, उनले भने ।"
जसले न्यायालयमाथि निरन्तर प्रहार गरे,"काठमाडौं लोकमानसिंह कार्कीविरुद्ध महाअभियोगको प्रस्ताव संसद्मा पेस हुनुभन्दा केही साता पहिले पुल्चोकस्थित निदान अस्पतालमा राजस्व अनुसन्धान विभागको टोलीले छापा मार्यो । स्रोतका अनुसार टोलीमा रहेका एक सदस्यले अस्पतालमै प्रश्न गरे, यो अस्पतालमा कुन(कुन न्यायाधीशहरूको लगानी छ, हामी पत्ता लगाउँछौं । पछि ती व्यक्ति अख्तियारबाट खटिएका एक प्रहरी रहेको खुल्यो । लोकमानको आदेशमा राजस्व अनुसन्धान विभागका महानिर्देशक निर्मलहरि अधिकारीले अस्पतालमा हस्तक्षेप गर्न लगाएका थिए, अख्तियार स्रोत भन्छ, केही उपाय नलागे परिवारकै सदस्य संलग्न निकायमा प्रहार गरेर पनि लोकमानले न्यायाधीशहरूमा त्रास पार्न खोजेका थिए । ल फर्ममा छापा मार्ने लगायतका मुद्दामा तत्कालीन प्रधानन्यायाधीश कल्याण श्रेष्ठसहितको इजलासले अख्तियारको कार्यशैलीमाथि प्रश्न उठाएपछि कार्की उनीसँग क्रुद्ध थिए । श्रेष्ठको परिवारका सदस्य अस्पतालमा कार्यरत रहेका कारण निदान अस्पताल कार्कीको इसारामा राजस्व अनुसन्धान विभागको निसानामा परेको हो । प्रधानन्यायाधीशका लागि संसदीय सुनुवाइका क्रममा सुशीला कार्कीविरुद्ध कार्कीले व्यक्तिगत आक्षेप र चरित्रमा प्रहार गरिएको एक उजुरी दर्ता गर्न लगाए । एक माओवादी सांसदको त्यो उजुरी औपचारिक बहसमा ल्याउन निकै प्रयास गरिए पनि संसदीय सुनुवाइ समितिका सभापति कुलबहादुर गुरुङको अडानका कारण सार्वजनिक बहसमा आएन । लोकमान जसरी हुन्छ, सुशीलाको प्रतिष्ठामा प्रहार गर्न चाहन्थे, अख्तियार स्रोतले भन्यो । त्यसअघि नै कार्कीले अदालतको अवहेलनासम्बन्धी मुद्दामा तत्कालीन कामु प्रधानन्यायाधीश कार्की आफ्नो नाता पर्ने भन्दै उनको इजलासबाट मुद्दा हटाइदिन आग्रह गरेका थिए । आफ्नो योग्यतासम्बन्धी फैसला पुनरावलोकन हुने निश्चित भएपछि कार्कीले केही न्यायाधीशकै प्रतिष्ठामा प्रहार गर्ने अभियान जारी राखे । त्यही अभियानमा प्रयोग भए, परिवार दलका सांसद हरिचरण साह । उनीलगायत ३ सांसदले न्यायाधीश आनन्दमोहन भट्टराईमाथि महाअभियोगको उजुरी दर्ता गराए, जुन केही साताअघि संसदीय समितिले खारेज गरिसकेको छ । एकपछि अर्को गर्दै कार्कीले अदालतको निष्पक्षता र मर्यादामाथि पनि निरन्तर प्रहार गरिरहे । आफूविरुद्धको मुद्दा पुनरावलोकन हुने भएपछि उनले यो प्रक्रियालाई झनै तीव्र बनाएको घटनाक्रमले नै देखाउँछ । उदाहरणका लागि, कार्कीको मुद्दामा सर्वोच्चले दुई महत्त्वपूर्ण आदेश मगाएपछि प्रधानमन्त्री तथा मन्त्रिपरिषद् कार्यालयका अधिकारीलाई दबाब दिएर उनको फाइल भूकम्पले हराएको भन्न बाध्य पारे । पछि अदालतको आदेशपछि प्रधानमन्त्री कार्यालयले सबै विवरण पठायो । त्यो घटनामा पनि लोकमानको दबाबले अदालतमाथि नै असहयोग भएको थियो, प्रधानमन्त्री कार्यालयका एक सहसचिवले भने । म्याद तामेलीको अवरोधमा कार्कीले नेपालको निजामती प्रशासनको चरम दुरुपयोग गरेका थिए । दोस्रो पटकको म्याद तामेलीको अवरोधमा भने उनका आफन्त नै उत्रिए । आफ्ना ज्वाइँ प्रबल थापा, पूर्व कानून सचिव प्रमोद कार्कीसहित सादा पोसाकका प्रहरी परिचालन गरेर उनले म्याद तामेली रोकेका थिए । अन्त्यमा म्याद तामेली भएपछि कार्कीले अदालतबाट पेसी सार्ने रणनीति अपनाए । उक्त प्रकरणमा सर्वोच्चले कार्की र कृषि विकास बैंकका अध्यक्ष प्रमोद कार्कीबाहेकलाई जिम्मेवार ठहर्याइसकेको छ । आफ्नो मुद्दाको फैसला भएपछि लोकमानसिंह कार्कीमाथि त्यसको पुनरावलोकन हुन्छ कि भन्ने त्रासमा बारम्बार झस्किरहेको घटनाक्रमले पुष्टि गर्छ । उदाहरणका लागि मुद्दाको सरोकार नै नभएको व्यक्तिले पुनरावलोकनको निवेदन दिन पाउँदैनन् । तर अधिवक्ता राममाया लामिछाने कार्कीको मुद्दा पुनरावलोकन हुनुपर्छ भन्दै सर्वोच्चमा निवेदन लिएर गइन् ।तत्कालीन प्रधानन्यायाधीश रामकुमार शाहको पालामा पुनरावलोकनको निवेदन दिने र त्यसमा अदालतबाटै निस्सा नहुने आदेश जारी गरेर कार्कीको मुद्दा सदाका लागि बन्द गर्ने रणनीतिमा अधिवक्ता लामिछाने सामेल थिइन् । तर त्यो प्रयास सफल हुन पाएन । बहसका क्रममा वरिष्ठ अधिवक्ता शम्भु थापाले आइतबार इजलासमा यो विषय उठाएका थिए । यो मुद्दामा यसअघि यस्तो अनौठो भयो, त्यस्तो अन्त देखिएको छैन, थापाले भने, असम्बन्धित मान्छे ताल न सुरका नजिर बोकेर आउने अवस्था देखिएकै हो । कार्कीको पक्षमा कानुनी प्रतिरक्षा गरेका अधिवक्ता माधव बस्नेतले रिट निवेदक ओमप्रकाश अर्यालको व्यक्तिगत छविमै इजलासमा प्रश्न उठाएका थिए । त्यही प्रसंग कोट्याउँदै वरिष्ठ अधिवक्ता थापाले कार्कीले लामिछानेमार्फत नै अदालतलाई समेत प्रभावित गर्न खोजेको बताए । तत्कालीन प्रधानन्यायाधीश रामप्रसाद शाहको कार्यकालमा कार्कीको मुद्दाको सम्पूर्ण प्रक्रिया बन्द गर्ने प्रयास सफल नभए पनि अधिवक्ता ओमप्रकाश अर्यालले निर्णय पुनरावलोकनका लागि निवेदन भने दर्ता गराए । तर कार्कीले त्यसपछिका प्रधानन्यायाधीश कल्याण श्रेष्ठलाई अप्रत्यक्ष धम्की र व्यक्तिगत चरित्रमा प्रहार गरिरहे । उनको अवकाशपछि पनि अदालतलाई प्रभावित पार्ने र मुद्दाको प्रक्रियालाई ढिलाइ गर्ने कार्कीको प्रयास जारी थियो । निस्सा दिने आदेशपछि पनि यो प्रक्रिया रोकिएन । जस्तो कि, मंसिर १६ गते पेसी तोकिएकोमा वरिष्ठ अधिवक्ता बालकृष्ण नेउपाने एकाएक बिरामी भए । पुनरावलोकनको पेसीमा पनि कार्कीका झन्डै आधा दर्जन कानुन व्यवसायीले बार दिवसको अवसरमा फुटबल खेल्न जाने भन्दै पेसी सार्ने प्रयास गरेका थिए । त्यसपछि तारेख धाउने क्रममा आफूमाथि दुव्र्यवहार भएपछि कार्कीले वक्तव्य नै जारी गरेर वस्त्र उतार्ने धम्की दिई न्यायालयलाई प्रभावित पार्ने अन्तिम प्रयास गरेका थिए, जुन सफल भएन ।"
आयोग निर्णयको विरोधमा बन्द,"मध्यपहाडी लोकमार्गमा शनिबारदेखि यातायात अवरुद्ध गरेपछि यात्रु अलपत्र परेका हुन् । आन्दोलनकारीले जिल्लास्थित राजनीतिक दलको सहमतिमा सिफारिस गरिएको महुरेगढी कायम नराखे थप आन्दोलन चर्काउने चेतावनी दिए । प्रमुख जिल्ला अधिकारी चन्द्रबहादुर कार्की र स्थानीय विकास अधिकारी निश्चलराज पाण्डेमार्फत प्रधानमन्त्री र स्थानीय तह पुन:संरचना आयोगको ध्यानाकर्षणका लागि ज्ञापनपत्रसमेत बुझाए ।ज्ञापनपत्र बुझ्ने क्रममा प्रमुख जिल्ला अधिकारी कार्कीले यातायात सुचारु गराउन आग्रह गरे पनि आन्दोलनकारीले मानेनन् । स्थानीय तह पुन:संरचना प्राविधिक सहयोग समितिले बुइपा, विजयखर्क, राजापानी, नुनथला, खार्पा र कुभिण्डे गाविस समेटेर नुनथलाको महुरेमा केन्द्र रहने गरी सिफारिस गरेकोमा महुरेगढी गाउँपालिकालाई हटाएर अन्यत्र सारिएकाले आन्दोलन गर्नु परेको संघर्ष समितिका अध्यक्ष उदयबहादुर कार्कीले बताए ।पुन:संरचना आयोगले जिल्लाबाट सिफारिस गरेको विपरीत बुइपा, नुनथला र विजयखर्क गाविसलाई रूपाकोट मझुवागढी नगरपालिकामा राखेको, रूपाकोट मझुवागढी नगरपालिकामा समेटिएको हौचुर गाविसलाई लामीडाँडा केन्द्रमा राखेको छ । एेंसेलुखर्क गाउँपालिकामा समेटिएको दुवेकोल र डुम्रेधारापानीलाई पनि लामीडाँडा केन्द्रमा राखिएकाले आन्दोलनमा उत्रनु परेको हौचुर २ का मोहन गुरुङले बताए । हाम्रो माग अनुसार जिल्लाका राजनीतिक दलका नेताहरूले पुन:संरचना गरेका हुन्, उनले भने । सांसद पाँचकर्ण राईले काठमाडौंमा भएका कर्मचारीको प्रभावमा परेर पुन:संरचना आयोगले मनपरी बनाएको संरचना नसच्चिएसम्म आन्दोलन स्थगित नहुने बताए ।"
सदरमुकाम अब गाउँपालिका,"नगरपालिका घोषणा गर्दा केन्द्र सदरमुकाम तोकिएको थियो, भारतीले भने, जबरजस्ती नगरपालिका भवन बिजुवार सारियो । यसले सदरमुकामवासीको भावनामा चोट पुग्यो । स्थानीय तहको पुन:संरचनाको मौकामा अलग्गिएको उनले बताए । नयाँ जागरणका साथ यस क्षेत्रका स्थानीयले विकासमा योगदान दिने उनको भनाइ छ ।सदरमुकामका भौतिक संरचानको सदुपयोगका लागि गाउँपालिकामा जानुपर्ने बाध्यता भयो, उनले भने, हालको भौतिक संरचनाको सदुपयोग गर्दै मल्लरानी नमुना गाउँपालिका बन्नेछ । उनले प्यूठान नगरपालिकाको केन्द्र झिंमरुक उपत्यकामा हुँदा सदरमुकामका अर्बौं रुपैयाँ लागतमा बनेका भौतिक संरचना भग्नावशेष हुने भएकाले नयाँ गाउँपालिको स्थानीयले माग गरेको बताए ।जिल्लाका अन्य स्थानीय तहहरू भौतिक संरचना निर्माणमा लाग्दा मल्लरानी गाउँपालिका बिजुली सडक, बत्तीलगायत विकासका पूर्वाधार निर्माणमा अगाडि बढ्ने बताए । भूगोल र क्षेत्र नमिलेकाले नगरपालिका निल्नु न ओकल्नु भएको थियो, खलंगा अर्का सामाजिक अगुवा विजयकुमार श्रेष्ठ भन्छन्, नगरपालिकामा रहेरभन्दा अलग्गिएर यस क्षेत्रको विकास गर्न सकिन्छ भन्ने लाग्यो ।समथर भूभाग र पहाडी भूभागमा विकास एउटै तवरले गर्न सकिँदैन, श्रेष्ठले भने, बिजुवार धर्मावती सरह खलंगालाई हेर्न हँुदैन्थ्यो । उनले खलंगा क्षेत्रका स्थानीयको जिल्लामा पहुँच नभएकाले नगरपालिका भवन बिजुवार बनाइएको बताए । झिंमरुक उपत्यकामा पर्ने साविकका खलंगा, बिजुवार, धर्मावती, विजयनगर, दाखाक्वाडी, खैरा र मरन्ठाना प्यूठान नगरपालिकामा थिए । खलंगा अलग्गिएपछि प्यूठान नगरपालिकामा माझकोट र जुम्रीकाँढा थपिएका छन् । स्थानीय तहको पुन:संरचनाअनुसार प्यूठानमा स्वर्गद्वारी र प्यूठान दुई नगरपालिका, गौमुखी, माण्डवी, सरुमारानी, मल्लरानी, नौवहिनी, झिमरुक, ऐरावती पाँच गाउँपालिका गरी सात स्थानीय तह निर्माण भएका छन् ।"
समृद्धिका आधार,"कोनाम्लोबाट व्यवसाय थालेका नारायणगढका व्यवसायी चन्दन अग्रवालले अहिले ठूलै फड्को मारिसके ।बाजेले यहाँ डोकोमा स्याउ, सुन्तला बेच्नुभाथ्यो, उनी भन्छन्, डोको नाम्लोबाट थालिएको व्यवसाय अहिले कम्प्युटर प्रणालीबाट चलिरहेको छ । कपडा, जग्गा हँुदै अहिले खाद्यान्न, सेयर, अस्पताललगायत क्षेत्रमा लगानी गरेका छन् अग्रवालले । अहिले खाद्यान्न उद्योग सञ्चालन गरेका छौं, उनले भने, नौलो इन्भेस्ट प्रालिमार्फत कारोबार सञ्चालन भइरहेको छ । समाजसेवी मैयाँदेवी श्रेष्ठको परिवार १९८५ सालमा तनहुँको बन्दिपुर बजारबाट नारायणगढ झरेको थियो । त्यस बेला नारायणगढमा उनको समेत जम्मा ४ घर थिए । ९० सालको भुइँचालोमा ५ वर्षकी थिएँ, उनले भनिन्, वरिपरि झाडी भएकाले बाघ, भालु, हात्ती र गैंडाको डर हुन्थ्यो । मैयाँदेवीका बुवा घिउ व्यापार गर्थे । त्यसका लागि तत्कालीन चितवनको ठोरी नाका पुग्नुपथ्र्यो । हात्ती र घोडामा जान्थे उनीहरू । नारायणगढमा केही थिएन, जंगल मात्र थियो, मैयाँदेवीले भनिन्, बन्दिपुरबाट आफन्तलाई बोलाएर एक जनाबाट २५ रुपैया लिएर बस्ती बसाल्यौं । नारायणघाट (अहिले गढ) तनहुं, गोरखा, धादिङ, लमजुङलगायत पहाडी जिल्लाबाट पर्साको ठोरीमा नुनसहित उपभोग्य वस्तु खरिद गर्न आउजाउ गर्नेको बिसौनी थियो । यहीँबाट डुंगा तरेर पूर्वपश्चिम ओहोरदोहोर गरिन्थ्यो । नारायणी पुल निर्माण नहुन्जेल यो क्रम जारी थियो । अहिले पनि मुलुकका पूर्वपश्चिम भेग र छिमेकी भारतबाट आयातित सामानको भण्डारण यहाँ गरिन्छ । सुरुमा खाद्यान्न, लत्ताकपडामा व्यापार, यातायात र होटलको केन्द्र पनि नारायणगढ थियो । अहिले यो बजार मात्र होइन, जिल्लाकै मुहार फेरिएको छ । जिल्लाभर दर्जनौं नयाँ बजार बसिसकेका छन् । तीव्र आर्थिक उन्नतिको आधार कृषि, पर्यटन, शिक्षा र स्वास्थ्य क्षेत्र नै हुन्, उद्योग वाणिज्य संघ चितवनका पूर्वअध्यक्ष कल्याण जोशीले भने, यिनमै आधारित भएर जिल्ला उन्नतितर्फ लम्किरहेको छ । यिनै सम्भावनाको प्रवद्र्धनका लागि २०५१ सालदेखि उद्योग वाणिज्य संघले मेलामहोत्सव आयोजना गर्दै आएको उनले जनाए । धेरै पहिचानमुलुकको मध्यक्षेत्रमा रहेको चितवनका पहिचान धेरै छन् । विश्वसम्पदामा सूचीकृत चितवन निकुञ्ज दुर्लभ एकसिंगे गैंडाको वासस्थान हो । भौगोलिक, जातीय, सांस्कृतिक र प्राकृतिक विविधताले भरिपूर्ण जिल्लाको परिचय एउटै विषयमा सीमित छैन । पहाडी काउले गाविसस्थित सिराइचुलीमा लालीगुराँस ढकमक्क हुन्छ । यस्तै विविधता यहाँका जातजातिमा पाइन्छ । पछिल्लो समय बसाइँसराइको केन्द्र बनेको यहाँ सबै जिल्लाका मानिसको बसोबास छ । विदेशी नागरिकसमेत विभिन्न पेसा, व्यवसायमा संलग्न छन् । अनेक व्यक्तिका फरक रहनसहन, खानपान र बोलीचालीको सम्मिश्रणकै कारण यसलाई ७६औं जिल्ला भन्न थालिएको छ ।संघका अनुसार जिल्लाको तीव्र आर्थिक विकासका चार आधार छन् कृषि, पर्यटन, शिक्षा र स्वास्थ्य । विभिन्न राष्ट्रिय र बहुराष्ट्रिय कम्पनी पनि छन् । पहाडी गाविसबाहेकका क्षेत्रमा मानवीय आधारभूत आवश्यकता पूरा भएका छन् । चितवनको विकासका प्रमुख खम्बा भनेका पर्यटन, शिक्षा, स्वास्थ्य र कृषि नै हो, उद्योग वाणिज्य संघ चितवनका अध्यक्ष राजन गौतमले भने । चम्किँदै बजारदशकअघिसम्म जिल्लाको मुख्य बजार नारायणगढ नै थियो । मुलुकमा शान्ति स्थापनासँगै यहाँको परम्परागत बजार अझ चम्केको छ । अहिले भरतपुर उपमहानगरपालिका नै बजार बनेको छ । स्तरीय होटल, डिजिटल सिनेमा हल, मल्टिप्लेक्स, भाटभटेनी सुपर मार्केट सञ्चालनमा छन् । ब्रान्डेड खाना र लुगाका पसल खुलेका छन् । सहरको मध्य भागमा विमानस्थल छ । यो मेट्रो सिटी बन्ने क्रममा छ, संघका वरिष्ठ उपाध्यक्ष राजु श्रेष्ठले भने, राजधानीपछिको व्यवस्थित सहर बन्दै छ । जल, जमिन र जंगलचितवनमा जल, जमिन र जंगलको संयोजन छ । नारायणी र राप्ती नदी छन् । तिनका किनारमा स्तरीय पर्यटक होटल निर्माण भएका छन् । यिनै नदीमा आधारित भएर वर्षौंदेखि गुजारा चलाउँदै आएका माझी, मुसहर र बोटे समुदाय छन् । उनीहरू नदीमा माछा मारेर, डुंगा चलाएर जिविका चलाउँछन् । परम्परागत पेसा संरक्षणका लागि चितवन महोत्सव आयोजकले उनीहरूबीच डुंगा दौड सञ्चालन गर्दै आएका छन् । महोत्सव अवधिभर काठका डुंगामा जल विहार गराइन्छ । राफ्टिङ यात्रासमेत गराइन्छ ।नदीमा विभिन्न क्रियाकलाप सञ्चालन गर्दै आएका छौं, संघका प्रथम उपाध्यक्ष चुननारायण श्रेष्ठले भने, नारायणगढदेखि देवघाटसम्म भए पनि जलयात्राको व्यवस्था गर्दै आएका छौं । जिल्लाको आर्थिक मेरुदण्ड र सम्भावना विभिन्न सफारीमा आधारित पर्यटन हो । चितवन निकुञ्ज स्थापना हुनुअघि टाइगर पूर्वी चितवनका सौराहा, जगतपुर, पटिहानी, मेघौलीमा यसको विकास भइसकेको छ । सौराहामा मात्रै १ सय ३ होटल तथा लज छन् । महोत्सव अवधिभर अवलोकनकर्ताका लागि पश्चिमका ज्ञानेश्वर, सेतीदेवी सामुदायिक वनलगायत महत्त्वपूर्ण गन्तव्यमा सफारी व्यवस्था गरिँदै आएको छ । चितवन, तनहुँ र नवलपरासीमा फैलिएको देवघाट धार्मिक पर्यटकीय गन्तव्य हो । निकुञ्ज घुम्न र गैंडा हेर्न आउने पर्यटकलाई देवघाट ल्याउन सके तिनको बसाइ लम्बिन्छ, ठाउँको प्रचार पनि हुन्छ, संघ अध्यक्ष तथा महोत्सव मूल समारोह समिति संयोजक गौतमले भने ।स्वास्थ्य र शिक्षाविभिन्न कार्यक्रममा जिल्लालाई शिक्षा र स्वास्थ्य पर्यटनको हब बनाउनुपर्नेमा जोड दिइँदै आएको छ । चितवन राजधानीपछिको दोस्रो शैक्षिक गन्तव्य हो । कृषि तथा वन विश्वविद्यालय सञ्चालनमा आइसकेको छ । लामो समयदेखि पब्लिक विश्वविद्यालय स्थापनाका लागि पहल भइरहेको छ । सरकारी र निजी ठूला क्याम्पसको संख्या धेरै छ । पुरानो वीरेन्द्र बहुमुखी क्याम्पसदेखि बालकुमारी कलेजसम्म छन् । मानविकी, व्यवस्थापन, विज्ञान, चिकित्साशास्त्र, होटल म्यानेजम्यान्ट, इन्जिनियरिङलगायत विषयमा वार्षिक २ लाखभन्दा बढी विद्यार्थी अध्ययन गर्छन् । कृषि, स्वास्थ्य, निर्माणलगायत विभिन्न प्राविधिक विधाका कलेजमा अध्ययन गर्न हिमालदेखि तराईसम्मकै विद्यार्थी ओइरिने गरेका छन् । यहाँ सञ्चालित दुई मेडिकल कलेज (शिक्षण अस्पताल) मा विदेशी छात्रछात्रा पनि पढ्न आउँछन् । केन्द्रीयस्तरको बीपी कोइराला मेमोरियल क्यान्सर अस्पताल छ । भरतपुरमा अर्को सुविधासम्पन्न सरकारी अस्पताल छ । निजी लगानीका २ दर्जनभन्दा बढी अस्पताल छन् । कृषिमा चुनौतीएक समय जिल्ला तोरी उत्पादनका लागि प्रख्यात थियो । मकै, धान, गहुँ र दाल बाली निकै फस्टाउँथ्यो । तर, अहिले उर्वर जमिन प्लानिङ गरेर बाँझै राख्ने गरिएको छ । माडी, मेघौली, पार्वतीपुर, शुक्रनगर र पूर्वी चितवनका कुमरोज, कठार, रत्ननगरमा माछापालन छ । त्यसबाहेक अधिकांश क्षेत्रमा केरा खेती गरिएको छ । बाली मासेर प्लटिङ गर्ने क्रम बढ्यो, केरा खेती गर्दै आएका यज्ञप्रसाद सुवेदी (लक्ष्मण)ले भने, कृषिका लागि अव्यवस्थित घरजग्गा कारोबार चुनौती हो । २०६८ को गणनाअनुसार जिल्लामा ८८ हजार २ सय ४२ अर्थात् ६६ दशमलव ६ प्रतिशत किसान छन् । वस्तु र सेवाको प्रवद्र्धनमहोत्सवको प्रमुख उद्देश्य औद्योगिक उत्पादन र व्यापार सेवाको प्रचार हो । यसले उत्पादक र सेवाग्राहीबीच भेटघाट गराउँछ, संघ अध्यक्ष गौतमले भने, वस्तु र सेवाको प्रवद्र्धनमा मद्दत पुर्याउँछ । उनका अनुसार मुुलुकमै वस्तु र सेवाको प्रवद्र्धनका लागि यस प्रकारको मेलामहोत्सव आयोजना गर्ने यो संघ सम्भवत: पहिलो हो । २०५१ सालमा पहिलो पटक औद्योगिक मेला भएको थियो । अर्को वर्ष पोल्ट्री मेला आयोजना गरियो । त्यसपछिका महोत्सवमा क्रमश: गैंडा, बाघ, दूध उत्पादनमा केन्द्रित थियो । महोत्सव अवधिभर जिल्लाका सम्भावना समेटेर जिल्ला र राष्ट्रियस्तरका कार्यशाला आयोजना गरिन्छ । कार्याशालाको निष्कर्षलाई सरकारले आफ्ना योजनामा समेट्ने गरेको संघका पूर्वअध्यक्ष उत्तमलाल चुकेले बताए ।"
पटके पास निषेधित,"महोत्सवले आर्थिक वृद्धिमा टेवा पुर्याएको छ ?यसपटक कृषिका लागि एक गाउँ एक कार्यक्रमअन्तर्गत केरालाई प्रवद्र्धन गरिनेछ । राष्ट्रिय आयमा चितवन अब्बल रहनुमा महोत्सवको अहं भूमिका छ । सामूहिक भावनाले विज्ञको राय लिएर काम गरिहेका छौं । लगानी प्रवद्र्धनका लागि उद्योग वाणिज्य संघ चितवन उत्कृष्ट पुरस्कार पाएर देशभरि चिनिएको छ । चितवन राजधानीपछि दोस्रो गन्तव्य हो । पर्यटक, आर्थिक, जनसंख्याको हिसाबले चितवन अब्बल छ ।"
नाफा सामाजिक कार्यमा,"महोत्सवको उद्देश्य के ?सुरुवातदेखि नै आर्थिक कारोबार नजोडीकन समग्र जिल्लाको आर्थिकसाथै सांस्कृतिक, पर्यटन, स्वास्थ्य सबै क्षेत्रको सम्भावना उजागर गर्ने हिसाबले कार्यक्रम गरिरहेका हुन्छौं । र महोत्सवमा पनि प्रदर्शकहरूको त्यही किसिमको उपस्थिति रहेको हुन्छ । हामीले विभिन्न क्याटेगरीका प्रदर्शकहरूका लागि स्टल संख्या तोकेका हुन्छौं ।"
केराको राजधानी,"अहिले २ हजार ६ सय बिघा क्षेत्रफलमा केराखेती हुन्छ । खेती गर्ने किसानको संख्या ६ सय १० छ । खेती प्रवद्र्धन गर्ने काम भने चितवन उद्योग वाणिज्य संघले गर्दै आएको छ । २ वर्ष अघि संघले आयोजना गरेको महोत्सवमा केरालाई प्रवद्र्धन गरियो । कलाकार शम्भु आर्यले बनाएको माटाको केराको कोसो दर्शकको केन्द्र बन्यो । केराको परिकार चाख्नेको समेत भीड थियो । केराबाट बन्ने म:म, अचार, चिप्स, तरकारी, पकौडा र बुंगाको अचार खाएर स्वाद लिनेको कमी थिएन । आजबाट सुरु ११औं महोत्सवको आकर्षण पनि केरा नै बन्दै छ । नेपाल सरकार कृषि मन्त्रालय र नेपाल उद्योग वाणिज्य महासंघअन्तर्गत आर्थिक वर्ष ०६८०६९ बाट केरा वस्तुलाई प्रवद्र्धन गर्न सकिने सम्भावना अनुसार एक गाउं, एक उत्पादन कार्यक्रम सुरु भयो । जिल्लाका रत्ननगर, पदमपुर, चैनपुर, जुटपानी, जयमंगला, जगतपुर, ठिमुरा लगायत क्षेत्रमा व्यावसायिक रूपमा केरा खेती गरिएको छ । यो उद्योग वाणिज्य संघ, कृषि कार्यालय, जिविस र सहकारी डिभिजन कार्यालयको संयुक्त कार्यक्रम हो । संघ अध्यक्ष एवं कार्यक्रम संयोजक राजन गौतमका अनुसार खेती आधुनिक बनाउन र किसानलाई सहजता प्रदान गर्न रोगनिरोधक बिरुवा (टिसु कल्चर) उत्पादन गर्न चितवन केरा उत्पादक संघलाई ६ लाख सहयोग गरिएको छ । जुन रकमबाट पदमपुरका किसान भुवनराज मिश्रले नर्सरी राखेका छन् । केरा खेतीमा किसानको आकर्षण राम्रो छ, अध्यक्ष गौतम भन्छन्, तर प्लटिङले गर्दा जग्गा नासियो, खेती गर्न जग्गा अभाव भयो । यसलाई नियन्त्रण गर्न नसकिए खेतीको क्षेत्रफल विस्तार गर्न समस्या हुनेछ । केराबाट खाद्य परिकार बन्छ, उनले भने, यसबाट वाइन समेत बन्ने भएकाले यसको सम्भाव्यता अध्ययन गरियो । गौतमले यसका लागि महांसघले ५० प्रतिशतसम्म र बाँकी ५० प्रतिशत किसानले लगानी गर्नुपर्ने बताए । यहाँ मालभोग, विलियम हाइब्रिड, जिनाइन जातको केरा खेती हुन्छ । यसको बजार चितवन, काठमाडौं र पोखरा हो । केरा बिक्रीबाट जिल्लामा बर्सेनि एक अर्ब रुपैयाँभन्दा बढी भित्रिने गरेको छ । यो व्यवसायमा ६ हजार बढीले रोजगारी पाएका छन् ।केराको रेशाबाट उद्योग चलाउन सकिने भएकाले महासंघ लगानी गर्न तयार रहेको गौतमले बताए । यसका लागि किसान तयार हुनुपर्यो, कच्चा पदार्थ बाहिरबाट ल्याउनुपर्यो भने समस्या हुन्छ, उनले भने । हरेक २ वर्षमा आयोजना हुने महोत्सवमा जिल्लामा बलियो सम्भावना भएको क्षेत्रलाई प्रवद्र्धन गर्ने गरिएको छ । ५० को दशकमा पोल्ट्री क्षेत्रको प्रवद्र्धन गरियो । पोल्ट्रीमा जिल्ला आत्मनिर्भर भएको छ, अध्यक्ष गौतमले भने, अब केरामा पनि आत्मनिर्भर बनाउने हाम्रो लक्ष्य हो, यसलाई फेरि टेवा दिनु नपरोस्, यो क्षेत्र सक्षम बनोस् भन्ने हो । केरा कार्बोहाइड मिसाएर केरा पकाउने गरिन्छ । यो स्वास्थ्यका लागि हानिकारक छ । त्यही भएर हामी केरा पकाउने अग्र्यानिक भट्टी तयार पार्ने सोचमा छौं, उनले भने । भन्सार छलेर भित्रिने भारतीय केराले भने किसानलाई मार पर्ने गरेको छ । यसलाई नियन्त्रण गर्न आवश्यक छ । सस्तोमा गुणस्तरहीन केरा क्वारेन्टाइन चेकजाँच नभई भित्रिने गरेको छ । यो महोत्सवको मुख्य आकर्षण नै केरा बन्नेछ, चितवन केरा उत्पादक संघका अध्यक्ष विष्णुहरि पन्तले भने, संघले केराको प्रवद्र्धनमा ठूलो सहयोग गरेको छ । केराको बजारीकरण, विशेषज्ञ ल्याएर तालिमको व्यवस्था, खेती विस्तार गर्न सहयोग मिलेको अध्यक्ष पन्तले बताए । खेती गर्नेको संख्या बढेको छ, उनले भने, तर प्लटिङले गर्दा जग्गा अभाव भएको छ । अब केराका परिकार नराखिएको मेला महोत्सव खल्लो मानिन थालेका छन् । केराका परिकार राख्दा महोत्सवमा आउने दर्शकले यसको उपयोगिता थाहा पाउनेछन्, चितवन केरा उत्पादन संघका पूर्वअध्यक्ष एवं महोत्सवको कृषि समिति सदस्य यज्ञप्रसाद सुवेदी (लक्ष्मण) सुवेदीले भने, त्यति मात्र होइन, केराको बजारीकरण र नेपालको उत्पादन भनेर चिनाउन पाइन्छ । पूर्वअध्यक्ष सुवेदीका अनुसार दुई वर्षयता खेराखेतीको बिमा समेत गर्न थालिएको छ । असार मसान्तसम्म २ सय ६ किसान रहेको तथ्यांक छ । बिमांक करिब १५ करोड छ । पहिले हावाहुरीले केरा ढालेर करोडौं क्षति हुन्थ्यो । किसानमा निराशा छाउँथ्यो । २ वर्षयता त्यो समस्या छैन । बिमा गरेका किसानले क्षतिपूर्ति पाउँछन् । कृषि कार्यालय, बिमा कम्पनी सहितको टोलीले क्षतिबारे अनुगमन गर्छ । त्यसपछि मात्र बिमा रकम उपलब्ध गराउँछ । प्रिमियम रकमको ७५ प्रतिशत सरकारले र २५ प्रतिशत किसानले व्यहोरेर बिमा गरिन्छ ।"
पर्यटक डाक्ने सम्पदा,"नारायणीमा जलयात्रानारायणी किनारमा हुने महोत्सवमा यसपटक पनि जलयात्राले सार्थकता पाउने देखिएको छ । यहाँ राप्ती, नारायणी, त्रिशूली जस्ता ठूला नदी छन् । तिनमा विदेशी र स्वदेशीले पनि र्याफ्टिङ गर्छन् । र्याफ्टिङमार्फत पर्यटकलाई शिवघाटसम्म पुर्याइनेछ । त्यस्तै ज्ञानेश्वर वनमा मृग, गैंडा, विभिन्न प्रजातिका चरालगायत दुर्लभ वन्यजन्तु देखाइनेछ । निकुञ्ज घुम्न आउने पर्यटकलाई जलयात्रासहित धार्मिक पर्यटनको नयाँ गन्तव्य देखाउनुपर्ने महोत्सव परिसर निर्माण समितिका संयोजक राजु श्रेष्ठले बताए सौराहाचितवन राष्ट्रिय निकुञ्ज राप्ती नदी र वन सम्पदाले भरिपूर्ण छ । वन्यजन्तुको आरक्षण बनेको सौराहा पर्यटन विकासमा सबैभन्दा बढी योगदान गर्ने थलो हो । सौराहा घुम्न आउने बाह्य तथा आन्तरिक पर्यटकले जंगल सफारी, हात्ती सयर, डुंगा सयर, तालतलैया, चराचुरुंगी, जीवजन्तुको अवलोकन, सामुदायिक वनमा पैदल यात्रा, जैविक सूचना केन्द्र, संग्रहालय, थारू नृत्य र हात्ती प्रजनन केन्द्रको रोमाञ्चक अवलोकन गर्छन् ।सीतामाईपटिहानी पैदल यात्रायहाँ पनि पर्यटकीय मैत्री होटल, लज, रेस्टुरेन्ट खुलिसकेका छन् । बाटुली पोखरी सिमसार क्षेत्र तथा आगन्तुक चरा अवलोकनका लागि प्रसिद्ध छ । यहाँ हात्तीबाट जंगल यात्रा, वन्यजन्तु अवलोकन, जलक्रिडाको आनन्द लिन सकिन्छ । गोही प्रजनन केन्द्र, थारू संस्कृति संग्रहालय हेर्दै हाँसको मासु, राप्तीको माछा र स्थानीय परिकारको स्वाद लिन सकिन्छ ।"
महोत्सव उपलब्धि हो,"चितवन महोत्सवमा हामीले सधैं हातेमालो गर्दै आएका छौं । पछिल्लो समयमा आर्थिक गतिविधि विस्तार हुँदै जाँदा महोत्सवमा सरकारी तवरबाट लगानी गर्नुपर्ने देखिएको छैन । तर, महोत्सव स्थलसम्म पुग्ने बाटोघाटो, सहर सजावट लगायत समान्य पूर्वाधारमा लगानी गरेका छौं । प्रस्तुति : शिव पुरीलत ज्भचभ"
शैक्षिक गन्तव्य,"पहिला उच्च शिक्षा अध्ययनका लागि काठमाडौं जानुको विकल्प थिएन । आफ्नै जिल्लामा राम्रो कलेज नहुनु र आफूले चाहेको विषय पढ्न नपाउनु मुख्य समस्या थियो । एसएलसीको रिजल्ट आउनासाथ काठमाडौंका निजी कलेज विद्यार्थी खोज्दै चितवन धाउँथे । अहिले यो समस्या छैन । राम्रा कलेज र गुणस्तरीय शिक्षा आफ्नै जिल्लामा पाइन थालेपछि विद्यार्थी अन्यत्र जान छाडेका छन् । चितवनबाट उच्चमावि तहको परीक्षामा मुलुकमै उत्कृष्ट नम्बर ल्याएर उत्तीर्ण हुने विद्यार्थीको संख्या बढ्दो छ । सबै संकायको पढाइ चितवनमै हुन्छ । नवलपरासी, गोरखा, धादिङ, तनहुँ, लमजुङ र मकवानपुरदेखि विद्यार्थी उच्च शिक्षा अध्ययनका लागि आउने गरेका छन् । नर्सिङको बीएस्सी, बीएन, एमएन सम्मको अध्ययन यहीँ हुन्छ । कृषि, भेटरिनरी, वन विज्ञानमा डिग्रीदेखि पीएचडी गर्न मिल्ने कलेज छन् । मेडिकलको क्षेत्रमा पीएचडी गर्न मिल्ने कलेज समेत चितवनमै भएकाले बाहिर जानुपर्ने बाध्यता नभएको शिक्षाविद् रामाकान्त सापकोटा बताउँछन् । चितवन शैक्षिक गन्तव्यको रूपमा विकास हुँदै गएको छ, उनले भने, सस्तोमा आफूले चाहेको विषय पढ्न सकिन्छ । गाउँगाउँमा कलेज बस पुग्ने भएकाले सदरमुकाममा कोठा भाडामा लिएर बस्नुपर्ने बाध्यता छैन । बसले सहर र गाउँको दूरी नजिक बनाएको छ । जिल्लामा १९ वटा उच्चमावि छन् । त्यस्तै सरकारी क्याम्पसमा समेत विद्यार्थीको भीड लाग्ने गर्छ । पत्रकारिता विषय र ए लेभल पनि यहींका कलेजमा पढाइ हुन्छ ।"
बेइजिङको वायु प्रदूषण नियन्त्रण गर्न वातावरणीय प्रहरी,"शनिबार आयोजित बैठकमा बेइजिङका मेयर काई कीले सन् २०१७ मा सहरका १६ जिल्लाको वायु गुणस्तर सुधार गर्न कडा प्रावधान अपनाउने प्रतिबद्धता जनाएका थिए । वातावरणीय प्रहरी बलले खुला स्थानमा सञ्चालित बार्बिक्यु, फोहोर जलाउने तथा जैविक इन्धन बाल्ने स्थानलगायत हटाउनेछ । यसका साथै कोइलामा आधारित सहरको एकमात्र पावर प्लान्ट बन्द गरिनेछ । कोइलाको प्रयोगलाई ३० प्रतिशतले कटौती गर्ने लक्ष्य पनि राखिएको छ । यस वर्षभित्र उच्च प्रदूषण गराउने ३ लाखभन्दा बढी पुराना सवारीसाधनलाई पनि विस्थापित गरिनेछ । आगामी महिनादेखि नै ती सवारीसाधनलाई बेइजिङ प्रवेशमा निषेध गरिनेछ ।शनिबार पत्रकारहरूसँग कुरा गर्दै मेयर काईले भने, प्रदूषण नियन्त्रणमा हामीले केही प्रगति गरे पनि जाडोयाममा अझै पनि प्रदूषणको अवस्था गम्भीर छ, त्यसैले सरकारले २०१७ मा वातावरणीय संरक्षणलाई सबल गराउँदै अनुगमनलाई अझ बढी उत्तरदायी बनाउनेछ ।शुक्रबार मात्र बेइजिङ महानगरले सहरका विद्यालयहरूमा वायु निर्मलीकरण उपकरणको स्थापना गरिने घोषणा गरेको थियो । सिन्ह्वाका अनुसार वातावरणीय प्रदूषणका दृष्टिले करिब २४ सहरले रेड अलर्ट जारी गरेका छन् । रेड अलर्ट प्रभावकारी भएको अवस्थामा अधिकारीहरूले वायु प्रदूषण नियन्त्रण गर्न व्यापार व्यवसाय, उद्योग तथा प्रदूषण निम्त्याउने यातायातका साधन बन्द गराउन सक्नेछन् । वातावरण संरक्षण मन्त्रालयले पनि वातावरणीय मापदण्ड उल्लंघन गरेको आरोपमा ५ सयभन्दा बढी कम्पनी र १० हजार कार मालिकहरूलाई कारबाही गरिसकेको छ ।"
क्षमादान माग्दै ओबामासमक्ष निवेदन,"वासिङ्टन अमेरिकी राष्ट्रपति बराक ओबामाको कार्यकाल सकिन दुई साता बाँकी रहँदा क्षमादानका लागि याचना गर्दै थुप्रै निवेदन परेका छन् । कार्यकालको अन्तिम समयमा अमेरिकी राष्ट्रपतिले राजकीय शक्तिको प्रयोग गरी क्षमादान वा सजाय कम गरिदिने प्रचलन छ । जमैकाका इस्लाम धर्मगुरु, तालिवान समूहका पूर्वबन्दी र साना लागूऔषध कारोबारका मुद्दामा संलग्न हजारौं व्यक्तिले क्षमादानका लागि याचना गरेका छन् । निवेदकहरूले आफूहरूमाथि अन्यायपूर्वक जेल सजाय वा अन्य कानुनी बन्धन तोकिएको भन्दै माफी पाउन आग्रह गरेका छन् । बोवी वर्गड्याल, लिओनार्द पोल्टियर, एडवार्ड स्नोडेनलगायतमाथि क्षमादानका लागि ओबामालाई दबाब परेको बताइएको छ । तर, निर्णय लिन भने चुनौतीपूर्ण देखिएको छ । अमेरिकी सैनिक सर्जन्ट बर्गड्याललाई तालिवानले ५ वर्षसम्म नियन्त्रणमा राखी कैदीबन्दी साट्ने क्रममा रिहा गरिएको थियो । उनले राष्ट्रपतिबाट माफी पाउने आशा लिएका छन् । अमेरिकी सेनाले उनलाई कर्तव्यविमुख भएको भनी कोर्ट मार्शल गर्दै जेल पठाएको थियो । त्यसैगरी अधिकारकर्मी पेल्टियरले गुप्तचर संस्था एफबीआईमा कार्यरत दुई अधिकारीको सन् १९७५ मा भएको मृत्यु प्रकरणमा जेल जीवन बिताइरहेका छन् । स्नोडेनमाथि वर्तमान अमेरिकी प्रशासनले माफी नदिएमा उनलाई नयाँ प्रशासनले मृत्युदण्ड दिन सक्छ भन्दै क्षमादान दिन डेमोक्रेट समर्थकले आवाज उठाएका छन् । स्नोडेन हाल रुसमा शरणार्थी जीवन बिताइरहेका छन् । उनलाई अमेरिकी राष्ट्रपतिका रूपमा दुई हप्तापछि सत्ता सम्हाल्न लागेका डोनाल्ड ट्रम्पले धोखेबाज को संज्ञा दिएका छन् । ओबामाले सन् २००९ मा कार्यभार सम्हालेपछि १४८ मुद्दामा क्षमादान दिएका छन् । दुई कार्यकाल सत्तामा रहेका जर्ज डब्लू बुसले १८९ र बिल क्लिन्टनले ३९६ मुद्दामा क्षमादान दिएका थिए । तत्कालीन राष्ट्रपति बिल क्लिन्टनले २००१ मा एक शरणार्थी व्यवसायी मार्क रिचलाई क्षमादान दिने निर्णय गरेपछि निकै विवादमा तानिएका थिए ।"
ट्रक आक्रमणमा ४ को मृत्यु,जेरुसलेम इजरायलको जेरुसेलममा एक व्यक्तिले सैनिक समूहलाई लक्षित गर्दै ट्रक आक्रमण गर्दा ४ जनाको मृत्यु भएको छ । घटनामा १५ जना घाइते भएका छन् । प्रहरी प्रवक्ताले यो घटना आतंकवादी आक्रमण भएको बताएका छन् । ट्रक चालकलाई सैनिकहरूले गोली हानेपनि उनी मारिएको बारे स्पष्ट भएको छैन । प्यालेस्टिनी लडाकू समूह हमासका प्रवक्ता अब्दुल लतिफ कानुले आक्रमण बहादुरीपूर्ण भन्दै प्रतिरोधलाई अझ तीव्र पार्न प्यालेस्टिनीलाई आह्वान गरेका छन् ।
विमानस्थलमा गोली चलाउनेविरुद्ध मुद्दा दायर,फ्लोरिडा अमेरिकाको फ्लोरिडास्थित फोर्टडेल लाउडरडेल विमानस्थलमा गोली प्रहार गरी ५ जनाको हत्या गर्ने युवक एस्टेववान सान्टियागोविरुद्ध अदालतमा मुद्दा दायर गरिएको छ । उक्त घटनामा सान्टियागो दोषी ठहरिए उनीमाथि मृत्युदण्डको सजायसम्म हुन सक्ने बताइएको छ ।
बालबालिकामा बढ्दै ब्लड क्यान्सर,"भरतपुर कपिलवस्तु शिवराज ३ का चार वर्षे केशर घर्तीमगर ब्लड (रक्त) क्यान्सरका बिरामी हुन् । घाँटीमा डल्लो देखिएपछि उनको रोग पत्ता लगाउन निकै खर्च भयो । बीपी कोइराला मेमोरियल क्यान्सर अस्पतालमा छोराको उपचारका लागि आएकी आमा कल्पना निकै निराश थिइन् ।एक्लो छोरा बचाउन मुस्किल भो, आँखाभरि आँसु पार्दै उनले भनिन्, क्यान्सरजस्तो रोग कसैलाई पनि नलागोस् । कल्पनाका श्रीमान् टेकबहादुर वैदेशिक रोजगारीमा एक वर्षदेखि साउदी अरबमा छन् । उनले कमाएको पैसा छोराको उपचारमै सकिन्छ । सातामा एकपटक रगत जाँच गर्नुपर्छ । बालविशेषज्ञ डा निभा तिवारीले उनको निरन्तर जाँच गरिरहेकी छन् । गत वैशाखमा उनको घाँटीमा सानो डल्लो देखापरेको थियो । धेरैथरीको परीक्षण गराउँदा पनि रोग पत्ता लागेन, कल्पनाले भनिन्, अन्तमा यहाँ ल्याएर थप जाँच गराउँदा रोग पत्ता लाग्यो । अस्पतालमा पछिल्लो समय बालबालिकामा रक्त क्यान्सर बढेको पाइएको छ । दिनहुँ २०२५ जना बालबालिका क्यान्सर लागेनलागेको जाँच गराउन अस्पताल आउँछन् । तीमध्ये ४५ जना क्यान्सरका रोगी भेटिन्छन् । ब्लड क्यान्सर जन्मजात हुने रोग हो, डा तिवारीले भनिन्, केही वर्षयता बालबालिकामा ब्लड क्यान्सर धेरै देखिएको छ । खानपिनमा ध्यान नदिँदा पनि समस्या बढ्ने गरेको उनले बताइन् । काखी र अन्य भागमा गिर्खा देखियो भने ढुक्कले बस्नु हँुदैन, उनले भनिन् । अस्पतालमा आएका बिरामीमध्ये केही बालबालिकामा ग्रन्थीको क्यान्सर पनि देखिएको छ । चिकित्सक तिवारीका अनुसार सन् २०१४ मा ७७ बालबालिकामा ब्लड क्यान्सर पाइएको थियो । ३५ जना ग्रन्थी क्यान्सरका बिरामी देखापरेका थिए । त्यस्तै २०१५ मा ८० ब्लड क्यान्सर र ५४ जना बालबालिकामा ग्रन्थी क्यान्सर देखियो । तथ्यांक हेर्दा बर्सेनि क्यान्सरका रोगी बढेको पाइएको चिकित्सक निभाले बताइन् । अस्पतालमा बालबालिकाको ब्लड क्यान्सर पत्ता लगाउने फ्लोसाइटोमेट्रो र इमोनोहिस्ट्रिकेमोस्ट्रो जाँच नहुँदा बिरामी मर्कामा परेका छन् । जाँच गर्न रिएजेन्ट नभएकाले अस्पतालको सेवा २ महिनादेखि बन्द छ । अस्पतालका निर्देशक डा चिनबहादुर पुनले रिएजेन्टका कारण केही सेवा बन्द भएको बताए । हामीले रिएजेन्ट खरिद प्रक्रिया अघि बढाइसकेका छौं, उनले भने । क्यान्सर छछैन र त्यसको सुरुवाती अवस्था पत्ता लगाउन गामाक्यामेरा हटलाइन मेसिनले जाँच गर्नुपर्छ । मेसिनमा प्रयोग हुने रेडियो आइसोटोप्स नभएकाले यो सेवा बन्द छ ।"
निकालियो हावाबाट बिजुली,"अछाम अछामको कमलबजारमा पहिलोपटक हावाबाट बिजुली निकाल्ने काम सफल भएको छ । निर्माणको जिम्मा लिएको कृष्ण ग्रिल विराटनगर र टेब्सुन जेबी कम्पनीले शनिबार परीक्षण गरेका हुन् ।अछामको कमलबजारमा हावाबाट बिजुली बाल्ने योजनासहित मंसिरको तेस्रो साताबाट काम सुरु भएको हो । वैकल्पिक ऊर्जा प्रवद्र्धन केन्द्रको सहयोग र स्थानीयको श्रम तथा अनुदानमा सुरु गरिएको उक्त आयोजनामा बिजुली बाल्नका लागि विद्युत् भवन निर्माण र पंखा जडान भइसकेको छ । खम्बा गाड्ने काम भइरहेको छ । उक्त आयोजनाबाट २० किलोवाट हावाबाट र ११ किलोवाट विद्युत् सोलारबाट उत्पादन गरिनेछ । सोलार जडान, तार जोड्ने तथा केही विद्युतीय खम्बा गाड्ने काम बाँकी रहेको आयोजनाका उपभोक्ता समिति अध्यक्ष नृप बोहराले बताए । उनका अनुसार पुसभित्र काम सक्ने र माघबाट कमलबजार क्षेत्रका १ सय ४७ घरमा बिजुली बाल्ने योजना छ । आयोजनाबाट करिब ४ हजार जनसंख्या लाभान्वित हुने भएका छन् ।वैल्पिक ऊर्जा प्रवद्र्धन केन्द्रको र स्थानीयको श्रमदान गरी करिब २ करोडको लागतको आयोजना सुरु गरिएको नगरपालिकाका इन्जिनियर लेखनाथ उपाध्यायले बताए ।"
हिमपातले किसान खुसी,"जुम्ला जिल्लामा आइतबार हिमपात भएको छ । यो वर्ष ढिलो गरेर पुस अन्तिम साता हिउँ परेको हो । गत वर्षसम्म मंसिर दोस्रो सातामै हिउँ परिसक्थ्यो । ढिलो हिउँ परे पनि किसान खुसी छन् । भदौदेखि पानी र हिउँ नपर्दा हिउँदे र लेकाली बाली सुक्ने अवस्थामा पुगेका थिए । जौ, गहँु, मकै आलु र स्याउलगायतमा हिमपातले फाइदा पुगेको वरिष्ठ कृषि विकास अधिकृत भरतप्रसाद कँडेलले बताए । हिमपात र चिसोले कामकाज तथा हिँडडुल गर्न अप्ठ्यारो परे पनि हिउँले किसानलाई भने ठूलो फाइदा पुगेको छ, उनले भने, हिमाली जिल्लामा हिउँले सिँचाइको काम गर्छ । सदरमुकाम खलंगामा करिब तीन इन्चसम्म हिउँ परे पनि लेकाली बस्तीमा एक फिटभन्दा बढी हिमपात भएको छ । तापक्रम शून्यमा झरेको छ । हिउँ परेकाले आफ्नो स्याउ बगैंचाको उत्पादन बढ्ने र हिउँदे बाली पनि सप्रिने गज्याङकोट ४ का किसान गौरी अधिकारीले बताए ।"
हुम्लीलाई चामल ओसार्ने चटारो,"कवाडीदेखि बाजुराको कोल्टीसम्म यस्ता दृश्य सामान्य छन् अचेल । हिउँद लागेसँगै हुम्लाका विभिन्न गाविसका बासिन्दालाई नुनचामल ओसार्ने चटारो छ ।कालिका २ काँखेका पदमबहादुर शाहीको आठ जनाको परिवार त्यही मेसोमा कोल्टीतिर लाग्दै थियो । घरबाट हिँडेको तेस्रो दिन सयभन्दा बढी भेडाच्यांग्रासहित रुगिनको लेब्रीमा बास बसे उनीहरू । कोल्टी पुग्न अझै कम्तीमा दुई दिन हिँड्नुपर्छ , शाहीले भने, खाद्यान्न ओसार्न नसके परिवार भोकै पर्छ, हाम्रै बाटो कुर्दै बसेका होलान् । कोल्टीबाट नुनचामल लिएर घर पुग्न उनीहरूलाई कम्तीमा १२ दिन लाग्छ । दिउँसो भेडाको बथान चरनतिर अल्मलिने भएकाले उनीहरू भारी बोकाएर फर्कंदा सकेसम्म राति यात्रा गर्छन् । दिनभरि चराउँछन् । हुम्लाका गाउँमा यसपालि पनि खडेरी पर्यो । अन्न तथा दालबाली उत्पादन लगभग शून्य रहेकाले भोकमरीको अवस्था आएको उनीहरूले बताए । बाजुराबाट चामल नल्याए छाक टार्ने अवस्थै छैन, कालिकाका अजवीर नेपालीले भने । गाउँघरमा पसलेले चामल बिक्री गरे पनि महँगो भएकाले किनिनसक्नु छ । कोल्टीमा प्रतिक्विन्टल ३ हजार ६ सय पर्ने चामलको मूल्य गाउँघरमा १० हजार रुपैयाँ पर्छ, स्थानीय भयदल पुनले भने, नुनको भाउसमेत अचाक्ली छ । कोल्टीमा ९ रुपैयाँमा पाइने नुन गाउँघरमा ६० रुपैयाँ पर्छ । उनी २१ भेडालाई अढाई क्विन्टल चामल बोकाएर घर फर्कंदै थिए । यही खाद्यान्न फारो गरेर धेरै दिन टिकाउनुपर्छ, कालिका ९ पाम्सका भयदलले भने । हुम्लाका मैला, मदना, श्रीनगर, कालिका र जैर गरी पाँच गाविसका बासिन्दा कोल्टीको दानसाँघु बजारमै निर्भर छन् । दानसाँघुसम्म कच्ची सडक खुलेकाले ट्रयाक्टर पुग्छ । गत वर्षदेखि त्यहाँ अस्थायी बजार लाग्न थालेपछि हुम्लीलाई केही राहत मिलेको छ । अघिल्ला वर्षजस्तो सदरमुकाम मार्तडी नै पुग्नुपर्ने बाध्यता अब छैन । ३ दिनको बाटो छोट्टिएको छ, पदमबहादुरले भने । बाजुरा सदरमुकामसम्म सडक नपुगेका बेला उनीहरू महिना दिन हिँडेर अछामको साँफेबगर पुग्थे । धेरैजसो परिवारको पेसा भेडाच्यांग्रा पालन हो । यिनैलाई भारी बोकाएर उनीहरू हिउँदमा खाद्यान्न ओसार्छन् । एउटा भेडाले १२ देखि २० किलोसम्म सामान ढुवानी गर्न सक्ने सुरेश सुनारले बताए । खाद्यान्नका लागि बाजुरासम्म पुग्दा बाटोमा उनीहरूले अनेकौं सास्ती खेप्नुपर्छ । भेडा चोरी हुने र स्थानीय युवाले दु:ख दिने गरेको उनीहरू बताउँछन् । भेडालाई चरिचरनको समेत समस्या हुने गरेको सुरेशले बताए । पहिलेजस्तो वनजंगल नभएकाले भेडा चराउन समस्या हुन्छ, कालिकाकै दधि नेपालीले भने, कतिपय ठाउँमा वनजंगल मासेको भन्दै स्थानीयले जरिवानासमेत तिराउँछन् ।"
ट्रयाक खुलेको २४ वर्षपछि ग्राभेल,"स्याङ्जा यहाँको गल्याङचापाकोटदामाचौर ग्रामीण सडक खण्ड ट्रयाक खुलेर आवागमन सुरु भएको २४ वर्षपछि बल्ल ग्राभेल हुने भएको छ । २६ मध्ये २३ किमि सडक ग्राभेल गर्न बजेट विनियोजन भएको उपभोक्ता समिति अध्यक्ष बुद्धिमान श्रेष्ठले बताए । व्यापारिक र ग्रामीण क्षेत्रलाई बजारसँग जोड्ने महत्त्वपूर्ण यो सडक बजेट अभावमा बेवारिसेजस्तै थियो । २०७२७३ को योजनामा यो सडकका लागि २३ करोड विनियोजन भएको छ, उनले भने, ग्राभेल सकिएलगत्तै हामी कालोपत्रेका लागि पहल गर्ने छौं । जिल्लाको क्षेत्र नम्बर ३ अन्तर्गत अधिकांश गाविससँगै चापाकोट नगरपालिकालाई सिद्धार्थ राजमार्गसँग जोड्ने यो सडक ग्राभेल हुने भएपछि स्थानीय हर्षित छन् । गल्याङबाट चापाकोटको उक्त सडकमा धेरै खाल्डाखुल्डी भए पनि जोखिम मोलेर सवारी चल्दै आएका छन् । हाल करिब तीन घण्टा लाग्ने यात्रा सडक मर्मतपछि ४५ मिनेटमै पूरा गर्न सकिने उपभोक्ता समितिको ठहर छ । सडक खण्ड बहुवर्षीय ठेक्काका लागि २३ करोड रुपैयाँ विनियोजन भएपछि सम्झौता पनि सम्पन्न भएको छ । साँघुरो भएकाले सडकलाई ग्राभेलसँगै फराकिलो पनि पारिनेछ । गल्याङस्थित बुटवल पावर कम्पनीदेखि पूर्व दामाचौरसम्म ग्राभेलको काम अघि बढेको छ । जिविसको सीमित बजेटले स्तरोन्नति गरिने भनिए पनि त्यो खाल्डाखुल्डी पुर्नमै ठिक्क हुने गरेको थियो । २३ किलोमिटर सडक ग्राभेलका साथै कालोपत्रे पनि गर्ने योजना रहेको इन्जिनियर विष्णु पाण्डेले बताए । दुई वर्षका लागि सम्झौता भएको छ ।"
खैरो हेरोइनसहित पक्राउ,टीकापुर इलाका प्रहरी कार्यालय टीकापुरले ७ ग्राम खैरो हेरोइनसहित एक भारतीय नागरिकलाई पक्राउ गरेको छ । भारतको लखिमपुर खिरी जिल्लाका ३२ वर्षीय जसवीर सिंहलाई शनिबार नारायणपुर गाविसको सुनाहाफाँटाबाट पक्राउ गरेको हो । सिंहलाई लागूऔषध कारोबारअन्तर्गत मुद्दा चलाएको प्रहरीले जनाएको छ । इलाका प्रहरी कार्यालयका डीएसपी सुदीपराज पाठकले एक महिनाको अवधिमा टीकापुर प्रहरीले लागूऔषधका ८ वटा मुद्दा चलाएको बताए ।
चार घण्टा घिस्रेर विद्यालय,"धनमायालाई घरबाट तर्लिङस्थित स्कुल पुग्न २ घण्टा लाग्छ । दैनिक चार घण्टा घिस्रेर हिँड्न विवश उनी चार कक्षामा अध्ययनरत छिन् । १० वर्षको उमेरमा उनी विद्यालय आउन थालेकी हुन्, शिक्षक दलबहादुर स्याङतानले भने, घस्रेर भए पनि उनी नियमित स्कुल आउँछिन् । उनी स्कुलमा भुइँमा बोरा ओछ््याएर लेखपढ गर्छिन् । उनलाई भुइँमा बसेर पढ्न खासै समस्या छैन तर चर्पी जान भने कठिनाइ हुने गरेको छ । स्कुलको चर्पी अपांगमैत्री नभएकाले धनमायालाई समस्या भएको हो, स्थानीय मंगलबहादुर चेपाङले भने । जन्मँदै अपांगता भएकी धनमाया कक्षाकी जेहेन्दार छात्रा हुन् । उनी पढाइमा पनि अब्बल छिन् । उनले पढ्ने अवसर पाइन् भने राम्रो गर्न सक्छिन्, शिक्षक स्याङतानले भने, ५ कक्षासम्म त घिस्रेर भए पनि यहीं पढ्लिन्, ६ कक्षा पढ्न नजिक स्कुल छैन ।दिलबहादुर चेपाङको उनी चौथो सन्तान हुन् । खैराङ गाविस कार्यालयमा पुस १४ गते जिल्ला प्रशासन कार्यालयले एकीकृत घुम्ती शिविर सञ्चालन गरेको थियो ।उक्त शिविरमा नागरिकता बनाउन र अपांगता परिचयपत्र लिन उनी ५ घण्टा घिस्रेर आएकी थिइन् । उनको अवस्था देखेर प्रजिअ नारायणप्रसाद दुवाडीले नागरिकताको प्रमाणपत्र तत्कालै बनाइदिएका थिए भने महिला तथा बालबालिका कार्यालयकी प्रमुख शोभा शाहले अपांगताको परिचयपत्र उपलब्ध गराएकी थिइन् । धनमायाले दुवै परिचयपत्र पाएपछि खुसी हुँदै सदरमुकामबाट गाउँमा आएका अतिथिलाई भनिन्, पढ्न मन छ, वातावरण मिलाइदिन अनुरोध गरिन् । ६ कक्षादेखि पढ्ने वातावरण मिलाइदिन उनले अनुरोध गरिन् । अभिभावकको उनलाई अन्यत्र राखेर पढाउन सक्ने हैसियत नै छैन ।"
भूकम्पपछिको पुनर्निर्माण सुस्त,"काभ्रे २०७२ वैशाख १२ को भूकम्पले कोसीदेखाको कालिञ्जोरका एउटै बस्तीका ५ जनाको ज्यान गयो । ६० वर्षीया साँहिली तामाङ, १० वर्षीय विक्रम लामा, ४० वर्षीया कामिस्या तामाङ, २२ वर्षीया लमिन तामाङ र ६ महिने नाबालकको एउटै चिहान भयो । भूकम्प गएको २० महिना भइसक्दा पनि कालिञ्जोर भग्नावशेषकै रूपमा छ । केहीले घर बनाउनका लागि भग्नावशेष पन्छाएका छन् भने कतिपय त उस्तै अवस्थामा बसिरहेका छन् ।घडेरी खारेर मात्रै राखेको छु, सरकारले दिएको ५० हजारले के पुग्नु, ६३ वर्षीय धनवीर तामाङले भने, घर बनाउन न पैसा छ, न त सम्पत्ति नै । टहरामा बसिररहेका उनले निर्माण साम्रग्रीको अभावले घर बनाउन नसकेको गुनासो गरे । गाउँका ९० घरधुरी नै ध्वस्त भएका छन्, चाहिने काठपात पनि छैन, उनले भने, सबैलाई काठपात चाहिएको छ, हुनेले पनि महँगो भन्छन्, किनिनसक्नु छ । भएको घर भत्किएको उनलाई कम्ती पीडा छैन । भूकम्पमा परेर उनको झन्डै ज्यान गएको थियो । १२ गते खाना खाएर आराम गर्न भनेर माथिल्लो कोठमा उक्लिएका उनलाई घरले पुर्यो । हारगुहार गर्दा स्थानीयले पुरिएको स्थानबाट निकालेपछि उनले नयाँ जुनी पाएको महसुुस गरेका छन् । ८ नं वडाका रहरबहादुर तामाङले पानीको अभावका कारण घर निर्माण थालेका छैनन् । खानेपानी नै छैन, दिनमा २ देखि ३ गाग्री भाग आउँछ, उनले भने, मान्छे र बस्तुभाउलाई नै पानी पुग्दैन, अनि कसरी घर बनाउन सुरु गर्नु । खानेपानीको चरम अभाव खेपिरहेका उनी वर्षामा पोखरीमा जम्मा भएको पानीले घर बनाउन सुरु गर्ने सोचमा छन् । वर्षा लागेपछि पोखरीमा पानी जम्मा हुन्छ अनि बनाउन सुरु गर्नुपर्छ, उनले भने, पानी पनि छैन, गर्ने मान्छे पनि छैनन्, यो ५० हजार त खाजा खर्चमा नै सकिन्छ । दक्ष कामदार, निर्माण सामग्री र पैसा अभावका कारण भूकम्पपीडितले घर निर्माण सुरु गरेका छैनन् । उमेर पनि छैन, बल पनि छैन, अनि कसरी घर निर्माण गर्नु, ५ नं वडाका कृष्णबहादुर थापामगरले भने, काम गर्ने मान्छे पाइँदैन, भूकम्पअघि ६ सयमा काम गर्नेले १ हजार भन्न थाले । ढुवानी गर्ने बाटो नहुँदा आफूलाई थप समस्या भएको उनले बताए । अन्योलमै पीडितकोसीदेखा ७ का मनोज खरेलले ब्लक प्रयोग गरेर बनाउने घरले भूकम्पप्रतिरोधी मान्यता पाउने कि नपाउने अन्योलका कारण निर्माण सुरु गरेका छैनन् । मनोजजस्तै गाउँका सबै घरधुरीको साझा चिन्ता एउटै हो । नवज्योति नामक एक संस्थाले भूकम्पपीडित घरधुरीलाई ५ सयवटा ब्लक वितरण गरेपछि त्यसैले बनाउने सोच बनाएका छौं, उनले भने, त्यसले स्वीकृति पाउने कि नपाउनेबारे इन्जिनियरले ठोस निर्णय नदिएका कारण अन्योल बढ्यो । गाविस सचिव केशवकुमार दाहाल राष्ट्रिय पुनर्निर्माण प्राधिकरणले स्वीकृति दिए पनि जिल्लाबाट ठोस निर्णय नआएकाले समस्या भएको बताउँछन् । प्राधिकरणले ब्लकबाट बनेका संरचनालाई मान्यता दिएको छ, उनले भने, भवन डिभिजनले सोहीअनुसार ठोस निर्णय नदिँदा गुनासो लिएर आउने सेवाग्राहीलाई कुनै निर्णय दिन सकिएको छैन ।"
पक्राउ विरोधमा बन्द,नेपालगन्ज नगर सभापति दिग्विजय राणालाई पक्राउ गरेको विरोधमा तरुण दलले अनिश्चितकालीन बाँके बन्द गरेको छ । युवा संघ केन्द्रीय सदस्य सन्तोष बुढाथोकीलाई खुकुरी प्रहारको घटनामा प्रहरीले शनिबार राणालाई पक्राउ गरेको थियो । तरुण दलले आइतबारदेखि बन्द आह्वान गरेको हो । मुख्य अभियुक्त बाजुराका २५ वर्षीय लक्ष्मण मल्ललाई काठमाडौंबाट पक्राउ गरिएपछि राणाको पनि संलग्नता भएको भन्दै उनलाई पनि शनिबार साँझ पक्राउ गरेको डीएसपी सुरेश काफ्लेले बताए ।
करेन्ट लागेर मृत्यु,स्याङ्जा यहाँको पौवैगौडे ३ चिहानडाँडाका ६० वर्षीय धनबहादुर कार्कीको करेन्ट लागेर मृत्यु भएको छ । पौवैगौडे ७ को गौडेमा हावाहुरीले ढालेका रूख काट्ने क्रममा भुइँमा लत्रिएको तार टेक्दा उनको घटनास्थलमै मृत्यु भएको जिल्ला प्रहरी कार्यालयले जनाएको छ ।
छिट्टै आफ्नै भूउपग्रह,पोखरा सूचना तथा सञ्चारमन्त्री सुरेन्द्रकुमार कार्कीले छिट्टै आफ्नै स्याटेलाइट (भूउपग्रह) सञ्चालन गरिने बताएका छन् । अहिले जग्गा र पानीभन्दा पनि आकाश महँगो भएको भन्दै उनले यसका लागि आफ्नै स्याटेलाइट आवश्यक रहेको बताए ।
द्वन्द्वबारे अनुसन्धान कृति,उनको अनुसन्धानमूलक कृति इन्डिङ इम्प्युनिटी अफ कन्फ्लिक्ट रिलेटेड ह्युमन राइट्स भोयलेसन आयोगकै अध्यक्ष अनुपराज शर्मा र सत्य निरूपण आयोगका सूर्यकिरण गुरुङले आइतबार लोकार्पण गरे । द्वन्द्वपीडितलाई न्याय दिन आयोग गठन भए पनि काम गर्ने वातावरण नभएको शर्माले बताए । पुस्तकले संक्रमणकालीन न्याय स्थापनाका लागि महत्त्वपूर्ण भूमिका खेल्ने उनले विश्वास व्यक्त गरे । सत्य निरूपण आयोगका अध्यक्ष गुरुङले पुस्तक समयसान्दर्भिक रहेको बताए ।द्वन्द्व अन्त्य भएको दशक बिते पनि पीडितहरूको मानव अधिकार सुनिश्चित नभएकाले आयोगको भूमिका र प्रक्रियाबारे गरेको विस्तृत अध्ययन पुस्तकमा समेटेको लेखक भण्डारीले बताए । पुस्तकले द्वन्द्वपीडितको सामाजिक र राजनीतिक अधिकारलाई प्राथमिकता दिएको उनले सुनाए ।पुस्तक प्रमाणहरूमा आधारित रहेको द्वन्द्व विशेषज्ञ विष्णुराज उप्रेतीले दाबी गरे । जुरी नेपालका अध्यक्ष राजु चापागाईंले पुस्तकमा आर्थिकसामाजिक उल्लंघन समेट्न लेखकलाई सुझाए ।
टुँडिखेलमा नेपथ्य लाइभ,"नेपथ्यले प्रस्तुतिको सुरुवात शनिबार साहित्यकार सरुभक्तको यहाँ कोही साथी छैन गीतमार्फत गरेको थियो । ब्यान्डले यो गीत प्रस्तुत गरिरहँदा श्रोतादीर्घामा रहेका सरुभक्तले नचलमलाई सुनिरहे । यसअघि विक्रम गुरुङले संगीतबद्ध गरेको यो गीतलाई नेपथ्यले आफ्नै लोकरक शैलीमा उतारेको थियो । म्युजिक अलि धेरै चर्को भएकाले शब्द बुझ्न भने कठिन भइरहेको थियो ।साँझ ६ बजे थालिएको कन्सर्टमा ब्यान्डले के मात्रै गाएन ? आफूहरूको पहिलो रेकर्डिङ आँगनैभरि देखि भेडाको ऊनजस्तो, जोमसोमै बजारमा, सा कर्णाली सहित कैयौं चर्चित गीत उसले सुनायो । सबैमा दर्शकश्रोता रौसिएर नाचे । अलि स्लो गीतमा सबैका हात हावामा हल्लिएका देखिन्थे ।रंगीचंगी प्रकाश संयोजनले वातावरण गुलाबी बनाएको भए पनि धुलोले कपाल र लुगा सेताम्मे पारिदियो । काठमाडौं पहिले यस्तो थिएन, नेपथ्यका भोकलिस्ट अमृतले भने, अब यसलाई पहिलेको जस्तै सफा पार्न हामी लागिपरौं । बजाज मोटरसाइकल्सद्वारा आयोजित कन्सर्टमा अमृतले आफ्ना फ्यानहरूलाई देश घुम्न आग्रह समेत गरे । हिँडेर होस् या मोटर चढेर, जसरी पनि देश घुमौं भन्दै उनले आफू गुल्मी, पोखरालगायत ठाउँ पुग्दा रचेका गीत सुनाए । जो मुस्ताङ पुगेको छैन, जो रारा घुमेको छैन, ऊ नेपाली होइन, उनले भने, यस्तो भनाइ नै चल्न थालेछ । घुमौं है घुमौं । देश चिनौं ।गुल्मी जाँदा कम्पोज गरेको भन्दै अमृतले आधुनिक संगीतमा सालैजो भाका सुनाए । सदाझैं कन्सर्टमा बडो जोसिला देखिने उनी र उनको ब्यान्डले लामपाते सुरती, चरी मर्यो सिसैको गोलीले, छेक्यो छेक्यो जस्ता गीतमा समेत दर्शकश्रोतालाई उफारे । स्लो बिटका गीतलाई थोरै मोडिफाई गरिएको थियो । ब्यान्डका मादलवादक शान्ति रायमाझी, गिटारिस्ट नीरज गुरुङ, ड्रमर ध्रुव लामा, किबोर्डिस्ट सुरज थापा र बेसिस्ट सुबिन शाक्यले सुनाएको छुट्टाछुट्टै इन्स्ट्रुमेन्टल धुन पनि दर्शकश्रोताले रुचाए ।युवाहरूको बाक्लो उपस्थिति नियाल्दै अमृतले युवा र पाका पुस्ताको सहकार्यले नै देश विकास हुने बताए । टुँडिखेलले अनेकौं परिर्वतन झेलिसकेको छ, उनले भने, यो ठाउँमा उभिएर गाउन पाउँदा गर्व लाग्छ । तपाईंहरूलाई देख्दा झनै गजब लाग्छ । उनले नेपालीको मुहार उज्यालो पार्ने परिवर्तनको संकल्प यही मैदानबाट गरौं भन्ने आहवान गरे । नेपथ्यसँग झुमिरहेका दर्शकश्रोतालाई आयोजकले केही बेर आफ्नो कार्यक्रमतर्फ लगेको थियो । पल्सर डेयर भेन्चर सिजन २ बारे अवगत गराउँदै त्यसका विजेतालाई पुरस्कृत गरियो । नेपालको उक्त पहिलो रियालिटी सोको दोस्रो शृंखलामा रामविक्रम थापा बेस्ट राइडर घोषित भए । उनले १० लाख रुपैयाँ जिते भने पहिलो रनरअप विक्रम केसीले ५ लाख रुपैयाँ हात पारे । मोस्ट पपुलर राइडरको उपाधि सुदीप श्रेष्ठले पाए । तीनै जनालाई पल्सर एनएस बाइक पनि दिइयो । अनि नेपथ्य दोस्रोचोटि स्टेजमा देखियो । अनि रातो र चन्द्र सूर्य, गाउँगाउँबाट उठ, तिमी पनि नेपाली, म पनि नेपाली जस्ता राष्ट्रभावका गीत गुन्जिए । यति बेला जात, धर्म, सम्प्रदायको नारा लगाएर केहीले मुलुकलाई विखण्डनतिर धकेल्न खोजिरहेका छन्, अमृतले भने, आउनुस्, हामी विविधताका बीच एकताको स्वरलाई चर्काऔं ।"
दाङ महोत्सवमा कोमल,"दाङ गायिका कोमल वलीले दंगाली सर्वसाधारणदेखि सांसदसम्मलाई नचाइन् । दाङमा आयोजित विभिन्न महोत्सव तथा सांस्कृति कार्यक्रममा उनले उस्तै प्रस्तुतिले दर्शकश्रोताको मन जितिन् ।बिजौरीमा आयोजित महोत्सवमा शनिबार उनले तुलसीपुरमा मै जाँदाखेरि, भेटै भयो गजबको तन्नेरी र बाँझो खेतमा, छड्के सलाम छ मायालाई पहिलो भेटमा जस्ता गीतले सुनाइन् । गायक देवेन्द्र बस्नेतले पनि कोमललाई साथ दिए । यसैगरी तुलसीपुर४ मोतीपुरमा आयोजित भुह्याँर थान उद्घाटन तथा माघी मिलन थारू सांस्कृतिक कार्यक्रममा कोमलले कांग्रेस सांसद डिल्लीबहादुर चौधरी र थारू युवायुवतीलाई नचाइन् । कोमलले माया बस्यो मुटुमा मायाको मिठास छुट्टै र म त छु चिटिक्कै परेकी पियारी, कोही मर्द छौ भने आऊ खेलौं जुहारी गाएर मनोरञ्जन दिइन् ।"
म्युजिक भिडियो लिएर राजीव,"काठमाडौं गायक राजीव लोहनी २०६० दशकको पूर्वाद्र्धमा श्रोतामाझ निकै सुनिए । बलेको आगो जलेको प्रेम गीतले उनलाई सबै दु:खी प्रेमी आत्मासम्म पुर्याइदियो । टयुन र भोकलिस्ट गरी दुइटा एल्बम निकालेर उनले श्रोताहरूलाई फूल रोज्दा काँडा पाएँ, खुसी आउँछ उमंग लिएर, रेटियो मुटु जस्ता गीत दिए ।तिनै राजीव लामो समयपछि नयाँ सौगातसहित देखा परेका छन् । तारा जून मायाका फूल गीतमा उनी उस्तै फ्रेस सुनिन्छन् । यो गीत उनकै रचना र संगीत हो । म्युजिक भिडियो पनि उनैले निर्देशन गरेका हुन्, जसमा पूजन र सुसमको मोडलिङ हेर्न सकिन्छ ।बीचमा म सांगीतिक क्षेत्रमै थिएँ, तर गायनमा सक्रिय रहिनँ, राजीवले धेरै वर्षपछि नयाँ गीत ल्याउनुको कारणबारे भने, नेपाली संगीतको विकासका लागि पर्दापछाडि बसेर निरन्तर काम गरिरहेको थिएँ । नेपाली स्रष्टा, सर्जक, संगीत उत्पादकको आर्थिकनैतिक अधिकार संरक्षण गर्ने दिशामा पहल गर्दागर्दै धेरै समय बित्यो । नयाँ कोसेली धेरै ढिलो ल्याएको भए पनि श्रोताहरूले पहिलेकै जस्तो माया दिनुहुन्छ भन्ने विश्वास छ ।"
माथिल्लो कर्णाली र अरुण तेस्रोलाई स्रोत जुटाउन समय थप,"भित्री कारण भने भारतमा बिजुली बेच्न सकिने आधार नदेखिएकाले उक्त कम्पनी बाहिरिएको थियो ।बोर्डलाई आयोजना नबनाउने पत्राचार गर्दै नर्वेजियन कम्पनी बाहिरिसकेको छ । उक्त अवस्थापछि प्रवद्र्धकविहीन भएको यो आयोजना कसरी अघि बढाउने भन्ने विषयमा सरकारले गृहकार्य सुरु गरेको हो । मेट्रो रेल बनाउन अध्ययन समितिउपत्यकामा विभिन्न स्थानमा मेट्रो रेल आयोजना सञ्चालनका लागि अध्ययन गर्न सरकारले एक उच्चस्तरीय समिति गठन गरेको छ । आइतबारको बोर्ड बैठकले राष्ट्रिय योजना आयोगका पूर्वाधार हेर्ने सदस्य हिरेन्द्रमान श्रेष्ठको संयोजकत्वमा उच्चस्तरीय समिति गठन गरेको हो । समितिमा अर्थ, भौतिक पूर्वाधार तथा यातायात मन्त्रालय, लगानी बोर्ड र रेल विभागका अधिकारीहरू संलग्न हुनुहुनेछ, बोर्डका सीईओ अधिकारीले भने, तीन महिनाभित्र अध्ययन सकेर प्रतिवेदन बुझाउने समय समितिलाई दिएको छ । भौतिक पूर्वाधार तथा यातायात मन्त्रालयले कोरियनसँगको सहयोगमा गरेको अध्ययनअनुसार उपत्यकाका ५ वटा रुटमा मेट्रो रेल सञ्चालनको सम्भावना देखिएको छ । अधिकारीका अनुसार सातदोबाटोदेखि रत्नपार्क हुँदै नारयणगोपाल चोक, कीर्तिपुरदेखि कालिमाटीनयाँबानेश्वर हुँदै त्रिभुवन अन्तर्राष्ट्रिय विमानास्थल, कोटेश्वरबाट चाबहिलस्वयम्भूकोटेश्वर, स्वयम्भूबाट डिल्लीबजार हुँदै बौद्ध र धोबीघाटदेखि सिंहदरबारनक्साल हुँदै गोंगबु रुट पहिचान भएका छन् । आयोजना बैंक सार्वजनिक गरिने लगानी बोर्डले तयार पारेका आयोजनाहरूको विषयमा सम्बन्धित मन्त्रालयहरूसँग छलफल गरी अन्तिम रूप दिएर सार्वजनिक गर्ने निर्णय पनि भएको छ । यसअघि सरकारसँग तयारी अवस्थाका आयोजना नहुँदा लगानीकर्तामाझ आह्वान, ब्रान्डिङलगायत विषयमा समस्या भएको थियो । यस विषयमा बोर्ड सचिवालयले आयोजना बैंकबारे अध्ययन तयार पारेको हो । बोर्डका सहसचिव खगेन्द्र रिजालका अनुसार विभिन्न मन्त्रालयसँग माग गरी र बोर्डको सचिवालय आफैंले यी आयोजनाहरूको सूची तयार पारेको हो । फोहोरमैला व्यवस्थापन कम्पनीसँग पीडीए बाटो खुल्योकाठमाडौ फोहोरमैला व्यवस्थापनसँग सम्बन्धित नीतिगत अवरोधसमेत बोर्ड बैठकले हटाएको छ । लगानी बोर्ड ऐन २०६८ तथा सम्बन्धित नियमावलीअनुसार परियोजना विकास सम्झौता (पीडीए) को वार्ता सुरु गर्नुअघि कुल लागतको ० दशमलव २ प्रतिशत शुल्क लिनुपर्ने व्यवस्था छ । त्यसमध्येको ३० प्रतिशत पहिले र बाँकी ७० प्रतिशत शुल्क पछि लिने व्यवस्था भएकाले सुरुमै ठूलो रकम लगानी गर्नुपर्ने भन्दै लगानीकर्ताले समस्या मान्दै आएका थिए । उपत्यकाको फोहोर व्यवस्थापनका लागि काठमाडौं, ललितपुर र भक्तपुर गरी तीन प्याकेज बनाइएको छ । त्यसमध्ये प्याकेज १ मा कप्युनिकेसन यो इन एसोसिएसन विथ पीओवाई आरवाई बीआईओएसटीई र अर्गानिक भिलेज प्रालि ले संयुक्त रूपमा काम गर्ने गरी सरकारसँग एमओयू भइसकेको हो । प्याकेज २ र ३ (ललितपुर र भक्तपुर) को फोहोरमैला व्यवस्थापनको काम भने बीभीजी भारत र ग्रिनफिल्ड वेस्ट म्यानेजमेन्ट कम्पनी एन्ड केआरवाईएसएस प्रालि ले संयुक्त रूपमा काम गर्ने गरी एमओयू भएको हो ।"
भारु सटहीबारे भारतको पत्राचार,"आवश्यक छलफल गर्न सरकारी प्रतिनिधि टोली पठाइदिन भारतले पत्र पठाएको छ, गभर्नर नेपालले भने । गत नभेम्बर ८ मा भारतमा हजार र पाँच सय दरका नोटमा प्रतिबन्ध लागेपछि नेपालमा रहेका नोट के हुने भन्ने अन्योल थियो । भारतीयहरूलाई डिसेम्बर ३० सम्मको समय दिएको थियो । उक्त समयसम्म पनि नेपालमा रहेका नोटबारे कुनै टुंगो लागेको थिएन । अब भने राष्ट्र बैंक, अर्थ मन्त्रालय र परराष्ट्र मन्त्रालयका प्रतिनिधि सम्मिलित टोली भारतमा छलफल गर्न जाने गभर्नर नेपालले बताए । पत्राचार गरेरै आउनु भनेपछि भारत साट्नका लागि सकारात्मक देखिन्छ, उनले भने, छिट्टै समस्या समाधान हुनेमा विश्वस्त छु । नेपालमा भारतीय पाँच सय र हजार दरका कति नोट छन् भन्ने यकिन छैन । बैंकिङ माध्यममा भने करिब साढे ३ करोड रुपैयाँ बराबरका यस्ता नोट छन् । लामो समय प्रतिबन्धित हजार र पाँच सयका नोट नेपालमा चल्न मिल्ने व्यवस्था गरिएको थियो । एकजनाले २५ हजार रुपैयाँसम्म यी दरका नोट नेपालीले राख्न पाउने व्यवस्था छ । अब कति रकम सटही सुविधा भारतले दिन्छ वा दिँदै दिँदैन भन्ने विषयको निक्र्योल भने भारतीय पक्षसँगको छलफलपछि मात्रै टुंगो लाग्नेछ ।"
ग्यास ढुवानीमा नेपाली बुलेट,"हाल खाना पकाउने ग्यास भारतीय आयल निगम (आईओसी) बाट ढुवानी गर्दा उतैका बुलेट प्रयोग गर्ने गरिएको छ । नेपाली व्यवसायीका बुलेट हालसम्म छैनन् । ग्यास ढुवानी गर्दा बर्सेनि २ अर्ब ५० करोड रुपैयाँ भारतीय ट्रान्सपोर्ट कम्पनीहरूलाई बुझाउनुपरेको संघको दाबी छ । हाल करिब साढे ६ सयवटा भारतीय बुलेटमार्फत ग्यास ढुवानी हुँदै आएको छ । यस्तो क्रम करिब ४२ वर्षदेखि जारी छ । जाडो मौसममा भारतले पर्याप्त मात्रामा ग्यासको कोटा दिने निर्णय गरे पनि ढुवानी गर्न बुलेटको अभाव हुँदै आएको छ । व्यवसायीका अनुसार भारतीय आयल निगमले सोही समयमा गर्ने नयाँ टेन्डरबाट ढुवानीकर्ता भारतीय बजारतर्फ नै बढी आकर्षित हुन्छ । जसले गर्दा ग्यास ढुवानीमा समस्या हुन्छ । ग्यास ढुवानीका लागि ठुलो रासी बाहिरिए पनि सहज रूपमा ग्यास नपाएपछि सरकारले नेपाली व्यवसायीले नै बुलेट खरिद गर्न पाउने व्यवस्था गरेको हो । बुलेटबारे आयल निगम, अख्तियार दुरुपयोग अनुसन्धान आयोग, आपूर्ति मन्त्रालय, संसदीय समितिबीचमा समेत मतभेद देखिएको थियो । व्यवस्थापिका संसद्को उपभोक्ता हित सम्बन्ध समितिले पटकपटक नेपाली बुलेट खरिद गर्न निर्देशन दिएको थियो । सोहीअनुसार नेपाल आयल निगमले ०७२ असोज ५ मा स्वदेशी बुलेट आयात गर्न पाउने निर्णय गरेको थियो । ०७२ असोज ८ मा पत्रपत्रिकामा सूचना प्रकाशित गरी व्यवसायीलाई आह्वान गरियो । विनाविनियमावली बुलेट खरिद गर्न दिएको भन्दै मन्त्रालयले खरिदमा रोक लगाएको थियो । मन्त्रालयले रोक लगाएपछि समितिले पुन: निर्देशन दिएको थियो ।मन्त्रालय र निगमबीच विवाद बढेपछि नेपाली व्यवसायीले बुलेट खरिद गर्न पाउने विषयका फाइल अनुसन्धान गर्न भन्दै अख्तियार दुरुपयोग अनुसन्धान आयोगले लगेको थियो । मतभेदका बीच व्यवसायीले ल्याएका दुई बुलेट भन्सार नाकामै रोकिएका थिए । निगमका अनुसार अनुसन्धानपश्चात् आयोगले फाइल फिर्ता पठाइसकेको छ । करिब एक साताअघि निगम सञ्चालक समितिले एलपी ग्यास ढुवानी विनियमावली २०७३ पारित गरेपछि बुलेट भन्सारबाट पास भएको हो । उद्योगीले पाएको कोटा अनुसार भारतको दिल्ली, बरौदा, पुणे र हरियाणालगायत सहरमा बुलेट बनाएको जनाएको छ । एउटा बुलेट खरिद गर्न उद्योगीले करिब ७० लाख नेपाली रुपैयाँ खर्च गरेका छन् ।"
पुनर्निर्माण सीईओको दोस्रो स्पष्टीकरण,"आइतबार उक्त पत्रको जवाफ दिँदै सीईओ ज्ञवालीले नतिजा देखिने गरी कुनै काम नगरेको भनी सोधिएको पुन: स्पष्टीकरण पत्रको व्यहोरा नै तथ्यपरक नभएको जनाएका छन् । एक वर्षको अवधिमा विभिन्न प्रतिकूलताहरूको बाबजुद प्राधिकरणले संस्थागत स्वरूप हासिल गरी कानुनी, नीतिगत, कार्यविधिगत व्यवस्थाहरूका साथै पुनर्निर्माण तथा पुन:स्र्थापनासम्बन्धी पञ्चवर्षीय योजना तथा सोअनुरूपका कार्यान्वयन योजनाहरूसहितका आधारशिला तयार पारी भएको कार्यान्वयनबाट एकपछि अर्काे गर्दै क्रमश: नतिजाहरू देखापरेका र व्यापक रूपमा थप परिणामहरू आउन लागेको समयमा प्रमुख कार्यकारी अधिकृतको पदबाट मलाई हटाउनुपर्ने कुनै पनि तथ्यगत आधार, कारण र अवस्था नरहेको, उनले सरकारलाई बुझाएको पत्रमा उल्लेख छ । ज्ञवालीका अनुसार दोस्रो स्पष्टीकरण तीनवटा विषयमा केन्द्रित रहेर सरकारले सोधेको हो । तीनवटा विषयमा पुन: स्पष्टीकरण सोधिएको थियो । एउटा अनुदान वितरसँग सम्बन्धित छ । अर्को दुईवटा समन्वय र पुनर्वाससँग सम्बन्धित छन्, उनले कान्तिपुरसित भने, मैले पहिलो पत्रमा जे लेखेको छु दोस्रो पत्रमा त्यसलाई थप स्पष्ट बनाउन खोजेको छु । दोस्रो स्पष्टीकरणले सरकार सन्तुष्ट हुने उनले बताए । मैले दोस्रो चरणमा पठाएको पत्रको रेस्पोन्सअनुसार सम्भवत: सरकार सन्तुष्ट बन्ने अवस्था बन्दै छ, उनले भने । उनले पहिलो स्पष्टीकरणको पत्रमा मन्त्रिपरिषद् कार्यालय, अर्थ र सामान्य प्रशासन मन्त्रालयको असहयोगका कारण पुनर्निर्माण उल्लेख्य उपलब्धि हासिल गर्न नसकेको उल्लेख गरेका छन् । अर्थ मन्त्रालयले बजेट उपलब्ध नगराएको, सामान्य प्रशासन मन्त्रालयले कर्मचारी उपलब्ध नगराएको र मन्त्रिपरिषद् कार्यालयले नीतिगत विषयमा ढिलाइ गरेकाले उल्लेख्य उपलब्धि हासिल हुन नसकेको उल्लेख गरेका हुन् । सरकारले सुरुमा उनलाई ५ विषयमा प्रश्न गरी स्पष्टीकरण सोधेको हो । पुनर्निर्माणसम्बन्धी कार्यलाई प्रभावकारी ढंगले यथाशीघ्र अगाडि बढाउन विभिन्न निकायहरूबीच आवश्यक समन्वय कायम गर्न नसकेको, प्राधिकरणमा खटिएका कर्मचारीलाई परिचालन गर्न नसकेको, निर्देशक समितिले दिएका निर्देशनहरूको कार्यान्वयन गर्न, भूकम्पबाट प्रभावित व्यक्ति तथा परिवारलाई समयमा नै पुनर्वासको व्यवस्था मिलाउन र अनुदानबापतको रकम समयमा नै उपलब्ध गराउन नसकेको आरोप लगाउँदै स्पष्टीकरण सोधिएको थियो ।भूकम्पबाट प्रभावित संरचनाको पुनर्निर्माणसम्बन्धी ऐन २०७२ अनुसार सीईओलाई हटाउनुपूर्व सफाइको मौका दिनुपर्नेछ । प्रधानमन्त्री पुष्पकमल दाहाल निकट स्रोतका अनुसार ज्ञवालीलाई कांग्रेसको दबाबमा हटाउन लागिएको हो । पुनर्निर्माण प्राधिकरणका सीईओलाई हटाउने र उक्त ठाउँमा कांग्रेस निकटका व्यक्तिलाई नियुक्ति दिने समझदारी समीकरणका क्रममा भएअनुसार प्रधानमन्त्रीलाई दबाब परेको स्रोतको दाबी छ । सीईओबारे आगामी मन्त्रिपरिषद् बैठकमा निर्णय हुने सम्भावना छ । आगामी मन्त्रिपरिषद् बैठकमा सीईओको स्पष्टीकरण पेस हुने प्रधानमन्त्री तथा मन्त्रिपरिषद् कार्यालयका सचिव दिनेश थपलियाले बताए ।"
२४ खर्ब खर्चेर ७ प्रतिशत वृद्धिको लक्ष्य,"काठमाडौं सरकारले आगामी तीन वर्षभित्र सवा २४ खर्ब रकम खर्चर्ेर औसत आर्थिक वृद्धिदर ७ प्रतिशतभन्दा बढी पुर्याउने महत्त्वाकांक्षी लक्ष्यका साथ चौधौं योजना पारित गरेको छ । राष्ट्रिय योजना आयोगको आइतबार बसेको बैठकले योजनाको विस्तृत दस्तावेज स्वीकृत गरेसँगै योजना कार्यान्वयनको चरणमा प्रवेश गरेको हो । प्रधानमन्त्री तथा राष्ट्रिय योजना आयोग अध्यक्ष पुष्पकमल दाहालको अध्यक्षतामा बसेको बैठकले तीनवर्षे योजना पारित गरेको छ । यसअघिको सरकारले पूर्ण योजना ल्याउने तयारी गरेको भए पनि संविधान कार्यान्वयनको चरणमा प्रवेश गरेको र मुलुक संघीय संरचना जाने क्रममा रहेकाले तीनवर्षे योजना ल्याइएको सरकारको दाबी छ । दोस्रो जनआन्दोलनपछि संक्रमण लम्बिँदा सरकारले तीनवर्षे अन्तरिम योजना ल्याउँदै आएको छ । यसपटक भने पूर्ण योजना आउने अपेक्षा गरिएको थियो । योजनाले आगामी तीन वर्षमा २४ खर्ब २४ अर्ब ९६ करोड रुपैयाँ खर्च गर्ने लक्ष्य राखेको छ । अपेक्षित लक्ष्य हासिल गर्न यो रकम खर्च हुनेछ । खर्च हुने कुल रकममध्ये सार्वजनिक क्षेत्रबाट ३९ दशमलव ४०, निजी क्षेत्रबाट ५४ दशमलव ७० र सहकारी क्षेत्रबाट ५ दशमलव ९० प्रतिशत रकम जुट्नेछ । चौधौं आवधिक योजनाको पहिलो वर्ष करिब ६ खर्ब ७० अर्ब खर्च गर्ने सरकारी लक्ष्य छ । यसैगरी दोस्रो वर्ष करिब ७ खर्ब ९० अर्ब करोड र तेस्रो वर्ष करिब ९ खर्ब ६६ अर्ब रुपैयाँ खर्च हुनेछ ।तीन वर्षभित्र कुल गार्हस्थ उत्पादनमा राजस्वको योगदान २४, वैदेशिक सहायताको योगदान १२ प्रतिशत र आन्तरिक ऋणको योगदान ५ दशमलव ६ प्रतिशत हुने योजनामा उल्लेख छ । आगामी तीन वर्षभित्र सरकारले ७ दशमलव २ प्रतिशत वार्षिक औसत वृद्धिको लक्ष्य राखेको छ । कृषिमा ४ दशमलव ७ र गैरकृषिमा ८ दशमलव ४ प्रतिशत वृद्धिको लक्ष्य राखिएको छ । चौधौं योजनामा सरकारले गार्हस्थ प्रतिव्यक्ति आम्दानी करिब ८० हजारबाट बढाएर १ लाख १६ हजार रुपैयाँ पुर्याउने लक्ष्य राखेको छ । यसैगरी गरिबीको रेखामुनि रहेका जनसंख्या १७ प्रतिशतमा झार्ने, मानव विकास सूचांक ० दशमलव ५७ र लैंगिक सशक्तीकरण सूचांक ० दशमलव ५८ पुर्याउने लक्ष्य योजनामा राखिएको छ । यसैगरी अपेक्षित आयु ७२ वर्ष पुर्याउने लक्ष्य योजनाले लिएको छ । योजनाले खानेपानीको पहुँच पुगेको जनसंख्या ९० प्रतिशत, माध्यमिक तहको खुद भर्नादर ४५ प्रतिशत, विद्युतको पहुँच पुगेको जनसंख्या ८७ प्रतिशत र इन्टरनेटको सेवा पाउने जनसंख्या ६५ प्रतिशत पुर्याउने लक्ष्य लिएको छ । यसैगरी आगामी तीन वर्षभित्र २ हजार ३ सय १ मेगावाट बिजुली उत्पादन गरिसक्ने एवं १५ दशमल २० लाख हेक्टरमा सिँचाइ सुविधा विस्तार गर्ने लक्ष्य योजनाको छ ।बैठकमा बोल्दै प्रधानमन्त्री दाहालले समयमै योजना आएकाले लक्ष्य हासिल गर्न महत्त्वपूर्ण भूमिका खेल्ने बताए । उनले संविधान निर्माणपछि राजनीतिक संक्रमण केही हदसम्म समाधान भए पनि संघियता कार्यान्वयन नहुँदासम्म आर्थिक योजना र संरचनाको संक्रमण बाँकी नै रहने बताए । दाहालले आर्थिक योजनालाई संघीयता कार्यान्वयन र प्रादेशिक संरचनाअनुसार विकास गर्दै लगिने जानकारी दिए । योजना आयोगका उपाध्यक्ष मीनबहादुर श्रेष्ठले अहिलेको योजनाले अघिल्ला योजनाले पूरा गर्न नसकेका लक्ष्यलाई समेत समेटेर अघि बढेको बताए । मुख्य सचिव सोमलाल सुवेदीले संघीयता कार्यान्वयनका चरणमा रहेकाले प्रादेशिक संरचनाअनुसार पूर्वाधार निर्माणमा जोड दिनुपर्ने बताए । राजनीतिक अस्थिरता, पुँजीगत खर्चमा न्यूनता, जनप्रतिनिधिविहीन स्थानीय निकायलगायतका कारणले सरकारले १३ औं योजनाका अधिकांश लक्ष्य हासिल गर्न असफल भएको थियो । १४ औं योजना भने समयमै आएकाले कार्यान्वयन भई लक्ष्य हासिल हुने सरकारी दाबी छ । तेह्रौं योजनाले तय गरेका लक्ष्यमध्ये अधिकांशको उपलब्धि निकै कम छ । करिब एकतिहाइ लक्ष्यको उपलब्धि भने आधाभन्दा कम देखिएको छ । तेह्रौं योजनामा राखिएका लक्ष्यका मुख्य १९ सूचकमध्ये तीनवटाको मात्र उपलब्धि हासिल भएको देखिन्छ । तेह्रौं योजनाका १९ सूचकमध्ये औसत आयु, टेलिफोनको पहुँच र वनजंगलले ढाकेको क्षेत्रफलमा मात्र उपलब्धि हासिल भएको थियो ।"
हिमालयनले ३० प्रतिशत बोनस दियो,काठमाडौं हिमालयन बैंक लिमिटेडको चौबीसौं वार्षिक साधारणसभाले सेयरधनीहरूलाई ३० प्रतिशत बोनस सेयर र १ दशमलव ५७ प्रतिशत नगद गरी कुल ३१ दशमलव ५७ प्रतिशत लाभांश वितरण गर्ने प्रस्ताव पारित गरेको छ । यो बोनस सेयरको वितरण पश्चात बैंकको चुक्ता पुँजी ५ अर्ब ८४ करोड ८८ लाख ८८ हजार ५ सय रुपैयाँ पुग्ने जारी विज्ञप्तिमा उल्लेख छ ।
दमौलीमा यामाहा,"काठमाडौं यामाहाले तनहुँको दमौलीमा नयाँ सोरुम सुरु गरेको छ । यामाहा मोटरसाइकलको विक्रेता एमएडब्लू इन्टरप्राइजेजले मोडर्न अटो वक्र्समार्फत ग्राहकलाई थ्री एस (सेल्स, सर्भिस र स्पेयर पार्टस) को सुविधा सुरु गरेको जारी विज्ञप्तिमा छ । सोरुमबाट एक्सचेन्ज र फाइनान्सको समेत सुविधा रहेको कम्पनीले जनाएको छ ।"
तरलता अभाव चर्को देखिएन,"शुक्रबार बैंकहरूलाई ४ दशमलव ८ प्रतिशत ब्याज तिरेर २० अर्ब रुपैयाँसम्म लिन सक्ने गरी रिपो जारी भएको थियो । तर १ अर्ब ९० करोड रुपैयाँको मात्रै माग भएको राष्ट्र ऋण विभागका प्रमुख त्रिलोचन पंगेनीले बताए । आइतबार १० अर्बका लागि ३ अर्ब ४९ करोड रुपैयाँ मात्रै आवेदन पर्यो, उनले भने । उनका अनुसार वित्तीय प्रणालीमा आवश्यकताभन्दा बढी तरलता छ । न्यूनतम २५ अर्ब रुपैयाँ तरलता रहनुपर्ने भन्ने हो, उनले भने, तर, त्यसभन्दा करिब १ अर्ब ८० करोड रुपैयाँ बढी छ । बैंकहरू भने तरलता अभाव भएको भन्दै मुद्दती निक्षेपको ब्याजदर बढाएर रकम संकलन गरिरहेका छन् । केही बैंकले १० प्रतिशत र सोभन्दा बढी पनि ब्याज दिइरहेका छन् । त्यसको आधारमा कर्जाको पनि ब्याज बढाउने तयारी गरिरहेको आरोप बैंकहरूमाथि लाग्ने गरेको छ । तर, बैंकर संघका अध्यक्ष अनील शाह भने रिपोले समस्या समाधान नगर्ने बताए । उनले सरकारको खातामा रहेको पैसा खर्च गर्न सके ऋण दिन मिल्ने रकम बजारमा उपलब्ध हुने र समस्या समाधान हुने बताए । सरकारले खर्च गर्दैन भने यसले मात्रै समस्या समाधान गर्दैन, उनले भने । हाल सरकारी खातामा करिब २ खर्ब रुपैयाँ थन्किएको छ । पुँजीगत खर्च नहुँदा उक्त रकम थन्किएको हो । यससँगै शाहले कर्जा निक्षेप अनुपातलाई सजिलो बनाउन पनि माग गरेका छन् । जुन ८० प्रतिशत छ । यसको अर्थ मानौं सय रुपैयाँ निक्षेप छ भने ८० रुपैयाँ मात्रै लगानी गर्न पाउने व्यवस्था हो । हामी ८० प्रतिशत तलमाथि गर्न भनिरहेका भनिरहेका छैनौं, उनले भने, ऋण दिइहाल्न मिल्ने रकम बढाउने उपायहरू अवलम्बन गरिउन भन्ने हो ।रिपो दरभन्दा सस्तोमा अन्तर बैंकमा कर्जा पाइएकाले पनि बैंकहरू केन्द्रीय बैंक नगएको उनको भनाइ छ । एक बैंकले अर्कोबाट ऋण लिँदा तिर्नुपर्ने ब्याज नै अन्तर बैंक ब्याजदर हो । शाहका अनुसार आइतबार यो ४ प्रतिशतको हाराहारीमा छ । वित्तीय प्रणालीमा ठूला बैंकहरूसँग रकम पर्याप्त छ । उनीहरू अन्य बैंकलाई अन्तरबैंक कर्जा दिइरहेका छन् । नयाँ बैंकहरूसँग भने तरलताको समस्या रहेको बैंकर बताउँछन् ।"
नयाँ उद्योग थपिँदै,गत आर्थिक वर्ष ०७२७३ को मंसिरमसान्तसम्ममा २६ लाख ६३ हजार ४ सय ३५ मात्र राजस्व संकलन भएको थियो ।
"बर्नमाउथ, स्टोक, वेस्टब्रुम बाहिरिए",एफए कपअन्तर्गत प्रिमियर लिगका क्लबबीचकै खेलमा एभरटनलाई लेस्टरले २१ ले हरायो भने हलले स्वान्सीलाई २० को हार चखायो । साविक प्रिमियर लिग विजेता लेस्टरले एभरटनलाई हराउँदा दुवै गोल गर्ने अहमद मुसा नायक बने । यसैगरी नेसनल लिग लिडर लिन्कन सिटीले इप्स्विचलाई २२ को बराबरीमा रोक्यो । साविक विजेता म्यानचेस्टर युनाइटेडले रिडिङलाई ४० ले हरायो भने अघिल्ला दुई सिजनको विजेता आर्सनलले संघर्षपूर्वक ढंगमा प्रेस्टनलाई २१ ले हरायो । वार्टफोर्डले बर्टन अलवियोनलाई २० ले पराजित गर्यो । प्रिमियर लिग क्लबले खेलेका कतिपय खेलमा दर्शक संख्या आशातीत धेरै थिएनन् ।
डेब्यूमै विजयी गोल,"टोनेलीले थप समयको पाँचौं मिनेटमा गोल गरी लगभग अंक बाँड्नुपर्ने अवस्थाबाट नेपोलीलाई जोगाएका थिए । इम्पोलीबाट ६ महिनाअघि ल्याइएका टोनेलीले इभान स्ट्रिनिकको पासलाई सानदार गोलमा परिणत गरेका हुन् । चालू सिजनमा नेपोलीको यो ११ औं जित हो । मैले मतिर बल आएको देखें र गोल गर्नुपर्छ भन्ने सोचें, टोनेलीले भने, पछिल्ला महिना मैले चोटका कारण निकै समस्या बेहोर्नुपर्यो । तर म अब खेल्न तयार छु । हामीले ३ अंक लिनु थियो, लियौं ।भेट्रान स्ट्राइकर मासिमो म्याकारोनोको उत्तराद्र्धको पेनाल्टीबाट इम्पोलीले संघर्षरत पार्लेमोलाई १० ले हरायो । पार्लेमोले यो सिजनमा नियुक्त गरेका तेस्रो प्रशिक्षक हुन् इग्युनियो कोरिनी । उनीमाथि क्लबलाई जसरी पनि रेलिगेसनबाट जोगाउनुपर्ने चुनौती छ । ३ साताअघि गिनोआलाई ४३ ले हराएर पार्लेमोले केही सुखद संकेत देखाएको थियो । तर इम्पोलीसँगको हार फेरि अर्को ठक्कर बन्न पुग्यो । रेलिगेसन जोनमा सिसिलियन क्लब पुछारबाट तेस्रो स्थानमा छ । इम्पोली पार्लेमोभन्दा ७ अंक बढी लिएर पुछारबाट चौथो स्थानमा छ । स्पेनस्पेनिस लिगमा सेभियाले विसाम वेन येडेरको ह्याट्रिकबाट छैंटौं स्थानको रियल सोसिडाडलाई ४० ले हराउँदा आफूचाहिँ बार्सिलोनालाई उछिन्दै दोस्रो स्थानमा उक्लियो । वेन येडेरले पहिलो हाफको ४ मिनेटभित्र २ गोल गरी आगन्तुक टोलीलाई स्तब्ध पारेका थिए । उनले दोस्रो हाफको उत्तराद्र्धतिर पाब्लो साराबियाको पासमा ह्याट्रिक पूरा गरेका हुन् ।एट्लेटिको म्याड्रिड इवारलाई २० ले हराउँदै चौथो स्थानमा रह्यो । पहिलो हाफ गोलरहित खेलेपछि एट्लेटिकोका लागि साउल निग्युजले दोस्रो हाफको आठौं मिनेटमा गोल गरे । ग्रिजम्यानले खेल सकिन १६ मिनेट बाँकी छँदा गोल थपे ।"
६ खेलाडी एपीएफका उत्कृष्ट,"काठमाडौं कँरोतका सुनील लामा, बक्सिङका सरस्वती राना र पूर्णबहादुर लामा, भलिबलकी सरस्वती चौधरी, फुटबलतर्फ रञ्जन विष्ट र अञ्जन विष्टलाई नेपाल एपीएफ क्लबले मोस्ट भ्यालुएबल खेलाडीका रूपमा पृरस्कृत गरेको छ ।"
इमेजको जित,काठमाडौं इमेज च्यानल आठौं मिडिया कप फुटबल प्रतियोगिता आइतबार सुरु भएको छ । दशरथ रंगशालामा समूह बी को लिग खेलमा इमेजले अन्नपूर्ण पोस्टलाई ३० ले पराजित गर्यो । खेलाइएको छ ।
बिर्ता युनाइटेडलाई उपाधि,"पहिलो हाफ दुवै टिमले गोलरहित बराबरी खेलेका थिए । खेलको ६६ औं मिनेटमा बिर्ताका योगेश गुरुङले टिमलाई अग्रता दिलाए । उनले बुद्ध चेम्जोङको पास उपयोग गरेका थिए । ताप्लेजुङले दोस्रो हाफको अन्तिम मिनेटमा गोल गरी खेल बराबरीमा ल्यायो । ताप्लेजुङले पाएको फ्रिकिक अवसरलाई रजिन धिमालले उपयोग गरेका थिए । खेलको म्यान अफ द म्याच ताप्लेजुङका सुनील बल घोषित भए । म्यान अफ द टुर्नामेन्ट झापाका योगेश गुरुङ भए । प्रतियोगिताका हाईस्कोरर पाँच गोल गरेका झापाका कर्ण लिम्बू भए । विजेताले २ लाख ५० हजार र उपविजेताले १ लाख ५० हजार रुपैयाँ हात पारे । फिदिम स्पोर्टिङ क्लबको आयोजनामा भएको प्रतियोगितामा नेपाल, भारत र भुटानका गरी आठ टिम सहभागी थिए । प्रतियोगितामा करिब ३० लाख खर्च भएको क्लबका कोषाध्यक्ष विमल श्रेष्ठले जनाए ।"
न्यु डायमन्ड शीर्षस्थानमा,"काठमाडौं न्यु डायमन्ड एकेडेमी १२ औं ढोरपाटन महिला डबल लिग भलिबलमा शीर्षस्थानमा छ । न्यु डायमन्ड लगातर तीन जित हात पार्दै ९ अंकसाथ लिगको शीर्षस्थानमा पुगेको हो । नेपाल एपीएफ क्लब दुई जित हात पार्दै ६ अंकसाथ दोस्रो स्थानमा छ । आइतबार पहिलो खेलमा नेपाल पुलिस क्लबलाई २५१४, २५१६, १३२५ र २५१३ ले पराजित गरेको न्यु डायमन्डले दोस्रो खेलमा आफ्नै क्लब न्यु डायमन्ड स्पोटर््सलाई २५९,२५९ र २५४ को सेटमा हरायो ।एपीएफले पहिलो खेलमा विजेश्वरी ज्ञानमन्दिरलाई २५६,२५१२ र २५९ को सोझो सेटमा हराउँदै लगातार दोस्रो जित निकाल्यो । अर्को विभागीय टोली आर्मीले विजेश्वरी ज्ञानमन्दिरलाई २५६, २५१२ र २५९ ले हराउँदै लिगमा दुई जित हात पार्यो । अन्य खेलमा आयोजक ढोरपाटन स्पोर्ट्स क्लबले चण्डेश्वरी क्लबमाथि ३२ को रोमाञ्चक जित हात पार्यो । ढोरपाटनले पहिलो सेट २५१८ र दोस्रो २५१९ ले आफ्नो पक्षमा पारे पनि त्यसपछिको दुई सेट १९२५ र २१२५ ले गुमाएपछि सेटमा बराबरी भयो । तर निर्णायक सेट १५८ ले आफ्नो पक्षमा पार्दै ढोरपाटनले पहिलो जित हात पार्यो ।"
झापा गोल्डकप जित्नेलाई सात लाख,"गोल्डकपलाई यस वर्षदेखि संस्थागत रूपमा दर्ता गरी आयोजना गरिने भएको छ । झापा गोल्डकपलाई जिल्ला प्रशासन कार्यालयमा दर्ता गर्न लागिएको गोल्डकपका अध्यक्ष महेन्द्रकुमार गिरीले बताए । मोफसलको सर्वाधिक पुरस्कार राशिको झापा गोल्डकप माघ १५ देखि २४ सम्म बिर्तामोडको डोमालाल रंगशालामा हुनेछ ।आर्थिक पारदर्शिता, जवाफदेहिता र व्यवस्थित ढंगले गोल्डकपलाई संस्थागत गर्न लागिएको महासचिव केशव दाहालले बताए । गोल्डकप सफल पार्न मूल समितिका सदस्यले न्यूनतम २१ हजार रुपैयाँ सहयोग गर्ने निर्णयसमेत भएको छ । पाँच लाख रुपैयाँका दरले पाँचवटा प्लाटिनियम स्पोन्सर, तीन लाख दरका १० वटा गोल्ड स्पोन्सर र एक लाख दरका २० वटा सिल्भर स्पोन्सर राख्ने निर्णय भएको छ । प्रतियोगितामा नेपालका ७ ए डिभिजन क्लब र तीन विदेशी टिम सहभागी हुने आयोजकले जनाएको छ ।"
न्युजिल्यान्डको ट्वान्टी ट्वान्टी क्लिन स्विप,माउन्ट मउनगनुइ कोरी एन्डरसनले ४१ बलमा आक्रामक ९४ रन बनाएपछि न्युजिल्यान्डले बंगलादेशलाई तेस्रो ट्वान्टीट्वान्टीमा आइतबार २७ रनले हरायो । बे ओभलमा प्राप्त यस जितसँगै न्युजिल्यान्डले तीन खेलको ट्वान्टीट्वान्टी सिरिजमा पनि क्लिन स्विप गरेको छ । एन्डरसनले चौथो विकेटका लागि केन विलियम्सनसँग १ सय २४ रनको साझेदारी गरे । विलियम्सनले ६० रन बनाए । न्युजिल्यान्डले कीर्तिमानी दस छक्कासहित पहिले ब्याटिङ गरेर ४ विकेट क्षतिमा १ सय ९४ रन बनाएको थियो । जवाफमा बंगलादेशले २० ओभरमा ६ विकेट गुमाएर १ सय ६७ रन मात्र बनाउन सक्यो । तमिम इक्वाल र सौम्य सरकारले पाँच ओभरभित्र ४४ रन जोडेर बंगलादेशलाई आक्रामक सुरुआत दिएका थिए । तमिम २४ रन बनाएर आउट भए । पाहुना टिमले दस ओभरभित्र दुई विकेटमा ८९ रन बनाएको थियो । सौम्य ४२ रन बनाएर आउट भएपछि बंगलादेशले आवश्यक रनरेट भेट्टाउन सकेन । अब दुई टिमबीच दुई टेस्टको सिरिज सुरु हुनेछ ।

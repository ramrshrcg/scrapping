शीर्षक,विवरण
यथास्थितिमा चुनावमा जान्नौं,"चुनावको मिति घोषणाका लागि सर्वत्र दबाब परिरहेका बेला मनाउने प्रयासस्वरूप सोमबार मोर्चा नेताहरूलाई प्रधानमन्त्री दाहालले छलफलमा बोलाएका थिए। प्रमुख सत्तारूढ कांग्रेस समेतको सहभागितामा भएको बैठकमा प्रधानमन्त्री दाहालले संविधान संशोधन प्रक्रिया अघि बढाउँदै निर्वाचनको मिति तत्काल घोषणा गरिहाल्ने प्रस्ताव गरेका थिए। मोर्चाका नेताहरूले प्रधानमन्त्रीको प्रस्ताव ठाडै अस्वीकार गरेका छन्। उनीहरूले यथास्थितिमा चुनावमा जान नसकिने भन्दै संविधान संशोधन नगरी निर्वाचन हुन नसक्ने बताएका छन्। गत मंगलबार पनि प्रधानमन्त्री दाहालले मोर्चाका नेताहरूलाई बोलाएर चुनावमा जाने विषयमा सहयोग गर्न आग्रह गरेका थिए। उक्त बैठकमा असन्तुष्ट बनेर निस्केका मधेसी नेताहरू सोमबारको छलफलबाट पनि सन्तुष्ट हुन सकेनन्। बैठकमा तत्काल मिति घोषणामा मोर्चाका नेताहरूले आपत्ति जनाएपछि प्रधानमन्त्री दाहालले स्थानीय तह निर्वाचनका सन्दर्भमा बीचको बाटो खोजेर अघि बढ्न प्रस्ताव गरे। दाहालले मोर्चाको सहमतिमा निर्वाचन आयोगलाई चुनावको सम्पूर्ण तयारी गर्न भन्ने र संविधान संशोधनपछि मात्रै चुनावको मिति घोषणाको प्रस्ताव गरेका हुन्। मोर्चाले त्यसमा स्पष्ट जवाफ दिइसकेको छैन। संविधान संशोधन र निर्वाचनका विषयमा सरकारले प्रक्रिया अघि बढाउने उल्लेख गर्दै मुलुकलाई जसरी पनि निर्वाचनमा लैजानुपर्छ भन्ने प्रस्ताव प्रधानमन्त्रीले राख्नुभएको थियो, माओवादी केन्द्रका नेता नारायणकाजी श्रेष्ठले भने, स्थानीय तहकै चुनावमा जानुपर्छ भन्नुभएको छ। चुनावमा जाने कुरामा मधेसी दलहरूले स्पष्ट कुरा गरेका छैनन्। एकदुई दिनभित्र पुन: बैठक बस्ने समझदारी छ।प्रधानमन्त्री दाहालले आउँदो बैठकमा अन्य तीनवटा विषयमा प्रस्ट भएर आउन मोर्चाका नेताहरूलाई आग्रह गरेका छन्। संविधान संशोधन प्रस्ताव संसद्बाट पास वा फेल भए पनि मोर्चा निर्वाचनमा जाने कि नजाने, स्थानीय तह पुन:संरचना आयोगको प्रतिवेदनलाई सामान्य हेरेफेर गरेपछि स्थानीय तह निर्वाचनका लागि मोर्चा तयार हुने कि नहुने, संविधान संशोधन प्रस्तावमा सामान्य परिमार्जन मात्रै गर्न सकिन्छ भन्नेमा प्रधानमन्त्रीले मोर्चाको जवाफ खोजेका छन्। बैठकमा कांग्रेस सभापति शेरबहादुर देउवाले चुनावमा जाने विषयमा सहयोग गर्ने कि नगर्ने भन्ने जिज्ञासा राखेका थिए। मोर्चा आबद्ध राष्ट्रिय मधेस समाजवादी पार्टीका महासचिव केशव झाले प्रधानमन्त्रीले राखेका विषयहरूमा अर्को बैठकमा छलफल हुने बताए। बैठकको सुरुमै प्रधानमन्त्री दाहालले मोर्चाकै सहयोगमा आफू प्रधानमन्त्री भएको र आफूहरूबीच लामो सहकार्यको सम्भावना रहेको भन्दै आशंका नगर्न आग्रह गरेका थिए। उनले संशोधन प्रस्तावको पक्षमा संख्या पुर्याउने, चुनावको तिथि घोषणा गर्ने र स्थानीय तह पुन:संरचनाको विषयलाई एउटा निष्कर्षमा पुर्याउने विषयमा मोर्चा सँगै अघि बढ्न चाहेको बताएका थिए। तर, मोर्चाका नेताहरू संविधान संशोधन नभएसम्म निर्वाचन स्वीकार्य नहुने पुरानो अडानमा कायमै रहे। तमलोपा अध्यक्ष महन्थ ठाकुरले संविधान संशोधन नभएसम्म यही संविधानका आधारमा निर्वाचनमा जान नसकिने बताए। उनले बिनासंशोधन मधेसमा आफूहरू जाने स्थितिमा नरहेको भन्दै संशोधनका लागि एमालेसँग कुरा गर्न आग्रह गरेका थिए। सरकारी पद, न्यायाधीश, निर्वाचन आयुक्तजस्ता पदहरूको भागबन्डामा तपार्इंहरूको कुरा मिल्छ, संघीय समाजवादी फोरम नेपालका अध्यक्ष उपेन्द्र यादवको आरोप थियो, तर संशोधनको कुरा आउनासाथ फरकफरक कुरा आउँछ। उनले पनि संविधान संशोधनबिना कुनै पनि प्रक्रियामा आफूहरूले साथ दिन नसक्ने बताए। सद्भावना अध्यक्ष राजेन्द्र महतो र तमसपा अध्यक्ष महेन्द्रराय यादवले सरकारको रवैयाप्रति असन्तुष्टि जाहेर गरेका थिए। बैठकमा सहभागी तमलोपा महामन्त्री जंगीलाल रायले मोर्चाको सहमतिबिना चुनावको तिथि घोषणा नगरिने संकेत प्रधानमन्त्रीले प्रस्ट रूपमा दिएको बताए। पहिले प्रदेशको चुनाव : मोर्चा नेतारामसपा महासचिव झाले स्थानीय तहको संरचना विवादित रहेकाले संविधान संशोधनपछि पहिला प्रदेशको निर्वाचन गरिनुपर्ने आफूहरूको प्रस्ताव रहेको बताए। सीमांकन टुंग्याएर पहिला प्रदेशको चुनाव गरौं, प्रदेशले स्थानीय तहको निर्वाचन गराउँछ, उनले भने, प्रदेशको निर्वाचनपछि एकैसाथ स्थानीय र संघीय संसद्को निर्वाचनमा जान सकिन्छ। मोर्चाले स्थानीय तह प्रदेश मातहत रहनुपर्ने सवाल बारम्बार उठाउँदै आएको छ।"
सहकारीका लगाम खोल्दै सांसदहरू,"विधेयकले १ वर्ष कैद र १ लाख रुपैयाँ जरिवाना तोकेको कसुरलाई सांसदहरूले बढीमा ३ महिना कैद र २५ हजार रुपैयाँ जरिवाना बनाउन खोजेका छन्। २ वर्ष कैद र २ लाख जरिवानालाई बढीमा ६ महिना कैद र ५० हजार रुपैयाँ जरिवाना प्रस्ताव गरेका छन्। सदस्यको बचत ऐनबमोजिम बाहेक अन्य कुनै प्रयोजनमा प्रयोग गरेमा बिगो बराबरको जरिवाना र ३ वर्ष कैदको प्रावधानलाई हटाउनुपर्ने भनेका छन्। विधेयकको दफा ११४ (ढ) मा भएको सहकारी संस्थाको कुनै कागजात वा खातामा लेखिएको कुनै कुरा कुनै तरिकाले हटाई वा उडाई अर्कै अर्थ निस्कने व्यहोरा पारी मिलाई लेख्ने वा अर्को भिन्नै स्रेस्ता राख्ने जस्ता काम गरेबाट आफूलाई वा अरू कसैलाई फाइदा वा हानिनोक्सानी गर्ने उद्देश्यले किर्ते गर्न वा अर्काको हानिनोक्सानी गर्ने उद्देश्यले नगरे वा नभएको झूटा कुरा गरे वा भएको हो भनी वा मिति, अंक वा व्यहोरा फरक पारी सहीछाप गरी गराई कागजात बनाई वा बनाउन लगाई जालसाजी गरे वा गराएमा १० वर्षसम्म कैदको प्रस्ताव गरिएको छ।कसुरको जरिवाना र कैद अत्यन्त घटाउन चाहने सांसदहरूमा इच्छाराज तामाङ, शिवजी यादव, यज्ञराज सुनुवार, गणेश पहाडी, केदारप्रसाद सञ्जेल, वंशीधर मिश्र, जमिन्द्रमान घले, प्रेम गिरी, केशवप्रसाद बडाल, भानुभक्त ढकाल, ओमदेवी मल्ल, पशुपति चौलागाई, गुरुप्रसाद बुर्लाकोटी, रामकुमार भट्टराई, गणेशकुमार पहाडी, सीता गिरी ओली, कमलाकुमारी घिमिरे, सुशीला नेपाल, अनन्तप्रसाद पौडेल, राजेन्द्रप्रसाद पाण्डे, तारा राई, मोहनप्रसाद बराल, कमला पन्त, डिकबहादुर लिम्बू, सञ्जयकुमार गौतम, प्रकाश शर्मा पौडेल, चम्पादेवी खड्का, जगदीशनरसिंह केसी, रामहरि खतिवडा, अब्दुल रज्जाक गद्दी, कमलप्रसाद पँगेनी, प्रभादेवी बज्राचार्य र कुटेकु नेपाली छन्। एक वर्ष कैद र १ लाख रुपैयाँ जरिवाना लाग्ने कसुरमा सांसद विनोद श्रेष्ठले भने ३ महिनासम्म कैद र १० हजार रुपैयाँसम्म मात्र जरिवानाको छुट्टै संशोधन हालेका छन्। विधेयकको दफा ११६ मा कसैको उजुरी परी वा सहकारी संस्थाको निरीक्षण अनुगमन वा हिसाबकिताबको जाँच गर्दा वा अन्य कुनै व्यहोराबाट कसैले देहायको कुनै कार्य गरेको पाइएमा रजिस्ट्रार वा कार्यालय प्रमुखले त्यस्तो कार्यको प्रकृति र गम्भीरका आधारमा ५ लाख रुपैयाँसम्म जरिवाना गर्नेछ भन्ने प्रस्तावलाई बडालसहित ५० भन्दा बढी सांसदले १ लाख जरिवानामा झार्न संशोधन पेस गरेका छन्। ती सांसदले सहकारीको बचत र ऋणको औसत ब्याज अन्तर ६ प्रतिशत राख्ने विधेयकको प्रस्तावलाई तोकिएअनुसार पार्नुपर्ने भनेका छन्। सेयर पुँजीको १० गुणाभन्दा बढी बचत संकलन गरेमा र १० प्रतिशतभन्दा बढी लाभांश वितरण गरेमा कारबाहीको दायरामा पर्ने प्रावधानलाई क्रमश: १५ गुणा र २५ प्रतिशत बनाउन चाहेका छन्। कार्यक्षेत्र बाहिर वा गैरसदस्यसँग कारोबार तथा कृत्रिम व्यक्तिलाई सदस्यता प्रदान गरेको खण्डमा रजिस्ट्रार वा कार्यालय प्रमुखले जरिवाना गर्न सक्ने प्रावधान हटाउन संशोधन हालेका छन्। सहकारी क्षेत्रमा कृत्रिम सदस्य निर्माण गरी ठूलो मात्रामा ऋण प्रवाह गर्ने प्रवृत्ति मौलाउँदो छ। त्यसलाई निरुत्साहन गर्न विधेयकको दफा ११६ (ङ) मा सदस्यता प्राप्त गरेको ३ महिना व्यतित नभई ऋण लगानी गरेमा ५ लाख रुपैयाँसम्म जरिवाना गर्ने प्रावधान राखिएको छ। सांसदहरूले त्यसलाई हटाउन भनेका छन्। रजिस्ट्रार वा कार्यालय प्रमुखले ३ लाख रुपैयाँसम्म जरिवाना गर्न पाउने भनी दिइएको अधिकारलाई १० हजार रुपैयाँमा झार्न प्रस्ताव गरेका छन्। कतिपय सांसदले सहकारीलाई संस्थागत दायित्वबोधबाट विमुख गराई कारबाहीको दायराबाट अलग्याउन चाहेका छन्। बडाल, उदयशमशेर राणालगायत सांसदको ठूलो समूहले विधेयकमा यस्तो थप्न भनेका छन्, असल नियतले गरेको कुनै कामकारबाहीका सम्बन्धमा सहकारीका सञ्चालक वा कर्मचारी व्यक्तिगत वा सामूहिक रूपले जवाफदेही हुने छैनन्। तर, असल नियतले गरेको वा गर्न खोजेको कुनै कुराले हुन आएको वा हानिनोक्सानीका सम्बन्धमा संस्थाविरुद्ध कुनै किसिमको मुद्दा परेमा त्यस्तो मुद्दाको खर्च सम्बन्धित सहकारी संस्थाले ब्यहोर्नेछ भनेका छन्। जिम्मेवारी संस्थागत नहुने, खर्च संस्थागत हुने प्रावधान राख्न चाहनु माननीयहरूको अनौठो प्रस्ताव हो, विभागका एक अधिकारीले भने। दफा ११७ को (१) मा रजिस्ट्रार वा कार्यालय प्रमुखले सम्बन्धित सहकारी संस्थालाई दफा ११६ बमोजिम जरिवाना गर्नुका अतिरिक्त निश्चित अवधि किटान गरी कारोबार, सम्पत्ति तथा बैंक खाता रोक्का राख्ने तथा सम्पत्ति रोक्का राख्न सम्बन्धित निकायलाई सिफारिस गर्न सक्नेछ भन्ने प्रावधान छ। सांसदहरूले भने सुधारका लागि कम्तीमा ३ महिनाको समयावधि दिनुपर्ने खुकुलो व्यवस्था बनाउन ढिपी गरिरहेका छन्।उनीहरूले सहकारीको नियमन सकेसम्म साना निकायबाट होस् भन्ने प्रावधान घुसाउन प्रयास गरिरहेका छन्। विधेयकको दफा १२० मा कुनै सहकारीले कसुर गरेको थाहा पाए अनुसन्धान गर्न मन्त्रालय, राष्ट्र बैंक, रजिस्ट्रार वा कार्यालय प्रमुखले सम्बन्धित निकायमा लेखी पठाउन सक्ने प्रावधान छ। त्यसबाट मन्त्रालय झिक्न संशोधन राखेका छन्। बरु सहकारी निर्देशक समितिमा राष्ट्रिय सहकारी महासंघका अध्यक्षको दह्रो उपस्थिति गराउन चाहेका छन्। विधेयकको दफा १२६ मा व्यवस्था गरिएको समितिमा सहकारी मन्त्री अध्यक्ष र महासंघका अध्यक्षलगायत १० सदस्य रहने व्यवस्था छ। सांसदहरूको संशोधनमा महासंघका अध्यक्षलाई समितिको सहअध्यक्ष बनाउन भनिएको छ। कतिपयले भने यो समितिको व्यवस्थै नराख्न चाहेका छन्। दायरा बढाउन चलखेलसंशोधन हालेका अधिकांश सांसदले सहकारीका कार्यक्षेत्र बढाउन चाहेका छन्। जति ठूलो कार्यक्षेत्र भयो, उति धेरै पुँजी संकलन गर्न र व्यावसायिक काममा लागाउन सजिलो हुने भएकाले उनीहरूले यसमा जोड दिएका हुन्। विधेयकको दफा १७(१)(क) मा कार्यक्षेत्र महानगरपालिका भए १ वडा, उपमहानगरपालिका भए २ वडा, नगरपालिका भए जोडिएका बढीमा ३ वटा र गाविस भए सोही गाविसको दायरा राखिएको छ। त्यसमा अधिकांश सांसदले संस्थाको कार्यक्षेत्र, कारोबार र प्रकृतिका आधारमा सम्बन्धित गाउँपालिका, नगरपालिका, दुई वा दुईभन्दा बढी गाउँपालिका, नगरपालिका, एक जिल्ला, बहुजिल्ला, एक प्रदेश, बहुप्रदेश वा राष्ट्रियस्तरको बनाउन संशोधन हालेका हुन्। विधेयकले व्यक्तिले मात्र सदस्य बन्न पाउने प्रावधान राखेको छ। सांसदहरूले संशोधन प्रस्तावमा संघसंस्था र निकायहरूलाई पनि त्यसमा राख्न भनेका छन्। दफा ३० को १ मा लेखिएको छ, कुनै व्यक्ति एकै समयमा एकै प्रकृतिको एकभन्दा बढी संस्थाको सदस्य हुन पाउने छैन। यसलाई हटाउन सांसदहरू जोड बलले लागेका छन्। सहकारी क्षेत्रको मुख्य विकृति यो पनि हो। एकै व्यक्ति धेरैवटा सहकारीमा आबद्ध भई चलखेल गर्दा सर्वसाधारणको पुँजी जोखिममा पर्दै आएको छ। दफा ३९(३) मा एकै परिवारको एकभन्दा बढी व्यक्ति एकै अवधिमा सञ्चालक पदमा उम्मेदवार बन्न र निर्वाचित हुन सक्ने छैन भनिएको छ। त्यसमा सांसदहरूको संशोधन यस्तो छ, एउटै परिवारको एकभन्दा बढी व्यक्ति एकै अवधिमा एकै प्रकृतिको एकै तहको सञ्चालक पदमा उम्मेदवार बन्न र निर्वाचित हुन सक्नेछैन। दफा ३९ कै (४) मा कुनै सहकारी संस्थाको सञ्चालक सोही संस्था वा अर्को कुनै सहकारीको कर्मचारी बन्न पाउने छैन भन्ने प्रावधान छ। त्यसलाई सांसदहरूले कुनै सहकारी संस्थाको एकभन्दा बढी सञ्चालक उक्त संस्थाको कर्मचारी बन्न पाउने छैन भन्ने संशोधन हालेका छन्। अधिकांश सहकारीमा एकै व्यक्ति अध्यक्ष र प्रमुख कार्यकारी अधिकृत छन्। तिनमा नीति निर्माण र कार्यान्वयन प्रक्रियामा एकै व्यक्तिको प्रभुत्व रहन्छ। विगतमा यही कारण धेरै सहकारी डुबेका हुन्। त्यसलाई नियन्त्रण गर्न विधेयकले त्यसमा बन्देज लगाएको छ। सांसदहरूले त्यसलाई निरन्तरता दिन र चलखेललाई सजिलो बनाइरहन चाहेका हुन्। दफा ४८ मा बचत र ऋणको व्याजको अधिकतम अन्तर ६ प्रतिशत तोकिएको छ। सांसदहरूले यसलाई हटाउन र सम्बन्धित सहकारीको विनियमावलीमा व्यवस्था गरेबमोजिम पार्न बल गरिरहेका छन्। धेरै संशोधन प्रस्ताव परेको अर्को विषय बचत तथा ऋण सहकारी संस्थाको लगानीसम्बन्धी दफा हो। विद्यमान कानुनमा सहकारी संस्थाको लगानी सम्बन्धमा स्पष्ट व्यवस्था छैन। सहकारी मापदण्डमा सदस्यभन्दा बाहिर लगानी गर्न नपाउने उल्लेख छ। त्यही व्यवस्थालाई विधेयकले समेटेको छ। त्यसमा सांसदहरूको आपत्ति छ। सहकारी संस्थाले संकलन गरेको पुँजी सबै क्षेत्रमा लगानी गर्न पाउनुपर्छ भन्ने उहाँहरूको माग हो, सहकारी तथा गरिबी निवारण मन्त्रालयका एक उच्च अधिकृतले भने, ग्रामीण भेगबाट ठूलो रकम संकलन गरी छिटो धेरै नाफा आउने क्षेत्रमा लगानी लगाउन पाउनुपर्छ भन्ने चाहनामै खोट छ। सहकारीले अचल सम्पत्ति खरिद, पूर्वाधार निर्माण, कारोबारमा लगानी, फर्म वा कम्पनी वा सहकारी संघ वा कुनै बैंकको सेयर खरिद वा अन्य कुनै प्रयोजनमा उपयोग गर्नु हुँदैन भन्ने प्रावधान राखी विधेयकले विकृति नियन्त्रणको पहल गरेको छ। सांसदहरू त्यसलाई खुलाउन चाहन्छन्। उनीहरूको संशोधनमा सदस्यहरूको हित हुने प्रयोजनका विभिन्न व्यवसाय तथा परियोजनामा लगानी गर्न पाउनुपर्ने भनिएको छ। दफा ४९ मा व्यक्तिगत बचतको सीमा तोक्नुपर्ने उल्लेख छ। त्यसलाई खारेज गर्न सांसदहरूले चाहेका छन्। दफा ५० को नेपाल राष्ट्र बैंक समेतको संलग्नतामा नियमन तथा सुपरीवेक्षण गर्न सकिने व्यवस्थालाई लचिलो बनाउँदै उनीहरूले नेपाल राष्ट्र बैंकबाट सीमित बैंकिङ कारोबार गर्न स्वीकृत प्राप्त संघसंस्थालाई मात्र उसले हेर्न पाउनुपर्ने जिकिर राखेका छन्। राष्ट्रिय सहकारी संघकी उपाध्यक्ष सांसद ओमदेवी मल्लले अन्तर्राष्ट्रिय मूल्यमान्यता र संविधानप्रदत्त अधिकारकै आधारमा ऐन संशोधनको प्रस्ताव गरिएको दाबी गरिन्। सहकारीलाई राम्रो र अन्तर्राष्ट्रिय मापदण्डको बनाउन खोजेका हौं, उनले भनिन्, कर्मचारीतन्त्र र उच्च तहका बुद्धिजीवीहरूले वास्तविकता नबुझेकाले समस्या भएको छ। संघको उद्देश्य सहकारी अभियानलाई संकुचित बनाउन नहुने रहेको उनको कथन छ। अर्थतन्त्रका तीन खम्बे अर्थनीतिमध्ये सहकारी पनि एक हो, उनले भनिन्, संविधानले दिएको भूमिकाअनुसार सहकारी सञ्चालन हुन पाउनुपर्छ। तर सहकारी क्षेत्रमा गल्ती गर्नेलाई कडाभन्दा कडा कारबाही गर्नुपर्छ। कडा कानुन बनाउने प्रतिबद्धताविधेयक अर्थ समितिअन्तर्गतको उपसमितिमा छ। त्यसले अध्ययन गरिरहेको र छिट्टै समितिमा पेस गर्ने उपसमितिका सदस्य केदारप्रसाद सञ्जेलले जानकारी दिए। ऐनका प्रावधान कमसल बनाउन आफैं संशोधन प्रस्तावसमेत हालेका सञ्जेलले भने, धेरैतिर अध्ययन गरेर हामीले कुरा बुझिसकेका छौं, अब दण्डजरिवाना घटाउने होइन, कम्तीमा बैंकिङ कसुरसरह बनाइने छ। ठूलठूला कारोबार गर्नेलाई अझ त्यसभन्दा माथि हुन पनि सक्छ। सर्वसाधारणको बचतबाट सबैथोक प्राप्त गरिरहेकाहरूको स्वार्थ कानुनबाट पूरा हुन नदिने प्रतिबद्धतासमेत उनले जनाए। नियमनको व्यवस्था पनि अब कडा हुनेछ, उनले भने, कुनै हालतमा यसमा सम्झौता हुनेछैन। नेपाल बचत तथा ऋण केन्द्रीय सहकारी संघ (नेफ्स्कुन) का अध्यक्ष डीबी बस्नेतले भने, दण्डजरिवाना नै नहोस् भन्ने हाम्रो मान्यता होइन, स्वैच्छिक नछोडियोस् भन्ने मात्र हो। उनले कार्यक्षेत्र र लगानीमा नियन्त्रण गर्न नहुने जिकिर गरे। नेफ्स्कुनकै प्रमुख कार्यकारी शिवजी सापकोटाले भने कारबाही घटाउन नहुने, सञ्चालक नै कर्मचारी बन्न नमिल्ने र नियमन कडा गरिनुपर्ने बताए। व्यक्तिको पैसा उठाएर जे पायो त्यही गर्न पाइँदैन, उनले भने।"
यसरी फड्को मारिन् मीराले,"चिठी पठाएको ६ महिनापछि छोरी नै घर आइपुगेपछि मात्रै उनका बाआमालाई पत्यार लाग्यो।उनी लडाकुको सिन्धुली शिविरमा बस्थिन्। २०६२६३ मा संयुक्त राष्ट्रसंघीय मिसनले अयोग्य ठहराएपछि घर फर्किनन्। उतैबाट एसएलसी पास गरिन्। १८ महिने कृषि जेटिए पढिन्। घरको आर्थिक अवस्था कमजोर नै थियो। २०७० मा वैदेशिक रोजगारीका लागि मलेसिया जाने निधो गरेर काठमाडौं लागिन्। विदेश जाने रहर थिएन, घरको आर्थिक समस्याले गर्दा, राम्रो कम्पनीका लागि अफर आएको भनेपछि जान लागेकी थिएँ, मीराले ३ वर्षअघिको घटना सम्झिइन्। काठमाडौं पुगेपछि बालाजु कराँते एकेडेमीका सञ्चालक धु्रवविक्रम मल्लसँगको भेटले नयाँ मोड लियो। मलेसिया जान लागिसकेको भिसा रद्द गरेर खेलकुदमा लागेकी उनले यतिबेला नाम र दाम कमाएकी छन्। भिसा रद्द गरेको ३ महिनापछि हिमालय आउटडोर फेस्टिभलमा पहिलो पटक प्रतिस्पर्धामा सहभागी भइन्। त्यो प्रतियोगिता फूलबारीगेटदेखि मकवानपुरको हात्तीवनसम्म ५० किलोमिटर दौड थियो। प्रतियोगिता जितेर प्रथम भइसक्दा पनि अल्ट्रा रेस के कस्तो हो भन्ने उनलाई थाहै थिएन। दोस्रोपल्ट मुस्ताङमा दौडेपछि मात्र त्यसबारे बल्ल बुझिन्। उनी अहिले विश्व अल्ट्रा रेसमा दोस्रो वरीयतामा छिन्। गत वर्ष फ्रान्समा आयोजित ८० किमिको विश्व म्याराथनमा पूर्वविजेतालाई पछि पार्दै पहिलो स्थान हात पारेपछि मीराको परिचय एकाएक फेरियो। नेसनल ज्योग्रोफिकले सार्वजनिक गरेको वर्षकै साहसी व्यक्ति (एड्भेन्चर्स अफ द इयर२०१७) को अवार्ड जितेपछि त यतिखेर उनी चर्चाको शिखरमै छिन्।मीराका दाजु पराण र भाउजू झापामा कुखुरा फार्म खोलेर बसेका छन्। झापा सुरुंगामा मीराकै लगानीमा घर बनाइसकेका छन्। भाइ प्रमोद झापामै डिप्लोमा गर्दै छन्। बहिनीहरू लक्ष्मी र फूलमाया धनकुटामा कृषि जेटीए पढदै छन्। बाआमा भोजपुर सानोदुम्मा गाउँमै बसेका छन्। केही वर्षपछि झापामै झर्ने तयारी उनीहरूको छ। विकट गाउँकी दु:ख भोगेकी छोरी हो, आज चम्किलो तारा बनेकी छ, उनको संघर्ष बयान गरेर सकिन्न, स्थानीय सानोदुम्मा माविका प्रधानाध्यापक अर्जन राईले भने। यतिखेर मीरा थप प्रतिस्पर्धाको तयारीमा छिन्। तर केही महिनाअघि खुट्टामा चोट लागेकाले उपचारमा लागेकी छन्। स्पेन, फ्रान्स, चीन, इटालीमा हुने दौडमा सहभागी हुने उनको योजना छ। २५ वर्षीया मीराले स्वास्थ्यले साथ दिएसम्म खेलमै जीवन बिताउने बताइन्। दौडेर, प्रतिस्पर्धा गरेर म कहिल्यै थाक्दिनँ, उनले भनिन्। ट्रेल रनिङ नेपालको आयोजना र लोइड बेल्चरको निर्देशनमा उनको बारेमा मीराज् फिल्म वृत्तचित्र बनेको छ।"
साताभित्रै स्वीकृत हुँदै बाहिरी चक्रपथ,"काठमाडौं उपत्यका विकास प्राधिकरणले बाहिरी चक्रपथ को संशोधित विस्तृत आयोजना प्रतिवेदन (डीपीआर) अन्तिम स्वीकृतिका लागि एक साताभित्रै मन्त्रिपरिषद्मा पठाउन लागेको छ। पछिल्लो पटक आयोजनाले पुरानो डीपीआरलाई केही संशोधन गरेको छ। रोपनीका जग्गा कित्ताकाट भएर घडेरीमा परिणत भएका छन्, आयोजनाका निमित्त प्रमुख ध्रुव सापकोटाले भने, अब केही समस्या छैन, ठूलो आयोजना भएकाले मन्त्रिपरिषद्बाट अन्तिम स्वीकृत चाहिन्छ, साता दिनभित्रै हुन्छ होला।पहिलो चरणमा सतुंगलचोभार खण्डको करिब ६ किमिमा काम गर्ने उनले बताए। पूरै बाहिरी चक्रपथ निर्माण गर्दा ८० हजारदेखि १ लाख रोपनीसम्म जग्गा अधिग्रहण गर्नुपर्ने उनले बताए। निर्माण क्रममा भत्काइने घरको मुआब्जा दिने र जग्गाको साटो जग्गै दिने उनले बताए। ५० मिटर चौडाइ सडकवरपरै व्यवस्था गर्छौं, कोही विस्थापित हुनु पर्दैन, उनले भने, २५० मिटर दायाँबायाँ परेका घर भत्काउँदैनौं, खाली जग्गालाई जग्गा विकास कार्यक्रममार्फत घडेरीमा परिणत गर्छौं।जग्गा पर्ने स्थानीय बासिन्दालाई दाबी विरोध गर्न ३५ दिने सार्वजनिक सूचना जारी भइसकेको उल्लेख गर्दै उनले भने, विरोध छैन, अब सरकारले निर्देशन दिनेबित्तिकै प्रक्रिया अघि बढ्छ। आव ०५६५७ मा सरकारले बाहिरी चक्रपथको परिकल्पना गरेको थियो। व्यवस्थित बस्ती र दिगो सहरीकरणको महत्त्वाकांक्षी योजनाका रूपमा बाहिरी चक्रपथलाई अघि सारिएको हो। बाहिरी चक्रपथवरिपरि वातावरणमैत्री, प्रविधियुक्त र सुविधा सम्पन्न बस्ती बनाउने लक्ष्य छ । यसको सामाजिक तथा वातावरणीय अध्ययन पूरा भइसकेको छ । उपत्यकाका तीनवटै जिल्लाका तत्कालीन ४० गाविस र ३ नगरपालिका छुनेगरी ७११० किमिको चक्रपथ प्रस्ताव गरिएको छ। ५ वर्षभित्र निर्माण गर्ने लक्ष्य रहेको यो चक्रपथको सतुंगलदेखि गम्चा हुँदै चोभारसम्म नयाँ ट्रयाक खोल्ने तयारी पूरा भएको उनले बताए। ७ वर्षअघि अर्थ मन्त्रालयले आयोजनाका लागि करिब १० करोड र क्षतिपूर्तिका लागि ३ करोड रुपैयाँ छुट्याएको थियो। त्यसमध्ये ९ करोड रुपैयाँ कार्यालय सञ्चालनमै सकिएको छ । मुआब्जाका लागि छुट्याएको रकम खर्च नहुँदा प्रत्येक वर्ष फ्रिज हुँदै आएको छ।बाहिरी चक्रपथ काठमाडौं, ललितपुर र भक्तपुरमा क्रमश: ३५८, १५८० र २१०५ किमि रहने अनुमान छ। सडक खण्डका विभिन्न स्थान गरी १५ किमि सुरुङमार्ग बन्नेछ । ५० मिटर चौडाइको यो चक्रपथ ८ लेन हुनेछ। यसले उपत्यकाभित्रको ठूलो भूभागलाई ओगट्नुका साथै तीव्र गतिमा बस्ती विकास हुने तथा सहरीकरणको चापमा परेका अधिकांश क्षेत्रलाई समेट्ने छ।"
पछि हट्यो बार,"सर्वोच्चले बारका पदाधिकारीसाग छलफल गर्न न्यायाधीश हरिकृष्ण कार्कीको संयोजकत्वमा टोली गठन गरेको हो। गठनसागै आन्दोलनको औचित्य सकिएको बार उपाध्यक्ष उषा मल्ल पाठकले बताइन्। टोली गठन भएपछि बारले अघि सारेको मागका बारेमा सर्वोच्चको आधिकारिक भनाइसमेत आउनेछ उनले भनिन्, मंगलबारको कार्यसमिति बैठकले यसबारे निर्णय गर्नेछ।बारले पनि वरिष्ठ अधिवक्ता हरिहर दाहाल, हरि उप्रेती र अध्यक्ष शेरबहादुर केसी तथा महासचिव खम्मबहादुर खाती रहेको टोली गठन गरेको हो। उच्च अदालतमा न्यायाधीश नियुक्तिका क्रममा कानुन व्यवसायीको माग र सरोकार सम्बोधन नभएको भन्दै बारले प्रधानन्यायाधीश सुशीला कार्कीलाई भेट्ने योजना बनाएको थियो। व्यस्तताका कारण प्रधानन्यायाधीशले समय दिन नसकेपछि बारका पदाधिकारीहरूले ३ दिने अल्टिमेटमसहित चेतावनीयुक्त विज्ञप्ति जारी गरेका थिए। त्यसकै आधारमा बारले आन्दोलन घोषणा गरेको थियो ।"
लोक सेवाको असहमति,"समायोजनमा विधेयकमा रहेका कतिपय प्रावधान संविधानका मूल्य मान्यता र प्राकृतिक न्याय समेतको विपरीत भएको पाइयो। हामीले त्यसलाई औंल्याई सच्याउनुपर्ने सुझाव दिएका छौं, आयोग अध्यक्ष उमेशप्रसाद मैनालीले सोमबार कान्तिपुरसँग भने। उनले निजामती ऐनसम्बन्धी विधेयक भने संशोधनको औचित्य नै नरहेको बताए। संघ, प्रदेश र स्थानीय तहमा कर्मचारी समायोजनमा नयाँ ऐन ल्याउनुपर्नेमा पुरानैमा संशोधन उपयुक्त नहुने आयोगको परामर्श छ। नयाँ संविधान अनुसारको कर्मचारी व्यवस्थापन गर्न पुरानो ऐनको एक, दुई वटा व्यवस्था संशोधन मात्रले पुग्ने देखिँदैन। त्यसैले आयोगले निजामती ऐन संशोधन होइन, संघीय निजामती ऐन नयाँ बनाउन सुझाव राखेका छौं, अध्यक्ष मैनालीले भने।कर्मचारीलाई अवकाश दिने विषय सरकारले सोझै गर्न नसक्नेतर्फ आयोगले ध्यानाकर्षण समेत गरेको छ। संविधानमा कर्मचारीलाई हुने सामान्य वा विशेष दुवैखाले कारबाहीमा आयोगको परामर्श हुनुपर्ने उल्लेख छ। समायोजन विधेयकले भने यो व्यवस्थाको उपेक्षा गरेको छ।"
संसद्लाई बिजनेस दिनै हम्मे,"काठमाडौं स्थानीय तहको निर्वाचनलाई चाहिने महत्त्वपूर्ण विधेयक संसद्बाट पारित हुनै बाँकी छ। सरकारले प्रभावकारी कार्यसूची दिन नसक्दा संसद्को नियमित बैठक भने औपचारिकतामा सीमित छ। संसद्ले मतदाता नामावली, निर्वाचन आयोगको काम, कर्तव्य, अधिकार र निर्वाचन (कसुर तथा सजाय) विधेयक पारित गरे पनि स्थानीय तहको निर्वाचनसम्बन्धी विधेयक र राजनीतिक दलसम्बन्धी विधेयक पारित गर्न बाँकी छ। तीन तहको निर्वाचनसँग अन्तरसम्बन्धित चारवटा विधेयक संसद्मा दर्ता नै भएका छैनन्।संसद्को बैठक कतिसम्म नीरस छ भने कार्यसूचीसँग सम्बन्धित मन्त्रीसमेत समयमा सदनमा पुग्दैनन्। राज्यव्यवस्था समितिको प्रतिवेदनसहित निर्वाचन (कसुर तथा सजाय) विधेयक पारित गरियोस् भन्ने प्रस्ताव राख्नुपर्ने गृहमन्त्री विमलेन्द्र निधिको अनुपस्थितिका कारण सोमबारको पहिलो बैठक प्रभावित भयो। संसद्को शून्य समय र विशेष समय सकिँदा पनि गृहमन्त्री निधि सदनमा उपस्थित नभएपछि सभामुख ओनसरी घर्तीले कार्यसूचीको पहिलो बुँदा हटाएको घोषणा गरेकी थिइन्।संसद् सचिवालय स्रोतका अनुसार बैठक कक्षबाट गरिएको पटकपटकको प्रयासमा गृहमन्त्री निधिसँग टेलिफोन सम्पर्कसमेत हुन नसकेपछि सभामुख घर्तीले यस्तो कदम चाल्नुपरेको हो। सरकारले स्थानीय तहको निर्वाचन मिति घोषणा गर्ने बताइरहेका बेला निर्वाचनसम्बन्धी विधेयकलाई सदनमा एक दिन पनि ढिला नगर्ने रणनीतिअनुरूप घर्तीले सोमबारै दोस्रो बैठक गराएकी हुन्। दोस्रो बैठकमा भने गृहमन्त्री निधि उपस्थित भएर निर्वाचन (कसुर तथा सजाय) विधेयक पारित गरियोस् भन्ने प्रस्ताव गरेका थिए। राज्यव्यवस्था समितिको प्रतिवेदन सहितको विधेयकबारे सदनमा भएको संक्षिप्त छलफलपछि सदनले उक्त विधेयक पारित गरेको छ। सांसदहरूको न्यून उपस्थितिका कारण गणपूरक संख्या नपुगेर बैठक स्थगित हुनु नौलो नभए पनि आफ्नो कार्यसूची अघि बढाउन सरकारका वरिष्ठ मन्त्री नै अनुपस्थित भएको भने यो पहिलो घटना हो।सरकारले स्थानीय निर्वाचनको मिति घोषणा गर्ने बताए पनि त्यसका लागि सर्वाधिक महत्त्वपूर्ण विधेयक पारित गराउन अग्रसरता लिएको छैन। निर्वाचन आयोगले प्राविधिक तयारीका लागि मतदानको १ सय २० दिनअगावै आफूलाई निर्वाचनसम्बन्धी सम्पूर्ण कानुन आवश्यक पर्ने बताउँदै आएको छ। वर्षायामका कारण जेठ दोस्रो सातापछि निर्वाचन सम्भव हुँदैन। यसअघि प्रधानमन्त्री पुष्पकमल दाहालले प्रमुख तीन दलको बैठक गरेर माघ १५ भित्रै सम्बन्धित सबै कानुन पारित गरी निर्वाचनको मिति घोषणा गर्ने बताएका थिए।राज्यव्यवस्था समितिअन्तर्गतको उपसमितिमा विचाराधीन स्थानीय तहको निर्वाचनसम्बन्धी विधेयक र राजनीतिक दलसम्बन्धी विधेयकमा रहेका मुख्य विवाद समाधानका लागि सरोकारवाला मन्त्रालय र राजनीतिक दलका शीर्ष नेता कसैले पनि चासो दिएका छैनन्। संशोधनकर्ता सांसदहरूसँगको परामर्श र दफावार छलफल सकेर उपसमितिले दुवै विधेयकका अधिकांश दफामा सहमति जुटाए पनि थ्रेसहोल्ड र संयुक्त निर्वाचन चिह्न प्रयोगसम्बन्धी विवाद समाधानका लागि शीर्ष नेतृत्वको मुख ताकेको छ। तर शीर्ष तहबाट समस्या समाधानका लागि राज्यव्यस्था समितिको नेतृत्व, सत्तापक्षका प्रमुख सचेतक, विभागीय मन्त्री कसैले पनि तदारुकता लिएका छैनन्। उपसमितिले गर्न सक्ने जति काम राम्ररी गरेको छ, संसद् सचिवालयका एक अधिकारीले भने, शीर्ष राजनीतिक तहमा सहमति गर्नुपर्ने विषय नटुंग्याएर निर्वाचनसम्बन्धी विधेयक अल्झाउने काम भएको छ।सरकारले संसद्लाई ठोस बिजनेस नदिए पनि गत वैशाख २१ मा सुरु भएको बजेट अधिवेशन अन्त्य गरेको छैन। वर्षायाममा बजेट अधिवेशन र हिउँदमा विधेयक अधिवेशन गरी वर्षमा दुईपटक संसद् अधिवेशन राख्ने अभ्यासविपरीत सरकारले तेस्रो अधिवेशनसमेत समापन गर्नुपर्ने समयमा दोस्रो अधिवेशन नै जारी राखेको हो।संसद् सचिवालय स्रोतका अनुसार संसद्को बैठकलाई प्रभावकारी बनाउने, अत्यावश्यकविधेयक छिटो पारित गर्ने र अधिवेशन अन्त्य गर्ने विषयमा सभामुख ओनसरी घर्तीले पटकपटक सरकारको ध्यानाकर्षण गराएकी छन्। त्यसको नतिजा ननिस्किएपछि उनले प्रधानमन्त्री पुष्पकमल दाहाललाई भेटेर ध्यानाकर्षण गराउने तयारी गरेकी छन्। सरकारले राम्रो गृहकार्य गर्ने हो भने समितिमा विचाराधीन निर्वाचनसम्बन्धी विधेयकहरू एकदुई दिनमै टुंग्याउन सकिन्छ, संसद् सचिवालय स्रोतले भन्यो, सरकारले संसद्लाई प्रभावकारी बनाउने कि अधिवेशन अन्त्य गर्ने, एक रोज्नु राम्रो हुन्छ। संवैधानिक व्यवस्थाअनुसार संसद्को नियमित अधिवेशनको आह्वान र अन्त्य प्रधानमन्त्रीको सिफारिसमा राष्ट्रपतिबाट हुन्छ।"
लेखासमितिमा उपाध्याय,"काठमाडौं संसद्को सार्वजनिक लेखा समितिको सभापतिमा सत्तारूढ माओवादी केन्द्रका सांसद डोरप्रसाद उपाध्याय निर्वाचित भएका छन्। प्रमुख प्रतिपक्षी एमाले उम्मेदवार पशुपति चौलागाईंलाई ७ मतले पराजित गर्दै सत्तारूढ गठबन्धनका तर्फबाट उपाध्याय सभापति चुनिएका हुन्। माओवादीकांग्रेस गठबन्धन सरकारमा लेखा समितिका सभापति जनार्दन शर्मा मन्त्री भएपछि उक्त पद रिक्त भएको थियो।समितिमा भएको मतदानमा एमाले उम्मेदवार चौलागाईंलाई सत्तारूढ राप्रपाका दुई सांसद र प्रतिपक्षी राष्ट्रिय जनमोर्चाका सांसदले समर्थन गरेका थिए। यो प्रतिपक्षले नेतृत्व गर्नुपर्ने समिति हो, राप्रपा सांसद दिनेश श्रेष्ठले भने, यसमा हिसाब गरिरहनु पर्दैन। लेखा समितिमा प्रतिपक्षी सांसद सभापति हुने संसदीय परम्परा थियो।पहिलो संविधानसभाकालमा यो परम्परा तोडिएको थियो। त्यति बेला सत्तारूढ दल कांग्रेस सांसद रामकृष्ण यादव समितिको सभापति थिए। कांग्रेस प्रतिपक्षमा हुँदा सभापति भएका यादवले कांग्रेसएमाले सरकारका पालामा राजीनामा दिएनन्। एमालेले संसदीय परम्पराअनुसार लेखा समितिको सभापति प्रतिपक्षीलाई दिनुपर्ने अडान लिएको थियो। तर, दोस्रो संविधानसभाको निर्वाचनपछि प्रमुख दलहरूको सहमतिमा भएको संसदीय समितिहरूको भागबन्डामा पाएको लेखा समिति छोड्दा आफूसँग एउटा मात्र विषयगत समितिको नेतृत्व हुने जिकिर गर्दै माओवादी केन्द्रले कांग्रेसको समर्थनमा आफ्नो पार्टीबाट उम्मेदवार बनाएको हो। एमाले प्रमुख सचेतक भानुभक्त ढकालले समितिगत नेतृत्वको संख्यात्मक हिसाब मिलाउने विकल्पका लागि सत्तापक्ष तयार नभएको टिप्पणी गरे।"
७ वर्षसम्म बनेन पुल,"भक्तपुर काठमाडौंभक्तपुर जोड्ने पुलको निर्माणका लागि ७ वर्षअघि सम्झौता भए पनि अझै काम सुरु भएको छैन। गोठाटारस्थित हरहर महादेवको मनोहरा खोलामा दुवै जिल्लाका बासिन्दाबीच खोला विवाद हुँदा निर्माण सुरु नभएको हो। ०६६ पुस २४ मा पुल निर्माणको सम्झौता भए पनि ठेक्का पाएको कम्पनीले काम गर्न खोज्दा झडप भएको थियो। काठमाडौंतर्फका बासिन्दाले ०२१ सालको नापीअनुसार निर्माण गर्नुपर्ने अडान राख्ने र भक्तपुरतर्फका बासिन्दाले साबिककै खोलामा निर्माण गर्नुपर्ने बताउँदै आएका छन्।०२१ सालको नापीमा खोला भएको स्थानमा तरकारी खेती छ, मध्यपुरठिमी नगरपालिका धुन्चेपाखाका रामजी श्रेष्ठले भने, खोलाको बहाव परिवर्तन भई हाल ०२१ को नापीमा व्यक्तिको नामको जग्गामा साबिक खोला बगेको छ। साबिकको खोला भएकै स्थानमा पुल निर्माण गर्दा समस्या सुल्झिन्छ। कागेश्वरी मनोहरा नगरपालिका गोठाटार हरहर महादेवका बासिन्दाले भने ०२१ कै नापीअनुसार खोलाको बहाव परिवर्तन हुनुपर्ने र सोही स्थानमा दुुई जिल्ला जोड्ने पुल निर्माण हुनुपर्ने अडान राखेका छन्। मनोहरा खोलामा पुल निर्माण नहुँदा दुवै जिल्लाका सर्वसाधारणले सास्ती खेप्दै आएका छन्, पुल निर्माण उपभोक्ता समिति अध्यक्ष मधु चापागाईंले भने, विवाद सुल्झाउने प्रयास जारी छ, खोलाको बहाव परिवर्तन तथा खोलाले ओगटेको जग्गाको विवादले निर्माण सुरु हुन सकेको छैन। दुवै पक्षको विवाद नसल्टिएको भनेर ठेकेदार कम्पनीले काम सुरु गरेको छैन।समयमै पुल नबन्दा सर्वसाधारण काठको पुलबाट जोखिमपूर्ण यात्रा गर्न बाध्य छन्। मध्यपुरठिमी नगदेशका दीपक श्रेष्ठका अनुसार सवारीसाधनहरू खोलाबाटै वारपार गर्छन्। धुन्चेपाखामनोहरा खोला पुल निर्माणका लागि डिभिजन सडक कार्यालय भक्तपुरले ४ करोड ८५ लाख रुपैयाँमा सम्झौता गरेको जनाएको छ। उक्त पुल निर्माणका लागि चालु आवमा २० लाख रुपैयाँ विनियोजन भएको कार्यालयले जनाएको छ। स्थानीय बासिन्दाबीचको विवादले पुल निर्माण नहुँदा ठेक्कै तोड्नुपर्ने अवस्था आएको कार्यालय प्रमुख इन्जिनियर गुरुप्रसाद अधिकारीले बताए।"
अभियुक्त साउदी अरबबाट झिकाइँदै,"सिद्ध गाविसको बागेश्वरी आधारभूत विद्यालयका शिक्षक रामराज छिमाल १८ वर्ष पुरानो घटना अहिले पनि झल्झली सम्झिन्छन्। छिमालले उक्त दिन सम्झिँदै भने, घटनालगत्तै सिंगो गाउँ महिनौंसम्म त्रसित बनेको थियो। रात नपर्दै गाउँले घरभित्र पस्थे। उनका अनुसार मृतक थापा र अधिकारी पुराना साथी थिए। उनीहरू अरू बेला पनि सँगै हिँडथे, खाने पिउने पनि सँगै गर्थे। उनले सुनेअनुसार घटनाको दिन थापाले कास्की फाइनान्सबाट झन्डै २० हजार रुपैयाँ झिकेर ल्याएका थिए। त्यही राति गाविस भवनछेउकै घरमा थापा र अधिकारी मादक पदार्थ सेवन गरी बसेका थिए। बिहान रगताम्य अवस्थामा थापाको शव घरछेउमा भेटिएको थियो। छिमालले त्यो दिन सम्झिँदै भने, त्यसपछि के के भयो त थाहा भएन तर मान्छेमा वर्षौंसम्म डर भने रहिरहयो। कान्तिपुरसँग कुरा गर्दै छिमालले जिज्ञासा राखे, पछि त्यो घटना त्यसै सेलायो भन्ने सुन्थें। मृतककी आमा पनि साह्रै सोझी थिइन्। उनको पहुँच पनि कहीं कतै पुगेन। त्यसबारे केही भयो र?घटनालगत्तै फरार अधिकारीलाई नेपाल प्रहरीले वर्षौंसम्म पक्रन सकेन। हत्या अधिकारीले नै गरेको निष्कर्षमा प्रहरी पुगे पनि पक्राउ गर्न नसकेपछि मृतकका परिवार वर्षौं शोकमा थियो। उक्त घटनामाथि केन्द्रीय अनुसन्धान ब्युरोले पनि अनुसन्धान गरेको थियो। ब्युरोको अनुसन्धानले अभियुक्त अधिकारी भागेर साउदी अरब पुगेको पत्ता लगायो। त्यसलगत्तै ब्युरोले अधिकारीको नाम अन्तर्राष्ट्रिय प्रहरी अपराध संगठन (इन्टरपोल) को रेड कर्नर नोटिसमा राख्न नेपाल प्रहरीको इन्टरपोल एकाइमा अनुरोध गरेको थियो। १२ जेठ २०७३ मा नेपाल प्रहरीले अधिकारीको नाम रेड कर्नर नोटिसमा राख्न इन्टरपोल हेडक्वार्टरमा अनुरोध गरेको थियो। २४ जेठमा उनको नाम रेड कर्नर नोटिसमा इन्टरपोलले राखेको थियो।सुपुर्दगी सन्धि नभएकै कारण साउदी अरबबाट अभियुक्तको हैसियतमा अधिकारीलाई पक्राउ गरी ल्याउन प्रहरीलाई सजिलो थिएन। त्यसका निम्ति नेपाल प्रहरीको इन्टरपोल एकाइले साउदी अरबको इन्टरपोल एकाइसँग साइडलाइन वार्ता गरेको थियो। हत्या अभियोगबारे साउदी इन्टरपोललाई विस्तृतमा जानकारी गराएपछि अधिकारीलाई पक्राउ गरी डिपोर्ट गर्न तयार भयो।साउदी प्रहरीले अधिकारीलाई पक्राउ गरिसकेको छ। उनलाई हवाई स्कर्टिङ गरी नेपाल ल्याउने अन्तिम तयारी भइरहेको छ। नेपाल प्रहरीको इन्टरपोल एकाइ तथा अपराध अनुसन्धान विभागका एआईजी विज्ञानराज शर्माका अनुसार अधिकारीलाई ल्याउन दुई प्रहरी साउदी अरब जान तयारी अवस्थामा छन्। शर्माले भने, उताबाट खबर आउनेबित्तिकै गृहसँग अनुमति लिइनेछ र प्रहरी साउदी अरब जानेछन्। शर्मा यो सफलतालाई प्रहरीको अन्तरदेशिय समन्वयको उपलब्धिका रूपमा हेर्नुपर्ने बताउँछन्। उनले भने, यो प्रकरणले अपराध गरी भागेको अपराधी विश्वको जुनसुकै कुनाबाट पनि प्रहरीले पक्रेर ल्याउन सक्छ भन्ने प्रमाणित गर्छ।माघको पहिलो साता मात्रै काठमाडौंमा सम्पन्न अन्तर्राष्ट्रिय प्रहरी अपराध संगठन (इन्टरपोल) को २३औं एसिया क्षेत्रीय सम्मेलनमा पनि अन्तरदेशीय समन्वयबारे कुरा चलेको थियो।"
छाप किर्ते गर्ने जेल चलान,काठमाडौं सरकारी छाप दस्तखत किर्ते र ठगीको मुद्दामा सजाय भई फरार रहेका कृष्णबहादुर श्रेष्ठलाई जेल चलान गरिएको छ। शनिबार गोकर्णबाट केन्द्रीय अनुसन्धान ब्युरोले पक्राउ गरी फैसला कार्यान्वयनका लागि सोमबार अदालतमा उपस्थित गराएको थियो। अदालतले कैद भुक्तानका लागि जेल पठाएको हो। २०६७ मा काठमाडौंको साबिकको बालुवा गाविस ८ स्थित सरकारको ४० लाख २० हजार रुपैयाँबराबरको जग्गा श्रेष्ठले व्यक्तिलाई बेच्न लागेका थिए। जिल्ला मालपोत कार्यालयका कर्मचारीसमेतको संलग्नतामा श्रेष्ठले सरकारको हक स्वामित्व मेटाइ किर्ते जग्गाधनी प्रमाणपत्र लिएका थिए।
८ बाल श्रमिकको उद्धार,"भक्तपुर जिल्ला बालकल्याण समिति र महानगरीय प्रहरी परिसर भक्तपुरले इँटा भट्टाबाट ८ बाल श्रमिकको उद्धार गरेको छ। चाँगुनारायण १७, झौखेलस्थित माता चिम्नीको इँटा उद्योग र नगरकोट ४, सुडालस्थित महेश्वरी इँट्टा उद्योगमा बालश्रमिकका रूपमा कार्यरत ललित कुँवर, मनबहादुर कुँवर, पूर्णबहादुर कुँवर, चन्द्रबहादुर विक, हरि पुनको सोमबार उद्धार गरिएको हो। त्यस्तै दीपक डाँगी, शंकर विक र विशाल थापालाई उद्धार गरेको भक्तपुर प्रहरीले जनाएको छ।"
दुई न्यायाधीश अनुमोदित,काठमाडौं संसद्को संसदीय सुनुवाइ विशेष समितिले सर्वाेच्च अदालतको न्यायाधीशमा सिफारिस दुवै न्यायाधीशको नाम सोमबार सर्वसम्मतिले अनुमोदन गरेको छ। न्याय परिषद् बैठकले उच्च अदालत विराटनगरका मुख्य न्यायाधीश तेजबहादुर केसी र पोखराका मुख्य न्यायाधीश पुरुषोत्तम भण्डारीको नाम सर्वाेच्चको न्यायाधीश नियुक्त गर्न सिफारिस गरी अनुमोदनका लागि संसदीय सुनुवाइ समितिमा पठाएको थियो। समितिको सोमबार बसेको बैठकले केसी र भण्डारीको नाममा सुनुवाइ गरी सर्वसम्मतिले अनुमोदन गरेको हो। न्याय परिषदले नाम पठाएपछि राष्ट्रपति विद्या भण्डारीले दुवैलाई न्यायाधीश नियुक्त गर्नेछिन्।
गाउँ निकाला गर्ने नै जन्ती,"गुल्मी ७८ वर्षीय दुलाहा ४३ वर्षीया दुलही। लौरो टेक्दै अघि लागेका श्रीमान्को हात समाउँदै खुसी र उमंगसहित पछिपछि श्रीमती। जन्तीको लस्करमा थिए प्रमुख जिल्ला अधिकारी कृष्णप्रसाद ढुंगानासहित दर्जनौं अधिकारकर्मी र स्थानीय।अन्तर्जातीय र फरक उमेर बीचको प्रेम सम्बन्ध खुलेपछि गत पुस १ मा गाउँबाटै धपाइएका अर्वेनी ५ का लालबहादुर सुनार र सावित्रा न्यौपानेबीच बाजागाजाका साथ शनिबार दोस्रो विवाह भएको हो। अधिकारकर्मी र स्थानीयकै पहलमा दम्पतीलाई पञ्चेबाजासहित पुन:स्थापना गरिएको हो। गाउँ निकालासँगै भत्काइएको उनीहरूको घर पनि स्थानीय समुदायबाटै निर्माण गरिएको छ। खरले छाएको पुरानो घर भत्के पनि अहिले टिनको छाना, दुई कोठा र शौचालयसहित चिटिक्कको घर पनि निर्माण भएको छ।लालबहादुर र सावित्रालाई स्थानीय राजनीतिक दलका प्रमुखसहित गाविस कार्यालयमै उपस्थित भएर छलफल गराई विवाह गरेको कागज गराएर गाउँमा बस्न नदिई निकाला गरिएको थियो। बाहुन परिवारकी महिला दलित वृद्धसँग लागेको आरोपमा सावित्राका भतिज चिन्तामणि न्यौपानेकै अगुवाइमा घर समेत भत्काउन लगाइएको थियो। प्रहरीमा सार्वजनिक अपराधअन्र्तगत निवेदन दर्ता भए पनि समाजमा पुन:स्थापित गर्ने दिनसम्म चिन्तामणि र गाविस सहायक झविलाल न्यौपाने फरारकै सूचीमा छन्।उजुरी परेका दुवै फरार रहे पनि कुनै न कुनै दिन पक्राउ पर्ने र कारबाही पनि हुने प्रजिअ ढुंगानाले बताए। जुन समाजले अभद्र व्यवहार गर्दै गाउँबाट धपाएको हो, त्यही समाजले घर समेत बनाइदिएर सम्मानसहित पुन:स्थापित गरेर एक प्रकारको न्याय दिलाएको उनले बताए। यो पनि एउटा न्याय नै हो, उनले भने, थप न्याय राज्यले दिने छ।पुन:स्थापनाका क्रममा जहाँबाट दुवै वृद्धलाई अभद्र व्यवहार गर्दै गाविस भवनसम्म पुर्याएर गाउँ बाहिर पठाइएको थियो, शनिबार पनि त्यहीं स्थानदेखि गाविस भवनसम्मै माला लगाइदिएर बाजागाजासहित पुर्याइयो। गाविस भवनमा स्थानीय दलित साझा मञ्चको आयोजनामा भएको पुन:स्थापित कार्यक्रममा दम्पतीलाई प्रजिअ ढुंगानासहित अधिकारकर्मीले दोसल्ला ओढाएर सम्मान पनि गरे। गाउँबाटै धपाइएका उनीहरू दुवै जना पाँच दिन जंगलको ओडारमा बसेका थिए। दलित अधिकारर्मीले उद्धार गरेपछि न्याय खोज्दै सदरमुकाममा झण्डै एक महिना बिताए।सम्मानपछि घर भित्र्याउने क्रममा लालबहादुरकी बुहारीले दैलोमा उभिएर स्वागत गरिन्। पछिपछि थिए ३८ वर्षे छोरा र तीन वर्षे नाति। बुबाले अपमान भोगेको डेढ महिनापछि न्याय र सम्मान दुवै मिल्यो, छोरा अनुरामले भने, अब यही समाजमा मिलेर बस्छौं। वृद्ध लालबहादुरकी श्रीमतीको २२ वर्षअघि मृत्यु भएको थियो। सावित्राका श्रीमान चन्द्रकान्त शारीरिक अपांग छन्। सावित्राले छाडेर गएपछि अपांग श्रीमान्, तीन छोरा र एउटी छोरीको बिचल्ली भएको छ। गाउँ निकालाको मुख्य भूमिका निर्वाह गरेका भनिएका चिन्तामणि सम्पर्कविहीन छन्। अर्का झविलालले भने फोनमा संवाददातासँग आफू गाउँ निकाला र घर भत्काउने दुवै काममा संलग्न नभएको दाबी गरे। म गाविसको कर्मचारी हुँ, उनले भने, सबै राजनीतिक दलले छलफल गरेपछि दुवैजना पतिपत्नी भएर बस्न सहमत भएको कागज सबैको सहमतिमै गराइदिएको मात्र हो।गाविस सचिव भोजबहादुर रानाले सबै बीच एकै खालको स्वभाव र विचार नहुँदा केही गल्ती कमजोरी भए पनि त्यसलाई सच्चाएर अपमानित भएकालाई ससम्मान पुन:स्थापना गर्नु न्यायको अर्को पाटो भएको बताए। पहिले जस्तो अन्याय भयो, उनले भने, अहिले त्यही समाजले न्याय दिएको छ। यसलाई सकारात्मक रूपमा लिनुपर्छ। अन्तर्जातीय भएकै कारण गाउँ निकाला गरिएको समाचार सार्वजनिक भएपछि राष्ट्रिय दलित अधिकार आयोग र जिल्लाका अधिकारकर्मी लगायतले घटनाको भत्र्सना गर्दै समाजमा पुन:स्थापित गर्न र दोषीलाई कारबाहीको माग गर्दै आएका थिए। गाउँ निकालाको घटना निन्दनीय भए पनि त्यही समाजले सम्मान साथ गरेको पुन:स्थापना उदाहरणीय भएको अधिकारकर्मी गणेश श्रेष्ठले बताए। उनीहरूको पुन:स्थापनामा सहयोगका लागि सिर्जनशील सामुदायिक विकास केन्द्रले २ हजार नगद सहयोग थियो।"
काठ र कागजात नियन्त्रणमा,"डोटी स्थानीय प्रशासनले जोरायल क्षेत्रका ३ सामुदायिक वनमा अवैध रूपमा काटिएको सल्लाको काठ र त्यससँग सम्बन्धित कागजात नियन्त्रणमा लिएको छ। पँडानीमा संलग्नता आरोपमा दुई कर्मचारीलाई समेत झिकाएको छ। वनरक्षक नरबहादुर साहु र अर्का एक कर्मचारीलाई झिकाएर सोधपुछ भइरहेको स्रोतले जानकारी दिएको छ। निमित्त प्रमुख जिल्ला अधिकारी शंकर बिष्टले जिल्लाबाट खटिएको अनुगमन टोलीले कागजात र काठ नियन्त्रणमा लिएर थप अनुसन्धान गरिरहेको बताए। बुडरस्थित इलाका वन कार्यालयमा रहेका सबै कागजात नियन्त्रणमा लिएर जिल्ला वन कार्यालयमा राखेर अनुसन्धान भइरहेको हो। काटिएका काठ नापजाँच गरेर सम्बन्धित सामुदायिक वनमै नियन्त्रण गरी राखिएको छ, निमित्त प्रजिअ बिष्टले भने, छानबिनमा प्रमाण नष्ट नहोस् भनेर कर्मचारी, कागजात र काठ नियन्त्रणमा राखिएको हो। उनले त्यसको सत्यतथ्य अनुसन्धानपछि मात्र भन्न सकिने बताए।जिल्ला वन अधिकृत बद्रीकुमार कार्कीले अनुसन्धानपछि मात्र प्रतिक्रिया दिने बताए। सत्यतथ्य पत्रकारहरूमार्फत नै यथाशीघ्र सार्वजनिक गरिनेछ, उनले भने। लक्ष्मीनगर ८ का मालिका, सिद्धबाबा र मसानी सामुदायिक वनमा कर्मचारी, ठेकेदार र उपभोक्ताहरूको मिलेमतोमा सल्लाका रूख काटिएको समाचार कान्तिपुरमा प्रकाशित भएको थियो। ती सामुदायिक वनमा ११ हजार क्युफिट काठ अवैध रूपमा काटिएको छ। वास्तविकता बुझ्न जिल्ला वन कार्यालय डोटीले जिल्ला वनका कर्मचारी सुरेश रोकायाको नेतृत्वमा छुट्टै छानबिन टोलीसमेत खटाएको जनायो।यी तीनवटै सामुदायिक वनले जिल्ला वनबाट गत आवको वैशाखमा कटानी आदेश पाएका थिए। आदेश अनुसार जेठ १५ भित्रै रूख काटिसक्नुपर्नेमा सामुदायिक वनले वर्षा लागेको भन्दै केही रूख मात्र काटेका थिए। चालु आर्थिक वर्षमा आदेश पाएका रूख काट्नका लागि थप म्याद मागि काम अघि बढाउनुपर्नेमा आदेशबिनै अवैध रूपमा सल्ला पँडानी गरिएको थियो। सामुदायिक वन समूहहरूले इलाका वन कार्यालयका कर्मचारीलाई मौखिक जानकारी दिए आफूखुसी निर्णय गरी रूख ढालेका थिए। कारबाही माग गर्दै ज्ञापनराष्ट्रिय जनमोर्चा डोटीले वन पँडानीमा संलग्न दोषीलाई कारबाहीको माग गर्दै स्थानीय प्रशासनमार्फत प्रधानमन्त्री पुष्पकमल दाहाललाई ज्ञापनपत्र बुझाएको छ। सोमबार राष्ट्रिय जनमोर्चाका केन्द्रीय सदस्य मनोज भट्ट नेतृत्वमा जिल्ला प्रशासन पुगेको टोलीले निमित्त प्रजिअ मार्फत प्रधानमन्त्रीलाई ज्ञापनपत्र बुझाएको हो। घटना छानबिनका लागि अख्तियार दुरुपयोग अनुसन्धान आयोग, राष्ट्रिय सतर्कता केन्द्र र व्यवस्थापिका संसदको प्राकृतिक स्रोत तथा साधन समितिलाई पनि ज्ञापनपत्र दिएको छ।"
उजुरीमाथि अनुसन्धान सुरु,"आघिल्लो साता रोल्पामा आइपुगेको आयोगको टोलीले रोल्पाका दुर्गम गाउमा पुगेर पीडितसँग प्रत्यक्ष भेटेर अनुसन्धान थालिएको बताएको छ। आयोगको क्षेत्रीय कार्यालय नेपालगन्जका मानव अधिकार अधिकृत टंक खनाल नेतृत्वको चार सदस्यीय टोलीले सदरमुकाम लिबाङ लगायत भित्री गाउँमा रहेका पीडितलाई भेटेको छ। पीडितले द्वन्द्वकालीन अवधिमा दर्ता गराएका उजुरीका आधारमा अनुसन्धान सुरु गरेका छौं। हामीले गाउँका पीडितलाई समेत भेटेका छौं, खनालले भने। पीडितले यसअघि गठन भई उजुरी संकलन समेत गरेका सत्य निरुपण तथा बेपत्ता खोजी आयोगले काम नथालेकोप्रति दु:ख व्यक्त गरेको पाइएको खनालले बताए।"
"एम्बुलेन्स बन्यो, सडक बनेन","पर्वत तत्कालीन प्रमुख निर्वाचन आयुक्त नीलकण्ठ उप्रेतीले गाउँका मानिस बिरामी हुँदा अकालमै ज्यान गुमाउन नपरोस् भनेर आफ्नो जन्मभूमिका लागि एउटा महिन्द्रा जिप उपलब्ध गराएका थिए। जिप जसोतसो गाउँसम्म त पुग्यो, तर, ट्रयाक मात्रै खुलेको निकै साँघुरो धूले सडक वर्षाको झरीसँगै बन्द भयो। कर्नासबाट करिब सात किलोमिटरको दूरीमा पर्ने पाङराङ स्वास्थ्यचौकी पुग्न सदरमुकामबाट सवारीमै चार घण्टा लाग्छ। हिउँदका सात महिना मात्रै सञ्चालनमा आउने (दोबिल्लाफलेबासकुर्घापाङराङबाच्छा) मूल सडकबाट करिब आधा घण्टा उकालो जानुपर्छ। उप्रेतीले दिएको एम्बुलेन्स सोही वर्षको मनसुन सुरु भएसँगै बन्द भयो। पहिरो र बाढीले खाल्टाखुल्टी बनाएको सडक पुर्ने बजेट नहुँदा एम्बुलेन्स हिउँदमा पनि सञ्चालनमा आउन सकेन। स्थानीयले जसोतसो स्वास्थ्यचौकीदेखि कर्नाससम्मको सडक मर्मत गरे पनि कर्नासबाट कुर्घा हुँदै सदरमुकाम आउजाउ गर्ने सडक मर्मत नहुँदा तीन वर्षदेखि थन्किएको एम्बुलेन्सका सबैजसो पार्टपुर्जा काम नलाग्ने गरी बिग्रिएका थिए। गत वर्ष र चालू वर्ष पाङराङ गाविसको डेढ लाख र सांसद विकास लम्सालको दुई लाख गरी साढे तीन लाखमा एम्बुलेन्स मर्मत गरी मंगलबार गाउँ पुर्याइयो। तर, मर्मत गरेको एम्बुलेन्स गाउँसम्म पुर्याउनै कठिन भयो। कारण थियो सडक। कुश्मा हुँदै गाउँसम्म पुगेको एम्बुलेन्सलाई कर्नाससम्म जसोतसो पुर्याएका चालकलाई करिब आधा घण्टाको उकालो बाटो छिचोलेर गाउँसम्म पुर्याउन निकै मुस्किल भयो। कर्नाससम्म जसोतसो ल्याइयो, चालक विशाल थापाले भने, त्यहाँबाट माथिसम्म ल्याउन निकै समस्या भयो।"
युवकको हत्या,धनकुटा महाभारत गाविस ९ तातोपानीमा सोमबार भरुवा बन्दुक प्रहार गरी एक व्यक्तिको हत्या भएको छ। स्थानीय दिव्य भनिने दीपबहादुर राईले प्रहार गरेको भरुवा बन्दुकको छर्राले महाभारत २ का करिब ३० वर्षीय सबिन राईको मृत्यु भएको प्रहरीले जनायो। उनको घटनास्थलमै मृत्यु भएको थियो। दीपबहादुर फरार छन्। उनको खोजी कार्यका लागि विभिन्न नाकामा प्रहरी परिचालन गरिएको प्रहरी उपरीक्षक सुदीप राजभण्डारीले जनाए।
जलेर सुत्केरीको ज्यान गयो,राजविराज आगोले जलेर एक सुत्केरीको मृत्यु भएको छ। छिन्नमस्ता १ का जितेन्द्र मण्डलकी २४ वर्षीया पत्नी आशादेवीको मृत्यु भएको हो। बिहीबार बिहान १६ दिनको बच्चालाई लिएर घुर ताप्ने क्रममा शरीरमा आगो सल्केर गम्भीर घाइते भएकी मण्डलको उपचारका क्रममा बीपी कोइराला स्वास्थ्य विज्ञान प्रतिष्ठान धरानमा मृत्यु भएको प्रहरीले जनाएको छ।
निर्वाचन मिति घोषणा गर,"प्रधानमन्त्री पुष्पकमल दाहालले अघिल्लो हप्ता निर्वाचनका विषयमा आशा जगाउने अभिव्यक्ति दिए पनि त्यसयताको व्यवहारले भने निराशा मात्रै ल्याएको छैन, निर्वाचन गराउने विषयमा प्रधानमन्त्री दाहाल र सरकारप्रति नै सन्देह गर्ने ठाउँ छाडेको छ। प्रमुख तीन दलको माघ ८ गते बालुवाटारमा बसेको बैठकपछि प्रधानमन्त्रीले समयसीमा नै तोकेर माघ १३ गतेभित्र निर्वाचनसँग सम्बन्धित विधेयक पारित गर्ने र १४ गते निर्वाचनको मिति घोषणा गर्ने जुन प्रतिबद्धता व्यक्त गरेका थिए, त्यो विगतमा झैं आश्वासनमा मात्रै सीमित भएको छ, जसले पनि निर्वाचन गराउने विषयमा सरकार र विशेष गरी प्रधानमन्त्रीलाई विश्वास गर्न गाह्रो भएको हो। प्रतिबद्धताअनुसार चुनाव घोषणा त हुन सकेन नै, निर्वाचनसँग सम्बन्धित सबै कानुनसमेत संसद्बाट पारित हुन सकेको छैन। यसले गर्दा प्रधानमन्त्रीले भनेझैं वैशाख २५ देखि ३० गतेभित्र चुनाव गर्ने योजना कार्यान्वयन हुन कठिन छ। त्यसमाथि प्रधानमन्त्री आफंैले उतिबेला सार्वजनिक कार्यक्रममै आफू जोखिम मोलेरै भए पनि चुनावमा जाने बताएका थिए। तर, त्यो जोखिम के हो भन्ने खुलाएका थिएनन्। उतिबेला जोखिम मोलेर भए पनि निर्वाचन गराउने अभिव्यक्ति दिने र अहिले निर्वाचन घोषणामा नै भएको ढिलाइले प्रश्न प्रधानमन्त्रीतर्फै सोझिएको हो। वर्तमान सरकारले प्रतिबद्धता जनाएयता निर्वाचनको वातावरण निर्माण गर्न जुन किसिमको पहलकदमी लिनुपथ्र्याे, त्यसतर्फ चासो दिएको पाइँदैन। आफूलाई चुनावविरोधी ट्याग लाग्न सक्ने भयकै कारण चुनावी प्रतिबद्धतालाई जोड दिएको पाइन्छ। प्रधानमन्त्रीले चुनावका लागि प्रतिबद्धता व्यक्त गर्नेभन्दा त्यसका लागि वातावरण निर्माण गर्ने महत्त्वपूर्ण विषय हो। त्यसो त प्रमुख तीन दलको बैठकलगत्तै प्रधानमन्त्री दाहालले कांग्रेस र मधेसी मोर्चासँग बैठक गरे, जहाँ संविधान संशोधनको पूरक प्रस्ताव राखे जसअनुसार राष्ट्रियसभा गठनका लागि आवश्यक निर्वाचन मण्डलबाट स्थानीय तहको सहभागिता हटाउने बताए। तर, त्यसप्रति मोर्चा पूर्ण रूपले सन्तुष्ट नभएपछि प्रधानमन्त्रीले खासै पहलकदमी लिएको पाइएन। यस हिसाबले मधेसी मोर्चालाई मात्रै बहाना बनाएर प्रधानमन्त्री र सत्ता साझेदार दलहरू निर्वाचनबाट उम्किन मिल्दैन। निर्वाचनको वातावरण बनाउन प्रधानमन्त्री दाहालको थप क्रियाशीलता र पहलकदमी जरुरी छ। यस्तो अवस्थामा असन्तुष्ट पक्षलाई सम्बोधन गर्ने नाममा प्रधानमन्त्री दाहालले एकपटक मधेसी मोर्चाका नेताहरूसंँग औपचारिक बैठक गरेर मात्र पुग्दैन, त्यसका लागि अनौपचारिक छलफल र संवादलाई तीव्रता दिनु जरुरी छ। खासगरी प्रधानमन्त्री दाहालले सत्ता साझेदार दलहरूबीच समान धारणा निर्माण गरी प्रतिपक्षी एमाले र असन्तुष्ट मधेसी मोर्चासँग छलफल गर्न आवश्यक छ। यता निर्वाचन आयोगले १ सय २० दिनको समय राखेर निर्वाचनसम्बन्धी कानुनहरू दिनुपर्ने भनिरहेका बेला प्रधानमन्त्री दाहालले आयोगका लागि सहज वातावरण निर्माण गरिदिन जरुरी छ। त्यसो त प्रमुख निर्वाचन आयुक्तले दिएको समयसीमासमेत घर्किन थालिसकेको छ। यस्तो अवस्थामा आयोगले समयसीमा दिएको मिति घर्किएपछि निर्वाचन मिति घोषणा गर्नुको कुनै अर्थ छैन किनकि त्यतिबेला निर्वाचन घोषणा गरे पनि आयोगको तयारी नपुगेर निर्वाचन नहुने जोखिम बढ्न सक्छ। र, त्यतिखेर आयोगलाई दोष दिएर पन्छिन प्रधानमन्त्री दाहाल र सत्ता साझेदार दलहरूलाई सुहाउने विषय होइन। त्यसैले यो अवस्थामा निर्वाचनको वातावरण निर्माण गरी छिटोभन्दा छिटो मिति घोषणा गर्नुको विकल्प छैन।"
सगरमाथाको उचाइ मापन,"नेपालभारतचीन सहकार्यसगरमाथा नेपालको भूमिमा अवस्थित छ र यसको मापनका लागि नेपाली प्राविधिज्ञहरू सक्षम छन्, तापनि विश्वसनीयताका लागि नेपालको संयोजकत्वमा भारत र चीनका विज्ञहरूलाई पनि संलग्न गरी एकीकृत टोलीले सगरमाथाको यकिन उचाइ निर्धारण गर्नसके विश्वले नै यसलाई मान्यता दिने थियो।नेपालमा हालैको भूकम्पका कारण भूभौतिक संरचना केही मात्रामा खलबलिएको पाइन्छ। २०७२ वैशाख १२ को भूकम्पको तेस्रो दिनदेखि नापी विभागले जीपीएस प्रविधिको माध्यमबाट भूकम्प अगावै र भूकम्पपश्चात् काठमाडौं खाल्डोको जमिनको अवस्थिति पत्ता लगाई तथ्याङ्क तुलना गरेको थियो। परिणामत: नगरकोट, फूलचोकी, स्वयम्भू, बुङमती, स्युचाटार आदि स्थान दक्षिणपश्चिमतर्फ ०९२ देखि १८२ मिटरसम्म धकेलिएको र उचाइ ०६३ देखि ११६ मिटरसम्म अग्लिएको पाइएको थियो। यिनै तथ्यबाट पनि हिमालय क्षेत्रको भूभौतिक संरचनामा केही फेरबदल भएको हुनसक्छ भनी अनुमान गर्न सकिन्छ। यस परिप्रेक्ष्यमा विश्वको सर्वाेच्च शिखर सगरमाथाको उचाइ घटेको छछैन भन्ने शङ्का उत्पन्न भएको छ। यस्तो शङ्का निवारण गर्नुपर्ने नै हुन्छ। यसका लागि भारत एक्लैले गर्नलागेको सगरमाथाको उचाइ मापन कार्यमा नेपालले भारतसमक्ष अनुरोध गरी भारत, चीन र नेपालले संयुक्त रूपमा सगरमाथाको उचाइ निर्धारण गरी विश्व समुदायको शङ्का निवारण गर्न नेपालले पहल गर्नुपर्छ।"
बाकसले बर्बाद बस्ती,"१७ माघमा प्रकाशित बर्सेनि आउंँछन् हजार बाकस विश्लेषणात्मक समाचारले हृदय छियाछिया नपार्ने नेपाली कमै होलान्। वर्षको सरदर हजारजना नेपाली युवा कामदारहरूका लास विदेशबाट आउने क्रमले समाजको गति कता जाँंदैछ र घरघरमा पीडा कसरी थपिंँदैछन् भन्ने कुरा प्रस्ट पारेको छ। अन्तर्राष्ट्रिय श्रम संगठनको प्रतिवेदनहरू अनुसार यो मृत्युको दर बढिरहेको छ। कार्यक्षेत्रमा दुर्घटना र कम्पनीको हेलचेक्र्याइँको कारण हुने मृत्युदर चाहिंँ निकै कम देखिनुले झन् आश्चर्यमा पारेको छ। खानपान, सुताइ, परिवर्तित वातावरण एवं सडक दुर्घटनानै मृत्यु हुने कारण देखिएका छन्। वैदेशिक रोजगारीमा जानु अघिको स्वास्थ्य परीक्षणलाई अझ वैज्ञानिक बनाउने, सम्बन्धित मुलुकहरूको सडक नियम, ट्राफिक सचेतना र निर्माण मजदुरी गर्न जानेहरूलाई अभिमुखीकरण कार्यक्रम राम्ररी गर्ने हो भने पनि मृत्युदर घटाउन सकिन्थ्यो कि? तुलसीराम खरेलविर्तामोड१, झापा"
किन माथेमा सरलाई घरीघरी रिस उठ्छ ?,"मिथ्या चेतनाका शास्त्रशस्त्रमाथि प्रश्न अलिक आशावादी भएर सोच्दा केही सदाशयी र सकारात्मक राजनीतिक प्रश्न उठ्ने गर्छन्, जसले शिक्षा प्रणालीलाई लोकतन्त्रीकरण गर्न सघाउन सक्छन्। फ्रेरियन अप्रोचमा माथेमा सरले संकेत गरेझैं अग्ला कुर्सीमा बस्दै ठूलठूला प्रवचन र भाषणको साटो अब विद्यार्थीहरूसँगै गोलो घेरामा बस्दै कुराकानी गर्ने कि? आफूलाई दमनकारी तानाशाह वा ज्ञानगुनले भरिपूर्ण निरंकुश शिक्षकका रूपमा अभिव्यक्त नगर्ने तथा विद्यार्थीहरूलाई पुरातन ज्ञान र नवीन सूचनामात्रै घोक्न नलगाउने कि? घोकिएका ज्ञान परीक्षामा ओकल्ने बानी विकास गर्नुको सट्टा उनीहरूले भोगेको जीवनजगतका यथार्थमाथि आलोचनात्मक रूपमा नियाल्न र गहन छलफल गर्न सिकाउने कि? कति कण्ठस्थ गर्नसके र व्यक्त गर्नसके भन्ने आधारमा होइन, कत्तिको आफ्नै दृष्टिकोण बनाउनसके, त्यसको जगमा कति हदसम्म विश्लेषण र संश्लेषण गर्नसके भन्ने आधारमा सिकाइको मूल्यांकन गर्ने कि? यस्तो स्वस्थ, प्रेमपूर्ण र अप्रतिस्पर्धी र लोकतान्त्रिक वातावरणमा सिक्नसिकाउन सकिए मात्रै माथेमा सरले भनेझैं सचेत र जागरुक नागरिक निर्माण हुने हो, जसले स्कुलमा मात्रै होइन, परिवार, समाज र देशमा देखिएका अन्याय, असमानता, भेदभाव, असुरक्षा र कुव्यवस्थामाथि हस्तक्षेप गर्ने आँट र बुद्धिमत्ता देखाउन सक्छ।तर हामीले भोग्दै र देख्दै आएको विडम्बना के हो भने हाम्रा स्कुल, कलेज र विश्वविद्यालयसँगै सिंगो शिक्षा प्रणाली र अन्य वैचारिकसांस्कृतिक कारखाना कार्लमाक्र्सले भनेझैं प्रभुत्वशाली वर्ग र संरचनाले बनाएका फल्स कन्ससनेस (मिथ्या चेतना) उद्योगसँग आबद्ध छन्। त्यसैबाट उत्पादित शिक्षा र ज्ञानबाट उपनिवेशीकृत (कोलोनाइज्ड) भएका हाम्रा मनमस्तिष्क वास्तवमा सन्देह र प्रश्नका लागि मलिलो र उर्वर हुँदैन। अन्तोनियो ग्राम्सीका शब्दमा त्यसले सबै चिज, घटना र विचारलाई सबैका लागि उचित, प्राकृतिक, शाश्वत र स्वस्थकर ठान्छ, जुन मिथ्या चेतनाको अभिव्यक्ति बाहेक केही होइनन्। यस्तै मिथ्या चेतनाका उद्यमी, उत्पादकपुनरुत्पादक र प्रचारकबाट शिक्षा लगायत सबै क्षेत्रमा अराजनीतीकरणको विस्तार भएको देख्दा नेपालका प्रखर बौद्धिक माथेमा सरको मथिंगल तात्तिएको हो। अब यसरी नै धेरैभन्दा धेरै बौद्धिकको मथिंगल तात्ने हो भने उनीहरूले आफ्नो आलोचनात्मक विवेकलाई सार्वजनिक हस्तक्षेपका लागि उपयोग गर्ने हो भने शिक्षामा दलीय सिन्डिकेटीकरणको सट्टा जनस्तरबाट राजनीतिक हस्तक्षेप हुने, शिक्षा प्रणालीको लोकतन्त्रीकरण हुने तथा वैचारिकसांस्कृतिक उद्योगहरूको जनमुखीकरणसँगै परिवार, समाज र राज्यको रूपान्तरण पनि सघन र व्यापक हुने हो कि?"
निर्वाचन नै सहमतिको विकल्प,"निर्वाचन नै विकल्पलोकतान्त्रिक व्यवस्थामा आवधिक निर्वाचन अनिवार्य सर्त हो। तर स्थानीय निर्वाचन नभएको डेढ दशक बढी भइसकेको छ। यहाँको शासन प्रणाली कमजोर हुनुको एक प्रमुख कारण स्थानीय निर्वाचन नहुनु हो। तर पनि राजनीतिक दलहरूको निर्वाचनबारे आआफ्नो बुझाइ छ। जस्तो सरकारको नेतृत्व गरेको माओवादी केन्द्रलाई स्थानीय निर्वाचनमा गए हारिन्छ कि भन्ने डर छ, कांग्रेसले भने छिटो निर्वाचन घोषणा भए सरकारको नेतृत्व गर्ने मौका कुरिरहेको छ। निर्वाचन भए आफूले जितिन्छ भन्ने एमालेको बुझाइ छ। त्यसैले उसको मुख्य जोड निर्वाचनमै छ। सरकारलाई निर्वाचनको मिति घोषणा गर्न निरन्तर दबाब दिइरहेको छ। मधेसी दललाई निर्वाचनमा जान कुनै न कुनै सेफ ल्यान्डिङ चाहिएको छ। त्यसका लागि उसले सरकारको नेतृत्व गरेका दलसँग बार्गेनिङ गरिरहेका छन्। आफ्नो पार्टीले हार्ने डर हँुदाहँुदै पनि संविधान कार्यान्वयनको जश लिने भन्दै प्रधानमन्त्री दाहाल निर्वाचन घोषणा गर्ने मनस्थितिमा पुगेका छन्। पहिलो संविधानसभा निर्वाचनमा तत्कालीन कांग्रेस सभापति गिरिजाप्रसाद कोइरालाले आफ्नो पार्टीले हार्ने सूचना पाए पनि निर्वाचन गरेको बताएका थिए। प्रधानमन्त्री दाहाललाई स्थानीय स्तरमा पार्टी संगठन खासै सुदृढ हुन नसकेको जानकारी भए पनि निर्वाचनको मिति घोषणा गरी संविधान कार्यान्वयनको जस लिने अवसर छ।"
कमजोर हड्डी र उपचार पद्धति,"सामान्य भाषामा भन्दा हड्डी कमजोर हुने अवस्थालाई ओस्टियोपोरोसिस भनिन्छ भने मेडिकल भाषामा हड्डीको बोन मिनरल डेन्सिटी जवान मानिसको तुलानामा २५ स्टान्डर्ड डेभिएसनभन्दा कम भएको अवस्थालाई मानिन्छ। प्रत्यक्ष रूपमा ओस्टियोपोरोसिसबाट केही समस्या नभए पनि अप्रत्यक्ष रूपमा यसबाट शरीरमा दीर्घकालीन असर परेको पाइन्छ। यो रोगको प्रमुख समस्या भनेको हड्डी यति धेरै कमजोर हुन्छ कि सामान्य प्रकृतिको चोटपटकले पनि शरीरका प्रमुख हड्डीहरू सजिलैसँग भाँच्चिन पुग्छन्। विशेषगरी बुढाबुढी उमेरका मानिसहरूमा बाथरुममा चिप्लिएर, घरभित्रको कार्पेटमा अल्झिएर अथवा भित्तामा ठोक्किएर हड्डी भाँच्चिन गई जटिल प्रकृतिको शल्यक्रिया गर्नुपरेको तितो अनुभव हामीहरूमध्ये धेरै मानिसहरूलाई हुनसक्छ। वैज्ञानिक तरिकाले विश्लेषण गर्दा उमेर पुगेका मानिसहरूमा हड्डी भाँच्चिने प्रमुख कारण ओस्टियोपोरोसिस नै हो। अर्को रोचक तथ्य के छ भने बुढाबुढीहरूको हिपजोर्नी भाँच्चिएमा सामान्यतया शल्यक्रियाको आवश्यकता पर्छ। अन्यथा हिपजोर्नीको हड्डी यत्तिकै जोडिने सम्भावना एकदम न्युन हुने भएकाले बुढाबुढीहरू बिस्तारामा लामो समयसम्म थला पर्न सक्छन्। यसबाट यो कुरा प्रस्ट हुन्छ कि ओस्टियोपोरोसिसको कारणबाट परिवार लगायत समाजमा ठूलो आर्थिक भार थपिनुका साथै स्वास्थ्यमा समेत प्रतिकूल असर परेको देखिन्छ। विश्वभर ५ देखि ८ प्रतिशत पुरुषमा र १० देखि ४० प्रतिशत महिलाहरूमा ओस्टियोपोरोसिस भएको अनुमान गरिन्छ। पचास वर्षको उमेरमा १५ प्रतिशत मानिस र ७० वर्षभन्दा बढी उमेरका ८० प्रतिशत मानिसहरूमा यो समस्या भएको पाइन्छ। सबैभन्दा पछिल्लो रिपोर्टलाई विश्लेषण गर्दा संसारभरि वर्षेनि ९० लाख भाँच्चिएका हड्डीहरू केवल ओस्टियोपोरोसिसको कारणले मात्र भएको पाइन्छ। नेपाल लगायत विकासोन्मुख देशहरूमा ओस्टियोपोरोसिसबाट कति संख्यामा मानिसहरू पीडित छन् भन्ने कुरा आँकलन गर्न गाह्रो भए पनि त्यतिकै अनुपातमा यो समस्या ब्याप्त छ।प्रत्यक्ष रूपमा ओस्टियोपोरोसिसका कुनै लक्षणहरू नदेखिए पनि कहिलेकाहीं मेरुदण्डका हड्डीहरू थिचिएर शरीर कुप्रनुका साथै हड्डीहरू कमजोर भएको महसुस हुनसक्छ। धेरैजसो अवस्थामा यो रोगबाट नाडी, मेरुदण्ड र हिपको हड्डीहरू भाँच्चिन्छ। बिना कुनै कारण अथवा सामान्य चोटले मेरुदण्डको हड्डी भाँच्चिदा बिरामीहरूले अस्वाभाविक रूपमा ढाड दुखेको महसुस गर्छन् र कहिलकाहीं भाँच्चिएको हड्डीले ढाडको नसा थिच्दा थप समस्या पनि हुनसक्छ। ओस्टियोपोरोसिसका कारणहरू विश्लेषण गर्दा प्राकृतिक रूपमा उमेर बढ्दै जानु यसको प्रमुख कारण हो। महिलामा महिनावारी बन्द भएपछि शरीरबाट इस्ट्रोजन हर्मोन उत्पादन नहुने हुँदा हड्डीहरू निकै नै कमजोर हुन आउँछन्, जसलाई पोस्टमेनोपोजल ओस्टियोपोरोसिस भनिन्छ। महिनावारी हुने अवधिमा शरीरबाट निस्कने इस्ट्रोजन हर्मोनले हड्डी बलियो बनाउन ठूलो भूमिका खेलेको हुन्छ। सत्तरी वर्षपछि महिला र पुरुष दुबैमा हड्डीहरू कमजोर हँुदै जान्छन्, जसलाई सेनाइल ओस्टियोपोरोसिस भनिन्छ। छिटो महिनावारी बन्द हुनु, जवानी अवस्थामा नै पाठेघरको शल्यक्रिया गरेर निकाल्नु, अत्यधिक मात्रामा धूमपान र रक्सी सेवन गर्नु, शरीरमा भिटामिन डी र क्याल्सियमको कमी हुनु, नियमित ब्यायाम लगायत हिँडडुलमा कमी हुनु आदि कारणहरूले हड्डीलाई कमजोर हुने अवस्थामा पुर्याउँछ। शरीरमा हर्मोनको सन्तुलन नभएर हुने रोगहरू जस्तै कुसिन डिजिज, हाइपरथाइरोइडिजम, टर्नर सिन्ड्रम लगायत सानो आन्द्रामा असर गर्ने रोगहरू जस्तै क्रोहोन्स डिजिज, अल्सरेटिब कोलाइटिस, मिल्क एलर्जी जसले खानामा भएको तत्त्वहरू सोस्न सक्दैन, त्यस्ता मानिसहरूमा पनि हड्डी कमजोर हुनसक्छ। मृगौलाले राम्रोसँग काम नगर्ने अथवा डाइलाइसिस गर्नुपर्ने बिरामीहरूमा पनि हड्डी निकै कमजोर हुन्छ। हामीहरूले प्रयोग गर्ने केही औषधिहरूले पनि हड्डी कमजोर बनाउँछन्। त्यसकारण डाक्टरको सल्लाहबिना आफ्नै तरिकाले औषधि सेवन गर्नु राम्रो बानी होइन। विभिन्न रोगमा रामवाणको काम गर्ने स्टेरोइड भन्ने औषधि जुन गाउँगाउँमा उपलब्ध हुन्छ, त्यसको नियमित प्रयोगले पनि हड्डी कमजोर हुन्छ। स्टेरोइड बाहेक क्षारेरोगमा दिइने औषधि (फेनिटोइन), रगत पातलो बनाउने औषधि (हेपारिन, वारफारिन), ग्यास्ट्रिकको समस्यामा दिइने औषधि (ओमेप्राजोल) जस्ता औषधि लामो समयसम्म सेवन गर्दा ओस्टियोपोरोसिस हुनसक्छ। थाइरोइड रोगमा खाने औषधिको मात्रा बढी भएमा पनि हड्डी कमजोर हुनसक्छ। यो बाहेक हड्डी कमजोरी हुने समस्या केही मात्रामा वंशाणुगत पनि हुन्छ। अफ्रिकन मूलका मानिसहरूको तुलनामा युरोपियन र एसियन मूलका मानिसहरूमा यो समस्या बढी भएको पाइन्छ।माथि उल्लेख गरिएका लक्षण र अवस्थाहरू बाहेक हड्डीमा ओस्टियोपोरोसिस भएनभएको थाहा पाउनका लागि सबैभन्दा पहिला सामान्य एक्सरे गरिन्छ। एक्सरेबाट हड्डी कमजोर भएनभएको थाहा पाउनुका साथै मेरुदण्डको हड्डीहरू थिचिएको अथवा भाँच्चिएको पनि थाहा हुन्छ। कहिलेकाहीं ओस्टियोपोरोसिस बनाउने अरू रोगहरू अथवा कारणहरू पनि एक्सरेबाट थाहा हुन्छ। तर हड्डी कमजोर भएर एक्सरेमा देखिनका लागि कम्तीमा ३० प्रतिशत हड्डीको डेन्सिटी कम हुनुपर्ने भएकाले एक्सरेबाट सुरुकै अवस्थामा ओस्टियोपोरोसिस भएनभएको थाहा नहुन सक्छ। ओस्टियोपोरोसिस सुरुकै अवस्थामा पत्ता लगाउने उत्तम विधि डेक्सा स्क्यानिङ हो। तर यो जांँच सबै ठाउँमा उपलब्ध नहुने, उपलब्ध भए पनि खर्चिलो हुने र डाइग्नोसिस गर्ने यो नै अन्तिम उपाय नभएकाले सबै बिरामीहरूले यो जाँच गर्नुपर्ने जरुरी हुँदैन। किनभने हड्डी कमजोर भएको अवस्था बिरामीको लक्षणहरू, योसंँग सम्बन्धित अरू रोगहरू र सामान्य एक्सरेबाट पनि सजिलैसँंग पत्ता लगाउन सकिन्छ। कहिलेकाहीं रगत जाँचेर अथवा सिटी स्क्यान गरेर पनि हड्डी कमजोरी भएको थाहा पाउन सकिन्छ।ओस्टियोपोरोसिसको समस्याबाट नजानिँदो किसिमले आम मानिसहरू पीडित भएका छन्। सामान्य चोट लागेर पनि ठूला हड्डीहरू भाँच्चिदा परिवारले ठूलो आर्थिक भार बहन गर्नुपर्ने हुन्छ। परिवारका हरेक सदस्यहरू बिरामीको हेरविचार गर्न खटिनुपर्ने बाध्यता आउन सक्छ। त्यसकारण हामीहरू सबै यो समस्याको बारेमा केही मात्रामा सचेत हुन जरुरी देखिन्छ। सबैभन्दा पहिला हाम्रो खानपान र रहनसहनमा परिवर्तन ल्यानु जरुरी छ। पहिलापहिला गाउँका बुढापाकाहरूले गर्ने धूमपान अहिले कलेजमा पढ्ने विद्यार्थीदेखि बौद्धिक वर्गहरूसम्म फैलिएको छ। चिया खाने क्यान्टिनदेखि सार्वजनिक ठाउँहरूमा समेत धूमपान गर्ने धेरै मानिसहरू अहिलेको अवस्थामा भेटिन्छन्। तर निर्धक्कसाथ धूमपान गर्ने मानिसहरूले के कुरा बुझ्न जरुरी छ भने भविष्यमा क्यान्सर, मुटुको समस्या लगायत हड्डी कमजोर भएर दु:ख पाउने अवस्था धूमपानकै कारणले आउन सक्छ। त्यसकारण धूमपान गर्ने आदत आजदेखि नै त्यागौं, अनि अरूलाई पनि छोड्न सल्लाह दिऔं। नियमित रूपमा रक्सी सेवन गर्दा हड्डी कमजोर हुनेहुँदा यसको मात्रालाई नियन्त्रण गर्न जरुरी छ। रक्सीको मात्रालाई नियन्त्रण गर्नुपर्छ भन्नाले रक्सी सेवन गर्न मिल्छ भन्न खोजिएको होइन। हामीहरूले खाने खानामा पौष्टिक तत्त्वहरू हुन जरुरी हुन्छ। केवल भोक लागेको बेला भात खाएर पेट भर्नेमात्र आदत नबसालौं। सागसब्जी, दूधदही र फलफूलहरू पनि आफूले सकेसम्म खानुपर्छ। खानामा विभिन्न प्रकारका भिटामिनहरू समावेश हुनुपर्छ, विशेषगरी भिटामिन डी, भिटामिन के र क्याल्सियमको भूमिका महत्त्वपूर्ण हुन्छ। नियमित रूपमा बिहान हिँड्ने, अरू समयमा पनि थोरैधेरै पैदल हिँड्ने बानी हड्डी बलियो पार्ने निकै नै उत्तम विधि हो। तर तीव्र रूपमा औद्योगिकीकरण भैरहेको आजको समाजमा पैदल हिँड्नका लागि नत हामीहरूसँग समय नै छ, न कुनै संकल्प छ। केवल हामीहरू खुट्टाको प्रयोगबिना लामोलामो दौडमा लागिरहेका छौं।अर्को कुरा ओस्टियोपोरोसिस हुनसक्ने सम्भावित मानिसहरूले चिकित्सकको सल्लाहअनुसार क्याल्सियम र भिटामिन डीको सेवन गर्नुपर्छ। भिटामिन डी खाने मात्रा र तरिका फरकफरक हुनसक्छ। आफ्नै तरिकाले लामो समयसम्म भिटामिन डी सेवन गर्नु हानिकारक हुन्छ। सामान्यतया ६० हजार युनिट (एक क्याप्सुल ) हप्त्तामा एकपटक तीन महिनासम्म खाँदा भिटामिन डीको लेबल रगतमा पर्याप्त हुन आउँछ। त्यसपछि अवस्था हेरेर विशेषगरी बुढाबुढीहरूमा महिनामा एकपटक भिटामिन डी खान आवश्यक हुन्छ महिलामा महिनावारी बन्द भैसकेपछि र पुरुषमा साठीसत्तरी वर्षको उमेरपछि चिकित्सकको सल्लाहअनुसार क्याल्सियम सेवन गर्दा हड्डी कमजोर भएर भाँच्चिनेसम्मको अवस्थामा पुग्नबाट बच्न सकिन्छ। ओस्टियोपोरोसिसको कारणले एकपटक हड्डी भाँच्चिएपछि अर्कोपटक पनि भाँच्चिने सम्भावाना बढी हुन्छ। त्यस्ता व्यक्तिहरूले पनि चिकित्सकको सल्लाहअनुसार बाइफस्फोनेट (एलिनड्रोनेट) समूहको औषधि सेवन गर्दा हड्डी कमजोरी भएर भाँच्चिने समस्या २५ देखि ७० प्रतिशतले कमी हुन्छ। यो औषधि पनि विभिन्न मात्रा र तरिकाअनुसार दिइन्छ। कुनै इन्जेक्सनबाट पनि दिइन्छ भने कुनै क्याप्सुलको रूपमा हप्तामा एकपटक लामो समयसम्म सेवन गरिन्छ। ओस्टियोपोरोसिसबाट मानिसहरूको ज्यान जोखिममा नभए पनि यसबाट हुने असरहरू जीवनभर पीडादायी हुनेहँुदा यसको बारेमा सचेत हुन जरुरी देखिन्छ।केसी सिभिल सर्भिस अस्पतालका अर्थोपेडिक सर्जन हुन् ।"
तीन वर्षमा ४ हजार गैंडा,"काठमाडौं नेपाल, भारत र भुटानले अबको तीन वर्षभित्र विश्वमै दुर्लभ एकसिँगे गैंडाको संख्या ३५ सयबाट ४ हजार पुर्याउने गरी संरक्षण र व्यवस्थापनको काम अघि बढाउन सहयोग गर्ने संकल्प गरेका छन्। एकसिँगे गैंडाको संरक्षणका लागि सरकारलाई प्राविधिक र आर्थिक रूपमा सघाउँदै आएका तीनवटै देशका विश्व वन्यजन्तु कोष (डब्लूडब्लूएफ) ले तीन वर्षभित्र ५ सय गैंडा बढाउँदै सन् २०२० सम्म ४ हजार पुर्याउने संयुक्त घोषणा गरेका हुन्। विगत, वर्तमान र भविष्यमा एकसिँगे गैंडा नामको संयुक्त प्रतिवेदन घोषणा गर्दै तीनवटै देशका राष्ट्रिय प्रतिनिधिले वासस्थान विस्तार र व्यवस्थापन, मिचाहा प्रजातिको विस्थापन, चोरीसिकार नियन्त्रण र वातावरणमैत्री भौतिक संरचना निर्माणमा बढावा दिन सके संख्या बढ्ने अपेक्षा गरेका छन्। विगतमा म्यानमारदेखि पाकिस्तानको इन्दुससम्म एकसिँगे गैंडाको वासस्थान भए पनि अहिले निकै खुम्चिएको छ, डब्लूडब्लूएफ नेपालका वन्यजन्तुविज्ञ डाकञ्चन थापाले सोमबार कान्तिपुरसित भने, अहिले भुटानदेखि भारतसम्म मात्रै गैंडा छन्, यहीँभित्रै यिनको संख्या बढाउन सकिन्छ र केही कामको सुरुवात पनि भएको छ। प्रतिवेदनअनुसार भुटान र भारतको मानस नेसनल पार्क, काजिरंगा निकुञ्ज, कतरनियाघाट वाइल्डलाइफ सेन्चुरी, जल्दापारा नेसनल पार्क, गोरुमारा नेसनल पार्क, पोबितोरा वाइल्डलाइफ सेन्चुरी, ओराङ नेसनल पार्क, दुधवा नेसनल पार्क तथा नेपालमा चितवन, बर्दिया र शुक्लाफाँटा निकुञ्ज र पर्सा वन्यजन्तु आरक्ष एकसिँगे गैंडाका मुख्य वासस्थान हुन्। यीमध्ये पनि आसामको काजिरंगा र चितवन निकुञ्ज एकसिँगे गैंडाका मुख्य हब हुन्, विज्ञ थापाले भने, समस्या पनि दुवैतिर समान किसिमका छन्। प्रतिवेदनअनुसार अहिले भारतमा २ हजार ९ सयको हाराहारी र नेपालमा ६ सय ४५ एकसिँगे गैंडा छन्। सबैभन्दा बढी भारतको काजिरंगामा २ हजार ४ सय १ र चितवन निकुञ्जमा ६ सय ५ एकसिँगे गैंडा छन्। भुटानमा सीमित मात्र गैंडा छन्। तर भारततिरको मानस नेसनल पार्कका गैंडा भुटानको रोयल मानस नेसनल पार्कतिर आउजाउ गर्छन्। तिनलाई जोगाउन संयुक्त कार्यक्रम आवश्यक परेको प्रतिवेदनमा छ। गैंडाको संख्या बढाउन नेपाल र भारततिर समान किसिमका कार्यक्रममा जोड दिइएको छ। गैंडा बाँच्न सक्ने ठाउँमा स्थानान्तरणमा जोड दिइएको छ भने उच्च प्रविधियुक्त गस्ती र चोरी सिकार नियन्त्रणमा सरकारी निकाय र सहयोगी संस्थाहरू चनाखो भएका छन्। नेपालले गैंडाको वासस्थान तराई भूपरिधिअन्तर्गत संरक्षित क्षेत्रमा ८ सय पुर्याउने लक्ष्यका साथ काम अघि बढाएको छ।चितवनपछि बर्दिया र शुक्लाफाँटालाई दोस्रो वासस्थानका रूपमा स्थापित गर्न सकिन्छ, थापाले भने। त्यसका लागि सरकारले गत वर्षदेखि बर्दिया निकुञ्जको बबई उपत्यकामा गैंडा स्थानान्तरणमा जोड दिएको छ। गत वर्ष ५ गैंडा लगिएको थियो। थप पनि स्थानान्तरण गरी बबईमा गैंडा स्थापित गर्ने लक्ष्य लिइएको छ। यस्तै, शुक्लाफाँटा निकुञ्जमा पनि यो वर्ष चितवनबाट गंैडा स्थानान्तरण गरिँदै छ। बाँच्न सक्ने ठाउँहरूमा ठूला जीवहरू छर्न सके भविष्यमा सम्भावित विपतबाट तिनलाई जोगाउन सकिन्छ, वन्यजन्तुविज्ञ डाशान्तराज ज्ञवालीले भने, हामीले वन्यजन्तु स्थानान्तरणमा कन्जुस्याइँ गर्नु हुन्न। कोसीका अर्ना चितवन ल्याइएजस्तै चितवनका गैंडा र बाघ कोसीटप्पु लान सकिए संख्या वृद्धिसँगै प्रजातिको वैज्ञानिक संरक्षण पनि हुने ज्ञवालीको तर्क छ।"
राजनीतिक हस्तक्षेप अस्वीकार्य,"काठमाडौं प्रहरी र सरकारी वकिलहरूले अपराध अनुसन्धानमा हुने राजनीतिक हस्तक्षेप अस्वीकार गर्ने घोषणा गरेका छन्। आइतबार राजधानीमा सम्पन्न प्रहरी र सरकारी वकिलहरूको संयुक्त सम्मेलनले फौजदारी मुद्दाको उजुरी अनुसन्धानका क्रममा सरोकार नराख्ने निकायहरूले गर्ने हस्तक्षेपलाई निरुत्साहित गर्ने घोषणा गरेको हो।अपराध अनुसन्धान र अभियोजनको काम स्वतन्त्र, स्वायत्त र हस्तक्षेपरहित ढंगबाट सञ्चालन हुनुपर्नेमा जोड दिँदै सम्मेलनले फौजदारी मुद्दाको अनुसन्धानमा हुने हस्तक्षेपले दण्डहीनता मौलाउने निष्कर्ष निकालेको छ। फौजदारी मुद्दामा अनुसन्धानकर्तामाथि हस्तक्षेप हुन सक्ने गरी कुनै पनि बेसरोकारवाला व्यक्ति वा निकायबाट हुने व्यवहारलाई हामी अस्वीकार गर्छौं, घोषणापत्रमा भनिएको छ, अनावश्यक हस्तक्षेपले फौजदारी न्याय प्रशासन प्रभावकारी बन्न नसकी अपराधी र कानुन उल्लंघनकर्ताहरूको मनोबल बढ्ने र दण्डहीनतालाई मलजल पुग्ने हुनाले सबैको ध्यान जानु आवश्यक छ। सम्मेलनले अपराधको अनुसन्धान गर्ने, अपराधीलाई कानुनी दायरामा ल्याउने, आरोपितमाथि मुद्दा चलाउने र अपराधीलाई दण्डसजाय दिने काममा अवरोध हुने गरी राजनीतीकरण नगर्न सबैलाई आग्रह गरेको छ। सरकारवादी मुद्दा दर्ता हुनुमा पर्याप्त आधार रहेको उल्लेख गर्दै सरकारी वकिलहरूले जथाभावी मुद्दा फिर्ता लिने काम नगर्न सरकारको ध्यानाकर्षण गराएका छन्। अपराध नगरी मुद्दा चल्दैन, चलाइँदैन। मुद्दा फिर्ता राज्यको अति अपवादका रूपमा अभ्यास गरिने विषय हो, घोषणापत्रमा भनिएको छ, अदालतले पनि यही मान्यता स्थापित गरेकाले मुद्दा फिर्ता लिँदा यसले दण्डहीनतालाई प्रश्रय दिने सम्भावनातर्फ गम्भीर हुन आग्रह गर्छाैं।अपराध अनुसन्धानका लागि पीडित, साक्षी, नागरिक समाज, स्वास्थ्य संस्था, विधि विज्ञान प्रयोगशाला, सरकारी वकिललगायत पक्षको सहयोग आवश्यक पर्ने उल्लेख गर्दै सम्मेलनले अपराध अनुसन्धानमा सहयोग नगर्ने व्यक्ति तथा निकायहरूलाई कारबाही हुने कानुनी व्यवस्था गर्न माग गरेको छ। प्रहरी र सरकारी वकिलहरूले अपराध अनुसन्धान र मुद्दा दायर गर्ने क्रममा यातनालगायत अमानवीय व्यवहारलाई अस्वीकार गर्ने घोषणा गरेका छन्। उनीहरूले अपराध अनुसन्धान र अभियोजनमा स्वच्छ सुनुवाइ र मानव अधिकारप्रति सम्मान गर्ने घोषणा पनि गरेका छन्।परम्परागत अनुसन्धान प्रक्रिया र विधिबाट हुने अनुसन्धान र मुद्दा दायर प्रक्रियाबाट अपराधीलाई कानुनी दायरामा ल्याई पीडितलाई न्याय दिने अवस्था घट्दै गएको निष्कर्षका साथ प्रहरी र सरकारी वकिलहरूले संस्थागत सुधार र जनशक्तिको क्षमता विकासको माग गरेका छन्। अपराधको पद्धति र प्रकृति फेरिएको उल्लेख गर्दै सम्मेलनले अन्तरदेशीय अपराध, सम्पत्ति शुद्धीकरण, अपराधीहरूको विस्तारित सञ्जाल र प्रविधिको प्रयोग चुनौतीका रूपमा आएको स्वीकार गरेर उनीहरूले अनुसन्धान र मुद्दा दायर गर्ने प्रक्रियालाई समयअनुकूल परिमार्जन गर्न माग गरेको छ। यस्ता अपराध नियन्त्रणका लागि सम्बन्धित देशहरूसँग सपुर्दगी र पारस्परिक कानुनी सहायता सन्धिसम्झौता गर्न सरकारलाई आग्रह गर्छौं, घोषणापत्रमा उल्लेख छ। बयानमुखी अनुसन्धान प्रक्रियाबाट मुद्दामा सफलता पाउन नसकिने निष्कर्षका साथ प्रहरी अधिकारीहरूले अपराधका घटनाको पुष्टिका लागि वैज्ञानिक प्रमाणमा जोड दिएका छन्। उनीहरूले विधि विज्ञान प्रयोगशालाहरूलाई स्रोतसाधन र जनशक्ति सम्पन्न बनाउन माग गरेका छन्। अपराधको आरोपमा पक्राउ परेका व्यक्तिहरूलाई कानुनी सल्लाहलगायत संवैधानिक अधिकार प्राप्त गर्न दिने प्रतिबद्धता जनाउँदै प्रहरी अधिकारीहरूले अनुसन्धानका क्रममा पक्राउ परेका आरोपितहरूलाई कसुरदारका रूपमा सार्वजनिक नगर्ने प्रतिबद्धता जनाएका छन्।फौजदारी न्याय प्रणाली सुधारका लागि प्रहरी र सरकारी वकिलबीच प्रभावकारी समन्वयमा जोड दिँदै सम्मेलनले अनुसन्धानमा प्रहरी अधिकारीलाई सरकारी वकिलको निर्देशन, राय सल्लाह र सुझाव आवश्यक रहेको निष्कर्ष निकालेको छ। दुवै पक्षले अनुसन्धान र मुद्दा दायरका क्रममा स्वच्छ सुनुवाइ, वैयक्तिक स्वतन्त्रता र मानव अधिकारको सम्मान गर्ने प्रतिबद्धता व्यक्त गरेका छन्।"
स्वास्थ्य उपकरण अपर्याप्त,"काठमाडौं सरकारी निकायसमेत सहभागी भएको एउटा सर्वेक्षणले सरकारद्वारा नि:शुल्क वितरित सबै १८ वटा औषधि पाइने स्वास्थ्य संस्था एक प्रतिशत मात्र रहेको देखाएको छ। स्वास्थ्य मन्त्रालयले सोमबार सार्वजनिक गरेको स्वास्थ्य सुविधा सर्वेक्षण २०१५ ले थर्ममिटर, रक्तचाप तथा तौल उपकरण लगायतका सामग्री र जनशक्तिको समेत व्यापक अभाव रहेको देखाएको छ। ९ सय ८२ वटा स्वास्थ्य संस्थामा गरिएको सर्वेक्षणमा १० वटा अर्थात् एक प्रतिशत मात्र स्वास्थ्य संस्थामा नि:शुल्क वितरित १८ वटै औषधि पाइएको थियो। स्वास्थ्य सेवा विभागका मुक्तिनाथ खनालका अनुसार महाभूकम्पभन्दा पहिले नै झापा, मोरङ र सुनसरीमा पहिलो चरणको यो सर्वेक्षण गरिएको थियो। भूकम्पपछि समेत सर्वेक्षण जारी रह्यो।जन्मदेखि २४ महिनासम्मका शिशुको तौल प्रत्येक महिना लिने गरिए पनि सर्वेक्षणले चार सय ३३ स्वास्थ्य संस्थामा उक्त मेसिन नै नरहेको देखाएको थियो। सर्वेक्षणअनुसार करिब चार सय ७१ स्वास्थ्य संस्थामा बिजुली बत्ती, टुकी अथवा कुनै पनि प्रकारको प्रकाशको स्रोत थिएन। करिब ६८ स्वास्थ्य संस्थामा ज्वरो नाप्ने थर्ममिटर, ५८ वटामा रक्तचाप नाप्ने मेसिन र २० वटा स्वास्थ्य संस्थामा स्थेटेस्कोप थिएन। २८ स्वास्थ्य संस्थामा सिटामोल, जुकाको औषधि एल्वेन्डाजोल थिएन। यस्तै आधा जति स्वास्थ्य संस्थामा एन्टिबायोटिक औषधि देखिएन। यस्तै ९४ स्वास्थ्य संस्थामा घाउ, चोटपटक लगायतमा उपयोग गरिने आयोडिनको घोल थिएन। ४४ प्रतिशत स्वास्थ्य संस्थामा हात धुन साबुनपानी नरहेको सर्वेक्षणले देखाएको जनाउँदै विश्व स्वास्थ्य संगठन (डब्लूएचओ) नेपालका प्रतिनिधि डाजोश भेन्डेलरले भने, स्वास्थ्यमा सकारात्मक परिवर्तनका लागि हामीले धेरै काम गर्नु छ। यो तथ्यांकअनुसार चार सय २४ स्वास्थ्य संस्थामा हात धुन सावुन पानी वा अल्कोहल आधारित सेनिटाइजर उपलब्ध नभएको देखिन्छ। थाहा नभएको ज्वरो लिएर स्वास्थ्य निकाय आउने एक सय मध्ये ३४ जनाको मात्र ज्वरो नापिने गरिएको उल्लेख गर्दै डाभेन्डेलरले भाइरसद्वारा हुने मिजल्समा शत प्रतिशत बालबालिकालाई एन्टिबायोटिक सेवन गराइने देखिएको समेत बताए। सर्वेक्षणलाई दुई वर्षअघि एक्कासि खिचेको तस्बिरको संज्ञा दिँदै स्वास्थ्य सेवा विभागका महानिर्देशक डाराजेन्द्र पन्तले यी तथ्यांकबाटै मुलुकको स्वास्थ्य सेवाबारे धारणा नबनाउन आग्रह गरे। स्वास्थ्य मन्त्रालयका डा दीपेन्द्ररमण सिंहले पनि सर्वेक्षण भूकम्पसँग जुधिरहेको बेलाको तस्बिरका रूपमा रहेको भन्दै अहिले स्थितिमा परिवर्तन भइसकेको दाबी गरे।"
पहिरोपीडितको बिचल्ली,"त्रिपालमा बस्न थालेको आठ महिना भयो, उनले भने, जाडामा दिन बिताउन निकै मुस्किल छ। आफैं सुरक्षित स्थान महसुुस गरी फोप्ली ५ कै सल्लेरीमा गत भदौदेखि तीन परिवार बस्दै आएको उनले सुनाए। अहिले बसेको स्थानको माथि भीरकुनाको डाँडोमा फाटेका धाँजा बर्खामा खस्ने डर लागिरहेने उनको भनाइ छ। नयाँ सरेको स्थानमा खानेपानी, शौचालय केही नभएकाले समस्या भएको स्थानीय यमी पुनले बताइन्। भूगर्भविद् आएर सुरक्षित स्थानको पहिचान गरिदिने भन्ने सुनेको हो, उनले भनिन्, फेरि बर्खा लाग्न थाल्यो। अहिलेसम्म केही भएको छैन। गत साउन १० र ११ गते आएको पहिरोमा परी फोप्लीमा मात्र ७० घर पूर्ण रूपमा क्षति भएका थिए। २७ जनाले ज्यान गुमाएका थिए।फोप्लीको भिरकुना, तोरीबाङ, चारीबाङ, गातिना लगायत बस्ती जोखिममा छन्। जिल्लाको फोप्लीलगायत बाढीपहिरो प्रभावित क्षेत्रमा भूगर्भविद्को प्रारम्भिक टोली आएर रिपोर्ट केन्द्रमा बुझाएको प्रमुख जिल्ला अधिकारी जनकराज पन्तले बताए। रिपोर्ट बुझाएपछि विस्तृत अध्ययनका लागि भूगर्भविद्को अर्को टोली आउने भने पनि अझैसम्म नआएको जनाए। फोप्लीमा एक गैरसरकारी संस्थाले ४० घर बनाइदिने भनेका छन्, पन्तले भने, भूगर्भविद आएर सुरक्षित स्थान पहिचान भएपछि आउला। उनले पहिरो पीडितहरूलाई भूकम्पपीडित सरह राहत दिने भने पनि अहिलेसम्म कार्यक्रम नआइसकेको बताए।"
बस्ती पस्यो बाघ,नवलपरासी गैंडाकोट ९ थुम्सी बस्तीमा बाघ पसेपछि स्थानीय त्रसित छन्। चितवन निकुञ्जबाट निस्केको बाघ सोमबार गाउँ पसेको हो। बिहानै गाउँमा बाघ देखेपछि गाउँले चिच्याउन लागेका थिए। मानिसको होहल्लापछि युनाइटेड पोलिस्याक्सको पर्खाल नाघेर बाघ उद्योगभित्र छिरेको थियो। कोठाभित्र पसेको बाघलाई बाहिरबाट ताला लगाएर राखिएकाले डराउनु नपर्ने सेक्टर वन कार्यालय कावासोतीका प्रमुख कृष्णप्रसाद देवकोटाले बताए। सम्भावित घटनालाई मध्यनजर गर्दै उद्योग वरपर सेतो कपडाले घेरा हालेर सुरक्षाकर्मीले पहरा दिइराखेका छन्। बाघ नियन्त्रणका लागि चितवन निकुञ्जको टोली मंगलबार मात्रै आइपुग्ने कार्यालयले जनाएको छ। नियन्त्रण टोली कोसी टप्पु वन्यजन्तु आरक्षमा गएकाले आउन समय लाग्ने देवकोटाले बताए। शृंखलाबद्ध रूपमा जिल्लाका विभिन्न स्थानमा बाघले आक्रमण गर्न थालेपछि स्थानीय त्रसित भएका हुन्। बाघलाई छिटो नियन्त्रणमा लिन स्थानीयले माग गरेका छन्। जिल्लामा विभिन्न स्थानमा बाघको आक्रमणबाट ४ जनाको मृत्यु भइसकेको छ। गाउँ पसेको बाघ नरभक्षी होहोइन भन्ने विषयमा समेत अनुसन्धान हुने वन कार्यालयले जनाएको छ।
चुलो छोएको निहुँमा कुटपिट,धरान चुलो छोएको निहुँमा वराहक्षेत्र ५ स्थित बगुवा बस्तीमा दलित युवती कुटिएकी छन्। किताबसिंह राईको घरबाहिरको चुलोमा खाना पकाउँदै गरेको अवस्थामा गत शुक्रबार चुलो छोएको भन्दै कीर्तिमान राईले २२ वर्षीया शारदा विकलाई कुटपिट गरेका हुन्।
सरकार छोड्न आग्रह,बाँके एमाले सचिव योगेश भट्टराईले स्थानीय तहको निर्वाचन घोषणाा गर्न नसके सरकार छाडेर बाटो खोलिदिन सत्तारुढसँग आग्रह गरेका छन्। नेपालगन्जमा सोमबार पत्रकार भेटघाटमा उनले सरकारले निर्वाचन नगरी मुलुकलाई समस्यामा पार्न खोजेको आरोप लगाए।
गोली हानाहान,"इटहरी लागूऔषध कारोबारी र प्रहरीबीच सुनसरीको खनारमा सोमबार गोली हानाहान हुँदा तीन जना घाइते भएका छन्। मोटरसाइकलमा सवार कारोबारीले दुई राउन्ड फायर खोलेपछि प्रहरीले जवाफमा गोली चलाएको थियो।घाइते हुनेमा मोरङ, टंकीसिनवारी ७ का सतन पासवान, श्रवण सरदार र इटहरी १३ का करिष्मा चौधरी छन्। उनीहरूको धरानस्थित बीपी कोइराला स्वास्थ्य विज्ञान प्रतिष्ठानमा उपचार भइरहेको छ। उनीहरू सवार को२२प ६३६३ नम्बरको मोटरसाइकल प्रहरीले नियन्त्रणमा लिएको छ। उनीहरूको साथबाट ११ थान गोली, दुई थान खोखा, ३ बोतल कोरेक्स, एक सय डाइजेल्याप, एक सय एम्पुल फोनारगन र एक सय थान लुपिजेसिक पनि बरामद भएको छ। इटहरीका नायब उपरीक्षक नरेशराज सुवेदीका अनुसार इटहरी १४ स्थित खनारको सिँचाइ नहरबाट एक सय मिटर पश्चिममा ती कारोबारी र प्रहरीबीच गोली हानाहान भएको हो।"
राम्रा गुणलाई हौस्याऊँं,"पोखरा साझेदारीका चर्चाहरूमा नेपाली कला क्षेत्रका मह भनेर चिनिने मदनकृष्ण श्रेष्ठ र हरिवंश आचार्यको नाम अग्रणीमा पर्छ। यिनै दुईले थालेको सहकार्य ३७ वर्ष पुगेको छ। कसरी यति लामो समयसम्म साझेदारी हुन सक्यो भन्ने विषयमा सोमबार नेपाल साहित्य सम्मेलनको अन्तिम दिन सफल साझेदारीका पाठहरू मा दुवैले एकअर्काको राम्रो पक्षलाई हौसला दिनु रहेको कारण खोले।मैले आमाको साथ ११ वर्षसम्म मात्रै पाएँ, मदन दाइको साथ पाएको ३७ वर्ष पुग्यो, हरिवंश केही भावुक पनि देखिए, उनले भने, मभन्दा धेरै राम्रैराम्रो गुण मदन दाइको छ। मदनकृष्णले पनि जवाफमा हरिवंशको प्रशंसा नै गरे। दुवैले तीन दशकअघिका दिन सम्झना गरे। एउटा कार्यक्रममा छुट्टाछुट्टै प्रहसन प्रस्तुतिका लागि तयार भएका बेला जनही समय अपुग भएकाले दुवैले संयुक्त प्रस्तुति दिएका थिए। त्यसपछि सहकार्यको थालनी भएको थियो। हास्यव्यंग्यको क्यासेट एल्बम निकालेर टेम्पोमा बेच्न हिँडेका दिन सम्झिएका हरिवंशले भने, त्यो क्यासेटले नाम र दाम दुवै दियो। नामदाम भए पनि कामका लागि सहकार्य झन प्रगाढ भयो।पत्रकार गुणराज लुइँटेलले मह जोडीलाई लामो समयसम्म साझेदारी टिकाउन सक्नुको रहस्य खोल्न आग्रह गर्दा दुवैे एकअर्काका राम्रा पक्ष चिनेर हौसला दिन सक्नुलाई मूल कारक बताए। साहित्यको ब्यानरमा कला, राजनीति, अर्थ, युवा, सोसल मिडिया आदि विभिन्न विषय समेटिएको छैटौं संस्करणको सम्मेलनको अन्तिम दिन वक्तालाई सुन्ने र पुस्तक खरिद गर्नेको उल्लेख्य भीड रह्यो। रुवाउने र भावुक बनाउने लेखाइका विषयमा रुञ्चे साहित्य मा बुद्धिसागर र अमर न्यौपानेलाई राजेन्द्र पराजुलीले बहस गराए। दुवै लेखकले सामयिक रूपमा पात्रको चित्रण गरे पनि रुञ्चे बनाउने प्रयास नगरिने भनाइ राखे। लेखाइमा रोमान्सका प्रसंगलाई द रोमान्स सञ्चारकर्मी समृद्धि राईले दुर्जोय दत्तलाई आफ्ना विचार राख्न लगाइन्।फेसबुक, ट्वीटर आदि इन्टरनेटका सामाजिक सञ्जाल र यसका कारण लेखक र अधिकारकर्मीलाई पर्ने असरका विषयमा एन्टी सोसल मिडिया सेसनमा नाम्गे जाम, जीवन क्षेत्री र सुविन भट्टराईलाई ऋचा भट्टराईले बहस गराइन्। नाम ढाँटेर बनाइएका युजरबाट धेरैजसो मानसिक तनाव हुने र तल्लोस्तरका गालीगलौजका कुरा पोस्ट हुने सुविनले बताए भने क्षेत्रीले सोसल साइटको प्रयोगमा लिप्त हुनुभन्दा आवश्यकताअनुसारको उपयोग नै ठीक भएको बताए। भुटानकी पत्रकार जामले सोसल मिडियाका कारण कतिपटक नचाहिँदा चर्चा हुनुलाई स्वाभाविक रूपमा लिनुपर्ने बताइन्। लेखनमा बागी विचार को विषयलाई गनेस पौडेलले राजन मुकारुङ, खगेन्द्र संग्रौला र सरस्वती प्रतीक्षासँग बहसमा जोडे। साहित्यमा समयचेत विषयमा पत्रकार शकुन्तला जोशीले नारायण खड्का, भूपाल राई र सरिता तिवारीबीच बहस गराइन्। तिवारीले अरू उत्पादकले गुणस्तरको विषयमा अपनाउनुपर्ने सावधानीजस्तै लेखकहरूले पनि हेक्का राख्नुपर्ने बताइन्। धेरैजसो लेखकहरू फरक फरक पेसामा रहेर पनि लेख्ने काम गरिरहेका छन्। यस्ता पेसा लेखनकर्मका लागि बाधा हुन्छ या खुराकको काम गर्छ भन्ने विषयमा विमल आचार्यले नयनराज पाण्डे, रामलाल जोशी र रवीन्द्र समीरबीच बहस गराए। लोडसेडिङ हट्नुका कारण चर्चामा रहेका विद्युत् प्राधिकरणका कार्यकारी प्रमुख कुलमान घिसिङ र स्वास्थ्य सेवासम्बन्धी सुधारका काममा अघि बढेका स्वास्थ्य मन्त्री गगन थापालाई पत्रकार अमित ढकालले बहसमा जोडे। घिसिङले अघिल्ला सरकार, प्राधिकरणको संयन्त्र र सबैको प्रयासले नै लोडसेडिङ हटेको मान्नुपर्ने भनाइ राख्दै आयोजना निर्माणको क्रम बढेसँगै भारतबाट विद्युत् आयात घटाउने र धान्ने प्रणाली विकास गरिने बताए। मन्त्री थापाले औषधि उपलब्धता, जनशक्ति व्यवस्थापन र उपचार सेवा सुलभ बनाउन काम गरिरहेको बताए। फागुनदेखि मुलुकका सबै जिल्ला अस्पतालमा प्रसूति सेवा उपलब्ध गराउन आन्तरिक गृहकार्य भइरहेको जानकारी उनले दिए। वसन्त थापाले सञ्चालन गरेको गाउँगाउँबाट उठ मा रामेशले उक्त गीतको सिर्जना र गायनको अवस्था स्मरण मात्रै गरेनन्, गाएर दर्शकश्रोतालाई जुरुक्क पारे। कवि सरस्वती प्रतीक्षाले कविता वाचनमा कविहरूलाई उभ्याइन्।"
"सहिद, किताब र कविता","दमक दमकको रेडक्रस भवनमा जारी पुस्तक प्रदर्शनी तथा साहित्यिक महोत्सवमा आइतबार र सोमबार बेग्लै रौनक जम्यो। महोत्सवमा करिब दुई दर्जनभन्दा बढी नयाँ पुराना कविले कविता सुनाए र भने सोमबारको माहोल गजलमय बन्यो। सहिद दिवसको अवसर पारेर नेपाल लिटरेरी ग्रुपको संयोजन गरेको कवि गोष्ठी सुरुवात गोकुल अधिकारीको सहिद शीर्षककै कविताबाट भएको थियो। प्राज्ञ विवश पोखरेलले भने कवितामार्फत देशको चिन्ता गरे। कवि विराट किराँतीले एउटी सोझी गाउँले केटीले बन्दुकमार्फत बोलेको विद्रोहलाई सुनाए। अगुवा कविहरू मनु मञ्जिल, देवान किराँती, सुमन पोखरेल, प्रकाश बुढाथोकीदेखि श्रीशिशा राई, तारा पराजुली, मुनाराज शर्मा, विद्रोही कलम, धीरज राई, विराट अनुपम, कैलाश शिखर, घनश्याम पथिक, शुभलक्ष्मी लम्साल, बद्री भिखारी, सुमन पोख्रेल निहाङ किराँती, सुन्दर कुरूप, मेची पुत्र, राजु सुनार अनिश्चित लगायतले माहोलमा रौनक थपे। गोष्ठीमा सुनाइएका कविताहरूलाई कृतिको रूपमा प्रकाशित गर्ने डिकुरा पब्लिकेसनका अध्यक्ष पुण्यप्रसाद प्रसार्इंले बताए। सोमबार भने महोत्सव गजलमय बन्यो। विवश बलिभद्र कोइराला, कमल मिश्र, सिजन दाहाल, राजकुमार अनिश्चित, निहाङ किराँती, अभागी थेगुवा लगायत दर्जनबढी स्रष्टाले गजल सुनाए। डिकुरा र लिटरेरी ग्रुपले गरेको पुस्तक प्रदर्शनी एवं साहित्यिक महोत्सव शनिबारसम्म जारी रहनेछ।"
फ्रान्सेली आइरिस बनिन् मिस युनिभर्स,"फ्रान्सले आइरिस सुन्दरीको ताजसँगै दोस्रोपटक मिस युनिभर्सको ताज जितेको हो। यसअघि सन् १९५३ मा क्रिस्टियान मार्टेलले जितेपछि झन्डै ६३ वर्षको ताज खडेरीलाई आइरिस मित्तेनायरेले तोडिदिएकी हुन्। फ्रान्सको उत्तरी भेगमा रहेको लिली सहरकी उनले मिस युनिभर्सका लागि आफ्नो नाम घोषणा भएपछि खुसीले अत्तालिँदै मुख छोपेकी थिइन्। आइरिसलाई गतवर्षकी मिस युनिभर्सले ताज पहिर्याइदिएकी थिइन्।त्यसैगरी, २५ वर्षीया मिस हाइटी राक्वेल पेलिसायरले फस्र्ट रनरअपमा चित्त बुझाउनुपर्यो भने मिस कोलम्बियन २३ वर्षीया सुन्दरी एन्ड्रिया तोभार मिस युनिभर्सको सेकेन्ड रनरअप भइन्। हाइटी सुन्दरी सन् २०१० को महाभूकम्पपीडित पनि हुन् भने कोलम्बियाली सुन्दरी तोभार डिजाइनर र फोटोग्राफर पनि हुन्।मलाई लाग्छ, फ्रान्स र युरोप दुवैले मिस युनिभर्सको ताज निकै चाहिरहेका थिए, मिस युनिभर्स आइरिसले उपाधिपछिको पत्रकार सम्मेलनमा आफ्नो उपाधि त्यसैले पनि बढी महत्त्वपूर्ण रहेको जिकिर गरेकी थिइन्। उनले सौन्दर्य प्रतियोगिता फ्रान्समा खासै लोकप्रिय नरहेको उल्लेख गर्दै थपिन्, तर पनि फ्रान्सेली जनताले उपाधिप्रति अब प्रेम दर्साउने छन् र प्रत्येक वर्ष मिस युनिभर्स हेर्नेछन्। उनले आफूले क्राउनलाई युरोप भित्र्याउन पाउँदा गर्व महसुस गरेको बताइन्। मिस युनिभर्सले अब उप्रान्त बच्चा र खासगरी युवतीलाई स्कुल भर्ना गराउनेतर्फ पनि आफ्नो अभियान थालिने बताएकी छन्।"
डिजिटल स्टोरमा नेपथ्यको शिरफूल,"काठमाडौं सांगीतिक समूह नेपथ्यले शिरफूल शिरैमा बोलको गीतलाई डिजिटल्ली रिलिज गरेको छ। नेपथ्यका भोकलिस्ट अमृत गुरुङकै शब्द र लय संकलन रहेको गीत अब एकैपटक विभिन्न म्युजिक स्टोरहरूबाट सुन्न सकिनेछ। दसौं एल्बमका दुई गीत यसअघि युटयुबबाट सार्वजनिक गरिएका थिए।झन्डै तीन वर्षअघि डोल्पा र रुकुमको सिमानामा पर्ने फागुने लेक हुँदै याम्खार, ढोरपाटन, मैकोट, हुकाम, बिर्गुन, तक्सेर, जलजला र बेनीसम्म पैदल हिँडदा गुरुङले स्थानीय भाका टिपेका थिए। गीतमा पदयात्रा गर्दाको वर्णन समेटिएको छ। गायकी भने त्यस भेगमा प्रचलित शिरफूल भाकामा आधारित रहेको नेपथ्यले जनाएको छ। धौलागिरि हिमाललाई धौलासिरी भनिने भन्दै गीतमा त्यही शब्द अटाइएको छ। ब्यान्डका अनुसार एल्बमको बिक्रीवितरण घट्दै गएकाले डिजिटल रिलिजलाई प्राथमिकता दिन थालिएको हो। यसो गर्दा नेपालभित्र मात्र नभई विश्वभर गीत पुग्ने ब्यान्डको व्यवस्थापन गर्दै आएको नेपालयले प्रेस विज्ञप्तिमा उल्लेख छ। गीतलाई नेपालयको स्पोटिफाइ, आइटयुन, एप्पल म्युजिक, गुगलप्ले र अमेजन बाट सुन्न र डाउनलोड गर्न सकिनेछ। युटयुबमा आइसकेका अघिल्ला दुई गीत हो रामा रामा र कोसीको पानी पनि डिजिटल म्युजिक स्टोरमा उपलब्ध छन्।"
बौद्धदर्शन कृति,"काठमाडौं बौद्ध साहित्यको महत्त्वपूर्ण कृति बोधिपथदर्पण को नेपाली संस्करण आएको छ। बौद्धनाथ क्षेत्र विकास समितिले भूकम्पपछि क्षतिग्रस्त महाचैत्य जीर्णोद्धार सम्पन्न गरेको अवसरमा कृति छापेको हो। कृतिलाई बौद्ध विद्वान् टीका शेर्पाले नेपालीमा अनुवाद गरेका हुन्। बौद्धगुरु टुल्कु लोसाङ नाम्ग्याल रिन्पोछेले धर्म प्रवचन गरेको विषय पुस्तकमा समेटिएको छ। बौद्धगुरु नाम्खम रिन्पोछेले पुस्तकको लोर्कापण गर्दै बुद्धको लोककल्याणकारी उपदेशलाई सर्वसाधारणसम्म पुर्याउन कृतिले सघाउने बताए। बौद्धनाथ क्षेत्र विकास समितिका अध्यक्ष सम्पूर्णकुमार लामाले बौद्ध धर्म, संस्कृति, र दर्शनको प्रवद्र्धन गर्ने उद्देश्यले कृति प्रकाशन गरेको जनाए।"
गीतकार खरेललाई राष्ट्रकवि,"काठमाडौं राष्ट्रकवि माधवप्रसाद घिमिरेले आफ्नो नाममा स्थापित पुरस्कार सोमबार वरिष्ठ गीतकार किरण खरेललाई हस्तान्तरण गरे। अन्तर्राष्ट्रिय नेपाली साहित्य समाज (अनेसास) नेपाल च्याप्टरले राजधानीमा गरेको कार्यक्रममा राष्ट्रकवि घिमिरेले गीतकार खरेललाई २१ हजार रुपैयाँसहितको राष्ट्रकवि माधव घिमिरे गीत पुरस्कार२०७३ हस्तान्तरण गरेका हुन्। गीतकार तथा प्राज्ञ उन्नति शिला बोहराले राष्ट्रकविको नाममा यसै वर्ष यो पुरस्कार स्थापना गरेकी हुन्। यो पुरस्कार गीतसंगीत तथा साहित्य क्षेत्रमा योगदान पुर्याउनेहरूलाई पुरस्कृत गर्न स्थापिना गरेकी हुँ, उनले भनिन्, आफू गीत क्षेत्रमा रमाउने भएकाले यसै क्षेत्रको उन्नति होस् भन्ने मेरो ध्येय हो। पहिलोपटक गीतकार खरेललाई पुरस्कृत गर्न पाउँदा उनले खुसी पनि प्रकट गरिन्। पाँच दशकदेखि गीति लेखनमा सक्रिय खरेलले राष्ट्रकविकै नामको पुरस्कार उहाँकै हातबाट पाउँदा अत्यन्त खुसी लागेको बताए। उहाँबाटै प्रेरित भएर गीत लेख्न थालेको थिएँ, आज उहाँकै नामको पुरस्कार पाएँ, उनले भने। अर्का गीतकार दिनेश अधिकारीले खरेलको व्यक्तित्व र कृतित्वबारे प्रकाश पारेका थिए। प्रज्ञा प्रतिष्ठानका कुलपति गंगा उप्रेती, संगीत नाट्य प्रज्ञा प्रतिष्ठानका उपकुलपति एवं संगीतकार शम्भुजित बाँस्कोटा, अनेसास नेपाल च्याप्टरका अध्यक्ष एवं साहित्यकार राधेश्याम लेकालीलगायतले पनि राष्ट्रकविको नाममा पुरस्कार स्थापना गरेकोमा प्राज्ञ बोहराको प्रशंसा गरे।"
लहनाले सम्झ्यो गायक प्रेमध्वजलाई,"काठमाडौं नेपाल भाषामा प्रकाशित हुने साप्ताहिक लहनाले शुक्रबार गायक प्रेमध्वज प्रधानलाई नगदसहित सम्मान गरेको छ। गायक प्रधानलाई यूएफओ क्लथिङ स्टोरका तर्फबाट ५१ हजार एक सय ११ रुपैयाँ हस्तान्तरण गरिएको थियो। प्रेमध्वज संगीत प्रतिष्ठान स्थापनार्थ गर्न कार्यक्रम गरिएको लहना मिडियाले जनाएको छ। यूएफओ भिन्तुना सनिल नामक सांस्कृतिक कार्यक्रममा गायक प्रधानले आफूले २०२१२२ तिर भारत गएर रेकर्ड गराएका नेपाल भाषाका केही गीतहरू दर्शकसामु पस्केका थिए। कार्यक्रममा संस्कृतिमन्त्री जीवनबहादुर शाहीले प्रेमध्वज संगीत प्रतिष्ठान स्थापना गर्न सक्दो पहलकदमी लिने प्रतिबद्धता व्यक्त गरे। कार्यक्रममा जेम्स प्रधान, भीम तुलाधर, निशा देसार, सुरजवीर बज्राचार्य, एन्जिला सिंह, आराध्यलक्ष्मी खडगी, सुलीन्द्र शाक्य, अञ्जन श्रेष्ठ, भूपेन्द्र बज्राचार्य लगायतले प्रस्तुति दिए।"
पुरस्कारलाई ३० लाख,काठमाडौं नेपाली भाषासाहित्य प्रवद्र्धनको उद्देश्यसहित पूर्वप्रधानमन्त्री कीर्तिनिधि विष्टले नइ प्रकाशनको अक्षयकोष स्थापनार्थ ३० लाख रुपैयाँ प्रदान गरेका छन्। आइतबार उनले १० लाख रुपैयाँ प्रदान गरे। यसअघि २० लाख रुपैयाँ हस्तान्तरण गरिसकेका छन्। नइ प्रकाशनले पूर्वप्रधानमन्त्री विष्टका बुबाआमा चन्द्रनिधि विष्ट र धनकुमारी विष्टका नाममा नइ चन्द्रधन पुरस्कार प्रदान गर्दै आएको छ। यसअघि ५० हजार रुपैयाँ रहेको यो पुरस्कार यस वर्षदेखि एक लाख रुपैयाँ पुर्याउने प्रकाशनका सदस्यसचिव नरेन्द्रराज प्रसाईंले बताए। दस वर्षअघि यो पुरस्कार स्थापित यो पुरस्कार सनातन हिन्दुधर्ममा समर्पित एकजना विशिष्ट व्यक्तित्व वा हिन्दु धर्मसंस्कृति प्रवद्र्धनहेतु लेखिएको उत्कृष्ट कृतिलाई प्रदान गरिँदै आएको छ। नइ प्रकाशनले पूर्वप्रधानमन्त्री विष्टको सम्मानमा पनि नइ कीर्तिर्िनधि पुरस्कार प्रदान गर्दै आएको छ। यसको पनि ५० हजारबाट बढाएर एक लाख रुपैयाँ पुर्याइएको छ। देशभक्त चिन्तकलाई प्रदान गरिने यो पुरस्कार सात वर्षअघि स्थापना भएको हो। प्रकाशनले हरेक वर्ष १२ लाख रुपैयाँसहित देशदेशान्तरका प्रतिभालाई २८ वटा पुरस्कार दिँदै आएको विज्ञप्तिमा जनाइएको छ।
बेलायतमा ट्रम्पको भ्रमण रोक्न १० लाख हस्ताक्षर,"लन्डन अमेरिकी राष्ट्रपति डोनाल्ड ट्रम्पको आसन्न बेलायत भ्रमणलाई रोक्न माग गर्दै १० लाखभन्दा बढी बेलायतीहरूले हस्ताक्षण गरेका छन्। ट्रम्पले मुसलमान बाहुल्य सात देशका नागरिकलाई अमेरिका प्रवेशमा प्रतिबन्ध लगाएपछि विरोध स्वरूप बेलायतीहरूले उनको आगमन रोक्न हस्ताक्षरण चलाएका हुन्। ट्रम्पले हालै एक कार्यकारी आदेशमार्फत इराक, सिरिया, इरान, लिबिया, सोमालिया, सुडान र यमनका नागरिकलाई प्रतिबन्ध लगाएका छन्, जसको कारण अमेरिकी ग्रिनकार्ड पाएका ती देशका नागरिकसमेत अमेरिका फर्किन रोकिएका छन्। बेलायती प्रधानमन्त्री थेरेसा मेले ट्रम्पको बेलायत भ्रमण हुने घोषणा गरेकी थिइन्। उनको घोषणापछि बेलायतीहरूले हस्ताक्षर अभियान चलाएका छन्। हस्ताक्षर संकलन दोस्रो ठूलो भएको छ। संसादहरूले मंगलबार यसबारे छलफल गर्नेछन्। ट्रम्पले बेलायती महारानीलाई हैरानी पार्न सक्ने आरोप लगाउँदै उनलाई अमेरिकी राष्ट्रपतिको रूपमा राजकीय भ्रमणको निमन्त्रण नगराउन आग्रह गरिएको छ।यसैगरी, ट्रम्पको कार्यकारी आदेशविरुद्ध अमेरिकाका प्राध्यापकहरूले पनि हस्ताक्षर गरेका छन्, जसमा नोबेल पुरस्कार विजेता ११ जनाको समेत हस्ताक्षर छ। फेसबुकका संस्थापक मार्क जुकरबर्गले अमेरिकामा आफूहरूजस्तै थुप्रै आप्रवासीका सन्तान भएकोले ट्रम्पको कदमप्रति चिन्ता व्यक्त गरेका छन्।"
निर्णय गैरकानुनी : राष्ट्रसंघ,जेनेभा संयुक्त राष्ट्रसंघ मानवअधिकार प्रमुख जैयद विन राद जैयद अल हुसेनले अमेरिकी राष्ट्रपतिद्वारा अमेरिका भ्रमणमा खासगरी इस्लामिक मुलुकका विदेशीलाई लक्षित गरी लगाइएको प्रतिबन्ध गैरकानुनी भएको बताएका छन्। ट्वीटरमार्फत कमै मात्र प्रतिक्रिया दिने मानवअधिकारवादी नेता जैयदले ट्रम्पको कदमलाई गैरकानुनी र तुच्छ मानसिकताको संज्ञा दिएका हुन्।राष्ट्रियताका आधारमा मात्रै कसैमाथि भ्रमण गर्न नपाउने गरी प्रतिबन्ध लगाइनु मानवअधिकार कानुनको उल्लंघन हो भन्दै जैयदले ट्रम्पको निर्णय उक्त कानुनको बर्खिलाप भएको दाबी गरेका छन्। अमेरिका प्रवेशमा रोक लगाउने निर्णयको इराकी संसद्मा व्यापक विरोध भएको छ।इराकी संसद्ले ट्रम्पद्वारा इस्लामिक राष्ट्रमाथि लगाएको प्रतिबन्धको प्रतिक्रिया स्वरूप अमेरिकी नागरिकलाई पनि इराक प्रवेशमा रोक लगाउने पक्षमा मतदान गरेको छ।
अस्पताल भवन अधुरै,"बागलुङ ठेकेदारको ढिलासुस्तीले सदरमुकाम बागलुङस्थित धौलागिरि अञ्चल अस्पतालको बहिरंग भवन अझै तयार हुन सकेको छैन। भवन नबन्दा बिरामीलाई साँघुरो कक्षमा राखेर उपचार गर्नुपर्ने बाध्यता छ।अहिले बहिरंग सेवाका बिरामीलाई आकस्मिक कक्ष बारेर निकालिएको सानो ठाउँमा परीक्षण गरिँदै आएको अस्पतालले जनायो। तीनमध्ये दोस्रो भवन निर्माण सम्पन्न गर्न ठेकेदार कम्पनी आशिष मिलेनियम भीमज्योति जयबाबा नयाँबाटो जेभीलाई पटकपटक आग्रह गरे पनि वास्ता नगरेको अस्पताल प्रमुख डा सागरकुमार राजभण्डारीले बताए। उनका अनुसार ढिलासुस्तीकै कारण करिब ७ लाख रुपैयाँ मूल्य बराबरको सिमेन्ट बिग्रिसकेको छ।ठेकेदारको बेवास्ताले सास्ती खेप्नुपरेको छ, राजभण्डारीले भने, निर्माणको चरणदेखि नै यस्तै ढिलासुस्ती छ। ठेकेदारका विषयमा जिल्ला प्रशासन कार्यालय र भवन निर्माण डिभिजन कार्यालयमा पटकपटक उजुरी गरिसकिएको उनले जानकारी दिए। अस्पतालका नयाँ तीनवटा भवनमध्ये कम्पनीले २०६५ सालदेखि निर्माण सुरु गरी २०६९ सालमा पहिलो भवन अस्पताललाई बुझाइसकेको छ। तर, २०६६ मा सुरु भई २०७३ असार मसान्तसम्ममा भ्याटबाहेक ६ करोड ६० लाख रुपैयाँमा निर्माण गरिसक्नुपर्ने दोस्रो भवनको काम भने अलपत्र छाडेको हो। ठेकेदारले तीन तले संरचना मात्र तयार गरेर अन्य काम नगर्दा सेवाग्राही मर्कामा परेको राजभण्डारीले जानकरी दिए। तेस्रो भवनको निर्माण कार्य भने अन्तिम चरणमा पुगेको अस्पतालले जनाएको छ। सात वर्षसम्म पनि भवन नबनाई अलपत्र छाड्नु ठेकेदारको चरम लापारबाही हो, राजभण्डारीले भने, त्यस्तो कम्पनीलाई कारबाही गरी छिटो काम सक्नेतर्फ सम्बन्धित निकायले पहल गर्नुपर्यो। दोस्रो भवन निर्माणमा ठेकेदारले बेवास्ता गर्दा समस्या देखिएको भवन निर्माण डिभिजन कार्यालय बागलुङका प्रमुख इन्जिनियर प्रकाश अर्यालले बताए। भवनको २० प्रतिशत जति काम बाँकी रहेकाले केही समय पहिले ठेकेदार कम्पनीका प्रतिनिधि शीतलचन्द्र ढकाललाई छिटो निर्माण अघि बढाउने निर्देशन दिएको पनि उनको भनाइ छ। ४५ महिनाभित्र पनि भवन बनाइनसके कारबाही गरिनेछ, अर्यालले भने। यसबारे कम्पनीका प्रतिनिधि ढकालसँग बुझ्न खोज्दा उनको मोबाइल फोन स्विचअफ भएकाले सम्पर्क हुन सकेन। छैनन् पदाधिकारी जुम्ला पदाधिकारी नियुक्त नहुँदा जुम्लास्थित कर्णाली स्वास्थ्य विज्ञान प्रतिष्ठान अस्तव्यस्त हुन पुगेको छ। दैनिक प्रशासनिक काम ठप्प छन्। प्रतिष्ठान ९ महिनायता पदाधिकारीविहीन छ। पदाधिकारी नभएकै कारण अस्पतालका लागि उपकरण, औषधि, अक्सिजनलगायत अत्यावश्यक सामग्री खरिद गर्न नसकिएको प्रतिष्ठानका प्रशासकीय अधिकृत द्वन्द्वबहादुर शाहीले बताए। अस्पतालमा बिरामीको चाप दिनप्रतिदिन बढिरहेकोमा जनशक्ति भने घटदै गएको उनले जानकारी दिए। अधिकांश कर्मचारीले लोकसेवा पास गरेर राजीनामा दिइसकेका छन् भने केही बिदा बसेका छन्। पदाधिकारी नहुँदा प्रशासनिक, आर्थिक, शैक्षिक एवं प्राज्ञिक कार्यक्रम सञ्चालनमा जटिलता आएको प्रतिष्ठानका विशेषज्ञ चिकित्सक डा पूजन रोकायाले बताए।"
अवैध उत्खनन रोक्न कडाइ,"धादिङ नदीजन्य उत्खनन नियन्त्रण गर्न प्रहरीले सुरक्षा गस्ती बढाएको छ। पृथ्वीराजमार्ग वरपर सञ्चालित क्रसर तथा बालुवा प्रशोधन उद्योगले त्रिशूली नदीबाट अवैध रूपले ठूला मेसिन प्रयोग गरी ढुंगा र गिट्टी निकाल्न थालेपछि गस्ती बढाएको हो।यसबारे जिविस र स्थानीय प्रशासनमा उजुरी परेपछि नियन्त्रण प्रयास थालिएको छ। त्रिशूली बचाउ अभियान का सदस्यहरूले क्रसर तथा बालुवा प्रशोधन व्यवसायीहरूले त्रिशूली नदी धमिलो र प्रदूषण हुने गरी उद्योग सञ्चालन गरेको उजुरी दिएका थिए। त्यसैका आधारमा जिविसले नदीजन्य उत्खननमा कडाइ र सुरक्षाका लागि जिल्ला प्रहरीलाई पत्राचार गरेको स्थानीय विकास अधिकारी जीवलाल भुसालले बताए। पत्राचारपछि जिल्ला प्रहरीले जोगीमारा, वेनीघाट, मलेखु र बैरेनी प्रहरी चौकीलाई त्रिशूलीमा ठूला उपकरणहरू पस्न नदिन आदेश दिएको छ। जिल्लामा राजमार्ग वरपर ६० बालुवा प्रशोधन उद्योग र ३० रोडा, गिट्टी कुटने क्रसर सञ्चालनमा छन्। सरकारले मापदण्डअनुसार सञ्चालनका लागि दबाब दिँदै आएको छ। दैनिक ७ सय खेप ट्रिपर राजधानी पठाइरहेका व्यवसायीहरूले सरकारले नवीकरण नगरेपछि गिट्टी र बालुवाको मूल्य वृद्धि भएको बताएका थिए। भूकम्पले क्षतिग्रस्त पुनर्निर्माणका बेला निर्माण सामग्रीको अभाव भएपछि तत्काल सञ्चालनमा ल्याउन चारैतिरबाट दबाब परेको थियो। स्थानीय विकास अधिकारी भुसालले यथाशीघ्र जिल्ला अनुगमन समितिको बैठकमा छलफल गरी त्रिशूलीको प्रदूषण रोक्नेबारे निर्णय लिइने बताए। कुनै पनि उद्योगले सरकारले तोकेको मापदण्ड पूरा गर्नुपर्छ, उनले भने।"
कर्मचारी मृत फेला,धादिङ भूकम्पपीडितको क्षेत्रमा कार्यरत हिम्सनेपालका सामाजिक परिचालक आफ्नै घरमा मृत फेला परेका छन्। लापा २ तेन्चेत घर भई नीलकण्ठ १२ दामगाडेस्थित विस्थापित शिविरमा बस्दै आएका २४ वर्षीय आदम तामाङ मध्यरातमा मृत फेला परेका हुन्।
चरेस बरामद,धनगढी प्रहरीको क्षेत्रीय अनुसन्धान ब्युरोले कैलालीको फूलबारीबाट ठूलो परिमाणमा लागूऔषध चरेस बरामद गरेको छ। धनगढी उपमहानगरपालिका १८ फूलबारीका देवबहादुर सिंहको घरबाट ९५ किलो चरेस बरामद गरिएको हो। ५ वटा बोरामा लुकाइराखेको चरेस प्रहरीले बरामद गरेको कैलालीका एसपी अर्जुन चन्दले बताए।
कृषिमा आधुनिकीकरण,"नुवाकोट आत्मनिर्भर कृषि क्षेत्रको विकास गर्न प्रधानमन्त्री कृषि आधुनिकीकरण परियोजना सुरु भएको छ। व्यावसायिक कृषि उत्पादन तथा प्रशोधन केन्द्र विशेष कार्यक्रम चार गाविसमा सञ्चालन हुनेछ । जिल्लाको पूर्वी भेगमा परियोजनाले व्यावसायिक आलुखेतीका लागि कविलास, खानीगाउँ, चौघडा र थानसिङलाई छानेको छ। ती क्षेत्रमा हिउँमा लगाइने आलुखेती फस्टाउँदै गएको छ। परियोजनाले पकेट, ब्लक र जोन गरी छुट्याएको छ।"
नेप्से १३ सय नजिक,"उक्त दिन बिमा समूहको परिसूचक ८ दशमलव ७ र होटल समूहको ७ दशमलव २४ प्रतिशतले घटे। यसैगरी वित्त कम्पनी समूहको परिसूचक ५ दशमलव ४८ प्रतिशत, बैंकिङको ४ दशमलव ६३ प्रतिशत र जलविद्युतको ४ दशमलव ५१ प्रतिशत, विकास बैंकको ३ दशमलव ४१ प्रतिशत र अन्य को २ दशमलव १४ प्रतिशतले घटेको नेप्सेले जनाएको छ।"
आयातको भन्सार प्रक्रिया पूरा गर्न १८ दिनसम्म,"काठमाडौं विदेशबाट आयात गरिने सामान नेपालका भन्सार नाकाबाट सबै प्रक्रिया पूरा गरी बाहिरिन पौने २ घण्टादेखि १८ दिनसम्म लाग्ने गरेको अध्ययनले देखाएको छ। एसियाली विकास बैंकको सहयोगमा भन्सार विभागले पूर्वी नेपालका दुईवटा भन्सार नाकामा गरेको अध्ययनले यस्तो देखाएको हो। विराटनगर र मेची भन्सारको अध्ययन गरी तयार पारिएको प्रतिवेदन यसै साता विभागले सार्वजनिक गरेको छ। विभागले सार्वजनिक गरेको टाइम रिलिज स्टडी रिपोर्ट अनुसार भारतको जोगबनी नाकाबाट विराटनगर भन्सार परिसरमा सामान भित्रिएपछि सबै प्रक्रिया पूरा भएर बाहिरिँदा एउटा कन्टेनरलाई छिटोमा १ घण्टा ४२ मिनेट लाग्ने देखिएको छ। ढिलोमा भने १८ दिन ४ घण्टा ९ मिनेटसम्म लाग्छ। भन्सार प्रणाली मात्र होइन, अन्य सरकारी निकायबीचको समन्वय र आयातकर्ता आफैंले समयमा कागजपत्र पेस नगर्दा प्रक्रिया पूरा हुन ढिलो हुने देखिएको छ, अध्ययन प्रतिवेदनमा भनिएको छ। मेची भन्सार कार्यालयमा भने भारतीय नाकाबाट भन्सार परिसमा कन्टेनर भित्रिएको न्यूनतम १ घण्टा ४५ मिनेट र अधिकतम ४ दिन ३ घण्टा ५५ मिनेटमा प्रक्रिया पूरा गरी बाहिरिएको देखिएको छ।आयातका भन्दा निर्यातका लागि कम समय लाग्ने गरेको अध्ययनले देखाएको छ। निर्यातका लागि विराटनगर भन्सारमा न्यूनतम २ घण्टा ३० मिनेट र अधिकतम १ दिन १३ घण्टा ३३ मिनेट लागेको देखिन्छ। मेची भन्सारबाट निर्यात गर्दा भने २ घण्टा ६ मिनेटदेखि २ दिन १० घण्टा ३५ मिनेटसम्म लागेको छ। दातृ निकायको सहयोगमा विभागले गत वर्ष दुवै भन्सारको स्थलगत अध्ययन गरेको हो। अध्ययनका क्रममा एक सातासम्म यी भन्सार नाकाबाट हुने आयात र निर्यातको अवलोकन एवं जानकारी संकलन गरेर प्रतिवेदन तयार पारिएको हो।अध्ययन टोलीले मेची भन्सारमा आयातनिर्यातका १ सय ७५ कार्गोलाई नमुना मानेको थियो भने विराटनगरमा २ सय ७२ कार्गोको अध्ययन गरिएको थियो। एसियाली विकास बैंकको सहयोगमा सञ्चालित भन्सार सुधार तथा आधुनिकीकारण रणनीति एवं कार्ययोजना अन्तर्गत विभागले अध्ययन गराएको हो। अध्ययनले भारतबाट हुने आयातको प्रक्रिया तुलनात्मक रूपमा छिटो हुने गरेको देखाएको छ। तेस्रो मुलुकबाट हुने आयातमा भने भारतबाट भएको भन्दा बढी समय लाग्ने गरेको देखिएको छ। विराटनगर भन्सारमा भारत बाहेकका मुलुकबाट आउने कन्टेनर प्राय: साँझ आइपुग्ने भएकाले पनि प्रक्रियामा ढिलाइ हुने गरेको हो। विराटनगर भन्सारमा भारतबाट आएका कन्टेनरहरू औसत १९ घण्टा २४ मिनेटमा प्रक्रिया पूरा गरी बाहिरिने देखिएको छ। तेस्रो मुलुकका कन्टेनरलाई औसत २ दिन १४ घण्टा लाग्छ। भारतबाट आउनेको अधिकतम समय ६ दिन ९ घण्टा ३९ मिनेट र न्यूनतम १ घण्टा ४२ मिनेट छ। तेस्रो मुलुकतर्फ भने अधिकतम १८ दिन ४ घण्टा ९ मिनेट र न्यूनतम २ घण्टा ७ मिनेट देखिएको छ।भन्सारका सबै प्रक्रिया पूरा गर्न समय लागे पनि कागजपत्र पेस गरेर जाँचपास गराउन मात्र भने कम समय लाग्ने अध्ययनले देखाएको छ। मेची भन्सारमा आयातका लागि सबै कागजात पूरा गरेर जाँचपास गर्न मात्र भने न्यूनतम ६ मिनेटदेखि ३ दिन १९ घण्टा ५७ मिनेटसम्म लागेको छ। विराटनगरमा भने आयातका क्रममा सबै कागजात पूरा भएर जाँचपास मात्र हुनका लागि न्यूनतम एक मिनेट पनि नलागेको र अधिकतम ९ दिन ८ घण्टा १० मिनेट लागेको अध्ययनले देखाएको छ। आयात वा निर्यात गर्दा भन्सारमा जाँचपासका लागि विभिन्न प्रक्रिया पूरा गर्नुपर्ने हुन्छ। सबैभन्दा बढी समय यस्तै प्रक्रियाका लागि लाग्ने गरेको हो। प्रयोगशाला परीक्षण, आयातनिर्यातसम्बन्धी कागजात अपुग, लोडअनलोडको समय, कतिपय प्रक्रियालाई स्वचालित नगरिएकाले ढिलो हुने गरेको अध्ययनले देखाएको छ।विराटनगरमा बंगलादेशबाट आउने सामान धेरैजसो साँझमा आइपुग्ने भएकाले भोलिपल्ट मात्र भन्सारबाट जाँचपास भएर बाहिर आउने देखिएको छ। तेस्रो मुलुकबाट आउने सामानलाई बढी समय लाग्ने गरेको देखिएको छ, प्रतिवेदनमा भनिएको छ, प्रयोगशाला परीक्षण गर्न समय लाग्ने भएकाले निर्यातमा ढिलाई भएको देखिन्छ। प्रतिवेदनमा मेची भन्सारमा हुने ढिलाइ कम गर्न जाँचपासका लागि आवश्यक सबै सरकारी कार्यालयहरू एकै स्थानमा हुनुपर्ने सुझाव दिइएको छ। यसैगरी कतिपय प्रक्रियाहरू स्वचालित नभएका र मजदुरमार्फत काम गराउनुपर्ने अवस्था रहेको छ। त्यसलाई सुधार गर्न सके समय बचत हुने अध्ययनको सुझाव छ। विराटनगरमा भने पुरानो सफ्टवेयर परिवर्तन गर्नुपर्ने र क्वारेन्टाइनलगायतका सुख्खा बन्दरगाह बाहिर रहेका सरकारी कार्यालयलाई भित्र सार्नुपर्ने सुझाव दिइएको छ। अध्ययन प्रतिवेदनमा सामान आइपुग्नुभन्दा अगाडि नै जाँचपास हुने प्रणाली (प्रिअराइभल क्लियरेन्स सिस्टम) विकास गर्न पनि सुझाव दिइएको छ। यसैगरी विभिन्न कागजपत्रको स्क्यान कपी लाई समेत मान्यता दिनुपर्ने, प्रयोगशालाको व्यवस्था गर्नुपर्ने, नेपाली प्रयोगशालाको अन्तर्राष्ट्रिय मान्यता हुनुपर्ने, भन्सारबाहेकका सरकारी कार्यालयहरूलाई पनि स्वचालिन प्रणालीमा लानुपर्ने, भन्सारमा कोल्ड स्टोर, ड्राई स्टोरजस्ता पूर्वाधार हुनुपर्नेलगायतका सुझाव प्रतिवेदनमा दिइएको छ। भन्सार विभागका महानिर्देशक शिशिर ढुंगानाले यो अध्ययनले औसत समय पत्ता लगाएको र आयातनिर्यातमा संलग्न अन्य निकायको कार्यक्षमता वृद्धि गर्न यो मार्ग निर्देशक हुने बताएका छन्। यसले भन्सार जाँचपासलाई सहजीकरण गर्ने आवश्यक कुरा पहिचान गरी उपयुक्त सुझाव दिएको छ, प्रतिवेदनमै उनले लेखेका छन्, यो प्रतिवेदनले बिनारोकतोक कार्गोको आवतजावत गर्न आवश्यक व्यवस्था मिलाउन मार्गदर्शन प्रदान गर्नेछ।विराटनगर भन्सारबाट मुख्य रूपमा औद्योगिक कच्चा पदार्थ र व्यावसायिक एवं घरायसी सामान आयात हुने गर्छन् भने फलामे पाइप, जडीबुटीलगायतका सामग्री निर्यात हुन्छन्। यो भन्सारले गत वर्ष नेपाल आयात हुने १५ प्रतिशत र नेपालबाट निर्यात हुने ३० प्रतिशत कार्गो व्यवस्थापन गरेको थियो। विराटनगर व्यपारका हिसाबले नेपालको तेस्रो ठूलो भन्सार हो। विराटनगरको सुख्खा बन्दरगाहलाई ट्रान्स नेपाल फ्रेड सर्भिस प्रालिले सञ्चालन गर्दै आएको छ। मेची भन्सारबाट भने मुख्य रूपमा कोइला, लिड एसिड ब्याट्री, क्लिंकर, घरायसी सामान, तयारी पोसाक, विद्युतीय सामान, जुत्तालगायतको आयात हुने गर्छ। यहाँबाट कृषि उत्पादन, अदुवा, अम्लिसो, प्रशोधित चियालगायतको निर्यात हुन्छ। गत वर्ष मेची भन्सारले नेपालका कुल कार्गोमध्ये निर्याततर्फ ८ प्रतिशत र आयाततर्फ ४ प्रतिशतको व्यवस्थापन गरेको थियो। मेची भन्सार नेपालको छैठौं ठूलो भन्सार नाका हो। मेची भन्सारको सुख्खा बन्दरगाहलाई भने इन्टरमोडल यातायात विकास समितिले सञ्चालन गरिरहेको छ। दुवै भन्सारमा अटोमेटेड सिस्टम फर कस्टम डाटा (आसिकुडा प्लस प्लस) लागू भइसकेको छ। दुवैले वेबमा आधारित केन्द्रीकृत प्रणालीमा भन्सार प्रक्रिया अघि बढाउन थालिसकेका छन्।"
सुन आयात कोटा बढ्यो,"काठमाडौं राष्ट्र बैंकले सुन आयातको कोटा बढाएर दैनिक २० किलो आयात गर्न पाउने निर्णय गरेको छ। सुनको माग अत्यधिक बढेर बजारमा कालोबजारी बढ्न थालेपछि कोटा वृद्धि गरिएको हो। वाणिज्य मन्त्रालयले सहमति जनाएपछि राष्ट्र बैंकले औपचारिक रूपमा कोटा बढाउने निर्णय गरेको हो। यस अघि दैनिक १५ किलो मात्रै ल्याउन पाउने व्यवस्था थियो। विवाहको मौसमका कारण गहना किन्ने ग्राहकको संख्या धेरै छ। पसलमा भीडभाड अत्यधिक बढेको छ, राष्ट्र बैंकका विदेशी विनिमय विभाग प्रमुख भीष्मराज ढुंगानाले भने, मागलाई मध्यनजर गर्दै कोटा बढाएर २० किलो पुर्याउने निर्णय भएको छ। निर्णय यही साताबाट कार्यान्वयन गर्नेछौं। राष्ट्र बैंकले सुन आयात गरेर व्यवसायीलाई बिक्री गर्ने अनुमति वाणिज्य बैंकलाई मात्र दिएको छ। वाणिज्य बैंकहरूले पालैपालो दैनिक १५ किलो सुन आयात गर्न पाउँछन्। उनीहरूले दक्षिण अफ्रिका, संयुक्त अरब इमिरेट्स (यूएई), हङकङ, स्विटजरल्यान्डलगायतका मुलुकबाट सुन आयात गर्ने हो। सुनचाँदी व्यवसायी महासंघ, सुनचाँदी कला व्यवसायी संघ र सुनचाँदी रत्न तथा आभूषण महासंघको सिफारिसमा बैंकहरूले आयातित सुन गहना व्यवसायीलाई वितरण गर्दै आएका छन्। सुन आयातलाई व्यवस्थित गर्न र मुलुकको शोधानान्तर स्थिति सन्तुलन गर्न राष्ट्र बैंकले २०६६ सालमा कार्यविधि बनाएको थियो। कार्यविधिअनुसार कोटा प्रणालीमा सुन आयात र वितरणको व्यवस्था गर्दै आएको छ। कार्यविधिअनुसार बैंकबाट व्यवसायीले दैनिक १५ किलो मात्रै किन्न पाउँछन्। चाडवाड र सिजनमा भने मागअनुसार कोटा बढाएर २० किलो पुर्याउँदै आएको छ। अब भने सबै समयमा दैनिक २० किलो सुन वितरण गर्ने निर्णय भएको ढुंगानाले बताए। कार्यविधिअनूसार दैनिक १५ किलो मात्रै थियो। हाल आर्थिक गतिविधि बढेको छ, उनले भने, अब अफ सिजनमा पनि दैनिक २० किलो वितरण गर्नेछौं। सिजनमा बजारको माग थप कोटा निर्धारण गर्नेछांै।सुनचाँदी रत्न तथा आभूषण महासंघका अध्यक्ष रमेश महर्जनका अनुसार मंसिर, माघ, फागुन, वैशाख, जेठ र असार विवाहको मुख्य मौसम मानिन्छ। विवाहमा गरगहनाको माग बढ्ने हुँदा कारोबार पनि सोहीअनुसारले वृद्धि भएको छ। सामान्य अवस्थामा सुनको दैनिक माग १५ किलो हो। हाल सिजन भएकाले दैनिक बढेर दैनिक ३५ देखि ४० किलो पुगेको छ, उनले भने, कोटा बढाउने निर्णयले धेरै राहत मिल्नेछ।यसअघि बैंकले कोटा बढाउन ढिलाइ गर्दा गहना व्यवसायीले सुन अभाव भन्दै आफैंले तोकेको मूल्य विपरीत सर्वसाधारणबाट बढी मूल्य असुल्दै आएका थिए। सर्वसाधारण प्रतितोला २ हजार ५ सयदेखि ३ हजार रुपैयाँ बढी तिर्न बाध्य छन्। व्यवसायीहरूले खुद्रासँगै होलसेलमा सुन बिक्री वितरणमा पनि सुन अभाव भन्दै सर्वसाधारणबाट बढी मूल्य असुल्दै आएका छन्। कोटा वृद्धिका लागि पटकपटक राष्ट्र बैंकलाई आग्रह र ज्ञापन पत्र बुझाएपछि हाल समहत भएको सुनचाँदी व्यवसायी महासंघले जनाएको छ। पटकपटकको आग्रह र ज्ञापनपत्रपश्चात कोटा वृद्धिका लागि सहमत भएको छ, महासंघका अध्यक्ष मोहन सुनारले भने, हाल ग्राहकको संख्या र माग बढेकाले सन्तुलन गर्न दैनिक ३० किलो हुनुपर्ने माग छ।साउन १ गतेदेखि भन्सारले ५० ग्रामसम्म ल्याउन पाउने नियममा बन्देज लगाएपछि बजारमा थप अभाव भएको व्यवसायीहरूको दाबी थियो। वैदेशिक रोजगारीमा जाने नेपालीले ल्याएको सुनले एक तिहाइ पूर्ति हुन्थ्यो। तर, अहिले ५० ग्रामभन्दा बढी सुन आयात गर्न पाउँदैनन्, अध्यक्ष सुनारले भने, जसले गर्दा थप अभाव भएको हो। व्यवसायीका अनुसार अघिल्ला वर्षहरूमा ग्राहक आफैंले सुन बिक्री गर्न आउँथे। तर, हाल ५० ग्रामभन्दा बढी सुन आयात बन्देज छ। राष्ट्र बैंकका अनुसार अब बैंकहरूले टुक्रा सुन पनि आयात गर्न सक्नेछन्। राष्ट्र बैंक सञ्चालक समितिले वाणिज्य बैंकलाई टुक्रा सुन आयात गर्न स्वीकृति दिए पनि माइन्युट तयार नभएकाले कार्यान्वयन हुन सकेको थिएन। माइन्युट तयार भएकाले अब खुला भएको जनाएको छ। बैंकले २० किलो आयात गर्दा टुक्रा सुन पनि आयात गर्न सक्छन्, ढुंगानाले भने। उनका अनुसार १ सय, २ सय, ५ सय र एक हजार ग्रामसम्मका सुन आयात गर्न सक्छन्। ठूलो परिमाणमा किन्न नसक्दा केही व्यवसायीहरू तस्करीका सुनतर्फ आकर्षित भएका छन्। टुक्रा सुन आयात हुँदा सबैको पहुँचमा हुने व्यवसायीहरू बताउँछन्। यसले तस्करी पनि निरुत्साहित हुने उनीहरू दाबी छ। सानो परिमाणमा सुन आयात हुँदा केही महँगो पर्छ। सुन टुक्राउनुपर्ने, मसिनो बनाउनुपर्ने हुँदा मूल्यमा सामान्य वृद्धि हुने जानकारहरू बताउँछन्।"
देउराली जनताका तीन सय थरी औषधि,"काठमाडौं देउराली जनता फर्मास्युटिकल्स प्रालिले विभिन्न ३ सय थरी औषधि उत्पादन गरिरहेको जनाएको छ। कम्पनीले सोमबार स्थापनाको २६ वर्ष पूरा भएको अवसर पारी यस्तो जानकारी दिएको हो। कम्पनीले नेपालमै विभिन्न रोगका लागि आवश्यक औषधि उत्पादन गर्ने गरेको छ। कम्पनीले मुटुरोग, नसासम्बन्धी रोग, मधुमेह, चर्मरोगसहित नेपालमा देखापर्ने सबैखाले सरुवा रोगका लागि औषधि बजारमा ल्याइसकेको जनाएको छ। १ लाख १० हजार वर्गफिटमा वातानुकुलित कारखाना बनाई औषधि उत्पादन गरिरहेको कम्पनीद्वारा जारी विज्ञप्तिमा उल्लेख छ। कम्पनीले विश्व स्वास्थ्य संगठनको निर्देशनबमोजिम कुशल औषधि उत्पादन (जीएमपी) पाइसकेको छ। कम्पनीले औषधि विकास र अनुसन्धानका लागि २० हजार वर्गफिटमा नयाँ अनुसन्धान केन्द्रसमेत खोलेको छ। यो केन्द्रमा औषधिको अनुसन्धान र विकास गरिनेछ। नेपालका लागि अत्यावश्यक औषधिको अनुसन्धान यसमा हुनेछ। कम्पनी हाल ७० प्रतिशत मात्र क्षमतामा चलेकाले अत्यावश्यक औषधि, नसा रोग, मनोचिकित्सालगायतका औषधि उत्पादन गरी थप ३० प्रतिशत क्षमता पनि चलाइने विज्ञप्तिमा उल्लेख छ। नेपालमा हाल ५५ वटा औषधि उद्योग रहेका छन्। तिनले यहाँको मागको ४५ प्रतिशत हिस्सा पूरा गरेको विज्ञप्तिमा उल्लेख छ। नेपालले विदेशी बजारबाट सहज रूपमा औषधि आउने गरेकाले स्वदेशी उत्पादनले प्रतिस्पर्धा गर्न नसकिरहेको विज्ञप्तिमा जनाइएको छ। नेपालमा उत्पादन भइरहेका र आत्मनिर्भर हुन सक्ने २ सय मोलिक्युलका औषधि आयातमा प्रतिबन्ध लगाएमा स्वदेशी उद्योगलाई फाइदा पुग्ने कम्पनीले जनाएको छ।"
क्यानमा साढे २ लाख अवलोकनकर्ता,"काठमाडौं राजधानीको भृकुटीमण्डपमा जारी सूचना प्रविधिसम्बन्धी मेला क्यान इन्फोटेक मा सोमबारसम्म साढे २ लाखभन्दा बढीले अवलोकन गरेका छन्।आयोजक कम्प्युटर एसोसिएसन अफ नेपाल (क्यान) महासंघका अनुसार सोमबारसम्म २ लाख ५४ हजार ३ सय ८५ जनाले मेलाको अवलोकन गरेका हुन्। गत शुक्रबार सुरु भएको मेला आगामी मंगलबारसम्म चल्नेछ। सोमबार मात्र ४७ हजार ३ सय २७ ले अवलोकन गरेका हुन्। मेलामा विभिन्न क्षेत्रका व्यक्तिहरू पुग्ने गरेका छन्। सोमबार परराष्ट्रमन्त्री प्रकाशशरण महत र जनसंख्या तथा वातावरणमन्त्री जयदेव जोशीले समेत मेलाको अवलोकन गरेका थिए। मेलामा विभिन्न कम्पनीले छुट र उपहार योजना ल्याएकाले ग्राहकहरू ती स्टलमा झुम्मिएका छन्। स्मार्टफोन, इन्टरनेट सेवा प्रदायक र नेटवर्किङ उत्पादनमा ग्राहकको भीड लागेको छ। मेलास्थलमा रेडक्रस सीतापाइला उपशाखाको आयोजनामा रक्तदानसमेत भइरहेको छ। मुलुकभर रगत अभाव भएका बेला गरिएको रक्तदानमा सोमबारसम्म २ सय ६१ पिन्ट रगत संकलन भइसकेको छ। क्यानले नै आइतबार सुरु गरेको क्यान सूचना प्रविधि सम्मेल सोमबार सकिएको छ। सम्मेलनमा नेपालसहित कोरिया, जर्मनी र भारतबाट समेत सूचना प्रवधि क्षेत्रका व्यक्तिहरूले कार्यपत्र पस्तुत गरेका थिए।"
भन्सार तिर्न पाँच दिन पैदल,"संखुवासभा किमाथांकाका तेनछेबी भोटे भन्सार राजस्व बुझाउन ५ दिन हिँडेर खाँदबारी आउँछन्। जिल्लामा उत्पादित जडीबुटी तिब्बतको चाँगाबजार निकासी गर्न भन्सार राजस्व तिरेको हुनुपर्छ। भन्सार नतिरेको सामग्री सीमा प्रहरीले किमाथांकाबाट चाँगा बजार लैजान नदिने हुनाले सदरमुकाम आउनैपर्ने भएको हो। उनीहरू ५ दिन पैदल हिँडेर सदरमुकाम आएर भन्सार राजस्व तिरेर फर्कन्छन्। चीनसँग सीमा जोडिएका उत्तरी भोटखोला क्षेत्रका किमाथांका, हटिया, चेपुवा र मकालु गाविसका स्थानीय भन्सार नहुँदा मर्कामा परेका छन्। तिब्बतको चाँगा बजारबाट ल्याएको चौरीको पुच्छर किमाथांकासम्म ल्याएपछि भन्सार नकाटी सदरमुकामसम्म ल्याउन पाइँदैन, तेनछेबीले भने, भन्सार काट्न ५ दिन पैदल हिँडेर खाँदबारी पुग्नुपर्छ। सदरमुकाम खाँदबारीमा पनि भन्सारका कर्मचारी बस्दैनन्। भन्सारको राजस्व काट्ने जिम्मेवारी कोष तथा लेखा नियन्त्रण कार्यालयका लेखापाललाई दिएको छ। पटकपटक किमाथांकामा भन्सार राख्न माग गरे पनि सुनुवाइ नभएको उनले बताए। द्वन्द्वका बेला असुरक्षाका कारण देखाउँदै खाँदबारी झरेको भन्सार फेरि फर्किएको छैन। तेनछेबीका अनुसार किमाथांका, चेपुवा, हटिया, मकालुलगायका गाविसमा दैनिक उपभोग्य सामग्री पनि चाँगा, देन्दाङ र नादाङ सहरबाट ल्याउने गरिन्छ। सदरमुकामबाट खाद्यान्न लैजाँदा १० दिनभन्दा बढी लाग्ने र ढुवानी खर्च पनि महँगो पर्ने भएकाले तिब्वतबाटै ल्याउने गर्छन्। प्रमुख जिल्ला अधिकारी खुमकान्त आचार्य र डीएसपी गौतमकुमार केसीको टोलीलाई भोटखोला क्षेत्रका बासिन्दाले किमाथांकामा भन्सार राखिदिन माग गरेका छन्। उनीहरू किमाथांका पुगेर हालै खाँदबारी फर्किएका हुन्। प्रहरीको सक्रियतामा हाल किमाथांकामा राजस्व संकलन गर्ने गरिएको छ। राजस्व नतिरेको सामग्री सीमा प्रहरीले लैजान नदिएपछि यस वर्षबाट राजस्व संकलन बढेको डीएसपी केसीले बताए। गत वर्षसम्म राजस्व संकलनमा शून्य रहेको किमाथांकामा यो वर्षको ७ महिनामा करिब साढे ३ लाख राजस्व संकलन गरेको छ। प्रहरीले आयात निर्यातमा कडाइ गरेपछि राजस्व संकलनमा सुधार आउन थालेको केसीले बताए। स्थानीयका अनुसार किमाथांका हँुदै बर्सेनि करिब ५ करोड रुपैयाँभन्दा बढीको यार्चागुम्बु, लोठसल्ला, चिराइतोजस्ता बहुमूल्य जडीबुटी चीनको डेन्दाङ सहरमा निकासी हुने गर्छ। डेन्दाङ र चाँगा बजारबाट चौरीको पुच्छर र दैनिक उपभोग्य सामग्री उत्तरी ४ गाविसमा ल्याउने गरिन्छ।प्रजिअ आचार्यले किमाथांमा भन्सार ल्याउने प्रयास भइरहेको बताए। भन्सारसँगै सीमा प्रशासन कार्यालय पनि ल्याउने तयारी गरिएको उनले जनाए।"
अझै नेपाली बुलेटबाट ढुवानी भएन,"काठमाडौं ग्यास व्यवसायीले नेपाली बुलेट भित्र्याएको तीन साता बित्दा पनि ग्यास ढुवानीको प्रक्रिया बढाएका छैनन्। भारतीय एकाधिकार तोड्न सरकारले नेपाली बुलेट बनाउने अनुमति दिएपछि व्यवसायीले पुस २५ मा ना७ख ९२७ र ना७ख ९२८ नम्बरका बुलेट भित्र्याएका थिए। ढुवानी व्यवस्थित बनाउन आयल निगम सञ्चालक समितिले पनि एलपी ग्यास ढुवानी विनियमावली २०७३ जारी गरेका थिए। तर, विनियमावली अव्यावहारिकउद्योगीको हित विपरीत भएको दाबी गर्दै नेपाली बुलेटबाट ढुवानी नगरेको उद्योगीहरू बताउँछन्। विनियमावली संशोधन नगरे कडा आन्दोलन गर्ने धम्कीसमेत सरकारलाई दिएका छन्। ग्यास व्यवसायीले लाखौं रुपैयाँ लगानी गरेर बुलेट खरिद गरेका छौं। तर, विनियमावलीमा बुलेटमा लोड भएको ग्यास निगमको नाममा आउने अनि निगमले नै तोकेको उद्योगमा ढुवानी गर्ने भनिएको छ, एलपी ग्यास उद्योग संघका महासचिव दिवान चन्दले भने, यो व्यावहारिक हुँदैन। जुन उद्योगको बुलेट ढुवानी स्वीकृत दिएको छ। सोही उद्योगको लागि मात्रै ग्यास बोक्नुपर्छ। विनियमावलीले रोक लगाएकाले त्यसको विरोधमा उद्योगी रहेको उनले बताए। संघका अनुसार अन्य कम्पनीका पनि भारतमा बुलेट निर्माणको काम भइसकेको छ। सबै ग्यास उद्योगीको करिब ३ सय बुलेट तयारी अवस्थामा छन्। तर, विनियमावली स्वयं उद्योगीको ग्यास बोक्न रोक लगाएकाले बुलेटमा थप लगानी गर्नेनगर्ने अन्योल भएको व्यवसायीहरू बताउँछन्। हाल खाना पकाउने ग्यास भारतीय आयल निगम (आईओसी) बाट ढुवानी गर्दा उतैका बुलेट प्रयोग गर्ने गरिएको छ। नेपाली व्यवसायीका बुलेट अहिलेसम्म छैनन्। आर्थिक वर्ष ०७३७४ को बजेट भाषणमा तत्कालीन अर्थमन्त्री विष्णु पौडेलले बजेटमार्फत दुई तिहाइ भन्सार छुट दिई नेपाली व्यवसायीले ग्यास बुलेट ल्याउन पाउने व्यवस्था गरेका थिए। सोहीअनुसार निगमले २०७३ असार २४ मा उद्योगलाई बुलेट खरिद गर्न अनुमति दिएको थियो। १२ देखि १८ टनको हुने गरी एलपी ग्यास ढुवानी गर्ने नेपाली नम्बरको बुलेट राख्न स्वीकृति दिएको थियो। ५३ वटा ग्यास उद्योगका लागि ७ सय ७५ बुलेटको अनुमति थियो। यस्तै पेट्रोलियम व्यवसायीलाई पनि अनुमति दिइएको थियो। पम्प तथा ट्यांकर व्यवसायीलाई करिब २ सय बुलेटका लागि अनुमति दिएको थियो। पम्प तथा ट्यांकर व्यवसायीले खरिद गर्ने बुलेट प्रयोगमा ल्याउन विनियमावलीमार्फत कडाइ गरिएको हो। सबै ग्यास उद्योगीको आफ्नै बुलेट हुँदा पम्प सञ्चालकले खरिद गर्ने बुलेट यत्तिकै थन्किने भयो, निगमका एक अधिकारीले भने, उनीहरूको बुलेटले पनि काम पाउने उद्देश्यले निगमले उद्योग तोक्ने गरी विनियमावली बनाएको हो। उद्योगीहरू भने आफ्नो नाममा रहेको बुलेट आफैंले नै प्रयोग गर्नुपर्ने दाबी गर्छन्। जुन ग्यास उद्योगको नाममा बुलेट छ। उक्त कम्पनीको ग्यास सोही बुलेटले नै ढुवानी हुनुपर्छ। ढुवानीको क्रममा अपुग हुँदा अन्य व्यवसायीमार्फत ढुवानी गर्न पाउँछन्, उनले भने, तर, अहिले आफ्नो बुलेट हुँदाहुँदै अन्य बुलेटबाट ढुवानी असम्भव छ। उनका अनुसार यस विषयमा थप निर्णय लिन संघले बुधबार विशेष भेला गरेको थियो। उक्त भेलाले संघका अध्यक्ष शिव घिमिरे र दुई उपाध्यक्ष गोकुल भण्डारी र कुश मल्लीसहितको कमिटी गठन गरेको छ। कमिटीले आपूर्ति मन्त्रालय र निगमसँग वार्ता गर्नेछ। त्यसपश्चात थप प्रक्रिया अघि बढाउने उनले बताए। निगमका प्रवक्ता भानु खनालले ग्यास ल्याउन निगमले अनुमति दिएपछि भनेको ठाउँमा पनि ढुवानी गर्नुपर्ने बताए। कुनै बेला अभाव हुँदा व्यवसायीको मनोमानी हुन सक्छ। उद्योगीले ग्यास सीधै होटलमा बेच्न सक्छन्, उनले भने, त्यसैले हस्तक्षेप गर्न खोजेका छौं। व्यवसायीले ढुवानीका लागि भारतबाट विशेष लाइसेन्स नलिएको, प्रोडक्ट डेलिभरी अर्डर (पीडीओ) का लागि प्रक्रिया नपुर्याएकाले ग्यास ढुवानी नभएको उनले बताए। भारतीय आयल निगमबाट परमिट पनि नलिएकाले ढुवानी हुन नसकेको उनको दाबी छ। यस्तै पेट्रोलियम ढुवानी व्यवसायी महासंघले पनि पेट्रोलियम पदार्थ ढुवानी विनियमावली २०७३ अव्यावहारिक भएको भन्दै विरोध गर्दै आएको छ। उनीहरूले माग र समस्याहरू ४५ दिनभित्र समाधान र कार्यान्वयन नभए ट्यांकर सञ्चालन गर्न नसक्नेसम्मको धम्की दिइसकेका छन्। यस सम्बन्धमा आपूर्ति मन्त्रालय र आयल निगमलाई ज्ञापन पत्रसमेत बुझाएका छन्।"
आर्थिक वृद्धि सन्तोषजनक भएन,"काठमाडौं उत्पादन बढ्न नसक्नु, माग आपूर्तिबीच बढदो असन्तुलन, उत्पादन र वितरणबीचको अन्तरविरोधले आर्थिक क्रियाकलाप सन्तोषजनक हुन नसकेको उपराष्ट्रपति नन्दबहादुर पुनले बताएका छन्। राजनीतिक अस्थिरता, परम्परागत उत्पादन प्रणाली र विनाशकारी भूकम्प र नयाँ संविधान जारी भएपछि मुलुकको आपूर्ति व्यवस्थामा भएको अवरोधलगायत कारण अर्थतन्त्र समस्यामा छ, उनले भने। अर्थशास्त्र आर्थिक संघद्वारा आयोजित दक्षिण एसियाका अर्थशास्त्रका विद्यार्थीहरूको १३ औं भेला को उद्घाटन समारोहमा सोमबार उनले आर्थिक गतिविधि सन्तोषजनक हुन नसकेको बताएका हुन्। अपेक्षित रूपमा आर्थिक वृद्धि हुन नसक्दा अर्थतन्त्रमा असन्तुलन बढ्दै गएको उनले बताए।आम्दानीको बढदो असन्तुलनले आउँदा दिनमा मुलुकलाई कहाँ पुर्याउँछ? उनले प्रश्न गरे, यस्तो अवस्थामा स्थायी शान्ति, दिगो विकास र आर्थिक समृद्धि कसरी हुन्छ? आर्थिक समृद्धिबिना दिगो विकास र समृद्धि अघि बढ्न नसक्ने भएकाले त्यसतर्फ लाग्न सबैलाई आग्रह गरे। कृषि, जलविद्युत्, पर्यटन र खनिज तथा जडीबुटी समृद्धिको प्रमुख आधार हुन्, उनले भने। सम्मेलनमा दक्षिण एसियाका विभिन्न राष्ट्रमा अध्ययनरत विद्यार्थीहरू एकै ठाउँमा भेला भई आर्थिक अवस्थाबारे छलफल गरिने संघका अध्यक्ष विश्वम्भर प्याकुर्यालले बताए। आइतबारदेखि सुरु सम्मेलनमा दक्षिण एसियाका मालदिभ्सबाहेक ७ वटा राष्ट्रका ७१ जना अर्थशास्त्रका विद्यार्थी एवं उपप्रध्यापकप्राध्यापकहरू सहभागी भएका छन्। सम्मेलन बिहीबारसम्म चल्नेछ।"
मल कोलकातामा अलपत्र,"पर्सा भारतको कोलकातामा २ सातादेखि २० हजार टन डीएपी मल अलपत्र परेको छ। आवश्यक कागजी प्रक्रिया पूरा नभएका कारण उक्त मल कोलकातामै थन्किएको हो। मल सिर्सिया सुख्खा बन्दरगाहमार्फत आउनुपर्ने हो। कृषि सामग्री कम्पनीले ग्लोबल टेन्डरबाट आयात गर्न लागेको उक्त मल सप्लायर कम्पनी स्विस सिंगापुरले नेपाल ल्याउन लागेको हो। आवश्यक कागजी प्रक्रिया पूरा हुन नसकेकाले मल समयमै आउन नसकेको कृषि सामग्री कम्पनी क्षेत्रीय कार्यालय स्रोतले जनायो। मल आउन ढिलो हुँदा वीरगन्जस्थित कृषि सामग्री कम्पनीका गोदाम रित्तिन थालेका छन्। क्षेत्रीय कार्यालयले मध्यमाञ्चलका १९ र पश्चिमाञ्चलका ८ जिल्लामा मल वितरण गर्दै आएको छ। कोलकाताबाट वीरगन्ज आउन लागेको २० हजार टन डीएपी मलमध्ये २ हजार ५ सय टन विराटनगर, ७ हजार ५ सय टन भैरहवा क्षेत्रीय कार्यालय र बाँकी वीरगन्जले परिचालन गर्नेछ। उखु, मकै, चैतेधानका लागि मलको माग हुन थालेको छ। दुई महिनाअघि सरकारले कम्पनीको मलको मूल्य घटाउँदा मलको माग अत्यधिक भई मौज्दात छिट्टै सकिएको हो। कम्पनीको मल अभाव हुँदा भारतबाट तस्करी बढ्ने गरेको छ।"
मोटर चलेपछि पदमार्गकै होटल व्यवसाय संकटमा,"बेंसीसहरचामे सडकको करिब ६५ किलोमिटरको ट्रयाक खुलेपछि पर्यटक जिप चढेरै मनाङ पुग्न थालेका हुन्। ताघ्रिङ १ जगतस्थित होटल इको होमकी सञ्चालिका विष्णु गुरुङले सडक बनेपछि व्यवसायमा आएको घाटा हिजोआज चाल पाएको बताइन्। जगत बजारको बीचबाटो भएर सडक बनेको छ। सडक बनेपछि जिप चढेर पर्यटक जान्छन्, उनले भनिन्, हामी टुलुटुलु हेरेर बस्न बाध्य छौं। ताघ्रिङकै घट्टेखोलास्थित होटल नेपाली किचनका सञ्चालक पञ्चबहादुर गुरुङका अनुसार होटलमै नअट्ने गरी पर्यटक बस्ने गरेकामा हाल सिजनकै समयमा पनि पर्यटक नबसी सिधै जिप चढेर चामे पुग्ने गरेका छन्। बाहुनडाँडास्थित होटल सुपरभ्युको क्षमता ३० जनाको छ। यतिबेला उक्त होटलमा मुस्किलले दैनिक २३ जना मात्रै पर्यटक बस्छन्। होटल सञ्चालिका पारु गुरुङका अनुसार सिजनका बेला होटलमा पर्यटक अट्ने थिएनन्। बेसिजनमा पनि ९१० जना दैनिक हुन्थे। काम गर्न भ्याइनभ्याई हुन्थ्यो, उनले भने, बाहुनडाँडा पारिपट्टिबाट सडक बनेको छ। त्यही सडक भएर जिप चढी पर्यटक मनाङ पुग्छन्। हिजोआज सिजनमै ९१० जना मात्रै हुने उनले बताइन्। यसअघि एक सिजनमै ९ लाख रुपैयाँसम्म आम्दानी हुने गरेकामा हाल मुस्किलले १ लाख आम्दानी हुने उनले बताइन्। भुलभुलेको ङादीस्थित होटल हाइकर्सका सञ्चालक तेजु गुरुङका अनुसार अन्नपूर्ण चक्रीय पदमार्गमा आउने पर्यटकका लागि पहिलो बास भुलभुले, ङादी र बाहुनडाँडा हुन्थ्यो। घेर्मु, ताघ्रिङ हुँदै पर्यटक पदमार्गको अर्को गन्तव्य मनाङ प्रवेश गर्थे। सीमा क्षेत्र ताल, धारापानी, तिमाङ हुँदै सीधै मनाङ सदरमुकाम चामे पुग्थे, उनले भने। पदमार्गमा सडक बनेपछि व्यवसाय संकटमा परेको होटल व्यवसायी बताउँछन्। हिमाली जिल्ला मनाङलाई सडक सञ्जालमा जोड्न नेपाली सेनाले ४ वर्षअघि बेंसीसहरचामे सडकको ट्रयाक खोलेको थियो। सडक मस्र्याङ्दीको तिरैतिर बायाँपट्टि निर्माण गरिएको छ। अहिले ती ठाउँका पदमार्ग संकटमा परेका छन्।घेर्मु ५ घेर्मुफाँटस्थित सविना होटलकी सञ्चालिका विमला गुरुङका अनुसार नजिकै पारिपट्टि स्याँगेमा पर्यटकको केही चहलपहल हुन्छ। नजिकै घेर्मुफाँटको पदमार्गबाट पर्यटक हिँडदैनन्। मोटरबाटो बनेपछि आफ्नो क्षेत्रमा आउने पर्यटक ७० प्रतिशतसम्म घटेको उनले बताइन्। उनका अनुसार जिपमार्फत मनाङ पुग्ने पर्यटकलाई अब हिँडाउन आवश्यक छ। यसका लागि वैकल्पिक पदमार्ग निर्माण गर्नुपर्छ। वैकल्पिक पदमार्ग निर्माणका लागि मनाङको धारापानीस्थित होटल न्यु टिबेटनका सञ्चालक शेरबहादुर गुरुङको अध्यक्षतामा लमजुङ मनाङ होटल व्यवसायी संघ गठन गरिएको छ।"
उद्योग वाणिज्य संघको कामकारबाहीमा रोक,"तेह्रथुम जिल्ला प्रशासन कार्यालयले उद्योग वाणिज्य संघको कामकारबाहीमा रोक लगाएको छ। संघमा आधिकारिक दाबी गर्दै दुई पक्षले कामकाज गर्न थालेपछि प्रशासनले रोक्न निर्देशन दिएको हो। प्रमुख जिल्ला अधिकारी मुनका न्यौपानेका अनुसार प्रशासनले संघका नाममा पत्र लेख्दै संस्थाको लेटरप्याड, छाप र लोगो समेत प्रयोग नगर्न निर्देशन दिएको हो। भदौ २५ र २७ मा निर्वाचिन राजीव ढुंगाना र शेखर सुवेदी दुवै पक्षले आफूहरू आधिकारिक भएको दाबी गर्दै संघबाट यसअघि हुँदै आएका कामकाज गर्न थालेपछि प्रशासनले काम नगर्न पत्रचार गरेको हो। प्रशासनले दुवै पक्षले सहमतिको आधारमा पुन: साधारणसभा गरी आधिकारिक संघ बनाउन निर्देशन दिएको छ। संघ राजनीतिक आस्थाका आधारमा दुई पक्षमा विभाजित भएपछि ढुंगाना र सुवेदी पक्षले अलग्गै निर्वाचन गरेका थिए। नेतृत्व लिने दाउमा संघमा दुवै पक्षले व्यापारीभन्दा गैर व्यापारीको सदस्यता बढाएकाले समस्या आएको व्यापारीको भनाइ छ। संघमा गैरव्यापारी हावी भएकाले समस्या आएको पूर्वअध्यक्ष सभा पौडेलले बताए। संघमा १ हजार ६ सय २८ सदस्य छन्।"
हिमालयन शेर्पा सेमिफाइनलमा,"बिर्तामोड विभागीय टिम एपीएफ क्लबलाई हराउँदै हिमालयन शेर्पा क्लब दोस्रो रमपम झापा गोल्डकप फुटबलको सेमिफाइनल पुगेको छ। डोमालाल राजवंशी रंगशालामा सोमबार हिमालयन शेर्पाले टाइब्रेकरमा ३२ को विजय नतिजा निकालेको थियो।निर्धारित समयको खेल २२ को बराबरीमा टुंगियो। २० मिनेट थपिएको समयमा दुवैबाट गोल हुन नसक्दा खेलको छिनोफानो टाइब्रेकरबाट गरिएको हो। टाइब्रेकरमा हिमालयन शेर्पाका हेमन गुरुङ, निराजन खड्का र निशान लिम्बूले गोल गरे। भूपाल गुरुङ र सुनील बलको प्रहार असफल भयो। एपीएफबाट नवीन लामा र राजेन्द्र रावलको प्रहारमात्र गोलमा परिणत भयो। सुदीप सिख्राकार, कप्तान मिलन राई र सन्तोष कटुवालले गोल गर्न सकेनन्। यसअघि पहिलो हाफ गोलरहित बनेको थियो। दोस्रो हाफमा गोलको खाता एपीएफले खोल्यो। युवराज खड्काले ५९ औं मिनेटमा गोल गरे। श्याम नेपालीको पासमा युवराजले सानदार हेड गोल गरेका हुन्। युवराजले दोस्रो गोल ७५ औं मिनेटमा गरे। उनले नवीन लामाको पास सदुपयोग गर्दै गोल गरेका थिए। जित सुनिश्चित ठानेर अन्तिम समयतिर एपीएफले गोलरक्षक परिवर्तन गर्यो। राजु योगीका स्थानमा अमृत चौधरी मैदान प्रवेश गरे तर एकाएक खेलको माहोल परिवर्तन भयो।एक मिनेट अन्तरमा एपीएफको पोस्टमा लगातार दुई गोल बर्सियो। हिमालयनबाट ८७ औं मिनेटमा सुनील बल र ८८ औं मिनेटमा निशान लिम्बूले गोल गरेर खेल बराबरीमा ल्याए। सुनीलले हेमन गुरुङको लामो पास सदुपयोग गर्दै पहिलो गोल गरे भने त्यसलगत्तै सेन्टरबाट हेमनकै पासमा निशानले गोल गरेका थिए।निर्धारित र थप समयको खेल बराबरी भएपछि निर्णयका लागि टाइब्रेकर रोजिएको हो। खेल निकै प्रतिस्पर्धात्मक थियो। हिमालयनका गोलरक्षक किशोर गिरी निकै व्यस्त भए। तुलनात्मक रूपमा एपीएफका गोलरक्षक राजु योगी फुर्सदिला देखिन्थे।खेलभर दुवै टिमले थुप्रै अवसर खेर फाले। २३ औं मिनेटमा एपीएफका रामकुमार कुमालले मिलाइदिएको पासमा नवीन लामाले गोल चुकेका थिए। नवीनको सशक्त प्रहार गोलरक्षक किशोर गिरीले कठिनसँग रोके। २७ औं मिनेटमा हिमालयनका निशानको लामो प्रहारले पोस्टतर्फ सही दिशा लिन सकेन। ३५ औं मिनेटमा एपीएफका राजेन्द्र रावलको प्रहार पनि बाहिरियो। ३९ र ४१ औं मिनेटमा एपीएफका युवराज खड्काको कडा प्रहार गोलरक्षक किशोरले उत्कृष्ट ढंगले बचाए। थप समयमा हिमालयनका निशानले गोल अवसर सदुपयोग गर्न सकेनन्। २० को अग्रता लिएको समयमा मैदान पसेका एपीएफका गोलरक्षक अमृत चौधरीले पनि केही प्रहार विफल तुल्याए। म्यान अफ द म्याच हिमालयन शेर्पाका गोलरक्षक किशोर गिरी घोषित भए। उनलाई म्याक्स हाउजिङबाट ७ हजार रुपैयाँसहित दुई तोला चाँदीको पदक प्रदान गरियो। केही नयाँ खेलाडी भएकाले टिम सेट हुन समय लाग्यो, हिमालयन शेर्पाका प्रशिक्षक विकास गौचनले भने, दोस्रो हाफमा हाम्रा खेलाडी लयमा फर्किए र खेलमा हाम्रो पक्षमा आयो। पराजित एपीएफका प्रशिक्षक कुमार थापाले भने प्रतिक्रिया दिन मानेनन्। मंगलबार रुपन्देही११ र त्रिभुवन आर्मी क्लबबीच प्रतिस्पर्धा हुनेछ।"
निङलासैनी च्याम्पियन,बैतडी सहिद दशरथचन्द स्मृति यू१९ आमन्त्रण क्रिकेटको उपाधि निङलासैनी क्रिकेट क्लब (एनसीसी) ले जितेको छ। दशरथ चन्द नगरपालिका ११ स्थित बुढ्ढाबाजे क्रिकेट मैदानमा योङ स्टार क्रिकेट क्लब मेलौलीलाई ४८ रनले हराउँदै एनसीसीले उपाधि जितेको हो।निङलासैनीले निर्धारित ४० ओभरमा खडक बोहराको नटआउट १ सय १४ रन मद्दतमा ३ विकेट गुमाई २ सय ७५ रन जोड्यो। २ सय ७६ रनको विजय लक्ष्य पछ्याएको योङ स्टार ३५३ ओभरमा २ सय २७ रनमै समेटियो। योङ स्टारका प्रकाश साउदले ६९ रन बनाए पनि हार टार्न सकेनन्। निङलासैनीले ५० हजार र योङ स्टारले २५ हजार पुरस्कार पाए। ३ सय २७ रन र १२ विकेट लिएका योङ स्टारका प्रकाश सिंह म्यान अफ द सिरिज भए। उनले ५ हजार पाए। सहिद दिवसका अवसरमा दशरथ चन्द स्मृति प्रतिष्ठानले प्रतियोगिता गरेको हो।
अस्ट्रेलियासँग खेल्दै नेपाल,"त्यतिखेरका ६ खेलाडी अहिले टोलीमा रहेकाले अस्ट्रेलियालाई पराजित गर्नेमा नेपाल आशावादी छ। विक्रम राना, दुर्गादत्त पौडेल, पदम बडैला, लोकबहादुर थापा, सुनील सुवेदी क्षेत्री र जीवन गुरुङले ५ वर्षअघि अस्ट्रेलियासँग खेलेका थिए। अस्ट्रेलिया हामीभन्दा धेरै सुविधामा खेलेको टोली हो। उनीहरू उत्कृष्ट टोलीमा पर्छन्, नेपाली टिमका कप्तान कीर्तन श्रेष्ठ दुवाल भन्छन्, तर हामी जितकै लागि खेल्छौं। बदलाकै लागि खेल्छौं। नेपालका प्रशिक्षक रिजन प्रजु पनि नेपाली टोलीले अस्ट्रेलियालाई कडा टक्कर दिने बताउँछन्। सबै खेलाडी फिट छन्। सबै खेलाडी मानसिक रूपमा पनि दृढ देखिएका छन्, प्रशिक्षक प्रजु भन्छन्, अस्ट्रेलियाविरुद्ध हामी जितकै लागि खेल्ने छौं। प्रशिक्षक प्रजु अस्ट्ेरलियन टोलीको ब्याटिङ मध्यमखाले रहेको र आफूहरूले जितका लागि त्यो अवसर सदुपयोग गर्न सक्नुपर्ने बताउँछन्।"
लहानमा क्रिकेट लिग,"सिरहा लहानमा भइरहेको क्रिकेट प्रिमियर लिगमा लहान क्रिकेट टिम, नेपाल पुलिस क्लब, पूर्वाञ्चल क्रिकेट एकेडेमी विराटनगर र न्यू होराइजन क्लब बुटवल सेमिफाइनल पुगेका छन्। क्रिकेट क्लबको आयोजनामा स्पर्धा शनिबारदेखि ६ टिमले प्रतिस्पर्धा गरेकामा नेपाल क्रिकेट स्कुल काठमाडौं र वीरगन्ज क्रिकेट एकेडेमी बाहिरिए।विजेताले जावलाखेल ग्रुप अफ इन्डस्ट्रिजबाट एक लाख तथा उपविजेताले कर सहयोगी श्रमिक संगठन लहानबाट ५१ हजार पुरस्कार प्राप्त गर्ने आयोजकले जनाएको छ।"
भलिबल सुरु,ताप्लेजुङ जिल्लाको सुरुमखिम गाउँ विकास समितिमा भलिबल प्रतियोगिता सुरु भएको छ। गाउँ विकास समिति र सुनीता तिवारी अक्षय कोष तथा पवन दिवस स्मृति प्रतिष्ठानको आयोजनामा प्रतियोगिता भएको हो।
स्यालापाखा च्याम्पियन,रुकुम स्यालापाखा गाविसले मुसिकोटमा पहिलोपल्ट आयोजित १९ वर्ष मुनिको पुरुष भलिबल प्रतियोगिता जितेको छ। सोमबार फाइनलमा स्यालापाखाले झुला गाविसलाई ३२ सेटले हराएको थियो। विजेता स्यालापाखाले २५ हजार र उपविजेता झुलाले १५ हजारमा रुपैयाँ पुरस्कार पाए। सानोभेरी एकेडेमी बोर्डिङ गरायला तेस्रो भयो। स्यालापाखाकै लम्पाकोटलाई पराजित गर्दै सानीभेरी तेस्रो भएको हो। उसले १० हजार पायो। जिल्लाका १६ टिमले प्रतिस्पर्धा गरेका थिए। नयाँ प्रतिभा पहिचान गरी जिल्लाको भलिबल विकासमा टेवा पुर्याउने उद्देश्यसहित प्रतियोगिता गरिएको आयोजक डाँफेमुनाल युवा क्लबका अध्यक्ष नरेश पुनमगरले बताए।
सेतीदेवी विजयी,सिन्धुपाल्चोक लामोसाँघुमा भएको महिला फुटबल प्रतियोगितामा सेतीदेवी शारदा मावि विजयी भएको छ। सोमबार फाइनलमा सेतीदेवीले शारदा माविलाई ४० ले पराजित गरेको छ। ११ टिम सहभागी प्रतियोगिता विजेताले १५ हजार र उपविजेताले १० हजार पुरस्कार पाए।
प्राइम उपाधि नजिक,"काठमाडौं प्राइम कलेज १५ औं ज्ञान निकेतन बास्केटबल प्रतियोगिताको प्लस टु ब्वाइजतर्फ सोमबार फाइनल पुगेको छ।प्राइमले सीसीआरसीलाई ५०४५ स्कोरले पराजित गर्यो। प्राइमका प्रह्लाद बस्नेतले १९ स्कोर जोडे। प्राइमले बर्नहार्टविरुद्ध फाइनलमा प्रतिस्पर्धा गर्नेछ। सिनियर ब्वाइजमा पुष्पसदन, टीआईए र भ्याली पब्लिक क्वाटरफाइनल पुगेका छन्। सिनियर गल्र्समा इनोभेटिभले ज्ञान निकेतनलाई ३३२२ स्कोरले हराउँदा ममता गुरुङले १६ स्कोर गरिन्।"
रियल चार अंकले अगाडि,"म्याड्रिड शीर्षस्थानको रियल म्याड्रिडले एक खेल हातमा छँदै ला लिगामा चार अंकको अग्रता लिएको छ। क्रिस्टियानो रोनाल्डोको सहयोगमा रियल सोसिडाडमाथि सान्टियागो बर्नाबाउमा ३० को जित निकाल्दै आइतबार रियल उपाधि होडमा अगाडि बढेको हो।गोललाइन प्रविधिको कमीका कारण बार्सिलोनालाई रियल बेटिसले ११ मा रोकेको थियो। दुई मिनेटभित्रै दस खेलाडीमा समेटिएको सेभियालाई स्पान्योलले ३१ ले हरायो। गोल अन्तरका आधारमा सेभियालाई उछिन्दै बार्सिलोना दोस्रो स्थानमा उक्लियो। कोपा डेल रेमा सेल्टा भिगोसँग हारेको रियल म्याड्रिडले अघिल्ला पाँच खेलमध्ये एकमात्र जितेको थियो। चोटका कारण पहिलो रोजाईका ६ खेलाडी नभए पनि रियललाई ला लिगामा पाँच वर्षयता पहिलो उपाधि जित्ने अभियानमा ठूलो राहत भएको छ। राम्रो लयमा रहेको सोसिडाड शीर्ष चार स्थानभन्दा एक अंक पछाडि छ।केही कठिन दिनपछि हामी फर्किएका छौं। बलियो टिमविरुद्ध पूरा खेलमा राम्रो प्रदर्शन गर्यौं, रियलका प्रशिक्षक जिनेदिन जिदानले भने, प्रतिद्वन्द्वीहरूले पनि कि बराबरी गरे कि त हारे। माटेयो कोभासिकले पहिलो हाफमा रियलले पाएको एकमात्र अवसरमा गोलको खाता खोलेका थिए। रोनाल्डोले दोस्रो हाफको छैटौं मिनेटमा सिजनको व्यक्तिगत दोस्रो गोल गरे। इनिगो मार्टिनेजले १५ मिनेट बाँकी छँदा दोस्रो पहेँलो कार्ड बेहोरेपछि सोसिडाड संकटमा परेको थियो। अल्भारो मोराटाले लुकास भाज्क्वेजको क्रसमा ८२ औं मिनेटमा रियलको तेस्रो गोल गरेका थिए।इङल्यान्डम्योनचेस्टरहेडरमा मरोउने फेलानी र क्रिस स्मलिङ तथा दोस्रो हाफमा हेनरक माखटरियन र बास्टिन स्वान्स्टाइगरले गोल गरेपछि म्यानचेस्टर युनाइटेडले एफए कपको चौथो चरणमा आइतबार विगानमाथि ४० को सहज जित रचेको छ।जोसे माउरिन्होको आगमनपछि दुर्लभै अवसर पाएका विश्वकप विजेता जर्मन स्वान्स्टाइगरलाई फस्ट टिमको ट्रेनिङबाट पनि टाढा पठाइएको थियो। अक्टोबरमा फर्किएका उनले ३ सय ८५ दिनयता पहिलो गोल गरेका हुन्। लिग कपमा सेमिफाइनलको दोस्रो लेगमा हलसँग हारे पनि फाइनल पुगेको टिममा माउरिन्होले नौ खेलाडी परिवर्तन गरेका थिए। उनको टिम पहिलो हाफमा यसअघि कहिल्यै नखेले जस्तो देखिएको थियो। फेलानीले ४३ औं मिनेटमा गोल गरेपछि भने युनाइटेड आक्रामक बन्यो।"
सिमरा गोल्डकपको तयारी पूरा,"बारा आयोजक नव जनजागृति युवा क्लबले आठौं रुस्लान सिमरा गोल्डकप फुटबल प्रतियोगिताको तयारी पूरा भएको जनाएको छ। प्रतिष्ठित प्रतियोगिताका रूपमा स्थापित भइरहेको सिमरा गोल्डकप माघ २० बाट सिमरा रंगशालामा हुने भएको छ। प्रतियोगितामा ए डिभिजनका पाँच र मोफसलका पाँच गरी १० टिमको सहभागिता रहने सोमबार पत्रकार सम्मेलनमा जानकारी गराइयो। आयोजकका अनुसार ए डिभिजनका त्रिभुवन आर्मी, एपिएफ क्लब, सिएमजी संकटा, हिमालयन शेर्पा र सरस्वती युथ क्लब, डिफेन्डिङ च्याम्पियन विजय युथ, गत वर्षको उपविजेता वीरगन्ज युनाइटेड, सहारा क्लब पोखरा, रुपन्देही ११ र आयोजक नव जनजागृतिले प्रतिस्पर्धा गर्ने छन्। विजेताले ५ लाख ५१ हजार र उपविजेताले २ लाख ५१ हजार रुपैयाँ पुरस्कार प्राप्त गर्ने छन्। प्रत्येक वर्ष पुरस्कार राशि वृद्धि गरिँदै आएकामा यसपालि भने खेलाडीलाई प्रोत्साहन भत्ता बढाइएको छ। प्रतिस्पर्धामा जानुभन्दा पनि खेल खेल्ने खेलाडीलाई प्रोत्साहन गर्न उनीहरूलाई दिइने सुविधा बढाएको आयोजक क्लब अध्यक्ष कासिम मियाँले बताए। सर्वोत्कृष्ट खेलाडीले यामाहा मोटरसाइकल पाउने छन्। विधागत उत्कृष्टमा गोलरक्षक, डिफेन्स, मिडफिल्ड, फरवार्ड, सर्वाधिक गोलकर्ता र प्रशिक्षकले जनही १५ हजार पाउने सचिव शम्भुसिंह ठकुरीले बताए। प्रत्येक खेलको म्यान अफ द म्याच हुनेले ५ हजार पुरस्कार पाउँछन्। आयोजकले यसवर्ष खेलअवधिमा हुने सम्भावित दुर्घटना मध्यनजर गर्दै ६३ जनाको जीवन बिमा गरेको छ। अध्यक्ष मियाँका अनुसार खेलाडी, रेफ्री, दर्शक, पत्रकार र प्रतियोगितामा खटिएका आयोजक क्लबका सदस्यको बिमा गरिएको हो। खेलअवधिमा घाइते भएमा ५० हजारसम्मको दुर्घटना बिमा र घाइते भई कसैको मृत्यु भए ५ लाखसम्मको बिमा गरिएको छ। तीन महिनादेखि ५१ सदस्यीय मूल आयोजक कमिटी र विभिन्न उपसमिति गठन गरेर तयारी थालेको आयोजकले जनाएको छ। आवश्यक सबै पूर्वाधार तयार छ। मैदान मर्मत, रंगशाला घेर्ने, प्यारापिट मर्मतलगायत सबै पूर्वाधार तयार गर्ने काम सम्पन्न भएको जनाइएको छ। यस क्षेत्रकै उत्सवको रूपमा हुने प्रतियोगिता नजिकिँदै गएपछि सिमरालगायत आसपासका चोक सजाउन थालिएको छ। रंगशाला निर्माण, फुटबल एकेडेमी सञ्चालन लगायत खेलकुदको विकास गर्ने विभिन्न उद्देश्यमा प्रत्येक वर्ष प्रतियोगिता हुँदै आएको छ।"
ह्यान्डबललाई फैलाउँदै शाही,"उनकै पहलमा जिल्ला खेलकुद विकास समितिमा सुर्खेत ह्यान्डबल संघ दर्ता हुँदैछ। दाङमा सम्पन्न क्षेत्रीय र विराटनगरमा सम्पन्न सातौं राष्ट्रिय खेलकुदमा उनकै नेतृत्वमा सुर्खेतले पहिलो पटक भाग लिएको थियो। दाङमा टिम तेस्रो भएको थियो। यसअघि आफ्नै खर्चमा साउनमा तीनदिने विद्यालयस्तरीय ह्यान्डबल प्रतियोगिता गराए। त्यति बेला ७० हजार खर्च भयो। पारिवारिक सहयोग र प्रेरणाका कारण ह्यान्डबलमै अधिकांस समय समर्पण गर्ने मौका पाएको छु, उनले भने, नेपालमा ०३८ सालमा भित्रिएको खेल सुर्खेतमा आइपुग्न ०७३ साल पर्खनुपर्यो। यसले गर्दा पनि मलाई ह्यान्डबलको विकासविस्तारमा लाग्न प्रेरणा मिल्यो। यो दोस्रो छिटो खेलिने खेलमा पर्दछ। जिल्लामा सुरुवात भएपछि पसलहरूमा ह्यान्डबलको माग बढ्न थालेको छ। विशेष गरी स्कूले विद्यार्थी यसप्रति आकर्षित छन्। उनले हालसम्म तीनसयलाई ह्यान्डबलको प्रशिक्षण दिइसकेको सुनाए।"
बजेट अभावले कभर्डहल अधुरै,"नवलपरासी जिल्लामा नयाँ निर्माण भइरहेका अधिकांश कभर्डहल आर्थिक अभावले अलपत्र अवस्थामा छन्। सदरमुकाम परासीमा निर्माण सकिएको कभर्डहल सञ्चालनमा आएको छैन। जिल्लाको मुख्य बजारमा कभर्डहल धमाधम शिलान्यास गरिए पनि निमार्ण पूरा भएका छैनन्। जिल्ला खेलकुद विकास समिति अध्यक्ष कुमार आलेका अनुसार जिल्लामा भौतिक संरचना र मैदान निर्माण गर्न बजेट आएको छैन। राष्ट्रिय खेलकुद परिषद् र खेलकुद मन्त्रालयमार्फत आएको बजेटबाट खेलकुद गतिविधि भइरहेको छ। कभर्डहल निर्माण तथा रंगशाला निर्माण गर्न १ करोडभन्दा बढी रकम लाग्दछ। तर केन्द्रबाट विभिन्न स्थानलाई ५ लाखदेखि १० लाखसम्म मात्र बजेट विनियोजन हँुदा एउटै कभर्डहल निर्माण हुन वर्षौं लाग्दछ, अध्यक्ष आलेले बताए। सदरमुकाम परासी, भुमही, बर्दघाट, दुम्कीवास, अरुणखोला, कावासोती र भेंडाबारीमा कभर्डहल निर्माण जारी छ। परासी र भेंडाबारीबाहेक अन्य स्थानका भौतिक संरचनाले गति लिएका छैनन्। इन्डोर खेलको प्रतियोगिता गर्न जिल्लामा व्यवस्थित हल छैन। टेबलटेनिस, ब्याडमिन्टन लगायतका खेलाडीले जिल्ला छाड्नुपर्ने बाध्यता छ। हरेक गाविस र नगरपालिकामा खेलकुद विकास समिति गठन गरेर गतिविधि गर्ने भनिए पनि भौतिक संरचना र प्रशिक्षक नहुँदा प्रगति गर्न नसकिएको खेलकुद विकास समिति कावासोती नगरपालिकाका अध्यक्ष इन्द्र सिग्देलले बताए। मुख्य बजार कावासोतीमा ८० लाख लगानीमा कभर्डहल निर्माणलाई पहल हँुदा राखेपबाट ८ लाखमात्र रकम निकासा भएको छ। कभर्डहल निर्माण रोकिने अवस्थामा पुगेको सिग्देलले बताए। केही शुभेच्छुक र खेलप्रेमीबाट चन्दा सहयोग भए पनि पर्याप्त नहुँदा कभर्डहलको भविष्य नै अन्योलमा छ। नगरपालिका, जिविस, सांसदसम्म पुगेँ। सबैबाट आश्वासन मात्र पाएँ, सिग्देलले दुखेसो पोखे।"

शीर्षक,विवरण
फेरि सुन बरामद,"भूकम्पलगत्तै चीन जोड्ने तातोपानी नाका बन्द भएपछि नेपाल, चीन, भारत जोड्ने त्रिदेशीय मार्ग तस्करीमा सक्रिय देखिएको छ। पुस पहिलो साता रसुवाको टिमुरेबाट मोटरसाइकलको डिक्कीमा लुकाएर ल्याइँदै गरेको पाँच किलो सुन बरामद भएको थियो। पक्राउ परेका विरेन लामाले उक्त सुन केरुङ नाका हुँदै ल्याएको बताएका थिए। त्यसअघि चैत १४ गते धुन्चेस्थित लाङटाङ राष्ट्रिय निकुञ्ज सुरक्षार्थ नेपाली सेनाको नारायण दल गुल्मले एक किलो सुनसहित दुई जनालाई पक्राउ गरेको थियो। चैत १७ गते धुन्चेबाट पनि २२ तोला सुनसहित ५ जना पक्राउ परेका थिए। भूकम्पपछिका सुन तस्करीका घटना हेर्दा केरुङ नाका तस्करीको रुट बन्दै गएको देखिन्छ।"
झन्डै ५ करोड विदेशी मुद्रासहित ३ चिनियाँ पक्राउ,"महाशाखाका अनुसार बरामद विदेशी मुद्राको नेपाली सटही रकम करिब ४ करोड ७१ लाख १३ हजार ७ सय ९० छ। प्रहरीले यो घटनालाई सुन तस्करीसँग जोडेर अनुसन्धान थालेको छ। महाशाखा प्रमुख एसएसपी सर्वेन्द्र खनाल अवैध मुद्राको प्रयोग सुन तस्करी, लागूऔषध वा अन्य अवैध काममा प्रयोग गर्न लागिएको हुन सक्ने बताउँछन्। यति धेरै रकम बोक्नुको प्रयोजन के थियो भन्नेमा अनुसन्धान केन्द्रित छ, उनले भने। ज्याठाबाट चढेका तीन चिनियाँ नागरिक यसअघि पनि आफ्नो गाडीमा केरुङ जाने गरेको चालक पेम्बाले बताए। पेम्बाका अनुसार केरुङबाट बोलाएपछि उनी तिनलाई लिन काठमाडौं आएका हुन्। पेम्बाले भने, अरू बेला पनि यसैगरी राति मात्रै यात्रा गर्थे। चोङ ताङ फुङले दोभासेको सहायतामा आफू करिब आठ वर्षदेखि काठमाडौंमा ब्यागको व्यापार गरिरहेको बताए। प्रहरीले तीन चिनियाँबीचको चिनजान र सम्बन्ध के हो, उनीहरू कसरी एउटै गाडीमा सवार रहे भन्नेमा अनुसन्धान गरिरहेको छ।"
बजार ४ खर्ब खुम्चियो,"यससँगै लघुवित्त विकास बैंकको ब्याजदरमा सीमा तोकिएसँगै बिमा कम्पनीले गत वर्षजति नै आम्दानी कमाउन कठिन हुने देखिएपछि पुराना र जानकार लगानीकर्ताहरू धमाधम सेयर बेच्न थाले। बजार घट्दो प्रवृत्तिमा रहेपछि केही ठूला लगानीकर्ताले सेयर बिक्री गरी मुनाफा सुरक्षित गरिरहेका छन्, सेयर ब्रोकर एसोसिएसनका पूर्वअध्यक्ष अन्जन पौड्यालले भने। घट्दै गएको सन्देश गएपछि बजारमा बिक्री गर्नेको चाप बढेकाले पनि सेयर बजार ओरालो लागेको हो। अधिकांश बैंक तथा वित्तीय संस्थाले अब हकप्रद वा बोनस सेयर दिएर पुँजी बढाउन सम्भावना कम भएको पनि लगानीकर्ताहरूले बुझेका छन्। यसैगरी बिमा कम्पनीको पुँजी बढाउने योजना सार्वजनिक नभएको र बैंकिङ प्रणालीमा तरलता अभाव भएको लगायत कारण हाल सेयर बजार ओरालो लागेको पौड्यालले बताए। विगतमा बैंकिङ क्षेत्रमा पुँजी वृद्धि, बिमा र लघुवित्तीय संस्थाको पुँजी बढाउने तयारी भएको, बैंकिङ प्रणालीमा पर्याप्त तरलतालगायत कारण बजार बढेको थियो, उनले भने, अहिले बिमा र लघुवित्त कम्पनीको सेयर मूल्य धेरैले घटेपछि नेप्से ओरालो लागेको हो। बैंक तथा वित्तीय संस्थामा देखिएको तरलता अभावले ब्याजदर बढेपछि सेयर कारोबार प्रभावित भएको नेपाल धितोपत्र बोर्डका अध्यक्ष रेवतबहादुर कार्कीले बताए। पुँजी वृद्धिका लागि एकै पटक बैंक तथा वित्तीय संस्थाबाट ठूलो मात्रामा हकप्रद र बोनस सेयर आएकाले बजारमाआपूर्ति बढी भएको छ, उनले भने। यद्यपि बजार सुधारका लागि धेरै काम भएकाले अहिले बजार घट्नुको कुनै कारण नभएको उनले बताए। बजार सुधारका लागि थुप्रै काम सुरु भएका छन्। आउँदा दिनमा पुँजी बजारको विकास र विस्तार झनै बढ्छ, उनले भने। साउन १२ मा हालसम्मकै उच्च १८ सय ८१ अंकमा पुगेको परिसूचक पुस २८ मा १४ सय ७९ अंकमा ओर्लेको छ। कुल गार्हस्थ्य उत्पादन (जीडीपी) को ९२ प्रतिशतसम्म पुगेको बजार घटिरहँदा राजस्वदेखि सानासाना लगानीकर्तासमेत प्रभावित भएका छन्। बजार पुँजीकरणसँगै लगानीकर्ताको सम्पत्ति पनि घट्दै जाने हुँदा साना र नयाँ लगानीकर्ता बढी गुमाउनेमा परेका छन्। हाल नेप्सेमा विभिन्न क्षेत्रका गरी २ सय २० कम्पनी सूचीकृत छन्। यो अवधिमा १२ वटा बैंक तथा वित्तीय संस्था गाभिएका छन् भने ३ वटा कम्पनी मर्जर एक्विजिसनमा गएका छन्। चालु आर्थिक वर्षमा ६ वटा नयाँ कम्पनी थपिएको नेप्सेले जनाएको छ।"
शीतल निवासमा बिहेको चटारो,"विद्यालय तहदेखिका सहपाठी अभिषेक र निशाकुसुमबीच विवाहको प्रसंग केही वर्षदेखि नै चलेको थियो। अध्ययनलगायत कारणले पछि सरेको हो। समावेशीको नमुनासमेत रहेको यस विवाहले पूर्व र वर्तमान राष्ट्रपति परिवारलाई पारिवारिक साइनोमा बाँधेको छ।विवाहको तयारी लगभग सकिएको छ, राष्ट्रपतिका जनसम्पर्क सचिव जीवछ साहले शनिबार कान्तिपुरलाई भने। सोमबार बिहान १० बजे राष्ट्रपति निवासको पुरानो भवनमा वैवाहिक कार्यक्रम राखिएको छ। कोसी हलको अघिल्तिरको खाली भागमा जग्गे तयार पारिएको छ। विवाह समारोह झकिझकाउ बनाउने काम भइसकेको छ। तर, स्रोतले दिएको जानकारीअनुसार वैवाहिक कार्यक्रमलाई भने संक्षिप्त र सामान्य नै बनाइएको छ। राष्ट्रपति भण्डारीले दुलाहा पक्षलाई पनि बढी तामझाम नगर्न सुझाव दिएको स्रोतले जानकारी दिए। सामाजिक व्यवहार सुधार ऐनमा ५१ जनाभन्दा बढी जन्ती ल्याउन नहुने उल्लेख छ। राष्ट्रपतिका तर्फबाट पनि धेरै निम्तालु छैनन्। दुलाहा पक्षलाई पनि ५१ जनाभन्दा बढी जन्ती नल्याउन आग्रह गरिएको छ। उपराष्ट्रपति, प्रधानमन्त्री, सभामुख, प्रधानन्यायाधीश र मन्त्रीहरू, राजनीतिक दलका अध्यक्षलाई कार्यक्रममा बोलाइएको छ। निम्तोपत्रमै कुनै नगद वा जिन्सी नल्याउन आग्रहसमेत गरिएको छ। २९ वर्षीय अभिषेक बूढानीलकण्ठ स्कुलमा अध्ययनताकाकै निशाकुसुमका सहपाठी हुन्। इन्जिनियरिङ पढेका अभिषेकले बेलायत सरकारको चेभेनिङ छात्रवृत्तिमा लन्डनबाट समेत उच्च शिक्षा लिएका छन्। निशाकुसुमले भने नयाँदिल्लीबाट एमबीबीएस गरेकी छन्। एमालेका तत्कालीन महासचिव दिवंगत मदन भण्डारी र राष्ट्रपति विद्यादेवी भण्डारीका दुई छोरी छन्। विवाहकै पूर्वसन्ध्यामा राष्ट्रपति भण्डारीले शनिबार बिहान नक्सालस्थित बालमन्दिरमा आश्रय लिएका बालबच्चालाई भोजन गराएकी थिइन्। उनीहरूलाई शीतल निवासमै बोलाइएको थियो। छोरी निशाकुसुम पनि साथै थिइन्।"
ठेक्का प्रक्रिया सुरु,"थिकेका अनुसार आयोजना निर्माणका लागि आवश्यक प्राविधिक र कामदार बस्ने क्याम्प फ्यासिलिटीको निर्माण कार्य भइरहेको छ। बाँध र पावर हाउससम्म पुग्ने ७ किमि लामो पहुँच मार्ग (एक्सेस रोड) को निर्माणसमेत अन्तिम चरणमा पुगेको छ। आयोजना निर्माणका लागि आवश्यक बिजुली लान ३३ केभीको सबस्टेसन र प्रसारण लाइन निर्माणसमेत भइरहेको छ। जलाशयमा पर्ने १२ सय रोपनी जग्गा अधिग्रहण तथा ८० घरपरिवारलाई पुनर्वास गराउने काम बाँकी छ। यसबाहेक अरू जग्गा अधिग्रहणको काम भने सकिएको छ। ८० घरलाई पुनर्वास गराउने र जलाशयमा पर्ने १२ सय रोपनी जग्गा अधिग्रहणको कामसमेत छिट्टै सकिन्छ, थिकेले भने।"
चिसिँदै राजधानी,"मौसमविद् कँडेलले अघिल्ला वर्षमा डिसेम्बर अन्तिमदेखि जनवरी पहिलो सातासम्म तापक्रममा उल्लेख्य गिरावट आउने भए पनि महाशाखाको तथ्यांक विश्लेषण गर्दा यो वर्ष त्यस्तो नदेखिएको उल्लेख गरिन्। सन् १९७८ को जनवरी ११ मा काठमाडौंको तापक्रम ३५ डिग्री सेल्सियससम्म झरेको थियो। राजधानीमा रेकर्ड भएको त्यो नै अहिलेसम्मको सबभन्दा कम तापक्रम हो। महाशाखाका अर्का वरिष्ठ मौसमविद् बरुणराज पौडेलले सन् १९६८ देखि सन् २००३ सम्मका वर्षको जनवरी महिनामा पनि राजधानीको तापक्रम शून्य र माइनसमा झरेको जानकारी दिए। सन् १९६८ देखि १९९३ सम्म डिसेम्बर महिनामा पनि तापक्रम माइनसमा झरेको देखिन्छ, पौडेलले भने। शनिबार मुस्ताङ, जुम्ला र जिरीको तापक्रम माइनसमा झर्यो। मुस्ताङमा माइनस ६५, जुम्लामा माइनस ८ र जिरीमा माइनस ४५ डिग्री रेकर्ड भएको छ। डडेलधुरामा न्यूनतम तापक्रम ०५, दिपायलमा १८, सिमरामा १५, ताप्लेजुङमा १ र लुम्लेमा १५ डिग्रीसम्म झरेको छ। वरिष्ठ मौसमविद् श्रेष्ठका अनुसार जाडोयाम सकिन करिब एक महिना बाँकी छ। तर खासै तापक्रम घट्ने छाँट देखिन्न, उनले भने।"
आयोगको प्रतिवेदन संसदमा पठाउन लबिइङ,"समितिले आइतबार आयोगका पदाधिकारीसँग त्यस विषयमा छलफल गर्ने भएको छ। आयोग पनि आफ्नो प्रतिवेदन संसद्मा पेस हुनुपर्ने पक्षमा रहेको समितिको बुझाइ छ। सरकारले आयोगको प्रतिवेदन संसदमा पेस गरोस् भन्ने हाम्रो भनाइ हो, त्यही सन्दर्भमा आयोगका पदाधिकारीसँग छलफल गर्नेदेखि प्रधानमन्त्रीलाई समितिमा डाक्ने योजनामा छौं, समिति सभापति श्रेष्ठले भने, हिजो मात्रै आयोगले प्रतिवेदन पेस गरेको छ। एक साता हेर्छौं नभए यस पटक कठोर कदम उठाउने योजनामा छौं। उनले सरकारले प्रतिवेदनलाई टेबल नगरे संसद्को अवमूल्यन भएको भन्दै संसद्मा विशेष प्रस्ताव पेस गर्ने बताए।"
प्रधानमन्त्री दाहाल यूएई प्रस्थान,"प्रधानमन्त्री दाहालले सोमबार सम्मेलनमा सम्बोधन गर्ने कार्यक्रम छ। नेपालमा लगानीको अवसर, ऊर्जाका विभिन्न क्षेत्र तथा नेपालले अवलम्बन गर्दै आएको नीतिका बारेमा समेत स्पष्ट पार्ने हुनाले सम्मेलनमा सहभागिता महत्त्वपूर्ण रहेको समेत परराष्ट्र मन्त्रालयले उल्लेख गरेको छ। सम्मेलनमा ३२ मुलुकका ६ सयभन्दा बढी कम्पनी सहभागी हुनेछन् भने विभिन्न तीन दर्जन कार्यक्रममा १ सय २० बढी वक्ताले धारणा राख्नेछन्। यो कार्यक्रम वैकल्पिक र नवीकरणीय ऊर्जामा बढी केन्द्रित रहेको छ।सम्मेलनअघि प्रधानमन्त्रीेले यूएईका समकक्षीसँग दुईपक्षीय भेटवार्तासमेत गर्नेछन्। उनले राष्ट्र प्रमुख, सरकार प्रमुख एवं उच्च अधिकारीसँग आपसी हित, नेपाली कामदारको अवस्था, उनीहरूको हकहित, द्विपक्षीय चासोका विषयमा छलफल गर्ने बताइएको छ। उनले त्यहाँ रहेका नेपाली कामदारको समस्या समाधान गर्न, सुरक्षित एवं भरपर्दो रोजगारीको वातावरण बनाइदिन र सुरक्षाको विषय छलफल गर्ने परराष्ट्र अधिकारीहरूले जानकारी दिएका छन्। यूएईमा करिब २ लाख नेपाली कामदार कार्यरत छन्। कार्यक्रममा सहभागी हुन परराष्ट्र सचिव यसअघि नै पुगिसकेका छन्। उनी परराष्ट्रमन्त्री डा प्रकाशशरण महतसँग कतार र त्यहाँबाट सीधै आबुधाबी गएका हुन्। डा महत भने गैरआवासीय नेपालीको कार्यक्रममा सहभागी हुन अमेरिका गएकाले उनी उपस्थित नहुने जानकारी अन्तिम समयमा दिइएको थियो।"
सैन्य पुन:संरचना कार्यदल गठन,"काठमाडौं सरकारले नेपाली सेना र रक्षा मन्त्रालयको पुन:संरचनाबारे अध्ययन गर्न कार्यदल गठन गरेको छ। रक्ष मन्त्री बालकृष्ण खाँडले मन्त्रालयकै पूर्वकामु सचिव देवेन्द्र सिटौलाको संयोजकत्वमा कार्यदल गठन गरेका छन्। कार्यदलले यसअघिको सरकारले गठन गरेको कार्यदल र नेपाली सेनाले बुझाएको पुन:संरचनाको प्रतिवेदनबारे अध्ययन गर्ने र थप विज्ञहरूसँग छलफल गरेर प्रतिवेदन बुझाउने छ। कार्यदलमा रक्षा मन्त्रालयका सहसचिव आनन्द रेग्मी, सेनाको व्यवस्था तथा युद्ध कार्य महानिर्देशनालयअन्तर्गत नीति विभाग प्रमुख सहायक रथी शिवरा खरेल सदस्य छन् भने मन्त्रालयकै कानुन उपसचिव शम्भु कार्की समितिका सदस्यसचिव छन्। रक्षा मन्त्रालयका अनुसार कार्यदललाई दुई महिनाको समय दिइएको छ। यसअघि पूर्वसचिव वामनप्रसाद न्यौपानेको नेतृत्वमा रहेको कार्यदलले नेपाली सेना र पुन:संरचनाको विषयमा वैकल्पिक बाटोसहित सुझाव दिएको थियो।"
गरियो सम्यक्दान,"भक्तपुर बौद्ध धर्मावलम्बीले सम्यक्दान गरेका छन्। प्रत्येक वर्ष माघे संक्रान्तिको अवसर पारेर सम्यक्दान गरिन्छ। काठमाडौंका बौद्ध धर्मावलम्बीले १२ वर्षमा र ललितपुरमा ४ वर्षमा एकपटक सम्यकदान पर्व मनाउँछन्।भक्तपुरका प्रमुख पाँच दीपंकर बुद्धको प्रतिमूर्तिलाई सम्बन्धित विहारबहीबाट वर्षमा दुईपटक बाहिर ल्याएर जात्रा मनाइने स्थानीय पुष्परत्न शाक्यले बताए। यसमध्ये सम्यक्दान पर्व एक हो। विभिन्न ५ विहारबाट ल्याइएको बुद्धको प्रतिमूर्ति शनिबार जयकीर्ति महाविहार परिसरमा बनाइएको आसनमा राखी सम्यक्दान गराइएको हो। जयकीर्ति महाविहार भक्तपुरको नियमित र ऐच्छिक सम्यक भोजन दान गरिने थथुबहि (महाविहार) हो।पर्वमा दीपंकर बुद्ध भनेर पुजिने बुद्धका ५ स्वरूपमध्ये भक्तपुर नगरको क्वाठन्डौको प्रशन्नाशील महाविहार, साकोठाको चर्तुब्रह्म महाविहार, गोल्मढीको झौरवैही महाविहार, भार्वाचोको क्वथुबही महाविहार, इताछें थथुबही महाविहारबाट निकाली दान गरिने स्थानीय देवचन्द्र वज्राचार्यले बताए। पर्वमा चटामरी, पुरी, तिल मिसाएर बनाएको परिकार, चामल, भेटी, लताकपडा बौद्ध विहारमा दीक्षित भई गृहस्थ बौद्ध भिक्षु शाक्य तथा वज्राचार्यलाई दान गर्ने चलन छ।"
मानसिक रोग निम्त्याउँदै,पतिले परिवार नियोजनको साधन अपनाएर यौनसम्पर्क गर्दा सन्तुष्टि हुँदैन भन्दै उनलाई नियमित औषधि सेवन गर्न कर गर्ने गरेको उनी बताउँछिन्। विशाल फार्मेसी ग्वार्कोबाट नियमित एउटै ग्राहकले गर्भनिरोधक औषधि खरिद गर्ने गरेको फार्मेसी सञ्चालक विशाल केसी बताउँछन्। गर्भनिरोधक औषधि खरिद गर्नेमा अधिकांश युवती हुने गरेको उनले बताए। चूडा फार्मेसी कुपन्डोलबाट पनि कलेज पढ्ने केटीहरू दिनहुँ गर्भनिरोधक औषधि किन्न आउने गरेको सञ्चालक सुदा लामिछानेले बताइन्। अत्यधिक प्रयोगका कारण अनेक समस्या लिएर फेरि फार्मेसीमै आउने गरेको उनले बताइन्।डा मल्लका अनुसार शरीरको सबै परीक्षण गरेर मात्रै गर्भनिरोधक औषधि सेवन गर्नुपर्छ। यस्ता औषधि सेवन गर्नेले नियमित स्वास्थ्य जाँच गराउनुपर्ने उनको सुझाव छ।
ठिमीमा सीसी क्यामरा,"भक्तपुर मध्यपुर ठिमीका विभिन्न चोकमा सीसी क्यामरा जडान गरिने भएको छ। पछिल्लो समय चोरी तथा आपराधिक घटना बढ्दै गएकाले अपराध न्यूनीकरणका लागि सीसी क्यामरा जडान गर्न लागिएको महानगरीय प्रहरी वृत्त ठिमीका डीएसपी श्यामबाबु ओलियाले जानकारी दिए। प्रहरी वृत्तको समन्वयमा नगरपालिका र स्थानीयको पहलबाट सीसी क्यामरा जडान गरिनेछ। क्यामराका लागि मध्यपुर ठिमी नगरपालिकाले ५ लाख रुपैयाँ विनियोजन गरिसकेको बताउँदै ओलियाले भने, बाँकी रकम स्थानीय स्तरबाटै जुटाउन उपभोक्ता समिति गठन भएको छ। पहिलो चरणमा बाहाखा बजार, चपाचो, बालकुमारी, भीमसेन चोक, सिद्धिकालीलगायत १२ स्थानमा क्यामरा जडान गरिनेछ। दोस्रो चरणमा मध्यपुर ठिमीको मुख्यमुख्य चोकमा जडान गरिनेछ।"
अग्निशालामा मेला,"ललितपुर माघे संक्रान्ति अर्थात् मकर संक्रान्तिका अवसरमा पाटन १९, थबुस्थित अग्निशालामा मेला लागेको छ। संक्रान्तिमा त्रिवेणीमा मेला लाग्ने परम्पराअनुसार प्राचीन समयमा वागमती, नख्खु र पातल गंगाको संगम अग्निशाला रहेको जनविश्वास छ। भक्तजनले शनिबार अग्नि शालास्थित ब्रहमकुण्ड, रूद्रकुण्ड, सूर्यकण्ड र सभ्यकुण्डमा नित्य पूजा, हवन, आरती, पितृकार्य, नवग्रह दोष निवारण गराएका छन्। मेला भर्न काठमाडौं, भक्तपुर, कीर्तिपुर, काभ्रे, मकवानपुरबाट भक्तजन आएको व्यवस्थापन समितिले जनाएको छ।"
बिहे गर्न बालबालिकाकै हठ,"१३ वर्षकै उमेरमा छोरीले बिहे गरेपछि पीपल७ का डिलबहादुर नाथ समस्यामा परे। राजीखुसीले गएकी छोरी फर्काएर ल्याउने आँट गर्न सकिएन, उनले भने, फर्काउँदा पनि फेरि भाग्ने अवस्था देखियो, त्यसैले स्विकार्न बाध्य हुनुपर्यो। बाबुआमाको इच्छाविपरीत भएका धेरै बालविवाहलाई स्वयं छोराछोरी र केही सामाजिक कारणले मान्यता दिनुपर्ने अवस्था रहेको उनको भनाइ छ।जिल्ला बाल सञ्जाल अध्यक्ष प्रेम बोहरा बालविवाहले भविष्य क्षति हुने बुझेका बालबालिका नै बिहेबन्धनमा बाँधिने प्रवृत्ति बढेकाले यसलाई नियन्त्रण गर्न ठूलै चुनौती देख्छन् उनी। यहाँ जानेबुझेकाले पनि विवाह गर्न थालेका छन्, उनले भने, अब कुरा जानेर मात्रै भएन। जानेको कुरा बालबालिका आफैंले कार्यान्वयन गर्नुपर्छ। बोहराका अनुसार बाल क्लब तथा बाल सञ्जालमा बसेकाले पनि विवाह गरिसकेका छन्।"
एउटै भवनमा ६ विद्यालय,"पर्यावरण संरक्षण मञ्चले सेम्जोङ र कटुन्जेमा मावि भवन निर्माण गरेको छ। गुम्दीका ३ वटा प्रावि तथा माविका भवन बनाउने जिम्मा लिएको भिलेज नेपालले पनि काम पूरा गरेको छ। संस्थासँग निर्माण कार्यको अनुभव, प्राविधिक जनशक्ति नहुनुले समग्र योजनामा भने ढिलाइ भइरहेको पुनर्निर्माण इकाई प्रमुख ईश्वरीप्रसाद ज्ञवालीले बताए।"
भविष्य अन्योलग्रस्त,"प्रविधि विकाससँगै किशोरकिशोरीले नजिकिने माध्यम पाउँदा बालविवाहको संख्या बढेको परियोजना संयोजक मनवीर नेपालीले बताए। जातीय संस्कृति र प्रथाका नाममा सानै उमेरमा छोराछोरीको बिहे गरिदिने अभिभावक पनि उत्तिकै छन्। सानो उमेरका दम्पतीबाट जन्मने शिशुको मृत्युदर पनि उच्च पाइएको छ। महिला तथा बालबालिका कार्यालय प्रमुख भगवती अर्यालका अनुसार केही बालबालिकाले पढाइ बीचैमा छाडेर विवाह गर्ने गरेका छन्। उनीहरूले फेरि पढाइलाई निरन्तरता दिन सकेका छैनन्। गरिबी, अशिक्षा र बेरोजगारीका कारण बालविवाह बढेको उनको बुझाइ छ। जिल्लामा अधिकांश महिला हिंसा र बहुविवाहजस्ता घटनाको मुख्य कारण बालविवाह नै भएको किशोरी सञ्जाल अछामकी अध्यक्ष सिर्जना अधिकारीले बताइन्। जिल्लामा विभिन्न संस्थाले बालविवाहविरुद्ध चेतनामूलक अभियान चलाइरहे पनि कमी आउन सकेको छैन।"
संरक्षण पर्खाइमा गढी,२०४६ अघिसम्म गढीको संरक्षण र सुरक्षाको जिम्मा रक्षा मन्त्रालयअन्तर्गत थियो। त्यसपछि गढीको सुरक्षा जिम्मा स्थानीय विकास मन्त्रालयले लिएको हो। अहिले भने गढी र किल्लाको सुरक्षा गर्ने जिम्मेवारी सम्बन्धित गाविस र नगरपालिकालाई दिइएको छ। इतिहासविद्का अनुसार नेपाल एकीकरण क्रममा दुईवटा प्रयोजनले गढी बनेका थिए। एकथरी गढी सेना तथा सेनाका खरखजाना राख्नका लागि बनाइएका थिए भने अर्कोथरी गैरसैनिक व्यक्ति बस्नलाई बनेका हुन्।
दलबीच दूरी घटाऔं,तनहुँ उपराष्ट्रपति नन्दबहादुर पुनले दलबहरूबीच असमानताको दूरी घटाएर संविधान कार्यान्वयन गर्नुपर्ने बताएका छन्। माघी मेलाका अवसरमा नेपाल मगर संघ तनहुँले दमौली बजारमा आयोजना गरेको मेला उद्घाटन गर्दै पुनले आगामी वर्ष माघ ८ गतेभित्रै तीनवटा निर्वाचन सक्न सबैको सहमति आवश्यक रहेकोमा जोड दिए सबै दल मिलेर बनाएको संविधान सबै मिलेरै कार्यान्वयन गर्न सकिने उनको भनाइ थियो।
सालमा झुसिलकिरा,"हेटौंडा सालका रूखमा झुसिलकिराको प्रकोप फैलिएको छ। पर्सा वन्यजन्तु आरक्षको सामुदायिक वनमा सालका पात झुसिलकिराले सखाप पारेपछि वन क्षेत्र नाङ्गै देखिएको छ। पदमपोखरीस्थित कमलेश्वरी, सिटु सामुदायिक, हाँडीखोला गाविसको चेतना सामुदायिक, जनजागृति र जनकल्याणकारी सामुदायिक वनभित्र रहेका सालका रूखमा झुसिलकिराले पात खाएका हुन्।"
न्यायालयमा राजनीतिक छाया,"नेपालको संविधानको मौलिक हकले राज्यका सबै निकायमा हुने नियुक्ति समानुपातिक समावेशी सिद्धान्तका आधारमा हुनुपर्ने कुरामा जोड दिए पनि उच्च अदालतको न्यायाधीश सिफारिस प्रक्रियामा त्यसको आत्मसात् नगर्नु विडम्बनापूर्ण हो। सिफारिसमा परेका ८० मध्ये महिला चारजना, मधेसी तीनजना, जनजातिबाट नौजना तथा थारू र मुस्लिमबाट एकएकजना मात्रै पर्नुले समावेशी सिद्धान्तलाई आत्मसात् नगरेको प्रस्टै हुन्छ। त्यसमाथि यसरी समावेश भएकामध्ये पनि नातागोता र पहुँच भएकाहरू मात्रै पर्नु झनै आश्चर्यजनक छ। त्यस्तै यसपटक कनिष्ठ कानुन व्यवसायीहरूसमेत उच्च अदालतका न्यायाधीशका लागि सिफारिस भएका छन्, जबकि यसअघि २०२५ वर्षको वकालतपछि मात्रै पुनरावेदन अदालतमा नियुक्त गर्ने चलन थियो। यस हिसाबले आगामी दिनमा न्यायिक परिपक्वताको अभाव खट्कन सक्छ, जसले निष्पक्ष न्यायमा समेत शंका गर्ने ठाउँ उब्जाइदिने जोखिम छ। कार्यसम्पादन प्रक्रियामा परिपक्वताका लागि पनि अनुभवबाट खारिएकाहरूलाई प्राथमिकता दिनुपर्ने हो तर यो सवालमा न्याय परिषद्को कमजोरी देखियो। न्यायाधीश नियुक्ति प्रक्रियामा हुने सम्भावित दलीय हस्तक्षेप र चलखेललाई नियन्त्रण गर्नेदेखि न्यायिक परिपक्वता कायम गर्ने दायित्व न्यायिक नेतृत्वको हो। यो पक्षमा न्यायिक नेतृत्वले आगामी दिनमा ध्यान पुर्याउन आवश्यक छ।"
"अदालत, संविधान र राजनीति","संविधान बनाउनु र त्यसको प्राविधिक कार्यान्वयनले मात्र खासै अर्थ राख्दैन। संविधानलाई जीवन्त र गतिशील बनाउन राजनीतिक नेतृत्वमा बस्नेहरूको बुझाइ र व्यवहार अत्यन्तै महत्त्वपूर्ण हुन्छ। संविधानमा लिखित अक्षरहरूको पाठ जसले पढे पनि एउटै हो। तर ती अक्षरहरूको उद्देश्य र मनसाय एमाले नेता केपी ओली, राप्रपा नेता कमल थापा, राष्ट्रिय जनमोर्चाका चित्रबहादुर केसीको समान हुने हो भने संविधानले गति लिन सक्तैन। फरकफरक मनसाय र स्वार्थका बाबजुद राजनीतिलाई विधिपूर्वक चलायमान राख्न सक्नुमै संविधानको औचित्य र सफलता स्थापित हुन्छ। अदालतले त्यसको पुष्टि गरेको छ। बाँकी कुरा अब दलहरूको बुझाइ र विवेकमा निर्भर गर्छ।"
कमिसनको प्रलोभनले सीमामा तस्करी,"नेपाल भारत सीमामा तस्करी भएको समाचारले ध्यानाकर्षण गरेको छ। देशको राजस्व छलीमा समाजको कमजोर वर्ग अपांग र महिला प्रयोग भइरहँदा पनि सरकारको ध्यान पुगेको छैन। भन्सार राजस्व स्रोतको मुख्य स्रोत हो। कार्यरत कर्मचारीहरूको लापरबाही र लालची स्वभावले भन्सार निश्चित रूपले प्रभावित भएको छ। भारतसँग हाम्रो खुला सिमाना रहेको छ र दैनिक प्रयोगमा आउने अधिकांश उपभोग्य सामग्रीमा हामी भारतमा आश्रित रहेका छौं। सीमामा बस्ने न्यून आयस्रोत भएका कतिपय नेपालीको भान्सा सीमामा रहेको भारतीय बजारमा भर परेको छ। त्यस्ताले सीमापारिबाट ल्याउने अति आवश्यक सामग्रीलाई, ल्याउने मात्रालाई ध्यानमा राखी दुवैतिरका भन्सार र सुरक्षा कर्मचारीहरूले व्यावहारिक अनदेखा गरेकै हुन्छन्। तर महिला, बालबालिका र अपांगलाई प्रयोग गरी नियोजित रूपले तस्करी गर्न लगाउने, कम मूल्यांकन गरी कम भन्सार तिर्नेजस्ता समूहहरूको अनुसन्धान र खोजतलासमा सम्बन्धित निकायले अविलम्ब ध्यान दिनु आवश्यक छ। महेन्द्रसिंह बमटीकापुर९, कैलालीसीमावर्ती भारतीय क्षेत्रबाट अनवरत रूपमा चलिरहेको तस्करीको एउटा सिलसिलाबद्ध चक्रको यथार्थ विराटनगरवासी भएको हुँदा सिसाझैं छर्लंग छ। दिनहुँ सयौंको संख्यामा तस्कर साइकलमा पटकपटक गरी सामान लिन जोगबनी पुग्ने गर्छन् र त्यहाँबाट फर्किंदा अटेसम्म सामान लोड गरेर फर्किरहँदा बाटामा रहेको भन्सारले सकेसम्म नदेखेझैं गर्ने तर त्यस्तै अवस्था सिर्जना हुँदा भने न्यूनतम मूल्यांकन गरी कर्मकाण्डी भन्सार असुली गर्ने गरेको सत्य हो। सर्वसाधारणले भने घरायसी प्रयोजनका निम्ति ल्याउने सामग्री खोतलखातल पारी कडा रूपमा चेकजाँच गरेझैं गर्ने गरेको दृश्यबाट भने भन्सारले इमानदारी बोकेको आभास दिलाउँछ। यसरी सामुन्ने भइरहेको तस्करी नदेख्ने प्रशासन र भन्सारले सर्वसाधारणलाई दिएको सास्तीपश्चात् आफ्नो आङको भैंसी नदेख्ने अर्काको जुम्रा भन्ने उखान चरितार्थ त भएको छ नै, साथसाथै यसपछि कमिसनको प्रलोभन पनि मुख्य कारण हो। सौगात भट्टराईविराटनगर, मोरङ"
तीनवटै चुनाव गर्न एक महिनाभित्र सहमति अपरिहार्य,"अबको एकडेढ महिनामा सहमति नभए जेठमा स्थानीय र १३ महिनाभित्र तीनवटै चुनाव गराउन सकिन्न?हो, सकिँदैन।अनि एकैपल्ट तीनवटै चुनाव गर्न नि?सकिँदै सकिँदैन। किनकि त्यसो गर्नलाई हाम्रो क्षमता नै छैन।अर्को माघ ७ भित्र तीनै तहको चुनाव हुन सकेन भने?निर्वाचन आयोगले नमान्ला, तर दलहरूले आजको एक महिनाभित्र अप्ठेरो ठेलेर निर्णय लिन सक्नुुभयो भने अर्को माघ ७ भित्र तीनवटै चुनाव हुन सक्छ। यो पनि सामान्य अवस्था होइन, आपतकालीन अवस्थामै हुने हो। त्यतिखेर नभए दलहरू उही नहुने विकल्पमै जानुहुन्छ, संसद्को म्याद थप (हाँसो)। त्यसमा ६०१ सांसद पनि खुसी हुन्छन्। अनि जुन दललाई हार्छु भन्ने छ, उसलाई किन चुनावको हतारो? जितिन्छ भन्ने मानसिकता नहुँदासम्म चुनावका लागि कसले हतार गर्छ र? सबैलाई जितिन्छ भन्ने त छैन होला। यही कारणले पहिले पनि चुनाव तीनपल्ट सरेकै हो। त्यो नदोहोरिएला भन्ने छैन।"
भूकम्पकीय जोखिम बढाउने तरलीकरण,उक्त अनुसन्धानको निष्कर्षले काठमाडांै उपत्यकाको तरलीकरणको जोखिम अति संवेदनशील रहेको र हाल उपलब्ध जोखिम पहिचानका प्रविधिहरूले वास्तविक जोखिम पहिचान गर्न नसकिने र काठमाडांै उपत्यकाको हकमा छुट्टै जोखिम पहिचान प्रविधिको विकास गरी सुझाइएको छ। अब आवश्यकता उक्त प्रविधिको प्रयोग गरी उपत्यकामा नयाँ संरचना निर्माण गर्दा तरलीकरण जोखिम न्यूनीकरणको उपाय अवलम्बन गर्ने र बनिसकेका संरचनाहरूको जमिनमा तरलीकरणको जोखिमलाई पनि सकेसम्म न्यूनीकरण गरी सुरक्षित रहनु आवश्यक छ।(भूकम्पप्रविधि राष्ट्रिय समाज नेपालमा कार्यरत डा मरासिनीले जमिन तरलीकरणको जोखिम पहिचान तथा न्यूनीकरणमा विद्यावारिधि गरेका छन्।)
वन मासेर सरकारी संरचना,"यस्तै ढोढरी गाविसको बेलवा चोकस्थित वन क्षेत्रमा रेडक्रस भवन, पक्की भाडाका भवन र ओराली बजारमा वन क्षेत्रमै आठवटा पक्की भवन निर्माण गरिएको छ। सामुदायिक वनका नाममा कार्यालयका लागि वनभित्रै पक्की भवन निर्माण भइरहेका हुन्। वन सुरक्षाका लागि र कार्यालय सञ्चालनका लागि कच्ची भवन निर्माण गर्नुपर्ने कानुनी व्यवस्था भए पनि पक्की भवन निर्माण भइरहेको उपभोक्ताको गुनासो छ।"
एनजीओलाई वनको जग्गा,"नुवाकोट स्थानीय प्रशासनले एक गैरसरकारी संस्थालाई सामुदायिक वनको जग्गामा भवन बनाउन अनुमति दिएको छ। विदुर ३ स्थित वनदेवी सामुदायिक वनको क्षेत्राधिकारको जग्गामा नयाँ भवन बनाउन दिएको हो।यसअघि जिल्ला वन कार्यालयले १ रोपनी १२ आना जग्गा बालकल्याण समितिलाई मात्र भोगाधिकार गर्न दिइने निर्णय गरेको थियो। तर, प्रशासनले उक्त जग्गामा भवन बनाउन मानव बेचबिखनविरुद्ध कार्यरत साथी संस्थालाई दिने निर्णय गरेपछि स्थानीय उपभोक्ता रुष्ट छन्। त्यसरी जग्गा बाँड्न थालियो भने अरू संस्थालाई पनि चाहिएला, सामुदायिक वन उपभोक्ता समिति पूर्वअध्यक्ष सुशील केसीले भने, भवन र टहरा बनाउन दिएर प्रजिअ मौन बसेका छन्।यसअघि बालकल्याण समितिलाई दिइएको उक्त जग्गामा अस्थायी टेन्ट हालेर नगर स्वास्थ्य केन्द्र र योग शिविर चलाउने गरिएको थियो। तत्कालीन वन अधिकृत राजेन्द्र काफ्लेले बालकल्याणलाई जग्गा दिने निर्णय गरे पनि स्थायी संरचनाको अनुमति दिएका थिएनन्। काफ्लेले दिएको अनुमतिपत्रलाई टेकेर प्रजिअ विष्णप्रसाद पोखरेलले साथीलाई प्रिफेब्रिकेट भवन निर्माण स्वीकृति दिएका हुन्। मैले दिए त के गर्नुहुन्छ? प्रजिअ पोखरेलले भने। बालकल्याण समितिकी सदस्य सचिव तथा महिला तथा बालबालिका कार्यालय प्रमुख भुला भण्डारीले बिचल्लीमा परेका महिलालाई राख्न भवन बनाउँदा कसैले टाउको दुखाउन नहुने बताइन्। बकाइदा लालपुर्जा छ, किन बनाउन नपाउने? उनले भनिन्। स्थानीय उपभोक्ताले जग्गाको लालपुर्जा नभएको बताए। नापीले २०६४ पुस ५ मा भोगाधिकारका लागि चार किल्ला मात्र खुलाएको थियो। वन कार्यालय प्रमुख पदमप्रसाद नेपाल पनि यो प्रकरणमा मौन बसेका छन्। उनले सांगोपांगो मिलाउन त्यसो गरिएको बताए। वनदेवी सामुदायिक वन उपभोक्ता समिति पनि मौन छ। समितिमा ९ वर्षदेखि नयाँ नेतृत्व चयनसमेत भएको छैन।"
हिमपातमा सिकार,"बझाङ लेकाली भेगमा हिमपातसँगै जंगली जनावर र पन्छीको चोरीसिकार गर्ने क्रम तीव्र रूपमा हुने गरेको छ। हिउँमा फसेका मृगलगायत जनावर र चिसाले औलतिर झरेका पन्छीको सिकार गर्न सजिलो हुने भएकाले यहाँका हिमाली गाविसका बासिन्दा हुल बाँधेर सिकार खेल्न जाने गर्छन्। सिकारीहरूले बन्दुक, भाला, हँसिया, लाठीलगायत घरेलु हतियार र सिकारी कुकुर प्रयोग गरी रतुवा, घोरल, झारल, थारल, बँदेल, डाँफे, कालिजको सिकार गर्ने गरेको स्थानीयले बताएका छन्। हिमपात हुँदा समूह बनाएर सिकारमा जानुलाई यहाँको भाषामा ऐह्रा खेल्नु भनिन्छ। हिमाली भेगमा सिकारको सिजन सुरु भएसँगै सदरमुकामलगायत स्थानमा राष्ट्रिय पन्छी डाँफेलगायत विभिन्न जंगली जनावरको मासु सदरमुकाममा खुलेआम बिक्री भइरहेको छ। जिल्लाको हिमाली क्षेत्र काँडा, सुर्मा, दौलिचौर, रिलु, दहबगर, लेकगाउँ, मेलबिसौना, कैलाशलगायत गाविसका वन क्षेत्रमा चोरीसिकार भइरहेको स्थानीयले बताएका छन्। सदरमुकाम आसपास प्रतिडाँफे २ देखि ३ हजार रुपैयाँसम्ममा बिक्री हुने गरेको बताइन्छ। यस्तै जंगली जनावर झारल, नाउर र रतुवाको मासु प्रतिकेजी १ हजार २ सय रुपैयाँसम्म बिक्री हुने गरेको सिकारीहरू नै बताउँछन्। यस्तै कालिज १ हजार ५ सय रुपैयाँमा बिक्री हुने गरेको छ। यहाँ जिल्लाका कर्मचारीदेखि राजनीतिक दलका नेतालाई डाँफेलगायत जंगली जनावरको मासु खुवाउने चलन पनि छ। त्यसैले गाउँमा रहेका प्रहरी चौकीले पनि प्रतिबन्धित जंगली जनावर र पन्छीको सिकार गर्न छुट दिएको स्वयं प्रहरीहरू नै बताउँछन्। जिल्लाबाट जंगली जनावरको मासु पठाइदिनु भन्ने खबर आउँछ, हामीले कसरी सिकारीलाई समाउने? नाम उल्लेख नगर्ने सर्तमा एक प्रहरी चौकीका इन्चार्जले भने, गाउँमा कसले सिकार गर्छ सबै रेकर्ड चौकीसँग छ।दुईचार वर्षअघि गाउँ नजिकै प्रशस्त पाइने डाँफेलगायत पन्छी र जंगली जनावरहरू आजभोलि मुस्किलले देखिने गरेको स्थानीयहरू बताउँछन्। केही वर्ष पहिलासम्म हिउँ पर्दा मृग र डाँफे गाउँमै आउँथे, काँडाका गोरखबहादुर बोहराले भने, अहिले लेकतिर फाट्टफुट्ट भेटिन्छ। प्रत्येक वर्ष चोरीसिकार हुन्छ कति पो होलान् र? जिल्ला वन अधिकृत अशोककुमार श्रेष्ठले चोरीसिकारले डरलाग्दो रूप लिएका कारण यसलाई नियन्त्रण गर्न जिल्ला वन कार्यालयले योजना बनाइरहेको बताए। कुन ठाउँमा सिकार हुन्छ र कुन नाका भएर ओसारपसार हुन्छ भन्ने कुरा हामीले पत्ता लगाइसकेका छांै, श्रेष्ठले भने, तत्कालका लागि प्रहरीसँग समन्वय गरेर नियन्त्रणको प्रयास थाले पनि यसको दीर्घकालीन समाधान खोज्नुको विकल्प छैन। बढी चोरीसिकार हुने क्षेत्रमा हातहतियारसहितको सुरक्षा पोस्ट राख्न मन्त्रालयसँग समन्वय भइरहेको छ, श्रेष्ठले भने।"
निष्पक्ष छानबिन माग,"नवलपरासी चलचित्र छक्कापन्जा पाइरेसी गरेको आरोप लागेका कावासोतीका २३ वर्षीय कृष्ण सुवेदीको परिवारले निष्पक्ष छानबिन माग गरेको छ। घटनाको प्रकृति हेर्दा कृष्णले आत्महत्या गरेको नभई हत्या भएको उनीहरूको दाबी छ। दाजु हरि सुवेदीले घटना शंकास्पद देखिएको बताए। भाइले घाँटीमा लगाएको सुनको सिक्रीसमेत छैन अनि कोठाको ढोकासमेत खुला छ, उनले भने, बारम्बार धम्कीले उसमा मानसिक तनाब बढेको देखिन्छ। पढाइमा अब्बल कृष्ण आइतबारबाट धुलिखेल अस्पतालमा आबद्ध हुन नियुक्तिपत्र लिने भन्दै बिहीबार काठमाडांै गएका थिए। काठमाडौं सिनामंगलमा गैंडाकोटका साथीसँग बस्दै आएका उनी सोमबार कावासोती आएर परिवारसँग छलफल गरी बिहीबार फर्किएका थिए। त्यस दिन दिउँसो २ बजे अन्तिमपटक आफूसँग भाइको फोन सम्पर्क भएको हरिले बताए। भाइको नम्बरमा पटकपटक फोन गर्दा प्रहरीले उठाएर घटनाबारे जानकारी गराएको पारिवारिक स्रोतले जनायो। अध्ययन सकेर काम गर्न सुरु गरेका छोराको मृत्युको खबरले ८४ वर्षीय भुवानीशंकर विक्षिप्त छन्।"
उपचार अभावमा बन्दीको मृत्यु,"अहेव दिनेश घिमिरेका अनुसार कारागारमा बिरामी उपचार गर्ने, औषधि वितरण गर्ने छुट्टै क्लिनिक या कोठा छैन। कोही बिरामी भए पिकेटमा उपचार गर्नुपर्छ। कारागार व्यवस्था ऐन २०१९ मा कारागारमा रहेका कैदीबन्दीको सम्पूर्ण उपचार जेलरले गर्ने व्यवस्था छ।१५ सयभन्दा बढी कैदीबन्दी रहेको झुम्का कारागारमा वार्षिक १२ लाख रुपैयाँ मात्र उपचारका लागि आउने गरेको छ। जुन सामान्य ज्वरो, रुघाखोकी, निमोनियाजस्ता रोगको उपचारका लागि मात्र ठिक्क हुने गरेको जेलर गणेश अधिकारी बताउँछन्। कारागारमा रहेका ५ सय कैदीबन्दी बिरामी रहेको जेल प्रशासनले जनाएको छ। मन्त्रिपरिषद्ले कारागारका कैदीबन्दीको उपचार सरकारी अस्पतालले नि:शुल्क गरिदिने प्रावधान बनाए कैदीबन्दीले उपचारै नपाएर मर्नुपर्ने अवस्थाको अन्त्य हुने जेलर अधिकारी बताउँछन्।"
गाउँ नै खरिदबिक्री,"आर्थिक रूपमा सम्पन्नले विवाह वा मृत्यु संस्कारमा डोमलाई सुन, चाँदी, गाईबस्तु, चौपाया, भाँडाकुँडा, नगदलगायत दिने गरेकाले गाउँ खरिदबिक्री गर्दा हेरीहेरी मूल्य लाग्ने गरेको उनले सुनाए। जुन गाउँमा विपन्न वा निम्न वर्गको बसोबास छ, त्यो गाउँको कम मूल्य लाग्छ, उनले भने, जीविकाका लागि जसरी किसानको खेतबारी हुन्छ, त्यसमा अन्नबाली उब्जाउँछौं र कमाउँछौं, त्यसैगरी हाम्रो स्रोत गाउँ नै हो, गाउँ नै खरिदबिक्री गरी कमाउँछांै।"
१९ महिना नाकाबन्दी,"लामाबगर (दोलखा) चीनको सीमामा बसोबास गर्ने लामाबगरवासीले भूकम्प गएपछि १९ महिना नाकाबन्दी सहेका छन्। केही दिनअघि सडक खुलेपछि बल्ल उनीहरूको दैनिकी केही सहज बन्न पुगेको छ। भूकम्पले बाटाहरू भत्किएपछि यहाँका करिब तीन सय बासिन्दा अर्को ठाउँ जान सक्ने अवस्था थिएन। उनीहरूलाई तिब्बततर्फ त के नेपालतर्फ आउन पनि अप्ठ्यारो थियो। बजार क्षेत्र गुफाजस्तो बन्यो। यो अवधिसम्म बल्लतल्ल लहरामा झुन्डिँदै अन्तको बजारबाट खानेकुराहरू ल्याएर प्राण धान्दै आएको स्थानीयवासीले दुखेसो पोखे।बाटाहरू भत्किएकाले लगभग १९ महिनासम्म यो ठाउँमा कोही आएनन्। आक्कलझुक्कल गाविसका कर्मचारी र केही सुरक्षाकर्मी देखा पर्थे। अन्य ठाउँमा गैरसरकारी नियोगका प्रतिनिधिहरू भूकम्पपीडित खोज्दै हिँडे, तर यहाँका बासिन्दाले दाताहरू कस्ता आकृति का हुन्छन् भनेर चिन्नसमेत पाएनन्। यतिसम्म कि, सरकारी अनुदान खोज्न सदरमुकाम चरिकोट धाउनुपथ्र्यो, तर लहरामा झुन्डिँदै कसरी ओहोरदोहोर गरिरहन सक्नु?चीनको नाकासँग साइनो गाँसेर उदाउँदै गरेको यो गाउँ करिब १९ महिना नाकाबन्दीमा पर्दा पनि कसैले साहनुभूति प्रकटसमेत गर्न नआएकोमा स्थानीयको आक्रोश छ। केही वर्षअघिसम्म नाता साइनो सम्झँदै चिनियाँहरू लामाबगर आउँथे। यहाँका र उताका मानिस मीत लगाउँथे। नाता कुटुम्ब गाँस्थे। करिब ११ किलोमिटर सडक खुले सीमा भेट्ने तिब्बती र लामाबगरवासीको विनियम पनि हुन्थ्यो। २०२२ सालमा कोदारी मार्ग खुल्नुअघिसम्म यो मार्गबाट व्यापारिक कारोबार चल्थ्यो।ऐतिहासिक नाकाको स्वरूपका अवषेशहरू अझै भेटिने लामाबगर २ मा तिब्बती शरणार्थी र आदिवासी शेर्पा समुदायको बाहुल्यता छ। वडा नं ३ आदिवासी र बसाइ आएकाले भरिँदै छ। उत्तरतर्फ विशाल डाँडा र चुचुराहरूले सीमा छुट्याएको छ। पूर्व र पश्चिमतर्फ पनि विशाल डाँडाहरूको घेरा छ। दक्षिणतर्फ खुला छ र त्यतैबाट नेपालतर्फको सडकमार्ग छ। चार दशकअघिसम्म भारतीय प्रहरी सुरक्षाबल, भन्सार र सीमाका कर्मचारीले लामाबगर भरिन्थ्यो। स्थानीयको भनाइअनुसार भारतीय सुरक्षाकर्मीले छाडेपछि नेपाल प्रहरी सीमा सुरक्षामा खटिँदै आएको छ। लामाबगरमा स्वदेशी लगानीमा बन्दै गरेको राष्ट्रिय गौरवको तामाकोसी आयोजनाको बाँधस्थल निर्माण हुँदै छ। भूकम्प जानुअघि यो सानो उपत्यकामा पाँच सयभन्दा बढी बाहिरका मानिसहरू काम गर्नका लागि बस्थे। सेना, नेपाल प्रहरी र सशस्त्र अनि नेपाल सरकारका कर्मचारी सीमा र आयोजना सुरक्षाका लागि खटिएका थिए। भूकम्पपछि उनीहरू सबैले लामाबगर छाडे, यो ठाउँ सुनसान भयो। स्थानीय सामाजिक अगुवा छेयोतर शेर्पा भन्छन्, लामाबगरको भविष्य अन्धकार ठान्दै आदिवासी पनि हिँडेपछि त यो ठाउँ उराठ नै बन्यो। भूकम्पले क्षति पुगेको सडकलाई माथिल्लो तामाकोसी जलविद्युत् आयोजनाले सुरुङमार्ग बनाएपछि आवागमन सहज हुन सकेको हो। सुरुङमार्ग हुँदै मोटरबाट लामाबगर पुग्दा जंककुमारी श्रेष्ठ आक्रोशपूर्ण अवस्थामा भेटिइन्। भनिन्, भूकम्प जानेबित्तिकै यहाँ आएकाहरू सबै भागे, नयाँ कोही आउँदै आएन भने पनि हुन्छ।चरिकोटबाट तामाकोसी आयोजनाको पहलमा ६८ किमि सडक निर्माण र स्तरवृद्धि गरिएपछि सीमाछेउको यो दुर्गमबस्ती केही सहज बन्न पुगेको हो। छेत्योरको भनाइमा भूकम्प जानेबित्तिकै लामाबगरको गति ठप्पै रोकियो। चौबीसै घण्टा तीव्र गतिमा चलिरहेका मेसिनका आवाजहरू झ्याप्प बन्द भए। सडकमा बारम्बार गुड्ने मोटरहरू देखिन छाडे। मानिसको आउजाउ पूर्णत: रोकियो। त्यसपछि लामाबगरको दैनिकी उकुसमुकुस भयो, न छाडांै, न बसुँ जस्तो बनायो, उनले भने।अप्ठ्यारो ठाउँमा त राहत पनि पाइँदो रहेनछ, लामाबगर३ का लालबहादुर तामाङले गुनासो गरे, बाटो अप्ठ्यारो भएपछि दाताहरू आउन सकेनन्। यही गाविसको गोंगरसम्म ल्याइएको राहतसमेत हामीले पाउन सकेनौं।सडक खुलेपछि आवतजावत बाक्लिन थालेको छ। बाटो खुलेपछि अब भने आयोजनाका हाकिमदेखि मन्त्री र प्रधानमन्त्रीसमेत आए, उनले भने, हामी बिजोग हुँदा कसैले वास्ता गरेन। सहज भएपछि मात्र लामाबगर चाहिने?"
नोटको समाधान छिट्टै,"नयाँदिल्ली भारतका अर्थमन्त्री अरुण जेट्लीले नेपालमा रहेका पुराना भारु नोट साट्ने विषयलाई सकेसम्म चाँडो समाधान गर्ने बताएका छन्। भारतका लागि नेपाली राजदुत दीपकुमार उपाध्यायसँगको भेटमा भारतीय अर्थमन्त्री जेट्लीले भारतमा गरिएको नोटबन्दीले नेपालमा परेको असरबारे चासो र चिन्तासमेत व्यक्त गरेका छन्।दोस्रोपटक राजदूत भएर आएका उपाध्यायले पहिलो पटक जेट्लीसँग शिष्टाचार भेटघाट गरेका हुन्। नोटबन्दीका कारण नेपालीमा परेको असरलाई समाधान गर्न उहाँ (जेट्ली) सकारात्मक हुनुहुन्छ, भेटपछि उपाध्यायले कान्तिपुरसँग भने। नेपालले भने यो समस्यालाई सकेसम्म चाँडो समाधान गरिदिन आग्रह गरिरहेको छ। जेट्लीसँगको भेटमा उपाध्यायले नेपालमा रहेका पुराना भारतीय नोटको विषयमा ध्यानाकर्षण गराएका थिए। यस अगाडि अर्थमन्त्री कृष्णबहादुर महराले नोटबन्दीलगत्तै भारतीय समकक्षीसँग वार्ता गरेका थिए। यसै विषयमा बिहीबार नेपाल राष्ट्र बैंकका डेपुटी गभर्नर नेतृत्वको टोलीले भारतीय पक्षसँग वार्ता गरेको थियो। वार्तामा नेपालले नोट साट्ने विषयमा आफूले तयार पारेको मोडालिटी भारतलाई हस्तान्तरण गरेको थियो। तर भारतले त्यो मोडालिटीमा केही संशोधन आवश्यक रहेको बताएको छ। भारतले दिएको पृष्ठपोषणका आधारमा मोडालिटीलाई अन्तिम रूप दिइने बताइएको छ। राजदूत उपाध्यायले नेपालको दुर्गम भेगका नागरिक प्रभावित भएको भन्दै समस्या समाधानका लागि आग्रह गरिरहेका छन्। भारतीय पक्षले भने नेपाली जनताका लागि नोट साट्ने व्यवस्था गर्दा कालोधन, नक्कली मुद्रा नसाटिउन् भनी आश्वस्त हुन खोजिरहेको छ। नेपाली पक्षले पनि त्यसका लागि आश्वस्त पारिरहेको छ।शनिबारकै भेटमा भारतीय अर्थमन्त्री जेट्लीले नेपालमा हुन लागेको लगानीसम्बन्धी सम्मेलनमा जान आफू इच्छुक रहेको बताएका छन्। उनले त्यस सम्मेलनमा भारतीय प्रतिनिधिमण्डलको नेतृत्व गरी जान तयार रहेको बताएका हुन्।"
केटी पेरीको अभियान,"निर्देशक आया तानिमुराले लस एन्जलस टाइम्सलाई बताएअनुसार पेरीले फिल्मलाई आवश्यक प्रोस्थेटिक सामग्रीका लागि ब्ल्यांक चेक दिएकी थिइन्। अल्पसंख्यक, पीडित र पिछडिएकाको पक्षमा केटी उभिने गरेकी छन्, तानिमुराले भनेकी छन्, हामीझैं ट्रम्पका नीति र आदर्शदेखि उनी पनि डराएकी छन्। जापानी मूलकी तानिमुराले केटीलाई धन्यवादसमेत दिएकी छन्।"
सकियो भिम्याग सेरिज,"काठमाडौं दी एक्ट ब्यान्डको प्रस्तुतिसँगै एम एन्ड एस भिम्यागको पहिलो विकेन्ड सेरिज सकिएको छ। शुक्रबार टंगालउडमा आयोजित कार्यक्रममा चार सदस्यीय ब्यान्डले एक दर्जनजति गीत सुनायो। डिजे राजु र डिजे बिकेनटको म्युजिकमा पनि दर्शक निकै बेर रमाए। सन् २०१६ मा स्थापना भएको मोर्डनइलेक्ट्रोअल्टरनेटिभ रक ब्यान्ड, दी एक्टले बुझाऊँ म कसरी मार्फत कार्यक्रम सुरु गरेको थियो। ब्यान्डअघि गायक सुजन जिम्बाले नेपाली र हिन्दी आधुनिक गीत गाएर माहोल जमाए। उनले लगा जा गले, जब सन्ध्या हुन्छ जस्ता गीत गाएका गिए। लगत्तै ब्यान्डको रक स्वादमा एटिक रेस्टुरेन्ट एकाएक थर्कियो। अभिषेक केसी, पुजन मानन्धर र राउल रेग्मीले वादनमा साथ दिएपछि सुजिना श्रेष्ठको कमान्डिङ भोकल्स सुन्न पाइएको थियो। उनले तिमीले आश दिएनौ, सोध्छु यो प्रश्न जस्ता अरिजिनल कम्पोजिसन र केही कभर सङ सुनाइन्। खानाको स्वाद लिइरहेका दर्शक ब्यान्डको प्रस्तुति सुरु भएपछि स्टेजअगाडि भेला भएका थिए। केहीले आगो ताप्दै संगीतको रमाइलो लिए। कोही भने कुर्सीमै बसेर आनन्द उठाइरहेका देखिन्थे। रुस्लान म्युजिक सेरिजअन्तर्गतकै आफ्टर पार्टी सेसन पनि गज्जबै भएको थियो। क्लब २५ आवर्समा पार्टी गरिएको थियो। पत्रिकामा सबै पुस्तालाई समेट्ने गरेका छौं, एम एन्ड एसकी प्रिया भण्डारीले भनिन्, भिम्याग विकेन्ड्समा पनि सबैलाई हुने खालको कार्यक्रम गरेका थियौँ। भिम्यागको पहिलो शृंखलामा फुड, इन्स्पायर, अजेन्डा र म्युजिक शीर्षकमा कार्यक्रम गरिएका थिए।"
अनमोलज्योति सागै,"अनमोलले २६ वर्षअघि बितेकी आफ्नी आमाको सम्झनामा अनुभव सुनाएलगत्तै साउनको अन्तिम दिन भनेर बितेको समयलाई सामुमा बसेका श्रोताका आँखामा उत्रने गरी कविता पाठ गरे। हरेक महिनाको सुरुवातमा आयोजना हुने कवि र कविताको हामी शृंखलामा उनले प्रेमविरुद्ध, मेरो गल्ती, शर्मिलाको मृत्यु लगायतका एक दर्जन कविता सुनाए।अनमोलसँगै हामी मा उभिन आएकी कवयित्री ज्योति जंगलले समयको फेरोमा अनमोलजस्तै प्रवासी बन्न गएकाहरूलाई गरेको जवाफी कविता निकै अर्थपूर्ण सुनियो। मलाई थाहा छऊ एकैदिन बाँच्दैन त्यो परदेशमा (बाँच्नुको अर्थ सास फेर्नु मात्र होइन)हरेक रातका निद्राहरूघरको छायामा आएर सुत्नेछन्ऊ चिठीमा समेतलेख्न सक्ने छैन उसको दु:खनिश्चय उल बोल्न सक्दैन उसका दिनहरूहो, मैले उसलाई नजाऊ भन्न सकिनँ।लुनकरणदास गंगादेवी चौधरी साहित्यकला मन्दिर र सर्वनामले आयोजना गर्दै आएको कवि र कविताको शनिबारको संयोग कवितात्मकसंवाद झैं बन्यो। आफ्नै चिनारीमा स्वतन्त्रा र विद्रोही चेतनाका कविता सुनाएकी जंगलले झट्ट सुन्दा एकोहोरो नाराजस्तो लाग्ने विषयभावमा भरेको कवितात्मक बान्की साँच्चै लोभलाग्दो सुनियो। उनले निकै अर्थपूर्ण संकेत र विम्बले भरिएका प्रेमी देश, ओ आइमाई मनको साथी, अन्तिम चित्र (कलाकार स्व अर्जुन खालिङमा समर्पित), बादशाहको चुम्बन लगायतका एक दर्जन कविता सुनाएकी थिइन्।"
गजललाई गितारको धुन,"दमक सधंै गितारको धुनसँगै कविता प्रस्तुत गर्दै आएको नेपाल लिटरेरी ग्रुप दमकले यसपटक गजललाई छान्यो। ग्रुपले आफ्नो नियमित साहित्यिक शृंखलालाई यसपटक गजल विशेष बनाएको हो। आठौं शृंखलामा जिल्लाका तीन गजलकार सुनिए, घनश्याम पथिक, लोकेन्द्र बञ्जरा र विवश बलिभद्र कोइराला। यी स्रष्टाहरू जिल्लाका राम्रा गजलकारका रूपमा चिनिएका छन्। युनिका उपन्यासका लेखकसमेत रहेका पथिकले भुल जिन्दगी, सहर तिम्रो भए जस्ता चर्चित गजल सुनाउँदा दमकको एसजी होटलका सहभागी दर्शकले ताली नबजाई धरै पाएनन्। पथिक गजलसगंै कविता अनि उपन्यास लेखनमा सक्रिय छन्। उनको पहेँलो फूल र स्वप्न कविता संग्रह पनि प्रकाशित छ। पथिकपछि मञ्च उक्लिएका लोकेन्द्रका आँखाभरि सपना र जैतुन दुइटा गजल संग्रह प्रकाशित छन्। उनले दुवै संग्रहबाट छानेर गजल सुनाउँदा दर्शकबाट वान्स मोर पनि पाए। इलामको चुलाचुली स्थायी घर भए पनि गजलकार विवश बलिभद्र कोइराला प्राय: झापाकै साहित्यिक गतिविधिमा भेटिन्छन्। उनको काँचको मुटु र विवशका विवशता गजल संग्रह बजारमा आइसकेका छन्। खासगरी प्रेमिल गजल रचनामा माहिर उनका दर्जनांै गजललाई लोकप्रिय गायक गायिकाले स्वर दिइसकेका छन्। विवशको लेकबेंसीका भाकाहरू गीतगजल संग्रह पनि बजारमा आएको छ। तीनै स्रष्ठाका गजललाई सुरेश फँुयालले गितारको मीठो धुनबाट साथ दिएका थिए। जिल्लाका वरिष्ठ गजलकार केशव आचार्यले गजल विधामा पनि झापा ऊर्वर रहेको चर्चा गर्दै गजल लेखनप्रति आकर्षण पनि बढिरहेको सुनाए। लिटरेरी ग्रुपका अध्यक्ष प्रकाश बुढाथोकीले दर्शक तथा स्रोतलाई पृथक स्वाद पस्किने उद्देश्यले आठौं शृंखलालाई गजलमय बनाइएको बताए। युवा गजलकार निहाङ किराँतीले थपे, शृंखलालाई फरक शैली र नौलो आयामबाट अघि बढाउने प्रयत्न गरिएको छ।"
नाटक गर्दै शून्य डिग्री,"काठमाडौं न कुनै प्रमुख अतिथिको मन्तव्य, न त कुनै समालोचना। कवि तथा कथाकार प्रोल्लास सिन्धुलीयले शून्य डिग्री उपन्यास औपचारिक कार्यक्रमबिनै गरिएको छ। उपन्यासका केही दृश्यलाई शनिबार नाटकमार्फत सर्वनाम थिएटरमा मञ्चन गरिएको थियो भने वरिष्ठ नियात्राकार प्राडानिर्मोही व्यास, कवि वियोगी बुढाथोकी, कथाकार प्रकाश बस्नेत गफाडी, प्रकाशक मणि शर्मा, सिन्धुलीयका बालसखा मोहनकुमार श्रेष्ठले उपन्यासको लोकार्पण गरे। नाटकमा सिन्धुपाल्चोकबाट मकवानपुर बसाइँसराइ गर्ने परिवारको कथालाई प्रस्तुत गरिएको थियो। झन्डै २५ मिनेट लामो नाटकको पुरु लम्सालले निर्देशन गरेको हुन् भने नितान्त दाहाल, मीना पूर्णिमा खडका, सुजन पौडेल, सुजिता अधिकारी र सुदर्शन अर्यालको अभिनय रहेको थियो। उपन्यासकार सिन्धुलीयले शून्य डिग्री एक आममान्छेको कथा भएको सुनाए। यसमा उल्लिखित घटना तथा पात्रहरू वास्तविक भन्ने हिम्मत जुटाउन नसकेरै उपन्यासको घोषणा गरेको हुँ, उनले भने, नजिकबाट नियाल्दा साधारण मानिस पनि साधारण हुँदा रहेनछन्। सिन्धुलीयका झन्डालाई डीभी पर्यो भने के हुन्छ? लगायत ४ कवितासंग्रह, चुइँके जुत्ता र भुक्के चप्पल लगायत ५ बालकथाकृति, कल्पना पाण्डे : दूध हालेको चिया खान्छे यात्रा निबन्ध संग्रह, आँखाभरि भुइँकुहिरो गजल संग्रह र टाउको नभएको तस्बिर लघुकथा संग्रह प्रकाशित छन्। शून्य डिग्री सांग्रिला बुक्सले छापेको हो।"
भारतका भर्जिन अनुहार,"काठमाडौं मंगोलियन अनुहार। नाक, कान, घाँटी छपक्कै छोप्ने गरी गहना लगाएकी युवती परम्परागत परिधानमा मुस्कुराइरहेकी छन्। उनको त्यही मुहारचित्रले भारतको उत्तरपूर्वी राज्यको परिचय दिन्छ। सिक्किम शीर्षक दिइएको उक्त क्यानभासलगायत थुप्रै चित्र बबरमहलस्थित सिद्धार्थ आर्ट ग्यालरीमा यतिबेला राखिएका छन्। ती चित्रहरू हाम्रै नेपाली जनजीवनका दृश्यजस्तै लाग्छन्। तर, ती भारतको हिमाली र पहाडी भेगमा लुकेर रहेका आकृति हुन्। भारतीय राजदूतावास र भारतीय सांस्कृतिक केन्द्रले ६८औं रिपब्लिक डेको उपलक्ष्यमा नर्थइस्ट इन्डियन कल्चरल फेस्टिभल नमस्ते नेपाल शीर्षकमा सुरु गरेको कल्चरल फेस्टिभलका लागि यी चित्रहरू नेपाल ल्याइएका हुन्। शनिबारदेखि सुरु फेस्टिभलमा फरक स्थानमा विभिन्न सांस्कृतिक प्रस्तुतिहरूसमेत देखाइने बताइएको छ। ग्यालरीमा यी चित्रहरू प्रदर्शनरत रहँदा फेस्टिभलअन्तर्गत भने राजधानीसँगै पोखरा, पाटन, धरान, विराटनगर, जनकपुर, सिन्धुपाल्चोक, दोलखा र वीरगन्ज गरी ९ स्थानमा सांस्कृतिक कार्यक्रम हुनेछन्। शनिबार सञ्चारकर्मीहरूसँग भारतीय राजदूत रणजित रायले कला र संस्कृतिका माध्यमबाट जनस्तरसम्मै दुई मुलुकको मन जोड्न यस्तो कार्यक्रम गरिएको बताए। कार्यक्रममा भारतका उत्तरपूर्वी राज्यका चार उल्लेखनीय सांस्कृतिक समूहले कला प्रस्तुत गर्नेछन्। सिलोङ च्याम्बर मण्डली, लिली भेङ कल्चरल एन्ड ड्रामा क्लब, थोइबी मनिपुरी डान्स एन्ड कल्चरल रिसर्च इन्स्टिच्युट र टेटसयो सिस्टर्स गरि चार उत्तरपूर्वी भारतीय राज्यका कल्चरल समूह कलाकारहरूले सांस्कृतिक कार्यक्रम पस्किन लागेका हुन्। यति धेरै उत्तरपूर्वी राज्यको सहभागिता भएको नेपालमा यो पहिलो कल्चरल फेस्टिभल हो। सिद्धार्थ आर्ट ग्यालरीमा राखिएका चित्रहरू पनि मणिपुर, सिक्किम, असमलगायत हिमाली भेगका जनजीवन र प्रकृतिमा केन्द्रित छन्। खास गरी त्यहाँका आदिवासी समुदायको सौन्दर्य र कलामा भारतको भिन्नै तर सुन्दर अनुहार झल्किन्छन्। प्रदर्शनीले अहिलेसम्म उन्मुक्त हिसाबले बाहिर आउन नसकेको भारतीय हिमाली समाजको टिपिकल र भर्जिन पाटाहरूलाई उजागर गरेको अनुभूति हुन्छ। भारत भन्नेबित्तिकै बिहार, यूपी, दिल्ली या दक्षिण भारतीय संसार मात्रै ठान्नेहरूका लागि चित्र प्रदर्शनी र अन्य सांस्कृतिक प्रस्तुतिहरू लोभलाग्दा र अर्थपूर्ण हुनेछन्। भारतीय आर्ट क्युरेटर राफेयल वारर्जरीले भारतको उत्तरपूर्वी राज्यको जनजीवन नेपालको एउटा सानो टुक्राजस्तै लागेको बताए। प्रदर्शनीमा राखिएकामध्ये केही चित्रले सांस्कृतिक महत्त्वसँगै विश्वव्यापीकरणको प्रभाव र लोपोन्मुख कला संस्कृतिको अवस्थाबारे चिन्त्ता व्यक्त गरेको पाइन्छ। जस्तो कि रोड साइड ३९ चित्रमा सुन्दर आदिवासी युवती घाँसको भारी बोक्दै हिँडेकी छन्। त्यसैको विपरीत दृश्यमा चाहिँ पहाडको नागबेली सडकमा कालो धुवाँ फाल्दै गुडिरहेको गाडी देख्न सकिन्छ। यसले आधुनिकीकरण र पुरानो समाजबीचको अन्तरभाव मात्रै प्रस्तुत गर्दैन, मानवनिर्मित वस्तुले प्रकृतिमाथि हमला गरिरहेको छ भन्ने पनि सन्देश दिन्छ। त्यस्तै, सेभ मी शीर्षकको चित्रमा पनि संस्कृति लोप हुन लागेकोप्रति दु:खेसो व्यक्त गरिएको छ। कालो पृष्ठभूमिमा परम्परागत पहिरन लगाएर नाच्दै गरेका युवायुवतीको धमिलो दृश्य क्यानभासमा नियाल्न सकिन्छ। भारतको उत्तरपूर्वी राज्यहरूमा प्रचलित मौलिक नृत्यका झलकसमेत क्यानभासमा देखिन्छ। कावुई डान्स, माइवी जागुई, पुंगी छोलोम जस्तबा मौलिक संस्कृति समेटिएका रोचक आकृतिमा भारतीय समाजको सांस्कृतिक विविधता र सघनता झल्किन्छ। चम्किला र उज्ज्याला रंगको संयोजनमा धेरै क्यानभास सजाइएका छन्। धेरैजसो कलाकृतिहरू आदिवासी जनजातिको जीवनशैली र रहनसहनमा केन्द्रित छन्। उनीहरूले प्रयोग गर्ने परम्परागत बाजाका आकृति पनि क्यानभासमा उतारिएको छ। जीविकोपार्जन गर्न आफ्नै भूमिको भर पर्ने, खेतीकिसानी गर्ने र प्रकृतिपूजा गर्ने उनीहरूको स्वाभाव क्यानभासमा नियाल्न सकिन्छ। प्रदर्शनीमा ३२ वटा चित्र छन्। सिद्धार्थ आर्ट ग्यालरीकी संगीता थापाले प्रदर्शनीमा राखिएका चित्रले नेपाल र भारतको निकटता बढाउने विश्वास राखिन्। चित्रमा दुवै देशको कला सौन्दर्यसँगै प्राविधिक प्रयोग शैलीसमेत नियाल्न पाइने उनले दाबी गरिन्। कल्चरल एक्सचेन्ज भए, कलाको समृद्धि बढ्छ, उनीले बताइन्।"
"गीत, कविता र सम्मान एकैसाथ","काठमाडौं साहित्यकार बाबा बस्नेतले अक्षरको आन्दोलनको यात्रा जारी छ भन्दै कविता संग्रह युद्धको बाँसुरी र गीति एल्बम बिहानी तयार पारेकी छन्। प्रधानमन्त्री पुष्पकमल दाहालले शुक्रबार राजधानीमा बस्नेतका कृतिहरूसँगै सरला शर्माको संस्मरण संग्रह स्मतिका छालहरू को लोकार्पण गरे। राजनीतिले भन्दा साहित्यले चाँडो मानिसलाई एकीकृत बनाउने प्रधानमन्त्री दाहालले सुनाए। साहित्यमा पाठकलाई आकर्षण गर्न सक्ने चुम्बकीय शक्ति हुन्छ, उनले भने। प्रधानमन्त्रीले बस्नेतको लेखकीय क्षमताको प्रशंसासमेत गरे। कथा, कविता, नाटक, गीतदेखि उपन्याससम्मको लेखनमा सक्रिय बस्नेतले साहित्यमा विविध वर्ग, जाति र धर्मका पात्रहरूलाई स्वाभाविक रूपले उभ्याउने गरेको दाबी गरे। पूर्वशिक्षामन्त्री एवं साहित्यकार दीनानाथ शर्माले स्रष्टा सरलाको संस्मरण संग्रहमा यथार्थ भोगाइ र युद्धको पीडा पोखिएको बताए। पहिले नै छापिइसकेकालाई परिमार्जन गरिएका कविता र केही नछापिएका कवितालाई युद्धको बाँसुरी मा समेटेको साहित्यकार बस्नेतले बताइन्। बस्नेतको यो १३ औं कविता संग्रह हो, जसमा ३८ वटा कविता छन्। एल्बम चाहिँ १४ औं हो। यसमा विभिन्न कालखण्डमा रेकर्ड भएका ११ वटा गीत छन्। कार्यक्रममा देशभक्त गणतान्त्रिक मञ्चले साहित्य, संस्कृति, कला र पत्रकारितामार्फत राज्य रूपान्तरणका लागि योगदान पुर्याएका महिलालाई सम्मानसमेत गर्यो। सम्मानित हुनेमा साहित्यतर्फका शान्त श्रेष्ठ, सुशीला प्रधानाङ्ग, बिन्दा मैनाली, सीता शर्मा, लक्ष्मी माली, सरला शर्मा, अमृता नेपाल, रत्नलक्ष्मी श्रेष्ठ, बाबा बस्नेत, राधा कार्की, सुमित्रा बाङ्देल चेली, पञ्चकुमारी परियार, सत्य पहाडी, चलचित्रकर्मी विमला केसी, ललितकलातर्फका सौरगंगा दर्शनधारी, अनिता भट्टराई, अनिता लामा, नाट्यतर्फ लता कार्की, प्रनिता परियार, रिता थापा, जनसंस्कृतितर्फ लक्ष्मी गुरुङ, केशरी घर्तीमगर, कुस्मिता दर्लामी, प्रगति महरा, बिना मगर, पत्रकारितातर्फका सुनिता रेग्मी, आस्था केसी, रुबी श्रेष्ठ, प्रभा बोगटी, संगीता खड्का, लक्ष्मी पुन, सुमिता लामा र रूपा महर्जन थिए। त्यस्तै, विविध क्षेत्रमा उलेख्य योगदान दिएबापत् नवीन जोशी, जयबहादुर चन्द, अस्मिता सुमार्गी, तेजेन्द्र खड्का, सुनील कटुवाल, अमित ढुंगाना, उत्तम परियार र जितबहादुर विकले पनि देशभक्त गणतान्त्रिक सम्मान पाए। हरेक बर्ष सम्मानलाई निरन्तरता दिने मञ्चकी अध्यक्षसमेत रहेकी साहित्यकार बस्नेतले बताइन्। कार्यक्रममा कवि प्रथाले लोकार्पित कृतिबाट शीर्ष कविता युद्धको बाँसुरी र गीता कार्कीले नदि र मान्छे कविता वाचन गरे। गायिका कुस्मिता दर्लामीले ए मेरी ठूली दिदी बोलको गीत गाइन्।"
पद्मावती र चन्दालाई सिरपा:,"काठमाडौं गंकी धुस्वाँ वसुन्धरा प्रतिष्ठानले शनिबार साहित्यकार पद्मावती सिंह र कलाकार चन्दा श्रेष्ठलाई पुरस्कारसहित सम्मान गरेको छ।उपन्याकार पद्मावतीलाई गंकी धुस्वाँ वसुन्धारा सिरपा: प्रदान गरिएको हो। उपन्यास विधामा उल्लेखनीय योगदान दिनेलाई प्रदान गरिने यस पुरस्कार ५० हजार रुपैयाँको रहेको छ।यस्तै, कलाकार चन्दालाई धुस्वाँ सायमी सिर्जना सिरपा: प्रदान गरिएको हो। चित्रकलामा योगदान दिनेलाई प्रदान गरिने यस पुरस्कारको राशि पनि ५० हजार रुपैयाँ रहेको छ। नेपालभाषा एकेडेमीका चान्सलर चित्तरञ्जन नेपालीले सम्मान पत्रसहित पुरस्कार प्रदान गरे।पुरस्कार प्रत्येक दुईदुई वर्षमा प्रदान गरिन्छ। नेपाल भाषाका पहिलो उपन्यासकार धुस्वाँ सायमीको नामबाट ०४९ सालमा गंकी वसुन्धरा प्रतिष्ठान स्थापना भएको थियो। गंकी सायमीका सर्वााधिक चर्चित उपन्यास हो। यस पल्टदेखि पुरस्कार राशि बढाएर ५० हजार रुपैयाँ पुर्याएको हो। गंकी धुस्वाँ वसुन्धारा सिरपा: पहिलोपटक पारिजात, विजयबहादुर मल्ल गोठाले र गिरिजाप्रसाद जोशीलाई संयुक्त रूपमा प्रदान गरिएको थियो।"
८ सर्वसाधारणको मृत्यु,जनवरी २३ देखि काजकिस्तानको अस्तानामा सिरियाको विषयमा शान्तिवार्ता हुने भनिएको छ। अहिले हुने भनिएको शान्तिवार्तामा रसियाको टर्कीको विशेष भूमिका रहेको र यसअघि सरकार र विद्रोहीबीच गरिएका विभिन्न सम्झौतामा वासिङ्टनले पनि विशेष भूमिका खेलेको थियो। सिरियामा सन् २०११ को मार्च महिनाबाट सुरु भएको जनआन्दोलन केही समयपछि गृहयुद्धमा परिणत भयो। गृहयुद्धमा आतंककारी समूह इस्लामिक स्टेट (आईएस) र अल कायदाजस्ता आतंककारी समूह हाबी हुँदै गए। जारी यस युद्धमा परी सिरियामा ३ लाख १२ हजारभन्दा बढी व्यक्तिको मृत्यु भइसकेको छ। युद्धका कारण लाखौंै व्यक्ति घाइते र शरणार्थी जीवनयापन गर्नुपरेको छ।
नेपालको सामुदायिक वन उदाहरणीय,गुयनामा नेपालीहरू रहेको समेत जानकारी दिएका राष्ट्रपतिले केही नेपालीहरू त्यहाँको मेडिकल कलेजहरूमा चिकित्सा विज्ञान पढाउने गरेको बताएका थिए। अन्य विज्ञ क्षेत्रमा पनि नेपाली रहेका छन्। उक्त मुलुकलाई पनि ल्यान्ड रुटको ट्रान्जिट पारेर अमेरिका पस्न जाने अलपत्र नेपालीसमेत रहने गरेका छन् ।
सोलमा नेपाली गुम्बा स्थापना,"बुद्ध धर्मका प्रवर्तक गौतमबुद्ध नेपालमा जन्मेको प्रमाण दिन र नेपाली कला तथा संस्कृतिलाई कोरियामा फैलाउन गुम्बा स्थापना गरिएको प्रमुख लामा कुन्साङले बताए। कोरियामा नेपालीको संख्या बढेको छ, उनीहरूको जन्म, मृत्यु र शान्ति पूजाजस्ता धार्मिक संस्कार पूरा गर्न पनि गुम्बा स्थापना गरिएको हो, उनले भने। कोरियामा गौतमबुद्ध जन्मेको ठाउँ कपिलवस्तु भारतमा पर्छ भन्ने लेखिएको पुस्तक बौद्धमार्गीहरूले नै पढ्ने गरेको पनि उनले सुनाए। गुम्बामा नेपाली कला झल्कने थान्का र मण्डलाको प्रचारप्रसार गर्ने पनि लामाले बताए। हाल घर भाडामा लिएर सञ्चालनमा ल्याइएको गुम्बामा ३ फिट ३६ इञ्चको बुद्धको प्रतिमा राखिएको छ। गुम्बालाई कोरियन सरकारमा दर्ता गरी ऐतिहासिक रेकर्ड राख्ने लामाले बताए। करिब ७ करोड वन (७ लाख रुपैयाँ) को लागतमा गुम्बा सञ्चालन गरिएको हो।"
म्याद सकिन लागेपछि सुरसार,"गुल्मी तीन जिल्ला जोड्ने गरी धार्मिकस्थल रूरूमा निर्माण गरिने भनिएको पुलको काम शिलान्यासभन्दा अघि बढ्न सकेको छैन। दुई वर्ष बित्दा पनि पुल नबन्दा स्थानीय निराश छन्। पाल्पा, गुल्मी र स्याङ्जा जोड्ने तीनमुखे झोलुंगे पुलको २०७१ मंसिरमा सांसद चन्द्र भण्डारी, तत्कालीन मुख्यसचिव लीलामणि पौडेल र डोलिडारका महानिर्देशक जीवनकुमार श्रेष्ठले संयुक्त शिलान्यास गरेका हुन्। तीन वर्षभित्र बनाउने गरी ९ करोड ८८ लाख रुपैयाँमा नयाँ बाटो, रुबिना, मना जेभी कम्पनीले ठेक्का लिएका थिए। जसले डिजाइन गर्यो उसैले निर्माण गर्ने डिजाइन बिट का आधारमा बन्ने पुल मुलुककै नमुना हुने दाबी शिलान्यास कार्यक्रममा गरिएको थियो। हालसम्म कालीगण्डकी किनारमा ७ मिटर गोलाइको एउटा पिल्लर मात्र निर्माण भएको छ। शिलान्यासपछि कोही फर्केर आएन, बल्ल सामान्य तर्खर छ, रिडीका धनीराम न्यौपानेले भने, पुल बनेपछि रिडी झिलिमिली हुन्छ भन्थे तर बन्ने समय सकिनै लाग्दासम्म ५ प्रतिशत पनि काम भएन। बीचमा रहने पिलरबाट तीनतर्फ आउजाउ गर्ने गरी बनाइने र सबैतिर बत्ती राख्ने भनिएको थियो।निर्माण व्यवसायी महेन्द्र अधिकारीले भर्खरै बीच पिलरको जग हाल्न सुरु गरे पनि निर्माण तीव्र हुनेमा स्थानीय ढुक्क छैनन्। अधिकारीले दुई वर्षअघि नै ठेक्का सम्झौताको १० प्रतिशत अर्थात् एक करोड रुपैयाँ भुक्तानी लिइसकेका छन्। रकम बुझेर पनि काम सुरु नगर्दा सरकारले कारबाही प्रक्रिया अघि बढाउने त्रासले उनले पुस दोस्रो साताबाट बल्ल काम थालेका हुन्। अहिले त पुलको ७५ प्रतिशत काम सकिनुपर्ने हो, स्थानीय व्यवसायी खिमप्रसाद गौतमले भने, काम गराइ हेर्दा निर्माण पूरा हुनेमा शंका छ।सांसद भण्डारीले निर्माण व्यवसायीकै कारण काम ढिलो भएको बताए। मैले बारम्बार ताकेता गरेको छु, उनले भने, अब गर्छु भनेको छ, हेरौं। पुलले गुल्मीको रिडी, पाल्पाको अर्गली र स्याङ्जाको कारिकोट चण्डीभन्ज्याङ गाविस जोड्नेछ। रिडी बजार नजिकै भए पनि कालीगण्डकीमा पुल अभावले कारिकोटका बासिन्दालाई त्यहाँ पुग्न झन्डै २ घण्टा लाग्छ। कारिकोट चण्डीभन्ज्याङका पूर्वअध्यक्ष कृष्णबहादुर लामिछानेले भने, संगमस्थल भनिए पनि पुल नभएकै कारण हामी रूरू क्षेत्रबाट टाढा छौं। डिजाइन इन्जिनियर हुमाकान्त मिश्रका अनुसार पुलको लम्बाइ एक क्षेत्रमा १ सय ८० मिटरभन्दा बढी हुनेछ। दूरीका हिसाबले ५ सय ४० मिटर लामो छ, उनले भने, भारवहन क्षमता पनि प्रतिमिटर ५ सय किलो हुने गरी डिजाइन गरिएको छ। व्यवसायीको लापरबाहीले निर्माणमा ढिलाइ भएको पनि उनले बताए।"
ठेकेदारकै हेलचेक्रयाइँ,"तनहुँ म्याद नाघेकै तीन वर्ष बित्दा पनि तराई जोड्ने गरी जिल्लामा निर्माणाधीन पुल बन्ने छाँट छैन। पुल नहुँदा बनिसकेको सडक सञ्चालनमा आउन सकेको छैन। बाढीले पुलको बनिसकेको संरचना पनि क्षतविक्षत पारिदिएको छ।गजरकोट र साँबुभगवतीपुरबाट नवलपरासीको डेढगाउँ जोड्ने गरी कालीगण्डकी नदीमा बनाउन लागिएको पुल ठेकेदारको लापरबाहीले अलपत्र परेको हो। यो पुल बने पोखरादेखि नवलपरासीको दलदलेसम्म ६० किमिमै पुग्न सकिन्छ। नवलपरासीमा ट्रयाक खुलिसकेको कालीगण्डकी करिडोरबाट पनि तनहुँ जोडिनेछ। निर्माण जिम्मा लिएको रसुवा हिन्दु एन्ड थोकर संयुक्त निर्माण कम्पनीले काम अलपत्र छाडेको पुल सरोकार समितिका सदस्य उज्ज्वल ओझाले बताए। पुल नबन्दा हामीले शिक्षा, स्वास्थ्यजस्ता अत्यावश्यक सेवा र सामान ढुवानीमा ठूलो नोक्सानी बेहोर्नुपरेको छ, उनले भने।१ सय ३५ मिटर लामो पुल २०६६ देखि २०६९ भित्र सक्ने गरी १० करोड ८० लाख रुपैयाँमा ठेक्का दिइएको थियो। ठेकेदारले वास्ता नगर्दा पुलका लागि ल्याइएको ट्रस्टसमेत खोलाले बगाएको ओझाले गुनासो गरे। उक्त कम्पनीलाई कारबाही गरी नयाँ ठेक्का दिन स्थानीयले गरेका छन्। ठेकेदारलाई पुस महिनाभित्रै काम थाल्न ताकेता गरी सुरु नभए माघबाट नयाँ टेन्डरमार्फत बाँकी काम सक्ने योजना बनाइएको सडक डिभिजन कार्यालय दमौलीका प्रमुख भानु जोशीले बताए। कारबाही प्रक्रिया र नयाँ ठेक्का सँगसँगै थाल्छौं, उनले भने, आगामी बर्खामा सडक सञ्चालन गर्न सकिने गरी काम लगाउँछौं। ठेकेदारले पुलको डिजाइनमा समेत हेलचेक्रयाइँ गरेको स्थानीयको आरोप छ। पानीको सतहले छुने गरी पिलर उठाएको छ, समिति सदस्य होमनाथ भट्टराईले भने, डिजाइनमा पनि पुनर्विचार गर्नुपर्छ। ठेकेदारले सधैं नाकाबन्दी र भूकम्पको बहाना गरेर उम्कने प्रयास गरिरहेको उनले बताए। जोशीले भने डिजाइनमा समस्या नरहेको दाबी गरे।"
आयोग छलेर कर्मचारी नियुक्ति,"विराटनगर बद्रीनाथ श्रेष्ठले पूर्वाञ्चल विश्वविद्यालय सेवा आयोगको अध्यक्षमा नियुक्ति पाएको डेढ वर्ष बित्यो तर अहिलेसम्म उनी जिम्मेवारीविहीन जस्तै छन्। यो अवधिमा विश्वविद्यालय कार्यकारी परिषद्ले कर्मचारीशिक्षकको स्थायी र बढुवा प्रक्रिया अघि बढाएको छैन। बरु आयोगलाई बेवास्ता गर्दै दर्जनभन्दा बढी कर्मचारी करारमा नियुक्त गरिएका छन्। स्रोतका अनुसार पदाधिकारीले आर्थिक लाभकै लागि सेवा आयोगलाई पाखा लगाई करारमा कर्मचारी नियुक्त गर्ने पुरानै चलनलाई निरन्तरता दिएका छन्। आयोगमार्फत स्थायी कर्मचारी नियुक्त गर्दा पदाधिकारीलाई आर्थिक लाभ हुँदैन। विश्वविद्यालयका एक स्थायी अधिकृतले कान्तिपुरसँग भने, पदाधिकारीले करारमा कर्मचारी नियुक्ति र आन्तरिक प्रतिस्पर्धाबाट स्थायी गर्दा मोटो रकम लिने चलन छ। आयोग अध्यक्ष श्रेष्ठको मुख्य जिम्मेवारी कार्यसम्पादनको मूल्यांकनसहित कार्यकारी परिषद्को सिफारिसमा शिक्षक तथा कर्मचारीको बढुवा गर्नु हो। तर, यो अवधिमा विश्वविद्यालयले एकपटक पनि स्थायी तथा बढुवाको सिफारिस मौखिक कुराकानीसमेत नगरेको बताउँछन्। डेढ वर्षसम्म विश्वविद्यालय सेवा आयोगको अध्यक्ष भएको अनुभूति नै गर्न पाएको छैन, उनले भने, यो अवधिमा बढुवा र स्थायीको त कुरै नगरौं, आफ्नै कार्यालयमा आवश्यक जनशक्ति तयार गर्न पनि सकिनँ।आयोग कार्यालयमा अहिले उनीसहित एक अधिकृत, एक पियन र एक कुचीकार मात्र छन्। श्रेष्ठले कार्यकारी परिषद्सँग आयोग कार्यालयका लागि एक वर्षपहिले थप ११ कर्मचारी माग गरे पनि बेवास्ता गरिएको गुनासो गरे। उनका अनुसार परिषद्ले गत जेठमा शिक्षककर्मचारीको कार्यविधि सम्बन्धमा रायसुझाव माग गरेको थियो। साउन १७ गते शिक्षकको र ३० गते कर्मचारीको कार्यविधि पठाएको थिएँ, उनले भने, त्यसपछि आयोग र परिषद्बीच कर्मचारी र शिक्षकका विषयमा दोहोरो बोलचाल छैन।उपकुलपति घनश्यामलाल दासको कमजोरीले यस्तो अवस्था आएको श्रेष्ठले आरोप लगाए। आफ्नो भिजनमा नभई अर्काको निर्देशनमा हिँड्दा विश्वविद्यालय र त्यसका कर्मचारी, शिक्षकको हित हुन नसकेको हो, उनले भने। विश्वविद्यालयले २०५८ सालदेखि स्थायी कर्मचारीका लागि विज्ञापन गरेको छैन। २०६७ सालदेखि कर्मचारीको बढुवा गरेको छैन। यसबीच पदाधिकारीले करारमा कर्मचारी भर्ना भने गरिरहेकै छन्। विश्वविद्यालयमा सय जना कर्मचारी र ३५ शिक्षक अस्थायी छन्।अख्तियार दुरुपयोग अनुसन्धान आयोगले कार्यकारी परिषद्लाई सेवा आयोग सक्रिय भएकाले करारमा शिक्षककर्मचारी नियुक्त नगर्न र विशेष प्रतियोगिताबाट स्थायी नगर्न निर्देशन दिएको थियो। स्रोतका अनुसार निर्देशन बेवास्ता गरेपछि अख्तियारले विश्वविद्यालयलाई विशेष प्रतियोगिता (आन्तरिक) बाट कर्मचारी स्थायी गर्न रोक लगाएको छ। ६ महिना पहिले लगातार दुई पटक सूचना प्रकाशित गरी मौखिक परीक्षा मात्र लिएर तीन दर्जनभन्दा बढी कर्मचारी करारमा नियुक्ति गर्ने तयारीमा रहेको विश्वविद्यालय उक्त निर्देशनपछि रोकिएको छ।विशेष प्रतियोगिताबाट कर्मचारी स्थायी गर्न अख्तियारले रोक लगाएकाले सेवा आयोगलाई बिजनेस दिन नसकेको निमित्त उपकुलपति शम्भु कोइरालाले बताए। बीचको अवधि एकैजना कर्मचारी पनि करारमा नियुक्त नगरिएको उनको दाबी छ। कर्मचारी होइन शिक्षकचाहिँ करारमा नियुक्त गरिएको छ, उनले भने। तर, स्रोत भने सिभिल इन्जिनियरिङ, पुसेट, इलेक्ट्रिकल, फार्मेसी र एमपीएमा नयाँ कार्यक्रम ल्याएर सेवा आयोगलाई थाहै नदिई दर्जनभन्दा बढी कर्मचारी नियुक्ति गरिएको दाबी गर्छ। उपकुलपति दास अहिले विदेश भ्रमणमा छन्।"
गुजाराको सहारा बगर,"कञ्चनपुर बगरलाई उजाड ठाउँ भनी बुझ्ने गरिन्छ। नदीनालामा बर्खामा आएको बाढीले खेतीयोग्य जमिन बगाएर बगरमा परिणत गर्दा धेरैको उठीबास हुने गरेको छ। महाकाली किनारमा पनि बर्खायामको बाढीले धेरैको बिचल्ली बनाउने गर्छ। तर हिउँदमा भने त्यही बाढीले बनाएको बगर धेरैको छाक टार्ने माध्यम बनेको छ। महाकालीको बगरमा यतिबेला बेग्लै रौनक देखिन्छ। भीमदत्त नगरपालिकाको भुजेलादेखि बडैपुरको झोलुंगेपुलसम्म जताततै गिट्टी कुट्ने र बालुवा चाल्नेको भीडले चहलपहल हुने गरेको छ। महाकाली नदी किनार र आसपासका क्षेत्रसँगै कैलाली र सुदूरपश्चिमका पहाडी जिल्लाबाटसमेत बालुवा चाल्न मानिस यहाँ आउने गर्छन्। कतिपय बगरमै छाप्रो बनाएर बास बस्ने गरेका छन्। महाकालीको बगरमा खुलेका किरान पसल र खाजाघरले पनि मनग्ये आम्दानी गरेका छन्। यही बगरले परिवारको गुजारा चलेको छ, कञ्चनपुरको वेदकोट नगरपालिका ३ सिसैयाका वानराम डगौराले भने, गिट्टीबालुवा चालेर ७ जनाको परिवार पालिएको छ। भीमदत्त नगरपालिका ११ भुजेलादेखि बडैपुरसम्म करिब ८ किलोमिटरको दूरीमा हजारभन्दा बढी बालुवा चाल्ने जाली लगाइएका छन्। बालुवा चाल्नेमा बालबालिकादेखि बूढाबूढीसम्म छन्। बिहान उठेर नास्ता खाएर सीधै बगरतिर आउँछु, करिब एक दशकदेखि महाकालीमा बालुवा चाल्दै आएकी भीमदत्त १२ की ६० वर्षीया मुनु रावलले भनिन्, दिउँसोको खाना बगरमै हुन्छ, साँझमात्र घर फर्किन्छु। अव्यवस्थित दोहनले नदी किनारको बस्ती भने जोखिममा परेको छ। जिविसले निर्माण सामग्री ढुवानीका लागि ठेक्का दिने गरे पनि मनपरी ढंगले बालुवा निकाल्ने गरिएको छ।"
भुटानी आप्रवासीमा मानसिक समस्या,"बिर्तामोड राष्ट्रसंघीय शरणार्थी आयोगको तेस्रो मुलुक पुनर्बास कार्यक्रमअन्तर्गत नेपालका शरणार्थी शिविरबाट अमेरिका पुगेका भुटानी आप्रवासीले गम्भीर प्रकृतिका मानसिक समस्या झेलिरहेका छन्। आप्रवासी भुटानी समुदायमा मनोविमर्शका कार्यक्रम नचलाए समस्या जटिल बन्दै जाने समुदायका अगुवाले बताएका छन्। नर्थ क्यारोलिना राज्यको चार्लोटमा बसोबास गरिरहेका मनोज राईले कान्तिपुरसँग शुक्रबार राति टेलिफोनमा कुरा गर्दै सन् २००८ को पहिलो साताबाट सुरु अमेरिका पुनर्बासको करिब ९ वर्षको अवधिमा कम्तीमा १ सय ३ जना भुटानी आप्रवासीले आत्महत्या गरेको जानकारी दिए। पछिल्लो एक वर्षमा नर्थ क्यारोलिना राज्यमा मात्र ३ जनाले आत्महत्याको बाटो समाएका छन्, नेपालमा छँदा झापाको खुदुनाबारी शरणार्थी शिविरका सचिव रहेका राईले भने, अमेरिकामा रहेका आप्रवासीमध्ये अप्राकृतिक ढंगले मृत्युवरण गर्नेमा भुटानी सबैभन्दा अगाडि छन्। नेपालका शरणार्थी शिविरमा करिब अढाइ दशक बसेर पुनर्बास कार्यक्रमअन्तर्गत अमेरिका जानेको संख्या ठूलो छ। हालसम्म तेस्रो मुलुक गएका १ लाख ७ हजार ४ सय ५८ शरणार्थीमा ९१ हजारभन्दा बढी अमेरिकामा छन्।राईका अनुसार भाषाको समस्या, पारिवारिक विखण्डन, युवामा रक्सी तथा लागूपदार्थको बढ्दो कुलत, वृद्घवृद्घामा सामुदायिक घुलमिलको अवसर कम हुनु आप्रवासी शरणार्थीमा मानसिक विचलनका प्रमुख कारण हुन्। नेपालका शिविरमा दाताबाट उपलब्ध सुविधा र आफ्नो पैतृक सम्पत्तिसमेतले ऐसआरामको जीवन बिताइरहेका कतिपय शरणार्थी त्यहाँ निकै कठिन परिश्रम गरेर खानुपर्दा पनि मानसिक विचलनमा परेको उनले सुनाए।भुटानी आप्रवासीमा देखिएको एउटा जटिल समस्या हो, राईले भने, मनोचिकित्सकले अमेरिकी जीवन पद्घति तथा समस्यामा रहेका व्यक्ति पहिचान गरी परामर्श गरे यसको उपचार सम्भव छ। नर्थ क्यारोलिना राज्यमा आफ्नै अगुवाइमा स्थापना गरेको सामाजिक संस्था हु केयर्स ले हालै चार्लोटमा २७ जनालाई मनोपरामर्श तालिम सञ्चालन गरेको पनि राईले जानकारी दिए। तालिमका सहभागीले समुदायमा आएका मनोवैज्ञानिक समस्या समाधानमा भूमिका खेल्ने उनको भनाइ छ। नर्थ क्यारोलिना राज्यमा मात्र करिब ५ हजार आप्रवासी भुटानी छन्।"
२१ महिनापछि लगत संकलन,"खोटाङ भूकम्प गएको २१ महिनापछि बल्ल लगत संकलन सुरु गरिएको छ। जिल्लाका ७२ गाविस र एक नगरपालिकामध्ये १७ गाविसमा पहिलो चरणमा लगत संकलन गर्ने काम भएको छ।खोटाङस्थित जिल्ला लगत संकलन व्यवस्थापन कार्यालयका इन्टर लोकुटर अधिकृत शिवनारायण महतोका अनुसार लामिडाँडा, याम्खा, चिउरीडाँडा, बतासे, खार्पा, पाथेका र अर्खौले गाविसमा एकसाथ लगत संकलन सुरु भएको हो। त्यस्तै, महादेवस्थान, मात्तिम, बाहुनीडाँडा, विजयखर्क, हौचुर, दुर्छिम, च्यास्मिटार र खिदिमा गाविसमा पनि लगत संकलन थालिएको छ। दिक्तेल नगरपालिकामा पनि लगत संकलनको काम भइरहेको महतोले बताए।उनका अनुसार जिल्लामा ३२ इन्जिनियर खटिएका छन्। कतिपय गाविसमा गाविस सचिव नहुँदा समस्या उत्पन्न भएको छ। गाविस सचिव सदरमुकाम केन्द्रित भएपछि काममा कठिनाइ भएको हो। जिल्लामा भूकम्पबाट १३ हजार ७ सय ६६ घरमा क्षति पुगेको बताइएको छ।"
मार्चदेखि दक्षिण एसियाली स्याटलाइट,"नेपाललाई स्याटलाइटको ३६ मेगाहर्जको एउटा ट्रान्सपोन्डर प्रयोग गर्न दिइने भारतीय प्रस्ताव छ। यो ट्रान्सपोन्डर प्रयोग गरि नेपालले सबैखाले दूरसञ्चार, प्रसारण (डीटीएचलगायत), व्यावसायिक भिस्याट, विद्युतीयस्वास्थ्य (टेलिमेडिसिन), विद्युतीयशिक्षा (टेलिएजुकेसन), प्रकोपका बेला आकस्मिक सञ्चारलगायतका सेवा चलाउन सक्ने पत्रमा उल्लेख छ। सञ्चार सचिव महेन्द्रमान गुरुङले नेपालले दक्षिण एसियाली स्याटलाइट प्रयोगका लागि पहिले नै भारतलाई सहमति दिइसकेको जानकारी दिए। हामीले स्याटलाइट प्रयोग गर्ने सहमति गरिसकेकाले आवश्यकता अनुसार प्राविधिक तयारी गर्छौं, उनले भने, भारतले स्याटलाइट राखेपछि हामीलाई यहाबाट गर्नुपर्ने तयारीमा कुनै समस्या छैन, प्रयोग गर्न आवश्यक व्यवस्था मिलाउँछौं। नेपालले आफैंले स्याटलाइट राख्ने प्रस्ताव अघि बढाएका बेला भारतले दक्षिण एसियाली स्याटलाइटको काम सकिन लागेको जानकारी गराएको हो। सचिव गुरुङले भारतले प्रयोग गर्न दिने स्याटलाइट र नेपाल आफैंले राख्ने स्याटलाइटलाई छुट्टाछुट्टै प्रयोग गर्न सकिने भएकाले सरकारले सहमति दिएको बताए। अहिले हामीले अघि बढाएको योजना पूरा हुन समय लाग्छ, उनले भने, त्यस बेलासम्म भारतले दिने सेवा प्रयोग गर्न सक्छौं, हामीले स्याटलाइट राखिसकेपछि पनि फरकफरक काममा दुवै प्रयोग हुन सक्छ। भारतीय सञ्चारमाध्यमका अनुसार भारत अन्तरिक्ष अध्ययन संगठन (इस्स्रो) ले दक्षिण एसियाली स्याटलाइट आगामी मार्चमा राखिसक्ने तयारी गरिरहेको छ। इस्स्रोले गत महिनाभित्रै यो स्याटलाइट राखिसक्ने तयारी गरेको भए पनि प्राविधिक करणले मार्चमा मात्र स्याटलाइट राख्न सकिने जनाएको सञ्चारमाध्यमहरूमा उल्लेख छ। सुरुमा भारतीय स्याटलाइट प्रयोग गर्न उत्सुक नदेखिएको बंगलादेशले भने हाल चलाउने सहमति गरिसकेको छ भने अफगास्तिानसँग पनि कुराकानी भइरहेको समाचारहरूमा उल्लेख छ। नेपालले आफ्नै स्याटलाइट राख्न अघि बढाएको योजनाअन्तर्गत मागिएको विश्वव्यापी बोलपत्रमा २ भारतीयसहित २० कम्पनीले आवेदन दिएका छन्। नेपाल दूरसञ्चार प्राधिकरणले हाल आवेदनको अध्ययन गरिरेको जनाएको छ। आगामी एक महिनाभित्र सबै कम्पनीका प्रस्ताव अध्ययन गरी छोटो सूची तयार पार्ने प्राधिकरणको तयारी रहेको छ।"
मोरङेली युवा तरकारीबाटै सम्पन्न बन्दै,"यस कार्यमा श्रीमान्को पूर्ण सहयोग रहेको थापाले औंल्याइन्। खेतभित्रको काम मिलेर गर्छौं, उनले भनिन्, तालिम लिने, शैक्षिक भ्रमणमा जाने, कामका लागि सहर धाउने र उत्पादनलाई बजारसम्म पुर्याउने मुख्य जिम्मेवारी मेरो हो। अन्य कृषकजस्तै उनले पनि युवा लक्षित कार्यक्रमबाट ६० रुपैयाँको कृषि अनुदान, बोरिङका लागि ७२ हजार ५ सय रुपैयाँ र यसै वर्ष जिल्ला कृषि कार्यालय मोरङबाट पानीको सुविधा पाएकी हुन्। मलाई देखेर र सिकेर वरिपरिका थुप्रै युवा महिलाले तरकारी लगाउन थालेका छन्, थापाले भनिन्। मोरङका कृषि प्रसार अधिकृत ह्दयराम पोखरेलले तरकारीबाटै सुखी जीवन बिताइरहेका युवा किसानको संख्या बढ्दै गएको बताए। यो दौडमा युवती पनि अगाडि छन्, उनले भने।"
तरकारीले गाउँको आर्थिक स्वरूप परिवर्तन,यो प्रविधि अपनाउनाले तरकारी गोड्नु नपर्ने तथा थोरै सिँचाइले समेत धेरै दिनसम्म माटोको चिसोपना जोगाइराख्न मद्दत गर्छ। यसले गर्दा मिहिनेत कम लागेको स्थानीय बताउँछन्। जिल्ला कृषि विकास कार्यालयले यो क्षेत्रलाई नमुना कृषि क्षेत्र घोषणा गर्ने तयारीमा जुटेको छ। कृषि विकास कार्यालयका प्रमुख तेजनारायण गैरेका अनुसार यस क्षेत्रका किसानको मिहिनेत र कार्यालयले सञ्चालन गरेका युवा लक्षित अनुदानमा समेत अब्बल देखिएकाले नमुना क्षेत्रको रूपमा विकास गर्न लागिएको बताए। बच्चादेखि वृद्धसम्म आआफ्नै सुरमा बारीमा काम गरिरहेको दृश्य हेर्न र नमुना खेतीको अवलोकनका लागि बाहिरी जिल्लाबाट समेत अवलोकन भ्रमण आउने गर्छन्। स्थानीय किसानले सिँचाइको उचित प्रबन्ध र थप बजार विस्तार भएमा उतपादन भएमा बेमौसमी तरकारीलाई विशेष ध्यान दिने बताएका छन्।
सुन्तलाको उत्पादनमा वृद्धि,"स्याङ्जा चालु सिजनमा यहाँ सुन्तलाको उत्पादन पोहोरभन्दा १२ प्रतिशतले बढेको छ। अनुकूल मौसम र किसानले ध्यान पुर्याएकाले उत्पादन बढेको जिल्ला कृषि विकास कार्यालयले जनाएको छ। कृषिका सूचना अधिकृत तिलकराज बीसीका अनुसार चालु वर्ष जिल्लाको उत्पादन ११ हजार ५ सय २० टन छ। उनले भने, यो वर्ष स्याङ्जाको सुन्तलाले ३५ करोड रुपैयाँ आम्दानी गर्ने अनुमान गरेका छौं। यहाँको करिब १ हजार २ सय ७० हेक्टर क्षेत्रफलमा सुन्तला लगाइन्छ। गत वर्ष २६ करोड मूल्य बराबरको उत्पादन भएको थियो। उनले भने, कुल उत्पादनमध्ये ९ हजार ५ सय ६१ टन बजारमा खुद्रा रूपमा बिक्री गरिएको छ। हामीले किलोको हिसाब गरेका थियौं, जसमा ९ करोड ५६ लाख १ हजार ६ सय किलो हालसम्म बिक्री भइसकेको छ।"
च्याउ कृषकलाई सम्मान,"हेटौंडा हेटौंडा उपमहानगरपालिका ११ की देवी श्रेष्ठले च्याउ खेतीमा झन्डै करोडको हाराहारीमा लगानी गरिसकेकी छन्। श्रेष्ठलाई नगरपालिकाले बिहीबार दोसल्ला ओडाएर सम्मान गरेको छ। दुईवटा टनेलबाट च्याउखेती सुरु गरेकी श्रेष्ठले अहिले १ सय २४ वटा टनेल बनाएर च्याउखेती गरेकी छन्। पदमपोखरी, हेटौंडा उपमहानगरपालिका ११, नामटार र हेटौंडा १ चौकीटोलमा गरी करिब ५ बिघा जमिन बहालमा लिएर च्याउखेती गरिरहेकी छन्। उनले अहिले दैनिक ७ सयदेखि ९ सय केजीसम्म च्याउ बिक्री गर्ने गर्छिन्।"
सुन्तला बेच्न समस्या,"ताप्लेजुङ यहाँका किसानले मूल्य नपाउँदा अझै बोटबाट सुन्तला टिपेका छैनन्। ताप्लेजुङ नगरपालिका ८ दोखुका किसान कृष्णप्रसाद बरालले सुन्तला नटिपेका हुन्। मंसिरमै ठेकदारलाई सुन्तला टिपाइसक्ने र बोटमा मल पानी लगाउने उनले यसरी समयमा टिपाउन नसकेको दुई वर्ष भयो। आफैंले बिक्रीका लागि लान लामो समय लाग्छ। डोकामा बोकेर सदरमुकाम लगेर दिनभरि कुरेर एकएक दाना गरेर बिक्री गर्न महिनौं लाग्छ। बाहिरबाट आउने ठेकदारले थोरै छ, फाइदा हुँदैन भन्छन् आउन मान्दैनन्, बरालले थपे, पहिला गाउँभरिको गर्दा कम्तीमा तीन ट्रक हुन्थ्यो। ठेकदारले असोजदेखि नै फोन गरेर बन्दोबस्ती मिलाउँथे। अहिले गाउँमा मेरो मात्रै हुँदा समस्या भयो। जिल्ला कृषि बिकास कार्यालयले पकेट क्षेत्रसमेत बनाएको दोखुको कोदार गाउँ र चिहानडाँडा सुन्तला उत्पादन क्षेत्र थियो।"
टर्किसको विमानमा संग्रहालय बन्दै,नया संग्रहालयमा राखिने टर्किसको विमान ०७१ फागुन १९ गते साँझ इस्तानबुलबाट उडेको थियो। जुन यो विमान २० गते बिहान त्रिभुवन विमानस्थलमा अवतरणका क्रममा धावनमार्गबाट चौरमा धस्सिएर दुर्घटनामा परेको थियो। नौ महिना मात्रै उडेको यो विमान काठमाडौंमा मर्मत गर्न जहाजको मूल्यको हाराहारी खर्च र कम्तीमा एक वर्ष लाग्ने भएपछि टर्किसले विमान बिमा गर्ने जर्मनी कम्पनीबाट बिमा दाबी रकम लिई पुन: बिमा कम्पनीबाट यो विमान लिलामी भाउमा खरिद गरेको थियो। नयाँ खरिद गर्दा यो विमानको मूल्य २३ अर्ब हाराहारी पर्छ।
पश्चिम सेती सुरु हुनेमा स्थानीयबासी अन्योलमा,"नेपाल सरकारको तर्फबाट नेपाल विद्युत् प्राधिकरण र थ्री गर्जेजबीच कुरा निमल्दा आयोजना अघि बढ्न सकेको छैन। स्थानीय डम्बर सिंहले थ्री गर्जेज कम्पनीबाट असारसम्म काम भएको बताए। उनले पानी नाप्ने, ढुंगा तथा माटो चट्टान जाँच्नेलगायतका केही काम गरेका थिए। तर असारपछि सबै सामान बेवारिसे अवस्थामा छाडेर गएका छन् उनले भने, यसपछि फेरि पश्चिम सेती निर्माण काम हुन्छ कि भन्ने आशा अन्योलमै पर्यो।"
पाँच दिनमा पौने २ अर्बको कारोबार,"पछिल्ला दिनहरूमा नेप्से परिसूचकमा सामान्य सुधार भए पनि कारोबार रकम घट्दै गएको छ। बैंक तथा वित्तीय संस्थाले मार्जिन प्रकृतिको कर्जा प्रवाहमा कडाइ गरेको, लगानीकर्ताले ठूलो रकम प्राथमिक निष्कासन (आईपीओएफपीओ) मा लगानीका कारण बजारमा तरल पुँजी अभावले दैनिक कारोबार रकम घटदै गएको हो। अहिले नेपाल लाइफ इन्स्योरेन्सलगायतका कम्पनीको एफपीओ आउन लागेपछि लगानीकर्ताले १०१५ दिनअघिदेखि नै पैसा संकलन गरी बसेका छन्, एक धितोपत्र ब्रोकरले भने, यसकारण बजारमा कारोबार रकम बढ्न सकेन।"
६४ स्थानबाट डीपी सेवा,"धनगढी र धरानमा आरडब्लूएस थप गरिएको छ, उनले भने, दोसो बजारदलाई थप विस्तार गर्ने सम्बन्धमा विज्ञहरूको एक अध्ययन कार्यदल बनाई प्रतिवेदन तयार पारिएको र प्रतिवेदनलाई क्रमिक कार्यान्वयन गरिनेछ। यस्तै, कारोबार प्रणालीमा सुधार र आधुनिकीकरणका लागि विभिन्न प्रयास भएको पनि उनले जनाए। कम्पनीहरूलाई लग इन सुविधा प्रदान गरी कम्पनी स्वयंले वेभसाइटबाट सोझै सूचना अपलोड गर्ने व्यवस्था गरिएको उनले भने।"
६ महिनासम्म एउटै सम्झौता भएन,"बैतडी आर्थिक वर्षको आधा समय बित्दासमेत जिविसअन्तर्गत सञ्चालन हुने एउटै योजनाको पनि सम्झौता हुन सकेको छैन।जिविस अनुदान, निर्वाचन क्षेत्र, सडक, सिँचाइ, पुरातत्त्व, पर्यटनलगायतका साढे ३ सय बढी योजनामध्ये एउटै योजनाको काम सुरु हुन नसकेको हो। समयमा काम सुरु नहुँदा १३ करोड २२ लाख ९३ हजारभन्दा बढी बजेट थन्किएको छ। भौतिक पूर्वाधार, लक्षित वर्ग, पर्यटनतर्फ १ सय ६४ योजनामा २ करोड ४५ लाख बजेट छ। ७९ लाखको अख्तियारी आएको सिँचाइका २९ योजना छन्। पर्यटन विकास र पुरातत्त्वअन्तर्गत ४८ योजनामा १ करोड २९ लाख छ। निर्वाचन क्षेत्र पूर्वाधार र विकासको ८ करोड ५० लाखका १ सय १९ योजना छन्। ४२ वटा ग्रामीण, कृषि र पर्यटन सडकमा डेढ करोड बजेट छ। दुई जिल्ला जोड्ने ६ सडकको बजेट सडक डिभिजन कार्यालय मार्फत खर्च गर्ने योजना बनाए पनि अझै टुंगो लागेको छैन। सर्भे र डीपीआरको आन्तरिक तयारी नभएपछि योजनाको सम्झौता नभएको जिविसले जनाएको छ। प्राविधिकबीच योजनाको साइट बाँडफाँड विवादले डिजाइन, इस्टिमेट र सम्झौतामा हुन ढिलाइ भएको छ। जिविस र प्राविधिक कार्यालयले जिल्लालाई ६ क्षेत्र (क्लस्टर) मा बाँडेर योजनाको डिजाइन, इस्टिमेट, सम्झौता र उपभोक्ता समितिको खाता सञ्चालन क्लस्टर कार्यालयबाटै गर्ने योजना बनाएको छ। आन्तरिक विवादका कारण योजनाको काम ढिलो सुरु भए पनि माघभित्र इस्टिमेट र सम्झौताको सक्ने प्राविधिक कार्यालय प्रमुख पीताम्बर उपाध्यायले बताए।"
मनाङ च्याम्पियन,धनगढी मनाङमस्र्याङ्दी क्लबले अन्तर्राष्ट्रिय आमन्त्रण खप्तड गोल्डकप फुटबलको उपाधि जितेको छ। उसले शनिबार संकटालाई १० ले पराजित गर्यो। सुदूरपश्चिममा आयोजना भएको प्रतियोगिताको फाइनलमा मनाङका कप्तान अनिल गुरुङले दोस्रो मिनेटमै गोल गरेर टिमलाई अगाडि बढाए। त्यही गोल नै निर्णायक बन्यो। उनी म्यान अफ द म्याच र उत्कृष्ट खेलाडी घोषित भई यामाहा कम्पनीको मोटरसाइकल हात पारे। दर्शकले भरिएको धनगढीको क्षेत्रीय रंगशालामा संकटाले थुप्रै अवसर सदुपयोग गर्न सकेन। दोस्रो हाफमा पाएको पेनाल्टी अवसरमा पनि संकटाका विश्व अधिकारी चुकेका थिए। मनाङले उपाधिसँगै ५ लाख रुपैयाँ हात पार्यो। संकटा भने २ लाख ५१ हजार रुपैयाँमा चित्त बुझाउन बाध्य भयो।विभिन्न उत्कृष्ट खेलाडीलाई समान १५ हजार रुपैयाँ प्रदान गरियो। प्रतियोगिताको उत्कृष्ट रक्षकमा मनाङका विराज महर्जन र गोलकिपरमा संकटाका राजु नगरकोटी चुनिए। राइजिङ प्लेयर्समा सुदूरपश्चिम११ का नरेन्द्र चौधरी छानिए। सर्वाधिक गोलकर्ता पनि सुदूरपश्चिम११ कै मनिराम चौधरी भए। उत्कृष्ट प्रशिक्षकको पुरस्कार मनाङका छिरिङ लोब्साङ गुरुङले पाए। आयोजक सुदूरपश्चिम११ का अध्यक्ष सुरेश हमालले आगामी वर्ष आयोजना हुने गोल्डकपको पहिलो र दोस्रो पुरस्कारको राशि बढाउने घोषणा गरे। आगामी वर्ष गोल्डकप विजेताले ११ लाख ११ हजार १ सय ११ र उपविजेताले ५ लाख ५५ हजार ५ सय ५५ रुपैयाँ हात पार्ने बताइएको छ। खप्तड गोल्डकपमा नेपालका ९ ए डिभिजन क्लबसहित भारतका २ र भुटानको १ गरी १२ टिम सहभागी थिए। आयोजक क्लबले प्रत्येक वर्षको पुस २१ देखि गोल्डकप सञ्चालन गर्ने निर्णयसमेत गरेको छ।
जित आयोजककै,"धनगढी घरेलु मैदान। आयोजक टिम। दर्शकको समर्थन र क्वाटरफाइनलसम्मका खेलमा गरेको उत्कृष्ट प्रदर्शनले धेरैले खप्तड गोल्डकप आयोजक सुदूरपश्चिम११ ले जित्ने उपेक्षा गरेका थिए। तर संकटाले शुक्रबार आयोजक टिमलाई सेमिफाइनलमा १० ले पराजित गरेपछि उनीहरूको त्यो चाहना पूरा भएन। पहिलोपटक ठूलो धनराशिको अन्तर्राष्ट्रियस्तरको प्रतियोगिता सफलतापूर्वक सम्पन्न हुनुलाई पनि आयोजक टिमले आफ्नो जित ठानेको छ। गोल्डकप आयोजना गर्ने हाम्रो लक्ष्य सफल भएको छ यो हाम्रा लागि जितभन्दा कम होइन, आयोजक टिमका अध्यक्ष सुरेश हमालले भने, दैनिक २ हजार दर्शकले लगातार १० दिनसम्म फुटबल हेरेर मज्जा लिनु हाम्रो अर्को ठूलो जित हो। छैटौं राष्ट्रिय खेलकुदमा राम्रो प्रदर्शन गरेर चर्चामा आएको सुदूरपश्चिम११ त्यसअघि कैलालीको दुर्गम लालबोझी गाउँको एउटा सामान्य क्लबका रूपमा परिचित थियो। स्रोत साधनको कमी, नियमित प्रशिक्षणको अभाव, क्लबको सामान्य आर्थिक अवस्थाका बावजुद पनि पहिलोपटक आयोजना भएको गोल्डकपमा गरेको उत्कृष्ट प्रदर्शनले भविष्यमा धेरै सम्भावना बोकेको टिमका रूपमा आफूलाई स्थापित गरेको छ।हामी कल्पना गरेभन्दा पनि बढी सफल भएका छौं, क्लबका अध्यक्ष हमालले भने, देश र विदेशका नाम चलेका टिमसामु घरेलु टिम आफूलाई सशक्त टिमका रूपमा उभ्याउन सफल भएको छ। सहयोग रकम नजुटे क्लबका सबै सदस्यले डेढ लाख रुपैयाँका दरले उठाउने सहमति गरेर गोल्डकप आयोजना गर्ने निर्णय भएको स्मरण गर्दै हमालले भने, सुदूरपश्चिमको धनगढीमा ७० लाख रुपैयाँ सहयोग जुटाउनु सामान्य कुरा थिएन।अरू सबै टिममा राष्ट्रिय तथा अन्तर्राष्ट्रिय खेलाडीको बाहुल्यता थियो, फुटबलका पूर्वखेलाडी दीपक उपाध्यायले भने, सशक्त र चर्चामा रहेका टिमसँग सुदूरपश्चिम११ ले गरेको प्रदर्शनले उसलाई सम्भावनाको टिमका रूपमा चिनाएको छ। सुदूरपश्चिममा ५ लाख राशिको अन्तर्राष्ट्रिय आमन्त्रण खप्तड गोल्डकप नै अहिलेसम्मको ठूलो खेल प्रतियोगिता हो। छैटौं राष्ट्रिय खेलकुदपछि सुदूरपश्चिममा यो स्तरको खेल आयोजना सम्पन्न हुन सकेको थिएन। क्रिकेटको धनगढी प्रिमियर लिग राष्ट्रियस्तरका उद्योगहरूबाट प्रायोजित ठूलो प्रतियोगिता भए पनि स्थानीयस्तरमा यस वर्षदेखि सुुरु भएको खप्तड गोल्डकप नै ठूलो खेल प्रतियोगिता हो।"
सेपाकताक्रोमा नेपाल दोस्रो,"काठमाडौं नेपाल दोस्रो दक्षिण एसियाली सेपाकताक्रो च्याम्पियनसिपको महिला रेगु स्पर्धामा दोस्रो भएको छ। श्रीलंकाको कोलम्बोस्थित सेन्ट जोसेफ स्पोर्ट्स कम्प्लेक्समा नेपालले पाकिस्तानलाई २१५ र २१४ तथा आयोजक श्रीलंकालाई २११२ र २११३ ले पराजित गरेको कोलम्बोबाट राष्ट्रिय खेलकुद परिषद्का प्रेस सल्लाहकार रोहित दाहालले जनाएका छन्।पुरुष डबल इभेन्टमा नेपाल फाइनलमा प्रवेश गरेको छ। नेपालले बंगलादेशलाई २११४ र २११२ को सोझो सेटमा हराउँदै भारतसँग उपाधि भेट पक्का गर्यो। महिला डबलमा नेपालले पाकिस्तानलाई २१११ र २११३ तथा श्रीलंकालाई २११२ र २११५ को सीधा सेटमा पन्छायो। पुरुष रेगुमा नेपाल सेमिफाइनलमा प्रवेश गरेको छ। नेपालले पाकिस्तानलाई २१७ र २१७ तथा श्रीलंकालाई २११२ र २११५ को सोझो सेटमा हराएको हो। प्रतियोगितामा नेपालसहित भारत, श्रीलंका, बंगलादेश र पाकिस्तान गरी ५ राष्ट्र सहभागी छन्। प्रतियोगिता आइतबार सम्पन्न हुनेछ।"
शंकरको शतक,"ओपनिङ बलर विक्रम ठगुन्नाले ३ विकेट लिंदै एसपीएको जितको आधार तयार गरे। म्यान अफ द म्याच उनले ४ ओभरमा १८ रन खर्चेर ३ विकेट लिएपछि टस हारेर ब्याटिङ गर्न आएको अनुभूति एजुकेसनले ८ विकेट गुमाई १ सय २ रनमात्र बनाउन सक्यो। विक्रमबाहेक महेश अधिकारी र अमित पौडेलले २२ विकेट लिए। अनुभूति एजुकेसनबाट नसरुद्धिन अन्सारीले २९, सोनु अन्सारीले २०, अकिब अली अन्सारीले १८ र समसाद अन्सारीले १० रन बनाए। राजवीर सिंहले नटआउट ३३ रन बनाएपछि एसपीएले १० बल अगाडि नै लक्ष्य पूरा गर्यो। राजवीरले ४५ बल खेली ३ चौका र १ छक्का प्रहार गरे। रोमन बम २१ र सन्दीप धामी १६ रनमा आउट भए। अनुभूति एजुकेसनका सन्दीप पण्डितले २ तथा समसाद, साइफुल्ला अन्सारी र अकिबले ११ विकेट लिए।"
पलायन हुन नपरे हुन्थ्यो,"खेलकुद विकास समिति अध्यक्ष भरतकुमार घिमिरेले खेल खेल्न महेश्वरालाई उमेरले नछेकेको बताए। हरेक खेलकुदका गतिविधिमा सक्रिय हुनुहुन्छ, उनले भने, ३ दशकअघिको जोस अझै घटेको छैन। अहिले पनि खेल क्षेत्रमा लागेर प्रशिक्षण दिएर खेलाडी उत्पादन गरिरहनुभएको छ। जिल्लामा भलिबल, फुटबल, कराँते, एथलेटिक्सलगायत खेलमा ४ दर्जन बढी राष्ट्रिय खेलाडी रहेको अध्यक्ष घिमिरेले बताए। जीविकाका लागि विकल्पब्याडमिन्टनमा कीर्तिमान बनाएका राष्ट्रिय च्याम्पियन नङसलदेवी तामाङ, विकास श्रेष्ठ, सरादेवी तामाङ, विवेक श्रेष्ठ, रत्नजित तामाङ र नवीन श्रेष्ठ भोजपुरका प्रतिभा हुन्। २०३९ देखि ब्याडमिन्टन खेल सुरुवात भएयता भोजपुरका खेलाडीले अन्डर १६ च्याम्पियनसिपमा २०५८ सालयता लगातार प्रभुत्व जमाउँदै आएका छन्। उनीहरूले साउथ एसियन गेम्स, एसियन च्याम्पियनसिप, बोल्ड च्याम्पियनसिप, भारत, चीन, मलेसिया, थाइल्यान्ड, बंगलादेश र कोरियाजस्ता देशको अन्तर्राष्ट्रिय खेलमा सहभागिता जनाएका छन्। थुप्रै सम्मान, पदक र पुरस्कार पाएका छन्। खेलमा योगदान पुर्याए पनि सरकारले चासो नदिंदा खेलाडी पलायन हुने अवस्थामा छन्। आधारभूत आवश्यकताका लागि वैकल्पिक माध्यम अँगाल्नुपर्ने अवस्था छ। ब्याडमिन्टनका हस्ती विकास श्रेष्ठ दुबईमा संघर्षरत छन्। उनले त्यहाँ इन्डोनेसिया, फिलिपिन्स र इरानका प्रशिक्षकसँग मिलेर ब्याडमिन्टन प्रशिक्षण गर्दै जीविका चलाउँदैछन्। उनी २४ वर्षकै उमेरमा राष्ट्रिय च्याम्पियनसिपमा ह्याट्रिक गरेपछि ब्याडमिन्टनमै भविष्य बनाउने सोचसाथ गृहजिल्लादेखि काठमाडौं आएका थिए। राष्ट्रिय च्याम्पियनमा ह्याट्रिक गरेकाले सरकारले अवसर देला, प्रशिक्षक बनाउला भनेर राजधानीमा ६ वर्ष त्यसै बिताएँ, आखिर केही भएन, उनले भने, अवसर खोज्दै विदेश आइपुगें, उनका भाइ विवेक पनि राष्ट्रिय च्याम्पियन हुन्। उनी सदरमुकाममा होटल व्यवसाय गरेर जीविका चलाउँदैछन्। केही समयपछि उनले खेलकुद सामग्रीको व्यापार सुरु गर्ने योजना सुनाए। काठमाडौंमा बसेर ब्याडमिन्टन खेल्दाखेल्दै खेलकुद परिषद्ले ३ वर्षअघि भोलेन्टियर कोच का रूपमा गृहजिल्ला पठाएको थियो। भोलेन्टियर कोच बनाइसकेपछि सरकारले हेर्छ, खान, बस्न पुग्छ होला भन्ने लागेको थियो, तर केही भएन, विवेकले भने। नङसलदेवी, सरादेवी, रत्नजित ३ दिदीभाइ र नवीन श्रेष्ठ आफ्नै लगानीमा खेलिरहेका छन्। पारिवारिक जिम्मेवारी नभए पनि भविष्यको सुनिश्चितताका लागि सरकारले चासो नदिएको उनीहरू गुनासो गर्छन्। (सिन्धुलीबाट राजकुमार कार्की, संखुवासभाबाट दीपेन्द्र शाक्य र भोजपुरबाट विद्या राई)"
दक्षिण अफ्रिकाको क्लिनस्विप,"पार्नेलले दोस्रो इनिङ्समा ४, ओलिभर र राडाबाले २२ र फिलान्डरले १ विकेट लिएर श्रीलंकालाई तहसनहस पारे। फिलान्डरसँगै नयाँ बल लिएका राडाबाले पहिलो बलमै कौशल सिल्भालाई आउट गरेपछि श्रीलंका सम्हालिनै सकेन। उनले करुणारत्नेको विकेट पनि लिए। श्रीलंकाबाट दिमुथ करुणारत्नेले ५० रन बनाएका थिए। सुरंगा लकमालले ३१ र उपुल थाराङ्गाले ३६ रन बनाउँदै आठौं विकेटमा ४३ रन जोडी दक्षिण अफ्रिकी बलरको केही प्रतिरोध गरेका थिए।"
न्युजिल्यान्डको संयमित जवाफ,"बेलिङटन टम लथानको धैर्यपूर्ण छैटौं शतक मदतले न्युजिल्यान्ड बंगलादेशविरुद्धको पहिलो टेस्टमा शनिबार फलोअन बचाउन सक्ने स्थितिमा पुगेको छ। बंगलादेशले पहिले ब्याटिङ गर्दै रनको थुप्रो लगाएपछि तीन दिनको खेलमा यो समीकरण तयार भएको हो। बंगलादेशले आठ विकेट क्षतिमा ५ सय ९५ रन बनाएपछि जवाफमा न्युजिल्यान्डले तीन विकेटमा २ सय ९२ रन बनाएको छ। बायाँ हाते ब्याट्सम्यान लथाम १ सय १९ रन बनाएर खेलिरहेका छन् र न्युजिल्यान्ड अझै ३ सय ३ रनले पछि छ। संयमित ब्याटिङ गरिरहेको न्युजिल्यान्डका अर्का नटआउट ब्याट्सम्यान हेनरी निकोल्सले ३५ रन बनाएका छन्। बंगलादेशले भने न्युजिल्यान्डका दुई सिनियर ब्याट्सम्यान केन विलियम्सन र रस टेलरको विकेट लिइसकेको छ। टेलरले दिनको खेल समाप्त भएयता मिडियासँग बोल्दै २४ वर्षीय लथामबाट लामो इनिङ्स आवश्यक रहेको बताए। नयाँ बलका लागि बंगलादेशले तीन ओभर मात्र प्रतीक्षा गरे पनि पुग्नेछ। न्युजिल्यान्ड फलोअन बचाउनबाट अझै १ सय ४ रनले पछाडि छ। लथामको काम सकिएको छैन, भोलि पनि उनले लामो इनिङ्स खेल्नुपर्छ र फलोअनबाट जोगाउनुपर्छ, टेलरले भने।"
नेपाल भुटान र मकाओभन्दा अगाडि,"काठमाडौं एसियाली फुटबल महासंघ (एएफपी) ले एसिया कप छनोटमा सहभागी हुने टिमको शनिबार वरीयता निकालेको छ। कुल २४ टिम सहभागी रहेकोमा नेपाललाई २२ औं वरीयता प्राप्त भएको छ। नेपाल पछाडि भुटान र मकाओ छन्। ड्र जनवरी २३ मा अबुधाबीमा निकालिनेछ। छनोट खेल्ने देशमध्ये वरीयताका आधारमा क्रमश: जोर्डन, ओमान, फिलिपिन्स, बहराइन, किर्गिस्तान, उत्तर कोरिया, भारत, प्यालेस्टाइन, ताजकिस्तान, भियतनाम, हङकङ, तुर्किमिनिस्तान, माल्दिभ्स, लेवनान, यमन, अफगानिस्तान, चाइनिज ताइपेई, म्यानमार, मलेसिया, सिंगापुर र कम्बोडिया छन्। छ समूहमा विभाजन गरेर लिग चरणका खेल खेलाइनेछ। प्रत्येक टिमले होम एन्ड अवेका आधारमा खेल्नेछन्। ड्र का लागि व्यवस्था हुने पट डी मा नेपाल, भुटान, मकाओसँगै मलेसिया, सिंगापुर र कम्बोडिया छन्। लिग चरणको खेलपछि समूहको शीर्ष दुई स्थानमा रहने टिम यूएईमा हुने प्रतियोगितामा छनोट हुनेछन्।"
आहा ! पुतली,"सचेत रहौं पुतली वर्गमा पर्ने ग्याजालिन मथ लाई घातक मानिन्छ । यो रातको समयमा उज्यालोमा आउँछ । यो प्रजातिबारे अध्ययन गरिरहेका विशेषज्ञहरूका अनुसार यसको पुच्छरमा पहेंलो रौं हुन्छ । त्यो रौं आँखामा परेमा इन्फेक्सन हुन्छ । समयमै उपचार भएन भने अन्धोपन हुन पनि सक्ने अनुसन्धानकर्ताहरू बताउँछन् । त्यसैले पुतलीलाई छुने, समाउने गर्नु हुँदैन । मरेका पुतलीलाई पनि नांगो हातले समात्नु हुँदैन ।"
सिकाइ मेला,"माघ २, २०७३ दुर्गम कालीकोटका सबै विद्यार्थीले बेलैमा पाठ्यपुस्तक पाउँदैनन् । विद्यालयमा सबै शिक्षक हुन्नन् । स्कुल भवन पनि गतिलो हुन्न । खानेपानी र शौचालयको समेत अभाव हुन्छ । यी सबै अप्ठेराबीच पनि यसपल्ट भने यहाँका विद्यार्थीले फरक अनुभव गर्न पाए । उनीहरू जिल्लामै पहिलोपटक आयोजित सिकाइ मेलामा सहभागी भए । विद्यार्थी, शिक्षक र अभिभावकले बनाएका शैक्षिक सामग्री मेलाका मुख्य आकर्षण थिए । मेलामा बालबालिकाले कथा, कविता र चुट्किला सुनाएका थिए । अरू विद्यालयका साथीसंगीले बनाएका चित्र हेरे । मेलामा भाषा, अनुसन्धान, गणित क्षेत्रका शैक्षिक सामग्री थिए । स्थानीय स्रोत र साधनबाट निर्मित सामग्री पनि थिए । सिर्जनशीलता र पाठ्यपुस्तकलगायत ८ मापदण्डमा आधारित रहेर मेलालाई सजाइएको थियो ।पढांै, सिकौं, जानांै भन्ने मूल नाराका साथ करिब दुई हजार बढी विद्यार्थी, शिक्षक र अभिभावक मेलामा सहभागी भएका थिए । मेलामा बालबालिकामा भएको उत्सुकता मेट्न शैक्षिक सामग्रीको प्रयोग गरेर देखाइएको थियो । उनीहरूलाई खेल्दै, रमाउँदै, सिक्ने वातावरण सृजना गरिएको थियो । मेलामा शैक्षिक अभियानसम्बन्धी गीत, गजल, कविता वाचन गरिएका थिए । देउडा र सडक नाटक देखाइएका थिए । विकट राम्नाकोटमा पर्ने जनता मावि खार्दुका बालबालिकाले ढुंगामा फाराम रगाडेर आगो बालेका थिए । खस्किँदो शैक्षिक गुणस्तर सुधार्न कालीकोटको मान्ममा यस्तो मेला चलाइएको हो । कक्षा एक, दुई र तीनका विद्यार्थीको पढ्ने लेख्ने क्षमता सुधार्न यसो गरिएको जिल्ला शिक्षा कार्यालयले जनाएको छ । मेला हेर्न गाउँ गाउँबाट विद्यार्थी, शिक्षक, अभिभावक र विद्यार्थी मान्म आएका थिए । जिल्लामा यसरी पहिलोपटक अन्तरविद्यालय सिकाइ आदानप्रदान भएको जिल्ला शिक्षा अधिकारी विष्णुप्रसाद तिवारीले बताए । मेलामा सालडाँडा आधारभूत विद्यालय पोरिपाल्नी भर्ता, जनजीवन मावि ताडी, मस्टो सरस्वती मावि रकु, बाल विकास बरातु, मालिका आधारभूत विद्यालय कोलिगाउँ र थामीढुगां आधारभूत विद्यालय नानीकोट उत्कृष्ट भए ।"
घुमघामका फाइदा,"माघ २, २०७३ घुमफिर गर्न ठूलादेखि सानासम्म सबैलाई रमाइलो लाग्छ । ठूला मानिसले त घुमफिरका विभिन्न अवसर पाइरहन्छन् । तर बालबालिकाका लागि त्यस्तो अवसर कम कमै आउँछ । जब कि ससाना नानीहरूका लागि घुमफिर र यात्राको झनै बढी महत्त्व हुन्छ । ज्ञान आर्जनका अनेक तरिका छन् । तीमध्ये घुमफिर पनि राम्रो उपाय हो । यात्रा वा भ्रमणका माध्यमबाट झन् सजिलै ज्ञान सिकिन्छ । घुमफिर गर्दा हामीलाई कक्षामा वा घरमा पढ्दाको जस्तो दिक्दारी महसुस हुन पाउँदैन । बरु रमाइलो हुन्छ । भ्रमणले हामीमा ताजगी ल्याउँछ । स्फुर्ति बढाउँछ । हाम्रो समाज अहिले निकै व्यस्त बन्दै गइरहेको छ । सधंैको व्यस्तताले एकोहोरोपन विकास हुन्छ । यस्तो अवस्थामा घुमफिर अझ आवश्यक हुन्छ । आजकलका कैयौं बालबालिका सहरका एउटै तला या कोठामा सीमित हुनुपर्छ । उनीहरूका लागि खेल्ने पर्याप्त ठाउँ पुगिरहेको हुन्न । बगैंचा र हरियाली हुन्न । खुला आकाश देख्न पनि पाइएको हुन्न । सधंै मोबाइल, ट्याब, टीभी र कम्प्युटरमा भुल्दा आँखै पोल्न थाल्ने अवस्था आइसकेको हुन्छ । यस्तो बेला मन चंगा पार्न पनि घुमफिर चाहिन्छ । भ्रमणले सृजनशीलता बढाउन मद्दत मिल्छ । त्यसैले प्राय: स्कुलहरूले आफ्ना विद्यार्थीलाई शैक्षिक भ्रमणमा लैजाने गरेका हुन् । यो एकदमै राम्रो हो । राजधानीका बालबालिकाका लागि पर्याप्त घुम्ने ठाउँ छैनन् । भएका ठाउँमा पनि वातावरण प्रदूषण छ । बालमैत्री स्थान र खेलमैदान पनि कमै छन् । राजधानी छेउछाउमा भने घुमघामका लागि केही रमणीय स्थान छन् । ती ठाउँहरूमा साइक्लिङ र हाइकिङमा जान सकिन्छ । काठमाडौं उपत्यकामा हाइकिङका लागि फुलचोकी, लाँकुरीभन्ज्याङ, साँगा, सिपाडोल, टोखा, अनन्तलिंगेश्वरलगायत ठाउँमा जान सकिन्छ । साइक्लिङका लागि सूर्यविनायक, सुन्दरीजल, चोभार, बूढानीलकण्ठ, गोदावरीजस्ता ठाउँमा जान सकिन्छ । उपत्यकाबाहिरका बालबालिकालाई पनि नजिकैको पायक पर्ने ठाउँमा लैजान सकिन्छ । घुम्न जाँदा नयाँ नयाँ मानिससँग भेट हुन्छ । त्यहाँको समाजसँग घुलमिल भइन्छ । उनीहरूका आनीबानी र चालचलन थाहा हुन्छ । घुमफिरले बोल्ने शैली विकास हुन्छ । आफूलाई लागेका कुरा खुलस्त राख्न सकिन्छ । नयाँ ठाउँमा बोल्ने भाषा र लवज कस्तो छ भन्नेबारे जानकारी हुन्छ ।कतै घुम्न जाँदा देखेका, भोगेका नयाँ नयाँ कुरा नोट बुकमा टिप्यौं भने लेख्ने बानीको समेत विकास हुन्छ । यसले हामीमा लेख्ने कला बढ्ने मात्र होइन ती कुराको पछिसम्म स्मरण गराउँछ ।घुमफिर पारिवारिक हो भने यसले परिवारका सदस्यहरूबीच आत्मीयता बढाउँछ । एकल परिवारमा बस्ने बाबुनानीका लागि यस्तो भ्रमण झनै लाभदायक हुन्छ । घुमफिरले नयाँ जिम्मेवारी वहन गर्ने हिम्मत बढाउँछ । सबैसँग घुलमिल हुने र सामूहिक निर्णय गर्न सक्ने क्षमता विकास हुन्छ । यसबाट सानैदेखि नेतृत्व लिने, जोखिम बेहोर्ने तथा बजेट व्यवस्थापन जस्ता व्यावहारिक सीप पनि जानिन्छ । सचेत हुन नसके यात्रामा कहिलेकाहीं अप्ठेरोमा पनि पर्न सकिन्छ । त्यसैले घुमफिरलाई रमाइलो मात्र मानेर हेलचेक्रयाइँ गर्नु हुन्न । रमाइलोको नाममा उपद्रो गर्न खोजियो भने त्यसले दुर्घटना निम्त्याउन पनि सक्छ । यसतर्फ भने सचेत रहनुपर्छ । यमुना पराजुली अधिकारी"
घान्द्रुक पुग्दा,"प्रजिना थापा (कक्षा९)काञ्जीरोवा नेसनल स्कुल कोटेश्वर, काठमाडौँ"
खितितीखितिती,"न्यायाधीश : तिमीलाई यहाँ किन ल्याइयो, थाहा छ ? चोर : हाच्छिउँले त गर्दा श्रीमान् !न्यायाधीश : कसरी ?चोर : मैले सबै सामान चोरेर बाहिर जान लाग्दा मलाई हाच्छिउँ आयो र घरका सबै मानिस उठे । अनि समातिहाले नि !"
कविता,"भाग्य रै छ एकातिर हिँड्ने खोजे अर्कोतिर,वेदनाको यो जिन्दगीमा नहुने भो ठाडो शिर । सिर्जना पण्डित, कक्षा८ रोजमेरी आइडल बोर्डिङ स्कुल"
भैंसीलाई चप्पल !,"माघ २, २०७३ बद्रीप्रसाद खतिवडा सामाजिक आन्दोलनका अभियन्ता हुन् । शिक्षा क्षेत्रबाटै सामाजिक समस्याको जरासम्म पुग्न सकिन्छ भन्ने मान्यता राख्ने खतिवडाले त्रिचन्द्र कलेजबाट स्नातकपछि २०१६ सालदेखि नै त्यही पेसा अंगाले । २०३६ साल जेठ ४ गतेबाट सुरु भएको शिक्षक आन्दोलनका उनी अगुवा नै हुन् । त्यही आन्दोलनले देशव्यापी रूप लिएपछि जनमत संग्रहको घोषणा भएको खतिवडा बताउँछन् । शैक्षिक चेतना जगाउन महत्त्वपूर्ण काम गरेको भन्दै २०५२ सालमा सरकारले गोरखा दक्षिण बाहु तेस्रो दिए पनि उनले अस्वीकार गरे । उनले आफ्नो बाल्यकालको सम्झना कोपिलासँग यसरी बताए : म मकवानपुरको गढीमा १९९१ सालमा जन्मिएको हुँ । बुवा नीरनाथ र आमा एकमायाको म कान्छो सन्तान । जेठी दिदी र दुई दाजुहरू मभन्दा अघिका हाम्रो परिवारका सदस्य हुन् । जन्मिएको बच्चालाई ११ दिनसम्म सिलाएको कपडा लगाइदिने चलन थिएन । आमाका फरियाका टाला नै हाम्रा न्याना कपडा हुन्थे । नजिक कहीँ कतै विद्यालय थिएनन् । पढ्नुपर्छ भन्ने चेतनाको विकास नै भएको थिएन । अभिभावकमा पनि पढाउनुपर्छ भन्ने सोच थिएन । ब्राह्मण परिवारकाले रुद्री, चण्डी, वेद, र कर्मकाण्डजस्ता किताब भने जसोतसो पढ्थे ।गढी क्षेत्रमा भाषा पठशाला थियो । पाठशाला भन्नुमात्रै छाप्रो थियो । गुरु आफ्नो घरबाट आधा बाटो यता आउने र हामी आधा बाटो उता जाने स्थान मिलाएर गाउँलेहरूले एउटा छाप्रो बनाइदिएका थिए । त्यहीं पढथ्यौं । तोकिएका पाठयपुस्तक थिएनन् । पढ्न मन गर्नेहरू जसले जे भेट्टायो त्यही किताब लिएर जान्थे । गुरु ताराप्रसाद सुवेदी र बद्रीप्रसाद सुवेदीले त्यहीअनुसार पढाउनुहुन्थ्यो । व्रतबन्ध भएकालाई मात्रै रुद्री, वेदजस्ता विषय पढाउनुहुन्थ्यो । त्यसअघि चण्डी अमरकोशका किताब पढ्यौं । काठ वा ढुंगाका पाटीमा खरीले लेखेर सावाँ अक्षर चिन्यौं । लेख्ने र मेट्ने गर्दा हात नै काला हुन्थे । अनुहारमा पनि लाग्दो हो तर ऐना हेर्ने चलन नै थिएन । घरमा पनि ऐना थिएन । हामी लामो दौरा लगाउँथ्यौं । अलि ठूलाले कछाड र लगौंटी लगाएका हुन्थे नत्र त्यही दौरा नै लाज छोप्ने एउटा वस्त्र हुन्थ्यो । मकवानपुर गढीको चौरमा भोगटेको भकुण्डो खेल्थ्यौं । मोजा वा कपडा पोको पारेर पनि भकुण्डो बन्थ्यो । व्रतबन्ध भएपछि २००० सालको घटना हो, बुवासँगै काठमाडौं जान हिँडेको थिएँ । भीमफेदीको साँघुरो बाटो त्यसमाथि उकालो ओरालो साह्रै गाह्रो थियो । हिँडेर जानुपथ्र्यो । उपत्यकातराई जोड्ने त्यतिबेलाको सबैभन्दा छोटो दूरीको बाटो त्यही थियो । उपत्यकाका लागि तराईबाट भैंसी र राँगा त्यही बाटोबाट ल्याइन्थ्यो । तराईका भैंसी पहाडमा चढ्नुपर्दा यस्तै त गाह्रो त्यसमा पनि भैंसीका खुरका बीचमा ससाना गोला गोला ढुंगा पसेर हिँड्नै सक्दैनथे । त्यसबाट जोगिन भैंसी ल्याउनेहरूले बाबियाका गोलोकृति चप्पल बनाएर भैंसीका खुट्टामा लाइदिएको देखें । बुवासँग सोध्दा कारण थाहा पाएको थिएँ ।हामी काठमाडौं जाँदै थियौं ३०४० जना मिलेर काठका नोल लगाएर गाडी बोकेर उकालो चढ्दै थिए । उनीहरूभन्दा निकै पर पुगेपछि बुवाले राणाहरूका लागि यो गाडी काठमाडौं लैजान लागिएको बताउनुभएको थियो । पहिलोपटक घर छोडेको काठमाडौं आएर क्षत्रीको घरमा बासबस्दा खाना बनाउने जिम्मा मेरो भयो । भात छड्किएपछि गुजगुज गर्यो । पानी पुगेनछ भन्ने लागेर थपें । एकछिनपछि उसै गर्यो, फेरि पानी थपें, त्यसपछि भात कस्तो भयो कस्तो कल्पना नै छैन ।एकजना जजमानको घरमा पूजामा जानुपर्ने थियो । हामी केही बटुकसहित त्यहाँ गयौं । मेरी आमा खाना पकाउने भान्से हुनुहुन्थ्यो । आमाले अरूलाई भन्दा मलाई एक डाडु खिर बढी राखिदिनुभयो । आमालाई त त्यतिबेला केही भन्न सकिनँ तर आजसम्म पनि त्यो पचेको छैन कि जस्तो लाग्छ । त्यो घटनाले बिझाएको सम्झँदा ममा अरूभन्दा बढी खान खोज्ने प्रवृत्ति रहेनछ भन्ने लाग्छ ।त्यतिबेला पनि हामी सबै जातका एकै कुवाको पानी खान्थ्यौं । कुवामा कुनै जात विशेषलाई रोकतोक थिएन । सम्पन्न परिवारका घोडा चढ्थे । राणाकालको समय लडे दमाई घोडा चढेर हिँड्थे । हामी सबै उनलाई सम्मान गथ्र्यौं । ब्राह्मण परिवारले कुखुराको मासु वा अण्डासमेत खाने चलन थिएन । हामीले अभिभावकहरूसँग जोगिएर चौरमा पोलेर अण्डा खायौं । मिठाई खानुपरे १७ किमि हिँडेर हेटौंडा बजार पुग्नुपथ्र्यो । तराईतिरबाट आएकाले तरकारी धानसँग साट्थे । माटाका भाँडा पनि धानसँगै साट्ने चलन थियो । मैले १३ वर्षमा बल्ल पहिलोपटक जुत्ता लगाएको थिएँ । दोस्रोपटक २०१० सालमा काठमाडौं गएँ । पढ्नका लागि । बुबा र दाजुले मासिक ५० रुपैयाँ पठाइदिनुहुन्थ्यो । त्यसैले पुर्याउनुपथ्र्यो, पुग्थ्यो पनि । कलंकीमा डेरा थियो । राति नौ बजे नक्सालमा रहेको नन्दी रात्रि स्कुलबाट छुटेर कलंकीसम्म हिँडेर जान्थ्यौं ।नन्दी रात्रिमा कक्षा ८ मा भर्ना भएको थिएँ । त्यहीँबाट १२ सालमा म्याट्रिक पास गरें । त्यसपछि त्रिचन्द्र कलेजमा भर्ना भएँ । पढाइ नेपालमा भए पनि पटना विश्वविद्यालयअन्तर्गत भारत गएर परीक्षा दिनुपथ्र्यो । २०१६ सालमा त्रिभुवन विश्वविद्यालयले आफैं परीक्षा सञ्चालन गरेको थियो । त्यही पहिलो ब्याचका हामी विद्यार्थी हौं । त्यही साल मैले स्नातक गरेको हुँ ।आजका नानीहरू भाग्यमानी छन् । हामीले केही देखेनौं । अहिले प्रविधिले धेरै कुरा एक साथ ल्याएको छ तर सामूहिक भावनाको कमी भएको देख्छु । एकले अर्कोलाई सहयोग गरौं भन्ने भावनाको कमी देख्छु । एकल परिवारमा बाबुनानीहरू पनि एकलकाँटे प्रवृत्तिका भएका छन् । हामी अभिभावक पनि दोषी छौं । केटाकेटीलाई सत्य बोल त भन्छौं तर घरैबाट त्यो संस्कार सिकाउँदैनौं । धूमपान गर्नुहुन्न त भन्छौं तर आफैं गर्छौं । ठूलो मान्छे बन्नुपर्छ भन्ने कुरा त सिकायौं तर असल बन्न सिकाएनौं कि ?रामरञ्जन पौडेल"
फेरि सुन बरामद,"भूकम्पलगत्तै चीन जोड्ने तातोपानी नाका बन्द भएपछि नेपाल, चीन, भारत जोड्ने त्रिदेशीय मार्ग तस्करीमा सक्रिय देखिएको छ। पुस पहिलो साता रसुवाको टिमुरेबाट मोटरसाइकलको डिक्कीमा लुकाएर ल्याइँदै गरेको पाँच किलो सुन बरामद भएको थियो। पक्राउ परेका विरेन लामाले उक्त सुन केरुङ नाका हुँदै ल्याएको बताएका थिए। त्यसअघि चैत १४ गते धुन्चेस्थित लाङटाङ राष्ट्रिय निकुञ्ज सुरक्षार्थ नेपाली सेनाको नारायण दल गुल्मले एक किलो सुनसहित दुई जनालाई पक्राउ गरेको थियो। चैत १७ गते धुन्चेबाट पनि २२ तोला सुनसहित ५ जना पक्राउ परेका थिए। भूकम्पपछिका सुन तस्करीका घटना हेर्दा केरुङ नाका तस्करीको रुट बन्दै गएको देखिन्छ।"
झन्डै ५ करोड विदेशी मुद्रासहित ३ चिनियाँ पक्राउ,"महाशाखाका अनुसार बरामद विदेशी मुद्राको नेपाली सटही रकम करिब ४ करोड ७१ लाख १३ हजार ७ सय ९० छ। प्रहरीले यो घटनालाई सुन तस्करीसँग जोडेर अनुसन्धान थालेको छ। महाशाखा प्रमुख एसएसपी सर्वेन्द्र खनाल अवैध मुद्राको प्रयोग सुन तस्करी, लागूऔषध वा अन्य अवैध काममा प्रयोग गर्न लागिएको हुन सक्ने बताउँछन्। यति धेरै रकम बोक्नुको प्रयोजन के थियो भन्नेमा अनुसन्धान केन्द्रित छ, उनले भने। ज्याठाबाट चढेका तीन चिनियाँ नागरिक यसअघि पनि आफ्नो गाडीमा केरुङ जाने गरेको चालक पेम्बाले बताए। पेम्बाका अनुसार केरुङबाट बोलाएपछि उनी तिनलाई लिन काठमाडौं आएका हुन्। पेम्बाले भने, अरू बेला पनि यसैगरी राति मात्रै यात्रा गर्थे। चोङ ताङ फुङले दोभासेको सहायतामा आफू करिब आठ वर्षदेखि काठमाडौंमा ब्यागको व्यापार गरिरहेको बताए। प्रहरीले तीन चिनियाँबीचको चिनजान र सम्बन्ध के हो, उनीहरू कसरी एउटै गाडीमा सवार रहे भन्नेमा अनुसन्धान गरिरहेको छ।"
बजार ४ खर्ब खुम्चियो,"यससँगै लघुवित्त विकास बैंकको ब्याजदरमा सीमा तोकिएसँगै बिमा कम्पनीले गत वर्षजति नै आम्दानी कमाउन कठिन हुने देखिएपछि पुराना र जानकार लगानीकर्ताहरू धमाधम सेयर बेच्न थाले। बजार घट्दो प्रवृत्तिमा रहेपछि केही ठूला लगानीकर्ताले सेयर बिक्री गरी मुनाफा सुरक्षित गरिरहेका छन्, सेयर ब्रोकर एसोसिएसनका पूर्वअध्यक्ष अन्जन पौड्यालले भने। घट्दै गएको सन्देश गएपछि बजारमा बिक्री गर्नेको चाप बढेकाले पनि सेयर बजार ओरालो लागेको हो। अधिकांश बैंक तथा वित्तीय संस्थाले अब हकप्रद वा बोनस सेयर दिएर पुँजी बढाउन सम्भावना कम भएको पनि लगानीकर्ताहरूले बुझेका छन्। यसैगरी बिमा कम्पनीको पुँजी बढाउने योजना सार्वजनिक नभएको र बैंकिङ प्रणालीमा तरलता अभाव भएको लगायत कारण हाल सेयर बजार ओरालो लागेको पौड्यालले बताए। विगतमा बैंकिङ क्षेत्रमा पुँजी वृद्धि, बिमा र लघुवित्तीय संस्थाको पुँजी बढाउने तयारी भएको, बैंकिङ प्रणालीमा पर्याप्त तरलतालगायत कारण बजार बढेको थियो, उनले भने, अहिले बिमा र लघुवित्त कम्पनीको सेयर मूल्य धेरैले घटेपछि नेप्से ओरालो लागेको हो। बैंक तथा वित्तीय संस्थामा देखिएको तरलता अभावले ब्याजदर बढेपछि सेयर कारोबार प्रभावित भएको नेपाल धितोपत्र बोर्डका अध्यक्ष रेवतबहादुर कार्कीले बताए। पुँजी वृद्धिका लागि एकै पटक बैंक तथा वित्तीय संस्थाबाट ठूलो मात्रामा हकप्रद र बोनस सेयर आएकाले बजारमाआपूर्ति बढी भएको छ, उनले भने। यद्यपि बजार सुधारका लागि धेरै काम भएकाले अहिले बजार घट्नुको कुनै कारण नभएको उनले बताए। बजार सुधारका लागि थुप्रै काम सुरु भएका छन्। आउँदा दिनमा पुँजी बजारको विकास र विस्तार झनै बढ्छ, उनले भने। साउन १२ मा हालसम्मकै उच्च १८ सय ८१ अंकमा पुगेको परिसूचक पुस २८ मा १४ सय ७९ अंकमा ओर्लेको छ। कुल गार्हस्थ्य उत्पादन (जीडीपी) को ९२ प्रतिशतसम्म पुगेको बजार घटिरहँदा राजस्वदेखि सानासाना लगानीकर्तासमेत प्रभावित भएका छन्। बजार पुँजीकरणसँगै लगानीकर्ताको सम्पत्ति पनि घट्दै जाने हुँदा साना र नयाँ लगानीकर्ता बढी गुमाउनेमा परेका छन्। हाल नेप्सेमा विभिन्न क्षेत्रका गरी २ सय २० कम्पनी सूचीकृत छन्। यो अवधिमा १२ वटा बैंक तथा वित्तीय संस्था गाभिएका छन् भने ३ वटा कम्पनी मर्जर एक्विजिसनमा गएका छन्। चालु आर्थिक वर्षमा ६ वटा नयाँ कम्पनी थपिएको नेप्सेले जनाएको छ।"
शीतल निवासमा बिहेको चटारो,"विद्यालय तहदेखिका सहपाठी अभिषेक र निशाकुसुमबीच विवाहको प्रसंग केही वर्षदेखि नै चलेको थियो। अध्ययनलगायत कारणले पछि सरेको हो। समावेशीको नमुनासमेत रहेको यस विवाहले पूर्व र वर्तमान राष्ट्रपति परिवारलाई पारिवारिक साइनोमा बाँधेको छ।विवाहको तयारी लगभग सकिएको छ, राष्ट्रपतिका जनसम्पर्क सचिव जीवछ साहले शनिबार कान्तिपुरलाई भने। सोमबार बिहान १० बजे राष्ट्रपति निवासको पुरानो भवनमा वैवाहिक कार्यक्रम राखिएको छ। कोसी हलको अघिल्तिरको खाली भागमा जग्गे तयार पारिएको छ। विवाह समारोह झकिझकाउ बनाउने काम भइसकेको छ। तर, स्रोतले दिएको जानकारीअनुसार वैवाहिक कार्यक्रमलाई भने संक्षिप्त र सामान्य नै बनाइएको छ। राष्ट्रपति भण्डारीले दुलाहा पक्षलाई पनि बढी तामझाम नगर्न सुझाव दिएको स्रोतले जानकारी दिए। सामाजिक व्यवहार सुधार ऐनमा ५१ जनाभन्दा बढी जन्ती ल्याउन नहुने उल्लेख छ। राष्ट्रपतिका तर्फबाट पनि धेरै निम्तालु छैनन्। दुलाहा पक्षलाई पनि ५१ जनाभन्दा बढी जन्ती नल्याउन आग्रह गरिएको छ। उपराष्ट्रपति, प्रधानमन्त्री, सभामुख, प्रधानन्यायाधीश र मन्त्रीहरू, राजनीतिक दलका अध्यक्षलाई कार्यक्रममा बोलाइएको छ। निम्तोपत्रमै कुनै नगद वा जिन्सी नल्याउन आग्रहसमेत गरिएको छ। २९ वर्षीय अभिषेक बूढानीलकण्ठ स्कुलमा अध्ययनताकाकै निशाकुसुमका सहपाठी हुन्। इन्जिनियरिङ पढेका अभिषेकले बेलायत सरकारको चेभेनिङ छात्रवृत्तिमा लन्डनबाट समेत उच्च शिक्षा लिएका छन्। निशाकुसुमले भने नयाँदिल्लीबाट एमबीबीएस गरेकी छन्। एमालेका तत्कालीन महासचिव दिवंगत मदन भण्डारी र राष्ट्रपति विद्यादेवी भण्डारीका दुई छोरी छन्। विवाहकै पूर्वसन्ध्यामा राष्ट्रपति भण्डारीले शनिबार बिहान नक्सालस्थित बालमन्दिरमा आश्रय लिएका बालबच्चालाई भोजन गराएकी थिइन्। उनीहरूलाई शीतल निवासमै बोलाइएको थियो। छोरी निशाकुसुम पनि साथै थिइन्।"
ठेक्का प्रक्रिया सुरु,"थिकेका अनुसार आयोजना निर्माणका लागि आवश्यक प्राविधिक र कामदार बस्ने क्याम्प फ्यासिलिटीको निर्माण कार्य भइरहेको छ। बाँध र पावर हाउससम्म पुग्ने ७ किमि लामो पहुँच मार्ग (एक्सेस रोड) को निर्माणसमेत अन्तिम चरणमा पुगेको छ। आयोजना निर्माणका लागि आवश्यक बिजुली लान ३३ केभीको सबस्टेसन र प्रसारण लाइन निर्माणसमेत भइरहेको छ। जलाशयमा पर्ने १२ सय रोपनी जग्गा अधिग्रहण तथा ८० घरपरिवारलाई पुनर्वास गराउने काम बाँकी छ। यसबाहेक अरू जग्गा अधिग्रहणको काम भने सकिएको छ। ८० घरलाई पुनर्वास गराउने र जलाशयमा पर्ने १२ सय रोपनी जग्गा अधिग्रहणको कामसमेत छिट्टै सकिन्छ, थिकेले भने।"
चिसिँदै राजधानी,"मौसमविद् कँडेलले अघिल्ला वर्षमा डिसेम्बर अन्तिमदेखि जनवरी पहिलो सातासम्म तापक्रममा उल्लेख्य गिरावट आउने भए पनि महाशाखाको तथ्यांक विश्लेषण गर्दा यो वर्ष त्यस्तो नदेखिएको उल्लेख गरिन्। सन् १९७८ को जनवरी ११ मा काठमाडौंको तापक्रम ३५ डिग्री सेल्सियससम्म झरेको थियो। राजधानीमा रेकर्ड भएको त्यो नै अहिलेसम्मको सबभन्दा कम तापक्रम हो। महाशाखाका अर्का वरिष्ठ मौसमविद् बरुणराज पौडेलले सन् १९६८ देखि सन् २००३ सम्मका वर्षको जनवरी महिनामा पनि राजधानीको तापक्रम शून्य र माइनसमा झरेको जानकारी दिए। सन् १९६८ देखि १९९३ सम्म डिसेम्बर महिनामा पनि तापक्रम माइनसमा झरेको देखिन्छ, पौडेलले भने। शनिबार मुस्ताङ, जुम्ला र जिरीको तापक्रम माइनसमा झर्यो। मुस्ताङमा माइनस ६५, जुम्लामा माइनस ८ र जिरीमा माइनस ४५ डिग्री रेकर्ड भएको छ। डडेलधुरामा न्यूनतम तापक्रम ०५, दिपायलमा १८, सिमरामा १५, ताप्लेजुङमा १ र लुम्लेमा १५ डिग्रीसम्म झरेको छ। वरिष्ठ मौसमविद् श्रेष्ठका अनुसार जाडोयाम सकिन करिब एक महिना बाँकी छ। तर खासै तापक्रम घट्ने छाँट देखिन्न, उनले भने।"
आयोगको प्रतिवेदन संसदमा पठाउन लबिइङ,"समितिले आइतबार आयोगका पदाधिकारीसँग त्यस विषयमा छलफल गर्ने भएको छ। आयोग पनि आफ्नो प्रतिवेदन संसद्मा पेस हुनुपर्ने पक्षमा रहेको समितिको बुझाइ छ। सरकारले आयोगको प्रतिवेदन संसदमा पेस गरोस् भन्ने हाम्रो भनाइ हो, त्यही सन्दर्भमा आयोगका पदाधिकारीसँग छलफल गर्नेदेखि प्रधानमन्त्रीलाई समितिमा डाक्ने योजनामा छौं, समिति सभापति श्रेष्ठले भने, हिजो मात्रै आयोगले प्रतिवेदन पेस गरेको छ। एक साता हेर्छौं नभए यस पटक कठोर कदम उठाउने योजनामा छौं। उनले सरकारले प्रतिवेदनलाई टेबल नगरे संसद्को अवमूल्यन भएको भन्दै संसद्मा विशेष प्रस्ताव पेस गर्ने बताए।"
प्रधानमन्त्री दाहाल यूएई प्रस्थान,"प्रधानमन्त्री दाहालले सोमबार सम्मेलनमा सम्बोधन गर्ने कार्यक्रम छ। नेपालमा लगानीको अवसर, ऊर्जाका विभिन्न क्षेत्र तथा नेपालले अवलम्बन गर्दै आएको नीतिका बारेमा समेत स्पष्ट पार्ने हुनाले सम्मेलनमा सहभागिता महत्त्वपूर्ण रहेको समेत परराष्ट्र मन्त्रालयले उल्लेख गरेको छ। सम्मेलनमा ३२ मुलुकका ६ सयभन्दा बढी कम्पनी सहभागी हुनेछन् भने विभिन्न तीन दर्जन कार्यक्रममा १ सय २० बढी वक्ताले धारणा राख्नेछन्। यो कार्यक्रम वैकल्पिक र नवीकरणीय ऊर्जामा बढी केन्द्रित रहेको छ।सम्मेलनअघि प्रधानमन्त्रीेले यूएईका समकक्षीसँग दुईपक्षीय भेटवार्तासमेत गर्नेछन्। उनले राष्ट्र प्रमुख, सरकार प्रमुख एवं उच्च अधिकारीसँग आपसी हित, नेपाली कामदारको अवस्था, उनीहरूको हकहित, द्विपक्षीय चासोका विषयमा छलफल गर्ने बताइएको छ। उनले त्यहाँ रहेका नेपाली कामदारको समस्या समाधान गर्न, सुरक्षित एवं भरपर्दो रोजगारीको वातावरण बनाइदिन र सुरक्षाको विषय छलफल गर्ने परराष्ट्र अधिकारीहरूले जानकारी दिएका छन्। यूएईमा करिब २ लाख नेपाली कामदार कार्यरत छन्। कार्यक्रममा सहभागी हुन परराष्ट्र सचिव यसअघि नै पुगिसकेका छन्। उनी परराष्ट्रमन्त्री डा प्रकाशशरण महतसँग कतार र त्यहाँबाट सीधै आबुधाबी गएका हुन्। डा महत भने गैरआवासीय नेपालीको कार्यक्रममा सहभागी हुन अमेरिका गएकाले उनी उपस्थित नहुने जानकारी अन्तिम समयमा दिइएको थियो।"
सैन्य पुन:संरचना कार्यदल गठन,"काठमाडौं सरकारले नेपाली सेना र रक्षा मन्त्रालयको पुन:संरचनाबारे अध्ययन गर्न कार्यदल गठन गरेको छ। रक्ष मन्त्री बालकृष्ण खाँडले मन्त्रालयकै पूर्वकामु सचिव देवेन्द्र सिटौलाको संयोजकत्वमा कार्यदल गठन गरेका छन्। कार्यदलले यसअघिको सरकारले गठन गरेको कार्यदल र नेपाली सेनाले बुझाएको पुन:संरचनाको प्रतिवेदनबारे अध्ययन गर्ने र थप विज्ञहरूसँग छलफल गरेर प्रतिवेदन बुझाउने छ। कार्यदलमा रक्षा मन्त्रालयका सहसचिव आनन्द रेग्मी, सेनाको व्यवस्था तथा युद्ध कार्य महानिर्देशनालयअन्तर्गत नीति विभाग प्रमुख सहायक रथी शिवरा खरेल सदस्य छन् भने मन्त्रालयकै कानुन उपसचिव शम्भु कार्की समितिका सदस्यसचिव छन्। रक्षा मन्त्रालयका अनुसार कार्यदललाई दुई महिनाको समय दिइएको छ। यसअघि पूर्वसचिव वामनप्रसाद न्यौपानेको नेतृत्वमा रहेको कार्यदलले नेपाली सेना र पुन:संरचनाको विषयमा वैकल्पिक बाटोसहित सुझाव दिएको थियो।"
गरियो सम्यक्दान,"भक्तपुर बौद्ध धर्मावलम्बीले सम्यक्दान गरेका छन्। प्रत्येक वर्ष माघे संक्रान्तिको अवसर पारेर सम्यक्दान गरिन्छ। काठमाडौंका बौद्ध धर्मावलम्बीले १२ वर्षमा र ललितपुरमा ४ वर्षमा एकपटक सम्यकदान पर्व मनाउँछन्।भक्तपुरका प्रमुख पाँच दीपंकर बुद्धको प्रतिमूर्तिलाई सम्बन्धित विहारबहीबाट वर्षमा दुईपटक बाहिर ल्याएर जात्रा मनाइने स्थानीय पुष्परत्न शाक्यले बताए। यसमध्ये सम्यक्दान पर्व एक हो। विभिन्न ५ विहारबाट ल्याइएको बुद्धको प्रतिमूर्ति शनिबार जयकीर्ति महाविहार परिसरमा बनाइएको आसनमा राखी सम्यक्दान गराइएको हो। जयकीर्ति महाविहार भक्तपुरको नियमित र ऐच्छिक सम्यक भोजन दान गरिने थथुबहि (महाविहार) हो।पर्वमा दीपंकर बुद्ध भनेर पुजिने बुद्धका ५ स्वरूपमध्ये भक्तपुर नगरको क्वाठन्डौको प्रशन्नाशील महाविहार, साकोठाको चर्तुब्रह्म महाविहार, गोल्मढीको झौरवैही महाविहार, भार्वाचोको क्वथुबही महाविहार, इताछें थथुबही महाविहारबाट निकाली दान गरिने स्थानीय देवचन्द्र वज्राचार्यले बताए। पर्वमा चटामरी, पुरी, तिल मिसाएर बनाएको परिकार, चामल, भेटी, लताकपडा बौद्ध विहारमा दीक्षित भई गृहस्थ बौद्ध भिक्षु शाक्य तथा वज्राचार्यलाई दान गर्ने चलन छ।"
मानसिक रोग निम्त्याउँदै,पतिले परिवार नियोजनको साधन अपनाएर यौनसम्पर्क गर्दा सन्तुष्टि हुँदैन भन्दै उनलाई नियमित औषधि सेवन गर्न कर गर्ने गरेको उनी बताउँछिन्। विशाल फार्मेसी ग्वार्कोबाट नियमित एउटै ग्राहकले गर्भनिरोधक औषधि खरिद गर्ने गरेको फार्मेसी सञ्चालक विशाल केसी बताउँछन्। गर्भनिरोधक औषधि खरिद गर्नेमा अधिकांश युवती हुने गरेको उनले बताए। चूडा फार्मेसी कुपन्डोलबाट पनि कलेज पढ्ने केटीहरू दिनहुँ गर्भनिरोधक औषधि किन्न आउने गरेको सञ्चालक सुदा लामिछानेले बताइन्। अत्यधिक प्रयोगका कारण अनेक समस्या लिएर फेरि फार्मेसीमै आउने गरेको उनले बताइन्।डा मल्लका अनुसार शरीरको सबै परीक्षण गरेर मात्रै गर्भनिरोधक औषधि सेवन गर्नुपर्छ। यस्ता औषधि सेवन गर्नेले नियमित स्वास्थ्य जाँच गराउनुपर्ने उनको सुझाव छ।
ठिमीमा सीसी क्यामरा,"भक्तपुर मध्यपुर ठिमीका विभिन्न चोकमा सीसी क्यामरा जडान गरिने भएको छ। पछिल्लो समय चोरी तथा आपराधिक घटना बढ्दै गएकाले अपराध न्यूनीकरणका लागि सीसी क्यामरा जडान गर्न लागिएको महानगरीय प्रहरी वृत्त ठिमीका डीएसपी श्यामबाबु ओलियाले जानकारी दिए। प्रहरी वृत्तको समन्वयमा नगरपालिका र स्थानीयको पहलबाट सीसी क्यामरा जडान गरिनेछ। क्यामराका लागि मध्यपुर ठिमी नगरपालिकाले ५ लाख रुपैयाँ विनियोजन गरिसकेको बताउँदै ओलियाले भने, बाँकी रकम स्थानीय स्तरबाटै जुटाउन उपभोक्ता समिति गठन भएको छ। पहिलो चरणमा बाहाखा बजार, चपाचो, बालकुमारी, भीमसेन चोक, सिद्धिकालीलगायत १२ स्थानमा क्यामरा जडान गरिनेछ। दोस्रो चरणमा मध्यपुर ठिमीको मुख्यमुख्य चोकमा जडान गरिनेछ।"
अग्निशालामा मेला,"ललितपुर माघे संक्रान्ति अर्थात् मकर संक्रान्तिका अवसरमा पाटन १९, थबुस्थित अग्निशालामा मेला लागेको छ। संक्रान्तिमा त्रिवेणीमा मेला लाग्ने परम्पराअनुसार प्राचीन समयमा वागमती, नख्खु र पातल गंगाको संगम अग्निशाला रहेको जनविश्वास छ। भक्तजनले शनिबार अग्नि शालास्थित ब्रहमकुण्ड, रूद्रकुण्ड, सूर्यकण्ड र सभ्यकुण्डमा नित्य पूजा, हवन, आरती, पितृकार्य, नवग्रह दोष निवारण गराएका छन्। मेला भर्न काठमाडौं, भक्तपुर, कीर्तिपुर, काभ्रे, मकवानपुरबाट भक्तजन आएको व्यवस्थापन समितिले जनाएको छ।"
बिहे गर्न बालबालिकाकै हठ,"१३ वर्षकै उमेरमा छोरीले बिहे गरेपछि पीपल७ का डिलबहादुर नाथ समस्यामा परे। राजीखुसीले गएकी छोरी फर्काएर ल्याउने आँट गर्न सकिएन, उनले भने, फर्काउँदा पनि फेरि भाग्ने अवस्था देखियो, त्यसैले स्विकार्न बाध्य हुनुपर्यो। बाबुआमाको इच्छाविपरीत भएका धेरै बालविवाहलाई स्वयं छोराछोरी र केही सामाजिक कारणले मान्यता दिनुपर्ने अवस्था रहेको उनको भनाइ छ।जिल्ला बाल सञ्जाल अध्यक्ष प्रेम बोहरा बालविवाहले भविष्य क्षति हुने बुझेका बालबालिका नै बिहेबन्धनमा बाँधिने प्रवृत्ति बढेकाले यसलाई नियन्त्रण गर्न ठूलै चुनौती देख्छन् उनी। यहाँ जानेबुझेकाले पनि विवाह गर्न थालेका छन्, उनले भने, अब कुरा जानेर मात्रै भएन। जानेको कुरा बालबालिका आफैंले कार्यान्वयन गर्नुपर्छ। बोहराका अनुसार बाल क्लब तथा बाल सञ्जालमा बसेकाले पनि विवाह गरिसकेका छन्।"
एउटै भवनमा ६ विद्यालय,"पर्यावरण संरक्षण मञ्चले सेम्जोङ र कटुन्जेमा मावि भवन निर्माण गरेको छ। गुम्दीका ३ वटा प्रावि तथा माविका भवन बनाउने जिम्मा लिएको भिलेज नेपालले पनि काम पूरा गरेको छ। संस्थासँग निर्माण कार्यको अनुभव, प्राविधिक जनशक्ति नहुनुले समग्र योजनामा भने ढिलाइ भइरहेको पुनर्निर्माण इकाई प्रमुख ईश्वरीप्रसाद ज्ञवालीले बताए।"
भविष्य अन्योलग्रस्त,"प्रविधि विकाससँगै किशोरकिशोरीले नजिकिने माध्यम पाउँदा बालविवाहको संख्या बढेको परियोजना संयोजक मनवीर नेपालीले बताए। जातीय संस्कृति र प्रथाका नाममा सानै उमेरमा छोराछोरीको बिहे गरिदिने अभिभावक पनि उत्तिकै छन्। सानो उमेरका दम्पतीबाट जन्मने शिशुको मृत्युदर पनि उच्च पाइएको छ। महिला तथा बालबालिका कार्यालय प्रमुख भगवती अर्यालका अनुसार केही बालबालिकाले पढाइ बीचैमा छाडेर विवाह गर्ने गरेका छन्। उनीहरूले फेरि पढाइलाई निरन्तरता दिन सकेका छैनन्। गरिबी, अशिक्षा र बेरोजगारीका कारण बालविवाह बढेको उनको बुझाइ छ। जिल्लामा अधिकांश महिला हिंसा र बहुविवाहजस्ता घटनाको मुख्य कारण बालविवाह नै भएको किशोरी सञ्जाल अछामकी अध्यक्ष सिर्जना अधिकारीले बताइन्। जिल्लामा विभिन्न संस्थाले बालविवाहविरुद्ध चेतनामूलक अभियान चलाइरहे पनि कमी आउन सकेको छैन।"
संरक्षण पर्खाइमा गढी,२०४६ अघिसम्म गढीको संरक्षण र सुरक्षाको जिम्मा रक्षा मन्त्रालयअन्तर्गत थियो। त्यसपछि गढीको सुरक्षा जिम्मा स्थानीय विकास मन्त्रालयले लिएको हो। अहिले भने गढी र किल्लाको सुरक्षा गर्ने जिम्मेवारी सम्बन्धित गाविस र नगरपालिकालाई दिइएको छ। इतिहासविद्का अनुसार नेपाल एकीकरण क्रममा दुईवटा प्रयोजनले गढी बनेका थिए। एकथरी गढी सेना तथा सेनाका खरखजाना राख्नका लागि बनाइएका थिए भने अर्कोथरी गैरसैनिक व्यक्ति बस्नलाई बनेका हुन्।
दलबीच दूरी घटाऔं,तनहुँ उपराष्ट्रपति नन्दबहादुर पुनले दलबहरूबीच असमानताको दूरी घटाएर संविधान कार्यान्वयन गर्नुपर्ने बताएका छन्। माघी मेलाका अवसरमा नेपाल मगर संघ तनहुँले दमौली बजारमा आयोजना गरेको मेला उद्घाटन गर्दै पुनले आगामी वर्ष माघ ८ गतेभित्रै तीनवटा निर्वाचन सक्न सबैको सहमति आवश्यक रहेकोमा जोड दिए सबै दल मिलेर बनाएको संविधान सबै मिलेरै कार्यान्वयन गर्न सकिने उनको भनाइ थियो।
सालमा झुसिलकिरा,"हेटौंडा सालका रूखमा झुसिलकिराको प्रकोप फैलिएको छ। पर्सा वन्यजन्तु आरक्षको सामुदायिक वनमा सालका पात झुसिलकिराले सखाप पारेपछि वन क्षेत्र नाङ्गै देखिएको छ। पदमपोखरीस्थित कमलेश्वरी, सिटु सामुदायिक, हाँडीखोला गाविसको चेतना सामुदायिक, जनजागृति र जनकल्याणकारी सामुदायिक वनभित्र रहेका सालका रूखमा झुसिलकिराले पात खाएका हुन्।"
न्यायालयमा राजनीतिक छाया,"नेपालको संविधानको मौलिक हकले राज्यका सबै निकायमा हुने नियुक्ति समानुपातिक समावेशी सिद्धान्तका आधारमा हुनुपर्ने कुरामा जोड दिए पनि उच्च अदालतको न्यायाधीश सिफारिस प्रक्रियामा त्यसको आत्मसात् नगर्नु विडम्बनापूर्ण हो। सिफारिसमा परेका ८० मध्ये महिला चारजना, मधेसी तीनजना, जनजातिबाट नौजना तथा थारू र मुस्लिमबाट एकएकजना मात्रै पर्नुले समावेशी सिद्धान्तलाई आत्मसात् नगरेको प्रस्टै हुन्छ। त्यसमाथि यसरी समावेश भएकामध्ये पनि नातागोता र पहुँच भएकाहरू मात्रै पर्नु झनै आश्चर्यजनक छ। त्यस्तै यसपटक कनिष्ठ कानुन व्यवसायीहरूसमेत उच्च अदालतका न्यायाधीशका लागि सिफारिस भएका छन्, जबकि यसअघि २०२५ वर्षको वकालतपछि मात्रै पुनरावेदन अदालतमा नियुक्त गर्ने चलन थियो। यस हिसाबले आगामी दिनमा न्यायिक परिपक्वताको अभाव खट्कन सक्छ, जसले निष्पक्ष न्यायमा समेत शंका गर्ने ठाउँ उब्जाइदिने जोखिम छ। कार्यसम्पादन प्रक्रियामा परिपक्वताका लागि पनि अनुभवबाट खारिएकाहरूलाई प्राथमिकता दिनुपर्ने हो तर यो सवालमा न्याय परिषद्को कमजोरी देखियो। न्यायाधीश नियुक्ति प्रक्रियामा हुने सम्भावित दलीय हस्तक्षेप र चलखेललाई नियन्त्रण गर्नेदेखि न्यायिक परिपक्वता कायम गर्ने दायित्व न्यायिक नेतृत्वको हो। यो पक्षमा न्यायिक नेतृत्वले आगामी दिनमा ध्यान पुर्याउन आवश्यक छ।"
"अदालत, संविधान र राजनीति","संविधान बनाउनु र त्यसको प्राविधिक कार्यान्वयनले मात्र खासै अर्थ राख्दैन। संविधानलाई जीवन्त र गतिशील बनाउन राजनीतिक नेतृत्वमा बस्नेहरूको बुझाइ र व्यवहार अत्यन्तै महत्त्वपूर्ण हुन्छ। संविधानमा लिखित अक्षरहरूको पाठ जसले पढे पनि एउटै हो। तर ती अक्षरहरूको उद्देश्य र मनसाय एमाले नेता केपी ओली, राप्रपा नेता कमल थापा, राष्ट्रिय जनमोर्चाका चित्रबहादुर केसीको समान हुने हो भने संविधानले गति लिन सक्तैन। फरकफरक मनसाय र स्वार्थका बाबजुद राजनीतिलाई विधिपूर्वक चलायमान राख्न सक्नुमै संविधानको औचित्य र सफलता स्थापित हुन्छ। अदालतले त्यसको पुष्टि गरेको छ। बाँकी कुरा अब दलहरूको बुझाइ र विवेकमा निर्भर गर्छ।"
कमिसनको प्रलोभनले सीमामा तस्करी,"नेपाल भारत सीमामा तस्करी भएको समाचारले ध्यानाकर्षण गरेको छ। देशको राजस्व छलीमा समाजको कमजोर वर्ग अपांग र महिला प्रयोग भइरहँदा पनि सरकारको ध्यान पुगेको छैन। भन्सार राजस्व स्रोतको मुख्य स्रोत हो। कार्यरत कर्मचारीहरूको लापरबाही र लालची स्वभावले भन्सार निश्चित रूपले प्रभावित भएको छ। भारतसँग हाम्रो खुला सिमाना रहेको छ र दैनिक प्रयोगमा आउने अधिकांश उपभोग्य सामग्रीमा हामी भारतमा आश्रित रहेका छौं। सीमामा बस्ने न्यून आयस्रोत भएका कतिपय नेपालीको भान्सा सीमामा रहेको भारतीय बजारमा भर परेको छ। त्यस्ताले सीमापारिबाट ल्याउने अति आवश्यक सामग्रीलाई, ल्याउने मात्रालाई ध्यानमा राखी दुवैतिरका भन्सार र सुरक्षा कर्मचारीहरूले व्यावहारिक अनदेखा गरेकै हुन्छन्। तर महिला, बालबालिका र अपांगलाई प्रयोग गरी नियोजित रूपले तस्करी गर्न लगाउने, कम मूल्यांकन गरी कम भन्सार तिर्नेजस्ता समूहहरूको अनुसन्धान र खोजतलासमा सम्बन्धित निकायले अविलम्ब ध्यान दिनु आवश्यक छ। महेन्द्रसिंह बमटीकापुर९, कैलालीसीमावर्ती भारतीय क्षेत्रबाट अनवरत रूपमा चलिरहेको तस्करीको एउटा सिलसिलाबद्ध चक्रको यथार्थ विराटनगरवासी भएको हुँदा सिसाझैं छर्लंग छ। दिनहुँ सयौंको संख्यामा तस्कर साइकलमा पटकपटक गरी सामान लिन जोगबनी पुग्ने गर्छन् र त्यहाँबाट फर्किंदा अटेसम्म सामान लोड गरेर फर्किरहँदा बाटामा रहेको भन्सारले सकेसम्म नदेखेझैं गर्ने तर त्यस्तै अवस्था सिर्जना हुँदा भने न्यूनतम मूल्यांकन गरी कर्मकाण्डी भन्सार असुली गर्ने गरेको सत्य हो। सर्वसाधारणले भने घरायसी प्रयोजनका निम्ति ल्याउने सामग्री खोतलखातल पारी कडा रूपमा चेकजाँच गरेझैं गर्ने गरेको दृश्यबाट भने भन्सारले इमानदारी बोकेको आभास दिलाउँछ। यसरी सामुन्ने भइरहेको तस्करी नदेख्ने प्रशासन र भन्सारले सर्वसाधारणलाई दिएको सास्तीपश्चात् आफ्नो आङको भैंसी नदेख्ने अर्काको जुम्रा भन्ने उखान चरितार्थ त भएको छ नै, साथसाथै यसपछि कमिसनको प्रलोभन पनि मुख्य कारण हो। सौगात भट्टराईविराटनगर, मोरङ"
तीनवटै चुनाव गर्न एक महिनाभित्र सहमति अपरिहार्य,"अबको एकडेढ महिनामा सहमति नभए जेठमा स्थानीय र १३ महिनाभित्र तीनवटै चुनाव गराउन सकिन्न?हो, सकिँदैन।अनि एकैपल्ट तीनवटै चुनाव गर्न नि?सकिँदै सकिँदैन। किनकि त्यसो गर्नलाई हाम्रो क्षमता नै छैन।अर्को माघ ७ भित्र तीनै तहको चुनाव हुन सकेन भने?निर्वाचन आयोगले नमान्ला, तर दलहरूले आजको एक महिनाभित्र अप्ठेरो ठेलेर निर्णय लिन सक्नुुभयो भने अर्को माघ ७ भित्र तीनवटै चुनाव हुन सक्छ। यो पनि सामान्य अवस्था होइन, आपतकालीन अवस्थामै हुने हो। त्यतिखेर नभए दलहरू उही नहुने विकल्पमै जानुहुन्छ, संसद्को म्याद थप (हाँसो)। त्यसमा ६०१ सांसद पनि खुसी हुन्छन्। अनि जुन दललाई हार्छु भन्ने छ, उसलाई किन चुनावको हतारो? जितिन्छ भन्ने मानसिकता नहुँदासम्म चुनावका लागि कसले हतार गर्छ र? सबैलाई जितिन्छ भन्ने त छैन होला। यही कारणले पहिले पनि चुनाव तीनपल्ट सरेकै हो। त्यो नदोहोरिएला भन्ने छैन।"
भूकम्पकीय जोखिम बढाउने तरलीकरण,उक्त अनुसन्धानको निष्कर्षले काठमाडांै उपत्यकाको तरलीकरणको जोखिम अति संवेदनशील रहेको र हाल उपलब्ध जोखिम पहिचानका प्रविधिहरूले वास्तविक जोखिम पहिचान गर्न नसकिने र काठमाडांै उपत्यकाको हकमा छुट्टै जोखिम पहिचान प्रविधिको विकास गरी सुझाइएको छ। अब आवश्यकता उक्त प्रविधिको प्रयोग गरी उपत्यकामा नयाँ संरचना निर्माण गर्दा तरलीकरण जोखिम न्यूनीकरणको उपाय अवलम्बन गर्ने र बनिसकेका संरचनाहरूको जमिनमा तरलीकरणको जोखिमलाई पनि सकेसम्म न्यूनीकरण गरी सुरक्षित रहनु आवश्यक छ।(भूकम्पप्रविधि राष्ट्रिय समाज नेपालमा कार्यरत डा मरासिनीले जमिन तरलीकरणको जोखिम पहिचान तथा न्यूनीकरणमा विद्यावारिधि गरेका छन्।)
वन मासेर सरकारी संरचना,"यस्तै ढोढरी गाविसको बेलवा चोकस्थित वन क्षेत्रमा रेडक्रस भवन, पक्की भाडाका भवन र ओराली बजारमा वन क्षेत्रमै आठवटा पक्की भवन निर्माण गरिएको छ। सामुदायिक वनका नाममा कार्यालयका लागि वनभित्रै पक्की भवन निर्माण भइरहेका हुन्। वन सुरक्षाका लागि र कार्यालय सञ्चालनका लागि कच्ची भवन निर्माण गर्नुपर्ने कानुनी व्यवस्था भए पनि पक्की भवन निर्माण भइरहेको उपभोक्ताको गुनासो छ।"
एनजीओलाई वनको जग्गा,"नुवाकोट स्थानीय प्रशासनले एक गैरसरकारी संस्थालाई सामुदायिक वनको जग्गामा भवन बनाउन अनुमति दिएको छ। विदुर ३ स्थित वनदेवी सामुदायिक वनको क्षेत्राधिकारको जग्गामा नयाँ भवन बनाउन दिएको हो।यसअघि जिल्ला वन कार्यालयले १ रोपनी १२ आना जग्गा बालकल्याण समितिलाई मात्र भोगाधिकार गर्न दिइने निर्णय गरेको थियो। तर, प्रशासनले उक्त जग्गामा भवन बनाउन मानव बेचबिखनविरुद्ध कार्यरत साथी संस्थालाई दिने निर्णय गरेपछि स्थानीय उपभोक्ता रुष्ट छन्। त्यसरी जग्गा बाँड्न थालियो भने अरू संस्थालाई पनि चाहिएला, सामुदायिक वन उपभोक्ता समिति पूर्वअध्यक्ष सुशील केसीले भने, भवन र टहरा बनाउन दिएर प्रजिअ मौन बसेका छन्।यसअघि बालकल्याण समितिलाई दिइएको उक्त जग्गामा अस्थायी टेन्ट हालेर नगर स्वास्थ्य केन्द्र र योग शिविर चलाउने गरिएको थियो। तत्कालीन वन अधिकृत राजेन्द्र काफ्लेले बालकल्याणलाई जग्गा दिने निर्णय गरे पनि स्थायी संरचनाको अनुमति दिएका थिएनन्। काफ्लेले दिएको अनुमतिपत्रलाई टेकेर प्रजिअ विष्णप्रसाद पोखरेलले साथीलाई प्रिफेब्रिकेट भवन निर्माण स्वीकृति दिएका हुन्। मैले दिए त के गर्नुहुन्छ? प्रजिअ पोखरेलले भने। बालकल्याण समितिकी सदस्य सचिव तथा महिला तथा बालबालिका कार्यालय प्रमुख भुला भण्डारीले बिचल्लीमा परेका महिलालाई राख्न भवन बनाउँदा कसैले टाउको दुखाउन नहुने बताइन्। बकाइदा लालपुर्जा छ, किन बनाउन नपाउने? उनले भनिन्। स्थानीय उपभोक्ताले जग्गाको लालपुर्जा नभएको बताए। नापीले २०६४ पुस ५ मा भोगाधिकारका लागि चार किल्ला मात्र खुलाएको थियो। वन कार्यालय प्रमुख पदमप्रसाद नेपाल पनि यो प्रकरणमा मौन बसेका छन्। उनले सांगोपांगो मिलाउन त्यसो गरिएको बताए। वनदेवी सामुदायिक वन उपभोक्ता समिति पनि मौन छ। समितिमा ९ वर्षदेखि नयाँ नेतृत्व चयनसमेत भएको छैन।"
हिमपातमा सिकार,"बझाङ लेकाली भेगमा हिमपातसँगै जंगली जनावर र पन्छीको चोरीसिकार गर्ने क्रम तीव्र रूपमा हुने गरेको छ। हिउँमा फसेका मृगलगायत जनावर र चिसाले औलतिर झरेका पन्छीको सिकार गर्न सजिलो हुने भएकाले यहाँका हिमाली गाविसका बासिन्दा हुल बाँधेर सिकार खेल्न जाने गर्छन्। सिकारीहरूले बन्दुक, भाला, हँसिया, लाठीलगायत घरेलु हतियार र सिकारी कुकुर प्रयोग गरी रतुवा, घोरल, झारल, थारल, बँदेल, डाँफे, कालिजको सिकार गर्ने गरेको स्थानीयले बताएका छन्। हिमपात हुँदा समूह बनाएर सिकारमा जानुलाई यहाँको भाषामा ऐह्रा खेल्नु भनिन्छ। हिमाली भेगमा सिकारको सिजन सुरु भएसँगै सदरमुकामलगायत स्थानमा राष्ट्रिय पन्छी डाँफेलगायत विभिन्न जंगली जनावरको मासु सदरमुकाममा खुलेआम बिक्री भइरहेको छ। जिल्लाको हिमाली क्षेत्र काँडा, सुर्मा, दौलिचौर, रिलु, दहबगर, लेकगाउँ, मेलबिसौना, कैलाशलगायत गाविसका वन क्षेत्रमा चोरीसिकार भइरहेको स्थानीयले बताएका छन्। सदरमुकाम आसपास प्रतिडाँफे २ देखि ३ हजार रुपैयाँसम्ममा बिक्री हुने गरेको बताइन्छ। यस्तै जंगली जनावर झारल, नाउर र रतुवाको मासु प्रतिकेजी १ हजार २ सय रुपैयाँसम्म बिक्री हुने गरेको सिकारीहरू नै बताउँछन्। यस्तै कालिज १ हजार ५ सय रुपैयाँमा बिक्री हुने गरेको छ। यहाँ जिल्लाका कर्मचारीदेखि राजनीतिक दलका नेतालाई डाँफेलगायत जंगली जनावरको मासु खुवाउने चलन पनि छ। त्यसैले गाउँमा रहेका प्रहरी चौकीले पनि प्रतिबन्धित जंगली जनावर र पन्छीको सिकार गर्न छुट दिएको स्वयं प्रहरीहरू नै बताउँछन्। जिल्लाबाट जंगली जनावरको मासु पठाइदिनु भन्ने खबर आउँछ, हामीले कसरी सिकारीलाई समाउने? नाम उल्लेख नगर्ने सर्तमा एक प्रहरी चौकीका इन्चार्जले भने, गाउँमा कसले सिकार गर्छ सबै रेकर्ड चौकीसँग छ।दुईचार वर्षअघि गाउँ नजिकै प्रशस्त पाइने डाँफेलगायत पन्छी र जंगली जनावरहरू आजभोलि मुस्किलले देखिने गरेको स्थानीयहरू बताउँछन्। केही वर्ष पहिलासम्म हिउँ पर्दा मृग र डाँफे गाउँमै आउँथे, काँडाका गोरखबहादुर बोहराले भने, अहिले लेकतिर फाट्टफुट्ट भेटिन्छ। प्रत्येक वर्ष चोरीसिकार हुन्छ कति पो होलान् र? जिल्ला वन अधिकृत अशोककुमार श्रेष्ठले चोरीसिकारले डरलाग्दो रूप लिएका कारण यसलाई नियन्त्रण गर्न जिल्ला वन कार्यालयले योजना बनाइरहेको बताए। कुन ठाउँमा सिकार हुन्छ र कुन नाका भएर ओसारपसार हुन्छ भन्ने कुरा हामीले पत्ता लगाइसकेका छांै, श्रेष्ठले भने, तत्कालका लागि प्रहरीसँग समन्वय गरेर नियन्त्रणको प्रयास थाले पनि यसको दीर्घकालीन समाधान खोज्नुको विकल्प छैन। बढी चोरीसिकार हुने क्षेत्रमा हातहतियारसहितको सुरक्षा पोस्ट राख्न मन्त्रालयसँग समन्वय भइरहेको छ, श्रेष्ठले भने।"
निष्पक्ष छानबिन माग,"नवलपरासी चलचित्र छक्कापन्जा पाइरेसी गरेको आरोप लागेका कावासोतीका २३ वर्षीय कृष्ण सुवेदीको परिवारले निष्पक्ष छानबिन माग गरेको छ। घटनाको प्रकृति हेर्दा कृष्णले आत्महत्या गरेको नभई हत्या भएको उनीहरूको दाबी छ। दाजु हरि सुवेदीले घटना शंकास्पद देखिएको बताए। भाइले घाँटीमा लगाएको सुनको सिक्रीसमेत छैन अनि कोठाको ढोकासमेत खुला छ, उनले भने, बारम्बार धम्कीले उसमा मानसिक तनाब बढेको देखिन्छ। पढाइमा अब्बल कृष्ण आइतबारबाट धुलिखेल अस्पतालमा आबद्ध हुन नियुक्तिपत्र लिने भन्दै बिहीबार काठमाडांै गएका थिए। काठमाडौं सिनामंगलमा गैंडाकोटका साथीसँग बस्दै आएका उनी सोमबार कावासोती आएर परिवारसँग छलफल गरी बिहीबार फर्किएका थिए। त्यस दिन दिउँसो २ बजे अन्तिमपटक आफूसँग भाइको फोन सम्पर्क भएको हरिले बताए। भाइको नम्बरमा पटकपटक फोन गर्दा प्रहरीले उठाएर घटनाबारे जानकारी गराएको पारिवारिक स्रोतले जनायो। अध्ययन सकेर काम गर्न सुरु गरेका छोराको मृत्युको खबरले ८४ वर्षीय भुवानीशंकर विक्षिप्त छन्।"
उपचार अभावमा बन्दीको मृत्यु,"अहेव दिनेश घिमिरेका अनुसार कारागारमा बिरामी उपचार गर्ने, औषधि वितरण गर्ने छुट्टै क्लिनिक या कोठा छैन। कोही बिरामी भए पिकेटमा उपचार गर्नुपर्छ। कारागार व्यवस्था ऐन २०१९ मा कारागारमा रहेका कैदीबन्दीको सम्पूर्ण उपचार जेलरले गर्ने व्यवस्था छ।१५ सयभन्दा बढी कैदीबन्दी रहेको झुम्का कारागारमा वार्षिक १२ लाख रुपैयाँ मात्र उपचारका लागि आउने गरेको छ। जुन सामान्य ज्वरो, रुघाखोकी, निमोनियाजस्ता रोगको उपचारका लागि मात्र ठिक्क हुने गरेको जेलर गणेश अधिकारी बताउँछन्। कारागारमा रहेका ५ सय कैदीबन्दी बिरामी रहेको जेल प्रशासनले जनाएको छ। मन्त्रिपरिषद्ले कारागारका कैदीबन्दीको उपचार सरकारी अस्पतालले नि:शुल्क गरिदिने प्रावधान बनाए कैदीबन्दीले उपचारै नपाएर मर्नुपर्ने अवस्थाको अन्त्य हुने जेलर अधिकारी बताउँछन्।"
गाउँ नै खरिदबिक्री,"आर्थिक रूपमा सम्पन्नले विवाह वा मृत्यु संस्कारमा डोमलाई सुन, चाँदी, गाईबस्तु, चौपाया, भाँडाकुँडा, नगदलगायत दिने गरेकाले गाउँ खरिदबिक्री गर्दा हेरीहेरी मूल्य लाग्ने गरेको उनले सुनाए। जुन गाउँमा विपन्न वा निम्न वर्गको बसोबास छ, त्यो गाउँको कम मूल्य लाग्छ, उनले भने, जीविकाका लागि जसरी किसानको खेतबारी हुन्छ, त्यसमा अन्नबाली उब्जाउँछौं र कमाउँछौं, त्यसैगरी हाम्रो स्रोत गाउँ नै हो, गाउँ नै खरिदबिक्री गरी कमाउँछांै।"
१९ महिना नाकाबन्दी,"लामाबगर (दोलखा) चीनको सीमामा बसोबास गर्ने लामाबगरवासीले भूकम्प गएपछि १९ महिना नाकाबन्दी सहेका छन्। केही दिनअघि सडक खुलेपछि बल्ल उनीहरूको दैनिकी केही सहज बन्न पुगेको छ। भूकम्पले बाटाहरू भत्किएपछि यहाँका करिब तीन सय बासिन्दा अर्को ठाउँ जान सक्ने अवस्था थिएन। उनीहरूलाई तिब्बततर्फ त के नेपालतर्फ आउन पनि अप्ठ्यारो थियो। बजार क्षेत्र गुफाजस्तो बन्यो। यो अवधिसम्म बल्लतल्ल लहरामा झुन्डिँदै अन्तको बजारबाट खानेकुराहरू ल्याएर प्राण धान्दै आएको स्थानीयवासीले दुखेसो पोखे।बाटाहरू भत्किएकाले लगभग १९ महिनासम्म यो ठाउँमा कोही आएनन्। आक्कलझुक्कल गाविसका कर्मचारी र केही सुरक्षाकर्मी देखा पर्थे। अन्य ठाउँमा गैरसरकारी नियोगका प्रतिनिधिहरू भूकम्पपीडित खोज्दै हिँडे, तर यहाँका बासिन्दाले दाताहरू कस्ता आकृति का हुन्छन् भनेर चिन्नसमेत पाएनन्। यतिसम्म कि, सरकारी अनुदान खोज्न सदरमुकाम चरिकोट धाउनुपथ्र्यो, तर लहरामा झुन्डिँदै कसरी ओहोरदोहोर गरिरहन सक्नु?चीनको नाकासँग साइनो गाँसेर उदाउँदै गरेको यो गाउँ करिब १९ महिना नाकाबन्दीमा पर्दा पनि कसैले साहनुभूति प्रकटसमेत गर्न नआएकोमा स्थानीयको आक्रोश छ। केही वर्षअघिसम्म नाता साइनो सम्झँदै चिनियाँहरू लामाबगर आउँथे। यहाँका र उताका मानिस मीत लगाउँथे। नाता कुटुम्ब गाँस्थे। करिब ११ किलोमिटर सडक खुले सीमा भेट्ने तिब्बती र लामाबगरवासीको विनियम पनि हुन्थ्यो। २०२२ सालमा कोदारी मार्ग खुल्नुअघिसम्म यो मार्गबाट व्यापारिक कारोबार चल्थ्यो।ऐतिहासिक नाकाको स्वरूपका अवषेशहरू अझै भेटिने लामाबगर २ मा तिब्बती शरणार्थी र आदिवासी शेर्पा समुदायको बाहुल्यता छ। वडा नं ३ आदिवासी र बसाइ आएकाले भरिँदै छ। उत्तरतर्फ विशाल डाँडा र चुचुराहरूले सीमा छुट्याएको छ। पूर्व र पश्चिमतर्फ पनि विशाल डाँडाहरूको घेरा छ। दक्षिणतर्फ खुला छ र त्यतैबाट नेपालतर्फको सडकमार्ग छ। चार दशकअघिसम्म भारतीय प्रहरी सुरक्षाबल, भन्सार र सीमाका कर्मचारीले लामाबगर भरिन्थ्यो। स्थानीयको भनाइअनुसार भारतीय सुरक्षाकर्मीले छाडेपछि नेपाल प्रहरी सीमा सुरक्षामा खटिँदै आएको छ। लामाबगरमा स्वदेशी लगानीमा बन्दै गरेको राष्ट्रिय गौरवको तामाकोसी आयोजनाको बाँधस्थल निर्माण हुँदै छ। भूकम्प जानुअघि यो सानो उपत्यकामा पाँच सयभन्दा बढी बाहिरका मानिसहरू काम गर्नका लागि बस्थे। सेना, नेपाल प्रहरी र सशस्त्र अनि नेपाल सरकारका कर्मचारी सीमा र आयोजना सुरक्षाका लागि खटिएका थिए। भूकम्पपछि उनीहरू सबैले लामाबगर छाडे, यो ठाउँ सुनसान भयो। स्थानीय सामाजिक अगुवा छेयोतर शेर्पा भन्छन्, लामाबगरको भविष्य अन्धकार ठान्दै आदिवासी पनि हिँडेपछि त यो ठाउँ उराठ नै बन्यो। भूकम्पले क्षति पुगेको सडकलाई माथिल्लो तामाकोसी जलविद्युत् आयोजनाले सुरुङमार्ग बनाएपछि आवागमन सहज हुन सकेको हो। सुरुङमार्ग हुँदै मोटरबाट लामाबगर पुग्दा जंककुमारी श्रेष्ठ आक्रोशपूर्ण अवस्थामा भेटिइन्। भनिन्, भूकम्प जानेबित्तिकै यहाँ आएकाहरू सबै भागे, नयाँ कोही आउँदै आएन भने पनि हुन्छ।चरिकोटबाट तामाकोसी आयोजनाको पहलमा ६८ किमि सडक निर्माण र स्तरवृद्धि गरिएपछि सीमाछेउको यो दुर्गमबस्ती केही सहज बन्न पुगेको हो। छेत्योरको भनाइमा भूकम्प जानेबित्तिकै लामाबगरको गति ठप्पै रोकियो। चौबीसै घण्टा तीव्र गतिमा चलिरहेका मेसिनका आवाजहरू झ्याप्प बन्द भए। सडकमा बारम्बार गुड्ने मोटरहरू देखिन छाडे। मानिसको आउजाउ पूर्णत: रोकियो। त्यसपछि लामाबगरको दैनिकी उकुसमुकुस भयो, न छाडांै, न बसुँ जस्तो बनायो, उनले भने।अप्ठ्यारो ठाउँमा त राहत पनि पाइँदो रहेनछ, लामाबगर३ का लालबहादुर तामाङले गुनासो गरे, बाटो अप्ठ्यारो भएपछि दाताहरू आउन सकेनन्। यही गाविसको गोंगरसम्म ल्याइएको राहतसमेत हामीले पाउन सकेनौं।सडक खुलेपछि आवतजावत बाक्लिन थालेको छ। बाटो खुलेपछि अब भने आयोजनाका हाकिमदेखि मन्त्री र प्रधानमन्त्रीसमेत आए, उनले भने, हामी बिजोग हुँदा कसैले वास्ता गरेन। सहज भएपछि मात्र लामाबगर चाहिने?"
नोटको समाधान छिट्टै,"नयाँदिल्ली भारतका अर्थमन्त्री अरुण जेट्लीले नेपालमा रहेका पुराना भारु नोट साट्ने विषयलाई सकेसम्म चाँडो समाधान गर्ने बताएका छन्। भारतका लागि नेपाली राजदुत दीपकुमार उपाध्यायसँगको भेटमा भारतीय अर्थमन्त्री जेट्लीले भारतमा गरिएको नोटबन्दीले नेपालमा परेको असरबारे चासो र चिन्तासमेत व्यक्त गरेका छन्।दोस्रोपटक राजदूत भएर आएका उपाध्यायले पहिलो पटक जेट्लीसँग शिष्टाचार भेटघाट गरेका हुन्। नोटबन्दीका कारण नेपालीमा परेको असरलाई समाधान गर्न उहाँ (जेट्ली) सकारात्मक हुनुहुन्छ, भेटपछि उपाध्यायले कान्तिपुरसँग भने। नेपालले भने यो समस्यालाई सकेसम्म चाँडो समाधान गरिदिन आग्रह गरिरहेको छ। जेट्लीसँगको भेटमा उपाध्यायले नेपालमा रहेका पुराना भारतीय नोटको विषयमा ध्यानाकर्षण गराएका थिए। यस अगाडि अर्थमन्त्री कृष्णबहादुर महराले नोटबन्दीलगत्तै भारतीय समकक्षीसँग वार्ता गरेका थिए। यसै विषयमा बिहीबार नेपाल राष्ट्र बैंकका डेपुटी गभर्नर नेतृत्वको टोलीले भारतीय पक्षसँग वार्ता गरेको थियो। वार्तामा नेपालले नोट साट्ने विषयमा आफूले तयार पारेको मोडालिटी भारतलाई हस्तान्तरण गरेको थियो। तर भारतले त्यो मोडालिटीमा केही संशोधन आवश्यक रहेको बताएको छ। भारतले दिएको पृष्ठपोषणका आधारमा मोडालिटीलाई अन्तिम रूप दिइने बताइएको छ। राजदूत उपाध्यायले नेपालको दुर्गम भेगका नागरिक प्रभावित भएको भन्दै समस्या समाधानका लागि आग्रह गरिरहेका छन्। भारतीय पक्षले भने नेपाली जनताका लागि नोट साट्ने व्यवस्था गर्दा कालोधन, नक्कली मुद्रा नसाटिउन् भनी आश्वस्त हुन खोजिरहेको छ। नेपाली पक्षले पनि त्यसका लागि आश्वस्त पारिरहेको छ।शनिबारकै भेटमा भारतीय अर्थमन्त्री जेट्लीले नेपालमा हुन लागेको लगानीसम्बन्धी सम्मेलनमा जान आफू इच्छुक रहेको बताएका छन्। उनले त्यस सम्मेलनमा भारतीय प्रतिनिधिमण्डलको नेतृत्व गरी जान तयार रहेको बताएका हुन्।"
केटी पेरीको अभियान,"निर्देशक आया तानिमुराले लस एन्जलस टाइम्सलाई बताएअनुसार पेरीले फिल्मलाई आवश्यक प्रोस्थेटिक सामग्रीका लागि ब्ल्यांक चेक दिएकी थिइन्। अल्पसंख्यक, पीडित र पिछडिएकाको पक्षमा केटी उभिने गरेकी छन्, तानिमुराले भनेकी छन्, हामीझैं ट्रम्पका नीति र आदर्शदेखि उनी पनि डराएकी छन्। जापानी मूलकी तानिमुराले केटीलाई धन्यवादसमेत दिएकी छन्।"
सकियो भिम्याग सेरिज,"काठमाडौं दी एक्ट ब्यान्डको प्रस्तुतिसँगै एम एन्ड एस भिम्यागको पहिलो विकेन्ड सेरिज सकिएको छ। शुक्रबार टंगालउडमा आयोजित कार्यक्रममा चार सदस्यीय ब्यान्डले एक दर्जनजति गीत सुनायो। डिजे राजु र डिजे बिकेनटको म्युजिकमा पनि दर्शक निकै बेर रमाए। सन् २०१६ मा स्थापना भएको मोर्डनइलेक्ट्रोअल्टरनेटिभ रक ब्यान्ड, दी एक्टले बुझाऊँ म कसरी मार्फत कार्यक्रम सुरु गरेको थियो। ब्यान्डअघि गायक सुजन जिम्बाले नेपाली र हिन्दी आधुनिक गीत गाएर माहोल जमाए। उनले लगा जा गले, जब सन्ध्या हुन्छ जस्ता गीत गाएका गिए। लगत्तै ब्यान्डको रक स्वादमा एटिक रेस्टुरेन्ट एकाएक थर्कियो। अभिषेक केसी, पुजन मानन्धर र राउल रेग्मीले वादनमा साथ दिएपछि सुजिना श्रेष्ठको कमान्डिङ भोकल्स सुन्न पाइएको थियो। उनले तिमीले आश दिएनौ, सोध्छु यो प्रश्न जस्ता अरिजिनल कम्पोजिसन र केही कभर सङ सुनाइन्। खानाको स्वाद लिइरहेका दर्शक ब्यान्डको प्रस्तुति सुरु भएपछि स्टेजअगाडि भेला भएका थिए। केहीले आगो ताप्दै संगीतको रमाइलो लिए। कोही भने कुर्सीमै बसेर आनन्द उठाइरहेका देखिन्थे। रुस्लान म्युजिक सेरिजअन्तर्गतकै आफ्टर पार्टी सेसन पनि गज्जबै भएको थियो। क्लब २५ आवर्समा पार्टी गरिएको थियो। पत्रिकामा सबै पुस्तालाई समेट्ने गरेका छौं, एम एन्ड एसकी प्रिया भण्डारीले भनिन्, भिम्याग विकेन्ड्समा पनि सबैलाई हुने खालको कार्यक्रम गरेका थियौँ। भिम्यागको पहिलो शृंखलामा फुड, इन्स्पायर, अजेन्डा र म्युजिक शीर्षकमा कार्यक्रम गरिएका थिए।"
अनमोलज्योति सागै,"अनमोलले २६ वर्षअघि बितेकी आफ्नी आमाको सम्झनामा अनुभव सुनाएलगत्तै साउनको अन्तिम दिन भनेर बितेको समयलाई सामुमा बसेका श्रोताका आँखामा उत्रने गरी कविता पाठ गरे। हरेक महिनाको सुरुवातमा आयोजना हुने कवि र कविताको हामी शृंखलामा उनले प्रेमविरुद्ध, मेरो गल्ती, शर्मिलाको मृत्यु लगायतका एक दर्जन कविता सुनाए।अनमोलसँगै हामी मा उभिन आएकी कवयित्री ज्योति जंगलले समयको फेरोमा अनमोलजस्तै प्रवासी बन्न गएकाहरूलाई गरेको जवाफी कविता निकै अर्थपूर्ण सुनियो। मलाई थाहा छऊ एकैदिन बाँच्दैन त्यो परदेशमा (बाँच्नुको अर्थ सास फेर्नु मात्र होइन)हरेक रातका निद्राहरूघरको छायामा आएर सुत्नेछन्ऊ चिठीमा समेतलेख्न सक्ने छैन उसको दु:खनिश्चय उल बोल्न सक्दैन उसका दिनहरूहो, मैले उसलाई नजाऊ भन्न सकिनँ।लुनकरणदास गंगादेवी चौधरी साहित्यकला मन्दिर र सर्वनामले आयोजना गर्दै आएको कवि र कविताको शनिबारको संयोग कवितात्मकसंवाद झैं बन्यो। आफ्नै चिनारीमा स्वतन्त्रा र विद्रोही चेतनाका कविता सुनाएकी जंगलले झट्ट सुन्दा एकोहोरो नाराजस्तो लाग्ने विषयभावमा भरेको कवितात्मक बान्की साँच्चै लोभलाग्दो सुनियो। उनले निकै अर्थपूर्ण संकेत र विम्बले भरिएका प्रेमी देश, ओ आइमाई मनको साथी, अन्तिम चित्र (कलाकार स्व अर्जुन खालिङमा समर्पित), बादशाहको चुम्बन लगायतका एक दर्जन कविता सुनाएकी थिइन्।"
गजललाई गितारको धुन,"दमक सधंै गितारको धुनसँगै कविता प्रस्तुत गर्दै आएको नेपाल लिटरेरी ग्रुप दमकले यसपटक गजललाई छान्यो। ग्रुपले आफ्नो नियमित साहित्यिक शृंखलालाई यसपटक गजल विशेष बनाएको हो। आठौं शृंखलामा जिल्लाका तीन गजलकार सुनिए, घनश्याम पथिक, लोकेन्द्र बञ्जरा र विवश बलिभद्र कोइराला। यी स्रष्टाहरू जिल्लाका राम्रा गजलकारका रूपमा चिनिएका छन्। युनिका उपन्यासका लेखकसमेत रहेका पथिकले भुल जिन्दगी, सहर तिम्रो भए जस्ता चर्चित गजल सुनाउँदा दमकको एसजी होटलका सहभागी दर्शकले ताली नबजाई धरै पाएनन्। पथिक गजलसगंै कविता अनि उपन्यास लेखनमा सक्रिय छन्। उनको पहेँलो फूल र स्वप्न कविता संग्रह पनि प्रकाशित छ। पथिकपछि मञ्च उक्लिएका लोकेन्द्रका आँखाभरि सपना र जैतुन दुइटा गजल संग्रह प्रकाशित छन्। उनले दुवै संग्रहबाट छानेर गजल सुनाउँदा दर्शकबाट वान्स मोर पनि पाए। इलामको चुलाचुली स्थायी घर भए पनि गजलकार विवश बलिभद्र कोइराला प्राय: झापाकै साहित्यिक गतिविधिमा भेटिन्छन्। उनको काँचको मुटु र विवशका विवशता गजल संग्रह बजारमा आइसकेका छन्। खासगरी प्रेमिल गजल रचनामा माहिर उनका दर्जनांै गजललाई लोकप्रिय गायक गायिकाले स्वर दिइसकेका छन्। विवशको लेकबेंसीका भाकाहरू गीतगजल संग्रह पनि बजारमा आएको छ। तीनै स्रष्ठाका गजललाई सुरेश फँुयालले गितारको मीठो धुनबाट साथ दिएका थिए। जिल्लाका वरिष्ठ गजलकार केशव आचार्यले गजल विधामा पनि झापा ऊर्वर रहेको चर्चा गर्दै गजल लेखनप्रति आकर्षण पनि बढिरहेको सुनाए। लिटरेरी ग्रुपका अध्यक्ष प्रकाश बुढाथोकीले दर्शक तथा स्रोतलाई पृथक स्वाद पस्किने उद्देश्यले आठौं शृंखलालाई गजलमय बनाइएको बताए। युवा गजलकार निहाङ किराँतीले थपे, शृंखलालाई फरक शैली र नौलो आयामबाट अघि बढाउने प्रयत्न गरिएको छ।"
नाटक गर्दै शून्य डिग्री,"काठमाडौं न कुनै प्रमुख अतिथिको मन्तव्य, न त कुनै समालोचना। कवि तथा कथाकार प्रोल्लास सिन्धुलीयले शून्य डिग्री उपन्यास औपचारिक कार्यक्रमबिनै गरिएको छ। उपन्यासका केही दृश्यलाई शनिबार नाटकमार्फत सर्वनाम थिएटरमा मञ्चन गरिएको थियो भने वरिष्ठ नियात्राकार प्राडानिर्मोही व्यास, कवि वियोगी बुढाथोकी, कथाकार प्रकाश बस्नेत गफाडी, प्रकाशक मणि शर्मा, सिन्धुलीयका बालसखा मोहनकुमार श्रेष्ठले उपन्यासको लोकार्पण गरे। नाटकमा सिन्धुपाल्चोकबाट मकवानपुर बसाइँसराइ गर्ने परिवारको कथालाई प्रस्तुत गरिएको थियो। झन्डै २५ मिनेट लामो नाटकको पुरु लम्सालले निर्देशन गरेको हुन् भने नितान्त दाहाल, मीना पूर्णिमा खडका, सुजन पौडेल, सुजिता अधिकारी र सुदर्शन अर्यालको अभिनय रहेको थियो। उपन्यासकार सिन्धुलीयले शून्य डिग्री एक आममान्छेको कथा भएको सुनाए। यसमा उल्लिखित घटना तथा पात्रहरू वास्तविक भन्ने हिम्मत जुटाउन नसकेरै उपन्यासको घोषणा गरेको हुँ, उनले भने, नजिकबाट नियाल्दा साधारण मानिस पनि साधारण हुँदा रहेनछन्। सिन्धुलीयका झन्डालाई डीभी पर्यो भने के हुन्छ? लगायत ४ कवितासंग्रह, चुइँके जुत्ता र भुक्के चप्पल लगायत ५ बालकथाकृति, कल्पना पाण्डे : दूध हालेको चिया खान्छे यात्रा निबन्ध संग्रह, आँखाभरि भुइँकुहिरो गजल संग्रह र टाउको नभएको तस्बिर लघुकथा संग्रह प्रकाशित छन्। शून्य डिग्री सांग्रिला बुक्सले छापेको हो।"
भारतका भर्जिन अनुहार,"काठमाडौं मंगोलियन अनुहार। नाक, कान, घाँटी छपक्कै छोप्ने गरी गहना लगाएकी युवती परम्परागत परिधानमा मुस्कुराइरहेकी छन्। उनको त्यही मुहारचित्रले भारतको उत्तरपूर्वी राज्यको परिचय दिन्छ। सिक्किम शीर्षक दिइएको उक्त क्यानभासलगायत थुप्रै चित्र बबरमहलस्थित सिद्धार्थ आर्ट ग्यालरीमा यतिबेला राखिएका छन्। ती चित्रहरू हाम्रै नेपाली जनजीवनका दृश्यजस्तै लाग्छन्। तर, ती भारतको हिमाली र पहाडी भेगमा लुकेर रहेका आकृति हुन्। भारतीय राजदूतावास र भारतीय सांस्कृतिक केन्द्रले ६८औं रिपब्लिक डेको उपलक्ष्यमा नर्थइस्ट इन्डियन कल्चरल फेस्टिभल नमस्ते नेपाल शीर्षकमा सुरु गरेको कल्चरल फेस्टिभलका लागि यी चित्रहरू नेपाल ल्याइएका हुन्। शनिबारदेखि सुरु फेस्टिभलमा फरक स्थानमा विभिन्न सांस्कृतिक प्रस्तुतिहरूसमेत देखाइने बताइएको छ। ग्यालरीमा यी चित्रहरू प्रदर्शनरत रहँदा फेस्टिभलअन्तर्गत भने राजधानीसँगै पोखरा, पाटन, धरान, विराटनगर, जनकपुर, सिन्धुपाल्चोक, दोलखा र वीरगन्ज गरी ९ स्थानमा सांस्कृतिक कार्यक्रम हुनेछन्। शनिबार सञ्चारकर्मीहरूसँग भारतीय राजदूत रणजित रायले कला र संस्कृतिका माध्यमबाट जनस्तरसम्मै दुई मुलुकको मन जोड्न यस्तो कार्यक्रम गरिएको बताए। कार्यक्रममा भारतका उत्तरपूर्वी राज्यका चार उल्लेखनीय सांस्कृतिक समूहले कला प्रस्तुत गर्नेछन्। सिलोङ च्याम्बर मण्डली, लिली भेङ कल्चरल एन्ड ड्रामा क्लब, थोइबी मनिपुरी डान्स एन्ड कल्चरल रिसर्च इन्स्टिच्युट र टेटसयो सिस्टर्स गरि चार उत्तरपूर्वी भारतीय राज्यका कल्चरल समूह कलाकारहरूले सांस्कृतिक कार्यक्रम पस्किन लागेका हुन्। यति धेरै उत्तरपूर्वी राज्यको सहभागिता भएको नेपालमा यो पहिलो कल्चरल फेस्टिभल हो। सिद्धार्थ आर्ट ग्यालरीमा राखिएका चित्रहरू पनि मणिपुर, सिक्किम, असमलगायत हिमाली भेगका जनजीवन र प्रकृतिमा केन्द्रित छन्। खास गरी त्यहाँका आदिवासी समुदायको सौन्दर्य र कलामा भारतको भिन्नै तर सुन्दर अनुहार झल्किन्छन्। प्रदर्शनीले अहिलेसम्म उन्मुक्त हिसाबले बाहिर आउन नसकेको भारतीय हिमाली समाजको टिपिकल र भर्जिन पाटाहरूलाई उजागर गरेको अनुभूति हुन्छ। भारत भन्नेबित्तिकै बिहार, यूपी, दिल्ली या दक्षिण भारतीय संसार मात्रै ठान्नेहरूका लागि चित्र प्रदर्शनी र अन्य सांस्कृतिक प्रस्तुतिहरू लोभलाग्दा र अर्थपूर्ण हुनेछन्। भारतीय आर्ट क्युरेटर राफेयल वारर्जरीले भारतको उत्तरपूर्वी राज्यको जनजीवन नेपालको एउटा सानो टुक्राजस्तै लागेको बताए। प्रदर्शनीमा राखिएकामध्ये केही चित्रले सांस्कृतिक महत्त्वसँगै विश्वव्यापीकरणको प्रभाव र लोपोन्मुख कला संस्कृतिको अवस्थाबारे चिन्त्ता व्यक्त गरेको पाइन्छ। जस्तो कि रोड साइड ३९ चित्रमा सुन्दर आदिवासी युवती घाँसको भारी बोक्दै हिँडेकी छन्। त्यसैको विपरीत दृश्यमा चाहिँ पहाडको नागबेली सडकमा कालो धुवाँ फाल्दै गुडिरहेको गाडी देख्न सकिन्छ। यसले आधुनिकीकरण र पुरानो समाजबीचको अन्तरभाव मात्रै प्रस्तुत गर्दैन, मानवनिर्मित वस्तुले प्रकृतिमाथि हमला गरिरहेको छ भन्ने पनि सन्देश दिन्छ। त्यस्तै, सेभ मी शीर्षकको चित्रमा पनि संस्कृति लोप हुन लागेकोप्रति दु:खेसो व्यक्त गरिएको छ। कालो पृष्ठभूमिमा परम्परागत पहिरन लगाएर नाच्दै गरेका युवायुवतीको धमिलो दृश्य क्यानभासमा नियाल्न सकिन्छ। भारतको उत्तरपूर्वी राज्यहरूमा प्रचलित मौलिक नृत्यका झलकसमेत क्यानभासमा देखिन्छ। कावुई डान्स, माइवी जागुई, पुंगी छोलोम जस्तबा मौलिक संस्कृति समेटिएका रोचक आकृतिमा भारतीय समाजको सांस्कृतिक विविधता र सघनता झल्किन्छ। चम्किला र उज्ज्याला रंगको संयोजनमा धेरै क्यानभास सजाइएका छन्। धेरैजसो कलाकृतिहरू आदिवासी जनजातिको जीवनशैली र रहनसहनमा केन्द्रित छन्। उनीहरूले प्रयोग गर्ने परम्परागत बाजाका आकृति पनि क्यानभासमा उतारिएको छ। जीविकोपार्जन गर्न आफ्नै भूमिको भर पर्ने, खेतीकिसानी गर्ने र प्रकृतिपूजा गर्ने उनीहरूको स्वाभाव क्यानभासमा नियाल्न सकिन्छ। प्रदर्शनीमा ३२ वटा चित्र छन्। सिद्धार्थ आर्ट ग्यालरीकी संगीता थापाले प्रदर्शनीमा राखिएका चित्रले नेपाल र भारतको निकटता बढाउने विश्वास राखिन्। चित्रमा दुवै देशको कला सौन्दर्यसँगै प्राविधिक प्रयोग शैलीसमेत नियाल्न पाइने उनले दाबी गरिन्। कल्चरल एक्सचेन्ज भए, कलाको समृद्धि बढ्छ, उनीले बताइन्।"
"गीत, कविता र सम्मान एकैसाथ","काठमाडौं साहित्यकार बाबा बस्नेतले अक्षरको आन्दोलनको यात्रा जारी छ भन्दै कविता संग्रह युद्धको बाँसुरी र गीति एल्बम बिहानी तयार पारेकी छन्। प्रधानमन्त्री पुष्पकमल दाहालले शुक्रबार राजधानीमा बस्नेतका कृतिहरूसँगै सरला शर्माको संस्मरण संग्रह स्मतिका छालहरू को लोकार्पण गरे। राजनीतिले भन्दा साहित्यले चाँडो मानिसलाई एकीकृत बनाउने प्रधानमन्त्री दाहालले सुनाए। साहित्यमा पाठकलाई आकर्षण गर्न सक्ने चुम्बकीय शक्ति हुन्छ, उनले भने। प्रधानमन्त्रीले बस्नेतको लेखकीय क्षमताको प्रशंसासमेत गरे। कथा, कविता, नाटक, गीतदेखि उपन्याससम्मको लेखनमा सक्रिय बस्नेतले साहित्यमा विविध वर्ग, जाति र धर्मका पात्रहरूलाई स्वाभाविक रूपले उभ्याउने गरेको दाबी गरे। पूर्वशिक्षामन्त्री एवं साहित्यकार दीनानाथ शर्माले स्रष्टा सरलाको संस्मरण संग्रहमा यथार्थ भोगाइ र युद्धको पीडा पोखिएको बताए। पहिले नै छापिइसकेकालाई परिमार्जन गरिएका कविता र केही नछापिएका कवितालाई युद्धको बाँसुरी मा समेटेको साहित्यकार बस्नेतले बताइन्। बस्नेतको यो १३ औं कविता संग्रह हो, जसमा ३८ वटा कविता छन्। एल्बम चाहिँ १४ औं हो। यसमा विभिन्न कालखण्डमा रेकर्ड भएका ११ वटा गीत छन्। कार्यक्रममा देशभक्त गणतान्त्रिक मञ्चले साहित्य, संस्कृति, कला र पत्रकारितामार्फत राज्य रूपान्तरणका लागि योगदान पुर्याएका महिलालाई सम्मानसमेत गर्यो। सम्मानित हुनेमा साहित्यतर्फका शान्त श्रेष्ठ, सुशीला प्रधानाङ्ग, बिन्दा मैनाली, सीता शर्मा, लक्ष्मी माली, सरला शर्मा, अमृता नेपाल, रत्नलक्ष्मी श्रेष्ठ, बाबा बस्नेत, राधा कार्की, सुमित्रा बाङ्देल चेली, पञ्चकुमारी परियार, सत्य पहाडी, चलचित्रकर्मी विमला केसी, ललितकलातर्फका सौरगंगा दर्शनधारी, अनिता भट्टराई, अनिता लामा, नाट्यतर्फ लता कार्की, प्रनिता परियार, रिता थापा, जनसंस्कृतितर्फ लक्ष्मी गुरुङ, केशरी घर्तीमगर, कुस्मिता दर्लामी, प्रगति महरा, बिना मगर, पत्रकारितातर्फका सुनिता रेग्मी, आस्था केसी, रुबी श्रेष्ठ, प्रभा बोगटी, संगीता खड्का, लक्ष्मी पुन, सुमिता लामा र रूपा महर्जन थिए। त्यस्तै, विविध क्षेत्रमा उलेख्य योगदान दिएबापत् नवीन जोशी, जयबहादुर चन्द, अस्मिता सुमार्गी, तेजेन्द्र खड्का, सुनील कटुवाल, अमित ढुंगाना, उत्तम परियार र जितबहादुर विकले पनि देशभक्त गणतान्त्रिक सम्मान पाए। हरेक बर्ष सम्मानलाई निरन्तरता दिने मञ्चकी अध्यक्षसमेत रहेकी साहित्यकार बस्नेतले बताइन्। कार्यक्रममा कवि प्रथाले लोकार्पित कृतिबाट शीर्ष कविता युद्धको बाँसुरी र गीता कार्कीले नदि र मान्छे कविता वाचन गरे। गायिका कुस्मिता दर्लामीले ए मेरी ठूली दिदी बोलको गीत गाइन्।"
पद्मावती र चन्दालाई सिरपा:,"काठमाडौं गंकी धुस्वाँ वसुन्धरा प्रतिष्ठानले शनिबार साहित्यकार पद्मावती सिंह र कलाकार चन्दा श्रेष्ठलाई पुरस्कारसहित सम्मान गरेको छ।उपन्याकार पद्मावतीलाई गंकी धुस्वाँ वसुन्धारा सिरपा: प्रदान गरिएको हो। उपन्यास विधामा उल्लेखनीय योगदान दिनेलाई प्रदान गरिने यस पुरस्कार ५० हजार रुपैयाँको रहेको छ।यस्तै, कलाकार चन्दालाई धुस्वाँ सायमी सिर्जना सिरपा: प्रदान गरिएको हो। चित्रकलामा योगदान दिनेलाई प्रदान गरिने यस पुरस्कारको राशि पनि ५० हजार रुपैयाँ रहेको छ। नेपालभाषा एकेडेमीका चान्सलर चित्तरञ्जन नेपालीले सम्मान पत्रसहित पुरस्कार प्रदान गरे।पुरस्कार प्रत्येक दुईदुई वर्षमा प्रदान गरिन्छ। नेपाल भाषाका पहिलो उपन्यासकार धुस्वाँ सायमीको नामबाट ०४९ सालमा गंकी वसुन्धरा प्रतिष्ठान स्थापना भएको थियो। गंकी सायमीका सर्वााधिक चर्चित उपन्यास हो। यस पल्टदेखि पुरस्कार राशि बढाएर ५० हजार रुपैयाँ पुर्याएको हो। गंकी धुस्वाँ वसुन्धारा सिरपा: पहिलोपटक पारिजात, विजयबहादुर मल्ल गोठाले र गिरिजाप्रसाद जोशीलाई संयुक्त रूपमा प्रदान गरिएको थियो।"
८ सर्वसाधारणको मृत्यु,जनवरी २३ देखि काजकिस्तानको अस्तानामा सिरियाको विषयमा शान्तिवार्ता हुने भनिएको छ। अहिले हुने भनिएको शान्तिवार्तामा रसियाको टर्कीको विशेष भूमिका रहेको र यसअघि सरकार र विद्रोहीबीच गरिएका विभिन्न सम्झौतामा वासिङ्टनले पनि विशेष भूमिका खेलेको थियो। सिरियामा सन् २०११ को मार्च महिनाबाट सुरु भएको जनआन्दोलन केही समयपछि गृहयुद्धमा परिणत भयो। गृहयुद्धमा आतंककारी समूह इस्लामिक स्टेट (आईएस) र अल कायदाजस्ता आतंककारी समूह हाबी हुँदै गए। जारी यस युद्धमा परी सिरियामा ३ लाख १२ हजारभन्दा बढी व्यक्तिको मृत्यु भइसकेको छ। युद्धका कारण लाखौंै व्यक्ति घाइते र शरणार्थी जीवनयापन गर्नुपरेको छ।
नेपालको सामुदायिक वन उदाहरणीय,गुयनामा नेपालीहरू रहेको समेत जानकारी दिएका राष्ट्रपतिले केही नेपालीहरू त्यहाँको मेडिकल कलेजहरूमा चिकित्सा विज्ञान पढाउने गरेको बताएका थिए। अन्य विज्ञ क्षेत्रमा पनि नेपाली रहेका छन्। उक्त मुलुकलाई पनि ल्यान्ड रुटको ट्रान्जिट पारेर अमेरिका पस्न जाने अलपत्र नेपालीसमेत रहने गरेका छन् ।
सोलमा नेपाली गुम्बा स्थापना,"बुद्ध धर्मका प्रवर्तक गौतमबुद्ध नेपालमा जन्मेको प्रमाण दिन र नेपाली कला तथा संस्कृतिलाई कोरियामा फैलाउन गुम्बा स्थापना गरिएको प्रमुख लामा कुन्साङले बताए। कोरियामा नेपालीको संख्या बढेको छ, उनीहरूको जन्म, मृत्यु र शान्ति पूजाजस्ता धार्मिक संस्कार पूरा गर्न पनि गुम्बा स्थापना गरिएको हो, उनले भने। कोरियामा गौतमबुद्ध जन्मेको ठाउँ कपिलवस्तु भारतमा पर्छ भन्ने लेखिएको पुस्तक बौद्धमार्गीहरूले नै पढ्ने गरेको पनि उनले सुनाए। गुम्बामा नेपाली कला झल्कने थान्का र मण्डलाको प्रचारप्रसार गर्ने पनि लामाले बताए। हाल घर भाडामा लिएर सञ्चालनमा ल्याइएको गुम्बामा ३ फिट ३६ इञ्चको बुद्धको प्रतिमा राखिएको छ। गुम्बालाई कोरियन सरकारमा दर्ता गरी ऐतिहासिक रेकर्ड राख्ने लामाले बताए। करिब ७ करोड वन (७ लाख रुपैयाँ) को लागतमा गुम्बा सञ्चालन गरिएको हो।"
म्याद सकिन लागेपछि सुरसार,"गुल्मी तीन जिल्ला जोड्ने गरी धार्मिकस्थल रूरूमा निर्माण गरिने भनिएको पुलको काम शिलान्यासभन्दा अघि बढ्न सकेको छैन। दुई वर्ष बित्दा पनि पुल नबन्दा स्थानीय निराश छन्। पाल्पा, गुल्मी र स्याङ्जा जोड्ने तीनमुखे झोलुंगे पुलको २०७१ मंसिरमा सांसद चन्द्र भण्डारी, तत्कालीन मुख्यसचिव लीलामणि पौडेल र डोलिडारका महानिर्देशक जीवनकुमार श्रेष्ठले संयुक्त शिलान्यास गरेका हुन्। तीन वर्षभित्र बनाउने गरी ९ करोड ८८ लाख रुपैयाँमा नयाँ बाटो, रुबिना, मना जेभी कम्पनीले ठेक्का लिएका थिए। जसले डिजाइन गर्यो उसैले निर्माण गर्ने डिजाइन बिट का आधारमा बन्ने पुल मुलुककै नमुना हुने दाबी शिलान्यास कार्यक्रममा गरिएको थियो। हालसम्म कालीगण्डकी किनारमा ७ मिटर गोलाइको एउटा पिल्लर मात्र निर्माण भएको छ। शिलान्यासपछि कोही फर्केर आएन, बल्ल सामान्य तर्खर छ, रिडीका धनीराम न्यौपानेले भने, पुल बनेपछि रिडी झिलिमिली हुन्छ भन्थे तर बन्ने समय सकिनै लाग्दासम्म ५ प्रतिशत पनि काम भएन। बीचमा रहने पिलरबाट तीनतर्फ आउजाउ गर्ने गरी बनाइने र सबैतिर बत्ती राख्ने भनिएको थियो।निर्माण व्यवसायी महेन्द्र अधिकारीले भर्खरै बीच पिलरको जग हाल्न सुरु गरे पनि निर्माण तीव्र हुनेमा स्थानीय ढुक्क छैनन्। अधिकारीले दुई वर्षअघि नै ठेक्का सम्झौताको १० प्रतिशत अर्थात् एक करोड रुपैयाँ भुक्तानी लिइसकेका छन्। रकम बुझेर पनि काम सुरु नगर्दा सरकारले कारबाही प्रक्रिया अघि बढाउने त्रासले उनले पुस दोस्रो साताबाट बल्ल काम थालेका हुन्। अहिले त पुलको ७५ प्रतिशत काम सकिनुपर्ने हो, स्थानीय व्यवसायी खिमप्रसाद गौतमले भने, काम गराइ हेर्दा निर्माण पूरा हुनेमा शंका छ।सांसद भण्डारीले निर्माण व्यवसायीकै कारण काम ढिलो भएको बताए। मैले बारम्बार ताकेता गरेको छु, उनले भने, अब गर्छु भनेको छ, हेरौं। पुलले गुल्मीको रिडी, पाल्पाको अर्गली र स्याङ्जाको कारिकोट चण्डीभन्ज्याङ गाविस जोड्नेछ। रिडी बजार नजिकै भए पनि कालीगण्डकीमा पुल अभावले कारिकोटका बासिन्दालाई त्यहाँ पुग्न झन्डै २ घण्टा लाग्छ। कारिकोट चण्डीभन्ज्याङका पूर्वअध्यक्ष कृष्णबहादुर लामिछानेले भने, संगमस्थल भनिए पनि पुल नभएकै कारण हामी रूरू क्षेत्रबाट टाढा छौं। डिजाइन इन्जिनियर हुमाकान्त मिश्रका अनुसार पुलको लम्बाइ एक क्षेत्रमा १ सय ८० मिटरभन्दा बढी हुनेछ। दूरीका हिसाबले ५ सय ४० मिटर लामो छ, उनले भने, भारवहन क्षमता पनि प्रतिमिटर ५ सय किलो हुने गरी डिजाइन गरिएको छ। व्यवसायीको लापरबाहीले निर्माणमा ढिलाइ भएको पनि उनले बताए।"
ठेकेदारकै हेलचेक्रयाइँ,"तनहुँ म्याद नाघेकै तीन वर्ष बित्दा पनि तराई जोड्ने गरी जिल्लामा निर्माणाधीन पुल बन्ने छाँट छैन। पुल नहुँदा बनिसकेको सडक सञ्चालनमा आउन सकेको छैन। बाढीले पुलको बनिसकेको संरचना पनि क्षतविक्षत पारिदिएको छ।गजरकोट र साँबुभगवतीपुरबाट नवलपरासीको डेढगाउँ जोड्ने गरी कालीगण्डकी नदीमा बनाउन लागिएको पुल ठेकेदारको लापरबाहीले अलपत्र परेको हो। यो पुल बने पोखरादेखि नवलपरासीको दलदलेसम्म ६० किमिमै पुग्न सकिन्छ। नवलपरासीमा ट्रयाक खुलिसकेको कालीगण्डकी करिडोरबाट पनि तनहुँ जोडिनेछ। निर्माण जिम्मा लिएको रसुवा हिन्दु एन्ड थोकर संयुक्त निर्माण कम्पनीले काम अलपत्र छाडेको पुल सरोकार समितिका सदस्य उज्ज्वल ओझाले बताए। पुल नबन्दा हामीले शिक्षा, स्वास्थ्यजस्ता अत्यावश्यक सेवा र सामान ढुवानीमा ठूलो नोक्सानी बेहोर्नुपरेको छ, उनले भने।१ सय ३५ मिटर लामो पुल २०६६ देखि २०६९ भित्र सक्ने गरी १० करोड ८० लाख रुपैयाँमा ठेक्का दिइएको थियो। ठेकेदारले वास्ता नगर्दा पुलका लागि ल्याइएको ट्रस्टसमेत खोलाले बगाएको ओझाले गुनासो गरे। उक्त कम्पनीलाई कारबाही गरी नयाँ ठेक्का दिन स्थानीयले गरेका छन्। ठेकेदारलाई पुस महिनाभित्रै काम थाल्न ताकेता गरी सुरु नभए माघबाट नयाँ टेन्डरमार्फत बाँकी काम सक्ने योजना बनाइएको सडक डिभिजन कार्यालय दमौलीका प्रमुख भानु जोशीले बताए। कारबाही प्रक्रिया र नयाँ ठेक्का सँगसँगै थाल्छौं, उनले भने, आगामी बर्खामा सडक सञ्चालन गर्न सकिने गरी काम लगाउँछौं। ठेकेदारले पुलको डिजाइनमा समेत हेलचेक्रयाइँ गरेको स्थानीयको आरोप छ। पानीको सतहले छुने गरी पिलर उठाएको छ, समिति सदस्य होमनाथ भट्टराईले भने, डिजाइनमा पनि पुनर्विचार गर्नुपर्छ। ठेकेदारले सधैं नाकाबन्दी र भूकम्पको बहाना गरेर उम्कने प्रयास गरिरहेको उनले बताए। जोशीले भने डिजाइनमा समस्या नरहेको दाबी गरे।"
आयोग छलेर कर्मचारी नियुक्ति,"विराटनगर बद्रीनाथ श्रेष्ठले पूर्वाञ्चल विश्वविद्यालय सेवा आयोगको अध्यक्षमा नियुक्ति पाएको डेढ वर्ष बित्यो तर अहिलेसम्म उनी जिम्मेवारीविहीन जस्तै छन्। यो अवधिमा विश्वविद्यालय कार्यकारी परिषद्ले कर्मचारीशिक्षकको स्थायी र बढुवा प्रक्रिया अघि बढाएको छैन। बरु आयोगलाई बेवास्ता गर्दै दर्जनभन्दा बढी कर्मचारी करारमा नियुक्त गरिएका छन्। स्रोतका अनुसार पदाधिकारीले आर्थिक लाभकै लागि सेवा आयोगलाई पाखा लगाई करारमा कर्मचारी नियुक्त गर्ने पुरानै चलनलाई निरन्तरता दिएका छन्। आयोगमार्फत स्थायी कर्मचारी नियुक्त गर्दा पदाधिकारीलाई आर्थिक लाभ हुँदैन। विश्वविद्यालयका एक स्थायी अधिकृतले कान्तिपुरसँग भने, पदाधिकारीले करारमा कर्मचारी नियुक्ति र आन्तरिक प्रतिस्पर्धाबाट स्थायी गर्दा मोटो रकम लिने चलन छ। आयोग अध्यक्ष श्रेष्ठको मुख्य जिम्मेवारी कार्यसम्पादनको मूल्यांकनसहित कार्यकारी परिषद्को सिफारिसमा शिक्षक तथा कर्मचारीको बढुवा गर्नु हो। तर, यो अवधिमा विश्वविद्यालयले एकपटक पनि स्थायी तथा बढुवाको सिफारिस मौखिक कुराकानीसमेत नगरेको बताउँछन्। डेढ वर्षसम्म विश्वविद्यालय सेवा आयोगको अध्यक्ष भएको अनुभूति नै गर्न पाएको छैन, उनले भने, यो अवधिमा बढुवा र स्थायीको त कुरै नगरौं, आफ्नै कार्यालयमा आवश्यक जनशक्ति तयार गर्न पनि सकिनँ।आयोग कार्यालयमा अहिले उनीसहित एक अधिकृत, एक पियन र एक कुचीकार मात्र छन्। श्रेष्ठले कार्यकारी परिषद्सँग आयोग कार्यालयका लागि एक वर्षपहिले थप ११ कर्मचारी माग गरे पनि बेवास्ता गरिएको गुनासो गरे। उनका अनुसार परिषद्ले गत जेठमा शिक्षककर्मचारीको कार्यविधि सम्बन्धमा रायसुझाव माग गरेको थियो। साउन १७ गते शिक्षकको र ३० गते कर्मचारीको कार्यविधि पठाएको थिएँ, उनले भने, त्यसपछि आयोग र परिषद्बीच कर्मचारी र शिक्षकका विषयमा दोहोरो बोलचाल छैन।उपकुलपति घनश्यामलाल दासको कमजोरीले यस्तो अवस्था आएको श्रेष्ठले आरोप लगाए। आफ्नो भिजनमा नभई अर्काको निर्देशनमा हिँड्दा विश्वविद्यालय र त्यसका कर्मचारी, शिक्षकको हित हुन नसकेको हो, उनले भने। विश्वविद्यालयले २०५८ सालदेखि स्थायी कर्मचारीका लागि विज्ञापन गरेको छैन। २०६७ सालदेखि कर्मचारीको बढुवा गरेको छैन। यसबीच पदाधिकारीले करारमा कर्मचारी भर्ना भने गरिरहेकै छन्। विश्वविद्यालयमा सय जना कर्मचारी र ३५ शिक्षक अस्थायी छन्।अख्तियार दुरुपयोग अनुसन्धान आयोगले कार्यकारी परिषद्लाई सेवा आयोग सक्रिय भएकाले करारमा शिक्षककर्मचारी नियुक्त नगर्न र विशेष प्रतियोगिताबाट स्थायी नगर्न निर्देशन दिएको थियो। स्रोतका अनुसार निर्देशन बेवास्ता गरेपछि अख्तियारले विश्वविद्यालयलाई विशेष प्रतियोगिता (आन्तरिक) बाट कर्मचारी स्थायी गर्न रोक लगाएको छ। ६ महिना पहिले लगातार दुई पटक सूचना प्रकाशित गरी मौखिक परीक्षा मात्र लिएर तीन दर्जनभन्दा बढी कर्मचारी करारमा नियुक्ति गर्ने तयारीमा रहेको विश्वविद्यालय उक्त निर्देशनपछि रोकिएको छ।विशेष प्रतियोगिताबाट कर्मचारी स्थायी गर्न अख्तियारले रोक लगाएकाले सेवा आयोगलाई बिजनेस दिन नसकेको निमित्त उपकुलपति शम्भु कोइरालाले बताए। बीचको अवधि एकैजना कर्मचारी पनि करारमा नियुक्त नगरिएको उनको दाबी छ। कर्मचारी होइन शिक्षकचाहिँ करारमा नियुक्त गरिएको छ, उनले भने। तर, स्रोत भने सिभिल इन्जिनियरिङ, पुसेट, इलेक्ट्रिकल, फार्मेसी र एमपीएमा नयाँ कार्यक्रम ल्याएर सेवा आयोगलाई थाहै नदिई दर्जनभन्दा बढी कर्मचारी नियुक्ति गरिएको दाबी गर्छ। उपकुलपति दास अहिले विदेश भ्रमणमा छन्।"
गुजाराको सहारा बगर,"कञ्चनपुर बगरलाई उजाड ठाउँ भनी बुझ्ने गरिन्छ। नदीनालामा बर्खामा आएको बाढीले खेतीयोग्य जमिन बगाएर बगरमा परिणत गर्दा धेरैको उठीबास हुने गरेको छ। महाकाली किनारमा पनि बर्खायामको बाढीले धेरैको बिचल्ली बनाउने गर्छ। तर हिउँदमा भने त्यही बाढीले बनाएको बगर धेरैको छाक टार्ने माध्यम बनेको छ। महाकालीको बगरमा यतिबेला बेग्लै रौनक देखिन्छ। भीमदत्त नगरपालिकाको भुजेलादेखि बडैपुरको झोलुंगेपुलसम्म जताततै गिट्टी कुट्ने र बालुवा चाल्नेको भीडले चहलपहल हुने गरेको छ। महाकाली नदी किनार र आसपासका क्षेत्रसँगै कैलाली र सुदूरपश्चिमका पहाडी जिल्लाबाटसमेत बालुवा चाल्न मानिस यहाँ आउने गर्छन्। कतिपय बगरमै छाप्रो बनाएर बास बस्ने गरेका छन्। महाकालीको बगरमा खुलेका किरान पसल र खाजाघरले पनि मनग्ये आम्दानी गरेका छन्। यही बगरले परिवारको गुजारा चलेको छ, कञ्चनपुरको वेदकोट नगरपालिका ३ सिसैयाका वानराम डगौराले भने, गिट्टीबालुवा चालेर ७ जनाको परिवार पालिएको छ। भीमदत्त नगरपालिका ११ भुजेलादेखि बडैपुरसम्म करिब ८ किलोमिटरको दूरीमा हजारभन्दा बढी बालुवा चाल्ने जाली लगाइएका छन्। बालुवा चाल्नेमा बालबालिकादेखि बूढाबूढीसम्म छन्। बिहान उठेर नास्ता खाएर सीधै बगरतिर आउँछु, करिब एक दशकदेखि महाकालीमा बालुवा चाल्दै आएकी भीमदत्त १२ की ६० वर्षीया मुनु रावलले भनिन्, दिउँसोको खाना बगरमै हुन्छ, साँझमात्र घर फर्किन्छु। अव्यवस्थित दोहनले नदी किनारको बस्ती भने जोखिममा परेको छ। जिविसले निर्माण सामग्री ढुवानीका लागि ठेक्का दिने गरे पनि मनपरी ढंगले बालुवा निकाल्ने गरिएको छ।"
भुटानी आप्रवासीमा मानसिक समस्या,"बिर्तामोड राष्ट्रसंघीय शरणार्थी आयोगको तेस्रो मुलुक पुनर्बास कार्यक्रमअन्तर्गत नेपालका शरणार्थी शिविरबाट अमेरिका पुगेका भुटानी आप्रवासीले गम्भीर प्रकृतिका मानसिक समस्या झेलिरहेका छन्। आप्रवासी भुटानी समुदायमा मनोविमर्शका कार्यक्रम नचलाए समस्या जटिल बन्दै जाने समुदायका अगुवाले बताएका छन्। नर्थ क्यारोलिना राज्यको चार्लोटमा बसोबास गरिरहेका मनोज राईले कान्तिपुरसँग शुक्रबार राति टेलिफोनमा कुरा गर्दै सन् २००८ को पहिलो साताबाट सुरु अमेरिका पुनर्बासको करिब ९ वर्षको अवधिमा कम्तीमा १ सय ३ जना भुटानी आप्रवासीले आत्महत्या गरेको जानकारी दिए। पछिल्लो एक वर्षमा नर्थ क्यारोलिना राज्यमा मात्र ३ जनाले आत्महत्याको बाटो समाएका छन्, नेपालमा छँदा झापाको खुदुनाबारी शरणार्थी शिविरका सचिव रहेका राईले भने, अमेरिकामा रहेका आप्रवासीमध्ये अप्राकृतिक ढंगले मृत्युवरण गर्नेमा भुटानी सबैभन्दा अगाडि छन्। नेपालका शरणार्थी शिविरमा करिब अढाइ दशक बसेर पुनर्बास कार्यक्रमअन्तर्गत अमेरिका जानेको संख्या ठूलो छ। हालसम्म तेस्रो मुलुक गएका १ लाख ७ हजार ४ सय ५८ शरणार्थीमा ९१ हजारभन्दा बढी अमेरिकामा छन्।राईका अनुसार भाषाको समस्या, पारिवारिक विखण्डन, युवामा रक्सी तथा लागूपदार्थको बढ्दो कुलत, वृद्घवृद्घामा सामुदायिक घुलमिलको अवसर कम हुनु आप्रवासी शरणार्थीमा मानसिक विचलनका प्रमुख कारण हुन्। नेपालका शिविरमा दाताबाट उपलब्ध सुविधा र आफ्नो पैतृक सम्पत्तिसमेतले ऐसआरामको जीवन बिताइरहेका कतिपय शरणार्थी त्यहाँ निकै कठिन परिश्रम गरेर खानुपर्दा पनि मानसिक विचलनमा परेको उनले सुनाए।भुटानी आप्रवासीमा देखिएको एउटा जटिल समस्या हो, राईले भने, मनोचिकित्सकले अमेरिकी जीवन पद्घति तथा समस्यामा रहेका व्यक्ति पहिचान गरी परामर्श गरे यसको उपचार सम्भव छ। नर्थ क्यारोलिना राज्यमा आफ्नै अगुवाइमा स्थापना गरेको सामाजिक संस्था हु केयर्स ले हालै चार्लोटमा २७ जनालाई मनोपरामर्श तालिम सञ्चालन गरेको पनि राईले जानकारी दिए। तालिमका सहभागीले समुदायमा आएका मनोवैज्ञानिक समस्या समाधानमा भूमिका खेल्ने उनको भनाइ छ। नर्थ क्यारोलिना राज्यमा मात्र करिब ५ हजार आप्रवासी भुटानी छन्।"
२१ महिनापछि लगत संकलन,"खोटाङ भूकम्प गएको २१ महिनापछि बल्ल लगत संकलन सुरु गरिएको छ। जिल्लाका ७२ गाविस र एक नगरपालिकामध्ये १७ गाविसमा पहिलो चरणमा लगत संकलन गर्ने काम भएको छ।खोटाङस्थित जिल्ला लगत संकलन व्यवस्थापन कार्यालयका इन्टर लोकुटर अधिकृत शिवनारायण महतोका अनुसार लामिडाँडा, याम्खा, चिउरीडाँडा, बतासे, खार्पा, पाथेका र अर्खौले गाविसमा एकसाथ लगत संकलन सुरु भएको हो। त्यस्तै, महादेवस्थान, मात्तिम, बाहुनीडाँडा, विजयखर्क, हौचुर, दुर्छिम, च्यास्मिटार र खिदिमा गाविसमा पनि लगत संकलन थालिएको छ। दिक्तेल नगरपालिकामा पनि लगत संकलनको काम भइरहेको महतोले बताए।उनका अनुसार जिल्लामा ३२ इन्जिनियर खटिएका छन्। कतिपय गाविसमा गाविस सचिव नहुँदा समस्या उत्पन्न भएको छ। गाविस सचिव सदरमुकाम केन्द्रित भएपछि काममा कठिनाइ भएको हो। जिल्लामा भूकम्पबाट १३ हजार ७ सय ६६ घरमा क्षति पुगेको बताइएको छ।"
मार्चदेखि दक्षिण एसियाली स्याटलाइट,"नेपाललाई स्याटलाइटको ३६ मेगाहर्जको एउटा ट्रान्सपोन्डर प्रयोग गर्न दिइने भारतीय प्रस्ताव छ। यो ट्रान्सपोन्डर प्रयोग गरि नेपालले सबैखाले दूरसञ्चार, प्रसारण (डीटीएचलगायत), व्यावसायिक भिस्याट, विद्युतीयस्वास्थ्य (टेलिमेडिसिन), विद्युतीयशिक्षा (टेलिएजुकेसन), प्रकोपका बेला आकस्मिक सञ्चारलगायतका सेवा चलाउन सक्ने पत्रमा उल्लेख छ। सञ्चार सचिव महेन्द्रमान गुरुङले नेपालले दक्षिण एसियाली स्याटलाइट प्रयोगका लागि पहिले नै भारतलाई सहमति दिइसकेको जानकारी दिए। हामीले स्याटलाइट प्रयोग गर्ने सहमति गरिसकेकाले आवश्यकता अनुसार प्राविधिक तयारी गर्छौं, उनले भने, भारतले स्याटलाइट राखेपछि हामीलाई यहाबाट गर्नुपर्ने तयारीमा कुनै समस्या छैन, प्रयोग गर्न आवश्यक व्यवस्था मिलाउँछौं। नेपालले आफैंले स्याटलाइट राख्ने प्रस्ताव अघि बढाएका बेला भारतले दक्षिण एसियाली स्याटलाइटको काम सकिन लागेको जानकारी गराएको हो। सचिव गुरुङले भारतले प्रयोग गर्न दिने स्याटलाइट र नेपाल आफैंले राख्ने स्याटलाइटलाई छुट्टाछुट्टै प्रयोग गर्न सकिने भएकाले सरकारले सहमति दिएको बताए। अहिले हामीले अघि बढाएको योजना पूरा हुन समय लाग्छ, उनले भने, त्यस बेलासम्म भारतले दिने सेवा प्रयोग गर्न सक्छौं, हामीले स्याटलाइट राखिसकेपछि पनि फरकफरक काममा दुवै प्रयोग हुन सक्छ। भारतीय सञ्चारमाध्यमका अनुसार भारत अन्तरिक्ष अध्ययन संगठन (इस्स्रो) ले दक्षिण एसियाली स्याटलाइट आगामी मार्चमा राखिसक्ने तयारी गरिरहेको छ। इस्स्रोले गत महिनाभित्रै यो स्याटलाइट राखिसक्ने तयारी गरेको भए पनि प्राविधिक करणले मार्चमा मात्र स्याटलाइट राख्न सकिने जनाएको सञ्चारमाध्यमहरूमा उल्लेख छ। सुरुमा भारतीय स्याटलाइट प्रयोग गर्न उत्सुक नदेखिएको बंगलादेशले भने हाल चलाउने सहमति गरिसकेको छ भने अफगास्तिानसँग पनि कुराकानी भइरहेको समाचारहरूमा उल्लेख छ। नेपालले आफ्नै स्याटलाइट राख्न अघि बढाएको योजनाअन्तर्गत मागिएको विश्वव्यापी बोलपत्रमा २ भारतीयसहित २० कम्पनीले आवेदन दिएका छन्। नेपाल दूरसञ्चार प्राधिकरणले हाल आवेदनको अध्ययन गरिरेको जनाएको छ। आगामी एक महिनाभित्र सबै कम्पनीका प्रस्ताव अध्ययन गरी छोटो सूची तयार पार्ने प्राधिकरणको तयारी रहेको छ।"
मोरङेली युवा तरकारीबाटै सम्पन्न बन्दै,"यस कार्यमा श्रीमान्को पूर्ण सहयोग रहेको थापाले औंल्याइन्। खेतभित्रको काम मिलेर गर्छौं, उनले भनिन्, तालिम लिने, शैक्षिक भ्रमणमा जाने, कामका लागि सहर धाउने र उत्पादनलाई बजारसम्म पुर्याउने मुख्य जिम्मेवारी मेरो हो। अन्य कृषकजस्तै उनले पनि युवा लक्षित कार्यक्रमबाट ६० रुपैयाँको कृषि अनुदान, बोरिङका लागि ७२ हजार ५ सय रुपैयाँ र यसै वर्ष जिल्ला कृषि कार्यालय मोरङबाट पानीको सुविधा पाएकी हुन्। मलाई देखेर र सिकेर वरिपरिका थुप्रै युवा महिलाले तरकारी लगाउन थालेका छन्, थापाले भनिन्। मोरङका कृषि प्रसार अधिकृत ह्दयराम पोखरेलले तरकारीबाटै सुखी जीवन बिताइरहेका युवा किसानको संख्या बढ्दै गएको बताए। यो दौडमा युवती पनि अगाडि छन्, उनले भने।"
तरकारीले गाउँको आर्थिक स्वरूप परिवर्तन,यो प्रविधि अपनाउनाले तरकारी गोड्नु नपर्ने तथा थोरै सिँचाइले समेत धेरै दिनसम्म माटोको चिसोपना जोगाइराख्न मद्दत गर्छ। यसले गर्दा मिहिनेत कम लागेको स्थानीय बताउँछन्। जिल्ला कृषि विकास कार्यालयले यो क्षेत्रलाई नमुना कृषि क्षेत्र घोषणा गर्ने तयारीमा जुटेको छ। कृषि विकास कार्यालयका प्रमुख तेजनारायण गैरेका अनुसार यस क्षेत्रका किसानको मिहिनेत र कार्यालयले सञ्चालन गरेका युवा लक्षित अनुदानमा समेत अब्बल देखिएकाले नमुना क्षेत्रको रूपमा विकास गर्न लागिएको बताए। बच्चादेखि वृद्धसम्म आआफ्नै सुरमा बारीमा काम गरिरहेको दृश्य हेर्न र नमुना खेतीको अवलोकनका लागि बाहिरी जिल्लाबाट समेत अवलोकन भ्रमण आउने गर्छन्। स्थानीय किसानले सिँचाइको उचित प्रबन्ध र थप बजार विस्तार भएमा उतपादन भएमा बेमौसमी तरकारीलाई विशेष ध्यान दिने बताएका छन्।
सुन्तलाको उत्पादनमा वृद्धि,"स्याङ्जा चालु सिजनमा यहाँ सुन्तलाको उत्पादन पोहोरभन्दा १२ प्रतिशतले बढेको छ। अनुकूल मौसम र किसानले ध्यान पुर्याएकाले उत्पादन बढेको जिल्ला कृषि विकास कार्यालयले जनाएको छ। कृषिका सूचना अधिकृत तिलकराज बीसीका अनुसार चालु वर्ष जिल्लाको उत्पादन ११ हजार ५ सय २० टन छ। उनले भने, यो वर्ष स्याङ्जाको सुन्तलाले ३५ करोड रुपैयाँ आम्दानी गर्ने अनुमान गरेका छौं। यहाँको करिब १ हजार २ सय ७० हेक्टर क्षेत्रफलमा सुन्तला लगाइन्छ। गत वर्ष २६ करोड मूल्य बराबरको उत्पादन भएको थियो। उनले भने, कुल उत्पादनमध्ये ९ हजार ५ सय ६१ टन बजारमा खुद्रा रूपमा बिक्री गरिएको छ। हामीले किलोको हिसाब गरेका थियौं, जसमा ९ करोड ५६ लाख १ हजार ६ सय किलो हालसम्म बिक्री भइसकेको छ।"
च्याउ कृषकलाई सम्मान,"हेटौंडा हेटौंडा उपमहानगरपालिका ११ की देवी श्रेष्ठले च्याउ खेतीमा झन्डै करोडको हाराहारीमा लगानी गरिसकेकी छन्। श्रेष्ठलाई नगरपालिकाले बिहीबार दोसल्ला ओडाएर सम्मान गरेको छ। दुईवटा टनेलबाट च्याउखेती सुरु गरेकी श्रेष्ठले अहिले १ सय २४ वटा टनेल बनाएर च्याउखेती गरेकी छन्। पदमपोखरी, हेटौंडा उपमहानगरपालिका ११, नामटार र हेटौंडा १ चौकीटोलमा गरी करिब ५ बिघा जमिन बहालमा लिएर च्याउखेती गरिरहेकी छन्। उनले अहिले दैनिक ७ सयदेखि ९ सय केजीसम्म च्याउ बिक्री गर्ने गर्छिन्।"
सुन्तला बेच्न समस्या,"ताप्लेजुङ यहाँका किसानले मूल्य नपाउँदा अझै बोटबाट सुन्तला टिपेका छैनन्। ताप्लेजुङ नगरपालिका ८ दोखुका किसान कृष्णप्रसाद बरालले सुन्तला नटिपेका हुन्। मंसिरमै ठेकदारलाई सुन्तला टिपाइसक्ने र बोटमा मल पानी लगाउने उनले यसरी समयमा टिपाउन नसकेको दुई वर्ष भयो। आफैंले बिक्रीका लागि लान लामो समय लाग्छ। डोकामा बोकेर सदरमुकाम लगेर दिनभरि कुरेर एकएक दाना गरेर बिक्री गर्न महिनौं लाग्छ। बाहिरबाट आउने ठेकदारले थोरै छ, फाइदा हुँदैन भन्छन् आउन मान्दैनन्, बरालले थपे, पहिला गाउँभरिको गर्दा कम्तीमा तीन ट्रक हुन्थ्यो। ठेकदारले असोजदेखि नै फोन गरेर बन्दोबस्ती मिलाउँथे। अहिले गाउँमा मेरो मात्रै हुँदा समस्या भयो। जिल्ला कृषि बिकास कार्यालयले पकेट क्षेत्रसमेत बनाएको दोखुको कोदार गाउँ र चिहानडाँडा सुन्तला उत्पादन क्षेत्र थियो।"
टर्किसको विमानमा संग्रहालय बन्दै,नया संग्रहालयमा राखिने टर्किसको विमान ०७१ फागुन १९ गते साँझ इस्तानबुलबाट उडेको थियो। जुन यो विमान २० गते बिहान त्रिभुवन विमानस्थलमा अवतरणका क्रममा धावनमार्गबाट चौरमा धस्सिएर दुर्घटनामा परेको थियो। नौ महिना मात्रै उडेको यो विमान काठमाडौंमा मर्मत गर्न जहाजको मूल्यको हाराहारी खर्च र कम्तीमा एक वर्ष लाग्ने भएपछि टर्किसले विमान बिमा गर्ने जर्मनी कम्पनीबाट बिमा दाबी रकम लिई पुन: बिमा कम्पनीबाट यो विमान लिलामी भाउमा खरिद गरेको थियो। नयाँ खरिद गर्दा यो विमानको मूल्य २३ अर्ब हाराहारी पर्छ।
पश्चिम सेती सुरु हुनेमा स्थानीयबासी अन्योलमा,"नेपाल सरकारको तर्फबाट नेपाल विद्युत् प्राधिकरण र थ्री गर्जेजबीच कुरा निमल्दा आयोजना अघि बढ्न सकेको छैन। स्थानीय डम्बर सिंहले थ्री गर्जेज कम्पनीबाट असारसम्म काम भएको बताए। उनले पानी नाप्ने, ढुंगा तथा माटो चट्टान जाँच्नेलगायतका केही काम गरेका थिए। तर असारपछि सबै सामान बेवारिसे अवस्थामा छाडेर गएका छन् उनले भने, यसपछि फेरि पश्चिम सेती निर्माण काम हुन्छ कि भन्ने आशा अन्योलमै पर्यो।"
पाँच दिनमा पौने २ अर्बको कारोबार,"पछिल्ला दिनहरूमा नेप्से परिसूचकमा सामान्य सुधार भए पनि कारोबार रकम घट्दै गएको छ। बैंक तथा वित्तीय संस्थाले मार्जिन प्रकृतिको कर्जा प्रवाहमा कडाइ गरेको, लगानीकर्ताले ठूलो रकम प्राथमिक निष्कासन (आईपीओएफपीओ) मा लगानीका कारण बजारमा तरल पुँजी अभावले दैनिक कारोबार रकम घटदै गएको हो। अहिले नेपाल लाइफ इन्स्योरेन्सलगायतका कम्पनीको एफपीओ आउन लागेपछि लगानीकर्ताले १०१५ दिनअघिदेखि नै पैसा संकलन गरी बसेका छन्, एक धितोपत्र ब्रोकरले भने, यसकारण बजारमा कारोबार रकम बढ्न सकेन।"
६४ स्थानबाट डीपी सेवा,"धनगढी र धरानमा आरडब्लूएस थप गरिएको छ, उनले भने, दोसो बजारदलाई थप विस्तार गर्ने सम्बन्धमा विज्ञहरूको एक अध्ययन कार्यदल बनाई प्रतिवेदन तयार पारिएको र प्रतिवेदनलाई क्रमिक कार्यान्वयन गरिनेछ। यस्तै, कारोबार प्रणालीमा सुधार र आधुनिकीकरणका लागि विभिन्न प्रयास भएको पनि उनले जनाए। कम्पनीहरूलाई लग इन सुविधा प्रदान गरी कम्पनी स्वयंले वेभसाइटबाट सोझै सूचना अपलोड गर्ने व्यवस्था गरिएको उनले भने।"
६ महिनासम्म एउटै सम्झौता भएन,"बैतडी आर्थिक वर्षको आधा समय बित्दासमेत जिविसअन्तर्गत सञ्चालन हुने एउटै योजनाको पनि सम्झौता हुन सकेको छैन।जिविस अनुदान, निर्वाचन क्षेत्र, सडक, सिँचाइ, पुरातत्त्व, पर्यटनलगायतका साढे ३ सय बढी योजनामध्ये एउटै योजनाको काम सुरु हुन नसकेको हो। समयमा काम सुरु नहुँदा १३ करोड २२ लाख ९३ हजारभन्दा बढी बजेट थन्किएको छ। भौतिक पूर्वाधार, लक्षित वर्ग, पर्यटनतर्फ १ सय ६४ योजनामा २ करोड ४५ लाख बजेट छ। ७९ लाखको अख्तियारी आएको सिँचाइका २९ योजना छन्। पर्यटन विकास र पुरातत्त्वअन्तर्गत ४८ योजनामा १ करोड २९ लाख छ। निर्वाचन क्षेत्र पूर्वाधार र विकासको ८ करोड ५० लाखका १ सय १९ योजना छन्। ४२ वटा ग्रामीण, कृषि र पर्यटन सडकमा डेढ करोड बजेट छ। दुई जिल्ला जोड्ने ६ सडकको बजेट सडक डिभिजन कार्यालय मार्फत खर्च गर्ने योजना बनाए पनि अझै टुंगो लागेको छैन। सर्भे र डीपीआरको आन्तरिक तयारी नभएपछि योजनाको सम्झौता नभएको जिविसले जनाएको छ। प्राविधिकबीच योजनाको साइट बाँडफाँड विवादले डिजाइन, इस्टिमेट र सम्झौतामा हुन ढिलाइ भएको छ। जिविस र प्राविधिक कार्यालयले जिल्लालाई ६ क्षेत्र (क्लस्टर) मा बाँडेर योजनाको डिजाइन, इस्टिमेट, सम्झौता र उपभोक्ता समितिको खाता सञ्चालन क्लस्टर कार्यालयबाटै गर्ने योजना बनाएको छ। आन्तरिक विवादका कारण योजनाको काम ढिलो सुरु भए पनि माघभित्र इस्टिमेट र सम्झौताको सक्ने प्राविधिक कार्यालय प्रमुख पीताम्बर उपाध्यायले बताए।"
मनाङ च्याम्पियन,धनगढी मनाङमस्र्याङ्दी क्लबले अन्तर्राष्ट्रिय आमन्त्रण खप्तड गोल्डकप फुटबलको उपाधि जितेको छ। उसले शनिबार संकटालाई १० ले पराजित गर्यो। सुदूरपश्चिममा आयोजना भएको प्रतियोगिताको फाइनलमा मनाङका कप्तान अनिल गुरुङले दोस्रो मिनेटमै गोल गरेर टिमलाई अगाडि बढाए। त्यही गोल नै निर्णायक बन्यो। उनी म्यान अफ द म्याच र उत्कृष्ट खेलाडी घोषित भई यामाहा कम्पनीको मोटरसाइकल हात पारे। दर्शकले भरिएको धनगढीको क्षेत्रीय रंगशालामा संकटाले थुप्रै अवसर सदुपयोग गर्न सकेन। दोस्रो हाफमा पाएको पेनाल्टी अवसरमा पनि संकटाका विश्व अधिकारी चुकेका थिए। मनाङले उपाधिसँगै ५ लाख रुपैयाँ हात पार्यो। संकटा भने २ लाख ५१ हजार रुपैयाँमा चित्त बुझाउन बाध्य भयो।विभिन्न उत्कृष्ट खेलाडीलाई समान १५ हजार रुपैयाँ प्रदान गरियो। प्रतियोगिताको उत्कृष्ट रक्षकमा मनाङका विराज महर्जन र गोलकिपरमा संकटाका राजु नगरकोटी चुनिए। राइजिङ प्लेयर्समा सुदूरपश्चिम११ का नरेन्द्र चौधरी छानिए। सर्वाधिक गोलकर्ता पनि सुदूरपश्चिम११ कै मनिराम चौधरी भए। उत्कृष्ट प्रशिक्षकको पुरस्कार मनाङका छिरिङ लोब्साङ गुरुङले पाए। आयोजक सुदूरपश्चिम११ का अध्यक्ष सुरेश हमालले आगामी वर्ष आयोजना हुने गोल्डकपको पहिलो र दोस्रो पुरस्कारको राशि बढाउने घोषणा गरे। आगामी वर्ष गोल्डकप विजेताले ११ लाख ११ हजार १ सय ११ र उपविजेताले ५ लाख ५५ हजार ५ सय ५५ रुपैयाँ हात पार्ने बताइएको छ। खप्तड गोल्डकपमा नेपालका ९ ए डिभिजन क्लबसहित भारतका २ र भुटानको १ गरी १२ टिम सहभागी थिए। आयोजक क्लबले प्रत्येक वर्षको पुस २१ देखि गोल्डकप सञ्चालन गर्ने निर्णयसमेत गरेको छ।
जित आयोजककै,"धनगढी घरेलु मैदान। आयोजक टिम। दर्शकको समर्थन र क्वाटरफाइनलसम्मका खेलमा गरेको उत्कृष्ट प्रदर्शनले धेरैले खप्तड गोल्डकप आयोजक सुदूरपश्चिम११ ले जित्ने उपेक्षा गरेका थिए। तर संकटाले शुक्रबार आयोजक टिमलाई सेमिफाइनलमा १० ले पराजित गरेपछि उनीहरूको त्यो चाहना पूरा भएन। पहिलोपटक ठूलो धनराशिको अन्तर्राष्ट्रियस्तरको प्रतियोगिता सफलतापूर्वक सम्पन्न हुनुलाई पनि आयोजक टिमले आफ्नो जित ठानेको छ। गोल्डकप आयोजना गर्ने हाम्रो लक्ष्य सफल भएको छ यो हाम्रा लागि जितभन्दा कम होइन, आयोजक टिमका अध्यक्ष सुरेश हमालले भने, दैनिक २ हजार दर्शकले लगातार १० दिनसम्म फुटबल हेरेर मज्जा लिनु हाम्रो अर्को ठूलो जित हो। छैटौं राष्ट्रिय खेलकुदमा राम्रो प्रदर्शन गरेर चर्चामा आएको सुदूरपश्चिम११ त्यसअघि कैलालीको दुर्गम लालबोझी गाउँको एउटा सामान्य क्लबका रूपमा परिचित थियो। स्रोत साधनको कमी, नियमित प्रशिक्षणको अभाव, क्लबको सामान्य आर्थिक अवस्थाका बावजुद पनि पहिलोपटक आयोजना भएको गोल्डकपमा गरेको उत्कृष्ट प्रदर्शनले भविष्यमा धेरै सम्भावना बोकेको टिमका रूपमा आफूलाई स्थापित गरेको छ।हामी कल्पना गरेभन्दा पनि बढी सफल भएका छौं, क्लबका अध्यक्ष हमालले भने, देश र विदेशका नाम चलेका टिमसामु घरेलु टिम आफूलाई सशक्त टिमका रूपमा उभ्याउन सफल भएको छ। सहयोग रकम नजुटे क्लबका सबै सदस्यले डेढ लाख रुपैयाँका दरले उठाउने सहमति गरेर गोल्डकप आयोजना गर्ने निर्णय भएको स्मरण गर्दै हमालले भने, सुदूरपश्चिमको धनगढीमा ७० लाख रुपैयाँ सहयोग जुटाउनु सामान्य कुरा थिएन।अरू सबै टिममा राष्ट्रिय तथा अन्तर्राष्ट्रिय खेलाडीको बाहुल्यता थियो, फुटबलका पूर्वखेलाडी दीपक उपाध्यायले भने, सशक्त र चर्चामा रहेका टिमसँग सुदूरपश्चिम११ ले गरेको प्रदर्शनले उसलाई सम्भावनाको टिमका रूपमा चिनाएको छ। सुदूरपश्चिममा ५ लाख राशिको अन्तर्राष्ट्रिय आमन्त्रण खप्तड गोल्डकप नै अहिलेसम्मको ठूलो खेल प्रतियोगिता हो। छैटौं राष्ट्रिय खेलकुदपछि सुदूरपश्चिममा यो स्तरको खेल आयोजना सम्पन्न हुन सकेको थिएन। क्रिकेटको धनगढी प्रिमियर लिग राष्ट्रियस्तरका उद्योगहरूबाट प्रायोजित ठूलो प्रतियोगिता भए पनि स्थानीयस्तरमा यस वर्षदेखि सुुरु भएको खप्तड गोल्डकप नै ठूलो खेल प्रतियोगिता हो।"
सेपाकताक्रोमा नेपाल दोस्रो,"काठमाडौं नेपाल दोस्रो दक्षिण एसियाली सेपाकताक्रो च्याम्पियनसिपको महिला रेगु स्पर्धामा दोस्रो भएको छ। श्रीलंकाको कोलम्बोस्थित सेन्ट जोसेफ स्पोर्ट्स कम्प्लेक्समा नेपालले पाकिस्तानलाई २१५ र २१४ तथा आयोजक श्रीलंकालाई २११२ र २११३ ले पराजित गरेको कोलम्बोबाट राष्ट्रिय खेलकुद परिषद्का प्रेस सल्लाहकार रोहित दाहालले जनाएका छन्।पुरुष डबल इभेन्टमा नेपाल फाइनलमा प्रवेश गरेको छ। नेपालले बंगलादेशलाई २११४ र २११२ को सोझो सेटमा हराउँदै भारतसँग उपाधि भेट पक्का गर्यो। महिला डबलमा नेपालले पाकिस्तानलाई २१११ र २११३ तथा श्रीलंकालाई २११२ र २११५ को सीधा सेटमा पन्छायो। पुरुष रेगुमा नेपाल सेमिफाइनलमा प्रवेश गरेको छ। नेपालले पाकिस्तानलाई २१७ र २१७ तथा श्रीलंकालाई २११२ र २११५ को सोझो सेटमा हराएको हो। प्रतियोगितामा नेपालसहित भारत, श्रीलंका, बंगलादेश र पाकिस्तान गरी ५ राष्ट्र सहभागी छन्। प्रतियोगिता आइतबार सम्पन्न हुनेछ।"
शंकरको शतक,"ओपनिङ बलर विक्रम ठगुन्नाले ३ विकेट लिंदै एसपीएको जितको आधार तयार गरे। म्यान अफ द म्याच उनले ४ ओभरमा १८ रन खर्चेर ३ विकेट लिएपछि टस हारेर ब्याटिङ गर्न आएको अनुभूति एजुकेसनले ८ विकेट गुमाई १ सय २ रनमात्र बनाउन सक्यो। विक्रमबाहेक महेश अधिकारी र अमित पौडेलले २२ विकेट लिए। अनुभूति एजुकेसनबाट नसरुद्धिन अन्सारीले २९, सोनु अन्सारीले २०, अकिब अली अन्सारीले १८ र समसाद अन्सारीले १० रन बनाए। राजवीर सिंहले नटआउट ३३ रन बनाएपछि एसपीएले १० बल अगाडि नै लक्ष्य पूरा गर्यो। राजवीरले ४५ बल खेली ३ चौका र १ छक्का प्रहार गरे। रोमन बम २१ र सन्दीप धामी १६ रनमा आउट भए। अनुभूति एजुकेसनका सन्दीप पण्डितले २ तथा समसाद, साइफुल्ला अन्सारी र अकिबले ११ विकेट लिए।"
पलायन हुन नपरे हुन्थ्यो,"खेलकुद विकास समिति अध्यक्ष भरतकुमार घिमिरेले खेल खेल्न महेश्वरालाई उमेरले नछेकेको बताए। हरेक खेलकुदका गतिविधिमा सक्रिय हुनुहुन्छ, उनले भने, ३ दशकअघिको जोस अझै घटेको छैन। अहिले पनि खेल क्षेत्रमा लागेर प्रशिक्षण दिएर खेलाडी उत्पादन गरिरहनुभएको छ। जिल्लामा भलिबल, फुटबल, कराँते, एथलेटिक्सलगायत खेलमा ४ दर्जन बढी राष्ट्रिय खेलाडी रहेको अध्यक्ष घिमिरेले बताए। जीविकाका लागि विकल्पब्याडमिन्टनमा कीर्तिमान बनाएका राष्ट्रिय च्याम्पियन नङसलदेवी तामाङ, विकास श्रेष्ठ, सरादेवी तामाङ, विवेक श्रेष्ठ, रत्नजित तामाङ र नवीन श्रेष्ठ भोजपुरका प्रतिभा हुन्। २०३९ देखि ब्याडमिन्टन खेल सुरुवात भएयता भोजपुरका खेलाडीले अन्डर १६ च्याम्पियनसिपमा २०५८ सालयता लगातार प्रभुत्व जमाउँदै आएका छन्। उनीहरूले साउथ एसियन गेम्स, एसियन च्याम्पियनसिप, बोल्ड च्याम्पियनसिप, भारत, चीन, मलेसिया, थाइल्यान्ड, बंगलादेश र कोरियाजस्ता देशको अन्तर्राष्ट्रिय खेलमा सहभागिता जनाएका छन्। थुप्रै सम्मान, पदक र पुरस्कार पाएका छन्। खेलमा योगदान पुर्याए पनि सरकारले चासो नदिंदा खेलाडी पलायन हुने अवस्थामा छन्। आधारभूत आवश्यकताका लागि वैकल्पिक माध्यम अँगाल्नुपर्ने अवस्था छ। ब्याडमिन्टनका हस्ती विकास श्रेष्ठ दुबईमा संघर्षरत छन्। उनले त्यहाँ इन्डोनेसिया, फिलिपिन्स र इरानका प्रशिक्षकसँग मिलेर ब्याडमिन्टन प्रशिक्षण गर्दै जीविका चलाउँदैछन्। उनी २४ वर्षकै उमेरमा राष्ट्रिय च्याम्पियनसिपमा ह्याट्रिक गरेपछि ब्याडमिन्टनमै भविष्य बनाउने सोचसाथ गृहजिल्लादेखि काठमाडौं आएका थिए। राष्ट्रिय च्याम्पियनमा ह्याट्रिक गरेकाले सरकारले अवसर देला, प्रशिक्षक बनाउला भनेर राजधानीमा ६ वर्ष त्यसै बिताएँ, आखिर केही भएन, उनले भने, अवसर खोज्दै विदेश आइपुगें, उनका भाइ विवेक पनि राष्ट्रिय च्याम्पियन हुन्। उनी सदरमुकाममा होटल व्यवसाय गरेर जीविका चलाउँदैछन्। केही समयपछि उनले खेलकुद सामग्रीको व्यापार सुरु गर्ने योजना सुनाए। काठमाडौंमा बसेर ब्याडमिन्टन खेल्दाखेल्दै खेलकुद परिषद्ले ३ वर्षअघि भोलेन्टियर कोच का रूपमा गृहजिल्ला पठाएको थियो। भोलेन्टियर कोच बनाइसकेपछि सरकारले हेर्छ, खान, बस्न पुग्छ होला भन्ने लागेको थियो, तर केही भएन, विवेकले भने। नङसलदेवी, सरादेवी, रत्नजित ३ दिदीभाइ र नवीन श्रेष्ठ आफ्नै लगानीमा खेलिरहेका छन्। पारिवारिक जिम्मेवारी नभए पनि भविष्यको सुनिश्चितताका लागि सरकारले चासो नदिएको उनीहरू गुनासो गर्छन्। (सिन्धुलीबाट राजकुमार कार्की, संखुवासभाबाट दीपेन्द्र शाक्य र भोजपुरबाट विद्या राई)"
दक्षिण अफ्रिकाको क्लिनस्विप,"पार्नेलले दोस्रो इनिङ्समा ४, ओलिभर र राडाबाले २२ र फिलान्डरले १ विकेट लिएर श्रीलंकालाई तहसनहस पारे। फिलान्डरसँगै नयाँ बल लिएका राडाबाले पहिलो बलमै कौशल सिल्भालाई आउट गरेपछि श्रीलंका सम्हालिनै सकेन। उनले करुणारत्नेको विकेट पनि लिए। श्रीलंकाबाट दिमुथ करुणारत्नेले ५० रन बनाएका थिए। सुरंगा लकमालले ३१ र उपुल थाराङ्गाले ३६ रन बनाउँदै आठौं विकेटमा ४३ रन जोडी दक्षिण अफ्रिकी बलरको केही प्रतिरोध गरेका थिए।"
न्युजिल्यान्डको संयमित जवाफ,"बेलिङटन टम लथानको धैर्यपूर्ण छैटौं शतक मदतले न्युजिल्यान्ड बंगलादेशविरुद्धको पहिलो टेस्टमा शनिबार फलोअन बचाउन सक्ने स्थितिमा पुगेको छ। बंगलादेशले पहिले ब्याटिङ गर्दै रनको थुप्रो लगाएपछि तीन दिनको खेलमा यो समीकरण तयार भएको हो। बंगलादेशले आठ विकेट क्षतिमा ५ सय ९५ रन बनाएपछि जवाफमा न्युजिल्यान्डले तीन विकेटमा २ सय ९२ रन बनाएको छ। बायाँ हाते ब्याट्सम्यान लथाम १ सय १९ रन बनाएर खेलिरहेका छन् र न्युजिल्यान्ड अझै ३ सय ३ रनले पछि छ। संयमित ब्याटिङ गरिरहेको न्युजिल्यान्डका अर्का नटआउट ब्याट्सम्यान हेनरी निकोल्सले ३५ रन बनाएका छन्। बंगलादेशले भने न्युजिल्यान्डका दुई सिनियर ब्याट्सम्यान केन विलियम्सन र रस टेलरको विकेट लिइसकेको छ। टेलरले दिनको खेल समाप्त भएयता मिडियासँग बोल्दै २४ वर्षीय लथामबाट लामो इनिङ्स आवश्यक रहेको बताए। नयाँ बलका लागि बंगलादेशले तीन ओभर मात्र प्रतीक्षा गरे पनि पुग्नेछ। न्युजिल्यान्ड फलोअन बचाउनबाट अझै १ सय ४ रनले पछाडि छ। लथामको काम सकिएको छैन, भोलि पनि उनले लामो इनिङ्स खेल्नुपर्छ र फलोअनबाट जोगाउनुपर्छ, टेलरले भने।"
नेपाल भुटान र मकाओभन्दा अगाडि,"काठमाडौं एसियाली फुटबल महासंघ (एएफपी) ले एसिया कप छनोटमा सहभागी हुने टिमको शनिबार वरीयता निकालेको छ। कुल २४ टिम सहभागी रहेकोमा नेपाललाई २२ औं वरीयता प्राप्त भएको छ। नेपाल पछाडि भुटान र मकाओ छन्। ड्र जनवरी २३ मा अबुधाबीमा निकालिनेछ। छनोट खेल्ने देशमध्ये वरीयताका आधारमा क्रमश: जोर्डन, ओमान, फिलिपिन्स, बहराइन, किर्गिस्तान, उत्तर कोरिया, भारत, प्यालेस्टाइन, ताजकिस्तान, भियतनाम, हङकङ, तुर्किमिनिस्तान, माल्दिभ्स, लेवनान, यमन, अफगानिस्तान, चाइनिज ताइपेई, म्यानमार, मलेसिया, सिंगापुर र कम्बोडिया छन्। छ समूहमा विभाजन गरेर लिग चरणका खेल खेलाइनेछ। प्रत्येक टिमले होम एन्ड अवेका आधारमा खेल्नेछन्। ड्र का लागि व्यवस्था हुने पट डी मा नेपाल, भुटान, मकाओसँगै मलेसिया, सिंगापुर र कम्बोडिया छन्। लिग चरणको खेलपछि समूहको शीर्ष दुई स्थानमा रहने टिम यूएईमा हुने प्रतियोगितामा छनोट हुनेछन्।"
आहा ! पुतली,"सचेत रहौं पुतली वर्गमा पर्ने ग्याजालिन मथ लाई घातक मानिन्छ । यो रातको समयमा उज्यालोमा आउँछ । यो प्रजातिबारे अध्ययन गरिरहेका विशेषज्ञहरूका अनुसार यसको पुच्छरमा पहेंलो रौं हुन्छ । त्यो रौं आँखामा परेमा इन्फेक्सन हुन्छ । समयमै उपचार भएन भने अन्धोपन हुन पनि सक्ने अनुसन्धानकर्ताहरू बताउँछन् । त्यसैले पुतलीलाई छुने, समाउने गर्नु हुँदैन । मरेका पुतलीलाई पनि नांगो हातले समात्नु हुँदैन ।"
सिकाइ मेला,"माघ २, २०७३ दुर्गम कालीकोटका सबै विद्यार्थीले बेलैमा पाठ्यपुस्तक पाउँदैनन् । विद्यालयमा सबै शिक्षक हुन्नन् । स्कुल भवन पनि गतिलो हुन्न । खानेपानी र शौचालयको समेत अभाव हुन्छ । यी सबै अप्ठेराबीच पनि यसपल्ट भने यहाँका विद्यार्थीले फरक अनुभव गर्न पाए । उनीहरू जिल्लामै पहिलोपटक आयोजित सिकाइ मेलामा सहभागी भए । विद्यार्थी, शिक्षक र अभिभावकले बनाएका शैक्षिक सामग्री मेलाका मुख्य आकर्षण थिए । मेलामा बालबालिकाले कथा, कविता र चुट्किला सुनाएका थिए । अरू विद्यालयका साथीसंगीले बनाएका चित्र हेरे । मेलामा भाषा, अनुसन्धान, गणित क्षेत्रका शैक्षिक सामग्री थिए । स्थानीय स्रोत र साधनबाट निर्मित सामग्री पनि थिए । सिर्जनशीलता र पाठ्यपुस्तकलगायत ८ मापदण्डमा आधारित रहेर मेलालाई सजाइएको थियो ।पढांै, सिकौं, जानांै भन्ने मूल नाराका साथ करिब दुई हजार बढी विद्यार्थी, शिक्षक र अभिभावक मेलामा सहभागी भएका थिए । मेलामा बालबालिकामा भएको उत्सुकता मेट्न शैक्षिक सामग्रीको प्रयोग गरेर देखाइएको थियो । उनीहरूलाई खेल्दै, रमाउँदै, सिक्ने वातावरण सृजना गरिएको थियो । मेलामा शैक्षिक अभियानसम्बन्धी गीत, गजल, कविता वाचन गरिएका थिए । देउडा र सडक नाटक देखाइएका थिए । विकट राम्नाकोटमा पर्ने जनता मावि खार्दुका बालबालिकाले ढुंगामा फाराम रगाडेर आगो बालेका थिए । खस्किँदो शैक्षिक गुणस्तर सुधार्न कालीकोटको मान्ममा यस्तो मेला चलाइएको हो । कक्षा एक, दुई र तीनका विद्यार्थीको पढ्ने लेख्ने क्षमता सुधार्न यसो गरिएको जिल्ला शिक्षा कार्यालयले जनाएको छ । मेला हेर्न गाउँ गाउँबाट विद्यार्थी, शिक्षक, अभिभावक र विद्यार्थी मान्म आएका थिए । जिल्लामा यसरी पहिलोपटक अन्तरविद्यालय सिकाइ आदानप्रदान भएको जिल्ला शिक्षा अधिकारी विष्णुप्रसाद तिवारीले बताए । मेलामा सालडाँडा आधारभूत विद्यालय पोरिपाल्नी भर्ता, जनजीवन मावि ताडी, मस्टो सरस्वती मावि रकु, बाल विकास बरातु, मालिका आधारभूत विद्यालय कोलिगाउँ र थामीढुगां आधारभूत विद्यालय नानीकोट उत्कृष्ट भए ।"
घुमघामका फाइदा,"माघ २, २०७३ घुमफिर गर्न ठूलादेखि सानासम्म सबैलाई रमाइलो लाग्छ । ठूला मानिसले त घुमफिरका विभिन्न अवसर पाइरहन्छन् । तर बालबालिकाका लागि त्यस्तो अवसर कम कमै आउँछ । जब कि ससाना नानीहरूका लागि घुमफिर र यात्राको झनै बढी महत्त्व हुन्छ । ज्ञान आर्जनका अनेक तरिका छन् । तीमध्ये घुमफिर पनि राम्रो उपाय हो । यात्रा वा भ्रमणका माध्यमबाट झन् सजिलै ज्ञान सिकिन्छ । घुमफिर गर्दा हामीलाई कक्षामा वा घरमा पढ्दाको जस्तो दिक्दारी महसुस हुन पाउँदैन । बरु रमाइलो हुन्छ । भ्रमणले हामीमा ताजगी ल्याउँछ । स्फुर्ति बढाउँछ । हाम्रो समाज अहिले निकै व्यस्त बन्दै गइरहेको छ । सधंैको व्यस्तताले एकोहोरोपन विकास हुन्छ । यस्तो अवस्थामा घुमफिर अझ आवश्यक हुन्छ । आजकलका कैयौं बालबालिका सहरका एउटै तला या कोठामा सीमित हुनुपर्छ । उनीहरूका लागि खेल्ने पर्याप्त ठाउँ पुगिरहेको हुन्न । बगैंचा र हरियाली हुन्न । खुला आकाश देख्न पनि पाइएको हुन्न । सधंै मोबाइल, ट्याब, टीभी र कम्प्युटरमा भुल्दा आँखै पोल्न थाल्ने अवस्था आइसकेको हुन्छ । यस्तो बेला मन चंगा पार्न पनि घुमफिर चाहिन्छ । भ्रमणले सृजनशीलता बढाउन मद्दत मिल्छ । त्यसैले प्राय: स्कुलहरूले आफ्ना विद्यार्थीलाई शैक्षिक भ्रमणमा लैजाने गरेका हुन् । यो एकदमै राम्रो हो । राजधानीका बालबालिकाका लागि पर्याप्त घुम्ने ठाउँ छैनन् । भएका ठाउँमा पनि वातावरण प्रदूषण छ । बालमैत्री स्थान र खेलमैदान पनि कमै छन् । राजधानी छेउछाउमा भने घुमघामका लागि केही रमणीय स्थान छन् । ती ठाउँहरूमा साइक्लिङ र हाइकिङमा जान सकिन्छ । काठमाडौं उपत्यकामा हाइकिङका लागि फुलचोकी, लाँकुरीभन्ज्याङ, साँगा, सिपाडोल, टोखा, अनन्तलिंगेश्वरलगायत ठाउँमा जान सकिन्छ । साइक्लिङका लागि सूर्यविनायक, सुन्दरीजल, चोभार, बूढानीलकण्ठ, गोदावरीजस्ता ठाउँमा जान सकिन्छ । उपत्यकाबाहिरका बालबालिकालाई पनि नजिकैको पायक पर्ने ठाउँमा लैजान सकिन्छ । घुम्न जाँदा नयाँ नयाँ मानिससँग भेट हुन्छ । त्यहाँको समाजसँग घुलमिल भइन्छ । उनीहरूका आनीबानी र चालचलन थाहा हुन्छ । घुमफिरले बोल्ने शैली विकास हुन्छ । आफूलाई लागेका कुरा खुलस्त राख्न सकिन्छ । नयाँ ठाउँमा बोल्ने भाषा र लवज कस्तो छ भन्नेबारे जानकारी हुन्छ ।कतै घुम्न जाँदा देखेका, भोगेका नयाँ नयाँ कुरा नोट बुकमा टिप्यौं भने लेख्ने बानीको समेत विकास हुन्छ । यसले हामीमा लेख्ने कला बढ्ने मात्र होइन ती कुराको पछिसम्म स्मरण गराउँछ ।घुमफिर पारिवारिक हो भने यसले परिवारका सदस्यहरूबीच आत्मीयता बढाउँछ । एकल परिवारमा बस्ने बाबुनानीका लागि यस्तो भ्रमण झनै लाभदायक हुन्छ । घुमफिरले नयाँ जिम्मेवारी वहन गर्ने हिम्मत बढाउँछ । सबैसँग घुलमिल हुने र सामूहिक निर्णय गर्न सक्ने क्षमता विकास हुन्छ । यसबाट सानैदेखि नेतृत्व लिने, जोखिम बेहोर्ने तथा बजेट व्यवस्थापन जस्ता व्यावहारिक सीप पनि जानिन्छ । सचेत हुन नसके यात्रामा कहिलेकाहीं अप्ठेरोमा पनि पर्न सकिन्छ । त्यसैले घुमफिरलाई रमाइलो मात्र मानेर हेलचेक्रयाइँ गर्नु हुन्न । रमाइलोको नाममा उपद्रो गर्न खोजियो भने त्यसले दुर्घटना निम्त्याउन पनि सक्छ । यसतर्फ भने सचेत रहनुपर्छ । यमुना पराजुली अधिकारी"
घान्द्रुक पुग्दा,"प्रजिना थापा (कक्षा९)काञ्जीरोवा नेसनल स्कुल कोटेश्वर, काठमाडौँ"
खितितीखितिती,"न्यायाधीश : तिमीलाई यहाँ किन ल्याइयो, थाहा छ ? चोर : हाच्छिउँले त गर्दा श्रीमान् !न्यायाधीश : कसरी ?चोर : मैले सबै सामान चोरेर बाहिर जान लाग्दा मलाई हाच्छिउँ आयो र घरका सबै मानिस उठे । अनि समातिहाले नि !"
कविता,"भाग्य रै छ एकातिर हिँड्ने खोजे अर्कोतिर,वेदनाको यो जिन्दगीमा नहुने भो ठाडो शिर । सिर्जना पण्डित, कक्षा८ रोजमेरी आइडल बोर्डिङ स्कुल"
भैंसीलाई चप्पल !,"माघ २, २०७३ बद्रीप्रसाद खतिवडा सामाजिक आन्दोलनका अभियन्ता हुन् । शिक्षा क्षेत्रबाटै सामाजिक समस्याको जरासम्म पुग्न सकिन्छ भन्ने मान्यता राख्ने खतिवडाले त्रिचन्द्र कलेजबाट स्नातकपछि २०१६ सालदेखि नै त्यही पेसा अंगाले । २०३६ साल जेठ ४ गतेबाट सुरु भएको शिक्षक आन्दोलनका उनी अगुवा नै हुन् । त्यही आन्दोलनले देशव्यापी रूप लिएपछि जनमत संग्रहको घोषणा भएको खतिवडा बताउँछन् । शैक्षिक चेतना जगाउन महत्त्वपूर्ण काम गरेको भन्दै २०५२ सालमा सरकारले गोरखा दक्षिण बाहु तेस्रो दिए पनि उनले अस्वीकार गरे । उनले आफ्नो बाल्यकालको सम्झना कोपिलासँग यसरी बताए : म मकवानपुरको गढीमा १९९१ सालमा जन्मिएको हुँ । बुवा नीरनाथ र आमा एकमायाको म कान्छो सन्तान । जेठी दिदी र दुई दाजुहरू मभन्दा अघिका हाम्रो परिवारका सदस्य हुन् । जन्मिएको बच्चालाई ११ दिनसम्म सिलाएको कपडा लगाइदिने चलन थिएन । आमाका फरियाका टाला नै हाम्रा न्याना कपडा हुन्थे । नजिक कहीँ कतै विद्यालय थिएनन् । पढ्नुपर्छ भन्ने चेतनाको विकास नै भएको थिएन । अभिभावकमा पनि पढाउनुपर्छ भन्ने सोच थिएन । ब्राह्मण परिवारकाले रुद्री, चण्डी, वेद, र कर्मकाण्डजस्ता किताब भने जसोतसो पढ्थे ।गढी क्षेत्रमा भाषा पठशाला थियो । पाठशाला भन्नुमात्रै छाप्रो थियो । गुरु आफ्नो घरबाट आधा बाटो यता आउने र हामी आधा बाटो उता जाने स्थान मिलाएर गाउँलेहरूले एउटा छाप्रो बनाइदिएका थिए । त्यहीं पढथ्यौं । तोकिएका पाठयपुस्तक थिएनन् । पढ्न मन गर्नेहरू जसले जे भेट्टायो त्यही किताब लिएर जान्थे । गुरु ताराप्रसाद सुवेदी र बद्रीप्रसाद सुवेदीले त्यहीअनुसार पढाउनुहुन्थ्यो । व्रतबन्ध भएकालाई मात्रै रुद्री, वेदजस्ता विषय पढाउनुहुन्थ्यो । त्यसअघि चण्डी अमरकोशका किताब पढ्यौं । काठ वा ढुंगाका पाटीमा खरीले लेखेर सावाँ अक्षर चिन्यौं । लेख्ने र मेट्ने गर्दा हात नै काला हुन्थे । अनुहारमा पनि लाग्दो हो तर ऐना हेर्ने चलन नै थिएन । घरमा पनि ऐना थिएन । हामी लामो दौरा लगाउँथ्यौं । अलि ठूलाले कछाड र लगौंटी लगाएका हुन्थे नत्र त्यही दौरा नै लाज छोप्ने एउटा वस्त्र हुन्थ्यो । मकवानपुर गढीको चौरमा भोगटेको भकुण्डो खेल्थ्यौं । मोजा वा कपडा पोको पारेर पनि भकुण्डो बन्थ्यो । व्रतबन्ध भएपछि २००० सालको घटना हो, बुवासँगै काठमाडौं जान हिँडेको थिएँ । भीमफेदीको साँघुरो बाटो त्यसमाथि उकालो ओरालो साह्रै गाह्रो थियो । हिँडेर जानुपथ्र्यो । उपत्यकातराई जोड्ने त्यतिबेलाको सबैभन्दा छोटो दूरीको बाटो त्यही थियो । उपत्यकाका लागि तराईबाट भैंसी र राँगा त्यही बाटोबाट ल्याइन्थ्यो । तराईका भैंसी पहाडमा चढ्नुपर्दा यस्तै त गाह्रो त्यसमा पनि भैंसीका खुरका बीचमा ससाना गोला गोला ढुंगा पसेर हिँड्नै सक्दैनथे । त्यसबाट जोगिन भैंसी ल्याउनेहरूले बाबियाका गोलोकृति चप्पल बनाएर भैंसीका खुट्टामा लाइदिएको देखें । बुवासँग सोध्दा कारण थाहा पाएको थिएँ ।हामी काठमाडौं जाँदै थियौं ३०४० जना मिलेर काठका नोल लगाएर गाडी बोकेर उकालो चढ्दै थिए । उनीहरूभन्दा निकै पर पुगेपछि बुवाले राणाहरूका लागि यो गाडी काठमाडौं लैजान लागिएको बताउनुभएको थियो । पहिलोपटक घर छोडेको काठमाडौं आएर क्षत्रीको घरमा बासबस्दा खाना बनाउने जिम्मा मेरो भयो । भात छड्किएपछि गुजगुज गर्यो । पानी पुगेनछ भन्ने लागेर थपें । एकछिनपछि उसै गर्यो, फेरि पानी थपें, त्यसपछि भात कस्तो भयो कस्तो कल्पना नै छैन ।एकजना जजमानको घरमा पूजामा जानुपर्ने थियो । हामी केही बटुकसहित त्यहाँ गयौं । मेरी आमा खाना पकाउने भान्से हुनुहुन्थ्यो । आमाले अरूलाई भन्दा मलाई एक डाडु खिर बढी राखिदिनुभयो । आमालाई त त्यतिबेला केही भन्न सकिनँ तर आजसम्म पनि त्यो पचेको छैन कि जस्तो लाग्छ । त्यो घटनाले बिझाएको सम्झँदा ममा अरूभन्दा बढी खान खोज्ने प्रवृत्ति रहेनछ भन्ने लाग्छ ।त्यतिबेला पनि हामी सबै जातका एकै कुवाको पानी खान्थ्यौं । कुवामा कुनै जात विशेषलाई रोकतोक थिएन । सम्पन्न परिवारका घोडा चढ्थे । राणाकालको समय लडे दमाई घोडा चढेर हिँड्थे । हामी सबै उनलाई सम्मान गथ्र्यौं । ब्राह्मण परिवारले कुखुराको मासु वा अण्डासमेत खाने चलन थिएन । हामीले अभिभावकहरूसँग जोगिएर चौरमा पोलेर अण्डा खायौं । मिठाई खानुपरे १७ किमि हिँडेर हेटौंडा बजार पुग्नुपथ्र्यो । तराईतिरबाट आएकाले तरकारी धानसँग साट्थे । माटाका भाँडा पनि धानसँगै साट्ने चलन थियो । मैले १३ वर्षमा बल्ल पहिलोपटक जुत्ता लगाएको थिएँ । दोस्रोपटक २०१० सालमा काठमाडौं गएँ । पढ्नका लागि । बुबा र दाजुले मासिक ५० रुपैयाँ पठाइदिनुहुन्थ्यो । त्यसैले पुर्याउनुपथ्र्यो, पुग्थ्यो पनि । कलंकीमा डेरा थियो । राति नौ बजे नक्सालमा रहेको नन्दी रात्रि स्कुलबाट छुटेर कलंकीसम्म हिँडेर जान्थ्यौं ।नन्दी रात्रिमा कक्षा ८ मा भर्ना भएको थिएँ । त्यहीँबाट १२ सालमा म्याट्रिक पास गरें । त्यसपछि त्रिचन्द्र कलेजमा भर्ना भएँ । पढाइ नेपालमा भए पनि पटना विश्वविद्यालयअन्तर्गत भारत गएर परीक्षा दिनुपथ्र्यो । २०१६ सालमा त्रिभुवन विश्वविद्यालयले आफैं परीक्षा सञ्चालन गरेको थियो । त्यही पहिलो ब्याचका हामी विद्यार्थी हौं । त्यही साल मैले स्नातक गरेको हुँ ।आजका नानीहरू भाग्यमानी छन् । हामीले केही देखेनौं । अहिले प्रविधिले धेरै कुरा एक साथ ल्याएको छ तर सामूहिक भावनाको कमी भएको देख्छु । एकले अर्कोलाई सहयोग गरौं भन्ने भावनाको कमी देख्छु । एकल परिवारमा बाबुनानीहरू पनि एकलकाँटे प्रवृत्तिका भएका छन् । हामी अभिभावक पनि दोषी छौं । केटाकेटीलाई सत्य बोल त भन्छौं तर घरैबाट त्यो संस्कार सिकाउँदैनौं । धूमपान गर्नुहुन्न त भन्छौं तर आफैं गर्छौं । ठूलो मान्छे बन्नुपर्छ भन्ने कुरा त सिकायौं तर असल बन्न सिकाएनौं कि ?रामरञ्जन पौडेल"

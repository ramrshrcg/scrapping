शीर्षक,विवरण
सहकारी ऐन पनि आफूअनुकूल बनाउने दाउ,"ऐन संशोधनमाथि सुझावको ठेली तेस्र्याएको राष्ट्रिय सहकारी संघका अध्यक्ष तथा सांसद केशव बडालले संविधानको मर्म र प्राथमिकताअनुसारै सहकारी ऐन संशोधन गरिने बताए। समृद्ध नेपाल निर्माणका लागि निजी क्षेत्र जुनजुन ठाउँमा जान सक्छन्, ती क्षेत्रमा सहकारी जान पाउनुपर्छ, उनले भने, संविधानले सहकारीलाई तीन खम्बे अर्थनीतिभित्रै राखेको छ। त्यही मर्मअनुसार ऐन संशोधन गर्नुपर्छ। विधेयकका कतिपय प्रावधान त्यो मर्मअनुसार नभएकाले सच्याउन सुझाव दिइएको हो।"
तत्काल कानुन दिए जेठ १५ भित्रै चुनाव,"आयोगको प्रतिवेदन मन्त्रिपरिषद्ले पास गरी राजपत्रमा प्रकाशित भएपछि मात्र लागू हुन्छ। प्रतिवेदन लागू भएपछि मात्र नयाँ संविधानअनुसारको स्थानीय तहले वैधानिकता पाउँछ। त्यो वैधानिक हैसियत प्राप्त गरेको स्थानीय तह चुनाव हुने हो। चुनावको मिति घोषणाअघि नै प्रतिवेदन कार्यान्वयन आउनुपर्छ, त्यसैले मन्त्रिपरिषद्मा प्रस्ताव लैजान हामी ढिलो गर्दैनौं, पाण्डेले भने। आयोगको प्रतिवेदनअनुसार सात प्रदेशमा नगरपालिका र गाउँपालिका गरी ७ सय १९ वटा स्थानीय तह हुनेछन्।"
दुई विधेयकमा सहमति,"समितिमा विचाराधीन स्थानीय तहको निर्वाचनसम्बन्धी विधेयक, निर्वाचन (कसुर तथा सजाय) विधेयकमा दफावार छलफल मंगलबार प्रारम्भ हुनेछ। तीन तहको निर्वाचनका लागि आवश्यक ९ विधेयकमध्ये ४ वटा संसद्मा दर्तासमेत भएका छैनन्। राष्ट्रपतिउपराष्ट्रपति चयनका लागि संघीय संसदका दुवै सदन र प्रदेशसभाका सदस्यहरूको निर्वाचक मण्डल रहने, राष्ट्रिय सभाको निर्वाचक मण्डलको सदस्यका रूपमा स्थानीय तहका प्रमुखउपप्रमुख रहने र उनीहरूको मतको भार फरक पर्ने संवैधानिक व्यवस्थाका कारण सबै निर्वाचन कानुन अन्तरसम्बन्धित छन्। सरकारले प्रतिनिधिसभा र प्रदेशसभाको क्षेत्र निर्धारणसम्बन्धी विधेयक, प्रतिनिधिसभा सदस्य निर्वाचन ऐन संशोधन, राष्ट्रिय सभा सदस्य निर्वाचन ऐन संशोधन विधेयक र प्रदेशसभा सदस्य निर्वाचनसम्बन्धी विधेयक संसद्मा दर्ता गरेको छैन।"
वाह ! यस्तो पो स्कुल,"खोटाङडेढ वर्षअघि विद्यार्थी नभएर खारेजीमा पर्दा कसैले कल्पनासमेत गरेको थिएन कुनै दिन जनजागृति प्रावि उदाहरणीय स्कुलका रूपमा चिनिनेछ भनेर। समयले यसरी कोल्टे फेर्यो कि, यतिखेर पूर्वका झापाइलामदेखि पश्चिमका जुम्लाहुम्लासम्मका विद्यार्थीले भरिएको छ स्कुल। डेढ सय विद्यार्थीलाई आवासीय सुविधासमेत छ। तीन शिक्षकको दरबन्दी भएको विद्यालयमा ७ मात्र विद्यार्थी भएपछि जिल्ला शिक्षा कार्यालयले खारेज गरेको थियो। तर अभिभावक र विद्यालय व्यवस्थापन समितिको मिहिनेतले यतिखेर कोदालोदेखि कम्प्युटरसम्मको पढाइ हुने स्कुलका रूपमा नाम कमाएको छ, जनजागृतिले। स्कुल खारेज भएपछि अभिभावकको पहलमा विद्यार्थी व्यवस्था गरेर फेरि सञ्चालनमा ल्याइयो। शिक्षाप्रेमी सूर्य राई व्यवस्थापन समितिको अध्यक्ष बने। तत्कालै शिक्षण विधि फेरियो। पढाइ कक्षामा होइन, स्थलमै विद्यार्थी लगेर सिकाउन थालियो। अचेल कोदालोदेखि कम्प्युटरसम्मको पढाइ हुने गरेको छ। जमिन, जंगल र जलसम्मको पठनपाठन हुन्छ, अध्यक्ष राईले भने, विद्यार्थीलाई बारीमा गएर बारीसम्बन्धी सबै शब्द र अर्थ बुझाइन्छ, खोलासम्बन्धी पढाउन खोलामै लगिन्छ, यसो गर्दा विद्यार्थीले कहिल्यै भुल्दैनन्।जिल्ला शिक्षा अधिकारी ज्ञानमणि नेपालले यसखाले पठनपाठनले आफू प्रभावित भएको बताए। धेरै पढाउनु पर्दैन रहेछ, उनले भने, दिनमा तीनवटा शब्द जाने काफी हुँदो रहेछ। व्यावहारिक र प्रयोगात्मक सिकाइले शिक्षाप्रतिको बुझाइमै फरक पर्दोरहेछ। नेपालमा अन्त कतै यसरी पढाउने गरिएको जानकारी मलाई छैन।अध्यक्ष राईले पाठ्यपुस्तकसँग होइन, पाठ्यक्रमका आधारमा पढाउने गरिएको बताए। पाठ्यक्रमकै आधारमा कृषि, पशुपन्छी, घर निर्माण, उद्योग, कम्प्युटरलगायत जीवनोपयोगी ज्ञान दिने विधि अपनाएका छौं, उनले भने। विद्यालयमा सरकारी दरबन्दीमा प्रावि तहका एक जना (सविता ढकाल) मात्र शिक्षक छन्। अन्य ५० जनालाई व्यावहारिक शिक्षकका रूपमा राखिएको छ। रोचक के छ भने, जुम्ला, कालिकोट, मुगु, हुम्ला, मुस्ताङ, कास्की, काठमाडौं, सिरहा, उदयपुर, झापा र इलामदेखिका विद्यार्थी पढ्न आएका छन्। आर्थिक स्थिति निम्न भएका र भूकम्प पीडितलाई प्राथमिकता दिएर भर्ना गरिएको छ। अहिले प्राथमिक तहदेखि कक्षा १२ सम्म गरी १ सय ७० विद्यार्थी छन्। कक्षा ६ सम्म जनजागृतिमा भर्ना गरिएको छ भने ७ देखि १२ कक्षासम्मका विद्यार्थीलाई सरस्वती माविबाट परीक्षा दिने व्यवस्था मिलाइएको छ। मावि तह सञ्चालनका लागि स्वीकृतिको पहल भइरहेकाले यसो गर्नुपरेको हो, अध्यक्ष राईले सुनाए।करिब डेढ सय विद्यार्थीलाई आवासीय व्यवस्था छ। विद्यालय सञ्चालनका लागि कृषिविज्ञ मदन राई संलग्न रहेको शुभद्रामदन फाउन्डेसनले सहयोग गरेको छ। विद्यार्थी लक्षित गरेर बृहत् योजना बनाइँदै गरेको पनि उनले बताए। उनका अनुसार बोटानिकल ज्ञानका लागि जंगल, कृषि र उपभोग्य उत्पादनसम्बन्धी ज्ञानका लागि जमिन र जलसम्बन्धी ज्ञान हासिल गर्न जलक्षेत्रलाई लिजमा लिएर विद्यार्थीलाई शिक्षा दिने योजना छ।"
संशोधन प्रस्ताव कानुन मन्त्रालयमा,"ऐनमा १३ हजार ८ सय ८५ अस्थायी शिक्षकको बिदाइ (गोल्डेन हयान्डसेक) गर्ने उल्लेख छ। तर, नियमावलीमा ऐनअनुसार गोल्डेन हयान्डसेक, बढुवा र स्थायी प्रक्रिया नसमेटिएको शिक्षा मन्त्रालयका प्रवक्ता हरिप्रसाद लम्सालले जनाए। शिक्षकको बिदाइ, बढुवा र स्थायी गर्ने प्रक्रिया शिक्षक सेवा आयोगको विज्ञापनसित जोडिएकाले नियमावलीमा समेटिएको छैन, उनले भने। शिक्षकलाई बिदाइ गर्न ६ अर्ब ३९ करोड रुपैयाँ लाग्ने अनुमान छ। अस्थायी शिक्षकमध्ये ५० प्रतिशतले सुविधा लिएर बिदाइ हुन सक्ने आकलन गरेर शिक्षाले अर्थसँग त्यति बजेट माग गरेको थियो। अर्थबाट सहमति नजुटेपछि कार्यान्वयनमा ढिलाइ हुने भएको छ। ऐनमा व्यवस्था भएबमोजिम नियमावलीमा प्रस्ताव गरिएको छ, प्रवक्ता लम्सालले भने, अर्थ मन्त्रालयलगायत सरोकारवाला निकायको सुझावअनुसार ऐनको मर्ममा नबाझिने गरी गोल्डेन हयान्डसेक, बढुवा र स्थायी प्रक्रियालाई सम्बोधन गर्छौं। नियमावलीका अन्य प्रावधान कार्यान्वयन गर्न २० अर्ब ८६ करोड रुपैयाँ लाग्ने अनुमान छ। सामुदायिक विद्यालयका कर्मचारी दरबन्दी व्यवस्था गर्न १२ अर्ब, प्रधानाध्यापकको तलब वृद्धि गर्न ७५ करोड, प्रारम्भिक बाल शिक्षा केन्द्रमा कार्यरत २९ हजार सहयोगी कार्यकर्ता व्यवस्थापन गर्न ७ अर्ब ५५ करोड रुपैयाँ लाग्नेछ। विद्यालय संरचनामा यसअघि नरहेको प्रारम्भिक बाल शिक्षालाई ऐनले समेटेपछि लागत बढ्ने भएको हो। देशभरि २९ हजार १४ सामुदायिक विद्यालय छन्। ती विद्यालयमा कार्यरत शिक्षक, कर्मचारी व्यवस्थापनका निम्ति नियमावली कार्यान्वयन गर्न कुल बजेट धेरै देखिए पनि चरणबद्ध लागू हुने भएकाले तत्काल ठूलो भार नपर्ने मन्त्रालय योजना महाशाखा प्रमुख सहसचिव वैकुण्ठ अर्यालले दाबी गरे। नियमावलीअनुसार विद्यालय तह कक्षा १ देखि १२ सम्म कार्यान्वयनको पहिलो वर्ष ५ अर्ब ९५ करोड ७० लाख रुपैयाँ थप व्ययभार पर्नेछ। प्रारम्भिक बाल शिक्षा सहयोगी कार्यकर्ताको पारिश्रमिक ४ अर्ब ७ करोड ३८ लाख रुपैयाँ लाग्नेछ। आधारभूत तहको प्रधानाध्यापकको पारिश्रमिकमा ३५ करोड ६४ लाख ७५ हजार र माध्यमिक तहका प्रधानाध्यापकको पारिश्रमिक ४० करोड १५ लाख ८१ हजार रुपैयाँ लाग्ने जनाइएको छ।"
पुन:संरचनामा असन्तुष्टि,"प्रदेश नम्बर २ अन्तर्गत स्थानीय तह पुन:संरचनाका विषयमा कांग्रेस, एमाले र माओवादी केन्द्रले पनि विरोध गरिरहेका छन्। धनुषाका कांग्रेस सांसद रामकृष्ण यादवले आयोगका पदाधिकारी र कर्मचारीले जनतालाई सुविधा पुग्ने ढंगले भन्दा पनि जथाभावी पुन:संरचना गरेको आरोप लगाए। प्रधानमन्त्री पुष्पकमल दाहालकै दल माओवादी केन्द्रका रौटहटका सांसद प्रभु साहले आयोगको प्रतिवेदन पुनरावलोकन नभइकन कार्यान्वयनमा जानै नसक्ने बताए।"
इजलास बहिष्कारले सुनुवाइ प्रभावित,"सर्वोच्चका सहप्रवक्ता विश्वराज पौडेलले पेसीमा रहेका मुद्दा सुनुवाइ नियमित रूपमा भइरहेको बताए। पक्षहरूको आग्रहका कारण मुद्दा स्थगित हुने नियमित प्रक्रिया नै हो, उनले भने, त्यसबाहेक अरू मुद्दाको नियमित सुनुवाइ भइरहेको छ। सरकारी वकिलको आन्दोलनका कारण थुनछेकका मुद्दा पेसीबाट हटेका छन्। यसले फौजदारी मुद्दाको सुनुवाइ प्रभावित भएको छ।"
उजुरी लिँदै बित्यो दुई वर्ष,यसबीचमा संसद्को सामाजिक न्याय तथा मानव अधिकार समितिले अन्तर्राष्ट्रिय मापदण्ड बाहिर नहुने गरी मानव अधिकार उल्लंघनका घटनामा कारबाही गर्न मिल्ने खालको कानुन बनाउन सरकारलाई निर्देशनसमेत दिएको छ। त्यसले आयोगलाई काम गर्न सजिलो हुने समितिको निष्कर्ष छ।
कमजोर चट्टानले सुरुङ खन्न गाह्रो,"ग्यालथुङअम्बाथान खण्डको ८ किमिमध्ये करिब २ दशमलव ६ किमि सुरुङ खन्न बाँकी रहेको तथा सम्पूर्ण सुरुङको २६ मध्ये साढे ५ किमि खन्न बाँकी रहेको उनले बताए। मेलम्ची आयोजनाका अन्य संरचना निर्माण कार्य भने तीव्र गतिमा भइरहेका छन्, उनले भने, पानी प्रशोधन निर्माणको काम पनि ९८ प्रतिशत पूरा भइसकेको छ। त्यसैगरी पाइप बिछयाउने कार्य पनि तीव्र रूपमा भइरहेको उनले बताए। सिन्धुग्यालथुङ खण्डमा निस्केको समस्याबारे पनि छलफल भइरहेको छ, जसरी पनि आयोजना समयमै सम्पन्न गर्ने लक्ष्यका साथ काम गरिराखेका छौं, उनले भने।"
घरमै थन्किए अशक्त,खनेर खाल्डा पारिएका ठाउँमा सबैखाले अपांगता भएका नागरिकले थाहा पाउनेगरी सूचना राख्नुपर्ने उनले बताइन्। अपांगमैत्री नभएको बाटो धमाधम खन्न थालेपछि अपांगता भएका नागरिकले थप समस्या झेल्नुपरेको उनले भनाइ छ।मेलम्ची खानेपानी आयोजनाका प्रवक्ता लीलाप्रसाद ढकालले बाटो खन्दा अपांगता भएका नागरिकलाई सास्ती भएकोमा दु:ख व्यक्त गरे। उनले जतिसक्दो छिटो काठमाडौं उपत्यकामा पाइप बिछयाउने काम सकेर सडक र पेटी पुनर्निर्माण गरिने बताए।
महादेव खोला जलाशय निर्माण सुरु,"त्यसैगरी, मेलम्ची खानेपानीअन्तर्गत भक्तपुरका लागि गोकर्णबाट छुट्टै शाखा (पाइप लाइन) निर्माणको चरणमा रहेको छ। निर्माणको पहिलो चरणमा मध्यपुरठिमी क्षेत्रका लागि टिकनीमा टयांकी निर्माणको थालनी भएको कार्यालयले जनाएको छ। भक्तपुर नगर क्षेत्रका लागि सूर्यविनायक नगरपालिका पाण्डुबजारमा पोखरी निर्माणको प्रक्रिया सुरु भएको छ।"
विवादले निर्माणमा ढिलाइ,"६ वर्षदेखि रत्नपार्कसाँखु रुटमा गाडी चलाउँदै आएका सन्दीप तामाङले पछिल्लो २ वर्षदेखि उक्त सडकको अवस्था जीर्ण बनेको बताए। उनले भने, पहिले जाम भए पनि यति धूलो थिएन। डाँछी र थलीको ओरालोमा त झनै गाह्रो छ। वर्षामा हिलो र हिउँदमा धूलो उडेर चालकलाई गाडी चलाउनै गाह्रो हुने स्थिति आएको उनले बताए। कागेश्वरी मनोहरा ७ थलीकी गीता बिसुन्केले उक्त क्षेत्रमा भर्खर केही घर भत्काउन सुरु भएको बताइन्।"
यौन दुव्र्यवहारमा बालिका धेरै,"समाज, परिवारका सदस्यहरूमा नैतिक आचरण, सदाचारमा ह्रास आएको छ, उनले भनिन्, गम्भीर अपराधमा संलग्न व्यक्ति राजनीतिक आडमा कानुनी दायरामा आउन नसकेकै कारण समाजमा अपराध मौलाएको हो। महिला, बालबालिकामाथि हुने हिंसामा परिवारका सदस्यहरूले ढाकछोप गर्ने गरेको समेत उनले बताइन्।"
एयरमार्सल बार्गेनिङ प्वाइन्ट बनाइनुपथ्र्यो,७ पृष्ठ लामो सम्झौतापत्रमा भारतीय टोली नेता (सहसचिव) अरुण कुमारले हस्ताक्षर गरेका छन्। उनले काठमाडौंमा राति बास बस्ने जेट एयरवेजको विमानमा आउने इनफ्लाइट सेक्युरिटी अफिसर (एयरमार्सल) लाई रात्रि काठमाडौंका होटलमा बास बस्नुपरे कठिनाइ हुने गरेको बताएका छन्। यो विषय सम्झौतापत्रमै लेखिएको छ। सम्झौतापत्रमा भारतले रुट लगायतका विषयलाई फेब्रुअरी पहिलो साता काठमाडौंमा हुने दुई देशका उड्डयन प्राविधिकको बैठकमा टुंग्याउने भनेको छ। कतिपय विषयलाई उसले नोटेड लेखेर पन्छिएको छ।
नागरिकतामा लैंगिक विभेद नहोस्,"नेपाल पक्षधर विभिन्न अन्तर्राष्ट्रिय सन्धि र घोषणापत्रहरू कार्यान्वयनका लागि सरकारले नागरिकता वितरणमा हुने सबै विभेद अन्त्य गर्न आवश्यक छ। सर्वोच्च अदालतले पटकपटक आफ्नो राय व्यक्त गरिसकेको अवस्थामा सरकारले नेपाली आमाका सन्तानलाई बाबुको पहिचान नखुलेको भन्ने आधारबाट मात्रै नागरिकताबाट बञ्चित गर्न मिल्दैन। सरकारले अदालतको आदेशलाई निरन्तर पालना नगर्दा हरेक व्यक्तिले आफ्नो अधिकार पाउन कानुनी संघर्ष नै गर्नुपर्ने बाध्यात्मक अवस्था आउनु दु:खद हो। तसर्थ गृह प्रशासनले सर्वोच्चको आदेशअनुसार नागरिकता वितरण प्रणालीलाई सुधार्नुपर्छ। झूटो विवरण र फर्जी कागजातका आधारमा नागरिकता प्राप्त गर्ने प्रवृत्ति नियन्त्रणका लागि दण्डात्मक व्यवस्था पनि कठोर र सक्रिय बनाउनुपर्छ। नागरिकता वितरणमा हुने त्रुटि र गुनासोलाई सम्बोधन गर्न वितरण प्रणालीलाई कठोर बनाउने होइन, त्यस्ता अपराधमा संलग्नलाई कारबाही हुने व्यवस्था मिलाउन आवश्यक छ।"
सार्क सान्दर्भिकताको चाबी,"विद्यमान अवस्थाबाट सार्क संगठनलाई प्रभावकारी बनाउने कडी दिल्ली निहित छ। छिमेकी राष्ट्रहरूसंँग उसले गर्ने व्यवहारले नै ऊसँंग भएको विश्वासको संकट अन्त्य हुने हो। त्यसैगरी जतिजति उसले आफ्नो बजार छिमेकी मुलुकहरूको पैदावारलाई खुला राख्न चाहन्छ, त्यतित्यति छिमेकी राष्ट्रहरूसँगको व्यापार वृद्धि हँुदै समुन्नतिको ढोकाहरू खुल्ने हुन्। सामूहिक प्रयत्नको आवश्यकता छ भने त्यो विद्यमान संगठनात्मक सुधारका निम्ति अपरिहार्य भइसकेको छ। हाम्रो सरकारले पनि सार्क सचिवालय काठमाडौंमा भएको हुनाले राजनीतिक लाभबाट आफन्तको उन्नति केन्द्रित हुनुको साटो यस सचिवालयलाई कसरी क्रियाशील तुल्याएर प्रभावकारी र कर्मचारी नेतृत्व नभई राजनीतिक नेतृत्वको बनाउने हो, त्यसतर्फ सोच राख्नु नितान्त आवश्यक भइसकेको छ। अन्यथा सचिवालय काठमाडौंमा राख्दैमा सार्कको राजधानी काठमाडौं बन्न सक्दैन। यसमा नेपालले पछिल्लो सचिवालयको अवस्थाबाट पाठ सिक्न जरुरी छ।"
सहिदलाई नबिर्सौं,"विद्युत् चोरीमा संलग्न भएका विद्युत प्राधिकरणका सुपरभाइजर सहित १६ जनालाई महानगरीय प्रहरी अपराध महाशाखाले प्रक्राउ गरेको छ। विद्युत कर्पोरेसनका तल्लोदेखि माथिल्लो तह र उपभोक्ता समेतको मिलेमतोमा वार्षिक १३ अर्बको विद्युत चोरी हुँदोरहेछ। राजधानीमा मात्र उत्पादनको २६ प्रतिशत बिजुली चुहावटमा नै जाँदोरहेछ भने बाहिर जिल्लाको अवस्था के होला? जनता १८ घन्टासम्म अँध्यारोमा बस्न बाध्य केले पारेको रहेछ भन्ने अहिले छर्लङ्ग भएको छ। प्राधिकरणको कर्मचारी र उपभोक्ताको मिलेमतोमा मिटर रिडिङ कम गराउने, हजारौंको बिल उठ्ने ठाउँमा सयांै बिल तिरे पुग्नेगरी मिटर उल्टो घुमाउनेसम्मको करतुत गर्दारहेछन्। यस्ता अपराधीलाई राज्यले उन्मुक्ति दिने होइन, सर्वस्वसहित जन्मकैद गर्नुपर्छ। त्यसो भयो भने आउने दिनमा यस्तो गैरकानुनी काम गर्न कसैलाई आँट आउँदैन। पछिल्लो समय महानगरीय अपराध महाशाखाका प्रमुख एसएसपी सर्वेन्द्र खनालले यस्ता गैरकानुनी काम गर्नेलाई हतोत्साही गर्ने काम गरेका छन्। उनको कदमलाई सबैले सलाम गर्नुपर्छ। फुटबलमा म्याच फिक्सिङ, काठमाडौंमा डन भनेर हप्ता असुली गर्ने लगायत थुप्रै यस्ता घटनामा संलग्नलाई उनले कारबाही गरेका छन्। पुरुषोत्तम घिमिरे जोरपाटी, काठमाडौं"
कोर्न बाँकी इन्द्रेणी राष्ट्रवाद,"रंगहरूलाई फरकफरक बाल्टिनमा घोलेर एउटै गाला र निधारमा दल्ने कि सबै रंगलाई एउटै बाल्टिनमा घोल्ने, वास्तवमा इन्द्रेणी यी दुईमध्ये कुन विधिबाट बढी सुन्दर र प्रभावकारी बन्न सक्छ? इन्द्रेणीको प्राकृतिक संरचना हेर्दा त्यसमा रंगहरू एकअर्कामा नजिकबाट खापिएका पनि हुन्छन्, संँगसंँगै सबै रंगको एउटा निश्चित र झिनो डिमार्केसन पनि हुन्छ। रंगहरू विलकुल फरक अस्तित्व पनि हैनन्। रंगहरू विलकुल एउटै अस्तित्व पनि हैनन्। इन्द्रेणी राष्ट्रवादको कुरा गर्दा हामीले इन्द्रेणीको प्राकृतिक स्वभाव र संरचनालाई मात्र बुझिदिने हो भने त्यो काफी हुन्छ।"
संक्रमणकालीन चलखेल,"लोकतान्त्रिक उपलब्धिमाथि ठाडै चुनौती दिने व्यक्तिलाई कानुनी कारबाही गर्नु वा सामाजिक बहिस्कार गर्नुको साटो राष्ट्रपतिले छोरीको विवाहमा निम्तो दिएपछि उनले उठाएका विषय स्वीकार गरेको हो कि भन्ने भ्रम जनतामा पर्नजानु स्वाभाविक हो। यदि पूर्वराजा ज्ञानेन्द्रले जनआन्दोलनका उपलब्धिलाई चुनौती दिने गल्ती गरिरहन्छन् भने खुल्ला अभियोगपत्रका रूपमा रहेको रायमाझी आयोगको प्रतिवेदन खोलेर सरकारले कारबाही अगाडि बढाउन सक्छ। ज्ञानेन्द्रले पनि रायमाझी आयोगले लगाएको अभियोगको सम्बद्ध निकायबाट सफाइ लिन्छन् र पूर्वराजाको पगरी नगुँथिकन दलहरूको आलोचना गर्छन्, अनि दोस्रो जनआन्दोलनपछिका उपलब्धि संस्थागत गर्ने गर्छन् भने उनका विचार सबैका लागि स्वीकार्य पनि हुनसक्छ। यदि २०७३ पुसमा जारी गरिएका विज्ञप्तिमा भनेजस्तो देशको चिन्ता ज्ञानेन्द्रलाई छ भने दलीय प्रणालीमा आएर जनताको मत लिंँदै सुधार अभियानमा होमिए हुन्छ। होइन भने देशभित्रको जनवितृष्णामा खेलेर, धर्मको आड लिएर छिमेकीको घरमा जस्केलाबाट छिरेर मन्त्रणा गर्न बन्द गर्नुपर्छ।"
पिसाब चुहिने समस्या,विभिन्न महिला स्वास्थ्य शिविरहरूमा जाँदा यस्तो समस्या लिएर आउने महिलाहरू प्राय: देखिँदैनन्। सायद ती महिलाहरूलाई स्वास्थ्य शिविरसम्म ल्याइदिने सहयोगी हात हुँदैनन् कि? यस्तो समस्या भएका महिलाहरूलाई सहयोग गर्ने अस्पताल पनि छन् भन्ने कुरा यदि बिभिन्न ठाउँमा जानकारी हुने हो भने महिलाहरूले शल्यक्रिया गर्न सक्छन्। यस्तो शल्यक्रिया गरेर ठिक हुन कहिलेकाहीं लामो समय (३४ हप्ता) पनि लाग्ने भएकोले घरपरिवारको सहयोग त चाहिन्छ नै। तर यसका लागि प्रथमत: फिस्टुला भएका महिलाहरूसम्म शल्यक्रिया हुन्छ भने जानकारी पुग्नुपर्छ। यस्तो समस्या भएका महिलाको उपचार हुन्छ भनेर आमसञ्चार माध्यमले पनि जानकारी गराउने भूमिका निर्वाह गर्नुपर्छ।
आईटी पार्कलाई आईसीटी रिसर्च सेन्टर बनाऔं,"हाल सूचना प्रविधि पार्क रहेकामा यसको दायरा बढाई सूचना तथा सञ्चार प्रविधि पार्क बनाउनु उपयुक्त हुन्छ। अहिले आईटी र कम्युनिकेसनको सम्बन्ध अपरिहार्यजस्तै भइसकेको छ। यस पार्कको नाम जेसुकै भए पनि र जुनसुकै मन्त्रालयअन्तर्गत राखे पनि यसलाई सूचना तथा सञ्चार प्रविधि विकास तथा अनुसन्धान केन्द्रका रूपमा अगाडि बढाउनु उपयुक्त हुन्छ। यसमा आईसीटी म्युजियमको पनि विकास गर्न सकिन्छ, जसले गर्दा नयाँ पुस्ताका युवाहरूले नेपालमा तथा संसारमै आईसीटी विकासको इतिहाससँग परिचित हुने मौका पाऊन्।"
यातायात कार्यालय ठप्प,"दिनहुँ सेवाग्राही कार्यालयसम्म आउने र फर्कने गरेका छन्। सोमबार कार्यालय परिसरमा भेटिएका नवलपरासीका कृष्ण थापाले मोटरसाइकल नवीकरण गर्न नपाउँदा प्रहरीको जरिवानामा परेको बताए। मोटरसाइकल नचलाऊँ, पुग्दैन, चलाऔं जरिवाना तिर्दा तिर्दा हैरान भएको छु, उनले भने। कार्यालयबाट लुम्बिनी अञ्चलका ६ जिल्लासहित आसपासका दैनिक ५ सय बढीले सेवा लिने गरेका थिए। सेवाग्राही प्रवेश गर्ने मूलद्वारमा चाबी लगाएर अनिश्चितकालका लागि सेवा बन्द गरेको सूचना टाँस गरिएको छ। कर्मचारी कार्यालय आउने र घाम तापेर जाने गरेका छन्। कार्यालय प्रमुख वेदप्रसाद अर्याल सर्भर मर्मतमा दबाब दिन राजधानी गएका छन्। सवारी चालक अनुमतिपत्रलाई छिटो छरितो र पारदर्शी बनाउन भन्दै पछिल्लो समयमा कार्यालयमा कम्प्युटर प्रणाली अपनाएको छ। यसका लागि विभागको ड्राइभिडलाइसेन्स रजिस्टर सिस्टम सँग जोडिएको थियो।"
वन संरक्षणमा प्राविधिक महिला,"महिला सक्रियतापछि उपभोक्तामा सकारात्मक सोच विकास भएको सामुदायिक वन उपभोक्ता महासंघ उदयपुरका उपाध्यक्ष कुशलबाबु बस्नेतले वताए। गाईघाट क्षेत्रका ७ वटा सामुदायिक वनमा मात्रै होइन, अन्य सेक्टर र इलाकमा पनि महिला एकाइ परिचाल गरिए झनै राम्रो हुन्छ, उनले भने।"
पुनर्निर्माणमा महिला डकर्मी,"यस्तो काम पहिले पुरुषले मात्रै गर्थे, अब हामी पनि सहयोगी भएका छौं, बराम्चीमा नमुना घर बनाउँदै गरेकी घण्टमाया भन्छिन्, गाउँमा सबैले घर बनाउन थालेका छन्, हामीले पनि काम पाएका छौं। उनीहरूलाई अक्सफामको सहयोगमा जनहित ग्रामीण सेवा समितिले तालिम प्रदान गरेको हो। भूकम्पपछि गाउँवासीमा बढदै गएको परनिर्भरता हटाउन र स्थानीयलाई रोजगारी दिलाउन दक्ष जनशक्ति उत्पादन गर्ने हेतुले गाउँमा डकर्मी तालिम दिइएको समितिले जनाएको छ। कार्यक्रम संयोजक श्रीधर न्यौपानेका अनुसार सरकारले तोकेको मापदण्डमै पुनर्निर्माण भइरहेको छ। गाउँमा तालिम दिँदै निर्माण गरिएको घर गाविस कार्यालयको मातहतमा हुने गरी नमुना बनाइँदै छ। जनहितले हिमाली विकट गाउँ पाङताङ, बराम्ची र हगाममा दक्ष डकर्मी उत्पादन गरी गाउँमा भूकम्प प्रतिरोधी घर निर्माण गर्ने अभियानसाथ काम गरिरहेको छ। पहिलो चरणमा ६० दक्ष डकर्मी उत्पादन हुने न्यौपानेले बताए। तालिममा पुनर्निर्माण प्राधिकरणले तोकेको एसएमसी १२ मोडलको घर निर्माणको प्रविधि सिकाइँदै आएको छ। यस्तो घरको लागत करिब सवा ६ लाख रुपैयाँ लाग्ने स्थानीयको अनुमान छ।"
ब्राउन सुगरसहित पक्राउ,"नेपालगन्ज गुलरिया बसपार्कबाट ६ ग्राम अवैध लागूऔषध ब्राउनसुगरसहित बर्दिया, सानोश्री ६ का लक्ष्मण शाही र नवीन ओलीलाई प्रहरीले पक्राउ गरेको छ। नेपालगन्जबाट बर्दियातर्फ जाँदै गरेको भे४प ६२२६ नम्बरको मोटरसाइकलमा सवार उनीहरूको शरीर खानतलासी गर्दा ब्राउन सुगर फेला परेको प्रहरीले बताएको छ।"
मुक्त कमैया शिविरमै,"गुलरिया मुक्त भएको १५ वर्ष बितिसक्दा पनि बर्दियाका १ सय ३७ जना मुक्तकमैया अझै पुन:स्थापना हुन बाँकी छन्। तीमध्ये कतिपयको मृत्यु भइसकेकाले वास्तविकता बुझ्न अनुगमन सुरु गरिएको पुन:स्थापना समितिले जनाएको छ। १ सय ३७ जनाका लागि बजेट पर्याप्त भए पनि जग्गा खरिद प्रक्रियामा भएको ढिलाइले पुन:स्थापना नभएका हुन्। पुन:स्थापना नभएकाहरू अहिले पनि अस्थायी शिविरमै छन्। समिति संयोजक तथा भूमिसुधार अधिकारी शेषकान्त पौडेलले पुन:स्थापना भएका पनि वन कार्यालयले काठ उपलब्ध गराउन नसक्दा समस्यामा परेको बताए। परिचयपत्र पाएका १० हजार ७ सय ९७ मुक्त कमैयामध्ये ८ हजार १ सय ९ जनाले काठ पाएका छैनन्, उनले भने।"
चीनसँगका बैठक रोकिएका रोकियै,"दक्षिण एसिया नीतिमा भारतको चासो फरक भएपछि र अमेरिकामा पनि नेतृत्व परिवर्तनपछि चीनले नेपाललाई केन्द्रमा राखेर यस क्षेत्रको अध्ययन सुरु गरेको र नेपालमा पछिल्लो समय थिंक ट्यांकहरूको बाक्लो उपस्थिति हुन थालेको बुझाइ परराष्ट्र अधिकारीहरूको छ। चीन र नेपालबीच हुनुपर्ने महत्त्वपूर्ण बैठकको तिथि तय नहुनुमा पनि यस्तै समस्या रहेको उनीहरू बताउँछन्। चीनले पछिल्लो समय नेपाललाई सम्बन्धमा व्यस्त राख्ने तर अन्य सार्थक वार्ताहरू अघि नबढाउने नीति लिएको हुनसक्नेमा परराष्ट्र अधिकारीहरू अनुमान गर्छन्। इन्गेज चीनको परराष्ट्र नीतिको एक अभिन्न पाटो हो। भगिनी सहर सम्बन्ध, सैन्य अभ्यास, स्वशासित क्षेत्र तिब्बतका अधिकारीको भेटघाट र थिंक ट्यांकहरूको लगातार भ्रमण भए पनि अर्थपूर्ण हुने बैठक परराष्ट्र सचिवस्तरीय र त्यसपछि परराष्ट्रमन्त्रीस्तरीय बैठक हुन सकेको छैन। चीन दक्षिण एसियामा वान बेल्ट वान रोड को माध्ययमबाट अघि बढ्न खोजेको छ। तर, त्यसमा नेपालले आफ्नो धारणा स्पष्ट पार्न सकेको छैन। अघिल्लो सरकारले चीनसँग गरेका सम्झौताको प्रोटोकल तय गर्नेदेखि धेरै विषय अझै अलमलमा रहेको परराष्ट्र अधिकारीहरू बताउँछन्। तर, आफूहरू सबैमा तयार रहेको परराष्ट्रमन्त्रीको भनाइ छ। सम्झौताको प्रोटोकलदेखि धेरै विषयमा काम भएका छन् तर दुईपक्षीय छलफल नभई त्यसमा के हुन्छ भन्न सकिँदैन, परराष्ट्रमन्त्री महतले भने। चीनको पर्यटन कूटनीतचीनले सांस्कृतिक सम्बन्ध तथा भाषा अध्ययनमा नेपालमा चासो राखेको छ। तर चीनले नेपालको विकासमा आफ्ना पर्यटकलाई पठाएर सहयोग गर्न चाहेको छैन। पछिल्लो समय चीनले कुनै देशसँगको आफ्नो सम्बन्धलाई चिनियाँ पर्यटकको माध्यमबाट प्रकट गर्ने गरेको छ। हरेक वर्ष १० करोड चिनियाँले विश्व भ्रमण गर्ने तथ्यांकले देखाउँछ। त्यही पर्यटकको भ्रमणलाई समेत चीनले कूटनीतिमा उपयोग गरिरहेको छ। चीनले दक्षिण कोरियालाई हालै र एक वर्षअघि फिलिपिन्समा आफ्ना पर्यटक जान रोक लगाउँदा त्यहाँको सरकारले चीनसँग दुईपक्षीय वार्ता गरेर खुला गरेको थियो। त्यही अवस्था उसले भित्री रूपमा नेपालमा लागू गर्न खोजेको छ। तीन साताअघि ट्राभल एडभाइजरी पत्राचार गरेर चिनियाँ पर्यटकलाई नेपाल भ्रमणमा रोकेको चीनले बाहिर नस्विकारे पनि अहिले पनि बुकिङ रद्द भइरहेको छ। पर्यटक घट्ने र थिंक ट्यांकका व्यक्तिहरू बाक्लिनुले चीनको पर्यटन कूटनीतिको संकेत गरेको छ।"
सुन तस्करीबारे छानबिन समिति नै बनेन,"सरकार गम्भीर भएनअर्थ समितिका सभापति ज्वालाले सुन तस्करीका नाइके नै नयाँ प्रहरी प्रमुखका लागि लबिइङमा लागेको आरोप लगाएका छन्। संसदमा सोमबार विशेष समयमा बोल्दै ज्वालाले आमसञ्चारका माध्यमहरूलाई उद्धृत गर्दै यस्तो आरोप लगाएका हुन्। भारत निकासीका लागि भइरहेको सुन तस्करीले देशको राजस्व मात्र गुमेको छैन, यो राष्ट्रिय लज्जाको विषय हो, उनले भने, यति ठूलो परिमाणमा तस्करीको सुन भेटिँदा पनि भरियामात्रै समातिन्छन्, मालिक कहाँ जान्छन्? तिनै तस्करहरू आफूअनुकूलको आईजीपी (प्रहरी प्रमुख) बनाउने लबिइङमा छन् भन्ने सुनिन्छ। कुख्यात अन्तर्राष्ट्रिय अपराधी चाल्स शोभराजले नेपालको विमानस्थलबाट हात्ती पनि छिराउन सकिने टिप्पणी गरेको स्मरण गराउँदै ज्वालाले तस्करी नियन्त्रणमा सरकार गम्भीर नभएको आरोप लगाए।"
"नियम छ, पालना छैन","त्यस्तै बचत तथा ऋण सहकारीले चेक जारी गर्न पाउँदैनन्। तर, काउन्टर राखेर बैंकसरह चेकको लेनदेन हुने गरेको पाइन्छ। सञ्चालकमध्ये ४९ प्रतिशत जनाले मात्र आफ्नो संस्थाबाट ऋण लिन पाउँछन्। तर, अधिकांश सहकारीमा कर्जा लगानीको ७५ प्रतिशभन्दा बढी सञ्चालककै पोल्टामा छ। बाँकी पनि अध्यक्ष र ऋण समिति संयोजकको तजबिजमा प्रवाह भएको पाइन्छ।"
निकुञ्जमा माछा मार्न पाइने,विधेयकमा प्राकृतिक वा अन्य कारणले मृत्यु भएका वन्यजन्तुबाट संकलित वा जफत गरिएको आखेटोपहार शैक्षिक वा अनुसन्धान संस्थालाई प्रयोग गर्न दिने व्यवस्थासमेत प्रस्तावित छ। संकलन वा जफत गरिएको आखेटोपहार संरक्षण गर्न उपयोगी र आवश्यक नदेखिए नष्ट गर्न सक्नेसमेत प्रावधान थपिएको छ।
इलियाना,"केही समयअघि आफ्नो लभ अफेयरबारे बलिउड अभिनेत्रीले भनेकी थिइन्, म गलैँचामुनि कसिंगर लुकाउने खालकी मान्छे होइन। स्पष्ट कुरा गर्न मन पराउँछु। अहिले अफेयरबारे बोल्न मन छैन। व्यक्तिगत जीवनमा एउटाको कुरा गर्दा अर्को मान्छेलाई अन्याय होला।इलियानाले अनिल कपुर र उनका भतिजा अर्जुन कपुरसँग खेलेको फिल्म मुबारकाँ रिलिजको संघारमा छ।"
लोकको हित गर्ने साहित्य स्वस्थ,"छलफलको अन्त्यमा संग्रौलाले स्वास्थ्य महोत्सवले समाजमा सकारात्मक संदेश प्रवाह गरेको बताए। जनताका नियति र दिनचर्याबारे राजनीतिक दलहरूले कुनै काम गर्न नसकेको अवस्थामा जनतालाई प्रत्यक्ष लाभ पुग्ने यस किसिमको कार्यक्रम हुनु श्रेयष्कर छ, उनले भने, समग्र समाजको स्वास्थ्यका लागि दलहरू समर्पित हुनुपर्छ।छलफलका सहभागीहरूले सुवेदीको लेखनी बुझ्न गाह्रो हुने र संग्रौलाको लेखनीले रिस उठेका मान्छेलाई गाली गर्न सिकाउने प्रतिक्रिया दिएका थिए।"
अतुल जयन्तीमा सम्मान,"समारोहको सुरुवातमा गुरुकुलका विद्यार्थीहरूले भक्ति संगीत सुनाएका थिए। डा खुटिया, तबलावादकहरू राई, नवराज गुरुङ र नगेन्द्र न्यौपानेले पनि प्रस्तुति दिएका थिए। गुरुकुलका उपाध्यक्ष तबलावादक परशुराम पौडेलले गुरुकुलका गतिविधिबारे जानकारी गराएका थिए।नेपाली शास्त्रीय संगीतका अविस्मरणीय व्यक्तित्व मानिएका अतुलको स्मृतिमा स्थापना भएको गुरुकुलले २०६२ सालदेखि प्रत्येक वर्ष कलाकारहरूलाई अभिनन्दन तथा सम्मान गर्दै आइरहेको छ।"
पूर्वोत्तर भारतका बब डिलन,नेपाली र भारतीय लोक नृत्यनर्थइस्ट इन्डियन कल्चरल फेस्टिभल : नमस्ते नेपालको कला प्रदर्शनी खण्डमा शनिबार नेपाल र भारतका लोक तथा सांस्कृतिक नृत्य देखाइए। सभामुख ओनसरी घर्ती मगर र नेपालका लागि भारतीय राजदूत रणजीत रायले उदघाटन गरेको फेस्टिभलमा मणिपुरको थोइबी मणिपुरी डान्स एन्ड कल्चरल रिसर्च इन्स्टिच्युटले र काठमाडौं महानगरपालिकाका कलाकारले पालैपालो मञ्च सेयर गरे।सभागृहमा आयोजित कार्यक्रमको सुरुवात पञ्चबुद्ध डान्स मार्फत गरियो। त्यसपछि थोइबी समूहले थउगल जागोइ नाच देखायो। लगत्तै पश्चिम नेपालको झ्याउरे नाच र कुमारी नाच प्रस्तुत गरिए। मणिपुरी टोलीको खोइगु नालम नेपाली दर्शकश्रोताका लागि नौलो थियो। भारतका काबुई जातिको उक्त लोक नृत्यपछि नेपाली लोक धुन सुनाइयो। सोही कार्यक्रममा गुरु रिउबेन मासांग्भा र उनको समूहले प्रस्तुति दिएको थियो।
पर्यटक लोभ्याउन म्युजिक भिडियो,"त्यस्तै, गिलुङको टक्सार गाउँका बासिन्दाले पनि म्युजिक भिडियो निर्माण गरेका छन्। स्थानीय शिक्षक इमप्रसाद गुरुङले भने, म्युजिक भिडियो सबैले हेर्ने भए। गाउँमा जे छन्, सबै देखिने भए। मन पराउने आउँछन्। गुरुङ फिल्मकी निर्देशक जसु गुरुङले शान्ति प्रक्रियापछि गाउँगाउँमा आन्तरिक पर्यटक बढेको र त्यसपछि गाउँ चिनाउने म्युजिक भिडियो निर्माणले गति लिएको बताइन्।"
परराष्ट्र नीतिबारे सिग्द्याल,"काठमाडौँ परराष्ट्र मामिला विज्ञ कृष्णप्रसाद सिग्द्यालले नेपाल, छिमेक र विश्व पुस्तक ल्याएका छन्। उक्त पुस्तक प्रा केदारभक्त माथेमा,संविधानविद् नीलाम्बर आचार्य र स्तम्भकार केशवप्रसाद भट्टराईले राजधानीमा हालै सार्वजनिक गरे। भट्टराईले उक्त पुस्तक नेपाल, छिमेकी मुलुकहरू र विश्वको इन्साइक्लोपेडिया भएको टिप्पणी गर्दै थपे, सिग्द्यालले धेरै विषयलाई मिहिन ढंगले लेख्नुभएको छ।सिग्द्यालका सहपाठी प्रा माथेमाले सिग्द्याल विद्यालय तहदेखि नै निकै मिहिनेती रहेको स्मरण गर्दै भने, यस्तो व्यापक विषयमा लेख्न सिग्द्यालले मात्रै सक्थे।आचार्यले राष्ट्रियअन्तर्राष्ट्रिय सन्दर्भमा पुस्तक अत्यन्तै उपयुक्त समयमा प्रकाशित भएको बताए। लेखकले आफ्नो धारणा बिनाहिचकिचाहट उल्लेख गर्नु पुस्तकको बलियो पक्ष हो, उनले भने, यो पुस्तकमा परराष्ट्र नीतिलाई सरल भाषामा बुझिने गरी प्रस्तुत गरिएको छ। यसले पक्कै बहस सिर्जना गर्नेछ। लेखक सिग्द्यालले आफूले आमजनका लागि पुस्तक लेखेको उल्लेख गर्दै भने, साधारण मान्छेले पनि परराष्ट्रनीतिबारे धेरथोर बुझून् भनेर लेखेको हुँ।उक्त पुस्तक सांग्रिला बुक्सले प्रकाशन गरेको हो।"
एमटीभी रोडिज अब नेपालमा पनि,"काठमाडौं अन्तर्राष्ट्रिय स्तरमा चर्चा कमाइरहेको एमटीभी रोडिजको नेपाली संस्करण हिमालय टीभीले यसै वर्षदेखि सुरु गर्ने भएको छ।नेपाली रोडिज सिरिजसम्बन्धी पत्रकार भेटघाटमा सिरिजका निर्देशक अमनप्रताप अधिकारीले यस्ता कार्यक्रम नेपाली दर्शकका लागि अपेक्षित हुने बताए।यस्तो ठूलो स्तरको अन्तर्राष्ट्रिय फ्रेन्चाइज राष्ट्रिय टीभीमा प्रसारित हुनु हामी सबैका लागि एकदम रोमाञ्चक कुरा हो, निर्देशक अधिकारीले भने, अडिसन फागुन १८ देखि सुरु गर्नेछौं। पोखरा, बुटवल, चितवन, धरान र काठमाडौं गरी पाँच सहरमा अडिसन लिनेछौं।सिरिजको निर्णायकमा अभिनेत्री दिया मास्के, रेमनदास श्रेष्ठ र र्यापर आशिष राना लाहुरे हुनेछन्। विजेताले २० लाख रुपैयाँसहित बजाज एडभेन्जर बाइक जित्ने बताइएको छ। हिमालय टीभीले नेपाली संस्करणमा रोडिज सञ्चालनका लागि भायोकम १८ र एमटीभी इन्डियासँग साझेदारी गरेको हो।"
नेपाली फिल्मबारे डकुमेन्ट्री,"काठमाडौं करिब दुई दशकदेखि रंग पत्रकारिता गर्दै आएका राजन घिमिरेले नेपाली फिल्मको इतिहास झल्कने डकुमेन्ट्री बनाएका छन्। ४५ मिनेट लामो यात्रा नेपाली सिनेमाको मा नेपाली फिल्मको सुरुवातदेखि वर्तमान अवस्थामा आउँदासम्मको यात्रा समेटिएको छ।नेपाली फिल्म क्षेत्रले कुन समयमा कस्ता समस्या भोग्नुपर्यो र बजार कस्तो थियो, छ लगायत फिल्मको इतिहाससँग जोडिएका सर्जकहरूको अनुभव र विचारलाई पनि वृत्तचित्रमा समेटिएको निर्देशक घिमिरेले बताए। नेपाली भाषामा तयार पारिएको डकुमेन्ट्रीको अंग्रेजीमा पनि सबटाइटल राखिएको छ। यात्रा नेपाली सिनेमाको निर्माणका लागि गोमा विष्ट र दीपेन्द्र रेग्मीले घिमिरेलाई साथ दिएका छन्। डकुमेन्ट्रीलाई छिट्टै देश तथा विदेशमा प्रदर्शन गरिने बताइएको छ।घिमिरेले भने, डकुमेन्ट्रीले नेपाली फिल्मको इतिहास बोल्नेछ भने नेपाली फिल्मका बारेमा रुचि राख्ने तथा अध्ययन गर्न चाहनेका लागि बलियो दस्तावेज बन्नेछ।"
रक्तस्रावले आमा र शिशुको मृत्यु,ज्ञवालीका अनुसार अझै पनि चेतनाको अभावले घरमै सुत्केरी गराउन खोज्दा गर्भवती आमा र शिशुको मृत्यु हुने गरेको छ। गर्भवती आमा र शिशुका लागि बर्सेनि सरकारी तथा गैरसरकारी संस्थाले जिल्लामा लाखौं रुपैयाँ खर्च गरे पनि यस्ता घटना रोकिएको छैन। जिल्लामा हचुवाको भरमा कार्यक्रम सञ्चालन गर्दा लक्षित वर्ग त्यसबाट वञ्चित हुँदै आएका छन्। गर्भवती आमा र हजार दिनका शिशुका लागि भन्दै जिल्लामा वार्षिक ५० लाख रुपैयाँ बढी खर्च हुने गरेको छ। तर सेवाग्राहीले त्यसबाट लाभ लिन सकेका छैनन्।
महिला हत्याका अभियुक्त थुनामा,"हेटौंडा महिला हत्याको अभियोगमा जिल्ला अदालत मकवानपुरले दुई युवकलाई पुर्पक्षका लागि थुनामा राख्ने आदेश दिएको छ। जिल्ला न्यायाधीश दयाराम ढकालको इजलासले ठिंगन ५ की २८ वर्षीया बेलीमाया भोम्जनको हत्या गरेको आरोपमा ३१ वर्षीय लालसिंह भोम्जन र २५ वर्षीय राजु लुङवालाई सोमबार थुनामा राख्ने आदेश जारी गरेको हो। भोम्जन पूर्वपति हुन् भने लुङवा वर्तमान पति हुन्। अभियुक्तद्वय मिलेर बेलीमायाको ७ महिनाअघि हत्या गरेको आरोप छ।गत असारमा हराएकी बेलीमायाको खोजीका लागि माइती पक्षले इप्रका ठिंगनमा निवेदन दिएका थिए। प्रहरीले तत्कालै खोजतलास गर्दा फेला पार्न सकेको थिएन। माइती पक्षकी माया घिसिङ गत मंसिर २५ गते जंगलमा घाँस काट्न जाने क्रममा मृतकले ओढ्ने गरेको पछ्यौरा रूखमा, कुर्था सुरुवाल, चुरा र केही हड्डीका टुक्रा भुइँमा फेला पारेपछि प्रहरीलाई जानकारी दिएकी थिइन्। घटनास्थल पुगेको प्रहरी टोलीले अनुसन्धान गर्ने क्रममा बेलीमायाको हत्या भएको निष्कर्ष निकालेको थियो।अनुसन्धान गर्ने क्रममा सोधपुछका लागि भोम्जन र लुङवालाई पक्राउ गर्न खोज्दा दुवै भागेर जंगलमा लुक्न गएका थिए। पुस १६ गते पक्राउ परेका अभियुक्त मामाभान्जा हुन्। अभियुक्तले प्रहरीमा दिएको बयानका आधारमा बेलीमायाको २०६१ सालमा लालसिंहसँग विवाह भएको थियो। उनी रोजगारीको क्रममा विदेश गएपछि बेलीमाया र राजुबीच प्रेम सम्बन्ध गाँसियो। २०७२ फागुनमा फर्केका सिंहले राजु र बेलीमायाबीच प्रेम सम्बन्ध रहेको जानकारी पाएपछि २०७२ चैतमा राजुलाई पत्नी जिम्मा लगाए। उनले राजुबाट जारी खर्चबापत एउटा राँगो, भैंसी र २ वटा बाख्रा लिएका थिए। असार ५ गते लालसिंहले पत्नी र राजुलाई खुकुरी प्रहार गर्ने क्रममा बेलीमायाको ढाड काटिएर घाइते भएकी थिइन्। घाइते बेलीमायाको उपचार गर्न समस्या हुने देखेर बेहोस पत्नीलाई राजुले त्यही दिन राति जंगलमा लगेर रूखमा झुन्ड्याएका थिए।"
१ करोड डलर गायब !,"सेनेगलमा पत्रकारसँग कुरा गर्दै सल्लाहकार फत्तीले भने, राष्ट्रिय कोष रित्तो भइसकेको छ, अर्थ मन्त्रालय र केन्द्रीय बैंकमा प्राविधिकहरूले यस कुराको पुष्टि गरिसकेका छन्। उनले जामेहका निजी सामानलाई नछाड्न देशको मुख्य विमानस्थललाई निर्देशन दिइसकेको बताए। यसैबीच, पश्चिम अफ्रिकी क्षेत्रीय सेनाको फौजले राजधानी बन्जुलस्थित राष्ट्रपति भवन नियन्त्रणमा लिएको छ। राष्ट्रपति भवनको सुरक्षार्थ खटिएका सुरक्षाकर्मीका उच्चअधिकारी र अन्तर्राष्ट्रिय सेनाका प्रमुखबीच केही घण्टा वार्ता भएको थियो। पश्चिम अफ्रिकी राष्ट्रहरूको संगठनका प्रतिनिधिसँगको वार्तापछि गत शनिबार बेलुकी जामेहले सत्ता छाड्ने घोषणा गरेका थिए। निर्वासनमा जानु केहीअघि उनले गाम्बियाको सबै राजनीतिक समस्या शान्तिपूर्ण ढंगले सुल्झाउन सघाउने प्रतिबद्धता जनाउँदै यस क्रममा एक थोपा पनि रक्तपात आवश्यक नभएको बताएका थिए। गत डिसेम्बरको निर्वाचनमा विपक्षी नेता अदामा ब्यारोको विजयपछि जामेहले परिणाम नमान्ने भन्दै सत्ता हस्तान्तरण गर्न अस्वीकार गर्दै आएका थिए। राष्ट्रपति जामेह सन् १९९४ को जुलाई महिनामा भएको रक्तपातपूर्ण सैनिक विद्रोहको माध्यमबाट सत्तामा आएका थिए। उनले देश छाडेपछि मानिसहरू सडकमा निस्किएर खुसियाली मनाएका छन्।"
चीनमा शिशु जन्मदर बढ्यो,चीनले गत वर्ष एक सन्तान नीति अन्त्य गरेको हो। जनसंख्या नियन्त्रणका लागि चीनले सन् १९७९ देखि एक सन्तान नीति लागू गरेको थियो। नीति लागू गर्न ठूलो संख्यामा स्थायी बन्ध्याकरण गरिएको थियो भने जबर्जस्ती गर्भपनजस्ता उपाय अपनाइएको थियो। तर वृद्धवृद्धाहरूको संख्या वृद्धि भएको र उनीहरूलाई स्याहार्न युवा पिंढीको अभाव देखिन थालेपछि चीनले गत वर्ष आफ्नो नीतिमा परिवर्तन गरेको थियो।
नेतान्याहुलाई ट्रम्पको निम्तो,जेरुसेलम अमेरिकी राष्ट्रपति डोनाल्ड ट्रम्पले इजरायलका प्रधानमन्त्री बेन्जामिन नेतान्याहुलाई भेटवार्ताका लागि आह्वान गरेका छन्। आइतबार भएको टेलिफोन वार्तामा ट्रम्पले आगामी फेब्रुअरीको सुरुमै ह्वाइट हाउस भ्रमण गर्न नेतान्याहुलाई आमन्त्रण गरेका हुन्। उनीहरूबीच नजिकबाट लगातार संवाद गरिरहने समझदारी पनि भएको ह्वाइट हाउसले जनाएको छ।
कोरियाको संस्कृति मन्त्रालयले माग्यो माफी,सोल दक्षिण कोरियाको संस्कृति मन्त्रालयले कलाकारहरूलाई राजनीतिक आधारमा सरकारी अनुदानबाट वञ्चित गर्ने गरी कालोसूचीमा राखिएकोमा माफी मागेको छ। मन्त्रालयले यस परिस्थितिलाई दु:खद भन्दै कुनै पनि खालका अनुसन्धानमा पूर्ण रूपमा सहयोग गर्ने प्रतिबद्धता जनाएको छ। संस्कृति मन्त्री चो युन सनको शनिबारको गिरफ्तारीपछि माफी मागिएको हो। मन्त्री चोले कलाकार र सांस्कृतिक व्यक्तित्व गरी हजारौंलाई राजनीतिक आधारमा कालोसूचीमा राखेको आरोप लगाइएको छ।
किर्ते घटनाको छानबिन,"भरतपुर बीपी कोइराला मेमोरियल क्यान्सर अस्पतालले बिरामी छुटका लागि दिएको रकम किर्ते गरी निकालेको घटना छानबिन गर्न टोली गठन गरेको छ। ५ सदस्यीय टोली गठन गरेर छानबिन थालेको हो।क्यान्सर सेवा समाज अध्यक्ष श्याम लामिछानेको संयोजकत्वमा टोली बनेको छ। त्यसमा अस्पताल प्रशासक जीएन महतो, क्यान्सर रोकथाम, नियन्त्रण तथा अनुसन्धान विभाग प्रमुख भोला शिवाकोटी, नर्सिङ प्रमुख अनिता देवकोटा, कानुनी सल्लाहकार गोकर्ण सापकोटा छन्। बिरामीको रकम निकालिएको सम्बन्धमा छानबिन सुरु गरिसकेको संयोजक लामिछानेले बताए।गोरखा घ्याल्चोक ९ का क्यान्सर पीडित निमनारायण श्रेष्ठको छुटको ५० हजार किर्ते गरीे निकालिएको घटना सार्वजनिक भएपछि छानबिन टोली गठन भएको हो। रकम निकाल्दा भएको हस्ताक्षरलगायत कागजात हेरिरहेका छौं, लामिछानेले भने। सरकारले क्यान्सर उपचारमा दिएको एक लाख सुविधामध्ये ५० हजार अस्पतालका कर्मचारीले किर्ते गरी निकालेको भन्दै श्रेष्ठले छानबिनका लागि प्रशासनमा निवेदन दिएका थिए।"
छारे रोग लागेपछि पत्नीलाई घर निकाला,"सल्यान दमाचौर ४ मटीखन्नीका वेदप्रसाद खत्रीले छारे रोग लागेकी पत्नी कमलालाई घर निकाला गरेका छन्। माइतीमा पनि उनको बिचल्ली छ। दाजुभाइले पनि रोग सर्ने त्रासले घरमा बस्न दिएका छैनन्।छोरीलाई बोकेर कमला लेखपोखरा ४ पोखरास्थित माइत आएकी थिइन्। त्यहाँसमेत बस्न नपाएपछि कोठा भाडामा लिएर आमासँग बसिरहेको दुखेसो गरिन्। घरजग्गा केही नभएकाले उनलाई दैनिक गुजारा चलाउन धौधौ छ। स्वास्थ्य चेतना अभावमा पति र दाजुभाइले घरबाट निकालेको उनका आफन्त बालाराम ओलीले बताए। कमला अहिले घर न घाटको अवस्थामा पुगेकी छन्। उनीहरूले उपचारमा पनि बेवास्ता गरे, उनले भनिन्, रोग निको हुन्छ भन्ने थाहा पाए पनि उपचार गरेनन्। उल्टै विभिन्न बहाना बनाई घरबाट निकालेर अर्को बिहा गरे। ६ वर्षअघि मागी विवाह गरेपनि उनीहरूको विवाह दर्ता छैन। पतिले निकालेपछि दाजुभाइले समेत बेवास्ता गरेको गुनासो गरिन्।उनी ज्याला मजदुरी गरेर गुजारा चलाउन थालेकी छन्। छारे रोगको उपचार पनि गरिरहेकी छन्। नियमित औषधि सेवन गरेपछि निको हुँदै गएको उनको भनाइ छ। रोग निको हुँदै गए पनि आम्दानी नहँुदा जीविकोपार्जनमा समस्या छ, उनले भनिन्।"
बढ्यो अवैध खोटो संकलन,"सामाुदायिक वन समूहको कार्ययोजनाविपरीत खोटो संकलन गर्न नपाइने प्रावधान रहेको जिल्ला वन अधिकृत उपेन्द्रप्रसाद पटेलले बताए। कार्यविधि विपरीत खोटो संकलन गर्ने कम्पनीलाई कडा कारबाही गरिने उनको भनाइ छ। जिल्लामा वन प्राविधिकको संख्या न्यून भएकाले नियमित अनुगमन तथा निरीक्षणमा समस्या छ, उनले भने। बंगलामुखी रोजिन एन्ड टर्पेन्टाइन गनापुर बाँके, स्वस्तिक रोजिन एन्ड टर्पेन्टाइन चन्नौटा कपिलवस्तु, देउती रोजिन एन्ड टर्पेन्टाइन बाँके, माउन्ट रोजिन एन्ड टर्पेन्टाइन रूपन्देही, मनकामना रोजिन एन्ड केमिकल उद्योग बाँके, दीपमाला रोजिन एन्ड प्रालि टर्पेन्टाइन, जय वागेश्वरी रोजिन बाँके र ग्लोबल केमिकल्स प्रालि अत्तरिया कैलालीले खोटो संकलन गर्दै आएका छन्।"
सत्तापक्ष चुनावमा जान डरायो,"पोखरा एमाले वरिष्ठ नेता माधव नेपालले अलोकप्रियता, घट्दो जनाधार र राजनीतिक भविष्य ओझेलमा पर्ने देखिएपछि सत्तासीन पार्टी निर्वाचनमा जान डराएको बताएका छन्। संविधानले पर्याप्त अधिकार दिएको भन्दै उनले अब त्यसको उपभोग गर्ने वातावरण र कर्तव्यको पालना गर्ने नयाँ परिवेश निमार्णको आवश्यकता रहेको औंल्याए। त्यसका लागि निर्वाचन आवश्यक रहेको उनको तर्क थियो। निर्वाचनले मात्रै सबै प्रकारका संवैधानिक संकटको समाधान र राजीनितिक शून्यताबाट जोगाउन सकिन्छ, प्रेस चौतारीको भेटमा सोमबार उनले भने, तोकिएको सीमाभित्रै निर्वाचन गर्नुपर्छ। आगामी माघ ७ भित्रै सबै तहको निर्वाचन सकेर नयाँ राजनीतिक संरचना क्रियाशील बनाउनुपर्नेमा समय बढाएर निर्वाचन पर धकेल्ने गलत नियतमा सरकार देखिएको उनले आरोप लगाए। निर्वाचन कानुुन ल्याउन नसक्ने सरकार अयोग्य र नालायक रहेको उनको टिप्पणी थियो। उनले कांग्रेस र माओवादी केन्द्र जनतामा जान डराएको उल्लेख गरे। सत्तापक्षकै सांसद विपक्षमा रहेकाले संविधान संशोधन नहुने बताएका छन्। एकातिर एमालेसँग संशोधन हुन नदिनका लागि पर्याप्त अर्थात् एक तिहाइ मत रहेको र त्यहीमाथि दुई तिहाइ छ भन्ने सत्ताधारीमा अनेकता रहेकाले संशोधन नहुने उनको भनाइ थियो। सत्तासीन पार्टीका कतिपय सांसदहरूमा देशभक्तिको भावना छ। देशलाई माया गर्नुहुन्छ र ५ नम्बर प्रदेशका जनताप्रति बफादार पनि हुनुहुन्छ, प्रेस चौतारीको भेटमा सोमबार नेपालले भने, संशोधनको पक्षमा मत बढ्ने नभई विपक्षमा जाने अवस्था विद्यमान छ। सरकारलाई समर्थन गरेकै पार्टीबाट मन्त्री थपिएको भन्दै उनले यो नौलो घटना नभएको बताए।"
संशोधनमार्फत मूलधारमा,"काभ्रे नयाँ शक्ति पार्टी नेपालका संयोजक डा बाबुराम भट्टराईले संविधान संशोधन गरेर मधेसी समुदायलाई देशको मूलधारमा ल्याउनुपर्ने बताएका छन्। राष्ट्रिय युवा अभियान काभ्रेको प्रथम जिल्ला अधिवेशनलाई बनेपामा सम्बोधन गर्दै उनले मधेसलाई अलग्याएर हेर्ने प्रवत्तिले टाउको उठाउन खोजेको दाबी गरे। मधेसीलाई अनागरिक र दोस्रो दर्जाको नागरिकका रूपमा हेर्ने प्रवृत्तिले टाउको उठाउँदै छ, उनले भने, त्यसले विखण्डन चाहने सिके राउत प्रवृत्तिलाई फाइदा पुग्छ, देशको विकास गर्दैन। सबै दल मिल्नुको विकल्प नभएको भन्दै उनले राष्ट्रिय एकतापछि मात्रै देश विकासले गति लिने दाबी गरे। सरकार स्थिर हुन नसक्दा राजनीतिक स्थिरता कायम हुन नसकेका भन्दै उनले संशोधनमार्फत प्रत्यक्ष निर्वाचित कार्यकारी प्रणालीमा जानुपर्ने तर्क गरे।"
महिला चिकित्सक थोरै,"सुर्खेत वीरेन्द्रनगर १३ की अनिता सुनार दुईपटक मध्यपश्चिम क्षेत्रीय अस्पताल कालागाउँ पुगिन्। त्यहाँ स्त्रीरोग विशेषज्ञका रूपमा कार्यरत पाँचै जना डाक्टर पुरुष देखेपछि उनी आफ्नो समस्या नबताई फर्किइन्। विपन्न परिवारकी उनी पुरुष डाक्टरसँग खुल्न सकिनन्। असोजदेखि दुईपटक आएँ। डाक्टरजति सबै पुरुष देख्दा रोगबारे बताउनै सकिनँ, करिब एक वर्षदेखि यौनरोगसम्बन्धी समस्याबाट पीडित उनले भनिन्, मन जति दरिलो पारे पनि पुरुष डाक्टरसँग सबै कुरा भन्न सकिँदोरहेनछ। डाक्टर जानुका गैरेसँग मध्यपश्चिम क्षेत्रीय अस्पतालमा सोमबार स्वास्थ्य जाँच गराएपछि अनिता प्रफुल्ल्ति हुँदै बाहिरिइन्। डाक्टर्नी बैनीसँग देखाएँ। औषधि के खाने लेखिदिनुभो, प्रेस्किप्सन देखाउँदै भनिन्, एक महिनापछि फेरि बोलाउनुभाछ।पश्चिम सुर्खेत तरंगाकी सरिता विष्टले महिला डाक्टरसँग चेकजाँच गर्न पाउँदा खुसी लागेको बताइन्। पुरुष डाक्टरसँग सामान्य समस्या भए पनि सोध्न लाज लाग्थ्यो। महिला डाक्टर हुँदा निकै सजिलो भयो, उनले भनिन्। अनिता र सरिताजस्तै थुपै्र महिला पुरुष डाक्टरसँग आफ्नो समस्याबारे खुल्न सक्दैनन्। मध्यपश्चिम क्षेत्रीय अस्पतालमा मेडिकलसुपरिटेन्डेन्टसहित पाँच जना डाक्टर स्त्रीरोग विशेषज्ञ छन्। तिनीहरू सबै पुरुष हुन्। एमबीबीएस अध्ययन पूरा गरेर दुई वर्ष दुर्गममा सेवा गर्नुपर्ने शिक्षा मन्त्रालयको प्रावधानका कारण काठमाडौंकी जानुका आठ महिनाअघि सुर्खेत आएकी हुन्। उनीसँगै ललितपुरकी सविना महर्जन पनि क्षेत्रीय अस्पतालमा कार्यरत छिन्। दुरदराज, ग्रामीण र अशिक्षित परिवारका महिलामा बढी लजाउने समस्या छ। बिरामीमा पनि डाक्टर भनेपछि पुरुष नै हुन्छन् भन्ने मान्यता रहेछ, डा सविनाले अनुभव सुनाइन्, आफूकहाँ आउने बिरामीसमेत खोई डाक्टर भन्छन्। मै हुँ भन्दा पत्याउँदैनन्। यस्तो समस्या अन्त्यका लागि आमसर्वसाधारणको चेतनास्तर बढ्नुपर्ने उनको बुझाइ छ।छात्रवृत्ति कोटाले दुर्गममा उपस्थितिक्षेत्रीय स्वास्थ्य निर्देशनालयका अनुसार विभिन्न सरकारी स्वास्थ्य संस्थामा गरी मध्यपश्चिममा १४ जना महिला डाक्टर छन्। करारसहित २ सय ४७ चिकित्सकको दरबन्दी रहेको यस क्षेत्रमा महिला डाक्टरको यो संख्या ज्यादै न्यून हो। ५ सय ९९ स्वास्थ्य संस्थामा गरी अधिकृत स्तरका स्वास्थ्यकर्मीको दरबन्दी ४ हजार ५ सय ८७ छ। जसमध्ये अधिकृत स्तरका महिलाको संख्या अति न्यून छ। सरकारी छात्रवृत्ति कोटामा एमबीबीएस अध्ययन गरेकाहरूले कम्तीमा दुई वर्ष दुर्गममा अनिवार्य सेवा गर्नुपर्ने व्यवस्थाका कारण पछिल्लो समय मध्यपश्चिमको विकट हुम्ला जिल्लासम्म महिला चिकित्सक पुगेका छन्।दुल्लु अस्पतालमा लीला देवकोटा, सल्यान अस्पतालमा मनीषा रावल, जाजरकोट अस्पतालमा चाँदनी जयसवाल, हुम्ला अस्पतालमा स्मृति महत, दैलेख अस्पतालमा खिमकुमारी न्यौपाने, रिचन बास्तोला, भेरी अञ्चल अस्पतालमा कल्पनाकुमारी थापा, उर्मिला पराजुली, राप्ती उपक्षेत्रीय अस्पताल, दाङमा दीपिका सुवेदी, राप्ती अञ्चल अस्पतालमा मीता महर्जन छन्। त्यस्तै, मध्यपश्चिम क्षेत्रीय अस्पतालमा करार सेवाका ३ जना छन्।कर्णाली स्वास्थ्य विज्ञान प्रतिष्ठान जुम्लामा समेत महिला चिकित्सक छैनन्। स्वास्थ्यकर्मी उत्पादन गर्ने शिक्षण संस्थामा महिला चिकित्सक नहुनु दुर्भाग्य हो, निर्देशनालयका भोलाराम पंगालीले भने, सरकार यसप्रति गम्भीर हुन आवश्यक छ। महिला चिकित्सकको पहुँच बढ्न सकेमात्र ग्रामीण भेगका महिलाको स्वास्थ्यमा निकै सुधार आउन सक्छ। प्रतिष्ठानले एचए, एएनएम, सीएमए पढाउँदै आएको छ। स्वास्थ्य महोत्सवमा बिरामीको भीडकाँकडभिट्टा राष्ट्रिय स्वास्थ्य महोत्सवमा उपचारका लागि आउने बिरामीको भीड थेग्न सोमबार आयोजकलाई हम्मे पर्यो। पुर्जा काउन्टरदेखि ल्याब परीक्षण केन्द्रसम्म बाक्लो भीड लाग्यो। मेचीनगरका साथै उत्तरी गाविसहरू बाहुनडाँगी, शान्तिनगर तथा दक्षिणको ज्यामिरगढी गाविससम्मका बिरामी महोत्सवमा नि:शुल्क उपचारका लागि ओइरिएका थिए। बिहानैदेखि लागेको बाक्लो भीड थेग्न गाह्रो भयो, महोत्सव आयोजक समितिका संयोजक इन्द्र बुढाथोकीले सुनाए, अघिल्लो दुई दिनभन्दा ज्यादा बिरामी आए। बुढाथोकीका अनुसार आँखा, नाक, कान घाँटी, छाला तथा यौन, श्वासप्रश्वास, हाडजोर्नी, जेनेरल फिजिसियन लगायतका विभागमा बिरामीको बढी भीड थियो। बिरामीले घण्टौं लाइन लागेर सेवा लिएका थिए। उपचारका लागि आएका मेचीनगर ५ खुट्टीडाँगीका सूर्यबहादुर श्रेष्ठले स्वास्थ्य महोत्सवबाट धेरै सेवा पाइएको बताए। यस किसिमको कार्यक्रम बाक्लै हुन जरुरी छ, उनले भने, कांग्रेसले मात्रै होइन अरू दलहरूले पनि जनतालाई प्रत्यक्ष सेवा पुग्ने कार्यक्रम गर्नुपर्छ।सोमबार १ हजार ८ सय ६२ जनाले सेवा लिएका थिए। जसमा ४ सय ३४ आँखाका बिरामी छन्। आइतबार १ हजार ४ सयले सेवा लिएका थिए। १० वर्षमुनिका बालबालिका, हाडजोर्नी, जनरल फिजिसियन र आँखाका रोगीको उपचार गरिएको थियो। ३ सय २५ जनाको आँखा जाँच गरियो। जसमध्ये ७५ जनाको मोतियाविन्दुको अप्रेसन गर्नुपर्ने देखिएको छ। फिजिसियन तर्फ ८ सय ५३ जनाले सेवा लिएका छन्। महोत्सवस्थलमा विभिन्न रोगको पहिचानका लागि रगत तथा दिसापिसाब परीक्षणका लागि गुणस्तरीय प्रयोगशालाको समेत व्यवस्था गरिएको छ। बिरामीको परीक्षण र औषधिसमेत नि:शुल्क वितरण भइरहेको छ।स्वास्थ्य क्षेत्रमा पूर्वाधार अभावकाभ्रे दाप्चा स्वास्थ्यचौकी अवलोकनका लागि पुगेका स्वास्थ्य राज्यमन्त्री तारामान गुरुङलाई स्थानीयले एम्बुलेन्स उपलब्ध गराइदिन अनुरोध गरेका छन्। स्वास्थ्यचौकीले पनि राज्यमन्त्रीलाई एम्बुलेन्स, नवजात शिशुलाई न्यानो राख्ने रिसस्किटेसन मेसिन र ल्याब असिस्टेन्टको दरबन्दी पूरा गरिदिन भन्दै ध्यानाकर्षणपत्र बुझायो। ग्रामीण भेगका जनता एम्बुलेन्सको अभावमा सास्ती खेप्दै आएका छन्। जिल्लामा रहेका एम्बुलेन्स आउन मान्दैनन्, आइहाले पनि ढिला भइसकेको हुन्छ, स्वास्थ्यचौकी व्यवस्थापन समितिका अध्यक्ष श्रीराम सत्यालले मन्त्रीलाई भने, कच्ची बाटोका कारण नियमित यातायात नचल्दा बिरामीलाई अस्पतालसम्म पुर्याउन समस्या हुने गरेको छ। उक्त क्षेत्रबाट नजिकको अस्पताल पुग्न पनि २ घण्टा लाग्छ। स्वास्थ्यचौका इन्चार्ज भगीरथ अधिकारीले एम्बुलेन्स नभएकाले बिरामीले धेरै सास्ती खेप्नुपरेको बताए। २४ सै घण्टा सुत्केरी सेवा दिइरहेको स्वास्थ्यचौकीमा बालबालिकालाई न्यानो बनाउने रिसस्किटेसन मेसिन नहुँदा समस्या हुने गरेको छ। मेसिन अभावमा बच्चालाई न्यानो बनाइराख्न सकिएको छैन, चिसोबाट जोगाउनै गाह्रो हुन्छ, इन्चार्ज अधिकारीले भने, मन्त्रीज्यूलाई त्यो समस्या पनि राखेका छौं। स्थानीय स्रोतबाट प्रयोगशाला सञ्चालनमा ल्याइएको स्वास्थ्यचौकीमा ल्याब असिस्टेन्टको दरबन्दी नै छैन। राज्यमन्त्री गुरुङले समस्या समाधानका लागि पहल गर्ने बताए। ठूलो माग होला भन्ने लागेको थियो, सामान्य कुरा रहेछ, गुरुङले भने, मन्त्रालयमार्फत तत्काल समाधानका लागि पहल गर्छु। स्वास्थ्यचौकी प्राथमिक स्वास्थ्य केन्द्रका रूपमा स्तरोन्नति हुने प्रक्रियामा छ। छत्रेबाँझ गाविस मात्रै कार्यक्षेत्र रहे पनि स्वास्थ्यचौकीले डराउनेपोखरी, पुरानागाउँ, श्यामपाटी, खनालथोक, शिखरआम्बोटे, खहरेपाँगुलगायत गाविसलाई सेवा पुर्याउँदै आएको छ।"
जिल्ला अस्पतालमा औषधि अभाव,"डाक्टरको उपलब्धता, भिडियो एक्सरे, डिजिटल एक्सरे, ल्याबसमेतका भौतिक पूर्वाधारमा सुधार भए पनि औषधि पर्याप्त नहुँदा उपचार सेवा प्रभावित भएको छ। जिल्ला अस्पतालमा कहिल्यै सामान्य सिटामोलसमेत नपाइने हुँदा सर्वसाधारणले औषधिको दुरुपयोग भएको आशंका गरेका छन्।"
हाम्रो मुक्ति कहिले ?,"भन्छन्, अब हरूवाचरुवा संगठित हुँदैछन्। हामीले ९ सूत्रीय माग सरकारलाई बुझाइसकेका हौं। माग पूरा भएन भने आन्दोलनमा जान्छौं। अन्तर्राष्ट्रिय श्रम संंगठन २०१३ को प्रतिवेदन अनुसार पूर्वी र मध्य तराईका सुनसरी, सप्तरी, सिरहा, धनुषा, सर्लाही, रौतहट र बारा लगायत ७ जिल्लामा ६९ हजार ७ सय ३८ हरूवाचरवा घर परिवार रहेको उल्लेख छ।"
राहत कागजमा मात्रै,"आश्वासन दिने तर समस्या समाधानका लागि पहल नगरेका कारण सरकारी घोषणालाई विश्वासयोग्य ठान्दैनन् बर्दियाका बिन्तीराम चौधरी बताउँछन्। सरकार दुई वर्षदेखि सुतिरहेकै छ। पहिले दिने भनिएको ५ हजारदेखि १ लाख २५ हजार नै नपाएपछि तीन लाख पाइएला भन्ने विश्वास कसरी गर्ने? त्यसैले यसपल्ट घोषणालगत्तै कार्यान्वयनका लागि दबाब दिन लागेका हौं, उनले भने। स्थायी पुनर्वास नहुँदा कष्टमा जिउनुपरेको पीडितको गुनासो छ। कतिपय पीडित आफन्तको सहयोगमा आफैं घर मर्मत गरेर गुजारा चलाइरहेका छन्। राहत नपाएकै कारण बाढीपीडित पलायन हुने क्रम बढेको उनीहरू बताउँछन्। सरकारले केही दिएन, त्यसैले आस मारिसकेका छौँ।"
अग्निपीडितको बास खोरमा,"आगलागीले सर्वस्व नै बनायो, झकबहादुरले भने, अरूकहाँ मजदुरी गरेर भए पनि आनन्दले बसेको घर जलेपछि छाप्रोमा आइपुगियो। स्थानीय राजेन्द्र डुम्रेका अनुसार तत्काल राहतस्वरूप सरकारी तहबाट ५ हजार रुपैयाँ पाए तापनि कहीं कतैबाट अरू सहयोग मिलेको छैन। आगलागीबाट पाइप नै नष्ट भएपछि उक्त बस्तीमा खानेपानीको पनि समस्या भएको छ।"
इलाका प्रशासन प्रभावहीन,"शाखा अधिकृत, १ सुब्बा, सहलेखापाल र सहायक कम्प्युटर अपरेटर गरी ३ वटा दरबन्दी खाली छन्। बाँकी ५ कर्मचारीमध्ये इलाका प्रशासन प्रमुख गोकर्णजंग मल्ल, नायव सुब्बा सनतकुमार कार्की र कार्यालय सहयोगी टेकम गौतम जिल्ला प्रशासनमै बसेर काम गर्छन्। रुकुमकोटमा भने नायव सुब्बा कृष्णप्रसाद ढकाल र कार्यालय सहयोगी बलबहादुर श्रेष्ठ मात्र छन्।"
करेन्ट लागेर मृत्यु,दार्चुला शिखरको बलाचमा निर्माणाधीन चमेलिया जलविद्युत् आयोजनामा करेन्ट लागेर सोमबार एक जनाको मृत्यु भएको छ। मृत्यु हुनेमा लटिनाथ ९ नलबगडका २५ वर्षीय अमर विष्ट रहेको जिल्ला प्रहरी कार्यालय दार्चुलाले जनाएको छ। आयोजनाको सुरुङभित्र काम गर्ने क्रममा करेन्ट लागेर विष्टको मृत्यु भएको दार्चुलाका डीएसपी केदार खनालले जानकारी दिए। विष्ट चिनियाँ कम्पनी सीजीजीसीका कामदार रहेको आयोजनाले जनाएको छ।
दुर्घटनामा २ को मृत्यु,राजविराज सप्तरीको विभिन्न स्थानमा आइतबार राति भएका दुर्घटनामा दुई जनाको मृत्यु भएको छ। पाँच जना घाइते भएका छन्। सीतापुर ३ मा को२६प ३००१ नम्बरको मोटरसाइकल अनियन्त्रित भई दुर्घटना हुँदा एक प्रहरी जवानको मृत्यु भएको छ। मृत्यु हुनेमा प्रहरी चौकी सोरुङछबिसे दरबन्दी भई हाल इलाका प्रहरी कार्यालय रामपुर ठोक्सिला उदयपुरमा कार्यरत ३५ वर्षीय ज्ञानदेव यादव रहेको प्रहरीले जनायो। शम्भुनाथ नगरपालिका ५ मा बा६च ८९७८ नम्बरको कार दुर्घटना हुँदा धरान ११ की २५ वर्षीय रविना राईको मृत्यु भएको छ।
आगलागीले क्षति,"नेपालगन्ज नेपालगन्ज र फत्तेपुरमा आगलागी हुँदा करिब ३ लाख रुपैयाँ बराबरको क्षति भएको छ। नेपालगन्ज २ मा साविर अली शेषले सञ्चालन गरेको फ्रिज रिपेरिङ पसलमा विद्युत् सर्ट भई आगलागी हुँदा अन्दाजी अढाइ लाख रुपैयाँको क्षति भएको प्रहरीले जनाएको छ। त्यस्तै फत्तेपुर ७ मा दलबहादुर बुढाथोकीको घरमा आगलागी हुँदा धनमाल, अन्नपातलगायत सामग्री जलेर नष्ट भएको छ।"
गजेन्द्रनारायणको स्मरण,राजविराज नेपाल सदभावना पार्टीका संस्थापक अध्यक्ष एवं मधेस आन्दोलनका प्रणेता स्वर्गीय गजेन्द्रनारायण सिंहको १५ औं स्मृति दिवस सोमबार सप्तरीमा मनाइएको छ। सद्भावना पार्टीका नेता तथा सर्वसाधारणले राजविराजस्थित गजेन्द्र चोकमा रहेको सिंहको सालिक तथा सिंहको अन्त्येष्टिस्थल सप्तरी सेवा आश्रम पुगेर माल्यार्पण गरे।
६ महिनामा बस्नुपर्ने बैठक १३ वर्षपछि,"सरकारले नीति बनाएर पारित गरे पनि त्यसको कार्यान्वयनबारे अनुमगन गर्ने समितिको बैठक नै नबसेकाले प्रगतिबारे कसैलाई जानकारी छैन। पहिले लामो समयदेखि बैठक नबसेको रहेछ, मन्त्रालयका प्रवक्ता रामचन्द्र ढकालले भने, अब चाँडै गर्ने पहलमा छौं। ढकालका अनुसार १३ वर्षपछि हुन लागेको पहिलो बैठक सोमबारका लागि तय गरिएको भए पनि सञ्चारमन्त्री सुरेन्द्रकुमार कार्की संसद् जानुपर्ने भएकाले स्थगित भएको छ। सोमबार स्थगित भए पनि चाँडै नै बैठक बस्ने ढकालले जानकारी दिए।"
के छ नीतिमा?,"दूरसञ्चार क्षेत्रमा नीति क्षेत्रलाई प्रवेश दिएपछि बजारलाई प्रतिस्पर्धी बनाएर मुलुकभर दूरसञ्चार सेवाको विस्तार गर्ने लक्ष्य नीतिमा राखिएको छ। ०६० मा बनेको नीतिले त्यसको एक वर्षभित्र प्रविधिसम्बन्धी पुराना कानुनलाई परिमार्जन गरी नयाँ प्रविधि अनुकूल बनाउने लक्ष्य राखेको छ। तर,हालसम्म नीतिकै कार्यान्वयन नहँुदा २०५३ सालमा बनेको दूरसञ्चार ऐनलगायतका पुराना कानुनको परिमार्जनसमेत हुन सकेको छैन। नीतिले नेपाल टेलिकममा सरकारको स्वामित्व घटाउँदै लाने व्यवस्था गरेको भए पनि कार्यान्वयनमा नआउँदा स्वामित्व घटाउने र निजी क्षेत्र एवं सर्वसाधारणको लगानीआकर्षित गर्ने काम अलपत्र छ।विश्व व्यापार संगठनको मर्मअनुरूप प्रतिस्पर्धात्मक बजारलाई अलम्बन गर्ने नीतिमा व्यवस्था भए पनि हाल दूरसञ्चार क्षेत्रमा एक अर्काको नेटवर्कबाट आएको कल ब्लक गर्नेलगायतका अस्वस्थ प्रतिस्पर्धासमेत भइरहेको छ।"
आर्थिक वृद्धिदर ५५ प्रतिशत हुने प्रक्षेपण,"भारु पाँच सय र हजार दरको नोट चलनचल्तीबाट हटेकै कारणले नेपाली अर्थतन्त्रमा त्यसको प्रभाव न्यून पाइएको आईएमएफले बताएको छ। बैंकिङ प्रणालीमा निकै कम मात्र पाँच सय र हजार दरका भारतीय मुद्रा देखिएकाले खासै समस्या देखिँदैन। तर, प्रणाली बाहिर उद्योगी व्यापारीहरूसँग ठूलो मात्रामा भारु पाँच सय र हजार दरका नोट रहेकाले उनीहरूको व्यावसायिक क्षमतामा असर परेको आईएमएफको ठहर छ।"
वितरणका लागि उच्च आर्थिक वृद्धि आवश्यक,"अर्थ मन्त्रालयका सहसचिव वैकुण्ठ अर्यालले सामाजिक क्षेत्रमा सुधार भए पनि विकासमा असमानता बढ्नु विडम्बनापूर्ण रहेको बताए। स्रोत व्यवस्थापन एकै ठाउँमा केन्द्रित हुनु र विकास आयोजनाबीच पनि समन्वय नहुँदा यस किसिमको समस्या देखापरेको उनले बताए। अहिले हाम्रा अधिकांश पूर्वाधारका परियोजना समयमै पूरा हुन सकेकै छैनन्। हरेक आयोजनाको समय र लागत बढिहेको छ, उनले भने। लैंगिक तथा समाज अर्थशास्त्री बिना प्रधानले कुल गार्हस्थ्य उत्पादनमा महिलाको ५२ प्रतिशत योगदान रहे पनि औपचारिक रूपमा आर्थिक विकासमा गणना नगरिएको बताइन्।"
चितवनमा बीउ प्रशोधन केन्द्र सञ्चालन,"भरतपुर चितवनको रामपुरस्थित कृषि तथा वन विज्ञान विश्वविद्यालयले बीउ प्रशोधन केन्द्र तथा बीउ परीक्षण प्रयोगशाला सञ्चालनमा ल्याएको छ। गुणस्तरीय बीउको अभाव झेल्दै आएका किसानहरू केन्द्र सञ्चालनपछि खुसी भएका छन्। हालै उक्त केन्द्रको एक समारोहबीच उद्घाटन गरिएको छ। त्यस क्रममा दुई सय किसानलाई प्रशिक्षणसमेत दिएको थियो। नेपालमा बिज व्यवस्थापन गर्न स्थापित प्रशोधन इकाईमा गहँुको अनुवांशिकी प्राप्ति हस्तान्तरण परियोजनाअन्तर्गत विल एण्ड मेलिन्दा गेट्स फाउन्डेसन र बेलायतको अन्तर्राष्ट्रिय विकास विभागको संयुक्त लगानीमा प्रशोधन केन्द्रको स्थापना भएको हो। परियोजनाको व्यवस्थापन र परिचालन अमेरिकाको कर्नेल विश्वविद्यालय र भारतको सद्गुरु म्यानेजमेन्ट कन्सल्ट्यानले गरेको कृषि तथा वन विज्ञान विश्वविद्यालय रामपुरका भेटेनरी डिन शारदा थपलियाले बताइन्। उनले भनिन्, विश्वविद्यालयको अगुवाइमा यस क्षेत्रका किसानको प्रत्यक्ष सहभागितामा केन्द्रबाट गुणस्तरीय बीउ बिजन उत्पादन, प्रशोधन र वितरण गरिनेछ। थपलियाका अनुसार यस केन्द्रमा बिज सुख्खा पार्ने, पूर्वसफाइ गर्ने, गुरुत्व विभाजन र बिज शुद्धीकरण गर्ने, जोख्ने र प्याकिङ गरिनेछ।"
"नेप्से घट्यो, कारोबार रकम बढ्यो","करिब ३ हजार कारोबारबाट १ सय ३४ कम्पनीको २३ लाख २५ हजार ७ सय ६९ कित्ता सेयर किनबेच भए। उक्त किनबेचबाट ४३ करोड २३ लाख रुपैयाँ बराबरको सेयर कारोबार भएको छ। कारोबार रकम अघिल्लो दिनको भन्दा १३ करोड ३२ लाख रुपैयाँले बढी हो। योसँगै सेयर बजारको आकार (बजार पुँजीकरण) १६ खर्ब ४० अर्ब रुपैयाँमा सीमित भएको छ। कारोबारमा आएकामध्ये ३७ कम्पनीको सेयर मूल्य बढ्यो, ८४ कम्पनीको सेयर मूल्य घट्यो र १३ कम्पनीको सेयर मूल्य स्थिर रह्यो।सोमबार उत्पादन तथा प्रशोधन समूहको परिसूचक १ दशमलव ०८ र वित्त समूहको परिसूचक १ दशमलव ०५ प्रतिशतले बढे। तर, बिमा समूहको परिसूचक ० दशमलव ९६, होटलको ० दशमलव ९३, अन्य को ० दशमलव ६७, बैंकिङको ० दशमलव ६२, विकास बैंकको ० दशमलव ४४ र जलविद्युत्को ० दशमलव १७ प्रतिशत ओरालो लागे। क वर्गका कम्पनीको सेयर कारोबार मापक सेन्सिेटिभ परिसूचक ० दशलमव ५२ प्रतिशतले घट्यो। कारोबारमा रहेका सबै कम्पनीको सेयरकारोबार मापक सेन्सेटिभ फ्लोट परिसूचक ० दशमलव ६१ प्रतिशतले ऋणात्मक बन्यो।"
नाका नखुल्दा विस्थापित मजदुर फर्केनन्,तातोपानी भन्सारले व्यापारिक कारोबार गर्न सक्ने गरी पूर्वाधार निर्माण गरिसकेको प्रमुख भन्सार अधिकृत दिव्यराज पोखरेलले बताए। आफू जुनसुकै बेला कारोबार गर्न तयार रहेकाले चीनतर्फबाट सामान आयात नभएकैले भन्सारले केही गर्न नसकेको पोखरेल बताउँछन्। उनले खासामा समस्या भए पनि चीन सरकारले चाहेमा नेलामबाट सिल गरेर सामान पठाए काम गर्न सकिने उनको भनाइ छ। चिनियाँ अधिकारीहरूले मितेरी पुलदेखि खासासम्मको १५ किलोमिटर सडकमा क्षति पुगेकाले मर्मत गरिरहेको जनाएका छन्।
विमानस्थल निर्माणमा वातावरणीय मूल्यांकन सकियो,"झन्डै १० वर्षयता स्थानीयस्तरमा कामको थालनी गरिए पनि खासै काम अगाडि बढ्न सकेको थिएन। तर, हाल आएर प्राधिकरणले वातावरण प्रभाव अध्ययन मूल्यांकनका लागि नियुक्त गरेको कन्सल्टेन्सीले काम सकेर वातावरण मन्त्रालय हुँदै वन मन्त्रालय फाइल बढाइएको राज्यमन्त्री बानियाँले बताए। उदयपुर सदरमुकाम गाईघाटमा विमानस्थल निर्माणका लागि विसं २०३३ सालदेखि नै प्रयास हुँदै आएको थियो। पटकपटक शिलान्यास भए पनि काम भने हुन सकेको थिएन।"
आफैं संलग्न हुने दाताको प्रयास,"भारतीय राजदूत वा अधिकारी आफंै उपस्थित भएर शिलान्यास र परियोजना सम्पन्नपछि उद्घाटनसमेत गर्दै आएका छन्। भारतले विद्यालय तथा सरकारी भवन, तटबन्ध, स्कुल बस, एम्बुलेन्सलगायतको सहयोग त्यहीअनुरूप दिँदै आएको छ। त्यो सहयोगमा नेपाल सरकारको सम्बन्धित निकायको संलग्नता भने हुन्छ। भूकम्पपछिको पुनर्निर्माणमा पनि त्यही प्रभावकारी हुने भारतीय दूतावासको ठम्याइ छ।"
पुनर्निर्माणलाई तीव्रता देऊ,"काठमाडौं भूकम्पपछिको पुनर्निर्माणमा भएको ढिलासुस्तीले पीडितहरू थप मारमा परेको भन्दै ट्रान्सपरेन्सी इन्टरनेसनल नेपालले कामलाई तीव्रता दिन सरकारको ध्यानाकर्षण गराएको छ। टीआई नेपालका अध्यक्ष श्रीहरि अर्यालले प्रधानमन्त्री पुष्पकमल दाहाललाई ज्ञापनपत्र बुझाई पुनर्निर्माणको स्पष्ट नीतिगत व्यवस्था गर्न, व्यवस्थित र वस्तुपरक तथ्यांक संकलन गर्न, पुनर्निर्माणको गुनासालाई तत्काल सम्बोधन गर्न माग गरेका छन्।ज्ञापनपत्रमा पुनर्निर्माणको क्रियाकलापलाई पारदर्शी बनाउन, शिक्षा,स्वास्थ्य र सरकारी सेवालाई प्राथमिकता दिन माग गरिएको छ।"
साढे १२ करोडको अकबरे बाहिरियो,कार्यालयका अनुसार उत्पादित खुर्सानीमध्ये करिब ४५ प्रतिशत पूर्वका विभिन्न बजार हुँदै भारतीय बजारतर्फ निर्यात हुने गरेको छ। पर्याप्त सिँचाइ सुविधा नभएको जमिनमा समेत खुर्सानी खेती गर्न सकिने र थोरै जमिनमा पनि राम्रो आमदानी हुने भएकाले अकबरे खुर्सानी खेतीप्रति किसानको आकर्षण बढदै गएको कार्यालयले जनाएको छ।
अढाई करोड लगानीमा पोल्ट्री उद्योग,"उद्योगको लक्ष्य सुदूरपश्चिमका ९ वटै जिल्लाको मागलाई धान्ने गरी क्षमता विस्तार गर्दै लैजाने रहेको सञ्चालकहरूले जानकारी दिए। पोल्ट्री फर्म उदघाटनका अवसरमा चितवनका पोल्ट्री व्यवसायी मुरारि सापकोटाले मुलुककै सबैभन्दा फस्टाएको पोल्ट्री व्यवसाय भए पनि सरकारले व्यवसायीहरूका समस्यामा खासै ध्यान नदिएको बताए। राज्यले बेरोजगार बनाएकाहरूलाई कुखुराले रोजगारी दिएको छ, उनले भने।"
प्रभावकारी छैन दमकल सेवा,"साधनस्रोत अभाव स्याङ्जा सदरमुकाम पुतलीबजार नगरपालिकामा एउटा दमकल छ तर त्यो ग्रामीण क्षेत्रमा लैजान मिल्दैन। त्यसमाथि समयसमयमा बिग्रिने र चाहिएका बेला काम नदिने भएपछि स्थानीय भरै पर्दैनन्। स्रोतसाधन अभावमा समयमै आगो नियन्त्रण नहुँदा ग्रामीण भेगमा ठूलो क्षति हुने गरेको छ। जिल्ला प्रशासन कार्यालयका प्रशासकीय अधिकृत यादवराज शर्मा बजार क्षेत्रबाहिर लैजान नसक्दा दमकल भएको अनुभूति नै नहुने बताउँछन्। सर्वसाधारणलाई पूर्वतयारी र सचेत रहन अनुरोध गर्नुबाहेक उपाय रहेन, उनले भने। नगरपालिका र गाविसका प्रत्येक गाउँमा पोखरी कार्यक्रम लागू गर्ने भनिए पनि सुरु भएको छैन। वालिङ नगरपालिकाले दमकल खरिदका लागि एक साताअघि सूचना प्रकाशन गरेको छ। कार्यालयका इन्जिनियर रोशन केसीका अनुसार यो वर्ष दमकल किन्ने कार्यक्रम छ। व्यवस्थापन कठिन बागलुङ नगरपालिकाले दुई वर्षअघि दमकल किने पनि त्यसको व्यवस्थापन गर्न हम्मे परिरहेको छ। दमकल सञ्चालनका लागि चौबीसै घण्टा कर्मचारी खटाउनुपर्ने भएकाले खर्चिलो रहेको कार्यकारी अधिकृत युवराज अधिकारीले बताए। बजारभित्र भएका आगलागी नियन्त्रणमा दमकल प्रभावकारी त देखिएको छ तर दिगो व्यवस्थापन निकै खर्चिलो रहेछ, उनले भने। चालकसहित न्यूनतम चार कर्मचारी आवश्यक देखिए पनि नियुक्ति गर्दा कार्यालयलाई व्ययभार पर्ने भएकाले अहिले नगर प्रहरी, नेपाल प्रहरीलाई तालिम दिएर खटाउने गरिएको अधिकारीले जानकारी दिए। आवश्यक सबै कर्मचारी खटाउनुपरे वार्षिक ७ लाख रुपैयाँ खर्च लाग्ने देखिएको नगरपालिकाले जनाएको छ। यहाँको दमकल पनि प्रहरीकैमा राखिएको छ। गर्मीको समयमा आगलागी हुन सक्ने सम्भावना बढी हुने भएकाले आफू कतै जान नपाउने चालक तेजबहादुर सार्कीले बताए। उपयोग छैनबजार क्षेत्रमा आगलागीका घटना नभए पनि सम्भावित जोखिम ध्यानमा राखी पर्वतको कुस्मा नगरपालिकाले गत वर्षको बजेटबाट दमकल किनेको छ। तर, अहिलेसम्म त्यसको उपयोगिता खासै देखिएको छैन। नगरपालिकाले चालकलाई आवश्यक तालिमसहित तयारी अवस्थामा राखिएको जनाएको छ। दुर्घटना जति बेला पनि हुन सक्छ, कार्यकारी अधिकृत कुमानसिंह गुरुङले भने, समस्या आएपछि सबै कुरा खोजेर सम्भव हुँदैन। दमकल र चालकमा गरिएको लगानी अहिले अनावश्यक देखिए पनि कुनै बेला काम लाग्छ। अहिले नगरपालिकाले दमकल र चालकलाई तलब गरी मासिक २० हजार हाराहारी रकम खर्चिइरहेको छ। (लालप्रसाद शर्मापोखरा, प्रकाश बरालतनहुँ, आश गुरुङलमजुङ, प्रतीक्षा काफ्लेस्याङजा, पूर्ण विके बागलुङ र अगन्धर तिवारीपर्वत)"
अस्पतालको जग्गा गायब,"अस्पतालमा १३ जिल्लाबाट दैनिक एक हजार बिरामी आउने गरेका छन्। पूर्वाधार निर्माण नहुँदा बिरामी साँघुरो र जोखिमयुक्त भवनमा उपचार सेवा लिन बाध्य छन्। ६ बेडबाट सुरु भएको अस्पतालले २०१६ मा निर्माण गरेको भवनमा जोखिमपूर्ण उपचार गरिरहेको छ। अन्तर्राष्ट्रिय स्वास्थ्य संस्था एनएचएसआरपीको अध्ययनले उच्च भूकम्पीय जोखिममा राखेको भवनलाई रंगरोगन गरेर मात्रै ढाकिएको छ। पानी पर्दा धेरै ठाउँ चुहिन्छ। अस्पतालको भौतिक अवस्था बिरामीको उपचार गर्न योग्य नै छैन, रेग्मीले भने, तर विकल्प नहँुदा बाध्य छौं। जग्गा अभावकै कारण कमजोर भवनको तलामाथि गत वर्ष ३१ बेडको प्रसूति कक्ष बनाइएको छ।"
नाका सञ्चालनमा आएन,"गुलरिया भारतसँग जोडिएको मूर्तिहा नाका अझै सञ्चालनमा आउन सकेको छैन। नाकाले वैधता नपाउँदा स्थानीय सास्ती खेप्न बाध्य छन्।८ वर्षअघि नेपालभारतबीच उक्त नाका सञ्चालनमा ल्याउने सहमति भएको थियो। तर, पटकपटक आग्रह गर्दा पनि भारतीय अधिकारी त्यस विषयमा गम्भीर नदेखिएको प्रशासन स्रोतले जनायो। तीन वर्षअघि लखनउस्थित भारतीय सीमा शुल्क आयुक्त कार्यालयका सहायक कस्टम अधिकारीसहितको टोलीले त्यस क्षेत्रको अनुगमन गरे पनि निर्णय कार्यान्वयनमा ढिलाइ हुँदा स्थानीय समस्यामा परेका छन्। ८ वर्षअघि तत्कालीन प्रधानमन्त्री माधवकुमार नेपाल भारत भ्रमणमा जाँदा मूर्तिहामा नाका राख्न लिखित सहमति भएको थियो। तर, सीमावर्ती क्षेत्रमा भारततर्फ आरक्ष भएकाले स्थानीय अधिकारीहरूले आनाकानी गर्दै आएको स्रोतको भनाइ छ। नाका सञ्चालन नहुँदा यहाँका व्यवसायी ठूलो मारमा छन्। वैध नाका नभएकाले उनीहरू घरायसी सरसामान ल्याउँदा पनि सुरक्षाकर्मीको अनाहकको हप्कीदप्की खेप्न बाध्य छन्। नाका सञ्चालन नहुँदा महँगो ढुवानी भाडा खर्चेर बाँकेको रुपैडिहा नाकाबाट सामान ल्याउनुपर्ने बाध्यता रहेको स्थानीय व्यवसायी राजु मनिहारले बताए।"
तोडफोड घटनामा प्रशासनकै कमजोरी,नुवाकोट राजनीतिक दलहरूले जिविसमा शुक्रबार भएको झडप र तोडफोड घटनामा स्थानीय प्रशासनको कमजोरी रहेको आरोप लगाएका छन्। सोमबार प्रमुख जिल्ला अधिकारी विष्णुप्रसाद पोख्रेलले बोलाएको सर्वदलीय बैठकमा दलका प्रतिनिधिले प्रशासनले समन्वय नगरेको र सुरक्षा कमजोर रहेको आरोप लगाए। गाउँपालिका माग्दै आन्दोलनमा उत्रिएका स्थानीयले शुक्रबार जिविसमा तोडफोड गरेका थिए। जिल्लाबाट प्रस्तावित लिखु गाउँपालिका खारेज गरेर पुन:संरचना आयोगले बेग्लैमा गाभेपछि उनीहरू आन्दोलनमा छन्। कांग्रेस सचिव सुरेन्द्र अधिकारीले गाउँका सामान्य नागरिक आन्दोलनमा उत्रेको र जिविसले मूलढोकामा तालाबन्दी गर्न लगाएपछि स्थानीय आक्रोशित भएको बताए। उनले प्रहरीप्रशासनले भीड नियन्त्रण गर्न नसकेको आरोप पनि लगाए। यस्तै बेलकोटगढी नगरपालिका कायम हुनुपर्ने माग गर्दै त्यहाँका स्थानीयले पनि सोमबारै प्रजिअलाई ज्ञापनपत्र बुझाएका छन्।
रोजगारीमा द्वन्द्वपीडित,"तत्कालीन विद्रोही माओवादीले युद्ध सुरु गरेकै बखत विस्थापित भएका हुकाम १ का तिलबहादुर घर्ती युद्ध समापनपछि पुन:स्थापित भए। मानव अधिकारवादी, पत्रकारलगायतको रोहबरमा गाउँ फर्केका घर्ती त्यसपछि सजिलै गाउँमा गृहस्थी गरेर बसेका छन्। यसरी द्वन्द्वको समयमा सदरमुकामलगायत ठाउँमा विस्थापित भएकाहरू घर फर्केसँगै सजिलो वातावरणमा बसिरहेको स्थानीय शान्ति समितिका सचिव राजु लामिछानेले बताए। विविध कारणले विभिन्न ठाउँबाट सदरमकाम विस्थापितलाई गाउँ पुन:स्थापना गरेसँगै उनीहरू सहजै बस्न सकेका छन्, सचिव लामिछानेले भने, द्वन्द्वको बेलाका सबै घटना विर्सेर द्वन्दपीडितहरू गाउँमै मिलेर बसेका हुन्। विस्थापित भएर सदरमुकाम बसेका ९९ घर परिवारलाई २०६४ मा राहतसहित पुन:स्थापना गरिएको थियो।"
अगाडि बढ्दै आर्मी,"उनले दुहबी, हेटौंडा र चितवनका प्रतियोगितामा सहभागी भइसकेकाले पोखरामा टिमको आत्मबल बढेको बताए।गतवर्ष फाइनलमा मनाङ मस्र्याङ्दीसँग १० ले पराजित आर्मीको आहा(रारामा दसौं सहभागिता हो। सातौं र आठौं संस्करणमा पनि फाइनल पुगेको आर्मी दुवै पटक नेपाल पुलिससँग पराजित भएको थियो। पूर्वेली टिम झापा(११ को चौथो सहभागिता थियो। यसपटक कर्ण लिम्बूको ह्याट्रिकसँगै प्रिक्वाटरफाइनलमा अमेरिका बस्ने नेपालीको टिम एनएनए यूएसएलाई ४० ले हराएको थियो। फाइनल पुग्न आर्मीले बुधबार आयोजक सहारासँग खेल्नेछ। बंगाली टिम नआउनेसहाराले विज्ञप्ति जारी गर्दै ढाकाको फरासगन्ज स्पोर्टिङ क्लबले नआउने जनाएको छ। बंगाली टिमले प्राविधिक कारण देखाउँदै अन्तिम समयमा नेपाल आउन असमर्थता जनाएपछि नारायणगन्जको टिम आउने सहभागी गराइन लागेको जनाइएको छ। मंगलबार सीएमजी संकटाविरुद्ध बंगलादेशी टिमको खेल थियो।"
नेपालको प्रदर्शनले अचम्मित वाटमोर,"काठमाडौं श्रीलंकन मूलका डेव वाटमोरले अस्ट्रेलियाबाट केवल एउटामात्र एकदिवसीय अन्तर्राष्ट्रिय म्याच खेले। तर उनकै प्रशिक्षणमा श्रीलंकाले सन् १९९६ को विश्वकप क्रिकेट नै जित्यो। उनै वाटमोर आउँदो दुईसाता नेपाली क्रिकेटको गतिविधिमा संलग्न हुनेछन्। बल एन्ड ब्याट फाउन्डेसन (बिटूएफ) को पहलमा उनी नेपाल आएका हुन्। बीटुएफले आयोजना गर्न लागेको दुईदिने कोचिङ कोर्स र हाईपर्फोमेन्स क्याम्पमा वाटमोर प्रत्यक्ष समावेश हुनेछन्। हाईपर्फोमेन्स क्याम्पमा राष्ट्रिय टोली र नेपाली यू१९ का ३२ खेलाडी समावेश हुनेछन्, जुन बुधबार सुरु हुनेछ। उनी पछि पाकिस्तान, बंगलादेश, जिम्बावे, इन्डियन प्रिमियर लिगको टोली कोलकाता नाइट राइडर्स र इंग्लिस काउन्टी लंकासायरका पनि प्रशिक्षक भए। नेपाली क्रिकेटले धेरैलाई आश्चर्यमा पारेको छ। त्यो आश्चर्यमा पर्नेमा म पनि एक हुँ, सोमबार बीटूएफको उद्घाटन पछि वाटमोरले भने, हालैमात्र नेपाली यू१९ ले एसीसी यू१९ एसिया कपमा राम्रो प्रदर्शन गरेको थियो र श्रीलंकाजस्तो टोलीलाई ठूलो चुनौती दिँदै एक रनले मात्र पराजित भयो।एसोसिएट क्रिकेटमा विश्व क्रिकेट लिग च्याम्पियनसिप जस्तो उच्च स्तरमा खेलिरहेकाले नेपालका खेलाडीमा प्रतिभाको कमी छैन भन्ने पनि हो, वाटमोरले भने। सन् १९७९ मा अस्ट्रेलियाबाट खेल्न थालेपछि उनले ७ टेस्टको अनुभव बटुले। ९० को दशकपछि उनी प्रशिक्षणमा होमिएका थिए। बीटूएफको सबै खर्चमा आउन लागेका वाटमोरले श्रीलंकालाई विश्वकप जिताउँदाको अनुभव सुनाए, त्यो समूहमा प्रतिभाशाली खेलाडी थिए। उनीहरू सफलताका लागि लालयित थिए। हामीले उनीहरूलाई राम्रोसँग व्यवस्थित बनायौं र जसरी चाहन्छन् त्यसरी अगाडि बढ्न दियौं।कमजोर मानसिकताका कारण आफ्नो खेलजीवन थप अगाडि बढ्न नसकेको उनको बुझाइ छ। उनले भने, जतिखेर म अस्ट्रेलियाका लागि एकदिवसीय अन्तर्राष्ट्रिय खेल्दैथिएँ, म उत्कृष्ट लयमा थिएँ। अरु अस्ट्रेलियाली खेलाडीभन्दा अब्बल थिएँ। तर दिमागी सोच जुन हिसाबमा बलियो हुनुपर्ने हो त्यो थिएन। श्रीलंकाबाट सरेर अस्ट्रेलिया गएका म जस्ताले थुप्रै चुनौती पार गर्नुपर्ने थियो। यो सबै मैले प्रशिक्षक भएपछि थाहा पाएको थिएँ।वाटमोरले यिनै अनुभव हाईपर्फोमेन्स क्याम्पमा नेपाली खेलाडीसँग साट्ने छन्। केन्यासँग मार्च ११ र १३ मा हुने विश्व क्रिकेट लिग च्याम्पियनसिपका लागि चारसमूह बनाएर ५२ खेलाडी सुपर लिगमा खेलिरहेका छन्। त्यसबाट छनोट भएर आउने २२ र नेपाली यू१९ का १० खेलाडीलाई वाटमोरले १५ दिन प्रशिक्षण दिनेछन्। एउटा खेलाडीका रूपमा हामी उहाँ (वाटमोर) सँग सिक्न आतुर छौं। हामी केन्यासँग खेल्नु अगाडि उहाँ आउनु। यो हामी जस्ता क्रिकेटका लागि निकै उपयुक्त समय हो। हामी यसको सक्दो उपयोग गर्नेछौं, राष्ट्रिय टोलीका कप्तान एवं क्रिकेट खेलाडी संघका महासचिव पारस खड्काले भने।"
मैदान र एकेडेमी बनाउने,"नेपाली क्रिकेट विकासका लागि फाउन्डेसन स्थापना गरिएको बताउँदै अध्यक्ष शाक्यले भने, बीटूएफएको मुख्य उद्देश्य खेलाडीले खेल्नका लागि उत्कृष्ट प्लेटफर्म पाऊन् र क्रिकेटले समाजलाई जोड्दै यो एउटा संस्कारको रूपमा स्थापित होस् भन्ने हो। सामाजिक संस्था, स्कुल र कलेजसँग सहकार्य गर्दै युवा खेलाडीलाई प्रशिक्षणसहित आवश्यक सुविधा प्रदान गर्नेछ। उनले अर्को वर्षसम्म बीटूएफले आफ्नै एकेडेमी र मैदान बनाई उनीहरूलाई अस्ट्रेलिया खेल्न लाने वातावरण बनाइरहेको जनाए। सिड्नी क्रिकेट क्लबसँग हाम्रो दोहोरो छलफल भइरहेको छ। भविष्यमा हामी दुवैले एक्सचेन्ज प्रोग्राम गर्ने योजना छ, शाक्यले भने। बीटूएफकी कार्यकारी निर्देशक घिमिरेले समाजको जिम्मेवार व्यक्ति भएको नाताले राष्ट्रलाई केही गर्नुपर्छ भनेर फाउन्डेसन स्थापना गरेको तथा यसले नेपाली क्रिकेटको भविष्य बनाउन भूमिका खेल्न सक्ने जनाइन्।"
मेसीको गोल जारी,कोस्टाको पुनरागमन डिएगो कोस्टाको पुनरागमनबाट हौसिएको चेल्सीले आइतबार हल सिटीमाथि २० को जित निकाल्यो। यसलेप्रिमियर लिग तालिकामा उसको अग्रता ८ अंकको कायम भएको छ। आर्सनलले बर्नलीलाई २१ ले हराउँदा नाटकीय स्थिति देखा पर्यो। इन्जुरी टाइममा दुवै पक्षले पेनाल्टी पाए। प्रशिक्षक आर्सेन वेंगरले पहिलो स्पट किकको निर्णयका सम्बन्धमा झगडा गरेपछि उनलाई दर्शकदीर्घामा पठाइयो। सोही क्रममा उनले फोर्थ अफिसियलसँग वादविवाद गरे। अर्को खेलमा साबिक विजेता लेस्टर सिटी साउथह्याम्पटनसँग ३० ले हार्यो। युभेन्ट्सको फर्कियो लय सिरी ए मा अग्रणी युभेन्ट्सले आइतबार लाजियोमाथि २० लाई हरायो। गतसाता फिओरेन्टिनासँग हारेको तोडमा खेलेको युभेन्ट्सले लाजियोमाथि गल्ती गरेन। निकै व्यावहारिक मानिने प्रशीक्षक मासिमिलानो एलेग्रीले लाजियोविरुद्ध आक्रामक लाइनअप उतारेका थिए। नभन्दै सुरुआती समयमै पाउलो डिबाला र गोन्जालो हिग्विनले गोल गरे। युभेन्ट्स यतिबेला एएस रोमाभन्दा ४ अंकले अघि रहेर लिगको नेतृत्वमा छ।
नेपालको पहिलो खेल फिलिपिन्ससँग,"कोको रहे समूहमा समूह ए कीर्गिस्तान, भारत, म्यानमार, मकाउ समूह बी उत्तर कोरिया, हङकङ, लेबनान, मलेसिया समूह सी जोर्डन, भियतनाम, अफगानिस्तान, कम्बोडिया समूह डी ओमान, प्यालेस्टाइन, माल्दिभ्स, भुटान समूह ई बहराइन, तुर्कमेनिस्तान, चाइनिज ताइपेई, सिंगापुर समूह एफ फिलिपन्स, ताजिकिस्तान, यमन, नेपाल"
सेरेनाको आँखा कीर्तिमानतर्फ,"सन् १९९८ को अस्ट्ेरलियन ओपनको महिला डबल्समा मार्टिना हिंगिससँग मिलेर उपाधि जितेकी ३४ वर्षीया बरोनीले जेनिफर ब्राडलीलाई ६४, ६२ ले पन्छाइन्। म सपना देखिरहेकी छु र मलाई कृपया कसैले ब्युँझाउने काम नगर, उनले भनिन्। उनको सामना क्यारोलिन प्लिस्कोभाविरुद्ध हुने। प्लिसकोभाले अस्ट्ेरलियाकी डारिया गाभरिलोभालाई ६३, ६३ ले हराइन्। पुरुषतर्फ डेविड गोफिनले डोमिनिच थिमलाई ५७, ७६ (७४), ६२, ६२ ले हराए। उनी क्वाटरफाइनल पुगे।"
लिजेन्ड च्याम्पियन,काठमाडौं लिजेन्ड एफसीले प्रथम रुस्लान भाटभटेनी खुला सेभेन ए साइड फुटसल प्रतियोगिता जितेको छ।भाटभटेनी हेल्थ क्लब प्रालिले आयोजना गरेको स्पर्धाको सोमबार फाइनलमा लिजेन्डले दालभात थकाली चुलोलाई टाइब्रेकरमा ३२ ले हरायो। लिजेन्डले १ लाख २५ हजार तथा दालभातले ७५ हजार नगद पुरस्कार जिते। केजलाई टाइब्रेकरमा ४३ ले हराउँदै भूगोल डेभलपमेन्ट एजुकेसनले तेस्रो पुरस्कार ५० हजार जित्यो। दालभातका रवि थापा उत्कृष्ट खेलाडी तथा लिजेन्डका अनिश श्रेष्ठ उत्कृष्ट गोलरक्षक चुनिए।
सहकारी ऐन पनि आफूअनुकूल बनाउने दाउ,"ऐन संशोधनमाथि सुझावको ठेली तेस्र्याएको राष्ट्रिय सहकारी संघका अध्यक्ष तथा सांसद केशव बडालले संविधानको मर्म र प्राथमिकताअनुसारै सहकारी ऐन संशोधन गरिने बताए। समृद्ध नेपाल निर्माणका लागि निजी क्षेत्र जुनजुन ठाउँमा जान सक्छन्, ती क्षेत्रमा सहकारी जान पाउनुपर्छ, उनले भने, संविधानले सहकारीलाई तीन खम्बे अर्थनीतिभित्रै राखेको छ। त्यही मर्मअनुसार ऐन संशोधन गर्नुपर्छ। विधेयकका कतिपय प्रावधान त्यो मर्मअनुसार नभएकाले सच्याउन सुझाव दिइएको हो।"
तत्काल कानुन दिए जेठ १५ भित्रै चुनाव,"आयोगको प्रतिवेदन मन्त्रिपरिषद्ले पास गरी राजपत्रमा प्रकाशित भएपछि मात्र लागू हुन्छ। प्रतिवेदन लागू भएपछि मात्र नयाँ संविधानअनुसारको स्थानीय तहले वैधानिकता पाउँछ। त्यो वैधानिक हैसियत प्राप्त गरेको स्थानीय तह चुनाव हुने हो। चुनावको मिति घोषणाअघि नै प्रतिवेदन कार्यान्वयन आउनुपर्छ, त्यसैले मन्त्रिपरिषद्मा प्रस्ताव लैजान हामी ढिलो गर्दैनौं, पाण्डेले भने। आयोगको प्रतिवेदनअनुसार सात प्रदेशमा नगरपालिका र गाउँपालिका गरी ७ सय १९ वटा स्थानीय तह हुनेछन्।"
दुई विधेयकमा सहमति,"समितिमा विचाराधीन स्थानीय तहको निर्वाचनसम्बन्धी विधेयक, निर्वाचन (कसुर तथा सजाय) विधेयकमा दफावार छलफल मंगलबार प्रारम्भ हुनेछ। तीन तहको निर्वाचनका लागि आवश्यक ९ विधेयकमध्ये ४ वटा संसद्मा दर्तासमेत भएका छैनन्। राष्ट्रपतिउपराष्ट्रपति चयनका लागि संघीय संसदका दुवै सदन र प्रदेशसभाका सदस्यहरूको निर्वाचक मण्डल रहने, राष्ट्रिय सभाको निर्वाचक मण्डलको सदस्यका रूपमा स्थानीय तहका प्रमुखउपप्रमुख रहने र उनीहरूको मतको भार फरक पर्ने संवैधानिक व्यवस्थाका कारण सबै निर्वाचन कानुन अन्तरसम्बन्धित छन्। सरकारले प्रतिनिधिसभा र प्रदेशसभाको क्षेत्र निर्धारणसम्बन्धी विधेयक, प्रतिनिधिसभा सदस्य निर्वाचन ऐन संशोधन, राष्ट्रिय सभा सदस्य निर्वाचन ऐन संशोधन विधेयक र प्रदेशसभा सदस्य निर्वाचनसम्बन्धी विधेयक संसद्मा दर्ता गरेको छैन।"
वाह ! यस्तो पो स्कुल,"खोटाङडेढ वर्षअघि विद्यार्थी नभएर खारेजीमा पर्दा कसैले कल्पनासमेत गरेको थिएन कुनै दिन जनजागृति प्रावि उदाहरणीय स्कुलका रूपमा चिनिनेछ भनेर। समयले यसरी कोल्टे फेर्यो कि, यतिखेर पूर्वका झापाइलामदेखि पश्चिमका जुम्लाहुम्लासम्मका विद्यार्थीले भरिएको छ स्कुल। डेढ सय विद्यार्थीलाई आवासीय सुविधासमेत छ। तीन शिक्षकको दरबन्दी भएको विद्यालयमा ७ मात्र विद्यार्थी भएपछि जिल्ला शिक्षा कार्यालयले खारेज गरेको थियो। तर अभिभावक र विद्यालय व्यवस्थापन समितिको मिहिनेतले यतिखेर कोदालोदेखि कम्प्युटरसम्मको पढाइ हुने स्कुलका रूपमा नाम कमाएको छ, जनजागृतिले। स्कुल खारेज भएपछि अभिभावकको पहलमा विद्यार्थी व्यवस्था गरेर फेरि सञ्चालनमा ल्याइयो। शिक्षाप्रेमी सूर्य राई व्यवस्थापन समितिको अध्यक्ष बने। तत्कालै शिक्षण विधि फेरियो। पढाइ कक्षामा होइन, स्थलमै विद्यार्थी लगेर सिकाउन थालियो। अचेल कोदालोदेखि कम्प्युटरसम्मको पढाइ हुने गरेको छ। जमिन, जंगल र जलसम्मको पठनपाठन हुन्छ, अध्यक्ष राईले भने, विद्यार्थीलाई बारीमा गएर बारीसम्बन्धी सबै शब्द र अर्थ बुझाइन्छ, खोलासम्बन्धी पढाउन खोलामै लगिन्छ, यसो गर्दा विद्यार्थीले कहिल्यै भुल्दैनन्।जिल्ला शिक्षा अधिकारी ज्ञानमणि नेपालले यसखाले पठनपाठनले आफू प्रभावित भएको बताए। धेरै पढाउनु पर्दैन रहेछ, उनले भने, दिनमा तीनवटा शब्द जाने काफी हुँदो रहेछ। व्यावहारिक र प्रयोगात्मक सिकाइले शिक्षाप्रतिको बुझाइमै फरक पर्दोरहेछ। नेपालमा अन्त कतै यसरी पढाउने गरिएको जानकारी मलाई छैन।अध्यक्ष राईले पाठ्यपुस्तकसँग होइन, पाठ्यक्रमका आधारमा पढाउने गरिएको बताए। पाठ्यक्रमकै आधारमा कृषि, पशुपन्छी, घर निर्माण, उद्योग, कम्प्युटरलगायत जीवनोपयोगी ज्ञान दिने विधि अपनाएका छौं, उनले भने। विद्यालयमा सरकारी दरबन्दीमा प्रावि तहका एक जना (सविता ढकाल) मात्र शिक्षक छन्। अन्य ५० जनालाई व्यावहारिक शिक्षकका रूपमा राखिएको छ। रोचक के छ भने, जुम्ला, कालिकोट, मुगु, हुम्ला, मुस्ताङ, कास्की, काठमाडौं, सिरहा, उदयपुर, झापा र इलामदेखिका विद्यार्थी पढ्न आएका छन्। आर्थिक स्थिति निम्न भएका र भूकम्प पीडितलाई प्राथमिकता दिएर भर्ना गरिएको छ। अहिले प्राथमिक तहदेखि कक्षा १२ सम्म गरी १ सय ७० विद्यार्थी छन्। कक्षा ६ सम्म जनजागृतिमा भर्ना गरिएको छ भने ७ देखि १२ कक्षासम्मका विद्यार्थीलाई सरस्वती माविबाट परीक्षा दिने व्यवस्था मिलाइएको छ। मावि तह सञ्चालनका लागि स्वीकृतिको पहल भइरहेकाले यसो गर्नुपरेको हो, अध्यक्ष राईले सुनाए।करिब डेढ सय विद्यार्थीलाई आवासीय व्यवस्था छ। विद्यालय सञ्चालनका लागि कृषिविज्ञ मदन राई संलग्न रहेको शुभद्रामदन फाउन्डेसनले सहयोग गरेको छ। विद्यार्थी लक्षित गरेर बृहत् योजना बनाइँदै गरेको पनि उनले बताए। उनका अनुसार बोटानिकल ज्ञानका लागि जंगल, कृषि र उपभोग्य उत्पादनसम्बन्धी ज्ञानका लागि जमिन र जलसम्बन्धी ज्ञान हासिल गर्न जलक्षेत्रलाई लिजमा लिएर विद्यार्थीलाई शिक्षा दिने योजना छ।"
संशोधन प्रस्ताव कानुन मन्त्रालयमा,"ऐनमा १३ हजार ८ सय ८५ अस्थायी शिक्षकको बिदाइ (गोल्डेन हयान्डसेक) गर्ने उल्लेख छ। तर, नियमावलीमा ऐनअनुसार गोल्डेन हयान्डसेक, बढुवा र स्थायी प्रक्रिया नसमेटिएको शिक्षा मन्त्रालयका प्रवक्ता हरिप्रसाद लम्सालले जनाए। शिक्षकको बिदाइ, बढुवा र स्थायी गर्ने प्रक्रिया शिक्षक सेवा आयोगको विज्ञापनसित जोडिएकाले नियमावलीमा समेटिएको छैन, उनले भने। शिक्षकलाई बिदाइ गर्न ६ अर्ब ३९ करोड रुपैयाँ लाग्ने अनुमान छ। अस्थायी शिक्षकमध्ये ५० प्रतिशतले सुविधा लिएर बिदाइ हुन सक्ने आकलन गरेर शिक्षाले अर्थसँग त्यति बजेट माग गरेको थियो। अर्थबाट सहमति नजुटेपछि कार्यान्वयनमा ढिलाइ हुने भएको छ। ऐनमा व्यवस्था भएबमोजिम नियमावलीमा प्रस्ताव गरिएको छ, प्रवक्ता लम्सालले भने, अर्थ मन्त्रालयलगायत सरोकारवाला निकायको सुझावअनुसार ऐनको मर्ममा नबाझिने गरी गोल्डेन हयान्डसेक, बढुवा र स्थायी प्रक्रियालाई सम्बोधन गर्छौं। नियमावलीका अन्य प्रावधान कार्यान्वयन गर्न २० अर्ब ८६ करोड रुपैयाँ लाग्ने अनुमान छ। सामुदायिक विद्यालयका कर्मचारी दरबन्दी व्यवस्था गर्न १२ अर्ब, प्रधानाध्यापकको तलब वृद्धि गर्न ७५ करोड, प्रारम्भिक बाल शिक्षा केन्द्रमा कार्यरत २९ हजार सहयोगी कार्यकर्ता व्यवस्थापन गर्न ७ अर्ब ५५ करोड रुपैयाँ लाग्नेछ। विद्यालय संरचनामा यसअघि नरहेको प्रारम्भिक बाल शिक्षालाई ऐनले समेटेपछि लागत बढ्ने भएको हो। देशभरि २९ हजार १४ सामुदायिक विद्यालय छन्। ती विद्यालयमा कार्यरत शिक्षक, कर्मचारी व्यवस्थापनका निम्ति नियमावली कार्यान्वयन गर्न कुल बजेट धेरै देखिए पनि चरणबद्ध लागू हुने भएकाले तत्काल ठूलो भार नपर्ने मन्त्रालय योजना महाशाखा प्रमुख सहसचिव वैकुण्ठ अर्यालले दाबी गरे। नियमावलीअनुसार विद्यालय तह कक्षा १ देखि १२ सम्म कार्यान्वयनको पहिलो वर्ष ५ अर्ब ९५ करोड ७० लाख रुपैयाँ थप व्ययभार पर्नेछ। प्रारम्भिक बाल शिक्षा सहयोगी कार्यकर्ताको पारिश्रमिक ४ अर्ब ७ करोड ३८ लाख रुपैयाँ लाग्नेछ। आधारभूत तहको प्रधानाध्यापकको पारिश्रमिकमा ३५ करोड ६४ लाख ७५ हजार र माध्यमिक तहका प्रधानाध्यापकको पारिश्रमिक ४० करोड १५ लाख ८१ हजार रुपैयाँ लाग्ने जनाइएको छ।"
पुन:संरचनामा असन्तुष्टि,"प्रदेश नम्बर २ अन्तर्गत स्थानीय तह पुन:संरचनाका विषयमा कांग्रेस, एमाले र माओवादी केन्द्रले पनि विरोध गरिरहेका छन्। धनुषाका कांग्रेस सांसद रामकृष्ण यादवले आयोगका पदाधिकारी र कर्मचारीले जनतालाई सुविधा पुग्ने ढंगले भन्दा पनि जथाभावी पुन:संरचना गरेको आरोप लगाए। प्रधानमन्त्री पुष्पकमल दाहालकै दल माओवादी केन्द्रका रौटहटका सांसद प्रभु साहले आयोगको प्रतिवेदन पुनरावलोकन नभइकन कार्यान्वयनमा जानै नसक्ने बताए।"
इजलास बहिष्कारले सुनुवाइ प्रभावित,"सर्वोच्चका सहप्रवक्ता विश्वराज पौडेलले पेसीमा रहेका मुद्दा सुनुवाइ नियमित रूपमा भइरहेको बताए। पक्षहरूको आग्रहका कारण मुद्दा स्थगित हुने नियमित प्रक्रिया नै हो, उनले भने, त्यसबाहेक अरू मुद्दाको नियमित सुनुवाइ भइरहेको छ। सरकारी वकिलको आन्दोलनका कारण थुनछेकका मुद्दा पेसीबाट हटेका छन्। यसले फौजदारी मुद्दाको सुनुवाइ प्रभावित भएको छ।"
उजुरी लिँदै बित्यो दुई वर्ष,यसबीचमा संसद्को सामाजिक न्याय तथा मानव अधिकार समितिले अन्तर्राष्ट्रिय मापदण्ड बाहिर नहुने गरी मानव अधिकार उल्लंघनका घटनामा कारबाही गर्न मिल्ने खालको कानुन बनाउन सरकारलाई निर्देशनसमेत दिएको छ। त्यसले आयोगलाई काम गर्न सजिलो हुने समितिको निष्कर्ष छ।
कमजोर चट्टानले सुरुङ खन्न गाह्रो,"ग्यालथुङअम्बाथान खण्डको ८ किमिमध्ये करिब २ दशमलव ६ किमि सुरुङ खन्न बाँकी रहेको तथा सम्पूर्ण सुरुङको २६ मध्ये साढे ५ किमि खन्न बाँकी रहेको उनले बताए। मेलम्ची आयोजनाका अन्य संरचना निर्माण कार्य भने तीव्र गतिमा भइरहेका छन्, उनले भने, पानी प्रशोधन निर्माणको काम पनि ९८ प्रतिशत पूरा भइसकेको छ। त्यसैगरी पाइप बिछयाउने कार्य पनि तीव्र रूपमा भइरहेको उनले बताए। सिन्धुग्यालथुङ खण्डमा निस्केको समस्याबारे पनि छलफल भइरहेको छ, जसरी पनि आयोजना समयमै सम्पन्न गर्ने लक्ष्यका साथ काम गरिराखेका छौं, उनले भने।"
घरमै थन्किए अशक्त,खनेर खाल्डा पारिएका ठाउँमा सबैखाले अपांगता भएका नागरिकले थाहा पाउनेगरी सूचना राख्नुपर्ने उनले बताइन्। अपांगमैत्री नभएको बाटो धमाधम खन्न थालेपछि अपांगता भएका नागरिकले थप समस्या झेल्नुपरेको उनले भनाइ छ।मेलम्ची खानेपानी आयोजनाका प्रवक्ता लीलाप्रसाद ढकालले बाटो खन्दा अपांगता भएका नागरिकलाई सास्ती भएकोमा दु:ख व्यक्त गरे। उनले जतिसक्दो छिटो काठमाडौं उपत्यकामा पाइप बिछयाउने काम सकेर सडक र पेटी पुनर्निर्माण गरिने बताए।
महादेव खोला जलाशय निर्माण सुरु,"त्यसैगरी, मेलम्ची खानेपानीअन्तर्गत भक्तपुरका लागि गोकर्णबाट छुट्टै शाखा (पाइप लाइन) निर्माणको चरणमा रहेको छ। निर्माणको पहिलो चरणमा मध्यपुरठिमी क्षेत्रका लागि टिकनीमा टयांकी निर्माणको थालनी भएको कार्यालयले जनाएको छ। भक्तपुर नगर क्षेत्रका लागि सूर्यविनायक नगरपालिका पाण्डुबजारमा पोखरी निर्माणको प्रक्रिया सुरु भएको छ।"
विवादले निर्माणमा ढिलाइ,"६ वर्षदेखि रत्नपार्कसाँखु रुटमा गाडी चलाउँदै आएका सन्दीप तामाङले पछिल्लो २ वर्षदेखि उक्त सडकको अवस्था जीर्ण बनेको बताए। उनले भने, पहिले जाम भए पनि यति धूलो थिएन। डाँछी र थलीको ओरालोमा त झनै गाह्रो छ। वर्षामा हिलो र हिउँदमा धूलो उडेर चालकलाई गाडी चलाउनै गाह्रो हुने स्थिति आएको उनले बताए। कागेश्वरी मनोहरा ७ थलीकी गीता बिसुन्केले उक्त क्षेत्रमा भर्खर केही घर भत्काउन सुरु भएको बताइन्।"
यौन दुव्र्यवहारमा बालिका धेरै,"समाज, परिवारका सदस्यहरूमा नैतिक आचरण, सदाचारमा ह्रास आएको छ, उनले भनिन्, गम्भीर अपराधमा संलग्न व्यक्ति राजनीतिक आडमा कानुनी दायरामा आउन नसकेकै कारण समाजमा अपराध मौलाएको हो। महिला, बालबालिकामाथि हुने हिंसामा परिवारका सदस्यहरूले ढाकछोप गर्ने गरेको समेत उनले बताइन्।"
एयरमार्सल बार्गेनिङ प्वाइन्ट बनाइनुपथ्र्यो,७ पृष्ठ लामो सम्झौतापत्रमा भारतीय टोली नेता (सहसचिव) अरुण कुमारले हस्ताक्षर गरेका छन्। उनले काठमाडौंमा राति बास बस्ने जेट एयरवेजको विमानमा आउने इनफ्लाइट सेक्युरिटी अफिसर (एयरमार्सल) लाई रात्रि काठमाडौंका होटलमा बास बस्नुपरे कठिनाइ हुने गरेको बताएका छन्। यो विषय सम्झौतापत्रमै लेखिएको छ। सम्झौतापत्रमा भारतले रुट लगायतका विषयलाई फेब्रुअरी पहिलो साता काठमाडौंमा हुने दुई देशका उड्डयन प्राविधिकको बैठकमा टुंग्याउने भनेको छ। कतिपय विषयलाई उसले नोटेड लेखेर पन्छिएको छ।
नागरिकतामा लैंगिक विभेद नहोस्,"नेपाल पक्षधर विभिन्न अन्तर्राष्ट्रिय सन्धि र घोषणापत्रहरू कार्यान्वयनका लागि सरकारले नागरिकता वितरणमा हुने सबै विभेद अन्त्य गर्न आवश्यक छ। सर्वोच्च अदालतले पटकपटक आफ्नो राय व्यक्त गरिसकेको अवस्थामा सरकारले नेपाली आमाका सन्तानलाई बाबुको पहिचान नखुलेको भन्ने आधारबाट मात्रै नागरिकताबाट बञ्चित गर्न मिल्दैन। सरकारले अदालतको आदेशलाई निरन्तर पालना नगर्दा हरेक व्यक्तिले आफ्नो अधिकार पाउन कानुनी संघर्ष नै गर्नुपर्ने बाध्यात्मक अवस्था आउनु दु:खद हो। तसर्थ गृह प्रशासनले सर्वोच्चको आदेशअनुसार नागरिकता वितरण प्रणालीलाई सुधार्नुपर्छ। झूटो विवरण र फर्जी कागजातका आधारमा नागरिकता प्राप्त गर्ने प्रवृत्ति नियन्त्रणका लागि दण्डात्मक व्यवस्था पनि कठोर र सक्रिय बनाउनुपर्छ। नागरिकता वितरणमा हुने त्रुटि र गुनासोलाई सम्बोधन गर्न वितरण प्रणालीलाई कठोर बनाउने होइन, त्यस्ता अपराधमा संलग्नलाई कारबाही हुने व्यवस्था मिलाउन आवश्यक छ।"
सार्क सान्दर्भिकताको चाबी,"विद्यमान अवस्थाबाट सार्क संगठनलाई प्रभावकारी बनाउने कडी दिल्ली निहित छ। छिमेकी राष्ट्रहरूसंँग उसले गर्ने व्यवहारले नै ऊसँंग भएको विश्वासको संकट अन्त्य हुने हो। त्यसैगरी जतिजति उसले आफ्नो बजार छिमेकी मुलुकहरूको पैदावारलाई खुला राख्न चाहन्छ, त्यतित्यति छिमेकी राष्ट्रहरूसँगको व्यापार वृद्धि हँुदै समुन्नतिको ढोकाहरू खुल्ने हुन्। सामूहिक प्रयत्नको आवश्यकता छ भने त्यो विद्यमान संगठनात्मक सुधारका निम्ति अपरिहार्य भइसकेको छ। हाम्रो सरकारले पनि सार्क सचिवालय काठमाडौंमा भएको हुनाले राजनीतिक लाभबाट आफन्तको उन्नति केन्द्रित हुनुको साटो यस सचिवालयलाई कसरी क्रियाशील तुल्याएर प्रभावकारी र कर्मचारी नेतृत्व नभई राजनीतिक नेतृत्वको बनाउने हो, त्यसतर्फ सोच राख्नु नितान्त आवश्यक भइसकेको छ। अन्यथा सचिवालय काठमाडौंमा राख्दैमा सार्कको राजधानी काठमाडौं बन्न सक्दैन। यसमा नेपालले पछिल्लो सचिवालयको अवस्थाबाट पाठ सिक्न जरुरी छ।"
सहिदलाई नबिर्सौं,"विद्युत् चोरीमा संलग्न भएका विद्युत प्राधिकरणका सुपरभाइजर सहित १६ जनालाई महानगरीय प्रहरी अपराध महाशाखाले प्रक्राउ गरेको छ। विद्युत कर्पोरेसनका तल्लोदेखि माथिल्लो तह र उपभोक्ता समेतको मिलेमतोमा वार्षिक १३ अर्बको विद्युत चोरी हुँदोरहेछ। राजधानीमा मात्र उत्पादनको २६ प्रतिशत बिजुली चुहावटमा नै जाँदोरहेछ भने बाहिर जिल्लाको अवस्था के होला? जनता १८ घन्टासम्म अँध्यारोमा बस्न बाध्य केले पारेको रहेछ भन्ने अहिले छर्लङ्ग भएको छ। प्राधिकरणको कर्मचारी र उपभोक्ताको मिलेमतोमा मिटर रिडिङ कम गराउने, हजारौंको बिल उठ्ने ठाउँमा सयांै बिल तिरे पुग्नेगरी मिटर उल्टो घुमाउनेसम्मको करतुत गर्दारहेछन्। यस्ता अपराधीलाई राज्यले उन्मुक्ति दिने होइन, सर्वस्वसहित जन्मकैद गर्नुपर्छ। त्यसो भयो भने आउने दिनमा यस्तो गैरकानुनी काम गर्न कसैलाई आँट आउँदैन। पछिल्लो समय महानगरीय अपराध महाशाखाका प्रमुख एसएसपी सर्वेन्द्र खनालले यस्ता गैरकानुनी काम गर्नेलाई हतोत्साही गर्ने काम गरेका छन्। उनको कदमलाई सबैले सलाम गर्नुपर्छ। फुटबलमा म्याच फिक्सिङ, काठमाडौंमा डन भनेर हप्ता असुली गर्ने लगायत थुप्रै यस्ता घटनामा संलग्नलाई उनले कारबाही गरेका छन्। पुरुषोत्तम घिमिरे जोरपाटी, काठमाडौं"
कोर्न बाँकी इन्द्रेणी राष्ट्रवाद,"रंगहरूलाई फरकफरक बाल्टिनमा घोलेर एउटै गाला र निधारमा दल्ने कि सबै रंगलाई एउटै बाल्टिनमा घोल्ने, वास्तवमा इन्द्रेणी यी दुईमध्ये कुन विधिबाट बढी सुन्दर र प्रभावकारी बन्न सक्छ? इन्द्रेणीको प्राकृतिक संरचना हेर्दा त्यसमा रंगहरू एकअर्कामा नजिकबाट खापिएका पनि हुन्छन्, संँगसंँगै सबै रंगको एउटा निश्चित र झिनो डिमार्केसन पनि हुन्छ। रंगहरू विलकुल फरक अस्तित्व पनि हैनन्। रंगहरू विलकुल एउटै अस्तित्व पनि हैनन्। इन्द्रेणी राष्ट्रवादको कुरा गर्दा हामीले इन्द्रेणीको प्राकृतिक स्वभाव र संरचनालाई मात्र बुझिदिने हो भने त्यो काफी हुन्छ।"
संक्रमणकालीन चलखेल,"लोकतान्त्रिक उपलब्धिमाथि ठाडै चुनौती दिने व्यक्तिलाई कानुनी कारबाही गर्नु वा सामाजिक बहिस्कार गर्नुको साटो राष्ट्रपतिले छोरीको विवाहमा निम्तो दिएपछि उनले उठाएका विषय स्वीकार गरेको हो कि भन्ने भ्रम जनतामा पर्नजानु स्वाभाविक हो। यदि पूर्वराजा ज्ञानेन्द्रले जनआन्दोलनका उपलब्धिलाई चुनौती दिने गल्ती गरिरहन्छन् भने खुल्ला अभियोगपत्रका रूपमा रहेको रायमाझी आयोगको प्रतिवेदन खोलेर सरकारले कारबाही अगाडि बढाउन सक्छ। ज्ञानेन्द्रले पनि रायमाझी आयोगले लगाएको अभियोगको सम्बद्ध निकायबाट सफाइ लिन्छन् र पूर्वराजाको पगरी नगुँथिकन दलहरूको आलोचना गर्छन्, अनि दोस्रो जनआन्दोलनपछिका उपलब्धि संस्थागत गर्ने गर्छन् भने उनका विचार सबैका लागि स्वीकार्य पनि हुनसक्छ। यदि २०७३ पुसमा जारी गरिएका विज्ञप्तिमा भनेजस्तो देशको चिन्ता ज्ञानेन्द्रलाई छ भने दलीय प्रणालीमा आएर जनताको मत लिंँदै सुधार अभियानमा होमिए हुन्छ। होइन भने देशभित्रको जनवितृष्णामा खेलेर, धर्मको आड लिएर छिमेकीको घरमा जस्केलाबाट छिरेर मन्त्रणा गर्न बन्द गर्नुपर्छ।"
पिसाब चुहिने समस्या,विभिन्न महिला स्वास्थ्य शिविरहरूमा जाँदा यस्तो समस्या लिएर आउने महिलाहरू प्राय: देखिँदैनन्। सायद ती महिलाहरूलाई स्वास्थ्य शिविरसम्म ल्याइदिने सहयोगी हात हुँदैनन् कि? यस्तो समस्या भएका महिलाहरूलाई सहयोग गर्ने अस्पताल पनि छन् भन्ने कुरा यदि बिभिन्न ठाउँमा जानकारी हुने हो भने महिलाहरूले शल्यक्रिया गर्न सक्छन्। यस्तो शल्यक्रिया गरेर ठिक हुन कहिलेकाहीं लामो समय (३४ हप्ता) पनि लाग्ने भएकोले घरपरिवारको सहयोग त चाहिन्छ नै। तर यसका लागि प्रथमत: फिस्टुला भएका महिलाहरूसम्म शल्यक्रिया हुन्छ भने जानकारी पुग्नुपर्छ। यस्तो समस्या भएका महिलाको उपचार हुन्छ भनेर आमसञ्चार माध्यमले पनि जानकारी गराउने भूमिका निर्वाह गर्नुपर्छ।
आईटी पार्कलाई आईसीटी रिसर्च सेन्टर बनाऔं,"हाल सूचना प्रविधि पार्क रहेकामा यसको दायरा बढाई सूचना तथा सञ्चार प्रविधि पार्क बनाउनु उपयुक्त हुन्छ। अहिले आईटी र कम्युनिकेसनको सम्बन्ध अपरिहार्यजस्तै भइसकेको छ। यस पार्कको नाम जेसुकै भए पनि र जुनसुकै मन्त्रालयअन्तर्गत राखे पनि यसलाई सूचना तथा सञ्चार प्रविधि विकास तथा अनुसन्धान केन्द्रका रूपमा अगाडि बढाउनु उपयुक्त हुन्छ। यसमा आईसीटी म्युजियमको पनि विकास गर्न सकिन्छ, जसले गर्दा नयाँ पुस्ताका युवाहरूले नेपालमा तथा संसारमै आईसीटी विकासको इतिहाससँग परिचित हुने मौका पाऊन्।"
यातायात कार्यालय ठप्प,"दिनहुँ सेवाग्राही कार्यालयसम्म आउने र फर्कने गरेका छन्। सोमबार कार्यालय परिसरमा भेटिएका नवलपरासीका कृष्ण थापाले मोटरसाइकल नवीकरण गर्न नपाउँदा प्रहरीको जरिवानामा परेको बताए। मोटरसाइकल नचलाऊँ, पुग्दैन, चलाऔं जरिवाना तिर्दा तिर्दा हैरान भएको छु, उनले भने। कार्यालयबाट लुम्बिनी अञ्चलका ६ जिल्लासहित आसपासका दैनिक ५ सय बढीले सेवा लिने गरेका थिए। सेवाग्राही प्रवेश गर्ने मूलद्वारमा चाबी लगाएर अनिश्चितकालका लागि सेवा बन्द गरेको सूचना टाँस गरिएको छ। कर्मचारी कार्यालय आउने र घाम तापेर जाने गरेका छन्। कार्यालय प्रमुख वेदप्रसाद अर्याल सर्भर मर्मतमा दबाब दिन राजधानी गएका छन्। सवारी चालक अनुमतिपत्रलाई छिटो छरितो र पारदर्शी बनाउन भन्दै पछिल्लो समयमा कार्यालयमा कम्प्युटर प्रणाली अपनाएको छ। यसका लागि विभागको ड्राइभिडलाइसेन्स रजिस्टर सिस्टम सँग जोडिएको थियो।"
वन संरक्षणमा प्राविधिक महिला,"महिला सक्रियतापछि उपभोक्तामा सकारात्मक सोच विकास भएको सामुदायिक वन उपभोक्ता महासंघ उदयपुरका उपाध्यक्ष कुशलबाबु बस्नेतले वताए। गाईघाट क्षेत्रका ७ वटा सामुदायिक वनमा मात्रै होइन, अन्य सेक्टर र इलाकमा पनि महिला एकाइ परिचाल गरिए झनै राम्रो हुन्छ, उनले भने।"
पुनर्निर्माणमा महिला डकर्मी,"यस्तो काम पहिले पुरुषले मात्रै गर्थे, अब हामी पनि सहयोगी भएका छौं, बराम्चीमा नमुना घर बनाउँदै गरेकी घण्टमाया भन्छिन्, गाउँमा सबैले घर बनाउन थालेका छन्, हामीले पनि काम पाएका छौं। उनीहरूलाई अक्सफामको सहयोगमा जनहित ग्रामीण सेवा समितिले तालिम प्रदान गरेको हो। भूकम्पपछि गाउँवासीमा बढदै गएको परनिर्भरता हटाउन र स्थानीयलाई रोजगारी दिलाउन दक्ष जनशक्ति उत्पादन गर्ने हेतुले गाउँमा डकर्मी तालिम दिइएको समितिले जनाएको छ। कार्यक्रम संयोजक श्रीधर न्यौपानेका अनुसार सरकारले तोकेको मापदण्डमै पुनर्निर्माण भइरहेको छ। गाउँमा तालिम दिँदै निर्माण गरिएको घर गाविस कार्यालयको मातहतमा हुने गरी नमुना बनाइँदै छ। जनहितले हिमाली विकट गाउँ पाङताङ, बराम्ची र हगाममा दक्ष डकर्मी उत्पादन गरी गाउँमा भूकम्प प्रतिरोधी घर निर्माण गर्ने अभियानसाथ काम गरिरहेको छ। पहिलो चरणमा ६० दक्ष डकर्मी उत्पादन हुने न्यौपानेले बताए। तालिममा पुनर्निर्माण प्राधिकरणले तोकेको एसएमसी १२ मोडलको घर निर्माणको प्रविधि सिकाइँदै आएको छ। यस्तो घरको लागत करिब सवा ६ लाख रुपैयाँ लाग्ने स्थानीयको अनुमान छ।"
ब्राउन सुगरसहित पक्राउ,"नेपालगन्ज गुलरिया बसपार्कबाट ६ ग्राम अवैध लागूऔषध ब्राउनसुगरसहित बर्दिया, सानोश्री ६ का लक्ष्मण शाही र नवीन ओलीलाई प्रहरीले पक्राउ गरेको छ। नेपालगन्जबाट बर्दियातर्फ जाँदै गरेको भे४प ६२२६ नम्बरको मोटरसाइकलमा सवार उनीहरूको शरीर खानतलासी गर्दा ब्राउन सुगर फेला परेको प्रहरीले बताएको छ।"
मुक्त कमैया शिविरमै,"गुलरिया मुक्त भएको १५ वर्ष बितिसक्दा पनि बर्दियाका १ सय ३७ जना मुक्तकमैया अझै पुन:स्थापना हुन बाँकी छन्। तीमध्ये कतिपयको मृत्यु भइसकेकाले वास्तविकता बुझ्न अनुगमन सुरु गरिएको पुन:स्थापना समितिले जनाएको छ। १ सय ३७ जनाका लागि बजेट पर्याप्त भए पनि जग्गा खरिद प्रक्रियामा भएको ढिलाइले पुन:स्थापना नभएका हुन्। पुन:स्थापना नभएकाहरू अहिले पनि अस्थायी शिविरमै छन्। समिति संयोजक तथा भूमिसुधार अधिकारी शेषकान्त पौडेलले पुन:स्थापना भएका पनि वन कार्यालयले काठ उपलब्ध गराउन नसक्दा समस्यामा परेको बताए। परिचयपत्र पाएका १० हजार ७ सय ९७ मुक्त कमैयामध्ये ८ हजार १ सय ९ जनाले काठ पाएका छैनन्, उनले भने।"
चीनसँगका बैठक रोकिएका रोकियै,"दक्षिण एसिया नीतिमा भारतको चासो फरक भएपछि र अमेरिकामा पनि नेतृत्व परिवर्तनपछि चीनले नेपाललाई केन्द्रमा राखेर यस क्षेत्रको अध्ययन सुरु गरेको र नेपालमा पछिल्लो समय थिंक ट्यांकहरूको बाक्लो उपस्थिति हुन थालेको बुझाइ परराष्ट्र अधिकारीहरूको छ। चीन र नेपालबीच हुनुपर्ने महत्त्वपूर्ण बैठकको तिथि तय नहुनुमा पनि यस्तै समस्या रहेको उनीहरू बताउँछन्। चीनले पछिल्लो समय नेपाललाई सम्बन्धमा व्यस्त राख्ने तर अन्य सार्थक वार्ताहरू अघि नबढाउने नीति लिएको हुनसक्नेमा परराष्ट्र अधिकारीहरू अनुमान गर्छन्। इन्गेज चीनको परराष्ट्र नीतिको एक अभिन्न पाटो हो। भगिनी सहर सम्बन्ध, सैन्य अभ्यास, स्वशासित क्षेत्र तिब्बतका अधिकारीको भेटघाट र थिंक ट्यांकहरूको लगातार भ्रमण भए पनि अर्थपूर्ण हुने बैठक परराष्ट्र सचिवस्तरीय र त्यसपछि परराष्ट्रमन्त्रीस्तरीय बैठक हुन सकेको छैन। चीन दक्षिण एसियामा वान बेल्ट वान रोड को माध्ययमबाट अघि बढ्न खोजेको छ। तर, त्यसमा नेपालले आफ्नो धारणा स्पष्ट पार्न सकेको छैन। अघिल्लो सरकारले चीनसँग गरेका सम्झौताको प्रोटोकल तय गर्नेदेखि धेरै विषय अझै अलमलमा रहेको परराष्ट्र अधिकारीहरू बताउँछन्। तर, आफूहरू सबैमा तयार रहेको परराष्ट्रमन्त्रीको भनाइ छ। सम्झौताको प्रोटोकलदेखि धेरै विषयमा काम भएका छन् तर दुईपक्षीय छलफल नभई त्यसमा के हुन्छ भन्न सकिँदैन, परराष्ट्रमन्त्री महतले भने। चीनको पर्यटन कूटनीतचीनले सांस्कृतिक सम्बन्ध तथा भाषा अध्ययनमा नेपालमा चासो राखेको छ। तर चीनले नेपालको विकासमा आफ्ना पर्यटकलाई पठाएर सहयोग गर्न चाहेको छैन। पछिल्लो समय चीनले कुनै देशसँगको आफ्नो सम्बन्धलाई चिनियाँ पर्यटकको माध्यमबाट प्रकट गर्ने गरेको छ। हरेक वर्ष १० करोड चिनियाँले विश्व भ्रमण गर्ने तथ्यांकले देखाउँछ। त्यही पर्यटकको भ्रमणलाई समेत चीनले कूटनीतिमा उपयोग गरिरहेको छ। चीनले दक्षिण कोरियालाई हालै र एक वर्षअघि फिलिपिन्समा आफ्ना पर्यटक जान रोक लगाउँदा त्यहाँको सरकारले चीनसँग दुईपक्षीय वार्ता गरेर खुला गरेको थियो। त्यही अवस्था उसले भित्री रूपमा नेपालमा लागू गर्न खोजेको छ। तीन साताअघि ट्राभल एडभाइजरी पत्राचार गरेर चिनियाँ पर्यटकलाई नेपाल भ्रमणमा रोकेको चीनले बाहिर नस्विकारे पनि अहिले पनि बुकिङ रद्द भइरहेको छ। पर्यटक घट्ने र थिंक ट्यांकका व्यक्तिहरू बाक्लिनुले चीनको पर्यटन कूटनीतिको संकेत गरेको छ।"
सुन तस्करीबारे छानबिन समिति नै बनेन,"सरकार गम्भीर भएनअर्थ समितिका सभापति ज्वालाले सुन तस्करीका नाइके नै नयाँ प्रहरी प्रमुखका लागि लबिइङमा लागेको आरोप लगाएका छन्। संसदमा सोमबार विशेष समयमा बोल्दै ज्वालाले आमसञ्चारका माध्यमहरूलाई उद्धृत गर्दै यस्तो आरोप लगाएका हुन्। भारत निकासीका लागि भइरहेको सुन तस्करीले देशको राजस्व मात्र गुमेको छैन, यो राष्ट्रिय लज्जाको विषय हो, उनले भने, यति ठूलो परिमाणमा तस्करीको सुन भेटिँदा पनि भरियामात्रै समातिन्छन्, मालिक कहाँ जान्छन्? तिनै तस्करहरू आफूअनुकूलको आईजीपी (प्रहरी प्रमुख) बनाउने लबिइङमा छन् भन्ने सुनिन्छ। कुख्यात अन्तर्राष्ट्रिय अपराधी चाल्स शोभराजले नेपालको विमानस्थलबाट हात्ती पनि छिराउन सकिने टिप्पणी गरेको स्मरण गराउँदै ज्वालाले तस्करी नियन्त्रणमा सरकार गम्भीर नभएको आरोप लगाए।"
"नियम छ, पालना छैन","त्यस्तै बचत तथा ऋण सहकारीले चेक जारी गर्न पाउँदैनन्। तर, काउन्टर राखेर बैंकसरह चेकको लेनदेन हुने गरेको पाइन्छ। सञ्चालकमध्ये ४९ प्रतिशत जनाले मात्र आफ्नो संस्थाबाट ऋण लिन पाउँछन्। तर, अधिकांश सहकारीमा कर्जा लगानीको ७५ प्रतिशभन्दा बढी सञ्चालककै पोल्टामा छ। बाँकी पनि अध्यक्ष र ऋण समिति संयोजकको तजबिजमा प्रवाह भएको पाइन्छ।"
निकुञ्जमा माछा मार्न पाइने,विधेयकमा प्राकृतिक वा अन्य कारणले मृत्यु भएका वन्यजन्तुबाट संकलित वा जफत गरिएको आखेटोपहार शैक्षिक वा अनुसन्धान संस्थालाई प्रयोग गर्न दिने व्यवस्थासमेत प्रस्तावित छ। संकलन वा जफत गरिएको आखेटोपहार संरक्षण गर्न उपयोगी र आवश्यक नदेखिए नष्ट गर्न सक्नेसमेत प्रावधान थपिएको छ।
इलियाना,"केही समयअघि आफ्नो लभ अफेयरबारे बलिउड अभिनेत्रीले भनेकी थिइन्, म गलैँचामुनि कसिंगर लुकाउने खालकी मान्छे होइन। स्पष्ट कुरा गर्न मन पराउँछु। अहिले अफेयरबारे बोल्न मन छैन। व्यक्तिगत जीवनमा एउटाको कुरा गर्दा अर्को मान्छेलाई अन्याय होला।इलियानाले अनिल कपुर र उनका भतिजा अर्जुन कपुरसँग खेलेको फिल्म मुबारकाँ रिलिजको संघारमा छ।"
लोकको हित गर्ने साहित्य स्वस्थ,"छलफलको अन्त्यमा संग्रौलाले स्वास्थ्य महोत्सवले समाजमा सकारात्मक संदेश प्रवाह गरेको बताए। जनताका नियति र दिनचर्याबारे राजनीतिक दलहरूले कुनै काम गर्न नसकेको अवस्थामा जनतालाई प्रत्यक्ष लाभ पुग्ने यस किसिमको कार्यक्रम हुनु श्रेयष्कर छ, उनले भने, समग्र समाजको स्वास्थ्यका लागि दलहरू समर्पित हुनुपर्छ।छलफलका सहभागीहरूले सुवेदीको लेखनी बुझ्न गाह्रो हुने र संग्रौलाको लेखनीले रिस उठेका मान्छेलाई गाली गर्न सिकाउने प्रतिक्रिया दिएका थिए।"
अतुल जयन्तीमा सम्मान,"समारोहको सुरुवातमा गुरुकुलका विद्यार्थीहरूले भक्ति संगीत सुनाएका थिए। डा खुटिया, तबलावादकहरू राई, नवराज गुरुङ र नगेन्द्र न्यौपानेले पनि प्रस्तुति दिएका थिए। गुरुकुलका उपाध्यक्ष तबलावादक परशुराम पौडेलले गुरुकुलका गतिविधिबारे जानकारी गराएका थिए।नेपाली शास्त्रीय संगीतका अविस्मरणीय व्यक्तित्व मानिएका अतुलको स्मृतिमा स्थापना भएको गुरुकुलले २०६२ सालदेखि प्रत्येक वर्ष कलाकारहरूलाई अभिनन्दन तथा सम्मान गर्दै आइरहेको छ।"
पूर्वोत्तर भारतका बब डिलन,नेपाली र भारतीय लोक नृत्यनर्थइस्ट इन्डियन कल्चरल फेस्टिभल : नमस्ते नेपालको कला प्रदर्शनी खण्डमा शनिबार नेपाल र भारतका लोक तथा सांस्कृतिक नृत्य देखाइए। सभामुख ओनसरी घर्ती मगर र नेपालका लागि भारतीय राजदूत रणजीत रायले उदघाटन गरेको फेस्टिभलमा मणिपुरको थोइबी मणिपुरी डान्स एन्ड कल्चरल रिसर्च इन्स्टिच्युटले र काठमाडौं महानगरपालिकाका कलाकारले पालैपालो मञ्च सेयर गरे।सभागृहमा आयोजित कार्यक्रमको सुरुवात पञ्चबुद्ध डान्स मार्फत गरियो। त्यसपछि थोइबी समूहले थउगल जागोइ नाच देखायो। लगत्तै पश्चिम नेपालको झ्याउरे नाच र कुमारी नाच प्रस्तुत गरिए। मणिपुरी टोलीको खोइगु नालम नेपाली दर्शकश्रोताका लागि नौलो थियो। भारतका काबुई जातिको उक्त लोक नृत्यपछि नेपाली लोक धुन सुनाइयो। सोही कार्यक्रममा गुरु रिउबेन मासांग्भा र उनको समूहले प्रस्तुति दिएको थियो।
पर्यटक लोभ्याउन म्युजिक भिडियो,"त्यस्तै, गिलुङको टक्सार गाउँका बासिन्दाले पनि म्युजिक भिडियो निर्माण गरेका छन्। स्थानीय शिक्षक इमप्रसाद गुरुङले भने, म्युजिक भिडियो सबैले हेर्ने भए। गाउँमा जे छन्, सबै देखिने भए। मन पराउने आउँछन्। गुरुङ फिल्मकी निर्देशक जसु गुरुङले शान्ति प्रक्रियापछि गाउँगाउँमा आन्तरिक पर्यटक बढेको र त्यसपछि गाउँ चिनाउने म्युजिक भिडियो निर्माणले गति लिएको बताइन्।"
परराष्ट्र नीतिबारे सिग्द्याल,"काठमाडौँ परराष्ट्र मामिला विज्ञ कृष्णप्रसाद सिग्द्यालले नेपाल, छिमेक र विश्व पुस्तक ल्याएका छन्। उक्त पुस्तक प्रा केदारभक्त माथेमा,संविधानविद् नीलाम्बर आचार्य र स्तम्भकार केशवप्रसाद भट्टराईले राजधानीमा हालै सार्वजनिक गरे। भट्टराईले उक्त पुस्तक नेपाल, छिमेकी मुलुकहरू र विश्वको इन्साइक्लोपेडिया भएको टिप्पणी गर्दै थपे, सिग्द्यालले धेरै विषयलाई मिहिन ढंगले लेख्नुभएको छ।सिग्द्यालका सहपाठी प्रा माथेमाले सिग्द्याल विद्यालय तहदेखि नै निकै मिहिनेती रहेको स्मरण गर्दै भने, यस्तो व्यापक विषयमा लेख्न सिग्द्यालले मात्रै सक्थे।आचार्यले राष्ट्रियअन्तर्राष्ट्रिय सन्दर्भमा पुस्तक अत्यन्तै उपयुक्त समयमा प्रकाशित भएको बताए। लेखकले आफ्नो धारणा बिनाहिचकिचाहट उल्लेख गर्नु पुस्तकको बलियो पक्ष हो, उनले भने, यो पुस्तकमा परराष्ट्र नीतिलाई सरल भाषामा बुझिने गरी प्रस्तुत गरिएको छ। यसले पक्कै बहस सिर्जना गर्नेछ। लेखक सिग्द्यालले आफूले आमजनका लागि पुस्तक लेखेको उल्लेख गर्दै भने, साधारण मान्छेले पनि परराष्ट्रनीतिबारे धेरथोर बुझून् भनेर लेखेको हुँ।उक्त पुस्तक सांग्रिला बुक्सले प्रकाशन गरेको हो।"
एमटीभी रोडिज अब नेपालमा पनि,"काठमाडौं अन्तर्राष्ट्रिय स्तरमा चर्चा कमाइरहेको एमटीभी रोडिजको नेपाली संस्करण हिमालय टीभीले यसै वर्षदेखि सुरु गर्ने भएको छ।नेपाली रोडिज सिरिजसम्बन्धी पत्रकार भेटघाटमा सिरिजका निर्देशक अमनप्रताप अधिकारीले यस्ता कार्यक्रम नेपाली दर्शकका लागि अपेक्षित हुने बताए।यस्तो ठूलो स्तरको अन्तर्राष्ट्रिय फ्रेन्चाइज राष्ट्रिय टीभीमा प्रसारित हुनु हामी सबैका लागि एकदम रोमाञ्चक कुरा हो, निर्देशक अधिकारीले भने, अडिसन फागुन १८ देखि सुरु गर्नेछौं। पोखरा, बुटवल, चितवन, धरान र काठमाडौं गरी पाँच सहरमा अडिसन लिनेछौं।सिरिजको निर्णायकमा अभिनेत्री दिया मास्के, रेमनदास श्रेष्ठ र र्यापर आशिष राना लाहुरे हुनेछन्। विजेताले २० लाख रुपैयाँसहित बजाज एडभेन्जर बाइक जित्ने बताइएको छ। हिमालय टीभीले नेपाली संस्करणमा रोडिज सञ्चालनका लागि भायोकम १८ र एमटीभी इन्डियासँग साझेदारी गरेको हो।"
नेपाली फिल्मबारे डकुमेन्ट्री,"काठमाडौं करिब दुई दशकदेखि रंग पत्रकारिता गर्दै आएका राजन घिमिरेले नेपाली फिल्मको इतिहास झल्कने डकुमेन्ट्री बनाएका छन्। ४५ मिनेट लामो यात्रा नेपाली सिनेमाको मा नेपाली फिल्मको सुरुवातदेखि वर्तमान अवस्थामा आउँदासम्मको यात्रा समेटिएको छ।नेपाली फिल्म क्षेत्रले कुन समयमा कस्ता समस्या भोग्नुपर्यो र बजार कस्तो थियो, छ लगायत फिल्मको इतिहाससँग जोडिएका सर्जकहरूको अनुभव र विचारलाई पनि वृत्तचित्रमा समेटिएको निर्देशक घिमिरेले बताए। नेपाली भाषामा तयार पारिएको डकुमेन्ट्रीको अंग्रेजीमा पनि सबटाइटल राखिएको छ। यात्रा नेपाली सिनेमाको निर्माणका लागि गोमा विष्ट र दीपेन्द्र रेग्मीले घिमिरेलाई साथ दिएका छन्। डकुमेन्ट्रीलाई छिट्टै देश तथा विदेशमा प्रदर्शन गरिने बताइएको छ।घिमिरेले भने, डकुमेन्ट्रीले नेपाली फिल्मको इतिहास बोल्नेछ भने नेपाली फिल्मका बारेमा रुचि राख्ने तथा अध्ययन गर्न चाहनेका लागि बलियो दस्तावेज बन्नेछ।"
रक्तस्रावले आमा र शिशुको मृत्यु,ज्ञवालीका अनुसार अझै पनि चेतनाको अभावले घरमै सुत्केरी गराउन खोज्दा गर्भवती आमा र शिशुको मृत्यु हुने गरेको छ। गर्भवती आमा र शिशुका लागि बर्सेनि सरकारी तथा गैरसरकारी संस्थाले जिल्लामा लाखौं रुपैयाँ खर्च गरे पनि यस्ता घटना रोकिएको छैन। जिल्लामा हचुवाको भरमा कार्यक्रम सञ्चालन गर्दा लक्षित वर्ग त्यसबाट वञ्चित हुँदै आएका छन्। गर्भवती आमा र हजार दिनका शिशुका लागि भन्दै जिल्लामा वार्षिक ५० लाख रुपैयाँ बढी खर्च हुने गरेको छ। तर सेवाग्राहीले त्यसबाट लाभ लिन सकेका छैनन्।
महिला हत्याका अभियुक्त थुनामा,"हेटौंडा महिला हत्याको अभियोगमा जिल्ला अदालत मकवानपुरले दुई युवकलाई पुर्पक्षका लागि थुनामा राख्ने आदेश दिएको छ। जिल्ला न्यायाधीश दयाराम ढकालको इजलासले ठिंगन ५ की २८ वर्षीया बेलीमाया भोम्जनको हत्या गरेको आरोपमा ३१ वर्षीय लालसिंह भोम्जन र २५ वर्षीय राजु लुङवालाई सोमबार थुनामा राख्ने आदेश जारी गरेको हो। भोम्जन पूर्वपति हुन् भने लुङवा वर्तमान पति हुन्। अभियुक्तद्वय मिलेर बेलीमायाको ७ महिनाअघि हत्या गरेको आरोप छ।गत असारमा हराएकी बेलीमायाको खोजीका लागि माइती पक्षले इप्रका ठिंगनमा निवेदन दिएका थिए। प्रहरीले तत्कालै खोजतलास गर्दा फेला पार्न सकेको थिएन। माइती पक्षकी माया घिसिङ गत मंसिर २५ गते जंगलमा घाँस काट्न जाने क्रममा मृतकले ओढ्ने गरेको पछ्यौरा रूखमा, कुर्था सुरुवाल, चुरा र केही हड्डीका टुक्रा भुइँमा फेला पारेपछि प्रहरीलाई जानकारी दिएकी थिइन्। घटनास्थल पुगेको प्रहरी टोलीले अनुसन्धान गर्ने क्रममा बेलीमायाको हत्या भएको निष्कर्ष निकालेको थियो।अनुसन्धान गर्ने क्रममा सोधपुछका लागि भोम्जन र लुङवालाई पक्राउ गर्न खोज्दा दुवै भागेर जंगलमा लुक्न गएका थिए। पुस १६ गते पक्राउ परेका अभियुक्त मामाभान्जा हुन्। अभियुक्तले प्रहरीमा दिएको बयानका आधारमा बेलीमायाको २०६१ सालमा लालसिंहसँग विवाह भएको थियो। उनी रोजगारीको क्रममा विदेश गएपछि बेलीमाया र राजुबीच प्रेम सम्बन्ध गाँसियो। २०७२ फागुनमा फर्केका सिंहले राजु र बेलीमायाबीच प्रेम सम्बन्ध रहेको जानकारी पाएपछि २०७२ चैतमा राजुलाई पत्नी जिम्मा लगाए। उनले राजुबाट जारी खर्चबापत एउटा राँगो, भैंसी र २ वटा बाख्रा लिएका थिए। असार ५ गते लालसिंहले पत्नी र राजुलाई खुकुरी प्रहार गर्ने क्रममा बेलीमायाको ढाड काटिएर घाइते भएकी थिइन्। घाइते बेलीमायाको उपचार गर्न समस्या हुने देखेर बेहोस पत्नीलाई राजुले त्यही दिन राति जंगलमा लगेर रूखमा झुन्ड्याएका थिए।"
१ करोड डलर गायब !,"सेनेगलमा पत्रकारसँग कुरा गर्दै सल्लाहकार फत्तीले भने, राष्ट्रिय कोष रित्तो भइसकेको छ, अर्थ मन्त्रालय र केन्द्रीय बैंकमा प्राविधिकहरूले यस कुराको पुष्टि गरिसकेका छन्। उनले जामेहका निजी सामानलाई नछाड्न देशको मुख्य विमानस्थललाई निर्देशन दिइसकेको बताए। यसैबीच, पश्चिम अफ्रिकी क्षेत्रीय सेनाको फौजले राजधानी बन्जुलस्थित राष्ट्रपति भवन नियन्त्रणमा लिएको छ। राष्ट्रपति भवनको सुरक्षार्थ खटिएका सुरक्षाकर्मीका उच्चअधिकारी र अन्तर्राष्ट्रिय सेनाका प्रमुखबीच केही घण्टा वार्ता भएको थियो। पश्चिम अफ्रिकी राष्ट्रहरूको संगठनका प्रतिनिधिसँगको वार्तापछि गत शनिबार बेलुकी जामेहले सत्ता छाड्ने घोषणा गरेका थिए। निर्वासनमा जानु केहीअघि उनले गाम्बियाको सबै राजनीतिक समस्या शान्तिपूर्ण ढंगले सुल्झाउन सघाउने प्रतिबद्धता जनाउँदै यस क्रममा एक थोपा पनि रक्तपात आवश्यक नभएको बताएका थिए। गत डिसेम्बरको निर्वाचनमा विपक्षी नेता अदामा ब्यारोको विजयपछि जामेहले परिणाम नमान्ने भन्दै सत्ता हस्तान्तरण गर्न अस्वीकार गर्दै आएका थिए। राष्ट्रपति जामेह सन् १९९४ को जुलाई महिनामा भएको रक्तपातपूर्ण सैनिक विद्रोहको माध्यमबाट सत्तामा आएका थिए। उनले देश छाडेपछि मानिसहरू सडकमा निस्किएर खुसियाली मनाएका छन्।"
चीनमा शिशु जन्मदर बढ्यो,चीनले गत वर्ष एक सन्तान नीति अन्त्य गरेको हो। जनसंख्या नियन्त्रणका लागि चीनले सन् १९७९ देखि एक सन्तान नीति लागू गरेको थियो। नीति लागू गर्न ठूलो संख्यामा स्थायी बन्ध्याकरण गरिएको थियो भने जबर्जस्ती गर्भपनजस्ता उपाय अपनाइएको थियो। तर वृद्धवृद्धाहरूको संख्या वृद्धि भएको र उनीहरूलाई स्याहार्न युवा पिंढीको अभाव देखिन थालेपछि चीनले गत वर्ष आफ्नो नीतिमा परिवर्तन गरेको थियो।
नेतान्याहुलाई ट्रम्पको निम्तो,जेरुसेलम अमेरिकी राष्ट्रपति डोनाल्ड ट्रम्पले इजरायलका प्रधानमन्त्री बेन्जामिन नेतान्याहुलाई भेटवार्ताका लागि आह्वान गरेका छन्। आइतबार भएको टेलिफोन वार्तामा ट्रम्पले आगामी फेब्रुअरीको सुरुमै ह्वाइट हाउस भ्रमण गर्न नेतान्याहुलाई आमन्त्रण गरेका हुन्। उनीहरूबीच नजिकबाट लगातार संवाद गरिरहने समझदारी पनि भएको ह्वाइट हाउसले जनाएको छ।
कोरियाको संस्कृति मन्त्रालयले माग्यो माफी,सोल दक्षिण कोरियाको संस्कृति मन्त्रालयले कलाकारहरूलाई राजनीतिक आधारमा सरकारी अनुदानबाट वञ्चित गर्ने गरी कालोसूचीमा राखिएकोमा माफी मागेको छ। मन्त्रालयले यस परिस्थितिलाई दु:खद भन्दै कुनै पनि खालका अनुसन्धानमा पूर्ण रूपमा सहयोग गर्ने प्रतिबद्धता जनाएको छ। संस्कृति मन्त्री चो युन सनको शनिबारको गिरफ्तारीपछि माफी मागिएको हो। मन्त्री चोले कलाकार र सांस्कृतिक व्यक्तित्व गरी हजारौंलाई राजनीतिक आधारमा कालोसूचीमा राखेको आरोप लगाइएको छ।
किर्ते घटनाको छानबिन,"भरतपुर बीपी कोइराला मेमोरियल क्यान्सर अस्पतालले बिरामी छुटका लागि दिएको रकम किर्ते गरी निकालेको घटना छानबिन गर्न टोली गठन गरेको छ। ५ सदस्यीय टोली गठन गरेर छानबिन थालेको हो।क्यान्सर सेवा समाज अध्यक्ष श्याम लामिछानेको संयोजकत्वमा टोली बनेको छ। त्यसमा अस्पताल प्रशासक जीएन महतो, क्यान्सर रोकथाम, नियन्त्रण तथा अनुसन्धान विभाग प्रमुख भोला शिवाकोटी, नर्सिङ प्रमुख अनिता देवकोटा, कानुनी सल्लाहकार गोकर्ण सापकोटा छन्। बिरामीको रकम निकालिएको सम्बन्धमा छानबिन सुरु गरिसकेको संयोजक लामिछानेले बताए।गोरखा घ्याल्चोक ९ का क्यान्सर पीडित निमनारायण श्रेष्ठको छुटको ५० हजार किर्ते गरीे निकालिएको घटना सार्वजनिक भएपछि छानबिन टोली गठन भएको हो। रकम निकाल्दा भएको हस्ताक्षरलगायत कागजात हेरिरहेका छौं, लामिछानेले भने। सरकारले क्यान्सर उपचारमा दिएको एक लाख सुविधामध्ये ५० हजार अस्पतालका कर्मचारीले किर्ते गरी निकालेको भन्दै श्रेष्ठले छानबिनका लागि प्रशासनमा निवेदन दिएका थिए।"
छारे रोग लागेपछि पत्नीलाई घर निकाला,"सल्यान दमाचौर ४ मटीखन्नीका वेदप्रसाद खत्रीले छारे रोग लागेकी पत्नी कमलालाई घर निकाला गरेका छन्। माइतीमा पनि उनको बिचल्ली छ। दाजुभाइले पनि रोग सर्ने त्रासले घरमा बस्न दिएका छैनन्।छोरीलाई बोकेर कमला लेखपोखरा ४ पोखरास्थित माइत आएकी थिइन्। त्यहाँसमेत बस्न नपाएपछि कोठा भाडामा लिएर आमासँग बसिरहेको दुखेसो गरिन्। घरजग्गा केही नभएकाले उनलाई दैनिक गुजारा चलाउन धौधौ छ। स्वास्थ्य चेतना अभावमा पति र दाजुभाइले घरबाट निकालेको उनका आफन्त बालाराम ओलीले बताए। कमला अहिले घर न घाटको अवस्थामा पुगेकी छन्। उनीहरूले उपचारमा पनि बेवास्ता गरे, उनले भनिन्, रोग निको हुन्छ भन्ने थाहा पाए पनि उपचार गरेनन्। उल्टै विभिन्न बहाना बनाई घरबाट निकालेर अर्को बिहा गरे। ६ वर्षअघि मागी विवाह गरेपनि उनीहरूको विवाह दर्ता छैन। पतिले निकालेपछि दाजुभाइले समेत बेवास्ता गरेको गुनासो गरिन्।उनी ज्याला मजदुरी गरेर गुजारा चलाउन थालेकी छन्। छारे रोगको उपचार पनि गरिरहेकी छन्। नियमित औषधि सेवन गरेपछि निको हुँदै गएको उनको भनाइ छ। रोग निको हुँदै गए पनि आम्दानी नहँुदा जीविकोपार्जनमा समस्या छ, उनले भनिन्।"
बढ्यो अवैध खोटो संकलन,"सामाुदायिक वन समूहको कार्ययोजनाविपरीत खोटो संकलन गर्न नपाइने प्रावधान रहेको जिल्ला वन अधिकृत उपेन्द्रप्रसाद पटेलले बताए। कार्यविधि विपरीत खोटो संकलन गर्ने कम्पनीलाई कडा कारबाही गरिने उनको भनाइ छ। जिल्लामा वन प्राविधिकको संख्या न्यून भएकाले नियमित अनुगमन तथा निरीक्षणमा समस्या छ, उनले भने। बंगलामुखी रोजिन एन्ड टर्पेन्टाइन गनापुर बाँके, स्वस्तिक रोजिन एन्ड टर्पेन्टाइन चन्नौटा कपिलवस्तु, देउती रोजिन एन्ड टर्पेन्टाइन बाँके, माउन्ट रोजिन एन्ड टर्पेन्टाइन रूपन्देही, मनकामना रोजिन एन्ड केमिकल उद्योग बाँके, दीपमाला रोजिन एन्ड प्रालि टर्पेन्टाइन, जय वागेश्वरी रोजिन बाँके र ग्लोबल केमिकल्स प्रालि अत्तरिया कैलालीले खोटो संकलन गर्दै आएका छन्।"
सत्तापक्ष चुनावमा जान डरायो,"पोखरा एमाले वरिष्ठ नेता माधव नेपालले अलोकप्रियता, घट्दो जनाधार र राजनीतिक भविष्य ओझेलमा पर्ने देखिएपछि सत्तासीन पार्टी निर्वाचनमा जान डराएको बताएका छन्। संविधानले पर्याप्त अधिकार दिएको भन्दै उनले अब त्यसको उपभोग गर्ने वातावरण र कर्तव्यको पालना गर्ने नयाँ परिवेश निमार्णको आवश्यकता रहेको औंल्याए। त्यसका लागि निर्वाचन आवश्यक रहेको उनको तर्क थियो। निर्वाचनले मात्रै सबै प्रकारका संवैधानिक संकटको समाधान र राजीनितिक शून्यताबाट जोगाउन सकिन्छ, प्रेस चौतारीको भेटमा सोमबार उनले भने, तोकिएको सीमाभित्रै निर्वाचन गर्नुपर्छ। आगामी माघ ७ भित्रै सबै तहको निर्वाचन सकेर नयाँ राजनीतिक संरचना क्रियाशील बनाउनुपर्नेमा समय बढाएर निर्वाचन पर धकेल्ने गलत नियतमा सरकार देखिएको उनले आरोप लगाए। निर्वाचन कानुुन ल्याउन नसक्ने सरकार अयोग्य र नालायक रहेको उनको टिप्पणी थियो। उनले कांग्रेस र माओवादी केन्द्र जनतामा जान डराएको उल्लेख गरे। सत्तापक्षकै सांसद विपक्षमा रहेकाले संविधान संशोधन नहुने बताएका छन्। एकातिर एमालेसँग संशोधन हुन नदिनका लागि पर्याप्त अर्थात् एक तिहाइ मत रहेको र त्यहीमाथि दुई तिहाइ छ भन्ने सत्ताधारीमा अनेकता रहेकाले संशोधन नहुने उनको भनाइ थियो। सत्तासीन पार्टीका कतिपय सांसदहरूमा देशभक्तिको भावना छ। देशलाई माया गर्नुहुन्छ र ५ नम्बर प्रदेशका जनताप्रति बफादार पनि हुनुहुन्छ, प्रेस चौतारीको भेटमा सोमबार नेपालले भने, संशोधनको पक्षमा मत बढ्ने नभई विपक्षमा जाने अवस्था विद्यमान छ। सरकारलाई समर्थन गरेकै पार्टीबाट मन्त्री थपिएको भन्दै उनले यो नौलो घटना नभएको बताए।"
संशोधनमार्फत मूलधारमा,"काभ्रे नयाँ शक्ति पार्टी नेपालका संयोजक डा बाबुराम भट्टराईले संविधान संशोधन गरेर मधेसी समुदायलाई देशको मूलधारमा ल्याउनुपर्ने बताएका छन्। राष्ट्रिय युवा अभियान काभ्रेको प्रथम जिल्ला अधिवेशनलाई बनेपामा सम्बोधन गर्दै उनले मधेसलाई अलग्याएर हेर्ने प्रवत्तिले टाउको उठाउन खोजेको दाबी गरे। मधेसीलाई अनागरिक र दोस्रो दर्जाको नागरिकका रूपमा हेर्ने प्रवृत्तिले टाउको उठाउँदै छ, उनले भने, त्यसले विखण्डन चाहने सिके राउत प्रवृत्तिलाई फाइदा पुग्छ, देशको विकास गर्दैन। सबै दल मिल्नुको विकल्प नभएको भन्दै उनले राष्ट्रिय एकतापछि मात्रै देश विकासले गति लिने दाबी गरे। सरकार स्थिर हुन नसक्दा राजनीतिक स्थिरता कायम हुन नसकेका भन्दै उनले संशोधनमार्फत प्रत्यक्ष निर्वाचित कार्यकारी प्रणालीमा जानुपर्ने तर्क गरे।"
महिला चिकित्सक थोरै,"सुर्खेत वीरेन्द्रनगर १३ की अनिता सुनार दुईपटक मध्यपश्चिम क्षेत्रीय अस्पताल कालागाउँ पुगिन्। त्यहाँ स्त्रीरोग विशेषज्ञका रूपमा कार्यरत पाँचै जना डाक्टर पुरुष देखेपछि उनी आफ्नो समस्या नबताई फर्किइन्। विपन्न परिवारकी उनी पुरुष डाक्टरसँग खुल्न सकिनन्। असोजदेखि दुईपटक आएँ। डाक्टरजति सबै पुरुष देख्दा रोगबारे बताउनै सकिनँ, करिब एक वर्षदेखि यौनरोगसम्बन्धी समस्याबाट पीडित उनले भनिन्, मन जति दरिलो पारे पनि पुरुष डाक्टरसँग सबै कुरा भन्न सकिँदोरहेनछ। डाक्टर जानुका गैरेसँग मध्यपश्चिम क्षेत्रीय अस्पतालमा सोमबार स्वास्थ्य जाँच गराएपछि अनिता प्रफुल्ल्ति हुँदै बाहिरिइन्। डाक्टर्नी बैनीसँग देखाएँ। औषधि के खाने लेखिदिनुभो, प्रेस्किप्सन देखाउँदै भनिन्, एक महिनापछि फेरि बोलाउनुभाछ।पश्चिम सुर्खेत तरंगाकी सरिता विष्टले महिला डाक्टरसँग चेकजाँच गर्न पाउँदा खुसी लागेको बताइन्। पुरुष डाक्टरसँग सामान्य समस्या भए पनि सोध्न लाज लाग्थ्यो। महिला डाक्टर हुँदा निकै सजिलो भयो, उनले भनिन्। अनिता र सरिताजस्तै थुपै्र महिला पुरुष डाक्टरसँग आफ्नो समस्याबारे खुल्न सक्दैनन्। मध्यपश्चिम क्षेत्रीय अस्पतालमा मेडिकलसुपरिटेन्डेन्टसहित पाँच जना डाक्टर स्त्रीरोग विशेषज्ञ छन्। तिनीहरू सबै पुरुष हुन्। एमबीबीएस अध्ययन पूरा गरेर दुई वर्ष दुर्गममा सेवा गर्नुपर्ने शिक्षा मन्त्रालयको प्रावधानका कारण काठमाडौंकी जानुका आठ महिनाअघि सुर्खेत आएकी हुन्। उनीसँगै ललितपुरकी सविना महर्जन पनि क्षेत्रीय अस्पतालमा कार्यरत छिन्। दुरदराज, ग्रामीण र अशिक्षित परिवारका महिलामा बढी लजाउने समस्या छ। बिरामीमा पनि डाक्टर भनेपछि पुरुष नै हुन्छन् भन्ने मान्यता रहेछ, डा सविनाले अनुभव सुनाइन्, आफूकहाँ आउने बिरामीसमेत खोई डाक्टर भन्छन्। मै हुँ भन्दा पत्याउँदैनन्। यस्तो समस्या अन्त्यका लागि आमसर्वसाधारणको चेतनास्तर बढ्नुपर्ने उनको बुझाइ छ।छात्रवृत्ति कोटाले दुर्गममा उपस्थितिक्षेत्रीय स्वास्थ्य निर्देशनालयका अनुसार विभिन्न सरकारी स्वास्थ्य संस्थामा गरी मध्यपश्चिममा १४ जना महिला डाक्टर छन्। करारसहित २ सय ४७ चिकित्सकको दरबन्दी रहेको यस क्षेत्रमा महिला डाक्टरको यो संख्या ज्यादै न्यून हो। ५ सय ९९ स्वास्थ्य संस्थामा गरी अधिकृत स्तरका स्वास्थ्यकर्मीको दरबन्दी ४ हजार ५ सय ८७ छ। जसमध्ये अधिकृत स्तरका महिलाको संख्या अति न्यून छ। सरकारी छात्रवृत्ति कोटामा एमबीबीएस अध्ययन गरेकाहरूले कम्तीमा दुई वर्ष दुर्गममा अनिवार्य सेवा गर्नुपर्ने व्यवस्थाका कारण पछिल्लो समय मध्यपश्चिमको विकट हुम्ला जिल्लासम्म महिला चिकित्सक पुगेका छन्।दुल्लु अस्पतालमा लीला देवकोटा, सल्यान अस्पतालमा मनीषा रावल, जाजरकोट अस्पतालमा चाँदनी जयसवाल, हुम्ला अस्पतालमा स्मृति महत, दैलेख अस्पतालमा खिमकुमारी न्यौपाने, रिचन बास्तोला, भेरी अञ्चल अस्पतालमा कल्पनाकुमारी थापा, उर्मिला पराजुली, राप्ती उपक्षेत्रीय अस्पताल, दाङमा दीपिका सुवेदी, राप्ती अञ्चल अस्पतालमा मीता महर्जन छन्। त्यस्तै, मध्यपश्चिम क्षेत्रीय अस्पतालमा करार सेवाका ३ जना छन्।कर्णाली स्वास्थ्य विज्ञान प्रतिष्ठान जुम्लामा समेत महिला चिकित्सक छैनन्। स्वास्थ्यकर्मी उत्पादन गर्ने शिक्षण संस्थामा महिला चिकित्सक नहुनु दुर्भाग्य हो, निर्देशनालयका भोलाराम पंगालीले भने, सरकार यसप्रति गम्भीर हुन आवश्यक छ। महिला चिकित्सकको पहुँच बढ्न सकेमात्र ग्रामीण भेगका महिलाको स्वास्थ्यमा निकै सुधार आउन सक्छ। प्रतिष्ठानले एचए, एएनएम, सीएमए पढाउँदै आएको छ। स्वास्थ्य महोत्सवमा बिरामीको भीडकाँकडभिट्टा राष्ट्रिय स्वास्थ्य महोत्सवमा उपचारका लागि आउने बिरामीको भीड थेग्न सोमबार आयोजकलाई हम्मे पर्यो। पुर्जा काउन्टरदेखि ल्याब परीक्षण केन्द्रसम्म बाक्लो भीड लाग्यो। मेचीनगरका साथै उत्तरी गाविसहरू बाहुनडाँगी, शान्तिनगर तथा दक्षिणको ज्यामिरगढी गाविससम्मका बिरामी महोत्सवमा नि:शुल्क उपचारका लागि ओइरिएका थिए। बिहानैदेखि लागेको बाक्लो भीड थेग्न गाह्रो भयो, महोत्सव आयोजक समितिका संयोजक इन्द्र बुढाथोकीले सुनाए, अघिल्लो दुई दिनभन्दा ज्यादा बिरामी आए। बुढाथोकीका अनुसार आँखा, नाक, कान घाँटी, छाला तथा यौन, श्वासप्रश्वास, हाडजोर्नी, जेनेरल फिजिसियन लगायतका विभागमा बिरामीको बढी भीड थियो। बिरामीले घण्टौं लाइन लागेर सेवा लिएका थिए। उपचारका लागि आएका मेचीनगर ५ खुट्टीडाँगीका सूर्यबहादुर श्रेष्ठले स्वास्थ्य महोत्सवबाट धेरै सेवा पाइएको बताए। यस किसिमको कार्यक्रम बाक्लै हुन जरुरी छ, उनले भने, कांग्रेसले मात्रै होइन अरू दलहरूले पनि जनतालाई प्रत्यक्ष सेवा पुग्ने कार्यक्रम गर्नुपर्छ।सोमबार १ हजार ८ सय ६२ जनाले सेवा लिएका थिए। जसमा ४ सय ३४ आँखाका बिरामी छन्। आइतबार १ हजार ४ सयले सेवा लिएका थिए। १० वर्षमुनिका बालबालिका, हाडजोर्नी, जनरल फिजिसियन र आँखाका रोगीको उपचार गरिएको थियो। ३ सय २५ जनाको आँखा जाँच गरियो। जसमध्ये ७५ जनाको मोतियाविन्दुको अप्रेसन गर्नुपर्ने देखिएको छ। फिजिसियन तर्फ ८ सय ५३ जनाले सेवा लिएका छन्। महोत्सवस्थलमा विभिन्न रोगको पहिचानका लागि रगत तथा दिसापिसाब परीक्षणका लागि गुणस्तरीय प्रयोगशालाको समेत व्यवस्था गरिएको छ। बिरामीको परीक्षण र औषधिसमेत नि:शुल्क वितरण भइरहेको छ।स्वास्थ्य क्षेत्रमा पूर्वाधार अभावकाभ्रे दाप्चा स्वास्थ्यचौकी अवलोकनका लागि पुगेका स्वास्थ्य राज्यमन्त्री तारामान गुरुङलाई स्थानीयले एम्बुलेन्स उपलब्ध गराइदिन अनुरोध गरेका छन्। स्वास्थ्यचौकीले पनि राज्यमन्त्रीलाई एम्बुलेन्स, नवजात शिशुलाई न्यानो राख्ने रिसस्किटेसन मेसिन र ल्याब असिस्टेन्टको दरबन्दी पूरा गरिदिन भन्दै ध्यानाकर्षणपत्र बुझायो। ग्रामीण भेगका जनता एम्बुलेन्सको अभावमा सास्ती खेप्दै आएका छन्। जिल्लामा रहेका एम्बुलेन्स आउन मान्दैनन्, आइहाले पनि ढिला भइसकेको हुन्छ, स्वास्थ्यचौकी व्यवस्थापन समितिका अध्यक्ष श्रीराम सत्यालले मन्त्रीलाई भने, कच्ची बाटोका कारण नियमित यातायात नचल्दा बिरामीलाई अस्पतालसम्म पुर्याउन समस्या हुने गरेको छ। उक्त क्षेत्रबाट नजिकको अस्पताल पुग्न पनि २ घण्टा लाग्छ। स्वास्थ्यचौका इन्चार्ज भगीरथ अधिकारीले एम्बुलेन्स नभएकाले बिरामीले धेरै सास्ती खेप्नुपरेको बताए। २४ सै घण्टा सुत्केरी सेवा दिइरहेको स्वास्थ्यचौकीमा बालबालिकालाई न्यानो बनाउने रिसस्किटेसन मेसिन नहुँदा समस्या हुने गरेको छ। मेसिन अभावमा बच्चालाई न्यानो बनाइराख्न सकिएको छैन, चिसोबाट जोगाउनै गाह्रो हुन्छ, इन्चार्ज अधिकारीले भने, मन्त्रीज्यूलाई त्यो समस्या पनि राखेका छौं। स्थानीय स्रोतबाट प्रयोगशाला सञ्चालनमा ल्याइएको स्वास्थ्यचौकीमा ल्याब असिस्टेन्टको दरबन्दी नै छैन। राज्यमन्त्री गुरुङले समस्या समाधानका लागि पहल गर्ने बताए। ठूलो माग होला भन्ने लागेको थियो, सामान्य कुरा रहेछ, गुरुङले भने, मन्त्रालयमार्फत तत्काल समाधानका लागि पहल गर्छु। स्वास्थ्यचौकी प्राथमिक स्वास्थ्य केन्द्रका रूपमा स्तरोन्नति हुने प्रक्रियामा छ। छत्रेबाँझ गाविस मात्रै कार्यक्षेत्र रहे पनि स्वास्थ्यचौकीले डराउनेपोखरी, पुरानागाउँ, श्यामपाटी, खनालथोक, शिखरआम्बोटे, खहरेपाँगुलगायत गाविसलाई सेवा पुर्याउँदै आएको छ।"
जिल्ला अस्पतालमा औषधि अभाव,"डाक्टरको उपलब्धता, भिडियो एक्सरे, डिजिटल एक्सरे, ल्याबसमेतका भौतिक पूर्वाधारमा सुधार भए पनि औषधि पर्याप्त नहुँदा उपचार सेवा प्रभावित भएको छ। जिल्ला अस्पतालमा कहिल्यै सामान्य सिटामोलसमेत नपाइने हुँदा सर्वसाधारणले औषधिको दुरुपयोग भएको आशंका गरेका छन्।"
हाम्रो मुक्ति कहिले ?,"भन्छन्, अब हरूवाचरुवा संगठित हुँदैछन्। हामीले ९ सूत्रीय माग सरकारलाई बुझाइसकेका हौं। माग पूरा भएन भने आन्दोलनमा जान्छौं। अन्तर्राष्ट्रिय श्रम संंगठन २०१३ को प्रतिवेदन अनुसार पूर्वी र मध्य तराईका सुनसरी, सप्तरी, सिरहा, धनुषा, सर्लाही, रौतहट र बारा लगायत ७ जिल्लामा ६९ हजार ७ सय ३८ हरूवाचरवा घर परिवार रहेको उल्लेख छ।"
राहत कागजमा मात्रै,"आश्वासन दिने तर समस्या समाधानका लागि पहल नगरेका कारण सरकारी घोषणालाई विश्वासयोग्य ठान्दैनन् बर्दियाका बिन्तीराम चौधरी बताउँछन्। सरकार दुई वर्षदेखि सुतिरहेकै छ। पहिले दिने भनिएको ५ हजारदेखि १ लाख २५ हजार नै नपाएपछि तीन लाख पाइएला भन्ने विश्वास कसरी गर्ने? त्यसैले यसपल्ट घोषणालगत्तै कार्यान्वयनका लागि दबाब दिन लागेका हौं, उनले भने। स्थायी पुनर्वास नहुँदा कष्टमा जिउनुपरेको पीडितको गुनासो छ। कतिपय पीडित आफन्तको सहयोगमा आफैं घर मर्मत गरेर गुजारा चलाइरहेका छन्। राहत नपाएकै कारण बाढीपीडित पलायन हुने क्रम बढेको उनीहरू बताउँछन्। सरकारले केही दिएन, त्यसैले आस मारिसकेका छौँ।"
अग्निपीडितको बास खोरमा,"आगलागीले सर्वस्व नै बनायो, झकबहादुरले भने, अरूकहाँ मजदुरी गरेर भए पनि आनन्दले बसेको घर जलेपछि छाप्रोमा आइपुगियो। स्थानीय राजेन्द्र डुम्रेका अनुसार तत्काल राहतस्वरूप सरकारी तहबाट ५ हजार रुपैयाँ पाए तापनि कहीं कतैबाट अरू सहयोग मिलेको छैन। आगलागीबाट पाइप नै नष्ट भएपछि उक्त बस्तीमा खानेपानीको पनि समस्या भएको छ।"
इलाका प्रशासन प्रभावहीन,"शाखा अधिकृत, १ सुब्बा, सहलेखापाल र सहायक कम्प्युटर अपरेटर गरी ३ वटा दरबन्दी खाली छन्। बाँकी ५ कर्मचारीमध्ये इलाका प्रशासन प्रमुख गोकर्णजंग मल्ल, नायव सुब्बा सनतकुमार कार्की र कार्यालय सहयोगी टेकम गौतम जिल्ला प्रशासनमै बसेर काम गर्छन्। रुकुमकोटमा भने नायव सुब्बा कृष्णप्रसाद ढकाल र कार्यालय सहयोगी बलबहादुर श्रेष्ठ मात्र छन्।"
करेन्ट लागेर मृत्यु,दार्चुला शिखरको बलाचमा निर्माणाधीन चमेलिया जलविद्युत् आयोजनामा करेन्ट लागेर सोमबार एक जनाको मृत्यु भएको छ। मृत्यु हुनेमा लटिनाथ ९ नलबगडका २५ वर्षीय अमर विष्ट रहेको जिल्ला प्रहरी कार्यालय दार्चुलाले जनाएको छ। आयोजनाको सुरुङभित्र काम गर्ने क्रममा करेन्ट लागेर विष्टको मृत्यु भएको दार्चुलाका डीएसपी केदार खनालले जानकारी दिए। विष्ट चिनियाँ कम्पनी सीजीजीसीका कामदार रहेको आयोजनाले जनाएको छ।
दुर्घटनामा २ को मृत्यु,राजविराज सप्तरीको विभिन्न स्थानमा आइतबार राति भएका दुर्घटनामा दुई जनाको मृत्यु भएको छ। पाँच जना घाइते भएका छन्। सीतापुर ३ मा को२६प ३००१ नम्बरको मोटरसाइकल अनियन्त्रित भई दुर्घटना हुँदा एक प्रहरी जवानको मृत्यु भएको छ। मृत्यु हुनेमा प्रहरी चौकी सोरुङछबिसे दरबन्दी भई हाल इलाका प्रहरी कार्यालय रामपुर ठोक्सिला उदयपुरमा कार्यरत ३५ वर्षीय ज्ञानदेव यादव रहेको प्रहरीले जनायो। शम्भुनाथ नगरपालिका ५ मा बा६च ८९७८ नम्बरको कार दुर्घटना हुँदा धरान ११ की २५ वर्षीय रविना राईको मृत्यु भएको छ।
आगलागीले क्षति,"नेपालगन्ज नेपालगन्ज र फत्तेपुरमा आगलागी हुँदा करिब ३ लाख रुपैयाँ बराबरको क्षति भएको छ। नेपालगन्ज २ मा साविर अली शेषले सञ्चालन गरेको फ्रिज रिपेरिङ पसलमा विद्युत् सर्ट भई आगलागी हुँदा अन्दाजी अढाइ लाख रुपैयाँको क्षति भएको प्रहरीले जनाएको छ। त्यस्तै फत्तेपुर ७ मा दलबहादुर बुढाथोकीको घरमा आगलागी हुँदा धनमाल, अन्नपातलगायत सामग्री जलेर नष्ट भएको छ।"
गजेन्द्रनारायणको स्मरण,राजविराज नेपाल सदभावना पार्टीका संस्थापक अध्यक्ष एवं मधेस आन्दोलनका प्रणेता स्वर्गीय गजेन्द्रनारायण सिंहको १५ औं स्मृति दिवस सोमबार सप्तरीमा मनाइएको छ। सद्भावना पार्टीका नेता तथा सर्वसाधारणले राजविराजस्थित गजेन्द्र चोकमा रहेको सिंहको सालिक तथा सिंहको अन्त्येष्टिस्थल सप्तरी सेवा आश्रम पुगेर माल्यार्पण गरे।
६ महिनामा बस्नुपर्ने बैठक १३ वर्षपछि,"सरकारले नीति बनाएर पारित गरे पनि त्यसको कार्यान्वयनबारे अनुमगन गर्ने समितिको बैठक नै नबसेकाले प्रगतिबारे कसैलाई जानकारी छैन। पहिले लामो समयदेखि बैठक नबसेको रहेछ, मन्त्रालयका प्रवक्ता रामचन्द्र ढकालले भने, अब चाँडै गर्ने पहलमा छौं। ढकालका अनुसार १३ वर्षपछि हुन लागेको पहिलो बैठक सोमबारका लागि तय गरिएको भए पनि सञ्चारमन्त्री सुरेन्द्रकुमार कार्की संसद् जानुपर्ने भएकाले स्थगित भएको छ। सोमबार स्थगित भए पनि चाँडै नै बैठक बस्ने ढकालले जानकारी दिए।"
के छ नीतिमा?,"दूरसञ्चार क्षेत्रमा नीति क्षेत्रलाई प्रवेश दिएपछि बजारलाई प्रतिस्पर्धी बनाएर मुलुकभर दूरसञ्चार सेवाको विस्तार गर्ने लक्ष्य नीतिमा राखिएको छ। ०६० मा बनेको नीतिले त्यसको एक वर्षभित्र प्रविधिसम्बन्धी पुराना कानुनलाई परिमार्जन गरी नयाँ प्रविधि अनुकूल बनाउने लक्ष्य राखेको छ। तर,हालसम्म नीतिकै कार्यान्वयन नहँुदा २०५३ सालमा बनेको दूरसञ्चार ऐनलगायतका पुराना कानुनको परिमार्जनसमेत हुन सकेको छैन। नीतिले नेपाल टेलिकममा सरकारको स्वामित्व घटाउँदै लाने व्यवस्था गरेको भए पनि कार्यान्वयनमा नआउँदा स्वामित्व घटाउने र निजी क्षेत्र एवं सर्वसाधारणको लगानीआकर्षित गर्ने काम अलपत्र छ।विश्व व्यापार संगठनको मर्मअनुरूप प्रतिस्पर्धात्मक बजारलाई अलम्बन गर्ने नीतिमा व्यवस्था भए पनि हाल दूरसञ्चार क्षेत्रमा एक अर्काको नेटवर्कबाट आएको कल ब्लक गर्नेलगायतका अस्वस्थ प्रतिस्पर्धासमेत भइरहेको छ।"
आर्थिक वृद्धिदर ५५ प्रतिशत हुने प्रक्षेपण,"भारु पाँच सय र हजार दरको नोट चलनचल्तीबाट हटेकै कारणले नेपाली अर्थतन्त्रमा त्यसको प्रभाव न्यून पाइएको आईएमएफले बताएको छ। बैंकिङ प्रणालीमा निकै कम मात्र पाँच सय र हजार दरका भारतीय मुद्रा देखिएकाले खासै समस्या देखिँदैन। तर, प्रणाली बाहिर उद्योगी व्यापारीहरूसँग ठूलो मात्रामा भारु पाँच सय र हजार दरका नोट रहेकाले उनीहरूको व्यावसायिक क्षमतामा असर परेको आईएमएफको ठहर छ।"
वितरणका लागि उच्च आर्थिक वृद्धि आवश्यक,"अर्थ मन्त्रालयका सहसचिव वैकुण्ठ अर्यालले सामाजिक क्षेत्रमा सुधार भए पनि विकासमा असमानता बढ्नु विडम्बनापूर्ण रहेको बताए। स्रोत व्यवस्थापन एकै ठाउँमा केन्द्रित हुनु र विकास आयोजनाबीच पनि समन्वय नहुँदा यस किसिमको समस्या देखापरेको उनले बताए। अहिले हाम्रा अधिकांश पूर्वाधारका परियोजना समयमै पूरा हुन सकेकै छैनन्। हरेक आयोजनाको समय र लागत बढिहेको छ, उनले भने। लैंगिक तथा समाज अर्थशास्त्री बिना प्रधानले कुल गार्हस्थ्य उत्पादनमा महिलाको ५२ प्रतिशत योगदान रहे पनि औपचारिक रूपमा आर्थिक विकासमा गणना नगरिएको बताइन्।"
चितवनमा बीउ प्रशोधन केन्द्र सञ्चालन,"भरतपुर चितवनको रामपुरस्थित कृषि तथा वन विज्ञान विश्वविद्यालयले बीउ प्रशोधन केन्द्र तथा बीउ परीक्षण प्रयोगशाला सञ्चालनमा ल्याएको छ। गुणस्तरीय बीउको अभाव झेल्दै आएका किसानहरू केन्द्र सञ्चालनपछि खुसी भएका छन्। हालै उक्त केन्द्रको एक समारोहबीच उद्घाटन गरिएको छ। त्यस क्रममा दुई सय किसानलाई प्रशिक्षणसमेत दिएको थियो। नेपालमा बिज व्यवस्थापन गर्न स्थापित प्रशोधन इकाईमा गहँुको अनुवांशिकी प्राप्ति हस्तान्तरण परियोजनाअन्तर्गत विल एण्ड मेलिन्दा गेट्स फाउन्डेसन र बेलायतको अन्तर्राष्ट्रिय विकास विभागको संयुक्त लगानीमा प्रशोधन केन्द्रको स्थापना भएको हो। परियोजनाको व्यवस्थापन र परिचालन अमेरिकाको कर्नेल विश्वविद्यालय र भारतको सद्गुरु म्यानेजमेन्ट कन्सल्ट्यानले गरेको कृषि तथा वन विज्ञान विश्वविद्यालय रामपुरका भेटेनरी डिन शारदा थपलियाले बताइन्। उनले भनिन्, विश्वविद्यालयको अगुवाइमा यस क्षेत्रका किसानको प्रत्यक्ष सहभागितामा केन्द्रबाट गुणस्तरीय बीउ बिजन उत्पादन, प्रशोधन र वितरण गरिनेछ। थपलियाका अनुसार यस केन्द्रमा बिज सुख्खा पार्ने, पूर्वसफाइ गर्ने, गुरुत्व विभाजन र बिज शुद्धीकरण गर्ने, जोख्ने र प्याकिङ गरिनेछ।"
"नेप्से घट्यो, कारोबार रकम बढ्यो","करिब ३ हजार कारोबारबाट १ सय ३४ कम्पनीको २३ लाख २५ हजार ७ सय ६९ कित्ता सेयर किनबेच भए। उक्त किनबेचबाट ४३ करोड २३ लाख रुपैयाँ बराबरको सेयर कारोबार भएको छ। कारोबार रकम अघिल्लो दिनको भन्दा १३ करोड ३२ लाख रुपैयाँले बढी हो। योसँगै सेयर बजारको आकार (बजार पुँजीकरण) १६ खर्ब ४० अर्ब रुपैयाँमा सीमित भएको छ। कारोबारमा आएकामध्ये ३७ कम्पनीको सेयर मूल्य बढ्यो, ८४ कम्पनीको सेयर मूल्य घट्यो र १३ कम्पनीको सेयर मूल्य स्थिर रह्यो।सोमबार उत्पादन तथा प्रशोधन समूहको परिसूचक १ दशमलव ०८ र वित्त समूहको परिसूचक १ दशमलव ०५ प्रतिशतले बढे। तर, बिमा समूहको परिसूचक ० दशमलव ९६, होटलको ० दशमलव ९३, अन्य को ० दशमलव ६७, बैंकिङको ० दशमलव ६२, विकास बैंकको ० दशमलव ४४ र जलविद्युत्को ० दशमलव १७ प्रतिशत ओरालो लागे। क वर्गका कम्पनीको सेयर कारोबार मापक सेन्सिेटिभ परिसूचक ० दशलमव ५२ प्रतिशतले घट्यो। कारोबारमा रहेका सबै कम्पनीको सेयरकारोबार मापक सेन्सेटिभ फ्लोट परिसूचक ० दशमलव ६१ प्रतिशतले ऋणात्मक बन्यो।"
नाका नखुल्दा विस्थापित मजदुर फर्केनन्,तातोपानी भन्सारले व्यापारिक कारोबार गर्न सक्ने गरी पूर्वाधार निर्माण गरिसकेको प्रमुख भन्सार अधिकृत दिव्यराज पोखरेलले बताए। आफू जुनसुकै बेला कारोबार गर्न तयार रहेकाले चीनतर्फबाट सामान आयात नभएकैले भन्सारले केही गर्न नसकेको पोखरेल बताउँछन्। उनले खासामा समस्या भए पनि चीन सरकारले चाहेमा नेलामबाट सिल गरेर सामान पठाए काम गर्न सकिने उनको भनाइ छ। चिनियाँ अधिकारीहरूले मितेरी पुलदेखि खासासम्मको १५ किलोमिटर सडकमा क्षति पुगेकाले मर्मत गरिरहेको जनाएका छन्।
विमानस्थल निर्माणमा वातावरणीय मूल्यांकन सकियो,"झन्डै १० वर्षयता स्थानीयस्तरमा कामको थालनी गरिए पनि खासै काम अगाडि बढ्न सकेको थिएन। तर, हाल आएर प्राधिकरणले वातावरण प्रभाव अध्ययन मूल्यांकनका लागि नियुक्त गरेको कन्सल्टेन्सीले काम सकेर वातावरण मन्त्रालय हुँदै वन मन्त्रालय फाइल बढाइएको राज्यमन्त्री बानियाँले बताए। उदयपुर सदरमुकाम गाईघाटमा विमानस्थल निर्माणका लागि विसं २०३३ सालदेखि नै प्रयास हुँदै आएको थियो। पटकपटक शिलान्यास भए पनि काम भने हुन सकेको थिएन।"
आफैं संलग्न हुने दाताको प्रयास,"भारतीय राजदूत वा अधिकारी आफंै उपस्थित भएर शिलान्यास र परियोजना सम्पन्नपछि उद्घाटनसमेत गर्दै आएका छन्। भारतले विद्यालय तथा सरकारी भवन, तटबन्ध, स्कुल बस, एम्बुलेन्सलगायतको सहयोग त्यहीअनुरूप दिँदै आएको छ। त्यो सहयोगमा नेपाल सरकारको सम्बन्धित निकायको संलग्नता भने हुन्छ। भूकम्पपछिको पुनर्निर्माणमा पनि त्यही प्रभावकारी हुने भारतीय दूतावासको ठम्याइ छ।"
पुनर्निर्माणलाई तीव्रता देऊ,"काठमाडौं भूकम्पपछिको पुनर्निर्माणमा भएको ढिलासुस्तीले पीडितहरू थप मारमा परेको भन्दै ट्रान्सपरेन्सी इन्टरनेसनल नेपालले कामलाई तीव्रता दिन सरकारको ध्यानाकर्षण गराएको छ। टीआई नेपालका अध्यक्ष श्रीहरि अर्यालले प्रधानमन्त्री पुष्पकमल दाहाललाई ज्ञापनपत्र बुझाई पुनर्निर्माणको स्पष्ट नीतिगत व्यवस्था गर्न, व्यवस्थित र वस्तुपरक तथ्यांक संकलन गर्न, पुनर्निर्माणको गुनासालाई तत्काल सम्बोधन गर्न माग गरेका छन्।ज्ञापनपत्रमा पुनर्निर्माणको क्रियाकलापलाई पारदर्शी बनाउन, शिक्षा,स्वास्थ्य र सरकारी सेवालाई प्राथमिकता दिन माग गरिएको छ।"
साढे १२ करोडको अकबरे बाहिरियो,कार्यालयका अनुसार उत्पादित खुर्सानीमध्ये करिब ४५ प्रतिशत पूर्वका विभिन्न बजार हुँदै भारतीय बजारतर्फ निर्यात हुने गरेको छ। पर्याप्त सिँचाइ सुविधा नभएको जमिनमा समेत खुर्सानी खेती गर्न सकिने र थोरै जमिनमा पनि राम्रो आमदानी हुने भएकाले अकबरे खुर्सानी खेतीप्रति किसानको आकर्षण बढदै गएको कार्यालयले जनाएको छ।
अढाई करोड लगानीमा पोल्ट्री उद्योग,"उद्योगको लक्ष्य सुदूरपश्चिमका ९ वटै जिल्लाको मागलाई धान्ने गरी क्षमता विस्तार गर्दै लैजाने रहेको सञ्चालकहरूले जानकारी दिए। पोल्ट्री फर्म उदघाटनका अवसरमा चितवनका पोल्ट्री व्यवसायी मुरारि सापकोटाले मुलुककै सबैभन्दा फस्टाएको पोल्ट्री व्यवसाय भए पनि सरकारले व्यवसायीहरूका समस्यामा खासै ध्यान नदिएको बताए। राज्यले बेरोजगार बनाएकाहरूलाई कुखुराले रोजगारी दिएको छ, उनले भने।"
प्रभावकारी छैन दमकल सेवा,"साधनस्रोत अभाव स्याङ्जा सदरमुकाम पुतलीबजार नगरपालिकामा एउटा दमकल छ तर त्यो ग्रामीण क्षेत्रमा लैजान मिल्दैन। त्यसमाथि समयसमयमा बिग्रिने र चाहिएका बेला काम नदिने भएपछि स्थानीय भरै पर्दैनन्। स्रोतसाधन अभावमा समयमै आगो नियन्त्रण नहुँदा ग्रामीण भेगमा ठूलो क्षति हुने गरेको छ। जिल्ला प्रशासन कार्यालयका प्रशासकीय अधिकृत यादवराज शर्मा बजार क्षेत्रबाहिर लैजान नसक्दा दमकल भएको अनुभूति नै नहुने बताउँछन्। सर्वसाधारणलाई पूर्वतयारी र सचेत रहन अनुरोध गर्नुबाहेक उपाय रहेन, उनले भने। नगरपालिका र गाविसका प्रत्येक गाउँमा पोखरी कार्यक्रम लागू गर्ने भनिए पनि सुरु भएको छैन। वालिङ नगरपालिकाले दमकल खरिदका लागि एक साताअघि सूचना प्रकाशन गरेको छ। कार्यालयका इन्जिनियर रोशन केसीका अनुसार यो वर्ष दमकल किन्ने कार्यक्रम छ। व्यवस्थापन कठिन बागलुङ नगरपालिकाले दुई वर्षअघि दमकल किने पनि त्यसको व्यवस्थापन गर्न हम्मे परिरहेको छ। दमकल सञ्चालनका लागि चौबीसै घण्टा कर्मचारी खटाउनुपर्ने भएकाले खर्चिलो रहेको कार्यकारी अधिकृत युवराज अधिकारीले बताए। बजारभित्र भएका आगलागी नियन्त्रणमा दमकल प्रभावकारी त देखिएको छ तर दिगो व्यवस्थापन निकै खर्चिलो रहेछ, उनले भने। चालकसहित न्यूनतम चार कर्मचारी आवश्यक देखिए पनि नियुक्ति गर्दा कार्यालयलाई व्ययभार पर्ने भएकाले अहिले नगर प्रहरी, नेपाल प्रहरीलाई तालिम दिएर खटाउने गरिएको अधिकारीले जानकारी दिए। आवश्यक सबै कर्मचारी खटाउनुपरे वार्षिक ७ लाख रुपैयाँ खर्च लाग्ने देखिएको नगरपालिकाले जनाएको छ। यहाँको दमकल पनि प्रहरीकैमा राखिएको छ। गर्मीको समयमा आगलागी हुन सक्ने सम्भावना बढी हुने भएकाले आफू कतै जान नपाउने चालक तेजबहादुर सार्कीले बताए। उपयोग छैनबजार क्षेत्रमा आगलागीका घटना नभए पनि सम्भावित जोखिम ध्यानमा राखी पर्वतको कुस्मा नगरपालिकाले गत वर्षको बजेटबाट दमकल किनेको छ। तर, अहिलेसम्म त्यसको उपयोगिता खासै देखिएको छैन। नगरपालिकाले चालकलाई आवश्यक तालिमसहित तयारी अवस्थामा राखिएको जनाएको छ। दुर्घटना जति बेला पनि हुन सक्छ, कार्यकारी अधिकृत कुमानसिंह गुरुङले भने, समस्या आएपछि सबै कुरा खोजेर सम्भव हुँदैन। दमकल र चालकमा गरिएको लगानी अहिले अनावश्यक देखिए पनि कुनै बेला काम लाग्छ। अहिले नगरपालिकाले दमकल र चालकलाई तलब गरी मासिक २० हजार हाराहारी रकम खर्चिइरहेको छ। (लालप्रसाद शर्मापोखरा, प्रकाश बरालतनहुँ, आश गुरुङलमजुङ, प्रतीक्षा काफ्लेस्याङजा, पूर्ण विके बागलुङ र अगन्धर तिवारीपर्वत)"
अस्पतालको जग्गा गायब,"अस्पतालमा १३ जिल्लाबाट दैनिक एक हजार बिरामी आउने गरेका छन्। पूर्वाधार निर्माण नहुँदा बिरामी साँघुरो र जोखिमयुक्त भवनमा उपचार सेवा लिन बाध्य छन्। ६ बेडबाट सुरु भएको अस्पतालले २०१६ मा निर्माण गरेको भवनमा जोखिमपूर्ण उपचार गरिरहेको छ। अन्तर्राष्ट्रिय स्वास्थ्य संस्था एनएचएसआरपीको अध्ययनले उच्च भूकम्पीय जोखिममा राखेको भवनलाई रंगरोगन गरेर मात्रै ढाकिएको छ। पानी पर्दा धेरै ठाउँ चुहिन्छ। अस्पतालको भौतिक अवस्था बिरामीको उपचार गर्न योग्य नै छैन, रेग्मीले भने, तर विकल्प नहँुदा बाध्य छौं। जग्गा अभावकै कारण कमजोर भवनको तलामाथि गत वर्ष ३१ बेडको प्रसूति कक्ष बनाइएको छ।"
नाका सञ्चालनमा आएन,"गुलरिया भारतसँग जोडिएको मूर्तिहा नाका अझै सञ्चालनमा आउन सकेको छैन। नाकाले वैधता नपाउँदा स्थानीय सास्ती खेप्न बाध्य छन्।८ वर्षअघि नेपालभारतबीच उक्त नाका सञ्चालनमा ल्याउने सहमति भएको थियो। तर, पटकपटक आग्रह गर्दा पनि भारतीय अधिकारी त्यस विषयमा गम्भीर नदेखिएको प्रशासन स्रोतले जनायो। तीन वर्षअघि लखनउस्थित भारतीय सीमा शुल्क आयुक्त कार्यालयका सहायक कस्टम अधिकारीसहितको टोलीले त्यस क्षेत्रको अनुगमन गरे पनि निर्णय कार्यान्वयनमा ढिलाइ हुँदा स्थानीय समस्यामा परेका छन्। ८ वर्षअघि तत्कालीन प्रधानमन्त्री माधवकुमार नेपाल भारत भ्रमणमा जाँदा मूर्तिहामा नाका राख्न लिखित सहमति भएको थियो। तर, सीमावर्ती क्षेत्रमा भारततर्फ आरक्ष भएकाले स्थानीय अधिकारीहरूले आनाकानी गर्दै आएको स्रोतको भनाइ छ। नाका सञ्चालन नहुँदा यहाँका व्यवसायी ठूलो मारमा छन्। वैध नाका नभएकाले उनीहरू घरायसी सरसामान ल्याउँदा पनि सुरक्षाकर्मीको अनाहकको हप्कीदप्की खेप्न बाध्य छन्। नाका सञ्चालन नहुँदा महँगो ढुवानी भाडा खर्चेर बाँकेको रुपैडिहा नाकाबाट सामान ल्याउनुपर्ने बाध्यता रहेको स्थानीय व्यवसायी राजु मनिहारले बताए।"
तोडफोड घटनामा प्रशासनकै कमजोरी,नुवाकोट राजनीतिक दलहरूले जिविसमा शुक्रबार भएको झडप र तोडफोड घटनामा स्थानीय प्रशासनको कमजोरी रहेको आरोप लगाएका छन्। सोमबार प्रमुख जिल्ला अधिकारी विष्णुप्रसाद पोख्रेलले बोलाएको सर्वदलीय बैठकमा दलका प्रतिनिधिले प्रशासनले समन्वय नगरेको र सुरक्षा कमजोर रहेको आरोप लगाए। गाउँपालिका माग्दै आन्दोलनमा उत्रिएका स्थानीयले शुक्रबार जिविसमा तोडफोड गरेका थिए। जिल्लाबाट प्रस्तावित लिखु गाउँपालिका खारेज गरेर पुन:संरचना आयोगले बेग्लैमा गाभेपछि उनीहरू आन्दोलनमा छन्। कांग्रेस सचिव सुरेन्द्र अधिकारीले गाउँका सामान्य नागरिक आन्दोलनमा उत्रेको र जिविसले मूलढोकामा तालाबन्दी गर्न लगाएपछि स्थानीय आक्रोशित भएको बताए। उनले प्रहरीप्रशासनले भीड नियन्त्रण गर्न नसकेको आरोप पनि लगाए। यस्तै बेलकोटगढी नगरपालिका कायम हुनुपर्ने माग गर्दै त्यहाँका स्थानीयले पनि सोमबारै प्रजिअलाई ज्ञापनपत्र बुझाएका छन्।
रोजगारीमा द्वन्द्वपीडित,"तत्कालीन विद्रोही माओवादीले युद्ध सुरु गरेकै बखत विस्थापित भएका हुकाम १ का तिलबहादुर घर्ती युद्ध समापनपछि पुन:स्थापित भए। मानव अधिकारवादी, पत्रकारलगायतको रोहबरमा गाउँ फर्केका घर्ती त्यसपछि सजिलै गाउँमा गृहस्थी गरेर बसेका छन्। यसरी द्वन्द्वको समयमा सदरमुकामलगायत ठाउँमा विस्थापित भएकाहरू घर फर्केसँगै सजिलो वातावरणमा बसिरहेको स्थानीय शान्ति समितिका सचिव राजु लामिछानेले बताए। विविध कारणले विभिन्न ठाउँबाट सदरमकाम विस्थापितलाई गाउँ पुन:स्थापना गरेसँगै उनीहरू सहजै बस्न सकेका छन्, सचिव लामिछानेले भने, द्वन्द्वको बेलाका सबै घटना विर्सेर द्वन्दपीडितहरू गाउँमै मिलेर बसेका हुन्। विस्थापित भएर सदरमुकाम बसेका ९९ घर परिवारलाई २०६४ मा राहतसहित पुन:स्थापना गरिएको थियो।"
अगाडि बढ्दै आर्मी,"उनले दुहबी, हेटौंडा र चितवनका प्रतियोगितामा सहभागी भइसकेकाले पोखरामा टिमको आत्मबल बढेको बताए।गतवर्ष फाइनलमा मनाङ मस्र्याङ्दीसँग १० ले पराजित आर्मीको आहा(रारामा दसौं सहभागिता हो। सातौं र आठौं संस्करणमा पनि फाइनल पुगेको आर्मी दुवै पटक नेपाल पुलिससँग पराजित भएको थियो। पूर्वेली टिम झापा(११ को चौथो सहभागिता थियो। यसपटक कर्ण लिम्बूको ह्याट्रिकसँगै प्रिक्वाटरफाइनलमा अमेरिका बस्ने नेपालीको टिम एनएनए यूएसएलाई ४० ले हराएको थियो। फाइनल पुग्न आर्मीले बुधबार आयोजक सहारासँग खेल्नेछ। बंगाली टिम नआउनेसहाराले विज्ञप्ति जारी गर्दै ढाकाको फरासगन्ज स्पोर्टिङ क्लबले नआउने जनाएको छ। बंगाली टिमले प्राविधिक कारण देखाउँदै अन्तिम समयमा नेपाल आउन असमर्थता जनाएपछि नारायणगन्जको टिम आउने सहभागी गराइन लागेको जनाइएको छ। मंगलबार सीएमजी संकटाविरुद्ध बंगलादेशी टिमको खेल थियो।"
नेपालको प्रदर्शनले अचम्मित वाटमोर,"काठमाडौं श्रीलंकन मूलका डेव वाटमोरले अस्ट्रेलियाबाट केवल एउटामात्र एकदिवसीय अन्तर्राष्ट्रिय म्याच खेले। तर उनकै प्रशिक्षणमा श्रीलंकाले सन् १९९६ को विश्वकप क्रिकेट नै जित्यो। उनै वाटमोर आउँदो दुईसाता नेपाली क्रिकेटको गतिविधिमा संलग्न हुनेछन्। बल एन्ड ब्याट फाउन्डेसन (बिटूएफ) को पहलमा उनी नेपाल आएका हुन्। बीटुएफले आयोजना गर्न लागेको दुईदिने कोचिङ कोर्स र हाईपर्फोमेन्स क्याम्पमा वाटमोर प्रत्यक्ष समावेश हुनेछन्। हाईपर्फोमेन्स क्याम्पमा राष्ट्रिय टोली र नेपाली यू१९ का ३२ खेलाडी समावेश हुनेछन्, जुन बुधबार सुरु हुनेछ। उनी पछि पाकिस्तान, बंगलादेश, जिम्बावे, इन्डियन प्रिमियर लिगको टोली कोलकाता नाइट राइडर्स र इंग्लिस काउन्टी लंकासायरका पनि प्रशिक्षक भए। नेपाली क्रिकेटले धेरैलाई आश्चर्यमा पारेको छ। त्यो आश्चर्यमा पर्नेमा म पनि एक हुँ, सोमबार बीटूएफको उद्घाटन पछि वाटमोरले भने, हालैमात्र नेपाली यू१९ ले एसीसी यू१९ एसिया कपमा राम्रो प्रदर्शन गरेको थियो र श्रीलंकाजस्तो टोलीलाई ठूलो चुनौती दिँदै एक रनले मात्र पराजित भयो।एसोसिएट क्रिकेटमा विश्व क्रिकेट लिग च्याम्पियनसिप जस्तो उच्च स्तरमा खेलिरहेकाले नेपालका खेलाडीमा प्रतिभाको कमी छैन भन्ने पनि हो, वाटमोरले भने। सन् १९७९ मा अस्ट्रेलियाबाट खेल्न थालेपछि उनले ७ टेस्टको अनुभव बटुले। ९० को दशकपछि उनी प्रशिक्षणमा होमिएका थिए। बीटूएफको सबै खर्चमा आउन लागेका वाटमोरले श्रीलंकालाई विश्वकप जिताउँदाको अनुभव सुनाए, त्यो समूहमा प्रतिभाशाली खेलाडी थिए। उनीहरू सफलताका लागि लालयित थिए। हामीले उनीहरूलाई राम्रोसँग व्यवस्थित बनायौं र जसरी चाहन्छन् त्यसरी अगाडि बढ्न दियौं।कमजोर मानसिकताका कारण आफ्नो खेलजीवन थप अगाडि बढ्न नसकेको उनको बुझाइ छ। उनले भने, जतिखेर म अस्ट्रेलियाका लागि एकदिवसीय अन्तर्राष्ट्रिय खेल्दैथिएँ, म उत्कृष्ट लयमा थिएँ। अरु अस्ट्रेलियाली खेलाडीभन्दा अब्बल थिएँ। तर दिमागी सोच जुन हिसाबमा बलियो हुनुपर्ने हो त्यो थिएन। श्रीलंकाबाट सरेर अस्ट्रेलिया गएका म जस्ताले थुप्रै चुनौती पार गर्नुपर्ने थियो। यो सबै मैले प्रशिक्षक भएपछि थाहा पाएको थिएँ।वाटमोरले यिनै अनुभव हाईपर्फोमेन्स क्याम्पमा नेपाली खेलाडीसँग साट्ने छन्। केन्यासँग मार्च ११ र १३ मा हुने विश्व क्रिकेट लिग च्याम्पियनसिपका लागि चारसमूह बनाएर ५२ खेलाडी सुपर लिगमा खेलिरहेका छन्। त्यसबाट छनोट भएर आउने २२ र नेपाली यू१९ का १० खेलाडीलाई वाटमोरले १५ दिन प्रशिक्षण दिनेछन्। एउटा खेलाडीका रूपमा हामी उहाँ (वाटमोर) सँग सिक्न आतुर छौं। हामी केन्यासँग खेल्नु अगाडि उहाँ आउनु। यो हामी जस्ता क्रिकेटका लागि निकै उपयुक्त समय हो। हामी यसको सक्दो उपयोग गर्नेछौं, राष्ट्रिय टोलीका कप्तान एवं क्रिकेट खेलाडी संघका महासचिव पारस खड्काले भने।"
मैदान र एकेडेमी बनाउने,"नेपाली क्रिकेट विकासका लागि फाउन्डेसन स्थापना गरिएको बताउँदै अध्यक्ष शाक्यले भने, बीटूएफएको मुख्य उद्देश्य खेलाडीले खेल्नका लागि उत्कृष्ट प्लेटफर्म पाऊन् र क्रिकेटले समाजलाई जोड्दै यो एउटा संस्कारको रूपमा स्थापित होस् भन्ने हो। सामाजिक संस्था, स्कुल र कलेजसँग सहकार्य गर्दै युवा खेलाडीलाई प्रशिक्षणसहित आवश्यक सुविधा प्रदान गर्नेछ। उनले अर्को वर्षसम्म बीटूएफले आफ्नै एकेडेमी र मैदान बनाई उनीहरूलाई अस्ट्रेलिया खेल्न लाने वातावरण बनाइरहेको जनाए। सिड्नी क्रिकेट क्लबसँग हाम्रो दोहोरो छलफल भइरहेको छ। भविष्यमा हामी दुवैले एक्सचेन्ज प्रोग्राम गर्ने योजना छ, शाक्यले भने। बीटूएफकी कार्यकारी निर्देशक घिमिरेले समाजको जिम्मेवार व्यक्ति भएको नाताले राष्ट्रलाई केही गर्नुपर्छ भनेर फाउन्डेसन स्थापना गरेको तथा यसले नेपाली क्रिकेटको भविष्य बनाउन भूमिका खेल्न सक्ने जनाइन्।"
मेसीको गोल जारी,कोस्टाको पुनरागमन डिएगो कोस्टाको पुनरागमनबाट हौसिएको चेल्सीले आइतबार हल सिटीमाथि २० को जित निकाल्यो। यसलेप्रिमियर लिग तालिकामा उसको अग्रता ८ अंकको कायम भएको छ। आर्सनलले बर्नलीलाई २१ ले हराउँदा नाटकीय स्थिति देखा पर्यो। इन्जुरी टाइममा दुवै पक्षले पेनाल्टी पाए। प्रशिक्षक आर्सेन वेंगरले पहिलो स्पट किकको निर्णयका सम्बन्धमा झगडा गरेपछि उनलाई दर्शकदीर्घामा पठाइयो। सोही क्रममा उनले फोर्थ अफिसियलसँग वादविवाद गरे। अर्को खेलमा साबिक विजेता लेस्टर सिटी साउथह्याम्पटनसँग ३० ले हार्यो। युभेन्ट्सको फर्कियो लय सिरी ए मा अग्रणी युभेन्ट्सले आइतबार लाजियोमाथि २० लाई हरायो। गतसाता फिओरेन्टिनासँग हारेको तोडमा खेलेको युभेन्ट्सले लाजियोमाथि गल्ती गरेन। निकै व्यावहारिक मानिने प्रशीक्षक मासिमिलानो एलेग्रीले लाजियोविरुद्ध आक्रामक लाइनअप उतारेका थिए। नभन्दै सुरुआती समयमै पाउलो डिबाला र गोन्जालो हिग्विनले गोल गरे। युभेन्ट्स यतिबेला एएस रोमाभन्दा ४ अंकले अघि रहेर लिगको नेतृत्वमा छ।
नेपालको पहिलो खेल फिलिपिन्ससँग,"कोको रहे समूहमा समूह ए कीर्गिस्तान, भारत, म्यानमार, मकाउ समूह बी उत्तर कोरिया, हङकङ, लेबनान, मलेसिया समूह सी जोर्डन, भियतनाम, अफगानिस्तान, कम्बोडिया समूह डी ओमान, प्यालेस्टाइन, माल्दिभ्स, भुटान समूह ई बहराइन, तुर्कमेनिस्तान, चाइनिज ताइपेई, सिंगापुर समूह एफ फिलिपन्स, ताजिकिस्तान, यमन, नेपाल"
सेरेनाको आँखा कीर्तिमानतर्फ,"सन् १९९८ को अस्ट्ेरलियन ओपनको महिला डबल्समा मार्टिना हिंगिससँग मिलेर उपाधि जितेकी ३४ वर्षीया बरोनीले जेनिफर ब्राडलीलाई ६४, ६२ ले पन्छाइन्। म सपना देखिरहेकी छु र मलाई कृपया कसैले ब्युँझाउने काम नगर, उनले भनिन्। उनको सामना क्यारोलिन प्लिस्कोभाविरुद्ध हुने। प्लिसकोभाले अस्ट्ेरलियाकी डारिया गाभरिलोभालाई ६३, ६३ ले हराइन्। पुरुषतर्फ डेविड गोफिनले डोमिनिच थिमलाई ५७, ७६ (७४), ६२, ६२ ले हराए। उनी क्वाटरफाइनल पुगे।"
लिजेन्ड च्याम्पियन,काठमाडौं लिजेन्ड एफसीले प्रथम रुस्लान भाटभटेनी खुला सेभेन ए साइड फुटसल प्रतियोगिता जितेको छ।भाटभटेनी हेल्थ क्लब प्रालिले आयोजना गरेको स्पर्धाको सोमबार फाइनलमा लिजेन्डले दालभात थकाली चुलोलाई टाइब्रेकरमा ३२ ले हरायो। लिजेन्डले १ लाख २५ हजार तथा दालभातले ७५ हजार नगद पुरस्कार जिते। केजलाई टाइब्रेकरमा ४३ ले हराउँदै भूगोल डेभलपमेन्ट एजुकेसनले तेस्रो पुरस्कार ५० हजार जित्यो। दालभातका रवि थापा उत्कृष्ट खेलाडी तथा लिजेन्डका अनिश श्रेष्ठ उत्कृष्ट गोलरक्षक चुनिए।

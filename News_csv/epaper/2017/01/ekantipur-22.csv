शीर्षक,विवरण
नेताहरूको अभिव्यक्तिले टीकापुर घटना,"उक्त घटनाको पूर्वसन्ध्यामा टीकापुरमा गरिएको सभामा सांसदहरू कांग्रेसका अमरेशकुमार सिंह, संघीय फोरम नेपालका अध्यक्ष उपेन्द्र यादव, सद्भावना पार्टीका अध्यक्ष राजेन्द्र महतो, माओवादी केन्द्रका नेता देव गुरुङलगायत जिम्मेवार नेताहरूको अभिव्यक्तिको पृष्ठभूमिमा घटना भएको कान्तिपुरलाई प्राप्त उपसमितिको प्रतिवेदनमा उल्लेख छ।उपसमितिले राजनीतिक आन्दोलनको आडमा आर्थिक प्रलोभन देखाई उक्साउने गरी गरिएको यस प्रकारको आपराधिक क्रियाकलापमा संलग्न जोकोहीलाई विद्यमान कानुनबमोजिम कारबाहीको दायरामा ल्याउनुपर्ने सुझाव दिएको छ। संयुक्त लोकतान्त्रिक मधेसी मोर्चाको २०७२ भदौ २ मा बसेको बैठकले आन्दोलनपछि बन्ने प्रदेश सरकारले आन्दोलनमा ज्यान गुमाउने सहिद परिवारलाई ५० लाख रुपैयाँ क्षतिपूर्ति दिने, सहिद परिवारलाई आजीवन नि:शुल्क शिक्षा दिने र रोजगारी पनि उपलब्ध गराइदिने घोषणा गरेको थियो। स्थलगत प्रतिवेदनमा मोर्चाले आन्दोलनमा सरिक हुने सर्वसाधारण प्रत्येकलाई ५ सय रुपैयाँ दिने र सरिक नभएमा एक सयदेखि एक हजार रुपैयाँसम्म जरिवाना गर्ने गरेको दाबीसमेत छ। कांग्रेस सांसद सञ्जयकुमार गौतमको संयोजकत्वमा गठित उपसमितिले नेताहरूका अभिव्यक्ति अत्यन्त अराजक, आपत्तिजनक, निन्दनीय, गैरजिम्मेवारपूर्ण रहेको र त्यसले सामाजिक सद्भावमा गम्भीर खलल पुर्याएको निष्कर्षसमेत निकालेको छ। उपसमितिले सदनबाट निर्देशनसहित प्राप्त विवरण, घटनाको स्थलगत अवलोकन र स्थानीय प्रशासन, सरोकारवाला, पीडित पक्ष, नागरिक समाज, राजनीतिक दल, उद्योगीव्यवसायी, पत्रकार तथा तत्कालीन उपप्रधान तथा गृहमन्त्री वामदेव गौतमले सदनमा पेस गरेको अडियो र डीभीडीबाट प्राप्त विवरणलगायत अध्ययन गरी निष्कर्ष निकालेको हो। उपसमितिले राष्ट्रिय अनुसन्धान विभागको सुराकी र सूचना संकलन प्रणाली अत्यन्त कमजोर र फितलो रहेको पाइएकाले यसको पुन:संरचना र कर्मचारीको छटनी गरी कार्यरत कर्मचारीको क्षमता अभिवृद्धि गर्न सुझाव दिएको छ। साथै, तत्कालीन कैलाली प्रजिअको नेतृत्वमा रहेको जिल्ला सुरक्षा समन्वय समितिको भूमिका प्रभावकारी नदेखिएको, घटनाबाट उत्पन्न हुन सक्ने सुरक्षा खतराको पूर्वानुमान सही तरिकाबाट हुन नसकेको र जिम्मेवार निकाय तथा पदाधिकारीबाट आफ्नो जिम्मेवारी कुशलतापूर्वक निर्वाह हुन नसकेका कारण सम्बन्धित पदाधिकारीलाई समेत गराउन आवश्यक देखिएको उपसमितिको निष्कर्ष छ। उपसमितिले २०७२ भदौ ६ मा भएको सर्वपक्षीय सहमतिका कारण सुरक्षा निकाय अति विश्वासमा परी उपयुक्त सुरक्षा रणनीति अख्तियार गर्न नसक्दा एवं सशस्त्र प्रहरीले प्रतिरक्षाका लागि आवश्यक बल प्रयोग नगर्दा सुरक्षाकर्मीतर्फ बढी मानवीय क्षति भएको निष्कर्ष निकालेको छ। उपसमितिले उक्त घटनामा संलग्न र मतियार सबैलाई सरकारले प्रचलित कानुनबमोजिम कारबाहीको दायरामा ल्याउनुपर्ने प्रतिवेदन दिएको छ। किन समितिमा पेस गरिएन?राजनीतिक कारणले गर्दा उपसमितिको प्रतिवेदन राज्यव्यवस्था समितिमा पेस नगरिएको स्रोतले जनाएको छ। समितिका सभापति कांग्रेसका दिलबहादुर घर्ती हुन्। टीकापुर घटना अध्ययन उपसमितिको संयोजक पनि कांग्रेसकै सांसद गौतम छन्। गौतमको उपसमितिमा राप्रपाका जयन्त चन्द, माओवादी केन्द्रका महेन्द्रबहादुर शाही र एमालेका श्यामप्रसाद ढकाल सदस्य छन्। उपसमितिका सदस्य ढकालले उपसमितिका संयोजक गौतमले समितिमा प्रतिवेदन पेस गर्न किन ढिलो गरेको भन्ने आफूलाई थाहा नभएको बताए। प्रतिवेदन समितिमा पेस भए समितिले त्यसलाई अध्ययन गरेर सरकारलाई सुझावसहित निर्देशन दिन सक्छ। स्रोतका अनुसार उपसमितिले यादव, महतो, गुरुङ र सिंहलगायतलाई कारबाही गर्नुपर्ने सिफारिस गरेको छ। यदि अहिलेको राजनीतिक परिस्थितिमा त्यो काम अघि बढाए थप राजनीतिक जटिलता आउने भन्दै प्रतिवेदन उपसमिति र राज्यव्यवस्था समितिले अघि बढाउन चाहेको छैन। प्रतिवेदनलाई पुनर्लेखन गरी समितिमा पेस गर्ने तयारी भइरहेको समेत स्रोतले उल्लेख गरेको छ।हामीले सम्पूर्ण काम पूरा गरिसकेका छौं। यसबारे थप जानकारी हाम्रो संयोजकबाट बुझदा राम्रो हुन्छ, सदस्य चन्दले भने। सदस्य शाहीले प्रतिवेदनको काम सकिएको र छलफल गरेर केही समयमा मूल समितिमा पेस गरिने बताए। संसद्को निर्देशनअनुसार राज्यव्यवस्था समितिले गौतम, शाही, ढकालसहित राष्ट्रिय मधेस समाजवादी पार्टीका धर्मेन्द्र तेली, कांग्रेसका हृदयराम थानी, राष्ट्रिय जनमुक्ति पार्टी (लोकतान्त्रिक) नेपालका शिवलाल थापालाई समेत उपसमितिमा राखेको थियो। थानीले मन्त्री भएपछि उपसमिति छाडे। तेली र थापा भने उपसमितिमा सहभागी भएनन्।"
स्थानीय चुनाव वैशाखभित्रै,"एमाले उपाध्यक्ष भीम रावलले संविधान संशोधनको विषयमा भने आफूहरूको सहमति हुन नसक्ने अडान कायमै राखेको बताए। निर्वाचनमा जान हामी तयार छांै। संविधान संशोधनको विधेयक फिर्ता लिनुहोस् भनेर हामीले आफ्नो अडान राख्यौं, रावलले कान्तिपुरसँग भने, विधेयक फिर्ता लिएपछि प्रमुख तीन दलबीच समझदारीको वातावरण बन्छ र सहमति गरेर नै अघि बढ्न सकिन्छ। प्रदेश २ को संरचना हेरफेर हुन सक्नेप्रमुख तीन दलबीच प्रदेश नम्बर २ को स्थानीय तह संरचना हेरफेर गर्ने समझदारी बनेको छ। स्थानीय तह पुन:संरचना आयोगले दलीय समर्थन प्राप्त नगरेपछि राजधानीमै बसेर प्रदेश नम्बर २ को पुन:संरचना गरेको थियो। त्यसलाई लिएर मधेसी मोर्चा र कांग्रेस, एमाले र माओवादीकै स्थानीय कार्यकर्तासमेत असन्तुष्ट छन्। प्रधानमन्त्री दाहालले आयोगले बुझाएको प्रतिवेदनमा प्रदेश नम्बर २ को केही संरचना हेरफेर गर्नुपर्ने प्रस्ताव गरेका थिए। मुख्यगरी प्रदेश नं २ कै विवादका कारण स्थानीय तह पुन:संरचनासम्बन्धी प्रतिवेदन सरकारले सार्वजनिक गरेको छैन। त्यसलाई कसरी सम्बोधन गर्ने भन्ने विषयमा प्रधानमन्त्रीलाई जिम्मेवारी दिइएको छ, बैठक स्रोतले भन्यो। प्रधानमन्त्री दाहालले यसअघि कार्यदल बनाएर मिलाउन सकिने बताउँदै आएका थिए।"
घट्दै बालिकाहरू,"बालकल्याण समितिका कार्यकारी निर्देशक धितालका अनुसार लिंग पहिचानपछिको गर्भपतनले पुरुषका तुलनामा महिलाको संख्या घट्दै गई महिला जनसांख्यिक रूपमा समेत सीमान्तकृत हुँदै जाने खतरा हुन्छ। यसले बहुविवाहको प्रचलन आउने, महिलामाथि हुने हिंसा, यौन शोषण र बेचबिखनजस्ता अपराध वृद्धि भई सामाजिक शान्ति भंग हुने स्थिति आउन सक्छ, उनले भने, यसले दीर्घकालमा जनसंख्या वृद्धिदर ऋणात्मक हुन सक्ने, यौनजन्य रोग र अपराध बढ्ने, समलिंगी क्रियाकलापमा वृद्धि हुनेजस्ता खतरा आउन सक्छ। धितालले लिंग पहिचानपछिको भ्रूण हत्यालाई नियन्त्रण गर्न गर्भपतनमा प्रयोग हुने औषधिको आयात, वितरण र बिक्रीलाई नियमन र नियन्त्रणसम्बन्धी व्यवस्थित कानुन बनाउनुपर्ने औंल्याए। जोखिमपूर्ण औषधिको सहज बिक्री वितरण हुनु पनि यसको प्रमुख कारण हो, उनले भने। भ्रूण हत्या नियन्त्रण गर्न निजी स्वास्थ्य संस्था तथा क्लिनिकहरूको नियमन, नियमित अनुगमन गर्न कडा कानुन बन्नुपर्ने उनको सुझाव छ।"
कार्यकारी अधिकृत बन्न लबिइङ,"मन्त्रालयले पुन:संरचनापछिको स्थानीय तह सञ्चालनका लागि तयार पारेको प्रस्तावित आदेशमा कार्यकारी अधिकृत, प्राविधिक प्रमुख इन्जिनियर, कम्प्युटर इन्जिनियर, नायब सुब्बा, लेखापाललगायत कर्मचारीको दरबन्दी स्वीकृत गराई केन्द्रबाटै पठाउने प्रस्ताव गरेको छ। स्थानीय निकायसँग जोडिएका सबै संघसंगठनयुनियन आबद्ध केन्द्रीय समन्वय समितिले स्थानीय तहमा खटिने कर्मचारीका लागि नयाँ सेवा गठन गर्न माग गरेको छ। समितिले निजामतीबाट आउनेको सेवा परिवर्तन गरी स्थानीय सेवामा समायोजन गर्न भनेको छ। समितिले माग सुनुवाइ नभए स्थानीय निकायमा कामकाज ठप्प पारी आन्दोलन गर्ने चेतावनी दिएका छन्। स्थानीय निकाय कर्मचारी संगठनका अध्यक्ष सुजिन्द्र महर्जनले समान जिम्मेवारीमा खटिएका कर्मचारीको सेवा एउटै हुनुपर्ने बताए। स्थानीय तहमा कार्यरत कर्मचारीको एउटै हैसियत हुनुपर्यो, उनले भने, स्थानीय तहका लागि अपुग हुने जनशक्ति जहाँबाट ल्याए पनि समायोजन भएपछि फरक व्यवहार हुनु भएन।"
राष्ट्रपतिद्वारा चुनाव गराउन ध्यानाकर्षण,"काठमाडौं राष्ट्रपति विद्यादेवी भण्डारीले संसद्को आउँदो माघ ७ सम्मको समयसीमा ख्याल गरी चुनावी वातावरण तयार गर्न प्रधानमन्त्री पुष्पकमल दाहालको ध्यानाकर्षण गराएकी छन्। राष्ट्रपति निवासमा शनिबार बिहान दाहालले भण्डारीसँग भेटेका थिए। राष्ट्रपति भण्डारीले स्थानीय तह, प्रदेश र संघ तीनै तहको चुनावको तयारीबारे चासो राखेकी थिइन्। चुनाव हुन नसके संवैधानिक अन्योलको स्थिति आउने भएकाले समयमै सरकारले ध्यान दिनुपर्छ, राष्ट्रपतिले दाहाललाई भनेकी थिइन्। प्रधानमन्त्रीले यस विषयमा प्रमुख दलहरूसँग प्रत्यक्षअप्रत्यक्ष संवाद गरिरहेको जानकारी गराएका थिए।"
लन्डनका लर्ड मेयर नेपालमा,"पहिलो पटक नेपाल आएका पार्मलीले राष्ट्रपति विद्यादेवी भण्डारी, प्रधानमन्त्री पुष्पकमल दाहालसँग शिष्टाचार भेट गर्ने कार्यक्रम छ। उनले उपप्रधानमन्त्री कृष्णबहादुर महरा, परराष्ट्रमन्त्री प्रकाशशरण महत, ऊर्जामन्त्री जनार्दन शर्मालगायतलाई पनि बेग्लाबेग्लै भेटवार्ता गर्ने जनाइएको छ। नेपाल लगानी बोर्डका प्रमुख कार्यकारी अधिकृत र नेपाल राष्ट्र बैंकका गभर्नरसँग समेत भेटघाट मिलाइएको छ। नेपाल भ्रमण सकेर उनी पाकिस्तान जानेछन्।"
हिउँ चितुवा अनुसन्धान केन्द्र नेपालमा,"दोस्रो बैठकले हिउँ चितुवा अनुसन्धानका लागि नयाँ प्रविधिको विकास गर्ने, हिउँ चितुवा संरक्षणका लागि सहयोग आदानप्रदान, संरक्षणका लागि आर्थिक स्रोतको खोज र पहिचानलगायत मुद्दामा पनि साझेदारी गर्ने निर्णय गरेको छ। बैठकले आगामी सेप्टेम्बर (भदौअसोज) मा किर्गिस्तानको बिस्केकमा १२ वटै देशका सरकारप्रमुख वा कार्यकारी सहभागी रहेको ग्लोबल स्नोलियोपार्ड समिट सम्पन्न गर्ने घोषणासमेत गरेको छ।त्यसअघि पाकिस्तानले किर्गिस्तान समिटको तीन महिनाअघि प्रि समिट गर्न राखेको प्रस्ताव स्वीकृत भएको छ। दोस्रो बैठकले सन् २०१७ को सेप्टेम्बरदेखि २०१९ सम्म हिउँ चितुवा पाइने देशका सदस्यहरूको नेतृत्व (अध्यक्षता) नेपाललाई दिएको छ। वनमन्त्री वा तोकिएका अधिकारी त्यसको अध्यक्ष हुन्छन्।"
संरक्षणमा पाँच करोड,प्रधानमन्त्री पुष्पकमल दाहालले हिउँ चितुवा संरक्षण र अनुसन्धानका लागि ५ करोड रुपैयाँ घोषणा गरेका छन्। हिउँ चितुवा पाइने मुलुकका मन्त्री सहभागी दोस्रो बैठक उद्घाटन गर्दै उनले उक्त रकम घोषणा गरेका हुन्। त्यस क्रममा उनले सरकारले तयार गरेको हिउँ चितुवा संरक्षणसम्बन्धी पाँच वर्षे कार्ययोजना समेत सार्वजनिक गरे।
बिमस्टेक शिखर सम्मेलनको तयारी,"बिमस्टेकमा नेपाल, भारत, श्रीलंका, बंगलादेश, भुटान, म्यानमार र थाइल्यान्ड सदस्य राष्ट्र छन्। थाइल्यान्ड र म्यानमार आसियानको पनि सदस्य मुलुक हुन् भने अन्य पाँच मुलुक सार्कका सदस्य राष्ट्र हुन्। सार्क र आसियानको पुलका रूपमा काम गर्न बिमस्टेकको स्थापना गरिएको थियो ।"
राप्रपामा थापा र राणा भिड््ने,"आउँदो महाधिवेशनमा पार्टी नेतृत्व र पार्टीले बोक्ने सिद्धान्त के हुने भन्नेमै केन्द्रित देशव्यापी बहस भएको केन्द्रीय सदस्य सोभित उप्रेतीले कान्तिपुरलाई बताए। क्षेत्रीय र जिल्ला अधिवेशनहरूमा समेत पार्टीको आगामी नीति र नेतृत्व कस्तो हुने भन्ने विषयले महत्त्व पाएको छ।अध्यक्षका लागि नेताद्वय राणा र थापाबीचमै प्रतिस्पर्धा हुनेछ, उप्रेतीले भने। पार्टी एकीकृत भएपछि व्यवस्थापिका संसद्मा राप्रपाको सिट संख्या ३७ पुगेको छ। चौथो राजनीतिक शक्तिका रूपमा राप्रपा नेपालको २५ सिट थियो। राप्रपाको भने १२ सिट थियो। थापाले आफ्ना पक्षमा बहुमत जुटाउन आन्तरिक लबिइङ तीव्र पारिरहेका छन्। एकीकृत पार्टीले ५ वटै क्षेत्रमा क्षेत्रीय आमसभा, कार्यकर्ता भेला सम्पन्न गरेको छ। माघ २१ गते प्रतिनिधि चयन हुनेछ। माघ २५ गते जिल्ला अधिवेशन हुनेछ। हरेक निर्वाचन क्षेत्रबाट चुनिएका प्रतिनिधिले आगामी नीति र नेतृत्व चयन गर्नेछन्।"
मापदण्डविपरीत कित्ताकाट,"जिल्ला नापी अधिकृत बुद्धिमान जैसीले मापदण्डमै रही कित्ताकाट गरेको दाबी गरे। पहिला जग्गा कित्ताकाट अमिनले गर्छ, उनले भने, मापदण्डविपरीत अमिनले कित्ताकाट गर्न हुँदैन र गर्दैन पनि। सरकारले नयाँ बस्तीमा दमकल, एम्बुलेन्सलगायत अत्यावश्यक सवारीसाधन प्रवेशमा सहज बनाउन ६ मिटर चौडा सडक हुने व्यवस्था गरेको हो। यो नियम लागू भए मुलुकमा बढदै गइरहेको अनियन्त्रित र अव्यवस्थित बस्ती नियन्त्रित हुने सरकारको निष्कर्ष छ। मापदण्ड मिचेर बनाइएका घरहरूको नक्सापास कदापि नहुने उपमहानगरपालिका सहरी विकास महाशाखाका इन्जिनियर रुदप्रसाद गौतम दाबी गर्छन्।प्रतिवेदन सार्वजनिक चाँडै यसैबीच भूमिसुधार विभागले उपत्यका मालपोत कार्यालयहरूमा लाभकर छलीबारे छानबिन गर्न गठित ५ टोलीको प्रतिवेदन चाँडै सार्वजनिक गर्ने भएको छ। भूमिसुधार विभागका महानिर्देशक टीकाराम घिमिरेले टोलीले धमाधम काम थालिरहेको बताए। साताअघि मन्त्रालय र विभागका कर्मचारीले जिल्ला मालपोत कार्यालय ललितपुरमा चेकजाँच गर्ने क्रममा लाभकर छली भएको पाइएको थियो। कार्यालयका दुई कर्मचारी निलम्बनमा राखेका थिए। अन्य कार्यालयमा पनि अनियमितता भएको हुन सक्ने आंशकामा विभागले उपसचिवको नेतृत्वमा छानबिन समिति गठन गरेको छ।"
आजदेखि पहिलो किस्ता,"कुनकुन बैंकबाट वितरण?भक्तपुर नगरपालिकाले लाभग्राहीलाई पायक पर्ने ३ बैंकसँग अनुदान वितरणको सम्झौता गरेको छ। जसमध्ये भक्तपुर नगरपालिका १ देखि ६ र ९ वडाका लाभग्राहीले नेपाल बैंक लिमिटेड कमलविनायक, ७, ८, ११, १२ र १४ वडाका लाभग्राहीले राष्ट्रिय वाणिज्य बैंक सूर्यविनायक र १०, १३, १५, १६ र १७ वडाका लाभग्राहीले कृषि विकास बैंक दूधपाटीबाट अनुदान रकम पाउने जिविसले जनाएको छ। मध्यपुरठिमी नगरपालिका १ देखि ३ वडाका लाभग्राहीले मेघा बैंक लिमिटेड, ४ देखि ६ वडाका लाभग्राहीले कृषि विकास बैंक, ७ देखि १० र १७ वडाका लाभग्राहीले राष्ट्रिय वाणिज्य बैंक लिमिटेड, ११ र १२ वडाका लाभग्राहीले नेपाल बैंक लिमिटेड ठिमी शाखा, १३ र १४ वडाका लाभग्राहीले माछापुच्छ्रे बैंक ठिमी, १५ वडाका लाभग्राहीले सिद्धार्थ बैंक गठ्ठाघर र १६ वडाका लाभग्राहीले एनआईसी एसिया कौशलटार शाखाबाट अनुदान रकम लिन सकिने जनाएको छ। अनन्तलिंगेश्वर नगरपालिका अनन्तलिंगेश्वर नगरपालिका १ देखि ५ वडाका लाभग्राहीलाई हिमालयन बैंक कौशलटार, ६ देखि ८ वडाका लाभग्राहीलाई लक्ष्मी बैंक कौशलटार, ९ देखि १२ वडाका लाभग्राहीलाई माछापुच्छ्रे बैंक नयाँठिमी र १३ देखि १५ वडाका लाभग्राहीलाई एभरेस्ट बैंक सूर्यविनायकबाट अनुदान रकम वितरण गर्ने जनाएको छ। सूर्यविनायक नगरपालिकाले लाभग्राहीलाई पायक पर्ने ४ बैंकबाट अनुदान रकम वितरण गर्ने जनाएको छ। जसमध्ये १ देखि ५ वडाका लाभग्राहीलाई एनएमबी बैंक सूर्यविनायक, ६ देखि ८ वडाका लाई सानिमा बैंक सूर्यविनायक, ९ देखि ११ वडाका लाभग्राहीलाई ग्लोबल आईएमई बैंक सूर्यविनायक र १३ देखि १५ वडाका लाभग्राहीलाई बैंक अफ काठमाडौं लुम्बिनी सूर्यविनायक शाखाबाट वितरण गर्ने जनाएको छ।नगरकोट नगरपालिका १ देखि १० वडाका लाभग्राहीलाई यति डेभलपमेन्ट बैंक कमलविनायक र ११ देखि १३ वडाका लाभग्राहीलाई माछापुच्छ्रे बैंक कमलविनायकबाट वितरण गरिने जनाएको छ। त्यसैगरी, चाँगुनारायण नगरपालिकाले लाभग्राहीलाई पायक पर्ने ३ बैंकमार्फत निजी आवास पुनर्निर्माणका लागि अनुदान वितरण गर्ने जनाएको छ। चाँगुनारायण नगरपालिका १ देखि ४ तथा ८ देखि ११ वडाका लाभग्राहीलाई माछापुच्छ्रे बैंक कमलविनायकबाट, ५ देखि ७ तथा १७ वडाका लाभग्राहीलाई यति डेभलप्मेन्ट बैंक कमलविनायक र १२ देखि १६ वडाका लाभग्राहीलाई कृषि विकास बैंक सल्लाघारीबाट अनुदान रकम वितरण गरिने स्थानीय विकास अधिकारी कोइरालाले बताए।"
राईलाई विभूतिको सम्मान दिन्छौं,"यसैगरी राजधानीमा शनिबार मुस्लिम मुक्ति मोर्चाले गरेको धर्म निरपेक्षता र मुस्लिम मुद्दा कार्यक्रममा प्रधानमन्त्री दाहालले परिवर्तन विरोधीहरूले जातीय, क्षेत्रीय विभाजन ल्याउन खोजिरहेको बताए। उनले आफू सबै जाति, क्षेत्र र समुदायलाई एकताबद्ध बनाउन लागेको दाबी गरे। प्रधानमन्त्रीले मुस्लिमको स्वतन्त्रता र मुक्तिका निम्ति धर्म निरपेक्षताको विषय धेरै महत्त्वपूर्ण रहेको बताए।"
नीलमको जुनी फेरियो,"गोठमा बासस्वस्थ भएर फर्किए पनि नीलमको बास अहिले गोठमा छ। मण्डल परिवारसँग घर छैन। गोठको चिसो भुइँमा ओछ्यान लगाइएको छ। नीलम परिवारका साथ त्यहीँ बस्छिन्। गोठको एकातिर गाई त अर्कोतिर बाख्रापाठ बाँकिएका छन्। कुनामा चुलो छ। त्यही बीच लगाइएको ओछ्यानमा नीलमका बुबाआमा, हजुरआमा, दिदीसहितको परिवार गुजारा चलाइरहेको छ। गोठ पनि दुईतिर खुलै छ। चिसो हावा चल्दा सबै जना काम्दै बस्नुपर्ने बाध्यता रहेको गुलियादेवीले सुनाइन्।"
भागबन्डा नमिल्दा पदपूर्ति ठप्प,"परियोजनालाई यो वर्ष क्रमागततर्फका ११ र चालु वर्ष ९ वटा खानेपानी आयोजना सम्पन्न गर्ने जिम्मेवारी छ। त्यसका लागि ४ करोड ५३ लाख ३५ हजार बजेट छ। तर, आधा वर्षभन्दा बढी बितिसक्दा बल्ल प्राविधिकतर्फका पाँच कर्मचारी नियुक्तिको सुरसार छ। त्यो पनि अझै प्रक्रियाकै चरणमा अल्झिएको छ। फागुनसम्म प्राविधिक कर्मचारीको टुंगो लागे पनि ३ जना स्वास्थ्य प्रवर्धक र २ जना फिल्ड संयोजक नियुक्ति गर्न समिति नमानेको उनले बताए।"
नियुक्तिपत्र नपाएर हैरानी,"तीमध्ये ३० जनाभन्दा बढीको नियुक्तिपत्र छैन। नियुक्तिपत्र नभएकाको नामावली कार्यालयमा दिइसकेका छौं। कसैको सिफारिस र प्रमाण छ, कसैको छैन, उनले भने, नियुक्तिपत्रको सक्कल व्यक्तिलाई दिइए पनि नक्कल कार्यालयमै रहनुपर्ने हो, कार्यालयले छैन भन्छ। कार्यालयमा नक्कलसमेत नभेटिएपछि समस्या परेको उनले बताए।जिल्ला हुलाक अधिकृत सिर्जना मिश्रले नियुक्तिपत्र नभए पनि काम गर्दै आएकाले मासिक तलब दिइरहेको बताइन्। उनका अनुसार नियुक्तिपत्र नभएका धेरैको निवेदन कार्यालयमा आएको छ। कार्यालयमा नियुक्तिपत्रको नक्कल भेटिएन। त्यसैले प्रतिलिपि दिन नसकिएको हो, उनले भनिन्, नियुक्तिपत्र भएका र नभएका नामावली विभागमा पठाएका छौं।"
५३ जनाद्वारा मिर्गाैला दान,"स्याङ्जा नि:शुल्क मिर्गौला परीक्षण शिविरमा ५३ जनाले मिर्गौला दान गरेका छन्। सूर्योदय साकोस, सूर्योदय क्लब र रेडियो स्याङ्जाद्वारा आयोजित शिविरमा सफा र स्वच्छ देखिएकाले दान गरेका हुन्। मानव अंग प्रत्यारोपण केन्द्र र जिल्ला स्वास्थ्य कार्यालयको प्राविधिक सहयोगमा भएको शिविरमा ७ सयले परीक्षण गराएका थिए। परीक्षणमा १६ वर्षमाथिका उमेर समूहको उपस्थिति थियो भने ७८ जनालाई मिर्गौलामा समस्या देखिएको आयोजक रमेश गोदारले बताए। ७८ जनामा असर देखियो, उनले भने, सुगर र प्रोटिनको मात्रा देखिएको हो। छिट्टै पुन: परीक्षण गरी पुष्टि गर्नका लागि डाक्टरले सुझाव दिएका छन्। शिविरमा वृद्धवृद्धा र महिलाको उल्लेखनीय उपस्थिति रहेको थियो। डाक्टर कल्पना श्रेष्ठको नेतृत्वमा प्राविधिक र चिकित्सकसहित २० जनाले बिरामीको स्वास्थ्य परीक्षण गरेका थिए।"
दाताको भरमा बालबालिका,"माझफाँट (पर्वत) यहाँको समाज कल्याण आधारभूत विद्यालय भित्रभित्रै खोक्रो बन्दै गएको छ। २०४२ मा स्थापना भएको यो विद्यालयमा अहिले १ सय ४ बालबालिका अध्ययनरत छन्। भौतिक संरचना, शिक्षक, विद्यार्थी अनुशासन र पोसाक झट्ट हेर्दा सुविधायुक्त विद्यालयको भन्दा कम छैन। तर, शिक्षकको पारिश्रमिकबाहेक अरू सबै दाताकै भरमा चलेको छ। माझफाँट ६ को गैराटोलका १ सय ९६ घरधुरी र छिमेकी गाउँका केही बालबालिका अध्ययन गर्छन्। दुई जनजाति र अरू सबै दलित परिवारका बालबालिका छन्। स्थानीयले श्रमदान गरेर अस्थायी कक्षाकोठा बनाएका थिए तर त्यो भत्किएपछि २०६८ मा प्लान नेपालको आँखा विद्यालयमा पर्यो। प्लानको २५ लाख, जिल्ला शिक्षाको ७ लाख, स्थानीयको श्रमदानबाट २ लाख र अरू दाताको सहयोगमा साढे ३६ लाख रुपैयाँ लागतमा ८ कोठाको दुईतले पक्की भवन बनाइएको थियो। तर अहिले विद्यालयको डेढ लाख रुपैयाँ ऋण रहेको प्रअ ओमबहादुर जिसीले बताए। त्यो ऋण मेरै नाममा छ, उनले भने, पोहोर घाँस बेचेर आएको आम्दानीले ब्याज तिरें। अहिले उक्त जग्गा बाटोमा परेको भनी डोजरले खन्यो।"
रौनक खोसिएको सम्पदा,"दरबार पुनर्निर्माणमा विष्ट परिवारकै आफन्त र सर्वसाधारणले चासो देखाए पनि धेरै भाग भत्किएकाले उनीहरू मात्रैको प्रयासले सम्भव हुने देखिँदैन। निर्माणको जिम्मा लिएका इन्द्रधारा विष्टका अनुसार उत्तरपश्चिमको केही भाग मर्मत गरिएको छ। हालसम्म ३२ लाख खर्च भइसक्यो, रकम नभएरै काम रोकिएको छ, उनले भने, जर्मनीमा बस्ने साथीहरू र स्थानीयको सहयोगमा मर्मत थालेका हौं। दरबारलाई पहिलेकै स्वरूप दिन २ करोड रुपैयाँ लाग्ने उनले बताए। यस्तो ऐतिहासिक भवन जोगाउनु सरकारको दायित्व ठान्ने विष्ट अहिलेसम्म सोधपुछ गर्नसम्म नआएको गुनासो गर्छन्। खर्च जुट्ने आशामा फागुनबाट मर्मत कार्य पुन: थाल्ने तयारी छ, उनले भने, अहिले चिसोका कारण काम रोकिएको हो।"
नेपाली क्रिकेटलाई गति देऊ,"आईसीसी अहिले पनि सहमतिमा अगाडि बढ्न खोजिरहेको छ, तर आफैं मपाइँ गरेर नेपाली क्रिकेट हाकिरहेकाहरूलाई त्यो स्वीकार्य देखिन्न। मूलपानीस्थित क्यान कार्यालयको वर्तमान स्थिति हेर्ने हो भने प्रशासनिक हिसाबमा नेपाली क्रिकेट यसभन्दा कमजोर स्थितिमा नजाला भन्न सकिँदैन। किनभने प्रमुख कार्यालयले केही गतिविधि गर्न नसक्नु भनेको शून्यकै स्थितिमा पुग्नु हो। निलम्बन र लुछाचुँडीले राष्ट्रिय टोलीको प्रदर्शन यसभन्दा तल झरेमा नेपाली क्रिकेटले ठूलो मूल्य चुकाउनुपर्नेछ। नेपालजस्तो एसोसिएट राष्ट्रका लागि अन्तर्राष्ट्रिय क्रिकेटमा अवसर कम हुन्छ। त्यसै पनि मौकाहरू चुकाउँदा नेपाली क्रिकेटले जुन गति लिनुपर्ने हो, त्यो लिन सकेको छैन। नेपाली क्रिकेटलाई व्यावसायिक हिसाबले अगाडि बढाउनुभन्दा विदेशमोह राखेर पदमा बस्न आतुर हुनेहरूले अहिलेको संकटपूर्ण अवस्थालाई बुझेर साहसिक कदम चाल्न जरुरी छ। सबै पक्ष मिलेर अगाडि बढी भावी कार्यक्रमका साथ आईसीसीलाई विश्वास दिलाई क्यान चलाउनुमै नेपाली क्रिकेटको जित हुन्छ। नेपाली क्रिकेटका लागि तत्कालको खाँचो रणनीतिक योजना पनि हो, जसले आगामी पाँच वर्षका लागि नेपाली क्रिकेटको मार्गचित्र कोर्न सकोस्। क्यान पुन: सुचारु नभएसम्म त्यो सम्भव छैन।"
किन भएन भूकम्पपछि पुनर्निर्माण?,"अन्त्यमा, हाम्रा विपत धेरैखाले छन्। तिनको सामना कहाँबाट सुरु गर्ने हो, पर्खिने समय घर्किंदै छ। अन्य विपतको सामना गर्न एकजुट हुने नेपाली सत्ता राजनीतिले ल्याउने विपतको सामना गर्ने बेला भने फुटाऊ र शासन गर को सिकार भएर सधंै विभाजित हुन्छौं र बेलाबेलामा थलिन पुग्छौं। कोतपर्वबाट सुरु भएको यो शृंखला अझै रोकिएको छैन। सिंहदरबार केन्द्रबिन्दु भएको लोकतन्त्र र सुशासन दशकौंदेखि विपतमा छ। यो पहिला पञ्चायती शासनको चपेटामा थियो भने अहिले राजनीतिक दलहरूको सर्वदलीय सिन्डिकेटको चेपमा परेको छ। जनयुद्ध का नाममा आम नेपाली १० वर्षसम्म विपतमै परे र अहिलेसम्म त्रसित छन्। भ्रष्टाचार, कुशासन र बहिष्करणजस्ता सामाजिक विपत थोपरिराख्ने संरचनाहरूको पुनर्निर्माण नभएसम्म भूकम्पजस्तो विपतको सामना गर्न पनि सम्भव हँदैन। त्यसैले भूकम्पपछिको पुनर्निर्माणलाई प्रभावकारी बनाउने हो भने दरिद्र राजनीतिक नेतृत्व फेर्ने तथा भ्रष्ट मति र कछुवा गति भएको कर्मचारीतन्त्रको पुनर्गठनतर्फ सबैले ध्यान दिनुपर्ने बेला भएको छ।"
राजनीतिभित्रको अवसरवाद,"पदमा रही रहन तिकडमबाजी गर्न खप्पिस प्रेमबहादुर सिंहका बारेमा लेख पढ्न पाइयो। नेमकिपा, एमाले हुँदै समाजवादी प्रजातान्त्रिक जनता पार्टी नामको आफ्नै दल स्थापना गरी पक्ष र विपक्षमा बहुरूपी भूमिका निर्वाह गरिसकेका सिंहलाई प्रधानमन्त्री पुष्पकमल दाहालले आफ्नो मन्त्रिमण्डलमा खानेपानी तथा सरसफाइ मन्त्रीका रूपमा पदासीन गराउनुभएको छ। दल बदल्न, पदका लागि चाप्लुसी गर्न निपुण, निर्वाचन आयोगले खारेज गरेको दलको नेता र बहुविवाहजस्तो चारित्रिक अभियोग लागिसकेका व्यक्तिलाई पटकपटक मन्त्री पदबाट पुरस्कृत गरिँदा आजको राजनीतिक वातावरण बिग्रेको हो। यसले कर्तव्यनिष्ठ र समर्पित राजनीतिकर्मीहरूमा निराशा बढ्ने र गलत सन्देश जाने वातावरणको सिर्जना भएको छ। महेन्द्रसिंह बमटीकापुर९, कैलाली"
विदेशी पैसा र प्रविधिमा सम्पदा संरक्षणको कुरै नगरौं,"इन्जिनियरिङ अध्ययन संस्थान बसेकै पुलचोकको आनन्दनिकेतन पनि सबलीकरण (रेट्रोफिटिङ) गरिएको होइन? हो, यो १५ वर्षअघिको कुरा हो। वीरशमशेरको खलक आनन्दशमशेरको यो दरबार १ सय वर्ष पुरानो भइसक्यो। आज यो इन्जिनियरिङ अध्ययन संस्थानको डिन अफिस बिल्डिङ मात्रै होइन, आनन्दशमशेरको दरबार र विरासतसमेत हो। एउटा सम्पदा बनिसकेको दरबार संरक्षण गर्ने कि नगर्ने? संरक्षण सम्भव भएपछि पो यो अफिस रहने कि नरहने भन्ने प्रश्न उब्जन सक्छ। होइन, अफिसै बनाउनु छ भने अर्कै बिल्डिङ ठड्याए भइहाल्छ नि। यसका पर्खालका इँटाहरू सबै फुटेको (क्रस) देखियो, १५ वर्षअघि। अनि रिप्लेस गर्ने कुरा आयो। त्यही बेला नयाँ बनाउने चर्चा भएको हो। तर, हामी प्रिजर्भेसनमा गयौं। काठका बिम भएका ठाउँमा काठै राख्यौं। अरू सबै संरचनालाई यथवात् राखेर प्रिजर्भेसन गर्यौं। ३ फुटको पर्खाल तलपट्टि फेर्यौं। अस्तिको भुइँचालोपछि पनि सेफ भएर हामी यहीं बसेका छौं। तपाईंले काठमाडौं उपत्यकाको प्राचीन सभ्यताबसोबासमाथि अध्ययन गर्नुभएको छ। के यस्तो विषयमा पुरातत्त्व विभाग र राज्य तहबाट कुनै अध्ययनअनुसन्धानको काम हुन सकेको छ?म राज्यलाई अथवा अरूलाई दोषी देखेर कुराकानी गर्न चाहन्नँ। मैले आफ्नो अध्ययनमा पाएअनुसार काठमाडौंको लिच्छविकालीन राजधानी नक्साल थियो। नक्साल चारढुंगेबाट हाँडीगाउँ क्षेत्रमा राजधानी थियो। अनुसन्धानमा बाल मन्दिरदेखि गहनापोखरीको क्षेत्रमा कैलाशकुट (दरबार) थियो भन्ने आधार देखिएको छ। कैलाशकुट भवन र मानगृहको अवस्थिति त्यहाँ थियो भन्ने छ। त्यहाँ अहिले पनि मानेश्वर देवता राखिएको छ। अंशुबर्माले राखेको शिलालेख पनि हाँडीगाउँमा छँदै छ। तर, त्यो आधारबारेमा न संरक्षणसंवद्र्धन गर्ने उपाय अघि आएको छ, न त त्यसमा थप अनुसन्धान भएको छ। अहिले सडक विस्तारका क्रममा त्यो हाँडीगाउँको भित्री सम्पदाजन्य क्षेत्रमा विनाशविस्तार नगरौं भनेर आग्रह भएपछि रोकिएको अवस्था मात्रै छ।यति बहस र विवाद बाहिर आइसकेपछि अब सही अर्थमा प्रिजर्भेसन कहाँबाटकसरी सुरु गर्ने? म केही मुलभूत कुरामा स्पष्ट छु। १९९० सालमा काठमाडौं उपत्यका अहिलेभन्दा बढी तहसनहस भएको थियो। स्रोतसाधन, जनशक्ति र पहुँच नरहेको त्यो समयमा सबैजसो सम्पदाको झन्डै १० वर्षभित्रैमा संरक्षणसंवद्र्धन अथवा सम्पूर्ण प्रिजर्भेसन भइसकेको थियो। आज यही संवद्र्धन र पुनर्निर्माणका नाममा कुर्सीदौड चलेकै छ। म स्पष्ट छु विदेशी पैसा र प्रविधि भयो भने खत्तमै हुन्छ। आफ्नै प्रविधि र उपायले हाम्रो प्रिजर्भेसनलाई सही अर्थमा दरिलो बनाउन सक्छ। मेरो बुझाइमा अहिले धेरैवटा सम्पदाको चर्चा भइरहे पनि कलात्मक र ऐतिहासिक पक्षका आधारमा सिंहदरबार, केशरमहल र बागदरबार त प्रिजर्भेसन गर्नैपर्छ। बरु, शीतलनिवास आफैंमा ओरिजिनल होइन, ९० सालको भूकम्पपछि यो पुनर्निर्माण गरिएको हो। त्यहाँ पहिलाको ग्लेमर पनि छैन। सिंहदरबारको हकमा प्राविधिक रिपोर्ट आफ्नो ठाउँमा छ। अब विज्ञहरूले सुरुमा अभिलेखीकरण गर्नुपर्यो। पर्खाल, सिलिङ, भुइँ सबैको डकुमेन्टेसन हुनुपर्यो। रेट्रोफिटिङ का पछि मात्रै लाग्नु भएन। एकोहोरो रेट्रोफिटिङ ले कलात्मकता र ऐतिहासिकता नसमेटिन सक्छ। विशेषत: नेगेटिभएप्रोचमा जानु भएन। मलाई भने हरेक कुरामा नकारात्मक एप्रोच बढी भएजस्तो लाग्छ। नयाँ कुरा गर्नै हुँदैन भनेको होइन। बरु संरक्षण र संवद्र्धन केकति सम्भव छ, त्यो पनि हेर्ने हो। सिंहदरबार भनेको मेमोरी कन्जरभेसनको पाटो पनि हो। भवन भनेर भौतिक कुरामा लाग्ने होइन। सांस्कृतिक र ऐतिहासिक सम्झनाको संरक्षण पनि एकैसाथ हुनुपर्छ ।"
ठगिन बाध्य कृषक महिला,"आंैलामा गन्न सकिने महिला कृषि प्राविधिक देशमा छन्। उनीहरूलाई हौसला दिनुका सट्टा निरुत्साहित गरिने काम अभिभारा बोकेका सम्बन्धित व्यक्तिबाटै हुने गर्छ। समाजका प्रत्येक क्रियाकलापमा महिलालाई अगाडि बढ्न नदिने, खुट्टा तान्ने प्रवृत्ति विद्यमान छ भने अर्कोतर्फ महिलालाई खेतबारी कसरी गर्ने भने कुराको वैज्ञानिक ज्ञान साह्रै कम मात्र छ। उनीहरू आफ्ना पिता, श्रीमान्ले जसरी खेती गर्दै आएका छन्, त्यही परम्परागत शैली अपनाएर खेती गरिरहेका छन्। यसरी गर्दा उनीहरू मुनाफा कमाउनुभन्दा घाटा बेहोर्न बाध्य छन्। उनीहरूलाई यस्ता कुराबारे जानकारी दिन सम्बन्धित निकायको ध्यान जानु आवश्यक देखिन्छ।"
वाणिज्य बैंकहरूको तरलता समस्या,"नेपालको अर्थतन्त्रको अवस्थालाई दीर्घकालीन सोच राखेर हेर्दा सन्तोषजनक नभएको तथ्यलाई वाणिज्य बैंकहरूको कर्जा लगानीका क्षेत्रहरूले पनि स्पष्ट पारिरहेका छन्। उद्योग स्थापना गर्ने, रोजगारी बढाएर आन्तरिक मागका साथै निर्यातसमेत बढाउने उद्देश्यका आयोजनामा लगानी बढ्न सकेको छैन। यसतर्फ सरकार, राष्ट्र बैंक र निजी क्षेत्र मौन बराबर छन्। नीतिगत रूपमा रोजगारी बढाउने भने पनि कार्यगत रूपमा सम्भव भइरहेको देखिँदैन। रोजगारी, उत्पादन र आयआर्जन बढाउने किसिमका उद्योगको स्थापना हुन नसकेको अवस्थामा पुँजी पलायन हुनु वा सेयरका रूपमा लगानी हुनु पनि आश्चर्यजनक हुँदैन। समग्रमा हेर्दा बैंकिङ क्षेत्र सम्पूर्ण राज्य व्यवस्थाको एउटा मात्र क्षेत्र हो। वित्तीय क्षेत्र, सामाजिक क्षेत्र र त्यसभित्रका स्वास्थ्य शिक्षा आदि सबै क्षेत्रको प्रतिफल निराशाजनक नै देखिन्छ। निर्यात प्रवद्र्धन गरेर विदेशी मुद्रा आर्जन गर्न नसकी विप्रेषणबाट खाँचो पूरा गर्नु परिरहेको अवस्थामा बैंकहरूले गर्ने लगानी र त्यसले अर्थतन्त्रमा पार्ने असरबारे चासो हुनु अत्यन्त सान्दर्भिक हुन्छ। सरकार र राष्ट्र बैंकले तरलताको विषयलाई लिएर तुरुन्त निर्णय गरिहाल्नुपर्छ र पुँजीगत क्षेत्रमा लगानी बढाउन नसक्ने हो भने राजस्वका रूपमा असुल भई निष्क्रिय रहिरहेको पुँजीलाई उपयोगमा ल्याउने विकल्पलाई पनि प्रयोग गर्नुपर्ने हुन्छ।"
सीमाका दर्जन सडक कालोपत्रे गरिँदै,यसअघि २०७० फागुन महिनासम्म सडक निर्माण गरी भारत सरकारले नेपाल सरकारलाई हस्तान्तरण गर्नेगरी सम्झौता भएको थियो। सडक निर्माणका लागि भारतीय ठेकेदार कम्पनीले ४१ करोडको लागतमा निर्माण सम्झौता गरेको थियो। तर बीचकै काम छाडेर भारतीय कम्पनी जीभीआर हिँडेपछि आयोजनाको भविष्यै अन्योलमा परेको थियो।
पियनले चलाउँछिन् कक्षा,विद्यालयको अवस्थाका बारेमा जानकार भए पनि तत्काल थप दरबन्दी पठाउन सक्ने अवस्था नरहेको जिल्ला शिक्षा अधिकारी मानबहादुर घिमिरेले बताए। उनका अनुसार व्यवस्थापकीय हिसाबले अहिले थप दरबन्दी पठाउन सक्ने अवस्थामा कार्यालय छैन। माझी मुसहर समुदायका बालबालिका मात्रै अध्ययन गर्ने उक्त विद्यालयमा स्थानीय समुदायले निजी स्रोतमा शिक्षक थप गर्न सक्ने अवस्था पनि नभएको दुखेसो पोखे। नियमित कक्षा सञ्चालन नहुँदा विद्यार्थीको संख्या घटिरहेको छ।
गाउँपालिका घोषणा,"नुवाकोट स्थानीय आफैंले लिखु गाउँपालिका घोषणा गरेका छन्। स्थानीय तह पुन:संरचना आयोगको प्रतिवेदनविरुद्ध उत्रिएका उनीहरूले शनिबार जिल्लाको पूर्वी भेगमा आफैं गाउँपालिका घोषणा गरेका हुन्। एमालेबाहेकका दलका प्रतिनिधि र चार गाविसका बासिन्दाले लिखु गाउँपालिका यहाँहरूलाई हार्दिक स्वागत गर्दछ लेखिएको तुल झुन्ड्याएका छन्। माओवादी केन्द्रका केन्द्रीय सदस्य धर्म अधिकारीले जनताले मिलेर गाउँपालिका घोषणा गरिएको बताए। लिखु गाउँपालिका माग गर्दै सात दिनदेखि जारी आन्दोलनबाट कुनै निष्कर्ष नकिस्केपछि उनीहरूले खानीगाउँ, चौघडा, सूर्यमति र थानसिङ मिलाएर उक्त गाउँपालिका भएको घोषणा गरेको कांग्रेस थानसिङका सभापति विनोद पाठकले बताए।आयोगले चौघडा गाविसलाई पञ्चकन्या गाउँपालिकामा गाभेको, थानसिङलाई ककनी नगरपालिकामा, सूर्यमतिलाई बेलकोगढी गाउँपालिका र खानीगाउँलाई सूर्यगढी गाउपालिका भाग लगाएको आन्दोलनरत पक्षको आरोप छ। आन्दोलनरत पक्षले चौघडा र सूर्यमति गाविसको पट्टाबारी जोड्ने पुलमा, थानसिङ र थानपति गाविस जोड्ने छहरेपुलमा तुल टाँगेर लिखु गाउँपालिका भएको सबैलाई जानकारी गराएका हुन्।"
जिल्ला अस्पतालमै छैन नि:शुल्क औषधि,"केन्द्रबाट ७० प्रतिशत, क्षेत्रीय मेडिकल स्टोर्सले १० र बाँकी २० प्रतिशत औषधि जिल्लाले खरिद गर्नुपर्ने हुन्छ, जिल्ला स्वास्थ्य प्रमुख काफ्लेले भने, क्षेत्रबाट आउने १० प्रतिशत औषधि नियमित रहे पनि त्यसले कति नै पुग्छ र? जिल्लाबाट टेन्डर खुलाई खरिद गरेको औषधिले काम चलाएका छांै। पर्याप्त औषधि नभएकै कारण जिल्ला अस्पतालले अपेक्षाकृत उपचार सेवा दिन नसकेको काफ्लेले बताए। हाल स्वास्थ्य संस्थामा नि:शुल्क पाइने सिटामोल, मेट्रो निडाजोल, एम्लोडिपिन, सालमुटामोल, रेनिटिडिन, लिग्नोकल इन्जेक्सनजस्ता सामान्य औषधिकै अभाव छ।"
खरिद गर्न १२ लाख,"जिल्ला अस्पतालमा एक्सरे मेसिन सञ्चालनमा ल्याएको, एम्बुलेन्स सञ्चालन गरेको, अस्पतालभित्रै सुपथ मूल्यको औषधि पसल सञ्चालन गरेको र खानेपानी नियमित गरेको जिल्ला स्वास्थ्यले जनाएको छ। गत वर्ष ५६औं स्थानमा रहेको जिल्ला स्वास्थ्य कार्यालयलाई १७औं स्थानमा पुर्याउन सफल भयौं, अस्पताल विकास समिति अध्यक्ष दयाराम सिम्खाडाले भने, १५ शय्याको जिल्ला अस्पताललाई आधारभूत सेवा दिने हिसाबले १ नम्बर बनाउन सफल भएकाले स्वास्थ्य मन्त्रालयबाट पनि सम्मानित भयौं। कालीकोटमा १५ शय्याको जिल्ला अस्पताल, कुमालगाउँ प्राथमिक स्वास्थ्य केन्द्र र २८ स्वास्थ्य चौकी छन्।"
घाइते चितुवाको उद्धार,"चेतनाको अभावमा स्थानीयले चितुवालाई कुटपिट गरेका हुन्, दुर्लभ जनावरको संरक्षणमा लाग्ने शिक्षा दिनु आवश्यक छ, उनले भने। वन कार्यालयसँग एउटा वन्यजन्तु संरक्षण भवन र उपचार सामग्री अनिवार्य हुनुपर्ने आवश्यकता खट्किएको छ। आइतबार काठमाडौंस्थित संरक्षण केन्द्र लगेर चितुवाको उपचार गरिनेछ। त्यसपछि आवश्यक प्रक्रिया पूरा गरेर चिडियाखानामा राखिने जिल्ला वन कार्यालयले जनाएको छ।"
उचित छानबिन होस्,काठमाडौं फिल्म छक्का पञ्जा को अनलाइन पाइरेसी भएपछि उक्त घटनामा दोषी मानिएका कृष्ण सुवेदीले अनावश्यक मानसिक यातना सहन नसकी आत्महत्या गरेको प्रारम्भिक छानविनमा देखिएपछि घटनाले चर्को रूप लियो । धम्की दिनेमा आफ्नो नाम मुछेर सामाजिक सञ्जालदेखि केही समाचारमा समेत आएपछि फिल्मका निर्मातासमेत रहेका अभिनेता दीपकराज गिरीले आफ्नो सामाजिक प्रतिष्ठा गिराउने काम भएको भन्दै घटनाको सत्यतथ्य छानबिनका लागि गौशालास्थित प्रहरी परिसरमा शनिबार निवेदन दिएका छन्।छक्का पञ्जा पाइरेसीसम्बन्धी विषयलाई जोडी म र मेरो टिमको धम्कीको कारणले ज्यान गएको भन्ने आरोप लगाई पटकपटक विभिन्न स्थानहरूमा हाम्रो सामाजिक प्रतिष्ठा गिराउने काम भएकोले उक्त घटनाको सत्य तथ्य र निष्पक्ष छानबिन गरी दोषीउपर कानुनी कारबाही गरी पाउँ निर्माता गिरीले लिखित निवेदनमा घटनाक्रम नबुझीकन हाम्रो टिमप्रति दुष्प्रचार भइरहेकाले त्यस्ता व्यक्ति तथा संस्थाहरूसमेतलाई आवश्यक छानविन गर्न प्रहरीसमक्ष आग्रह गरेका छन्। फिल्म टिमसहित दीपकराज शनिबार गौशाला प्रहरी परिसर पुगेर उक्त निवेदन दिएका थिए।
निर्माता संघको पनि आग्रह,"काठमाडौं पाइरेसीजस्तो जघन्य अपराधलाई आत्महत्याको घटनाले ओझेलमा पारेको ठहर गर्दै चलचित्र निर्माता संघले त्यसको आवश्यक छानबिनका लागि सरोकारवालासमक्ष आग्रह गरेको छ। निर्माता संघले शुक्रबार पत्रकार सम्मेलनमार्फत निज गिरीलाई विभिन्न अनलाइन तथा सामाजिक सञ्जालहरूमा चरित्र हत्या हुने गरी गरिएको अश्लील गालीगलौजप्रति स्तब्ध भएको जनाएको छ। संघका अध्यक्ष आकाश अधिकारीले पाइरेसी र आत्महत्या दुई अलग र भिन्न पाटो भएको जिकिर गर्दै आरोपप्रत्यारोपले घटनाको सत्यतथ्य छानविनमा असर परेको तर्क गर्दै भने, फिल्म पाइरेसी फौजदारी अपराधसँगै सृजनाको चोरी पनि हो। यसबाट कसैले पनि कानुनी उन्मुक्ति पाउनु हुँदैन। संघले मुद्दाउपर प्रहरीले अनुसन्धान गरिरहेको संवेदनशील अवस्थामा संवेदनहीन भ्रामक र कपोलकल्पित आरोपले झनै मर्माहत बनाएको उल्लेख गरेको छ।संघले मृतक परिवारप्रति पनि गहिरो दु:ख व्यक्त गर्दै मृतक युवकको आत्माको चिरशान्तिको कामनासमेत गरेको छ।"
७ महिला सम्मानित,"सहप्राध्यापक शालिकराम पौडयालले भने, बिहेअघि साहित्य रचनामा सक्रिय महिला पनि बिहेपछि पारिवारिक उल्झनमा फसेर साहित्यमा कम समय दिएका छन्। साहित्यकार प्रश्रितले अब महिलाले धार्मिक साहित्य र तिनको अहिलेको उपयोगिताबारेमा लैंगिक तथा सामाजिक बहस चलाउने खालका साहित्य रचना गर्न सुझाए। महिला सशक्तीकरणका लागि साहित्य लेखन र महिला साहित्यकारको भूमिका बढाउन सम्मेलनको आयोजना गरेका हौं, प्रतिष्ठानका अध्यक्ष प्राडा कपिलदेव लामिछानेले भने, यसले धेरै महिला साहित्यकारमा जागरण ल्याएको छ।"
लोहित दा,"यसपटक उनले रेकर्ड गराएको गीत नेपालको प्रकृति र संस्कृतिसँग सम्बन्धित छ। साथै उनले सुवास राईको शब्द र वसन्त मुकारुङको संगीतमै अर्काे गीत असममै गाउने तयारीमा छन्। एल्बम लोकार्पण गर्न फेरि नेपालमै आउँछु, वाङ्मय परिषदका अध्यक्ष एवं प्रज्ञा प्रष्ठिानका प्राज्ञ शशी लुमुम्बूले गगोईको व्यक्तित्व र कृतित्वमा आधारित वृत्तचित्रको छायांकन गरिसकेको बताए। गगोईले आफ्नो जन्मदिन पारेर मार्च ३० मा नेपालको सांस्कृतिक समूहलाई असममा सांगीतिक कार्यक्रम गर्ने तयारी गरिरहेका छन्। यो दिनलाई उनी मित्रता दिवस का रूपमा मनाउन चाहन्छन्।"
चेतना जगाउँदै राम्री केटी,काठमाडौं मेडिकल कलेजका अनुसन्धानकर्ता प्रणव दाहालले पहिले ग्रामीण क्षेत्रमा सर्वेक्षण गरेपछि देखिएको सामाजिक समस्या सामाधान गर्नका लागि मनोरञ्जनात्मक विधि अपनाएर कचहरी नाटकअन्तर्गत जनचेतना अभिवृद्धि हुन्छ कि हँुदैन भन्ने थप अनुसन्धान गरिरहेको बताए। लिनिय विश्वविद्यालयका प्राडा कत्रिना स्वानवर्गले समाजको समस्या समाधान महिलामार्फत गर्दा परिवारको हरेक सदस्यमा त्यसको प्रभाव पर्ने भएकोले महिला पात्रको मुख्य भूमिकामा जनचेतनामूलक नाटक प्रदर्शनमा सहयोगका साथै अनुसन्धान गरिरहेको बताइन्। उनले यहाँको विविधतायुक्त समाजमा यो शैली प्रभावकारी भएको पनि खुलाइन्।
सुरु भयो दीक्षान्त,"परिर्वतनका लागि युवा सशक्तीकरण औंल्याउनुचाहिँ नाटकको सकारात्मक पक्ष हो। नाटकमा जीवन बराल, पवित्रा खड्का, मात्रिका घिमिरे, सविन लुइँटेल, दिवेन कार्की, अनिल सुब्बा, सगुन पोखरेल, संगीता उराउ, काजी राना, नवराज केसी, झकेन्द्र बिसी, सुलभ पाण्डे, विवेक तिवारी, रमेश दहित, प्रभास घिमिरेलगायतले अभिनय गरेका छन्। नाटकका लागि विप्लव प्रतीकले गीत लेखेका छन्, जसलाई न्ह्यु बज्राचार्यको संगीतबद्ध गरेका हुन्। नाटक माघ २९ गतेसम्म मञ्चन हुनेछ।"
ट्रम्पविरुद्ध स्टेवार्ट,"हालैको एक अन्तरवार्ता क्रममा नायिकाले ट्रम्पको उक्त टीटबारेमा मुख खोलेकी हुन्। उनी त्यो बेला मप्रति एकदमै पागल थिए। साँच्चै अति नै पागल भएका थिए, क्रिस्टनले ट्रम्पबारेमा थपिन्, म आफैंलाई थाहा थिएन र जान्न पनि चाहन्नथें। त्यो निदर्यी खालको टिप्पणी थियो। यस वर्ष लिज्जी मार्फत पुन: दर्शकमाझ आउन लागेकी टाइलाइट फेम नायिकाले उक्त बेला ट्रम्प एक रियालिटी स्टारजस्तै लागेको उल्लेख गर्दै भनिन्, यहाँ धेरै युवतीहरूले तपार्इंलाई हेरिरहेका छन् र तिनीहरू यतिबेला हाम्रो नयाँ राष्ट्रपतिदेखि डराउन थालेका छन्।"
काव्य मुशायरामा गुञ्जिए हेम र कमल,"दुवै स्रष्टाले आफ्ना कविता र गजलमार्फत माया प्रेमका साथै राजनीतिक अन्योलता, सामाजिक विसंगतिमाथि तिखो व्यंग्य गरिरहेका थिए। सानो हल त्यसै न्यानो थियो, दुवैको प्रस्तुतिले हल झनै तताइदियो। दर्शक उनीहरूलाई वान्स मोर भन्न थाकेका थिएनन्। कविताको इतिहास पुरानो भएको भन्दै कार्यक्रम संयोजक यात्री प्रकाश पाण्डेले गजलको लोकप्रियता बढ्दै गएकोले कविता र गजल वाचनको मिश्रण गरेको सुनाए।"
ओबामा केयर कमजोर पार्न हस्ताक्षर,"यस्तै, ट्रम्पले देशभक्तिको राष्ट्रिय दिवससम्बन्धी घोषणामा पनि हस्ताक्षर गरेका छन्। उनले अवकाशप्राप्त जनरल जेम्स म्याट्टिसलाई रक्षामन्त्री नियुक्त गर्न बाटो खुला गरिएको निर्णयमा पनि हस्ताक्षर गरेका छन्। नियुक्त हुन सेनाबाट अवकाश पाएको ७ वर्ष पुग्नुपर्ने प्रावधान भए पनि उनी रक्षामन्त्री नियुक्त भएका छन्। म्याट्टिसको नियुक्तिलाई सिनेटले पारित गरेको छ। उपराष्ट्रपति माइक पेन्सले म्याट्टिस तथा होमल्यान्ड सेक्युरिटी प्रमुखको रुपमा जोन केलीलाई शपथ दिलाएका छन्। ट्रम्पविरुद्ध महिला प्रदर्शनअमेरिकी राष्ट्रपतिमा डोनाल्ड ट्रम्पले पदभार सम्हालेलगत्तै उनीविरुद्ध अमेरिकालगायतका देशमा प्रदर्शन सुरु भएको छ। अस्ट्रेलिया, न्युजिल्यान्ड र जापानमा उनीविरुद्ध प्रदर्शन गरिएको छ भने अमेरिकामै हलिउडका केही हस्तीहरू तथा सयौं महिलाले विरोध प्रदर्शन गरेका छन्।अस्ट्रेलियाको सिड्नीमा करिब ३ हजार महिलाले अमेरिकी वाणिज्य दूतावासमा प्रदर्शन गरेका छन्। प्रदर्शनकारी महिलाले यसलाई सिस्टर मार्च भनेका छन्। यस्तो मार्च विश्वका विभिन्न मुलुकमा शनिबार आयोजना गरिएको थियो। शपथ समारोहलगत्तै वासिङ्टनको सडकमा ओर्लिएका प्रदर्शनकारीले व्यापारिक संस्थामा तोडफोड गरेका थिए। प्रहरीले उनीहरूलाई खुर्सानीको धुलो छर्केर तितरबितर गरेको थियो। प्रहरीका अनुसार त्यस क्रममा २ सय जना पक्राउ गर्नुका साथै ६ प्रहरी अधिकृत पनि घाइते भएका छन्। त्यस क्रममा एक सवारीसाधनमा पनि आगजनी गरिएको थियो।"
"तरकारी बजारमा विस्फोट, २० को मृत्यु",इस्लामाबाद उत्तरपश्चिम पाकिस्तानको कुर्ररम जिल्लास्थित पाराचिनार सहरको एउटा तरकारी बजारमा बम विस्फोट हुँदा २० जनाको मृत्यु भएको छ। घटनामा ४० जना घाइते भएका छन्। अफगानिस्तानसँग सीमा जोडिएको सिया बहुल क्षेत्रको उक्त तरकारी बजारमा ग्राहकहरू खचाखच भएका बेला विस्फोट भएको हो। आक्रमणको पाकिस्तानी तालिवानी समूह (टीपीपी) ले लिएको छ। सिरियाली राष्ट्रपति बसर अल असदलाई समर्थन गरेकोमा सियाहरूलाई सबक सिकाउन आक्रमण गरेको समूहका प्रवक्ताले जनाएका छन्। असदलाई सहयोग जारी राखे सुन्नी मुसलमान समूहले सियाविरुद्धको आक्रमण पनि नरोक्ने समूहले चेतावनी दिएको छ। पाराचिनार अस्पतालका चिकित्सक सवीर हुसेनले आक्रमणमा गम्भीर घाइते भएका ११ जनालाई अस्पताल ल्याइएकोमा उपचारका क्रममा सबैको निधन भएको बताए। पाकिस्तानी सेनाले आक्रमणस्थलमा सेना तैनाथ गरिएको जानकारी दिँदै घाइतेको उद्दारका लागि सैनिक हेलिकोप्टर पठाइएको जनाएको छ ।
राजमार्गमा सास्ती,"नौबिसे, धादिङ राजधानी आउजाउ गर्ने मुख्य प्रवेशद्वार पृथ्वीराजमार्गमा सवारी साधन जाम हुने क्रम बढ्दै गएपछि दैनिक हजारौं यात्रुले कठिनाइ भोग्नुपरेको छ। राजमार्गमा दैनिक पाँच घण्टासम्म जाम हुने गरेको छ। मुगलिङनारायणघाट खण्डको अवरोध पार गरेर आए पनि यात्रु नौबिसेदेखि नागढुंगासम्मको जाममा पाँच घण्टा पर्ने गरेका छन्। राजमार्गको खाना न्यून गुणस्तरको हुने गुनासो आजभोलि केही कम भए पनि जाम हुने समस्या ठूलो विषय बनेको छ। अहिले राजमार्गको पहिचान नै फेरिएको छ, स्थानीय भन्छन्, राजमार्गमा दैनिक गुड्ने ३२ हजार सार्वजनिक सवारी साधनका यात्रुले निकै हैरानी बेहोर्नुपरेको छ। नौबिसेको खानीखोला, झ्याप्लेखोला, नागढुंगा हुँदै काठमाडौं कलंकीसम्मको २० किमि दूरीमा बढी जाम हुने गरेको छ। दुर्घटनाभन्दा पनि वीरगन्जबाट आएका ठूला मालवाहक गाडी सडकको ठाउँठाउँमा बिग्रेर, इन्धन सकिएर रोकिँदा जाम हुने गरेको छ, प्रहरी निरीक्षक जीवन निरौलाले बताए। सडक मापदण्डविपरीत व्यापारिक सामग्री बोकेर आएका ठूला भारतीय ट्रक घुम्ती मोडमा बिगिँ्रदा समस्या हुने गरेको छ, निरौलाले भने।"
उपचारमै जायजेथा स्वाहा,"सरकारले सिकलसेलको उपचारका लागि १ लाख दिने त भनेको छ तर बिरामीसँग ल्याब टेस्ट गर्ने रकम समेत नभएको डा दासले बताए। पहिला यो रोगको पहिचान त हुन पर्यो। रोगको पहिचान नै नभएपछि बिरामीले कसरी एक लाखको उपचार सेवा लिन सक्छन्, उनले भने। सिकलसेल पीडित कठरियाले सिकलसेलको जाँच गराउने चेतना पनि सर्वसाधारणमा नभएको र शुल्क तिर्ने क्षमता पनि नभएको सुनाए। सरकारले नि:शुल्क उपचार भने पनि जुन ठाउँबाट औषधि लिने सिफारिस गरिदिएको छ, त्यही ठाउँबाटै औषधि किन्नुपर्ने बाध्यता रहेको उनले दुखेसो पोखे। सय दुई सयको औषधि किन्न पनि टीकापुरवासीले करिब सय किलोमिटर दूरीको धनगढी जानुपर्ने समस्या छ, उनले भने। कैलालीमा अहिलेसम्म सिकलसेल एनिमियाबाट सबैभन्दा बढी प्रभावित पहलमानपुर गाविसको वडा नम्बर ६ टप्पा र जवलपुर तथा वडा नम्बर ७ को कोटा देखिएको जिल्ला जनस्वास्थ्य कार्यालयले जनाएको छ। ती गाउँहरूमा अहिले पनि झन्डै २० २५ जना व्यक्तिहरूले सिकलसेल एनिमियाको औषधि सेवन गरिहेका छन्।"
राहत पाउने निर्णयले बाढीपीडित हर्षित,"सुर्खेत बाढीपहिरोले विस्थापित भएको अढाई वर्षपछि बल्ल यहाँका बाढीपीडितले भूकम्पपीडितसरह निजी आवास पुनर्निर्माण अनुदान पाउने भएका छन्। मन्त्रिपरिषद्को बिहीबारको बैठकले अनुदान वितरणसम्बन्धी कार्यविधि स्वीकृत गरेपछि बाढीपीडितले राहत पाउने बाटो खुलेको हो। कार्यविधिअनुसार बजेट निकासा भए बर्खाअगावै विस्थापितहरूले अस्थायी टहराबाट उन्मुक्ति पाउनेछन्।सरकारले सुर्खेतसहित पाँच जिल्लाका बाढीपीडितलाई राहत रकम दिन लागेको हो। तत्कालीन प्रधानमन्त्री सुशील कोइरालाका पालामा बाढीपीडितलाई भूकम्पपीडितसरह राहत अनुदान उपलब्ध गराउने निर्णय भए पनि कार्यविधि अभावले विस्थापितहरू अस्थायी टहरामा बस्न बाध्य थिए। विस्थापितहरूको दबाबपछि सरकार भूकम्पपीडितले पाउने निजी घर अनुदानसरह राहत उपलब्ध गराउन तयार भएको हो। सुर्खेतसहित बाँके, बर्दिया, दाङ र सिन्धुपाल्चोकका ९ हजार ७३ घरधुरीले भूकम्पपीडितसरह ऋण लिन पाउनेछन्। स्वीकृत कार्यविधिमा २ अर्ब ९० करोड १८ लाख ५० हजार रुपैयाँ प्रस्ताव गरिएको छ। जग्गा भएकाले प्रतिपरिवार तीन लाख र जग्गा नभएकाले ३ लाख ५० हजार रुपैयाँ पाउनेछन्। यसका लागि सहरी विकास मन्त्रालयले केन्द्र र जिल्लास्तरमा समन्वय समिति गठन गर्नेछ। केन्द्रमा मन्त्रालयका सचिव तथा स्थानीयस्तरमा प्रमुख जिल्ला अधिकारीको संयोजकत्वमा १० सदस्यीय समन्वय समिति गठन गर्ने व्यवस्था छ। ०७१ साउन २८ र २९ गते आएको बाढीपहिरोले सुर्खेतमा मात्रै १ हजार ४ सय ६० घरधुरी विस्थापित भएका थिए। भेरीलगायत नदीमा आएको भीषण बाढीका कारण विस्थापित हुनेहरूले बाबियाचौरको तिखाकुना, छिन्चुको मसिना, गिरिघाट, महिला प्रशिक्षण केन्द्र, तरंगाका विभिन्न जंगल एवं खुला स्थानमा शरण लिइरहेका छन्। बाढीबाट सुर्खेतमा १ सय १५ जनाको मृत्यु भएको थियो। मन्त्रिपरिषद्ले बाढीपहिरो पीडितका लागि निजी घर निर्माण अनुदानसम्बन्धी कार्यविधि स्वीकृत गरेपछि यहाँका विस्थापित खुसी भएका छन्। बाढीपीडित संघर्ष समितिका जिल्ला उपाध्यक्ष ललितबहादुर शाहीले सरकारले ढिलै भए पनि आफूहरूको माग पूरा गरेको बताए।"
सकेट बम निष्क्रिय,गोरखा मसेल ९ स्थित दुर्लभ उमाविको भवन बनाउने क्रममा भेटिएको शंकास्पद वस्तु सकेट बम भएपछि नेपाली सेनाको टोलीले शनिबार निष्क्रिय बनाएको छ। सेनाको टोलीले बम निष्क्रिय पारेको डीएसपी वीरेन्द्र थापाले बताए। बिहीबार बम भेटिएपछि प्रहरीले सेनालाई खबर गरेको थियो। बम भेटिएको स्थानमा पहिले नेपाली सेनाको ब्यारेक थियो।
भूकम्पपीडितले बनाए बाटो,सिन्धुपाल्चोक घर निर्माण गर्न सामान ढुवानीमा समस्या उत्पन्न भएपछि २१ महिनादेखि पाल र जस्ताको अस्थायी टहरामा बस्दै आएका कर्थलीका भूकम्पपीडित मोटरबाटो निर्माणमा जुटेका हुन्। उनीहरू आफैंले लगानी गरेर गाउँ जाने मोटरबाटो निर्माण गरेका हुन्। स्थानीय नेत्रबहादुर सापकोटाका अनुसार बाहुनगाउँ हुँदै कर्थली ४ पुग्ने दुई किमि मोटरबाटो उनीहरूले एक महिनामै सम्पन्न गरेका छन्। बाहुनगाउँमा ३० घरधुरी भूकम्पपीडित छन्।सडक बनाउन प्रत्येक घरले दस हजारका दरले तीन लाख रुपैयाँ संकलन गरेका थिए।
ल्होसार मनाइयो,"काभ्रे जातीय भेदभाव नरहेको सन्देश दिन सबै जातजाति मिलेर सद्भाव बाँड्न सामूहिक सोनाम ल्होसार मनाइएको छ। दाप्चामा आयोजित कार्यक्रममा तामाङ समुदायका साथै ब्राह्मण, क्षेत्री, नेवार, दलित आदि सहभागी भएर शुभकामना आदानप्रदान गरे। पर्व कुनै जातिविशेषको हुँदैन, यो सबैको साझा हो भन्ने सन्देश दिन खोजेका हौं, आयोजक नेपाल तरुण दल दाप्चा कासीखण्ड नगर कार्यसमितिका अध्यक्ष मणिक लामाले भने । कार्यक्रममा स्वास्थ्य राज्यमन्त्री तारामान गुरुङ पनि सहभागी थिए। गुरुङले जातीय सद्भाव कायम राख्न यस्ता कार्यक्रम फलदायी हुने बताए।"
सीमास्तम्भ व्यवस्थित गरिँदै,"संयुक्त टोलीले यस वर्षको मे महिनाको अन्तिमसम्म पर्साको काम सकी बारातर्फ थाल्ने ज्ञवालीले बताए। टोलीले सर्वाधिक विवादित रहेको पर्साको ठोरीमा गत वर्ष ४ वटा नयाँ स्तम्भ निर्माण गरी पुरानो सीमा विवाद साम्य पारेको थियो। ४ सय ३५ नम्बरको मुख्यसमेत गरी २ वटा मुख्य तथा २ वटा सहायक सीमास्तम्भ निर्माण भएका छन्। टोलीले १० गजा अतिक्रमणको यकिन गर्ने काम पनि क्रमैसँग गरिरहेको ज्ञवालीले बताए। पर्साको भिस्वादेखि ठोरीसम्म नक्सांकनको काम सकेका छौं, उनले भने।"
गिट्टी कुटेर छाक टार्दै भूकम्पपीडित,"एक मिटर गिट्टी कुट्न पाँच दिन लाग्छ र त्यसबाट २ हजार ५ सय रुपैयाँ आम्दानी हुन्छ, कर्साङ तामाङले भनिन्, यसैबाट परिवारको गुजारा चलेको छ। पुनर्निर्माणको प्रक्रिया सुरु भइरहँदा पक्की घरका लागि चाहिने निर्माण सामग्री नुवाकोटबाट ढुवानी गर्नुपर्ने बाध्यता रहेको धुन्चे र आसपासका गाउँमा चाहिने गिट्टी कमै परिमाणमा भए पनि धुन्चेमै पाउन थालेपछि उपभोक्ताले केही कम मूल्यमा सामान पाउन थालेका छन्।"
प्राविधिकले काम थाले,"प्रारम्भिक राहत स्वरूप पाएको १५ हजारले उनले जस्तापाता किने। थप १० हजार टहरामा नपुग रकम खर्च गरे। चिसोलाई कपडा किन्न दिएको रकम टहरा बनाउँदैमा सकियो। आफू काम गर्न सक्दैनन्। सरकारले दिने भनेको राहत आउँछ कि भनेर कुरेर बसेका छौं, उनले भने, नभए गाउँले मिलेर घर बनाउने थियौं। उनी सरकारी राहत पाउनेनपाउने भन्नेमा अन्योलमै छन्। सहलकोटमा घर पूरै नभत्किएकाले एक तला बनाएर बसेका छन्। पूरै घर भत्किने भने टिनको टहरा र गोठमा सुत्ने गरेका छन्। वडा नागरिक मञ्चका संयोजक भूमबहादुर रानाले इन्जिनियरले लगत संकलन गरेर राहत आउला भनेर कुर्दाकुर्दै निराश भएको बताए। २१ महिना भइसक्यो अहिलेसम्म सरकारी अधिकारी कोही आएको छैन, उनले भने, गाउँतिर कोही आउँदा पनि इन्जिनियर आए जस्तो लाग्छ। वर्षा, हिउँद, हावाहुरी, चिसो, शीत सबै सहनुपरेको उनले बताए। गाउँका अधिकांश घर भत्किएका छन्। सुकेकोटका गोवद्र्धन दमाईको परिवारको अवस्था पनि उस्तै छ। उनको १९ जनाको परिवारले कष्टकर दैनिकी बिताउँदै आएको छ।"
राष्ट्रिय स्वास्थ्य महोत्सव सुरु,"आइतबार लागूऔषध मुक्त नेपाली समाज सम्भव कसरी? विषयमा वसन्तराज कुँवर, डा तुषार यादव र इन्जिनियर कृष्ण फुँयालले प्रस्ट पार्नेछन्। सातदिने महोत्सवको प्यानल छलफलमा सामाजिक चिन्तक प्रदीप गिरी, साहित्यकारहरू खगेन्द्र संग्रौला र अभि सुवेदी, पत्रकार रवीन्द्र मिश्र, मुमाराम खनाल, विभिन्न क्षेत्र र विधाका विशेषज्ञ तथा विज्ञहरू तुषार यादव, कृष्ण फुँयाल, सञ्जीव शर्मा, अञ्जनीकुमार झा, जगतमान श्रेष्ठलगायत सहभागी हुनेछन्।"
रेलवे सार्न स्थानीय आन्दोलित,"जनकपुरस्थित रेलवे कार्यालयका प्रमुख इन्जिनियर विनोद ओझाका अनुसार रेलवे टिमले स्टेसनका लागि मसनघट्टामा समेत सर्भे गरेको थियो। तर मुआब्जा दिनु नपर्ने खोला उकास जग्गा मसनघट्टामा किन स्टेसन सिफारिस भएन, बुझ्न सकिएन, उनले भने। विवाद चर्कंदै गएपछि प्रमुख जिल्ला अधिकारी वीरेन्द्रकुमार यादवको नेतृत्वमा रहेको सुरक्षा प्रमुखको टोलीले हाल कायम स्टेसन स्थल र जनताले माग गरेको मसनघट्टाको स्थलगत निरीक्षण गरेको छ।"
प्रेमीप्रेमिकाद्वारा आत्महत्या,काँकडभिट्टा अन्तरजातीय प्रेमसम्बन्ध भएका कन्काई ६ का एक जोडीले शुक्रबार एउटै डोरीमा झुन्डिएर आत्महत्या गरेका छन्। बिरिङ खोलानजिकै २३ वर्षीया अस्मिता तोलामी र २५ वर्षीय ईश्वर भट्टराईले सिसौको रूखको हाँगामा एउटै डोरीको पासो लगाएका हुन् ।
बढ्यो काठ तस्करी,"राजविराज जिल्लामा रहेको चुरे र राष्ट्रिय वनमै गएर रुख कटान, चिरान र बिक्री वितरण गर्ने पेसेवर समूह सक्रिय भएको पाइएको छ। वन कार्यालयका कर्मचारीले सप्तरी र उदयपुरको सिमानामा पर्ने गँगटे डाँडास्थित राष्ट्रिय वनमा सालका रुख कटान र बिक्रीवितरण गर्ने समूहलाई पक्राउ गरेपछि उक्त तथ्य खुलेको हो। सप्तरीमा कुल ३५ हजार हेक्टर क्षेत्रफल राष्ट्रिय वनले ओगटेको छ। गँगटे डाँडामा बग्ने दौमती खोलाको उत्तर उदयपुर छ भने खोलाको दक्षिण सप्तरी हो। उक्त क्षेत्रमा राष्ट्रिय वन छ। इलाका वन कार्यालय दौलतपुरबाट १५ किलोमिटरको दूरीमा पर्ने गँगटे डाँडामा साधनस्रोतको अभावमा वन कर्मचारी पनि बिरलै पुग्ने गरेका छन्। इलाका वन कार्यालय दौलतपुरको टोलीले तस्करले काठ चिरान गरिरहेको अवस्थामा भेटेको थियो। सहायक वन अधिकृत देवनारायण झाले भरुवा बन्दुक सहित तस्करहरूको ठूलो समूह वनभित्र काठ चिरान गरिरहेको देखेपछि कारबाही गर्दा ५ जनालाई नियन्त्रणमा लिएको बताए ।"
२७ लाख क्युबिकफिट काठ मौज्दात,"७ लाख २७ हजार क्युबिक फिट बाँडियोवन मन्त्रालय र त्यसअन्तर्गतका कार्यालयले भूकम्पपछि अहिलेसम्म ७ लाख २७ हजार २ सय ८ क्युबिक फिट गोलिया काठ बाँडिसकेका छन्। ३५ हजार ९ सय ९० निजी घर र १ सय ६७ सरकारी कार्यालयलाई त्यति परिमाणको काठ बाँडिएको हो। प्रतिवेदनअनुसार राष्ट्रिय वनबाट १२ हजार ७ सय ९०, सामुदायिक वनबाट ६ लाख ५९ हजार ७ सय १ र निजी र जिल्ला आपूर्ति समितिबाट १८ हजार ५ सय ५९ क्युबिक फिट काठ वितरण गरिएको हो।"
खलंगा किल्लालाई सुमार्गीको १० लाख,"प्रतिष्ठानले शुक्रबार खलंगा किल्लामा कार्यक्रमको आयोजना गरेको थियो, जसमा भारतका लागि नेपाली राजदूत दीपकुमार उपाध्याय, पूर्वमन्त्री कर्णबहादुर थापा, सांसद वीरबहादुर बलायर र माओवादी केन्द्रका नेता लीलामणि पोखरेल लगायतको उपस्थिति थियो। सुमार्गीले हरेक वर्ष त्यहाँ गोखाली समुदायले आयोजना गर्ने म्याराथन प्रतियोगिताको प्रायोजनसमेत गर्ने घोषणासमेत गरेका छन्। गोर्खालीको वीरतालाई विश्वभर नै प्रवद्र्धन गर्ने उद्देश्यले कार्यक्रमको आयोजना गरिएको हो। खलंगा क्षेत्र संरक्षणका लागि त्यहाँ रहेका नेपालीभाषीले पहल गरिरहेका छन्।"
पाइपलाइन प्राथमिकतामा,"डीपीआर मागेको करिब दुई महिना भयो। तर, हालसम्म उपलब्ध गराएको छैन, उनले भने, डीपीआर नआउँदा थप प्रक्रिया अघि बढ्न सकेको छैन। आईओसीसँगै मन्त्रालयले पनि निर्माणको तयारी पूरा गरिसकेको छैन। पाइपलाइन निर्माणमा मन्त्रालयले तीनवटा समिति गठन गरेको छ। सहसचिव तथा प्रवक्ता सूर्यप्रसाद श्रेष्ठको सयोजकत्वमा वन, दूर सञ्चार, विद्युत्, सहरी विकासलगायतका अधिकारी सम्मेलित केन्द्रीय समिति गठन गरेको छ। यस्तै, जिल्लास्तरमा पर्सा र बाराका प्रमुख जिल्ला अधिकारीको सयोजकत्वमा पनि समिति गठन भएको जनाएको छ। सचिव राईले आईओसीबाट विस्तृत अध्ययन प्रतिवेदन आएपछि अन्य प्रक्रिया अघि बढाउन मिल्ने बताए। सो नहुँदा सडक किनाराको टहरा हटाउन समस्या भएको उनले बताए। सडक किनाराको रूख काट्नका लागि वातावरणीय प्रभाव मूल्यांकन (ईआईए) गर्नुपर्छ। ईआईए पश्चात् प्रतिवेदन क्याबिनेटमा पेस हुन्छ। क्याबिनेटले पास गरेपछि निर्माण प्रक्रिया सुचारु हुन्छ। रक्सौलदेखि अमलेखगन्जसम्मको ४१ किलोमिटर पाइपलाइन निर्माण क्षेत्र हो। यसमध्ये ३९ किलोमिटर पाइपलाइनको हिस्सा नेपाली भूभागमा पर्छ। बाँकी २ किलोमिटर भारततर्फको हो। निर्माणका लागि करिब ४ अर्ब ४० करोड रुपैयाँ लाग्ने जनाएको छ। पाइपलाइन निर्माणमा लाग्ने ३ अर्ब २० करोड रुपैयाँ भारत सरकारले बेहोर्नेछ। बाँकी १ अर्ब २० करोड रुपैयाँ निगमले बेहोर्नेछ। पाइपलाइन निर्माण भए पेट्रोलियम पदार्थको शुद्धता कायम राख्न र चुहावट नियन्त्रणमा सहयोग पुग्नेछ। पाइपलाइनबाट आयात गर्दा प्राविधिक त्रुटिको सम्भावना न्यून हुन्छ। भन्सार नाकामा हुने सवारी जाम र हडतालको मार पनि कम हुनेछ। यसबाट तेल बिनाकुनै मिसावट अमलेखगन्ज डिपोसम्म आइपुग्छ।"
तराईमा सडक निर्माणले गति लिँदै,दोस्रो चरणमा राखिएका कतिपय सडक पनि नेपाल आफंैले बनाउन पहल थालेको छ। दोस्रो चरणमा राखिएको सर्लाहीमा संग्रामपुरदेखि छतौनासम्मको ४० किलोमिटर हुलाकी सडकको मन्त्री लेखकले शिलान्यास गरेका थिए। दोस्रो चरणमा बनाउने भनिएको पूर्वपश्चिम हुलाकी र केही उत्तरदक्षिणसहित १२ सय किलोमिटर सडकको विस्तृत सर्वेक्षण प्रतिवेदन तयार भइरहेको हुलाकी सडक आयोजना प्रमुख मिश्रले जानकारी दिए। त्यसका लागि चाहिने ३२ अर्बको स्रोत भारतबाट सफ्ट ऋण लिएर जुटाउने सरकारी तयारी छ।
कबुलियती वनमा टिम्मुर खेती,"रुकुम पोखरा८, दादिङको टिम्मुरचौरमा टिम्मुर खेती सुरु गरिएको छ। नौमुले सामुदायिक वनभित्रको कबुलियती वनमा टिम्मुर खेती थालिएको हो। टिम्मुर खेतीका लागि स्थानीयबासीले साढे चार हेक्टर जग्गा तयार पारेका छन्। उक्त जग्गाको ३ हेक्टरमा पहिलो चरणमा टिम्मुरको बेर्ना लगाएका छन्। कबुलियती वनका अध्यक्ष प्रेमबहादुर पुनले विपन्न उपभोक्ताको आयआर्जनमा वृद्धि गर्ने उद्देश्यले टिम्मुर खेती सुरु गरिएको बताए। उनका अनुसार पहिलो चरणमा २ हजार टिम्मुरका बेर्ना लगाइएको छ। टिम्मुरबाट सय बढी घरधुरी लाभान्वित हुने उनले बताए। व्यवस्थित तवरले थालिएको खेतीबाट राम्रो आम्दानी हुने उपभोक्तको विश्वास छ। वनको अन्य झाडी हटाएर टिम्मुर खेतीका लागि जग्गा तयार पारिएको थियो। वर्षैपिच्छे टिम्मुर खेती वृद्धि गर्दै लैजाने योजना रहेको अध्यक्ष पुनले सुनाए। हामीले यसलाई अझै बढाउँदै लैजाने योजना बनाएका छौं, अध्यक्ष पुनले भने, यो क्षेत्रमा टिम्मुरको राम्रो सम्भावना देखिएको छ। अहिले उक्त वनमा यत्तिकै फलेको टिम्मुर टिपेर पनि सर्वसाधारणले मनग्ये आम्दानी गरिरहेका छन्। आफैं उम्रिएको टिम्मुर टिपेर पनि यहाँका स्थानीयले राम्रो आम्दानी गरेका छन्, अध्यक्ष पुनले भने। हिजोआज उक्त ठाउँमा प्रतिकिलो ४ सय ५० रुपैयाँमा टिम्मुर बिक्री हुने गरेको छ। विभिन्न ठाउँका व्यापारी तथा सर्वसाधारण टिम्मुर खरिदका लागि दादिङ पुग्ने गरेका छन्। यसअघि व्यावसायिक रूपमा टिम्मुर खेती नगरेको भए पनि त्यस क्षेत्रका अधिकांशले टिपेर बिक्री गर्दै आएका स्थानीय चमन बुढाले बताए। पाखो, बारी र बाटो घाटो सबैतिर लटरम्मै फलेको हुन्छ, चमनले भने, अलिअलि टिपेर पनि सबैले जम्मा पारिहाल्छन्। टिम्मुर राम्रो फलेको देखेर गाउँलेकै पहलमा गत असारदेखि टिम्मुरचौरमा खेती थालिएको उनले बताए। जिल्ला वन कार्यालयले पोखरासहित जिल्लाका २२ गाविसलाई टिम्मुर खेतीका लागि पकेट क्षेत्र घोषणा गरेको छ। यो खेतीको लागि उपयुक्त ठाउँ भएकाले अनुदान सहयोग गर्न टिम्मुर खेती विस्तार कार्यक्रमअन्तर्गत २५ लाख रुपैयाँ विनियोजन गरेको वन कार्यालयले बताएको छ। यस वर्ष जिल्लाका २ ठाउँमा टिम्मुर प्रशोधन केन्द्र स्थापनाका लागि २० लाख रुपैयाँ विनियोजन गरिएको वन अधिकृत जगन्नाथप्रसाद जयसवालले बताए। टिम्मुर खेती र प्रशोधन केन्द्र स्थापना गर्न चाहनेहरूबाट वन कार्यालयले प्रस्तावसमेत आह्वान गरेको छ।"
तुसारोले अलैंचीलाई असर,"इलाम उत्तरी क्षेत्रमा तुसारोले अलैंचीमा असर पारेपछि किसान मर्कामा परेका छन् । एक हजार चार सय मिटरमाथिका क्षेत्रमा दिनहुँ तुसारो पर्दा फस्टाउँदै गएको अलैंची खेतीलाई असर पारेको हो। तुसारोका कारण अलंैचीको डाँठदेखि पातसम्म राताम्ये देखिएका छन्। डाँठसमेत तुसारोले सुकाएपछि उत्पादन हुँदै गरेको बगान नै नोक्सान भएको जमुनाका ऐतराज थेवेले बताए। करिब तीन सय झ्याङ अलैंची काम नै नलाग्ने भएको छ, उनले भने, अघिल्ला वर्षमा तुसारोको कुनै समस्या नभए पनि यो वर्ष अचानक यस्तो भयो। तीन दशकयताकै धेरै तुसारो परेको स्थानीयको भनाइ छ। रोगले सखाप भएपछि कृषकले अन्य खेतीबाली मासेरै अलैंची रोपेका थिए। नयाँ बगानबाट भर्खरै उत्पादन लिन थालेका अधिकांश कृषक तुसारोको चपेटामा परेका हुन्। कतिपय कृषकले बगान जोगाउन उन्यु र सल्लाको छाहारी हाले पनि अधिकांशले बचाउको उपाय गर्न भ्याएनन्। अलैंचीसँगै हिउँदे आलु र चियामा पनि तुसारोको असर देखिएको छ। दुई हजार मिटर आसपास क्षेत्रमा चिसोले पानी नै जम्ने गरेको स्थानीय बताउँछन्। पुसको अन्तिम सातादेखि लेकाली डाँडाकाँडा बिहान हिउँपरेजस्तै सेताम्ये देखिने मावुका यादव गुरुङले बताए। आकाशमा कुहिरो लाग्दा चिसो महसुस भए पनि तुसारो जम्ने कम हुन्छ। तर योपटक पुसको दोस्रो साता वर्षा भएपछि नियमित आकाश खुलेको छ। दिउँसो जाडोको खासै अनुभव नभए पनि राति र साँझबिहान अत्यधिक चिसो हुने गरेको छ। पाखोरेखोभन्दा पनि टारबारीमा तुसारोको धेरै असर देखिएको छ, स्थानीय नेत्रबहादुर गुरुङले भने, हरेकजसो अलैंची बगानमा असर पुगेको छ। ढापपोखरी छेउ घर भएका गीता नेपालले २०४५ यताकै धेरै तुसारो जमेको दाबी गरे। तुसारोका कारण पशुलाई खुवाउने घाँसलाई पनि असर पुगेको छ।"
जाजरकोटको सुन्तलाले बजार पाएन,"सुन्तला जिल्लामा खपत नभई सड्न थालेपछि ट्याक्टरबाट छिन्चु, कोहलपुर, नेपालगन्जलगायत बजारमा पठाउन लागेको प्रगतिशील युवा कृषि सहकारी ढिमेका अध्यक्ष जगत खडकाले बताए। बजार नपाउँदा अत्तालिएका किसानले गान्धी फलफूल तथा खाद्य सप्लायर्स कोहलपुरलाई प्रतिकिलोको ३९ मा सुन्तला बिक्री गर्न बाध्य भएको उनले बताए।"
घट्दै उखु खेती,"पाल्पा जिल्लामा उखु खेती गर्नेहरू घट्दै गएका छन्। युवा पलायन, मिहिनेत र लागतअनुसार फाइदा नहुँदा उखु खेती गर्नेहरू कमी हुँदै गएका हुन्। खेती घटेसँगै गुड (सखर) उत्पादनमा पनि कमी आएको छ। कामदार नपाँउदा ग्रामीण भेगमा उखुखेती घटेको हो। मंसिरमै बजारमा आउने पाल्पाली गुड माघ लाग्दासमेत पाउन छाडेको छ। गुड बनाउने भाँडा, औजार, दाउरा, कोललगायत सामग्रीको लागत बढेका कारण उखुखेती गर्नेको आकर्षण कम भएको कृषक बताउँछन्। काम गर्नका लागि युवा गाउँमा छैनन्, रामपुर नगरपालिका, १२ का ज्ञानप्रसाद अर्यालले भने, मिहिनेतअनुसारको गुड र खुँदोको मूल्य पाउन पनि समस्या छ। पहिले पर्मबाट उखु पेल्ने, खुदो पकाउने र बिक्री गर्न लैजनो चलन थियो। अहिले यसका लागि गाउँमा युवा छैनन्। उखु गोड्ने, काट्ने, पेल्ने, पकाउने र बिक्री गर्नेजस्ता झन्झटिलो काम भएकाले खेती गर्ने पाउन छाडेको हो। स्याल, बाँदर, मालसाप्रोबाट जोगाएको उखु उत्पादनबाट मिहिनेतअनुसारको मूल्य नपाएको कृषक केशव खनालले बताए। स्थानीय बजारमा गुड प्रतिकिलो १ सय ५० रुपैयाँसम्ममा खरिद हुन्छ। उखु पेल्ने मेसिनको मूल्य ५० देखि ७० हजार पर्छ। दाउराको बढी प्रयोग हुने भएकाले लगानीअनुसार कमाइ नहुँदा खेती नै छाडेको उनीहरू बताउँछन्। गाउँमा काम गर्ने मान्छे पाउन गाह्रो हुन्छ, श्रमिक लगाएर बनाउने खुँदो र गुड सस्तोमा बेच्नुपर्छ, उनले भने, कच्चा पदार्थ र औजार महँगो पर्छ, तराईबाट आउने गुडको प्रतिस्पर्धाले मूल्य पाएका छैनौं। हिउँदमा अन्य बाली नहुने हुँदा जंगली जनावरबाट समेत बढी क्षति हुनेगर्छ। धेरै दु:ख गरेर बनाउने खुदो र गुँड सस्तोमा बेच्नुपर्दा लागत अनुसारको मूल्य नपाउने समस्या छ। जिल्लाको पूर्व भेग खालीवन, पिलुवा, लाम्दीखोला, दर्छा, कीर्तिपुर, गेझालगायतका स्थानमा उखु खेती बढी हुन्छ। चिसो ठाउँमा मंसिर र पुसमा उखु पेल्न सुरु हुन्छ। बेंसीतिर फागुन चैतमा पेल्ने चलन छ।"
गहुँमा फौजी कीराको प्रकोप,"बुटवल दुई सातादेखि रूपन्देहीको गहुँबालीमा फौजी कीराको प्रकोप फैलिएको छ। प्रकोपले १२ हजार हेक्टर खेतमा लगाएका बाली नष्ट भएको कृषि कार्यालयले जनाएको छ। अहिलेसम्म ३ हजार ४ सय ५० टन बराबरको गहँु नष्ट गरेको कार्यालयले जनायो। सुरुमा जिल्लाका पूर्वी गाविसबाट सुरु भएको प्रकोप पश्चिमतर्फ फैलिँदै गएको छ। तिलोत्तमा नगरपालिकासहित १० गाविसमा प्रकोपका रूपमा फैलिएको छ। छिपागढ, धकधई, बोधबार, पजरकट्टी, पोखरभिन्डी, पट्खौली, सिक्टहन, छोटकी रामनगर, बगाह, वसन्तपुरलगायतका गाविस प्रकोप बढेको हो। फौजी कीरा सामान्य रूपमा जिल्ला भरि नै देखिएको कृषि कार्यालयप्रमुख भोजराज सापकोटाले बताए। फौजी कीरा नियन्त्रणका लागि क्षेत्रीय कृषि निर्देशनालय पोखरा, क्षेत्रीय बाली संरक्षण प्रयोगशाला पोखरा, गहुँबाली अनुसन्धान केन्द्र र जिल्ला कृषि कार्यालय जुटे पनि नियन्त्रणमा आउन सकेको छैन। कम जनशक्ति र धेरै ठाउँमा प्रकोप भएकाले सबै ठाउँमा पुग्न नसकेको बाली संरक्षण अधिकृत सहसराम चौधरीले बताए। उनका अनुसार कृषि प्राविधिकले प्रकोप फैलिएका ठाउँमा गएर विषादी प्रयोगका लागि किसानहरूलाई सल्लाह दिइरहेका छन्। हालसम्म प्रकोप बढी भएका गाविसमा ७० हजार रुपैयाँ बराबरको विषादी बाँडियो, उनले भने। विज्ञका अनुसार फौजी कीरा दिनमा माटोमा लुकेर बस्छ। घाम अस्ताएपछि गहुँको नरम पात र डाँठ खान्छ। कीरा लागेको गहँु हेर्दा जनावर चरेजस्तो देखिने हुँदा संक्रमण प्रकोपका रूपमा फैलिएपछि मात्रै किसान र प्राविधिकले थाहा पाएका हुन्।"
मलको माग बढ्यो,"कम्पनीले गत महिना मूल्य घटाएपछि मलको माग ३ गुणाले बढेको थियो। मूल्य वृद्धिले भारतबाट हुने मलको तस्करी रोकिएर माग बढेको भन्ने सरोकारावालाको भनाइ छ। कम्पनी क्षेत्रीय कार्यालयले मध्यमाञ्चल तथा पश्चिमाञ्चलका डेढ दर्जन जिल्लामा नियमित मल पठाउँदै आएको छ। युरिया, डीएपी, पोटास आदि सबै खाले मलको मौज्दात सकिएको छ। हाल गहुँबालीका लागि मल अभाव नभए पनि यस्तै अवस्था रहे उखु, मकै, चैते धान र वर्षे बालीलाई पनि रासायनिक मल अभाव हुने देखिएको छ।"
दोस्रो बजारमा लगानीकर्ताको रुचि घट्दो,"साताभरको कारोबार रकम (२० करोड ९३ लाख रुपैयाँ) का आधारमा प्रभु बैंकको संस्थापक सेयर अग्रस्थानमा छ। कारोबार भएको सेयर (३२ लाख ६२ हजार कित्ता) का आधारमा नबिल ब्यालेन्स फन्ड १ अग्रस्थानमा देखिन्छ। कारोबार संख्या (१ हजार ५ सय वटा) का आधारमा प्रभु बैंक नै अग्रस्थानमा छ। यस साता नेपाल स्टक एक्सचेन्जको कारोबार कक्ष नियमित कारोबारका लागि पाँच दिन खुला रह्यो। तर, संस्थागत तथा सरकारी ऋणपत्रको कारोबार भएन। उक्त अवधिमा युनाइटेड फाइनान्स र सिद्धार्थ डेभलपमेन्ट बैंकको बोनस र प्रोगेसिभ फाइनान्सको हकप्रद सेयर सूचीकृत भए।"
एनसेलको नयाँ डेटा अफर,"काठमाडौं एनसेलले इन्टरनेट सबैका लागि भन्ने थिममा नयाँ डेटा अफर ल्याएको छ। माघ ९ देखि लागू हुने यस योजनामा एनसेलले भोल्युममा आधारित नयाँ डेटा प्याकहरूलाई मात्र पाँचवटा सरल शुल्कमा समेटेको जारी विज्ञप्तिमा छ। कम्पनीका अनुसार योजनामा ग्राहकले कुनै पनि समयमा चलाउन सकिने अल टाइम डेटा प्याक, बिहान ५ देखि साँझ ५ बजेसम्म प्रयोग गर्न मिल्ने डे डेटा प्याक र बेलुका ११ देखि बिहान ५ बजेसम्म प्रयोग गर्न मिल्ने नाइट डेटा प्याक मध्येबाट कुनै पनि प्याक आफ्नो आवश्यकताअनुसार खरिद गर्न सक्नेछन्। अल टाइम डेटा चाहने ग्राहकले ९ रुपैयाँमा २०, २० रुपैयाँमा ५०, सयमा ३०० एमबि, १५०मा ५०० एमबी र २५० रुपैयाँमा हजार एमबी डेटा खरिद गर्न सक्ने कम्पनीले जनाएको छ। डे डेटा प्याक खरिद गर्ने ग्राहकले यही मूल्यमा अल टाइम डेटा प्याक भन्दा दोब्बर डेटा भोल्युम प्राप्त गर्नेछन् भने नाइट डेटा प्याक सुचारु गर्ने ग्राहकले सोही मूल्यमा अल टाइम डेटा प्याकभन्दा चार गुणा बढी डेटा भोल्युम पाउने कम्पनीको विज्ञप्तिमा छ।"
सिप्रदीको नयाँ डिलर पोखरामा,"काठमाडौं सिप्रदी ट्रेडिङले पोखरामा टाटा पेसेन्जर भेहिकलहरूका लागि गण्डकी ट्रेड हाउसलाई डिलरमा नियुक्त गरेको छ। राजधानीमा सम्पन्न एक कार्यक्रममा दुवै पक्षले उक्त विषयअन्तर्गतको सम्झौतापत्रमा हस्ताक्षर गरेको कम्पनीले जनाएको छ। कम्पनीका अनुसार पेसेन्जर भेहिकलअन्तर्गत टाटा मोटर्स्को प्रमुख आकर्षणहरूमा मल्टी युटिलिटी भेहिकल, सुमो गोल्ड, जेस्ट, मल्टी ड्राइभ हयाच बोल्ट, टियागो र इन्डिका सीआर ४ रहेका छन्।"
कर नतिरेसम्म क्रसर चलाउन रोक,"भोजपुर लेगुवाघाटमा सञ्चालित क्रसरलाई कर नतिरेसम्म चलाउन जिल्ला प्रशासनले रोक लगाएको छ। प्रमुख जिल्ला अधिकारी अर्जुनकुमार शर्माले सर्वपक्षीय सहमतिअनुसार क्रसरले दर्ता प्रक्रिया पूरा गरी करको दायरामा नआएसम्म नचलाउन निर्देशन दिएका हुन्। उनले क्रसर उद्योगका रूपमा सञ्चालन भएपछि करसँगै दर्ता प्रकियामा जानै पर्ने बताए। राज्यको सम्पत्ति दुरुपयोग गर्न पाईन्न, करको दायरामा नआइन्जेल उद्योग बन्द गरिएको छ, प्रजिअ शर्माले भने। क्रसर पक्ष सम्झौताका लागि माघ २५ भित्र जिविसमा आइपुग्नुपर्ने स्थानीय विकास अधिकारी सीता परियारले बताइन्। जिविस तथा गाविससँग समन्वय तथा अनुमति लिनुपर्नेमा कुनै जानकारी नभएकाले नियमबमोजिम आवश्यक कागजातसहित आउनुपर्ने बताइन्। ओम श्रीक्रसर इन्डिस्ट्रिज एन्ड सप्लायर्स प्रालिका प्रबन्ध निर्देशक भीमबहादुर पौडेल र जय श्रीराम कंक्रिट इन्डस्ट्रिज प्रालिका निर्देशक विनोद पौडेलको नाममा रहेका छुट्टाछुट्टै कम्पनीले दर्तै नगरी संयुक्त रूपमा क्रसर उद्योग सञ्चालन गरेको जिविस स्रोतमा उल्लेख छ। लेगुवाभोजपुर नारदमणि थुलुङ राजमार्ग स्तरोन्नति र कालोपत्रेका लागि आयोजनाले राखिएको भनिएको क्रसरले कर छली गर्न लागेको र आयोजना बाहिर पनि बिक्री गरेको सर्वसाधारणको भनाइ छ। राजनीतिक दल, प्रशासन निकाय, सुरक्षा निकाय र अनुगमन टोलीसहितको छलफलका क्रममा सडक आयोजनाका इन्जिनियर अमृत श्रेष्ठले क्रसरबाट प्राप्त ढुंगा गिटीको कर तिर्ने बताए। त्यस अवसरमा क्रसरका प्रतिनिधि भीम थापाले क्रसर उद्योगका रूपमा नभएर आयोजनासँग सम्बन्धित रहेर चलाइएको बताउँदै काम नलाग्ने पदार्थ एकदुई ट्रयाक्टर धनकुटामा बेचिएको स्विकारे। नदीजन्य पदार्थ निकाल्दा जरायोटार र छिमेकी धनकुटाको चानुवा जोड्ने झोलुंगे पुलमुनिबाट सयौं ट्रक ढुंगा डोजरलगाएर निकालिएका सर्वसाधारणको भनाइ छ। उक्त पुल जोखिममा पर्दै गएको छ। नदीजन्य पदार्थ उत्खननका लागि निश्चित क्षेत्र तोकिने भए पनि क्रसरले मेसिन लगाएर नदीको सबैभागबाट ढुंगा, गिट्टी, बालुवा निकालिएको छ। नदीमाथिको लेगुवा बजारका २ सय घर जोखिममा परेका छन्। क्रसर बगरको खेतमा राखिएकाले बाली लाउन नसकिने अवस्था भएको स्थानीयले गुनासो गरेका छन्। जरायोटार ३ का खेम थापाले आफ्नो ४ रोपनी उब्जाउ खेत गत वर्षदेखि बाँझिएको बताए। धूवाँधूलोले बाँकी खेत बाँझिने क्रम बढेको छ।"
होमस्टेले दियो रोजगारी,"तनहुँ वैदेशिक रोजगारीमा जान साइत गरेका माझकोट७ का नरेन्द्र थापा गाउँमा होमस्टे सञ्चालन हुने भएपछि रोकिए। यसले उनलाई परिवारसँगै बस्ने र रोजगारीको अवसर दियो। हिजोआज थापाजस्ता युवा विदेश जान छाडेर गाउँघरमै पाहुनाको स्वागत गर्दै कमाउन लागेका छन्। दुई वर्षदेखि सञ्चालनमा ल्याइएको मिर्छुलुङ सामुदायिक होमस्टे व्यवस्थापन समितिले युवालाई घरघरमै रोजगारी सिर्जना गर्न आकर्षित गरेको छ। हिमालको शृंखला देख्न सकिने, नजिकै भीमाद बजारको दृश्य र लोकसंस्कृतिमा रमाउन पाइने भएपछि मिछुर्लुङ धेरैको गन्तव्य बन्न थालेको हो। त्यही गाउँका युवाहरूले पाहुना स्वागतबाटै कमाइ गर्न थालेका छन्। बिदेसिएका युवालाई पनि फर्केर बेरोजगारी रहनुपर्ने अवस्था हटेको छ। १ सय १२ घर भएको यो गाउँमा १५ वटामा होमस्टेको व्यवस्था छ। आएका पाहुनालाई स्थानीय परिकार खुवाएर बसाल्ने व्यवस्था सबैले गर्न सक्छन्, थापाले भने, होमस्टेका सबै प्रावधान पुर्याएका १५ घर हुन्। अन्य घरमा पनि यो व्यवस्था पुर्याउने तयारी भइरहेको उनले बताए। जिविस तनहुँको पर्यटन विकास समितिले जिल्लाका १५ वटा होमस्टेमध्ये मिर्छुलुङलाई उत्कृष्ठ गन्तव्यको रूपमा सूचीकृत गरेको छ। आर्कषण बढेकै कारण रोट्रयाक्ट क्लब अफ दमौली, लायन्य र जेसीजलगायत संस्थाले पनि गन्तव्यको रूपमा परिचय दिन थालेका छन्। यो गाउँको आकर्षणका कारण नेपाली चलचित्रहरूको छायांकनको गन्तव्य पनि बन्दै छ। मौलिक बाजागाजा मादल, खैजेरी, मुजुरासहित चूडा, भजन र मगर संस्कृतिका गीत संगीतले पर्यटकलाई स्वागत गरिन्छ। सडकको सहज पहुँच भएकाले स्वदेशी र बिदेशी पर्यटकहरू यहाँ आउने गर्छन्। स्थानीय अर्गानिक खाना खुवाउने, लोकसंस्कृतिको प्रदर्शनी र होटलभन्दा सस्तो खान पाउने भएपछि धेरैले चासो राख्छन्, सांस्कृतिक समूहका अध्यक्ष मनिलाल थापाले भने, समूह र एकल रूपमा आएका पाहुनालाई घरघरमा बाँडेर राख्ने व्यवस्था गरिएको छ। बजारमा बस्दै आएका महिला पनि गाउँ फर्केर तरकारी खेतीमा लागेका छन्। घरमा फलेका साग र अन्य तरकारी कोदोको ढिंडो, रोटी र लोकल कुखुराको मासु होमस्टेका परिचित खाना हुन्। बाक्ला घर र पुरानै शैलीका भएकोले गाउँ हेर्न पनि पर्यटक पुग्छन्। गुजुमुच्च घरको तस्बिर खिचेर सामाजिक सञ्जालमा राख्न चाहनेले पनि मिर्छुलुङ पुग्ने गरेको स्थानीय प्रताप रानाले बताए। समयमै जानकारी दिएमा राति अबेरसम्म नाचगान र सास्कृतिक झाँकी देखाउने व्यवस्था गर्छौ, रानाले भने, ठूलो समूह आएर खसीको मासु खान खोजे पनि स्थानीय जातकै उपलब्ध गराउँछौं। समितिले घरघरमा स्थानीय जातका बाख्रा अनिवार्य पाल्न लगाएको छ। चाडपर्व र आवश्यकता पर्दा चाहिने खसीबोका अन्यत्रबाट किन्न नपाइने व्यवस्था पनि छ। गाउँमा तरकारी आफैं फलाउने भएकाले बजारबाट ल्याउने गरिन्न।"
धमाधम बन्द हुँदै लघु जलविद्युत्,"लघु जलविद्युत् निर्माणमा संलग्न आरईडीपी परियोजनाको म्याद सकिएपछि जिविसअन्तर्गत ऊर्जा तथा वातावरण शाखाले हेर्दै आएको छ। उक्त शाखामा कर्मचारी फेरिएपछि कुनै तथ्यांक छैन। योजनाको विवरण र सञ्चालनको अवस्थासमेत थाहा पाउन नसकेको नयाँ आएका इन्जिनियर निश्चल तामाङले बताए। उपभोक्ताले जानकारी गराए कारण पत्ता लगाएर केन्द्रमा पेस गरे मर्मत खर्चको व्यवस्था गर्न सकिने उनले बताए। सीधै बजेट दिने व्यवस्था छैन, प्रत्यक्ष निरीक्षण र जाँच गरेर प्रतिवेदनका आधारमा थोरै स्रोत जुटाउन सकिन्छ, तामाङले भने।"
लिभरपुल स्तब्ध,लन्डन लिभरपुल इंग्लिस प्रिमियर लिगमा शनिबार घरेलु मैदानमै स्वान्सीसँग ३२ गोलले पराजित भएको छ। अंकतालिकामा तेस्रो स्थानको लिभरपुललाई यस हारले नराम्रो झट्का लागेको छ। पुछारको स्वान्सी भने एनफिल्डमा पाएको ऐतिहासिक विजयपछि रेलिगेसन क्षेत्रबाट बाहिर निस्किएको छ। विजय हात पारेको लिभरपुलले शीर्ष टोली चेल्सीसँगको दुरी ४ अंकमा छोट्याउँथ्यो। तर स्पेनिस स्ट्राइकर फर्नान्डो लोरेन्टेले मध्यान्तरलगत्तै गरेको दुई गोलमा स्वान्सीले २० को अग्रता बनाएको थियो। ब्राजिली स्ट्राइकर रोबर्टो फिर्मिन्होले दुई सुन्दर गोल गरेपछि लिभरपुलले ६९ औं मिनेटमा खेल २२ को बराबरीमा ल्याएको थियो। त्यसको ५ मिनेटपछि गिल्फी सिगुरसनको गोलमा स्वान्सीले महत्त्वपूर्ण विजय हात पारेको थियो। लिभरपुलले बुधबार लिग कप सेमिफाइनलको दोस्रो लेगमा साउथह्याम्पटनसँग घरेलु मैदानमा खेल्दै छ। पहिलो लेगमा लिभरपुल १० ले पराजित भएको थियो।
ब्याडमिन्टन टिम भारततिर,"काठमाडौं सइद मोदी अन्तर्राष्ट्रिय ग्राँ पीमा सहभागी हुन ३ खेलाडीसहित ५ सदस्यीय नेपाली ब्याडमिन्टन टोली शनिबार भारतको लखनउ प्रस्थान गरेको छ। जनवरी २४ देखि २९ सम्म हुने स्पर्धामा रत्नजित तामाङ, नङसलदेवी तामाङ र अमिता गिरीले भाग लिने छन्। व्यवस्थापकमा वीरेन्द्र श्रेष्ठ रप्रशिक्षकमा मेघराज कठायत छन्।"
सहारा सेमिफाइनलमा,शनिबार दुवै टिम गोलका अवसर सदुपयोग गर्न चुकेपछि टाइब्रेकरसम्म खेल्न पुगेका थिए । थपिएको समय सकिन केही सेकेन्ड बाँकी छँदा सिक्किमले फ्रिकिक पायो । तर बल हान्न खोज्दै गर्दा रेफ्री सुदीश पाण्डेले सिठी फुकेपछि केहीबेर दर्शक बल हान्ने मौका दिनुपर्ने भन्दै उत्तेजित भए। त्यसपछि खेल टाइब्रेकरमा लगिएको थियो। आइतबार गतवर्षको विजेता मनाङ मस्र्याङदी र धरान फुटबल क्लबबीच खेल हुनेछ।
रिड मोडल च्याम्पियन,"लिगको अन्तिम खेलमा न्यू डायमन्डले पुलिसलाई २५२२, २५१५, २५२३ ले हराएको थियो। प्रतियोगितामा बेस्ट स्पाइकर रिड मोडलकी निर्मल, बेस्ट लिफ्टर रिडकै तेरिन, बेस्ट सर्भर एपीएफकी नेबिका चौधरी, बेस्ट क्विकर न्यू डायमन्डकी ललिता नाथ, बेस्ट डिफेन्स पश्चिमाञ्चलकी एमकली कुँवर र बेस्ट ब्लकर एपीएफकी उषा विष्ट तथा बेस्ट प्रशिक्षक रिड मोडलका खुम गाउँले भए। त्यस्तै राइजिङ प्लेयर आयोजक ढोरपाटन स्पोर्टस क्लबकी तारा भण्डारी, प्लेयर अफ द सिरिज पुलिसकी कामना विष्ट, वर्ष खेलाडी एपीएफकी सरस्वती चौधरी तथा वेस्ट प्लेयर रिडकी मिनिमलले प्राप्त गरे। न्यू डायमन्डकी प्रतिभा माली ग्रेट एचिभमेन्ट अवार्डबाट सम्मानित भइन्। लिगको समापनमा प्रतिभाले अवार्डसँगै एक थान स्कुटर प्राप्त गरिन्।"
पाँच सेटसम्म नाडलको संघर्ष,"मेलबर्न राफेल नाडलले अस्ट्ेरलियन ओपन टेनिसमा शनिबार जर्मन किशोर अलेक्जान्डर जाभरेभलाई हराउन पाँच सेटमा संघर्ष गर्नुपर्यो। सेरेना विलियम्स भने सहज जितसँगै अन्तिम १६ मा पुगिन्। अनुभवी नाडललाई जित निकाल्न पुरानो समयका सबै खेल कौशलता चाहिएको थियो।यसक्रम उनले विश्व टेनिसका भविष्य मानिएका १९ वर्षीय जाभरेभलाई ४६, ६३, ६७ (५७), ६३, ६२ ले हराए। झन्डै चारघन्टा चलेको खेलको अन्त्यतिर जर्मन खेलाडी थाकेको देखिए। यसको अर्थ ३० वर्षीय नाडलसँगै अर्का भेट्रान खेलाडी रोजर फेडेरर प्रतियोगिताको अन्तिम १६ मा पुगेका छन्। यो चरणमा छुटेका एकमात्र शीर्ष वरीयताका डिफेन्डिङ च्याम्पियन नोभाक जोकोभिच रहे। आजको खेलमा निकै मिहिनेत र संघर्ष गर्नुपर्यो, नाडलले भने, सबैलाई थाहा छ, जाभरेज कति राम्रा खेलाडी हुन्। उनी वास्तवमै टेनिसका भविष्य हुन्। सेरेनाले भने यसको ठीक विपरीत अमेरिकी खेलाडी निकोलस गिब्सको हातबाट कुनै चुनौती सामना गर्नुपरेन। सेरेना ६१, ६३ ले विजयी रहिन्। सन् २०१६ मा ढाडको दुखाइपछि आराम लिएर कोर्टमा फर्केकी सेरना उत्कृष्ट लयमा देखिएकी छिन्। उनी स्टेफी ग्राफले आधुनिक टेनिसमा जितेको कीर्तिमानी २२ ग्रान्ड स्लामलाई उछिन्ने प्रयासमा छिन्। अब सेरेनाको सामना बारबरा स्ट्ेरकोभाविरुद्ध हुनेछ। सबैलाई थाहा छ, अब मेरो टेनिसमा एकमात्र उद्देश्य के हो भनेर। अब मेरो अर्को चुनौती बारबरा हुनेछिन्।अर्कोतर्फ जोकोभिचलाई हराएका १ सय १७ औं वरीयताका डेनिस इस्टोमिनले पाब्लो कारेनोलाई ६४, ४६, ६४, ४६, ६२ ले हराए। उनी अन्तिम १६ मा पुगे। रोबर्टो बाटिस्टाले अर्का स्पेनी खेलाडी डेविड फेररलाई ७५, ६७ (६८), ७६ (७३), ६४ ले हराए। महिलातर्फ बेलायतकी जोहना कोन्टाले उत्कृष्ट लय कायम राख्दै पूर्व नम्बर १ खेलाडी क्यालोलिन वाज्नेस्कीलाई ६३, ६१ ले पन्छाइन्। अस्ट्रेलियाकी डारिया गाभरिलोभा चौथो चरण पुगेकी छन् ।"
खेलौना !,"० अचेलका अभिभावक प्राय: काममा व्यस्त हुनुपर्छ । त्यस्तो बेला बालबालिकालाई अल्मल्याउन उनीहरू पनि खेलौनाकै साहरा लिन्छन् । प्लास्टिक, धातु र सिसाले बनेका रंगीचंगी खेलौना खेल्दा होसियार हुनुपर्छ । यस्ता खेलौनामा हानिकार रसायन मिसाइएको हुन सक्छ । कुनै पनि खेलौना मुखमा हाल्न दिनु हुँदैन । खेलौनालाई दिनदिनै सफा गरिदिनुपर्छ । ० खेलौना किन्दा त्यसमा बनेको मिति ख्याल गर्नुपर्छ । खेलौनामा कुन कुन वस्तु र रसायन छ भन्ने जानकारी लिनुपर्छ । म्याद गुज्रिएका र त्यस्ता जानकारी नभएका खेलौना किनिदिनुहुन्न । ० गुच्चाजस्ता साह्रै ससाना खलौना निलेर समस्या हुन सक्छ । तिखो चुच्चो भएका खेलौनाले आँखा घोच्न सक्छ । धार भएका खेलौनाले काट्न र घाउचोट लगाउन सक्छ । त्यस्ता खेलौना खेल्न दिँदा विशेष सावधानी अपनाउनुपर्छ । ० काठ, बाँस र कपडाबाट परम्पारगत रूपमा बनाइएका खेलौना वातावरण मैत्री हुन्छन् । सरसफाइमा ध्यान दिन सके यस्ता खेलौनाले स्वास्थ्यमा प्रतिकूल असर पार्दैनन् । ० बालबालिकालाई सकेसम्म प्राकृतिक सामग्री खेल्न दिनुपर्छ । उनीहरूलाई प्रकृतिमै रमाउन दिनुपर्छ । काठका टुक्राहरूको घर बनाउन सकिन्छ । गोडामथि बालुबा राखेर घर बनाउने खेल गाउँतिर अझै छ । नदी वा समुद्र किनारा आसपासका बस्तीका बालबालिकाले बालुबामा अनेक चित्र बनाउन सक्छन् । यसले सृजनात्मकता र कल्पनाशीलतासमेत बढ्छ । तर यसरी खेल्दा अभिभावकको निगरानी आवश्यक छ । ० बाल मनोवैज्ञानिक डाअरुणराज कुँवर भन्नुहुन्छ, बालबालिकालाई अभिभावकको रेखदेखमा बोटबिरुवा, पशुपक्षी, फूलबारी आदिसँग खेल्न दिनुपर्छ । परम्परागत रूपमा बनाइने खेलौना बनाएर खेल्न प्रोत्साहन गर्नुपर्छ ।"
मेरो कुची मेरो कलम,"एजाजुल खान, कक्षा८सेन्ट मेरिज इंग्लिस बोर्डिङ स्कुल, सुनसरी"
सहयोग गरौं,"अविशा ढुंगेल, कक्षा६राजर्षि गुरुकुल, कौशलटार"
खाँचो,"प्रशान्त पन्थी, कक्षा५सगरमाथा एजुकेसनल एकेडेमी, कपन, काठमाडौं"
डमरु र बचेरा,गंगा कर्माचार्य पौडेल
नेताहरूको अभिव्यक्तिले टीकापुर घटना,"उक्त घटनाको पूर्वसन्ध्यामा टीकापुरमा गरिएको सभामा सांसदहरू कांग्रेसका अमरेशकुमार सिंह, संघीय फोरम नेपालका अध्यक्ष उपेन्द्र यादव, सद्भावना पार्टीका अध्यक्ष राजेन्द्र महतो, माओवादी केन्द्रका नेता देव गुरुङलगायत जिम्मेवार नेताहरूको अभिव्यक्तिको पृष्ठभूमिमा घटना भएको कान्तिपुरलाई प्राप्त उपसमितिको प्रतिवेदनमा उल्लेख छ।उपसमितिले राजनीतिक आन्दोलनको आडमा आर्थिक प्रलोभन देखाई उक्साउने गरी गरिएको यस प्रकारको आपराधिक क्रियाकलापमा संलग्न जोकोहीलाई विद्यमान कानुनबमोजिम कारबाहीको दायरामा ल्याउनुपर्ने सुझाव दिएको छ। संयुक्त लोकतान्त्रिक मधेसी मोर्चाको २०७२ भदौ २ मा बसेको बैठकले आन्दोलनपछि बन्ने प्रदेश सरकारले आन्दोलनमा ज्यान गुमाउने सहिद परिवारलाई ५० लाख रुपैयाँ क्षतिपूर्ति दिने, सहिद परिवारलाई आजीवन नि:शुल्क शिक्षा दिने र रोजगारी पनि उपलब्ध गराइदिने घोषणा गरेको थियो। स्थलगत प्रतिवेदनमा मोर्चाले आन्दोलनमा सरिक हुने सर्वसाधारण प्रत्येकलाई ५ सय रुपैयाँ दिने र सरिक नभएमा एक सयदेखि एक हजार रुपैयाँसम्म जरिवाना गर्ने गरेको दाबीसमेत छ। कांग्रेस सांसद सञ्जयकुमार गौतमको संयोजकत्वमा गठित उपसमितिले नेताहरूका अभिव्यक्ति अत्यन्त अराजक, आपत्तिजनक, निन्दनीय, गैरजिम्मेवारपूर्ण रहेको र त्यसले सामाजिक सद्भावमा गम्भीर खलल पुर्याएको निष्कर्षसमेत निकालेको छ। उपसमितिले सदनबाट निर्देशनसहित प्राप्त विवरण, घटनाको स्थलगत अवलोकन र स्थानीय प्रशासन, सरोकारवाला, पीडित पक्ष, नागरिक समाज, राजनीतिक दल, उद्योगीव्यवसायी, पत्रकार तथा तत्कालीन उपप्रधान तथा गृहमन्त्री वामदेव गौतमले सदनमा पेस गरेको अडियो र डीभीडीबाट प्राप्त विवरणलगायत अध्ययन गरी निष्कर्ष निकालेको हो। उपसमितिले राष्ट्रिय अनुसन्धान विभागको सुराकी र सूचना संकलन प्रणाली अत्यन्त कमजोर र फितलो रहेको पाइएकाले यसको पुन:संरचना र कर्मचारीको छटनी गरी कार्यरत कर्मचारीको क्षमता अभिवृद्धि गर्न सुझाव दिएको छ। साथै, तत्कालीन कैलाली प्रजिअको नेतृत्वमा रहेको जिल्ला सुरक्षा समन्वय समितिको भूमिका प्रभावकारी नदेखिएको, घटनाबाट उत्पन्न हुन सक्ने सुरक्षा खतराको पूर्वानुमान सही तरिकाबाट हुन नसकेको र जिम्मेवार निकाय तथा पदाधिकारीबाट आफ्नो जिम्मेवारी कुशलतापूर्वक निर्वाह हुन नसकेका कारण सम्बन्धित पदाधिकारीलाई समेत गराउन आवश्यक देखिएको उपसमितिको निष्कर्ष छ। उपसमितिले २०७२ भदौ ६ मा भएको सर्वपक्षीय सहमतिका कारण सुरक्षा निकाय अति विश्वासमा परी उपयुक्त सुरक्षा रणनीति अख्तियार गर्न नसक्दा एवं सशस्त्र प्रहरीले प्रतिरक्षाका लागि आवश्यक बल प्रयोग नगर्दा सुरक्षाकर्मीतर्फ बढी मानवीय क्षति भएको निष्कर्ष निकालेको छ। उपसमितिले उक्त घटनामा संलग्न र मतियार सबैलाई सरकारले प्रचलित कानुनबमोजिम कारबाहीको दायरामा ल्याउनुपर्ने प्रतिवेदन दिएको छ। किन समितिमा पेस गरिएन?राजनीतिक कारणले गर्दा उपसमितिको प्रतिवेदन राज्यव्यवस्था समितिमा पेस नगरिएको स्रोतले जनाएको छ। समितिका सभापति कांग्रेसका दिलबहादुर घर्ती हुन्। टीकापुर घटना अध्ययन उपसमितिको संयोजक पनि कांग्रेसकै सांसद गौतम छन्। गौतमको उपसमितिमा राप्रपाका जयन्त चन्द, माओवादी केन्द्रका महेन्द्रबहादुर शाही र एमालेका श्यामप्रसाद ढकाल सदस्य छन्। उपसमितिका सदस्य ढकालले उपसमितिका संयोजक गौतमले समितिमा प्रतिवेदन पेस गर्न किन ढिलो गरेको भन्ने आफूलाई थाहा नभएको बताए। प्रतिवेदन समितिमा पेस भए समितिले त्यसलाई अध्ययन गरेर सरकारलाई सुझावसहित निर्देशन दिन सक्छ। स्रोतका अनुसार उपसमितिले यादव, महतो, गुरुङ र सिंहलगायतलाई कारबाही गर्नुपर्ने सिफारिस गरेको छ। यदि अहिलेको राजनीतिक परिस्थितिमा त्यो काम अघि बढाए थप राजनीतिक जटिलता आउने भन्दै प्रतिवेदन उपसमिति र राज्यव्यवस्था समितिले अघि बढाउन चाहेको छैन। प्रतिवेदनलाई पुनर्लेखन गरी समितिमा पेस गर्ने तयारी भइरहेको समेत स्रोतले उल्लेख गरेको छ।हामीले सम्पूर्ण काम पूरा गरिसकेका छौं। यसबारे थप जानकारी हाम्रो संयोजकबाट बुझदा राम्रो हुन्छ, सदस्य चन्दले भने। सदस्य शाहीले प्रतिवेदनको काम सकिएको र छलफल गरेर केही समयमा मूल समितिमा पेस गरिने बताए। संसद्को निर्देशनअनुसार राज्यव्यवस्था समितिले गौतम, शाही, ढकालसहित राष्ट्रिय मधेस समाजवादी पार्टीका धर्मेन्द्र तेली, कांग्रेसका हृदयराम थानी, राष्ट्रिय जनमुक्ति पार्टी (लोकतान्त्रिक) नेपालका शिवलाल थापालाई समेत उपसमितिमा राखेको थियो। थानीले मन्त्री भएपछि उपसमिति छाडे। तेली र थापा भने उपसमितिमा सहभागी भएनन्।"
स्थानीय चुनाव वैशाखभित्रै,"एमाले उपाध्यक्ष भीम रावलले संविधान संशोधनको विषयमा भने आफूहरूको सहमति हुन नसक्ने अडान कायमै राखेको बताए। निर्वाचनमा जान हामी तयार छांै। संविधान संशोधनको विधेयक फिर्ता लिनुहोस् भनेर हामीले आफ्नो अडान राख्यौं, रावलले कान्तिपुरसँग भने, विधेयक फिर्ता लिएपछि प्रमुख तीन दलबीच समझदारीको वातावरण बन्छ र सहमति गरेर नै अघि बढ्न सकिन्छ। प्रदेश २ को संरचना हेरफेर हुन सक्नेप्रमुख तीन दलबीच प्रदेश नम्बर २ को स्थानीय तह संरचना हेरफेर गर्ने समझदारी बनेको छ। स्थानीय तह पुन:संरचना आयोगले दलीय समर्थन प्राप्त नगरेपछि राजधानीमै बसेर प्रदेश नम्बर २ को पुन:संरचना गरेको थियो। त्यसलाई लिएर मधेसी मोर्चा र कांग्रेस, एमाले र माओवादीकै स्थानीय कार्यकर्तासमेत असन्तुष्ट छन्। प्रधानमन्त्री दाहालले आयोगले बुझाएको प्रतिवेदनमा प्रदेश नम्बर २ को केही संरचना हेरफेर गर्नुपर्ने प्रस्ताव गरेका थिए। मुख्यगरी प्रदेश नं २ कै विवादका कारण स्थानीय तह पुन:संरचनासम्बन्धी प्रतिवेदन सरकारले सार्वजनिक गरेको छैन। त्यसलाई कसरी सम्बोधन गर्ने भन्ने विषयमा प्रधानमन्त्रीलाई जिम्मेवारी दिइएको छ, बैठक स्रोतले भन्यो। प्रधानमन्त्री दाहालले यसअघि कार्यदल बनाएर मिलाउन सकिने बताउँदै आएका थिए।"
घट्दै बालिकाहरू,"बालकल्याण समितिका कार्यकारी निर्देशक धितालका अनुसार लिंग पहिचानपछिको गर्भपतनले पुरुषका तुलनामा महिलाको संख्या घट्दै गई महिला जनसांख्यिक रूपमा समेत सीमान्तकृत हुँदै जाने खतरा हुन्छ। यसले बहुविवाहको प्रचलन आउने, महिलामाथि हुने हिंसा, यौन शोषण र बेचबिखनजस्ता अपराध वृद्धि भई सामाजिक शान्ति भंग हुने स्थिति आउन सक्छ, उनले भने, यसले दीर्घकालमा जनसंख्या वृद्धिदर ऋणात्मक हुन सक्ने, यौनजन्य रोग र अपराध बढ्ने, समलिंगी क्रियाकलापमा वृद्धि हुनेजस्ता खतरा आउन सक्छ। धितालले लिंग पहिचानपछिको भ्रूण हत्यालाई नियन्त्रण गर्न गर्भपतनमा प्रयोग हुने औषधिको आयात, वितरण र बिक्रीलाई नियमन र नियन्त्रणसम्बन्धी व्यवस्थित कानुन बनाउनुपर्ने औंल्याए। जोखिमपूर्ण औषधिको सहज बिक्री वितरण हुनु पनि यसको प्रमुख कारण हो, उनले भने। भ्रूण हत्या नियन्त्रण गर्न निजी स्वास्थ्य संस्था तथा क्लिनिकहरूको नियमन, नियमित अनुगमन गर्न कडा कानुन बन्नुपर्ने उनको सुझाव छ।"
कार्यकारी अधिकृत बन्न लबिइङ,"मन्त्रालयले पुन:संरचनापछिको स्थानीय तह सञ्चालनका लागि तयार पारेको प्रस्तावित आदेशमा कार्यकारी अधिकृत, प्राविधिक प्रमुख इन्जिनियर, कम्प्युटर इन्जिनियर, नायब सुब्बा, लेखापाललगायत कर्मचारीको दरबन्दी स्वीकृत गराई केन्द्रबाटै पठाउने प्रस्ताव गरेको छ। स्थानीय निकायसँग जोडिएका सबै संघसंगठनयुनियन आबद्ध केन्द्रीय समन्वय समितिले स्थानीय तहमा खटिने कर्मचारीका लागि नयाँ सेवा गठन गर्न माग गरेको छ। समितिले निजामतीबाट आउनेको सेवा परिवर्तन गरी स्थानीय सेवामा समायोजन गर्न भनेको छ। समितिले माग सुनुवाइ नभए स्थानीय निकायमा कामकाज ठप्प पारी आन्दोलन गर्ने चेतावनी दिएका छन्। स्थानीय निकाय कर्मचारी संगठनका अध्यक्ष सुजिन्द्र महर्जनले समान जिम्मेवारीमा खटिएका कर्मचारीको सेवा एउटै हुनुपर्ने बताए। स्थानीय तहमा कार्यरत कर्मचारीको एउटै हैसियत हुनुपर्यो, उनले भने, स्थानीय तहका लागि अपुग हुने जनशक्ति जहाँबाट ल्याए पनि समायोजन भएपछि फरक व्यवहार हुनु भएन।"
राष्ट्रपतिद्वारा चुनाव गराउन ध्यानाकर्षण,"काठमाडौं राष्ट्रपति विद्यादेवी भण्डारीले संसद्को आउँदो माघ ७ सम्मको समयसीमा ख्याल गरी चुनावी वातावरण तयार गर्न प्रधानमन्त्री पुष्पकमल दाहालको ध्यानाकर्षण गराएकी छन्। राष्ट्रपति निवासमा शनिबार बिहान दाहालले भण्डारीसँग भेटेका थिए। राष्ट्रपति भण्डारीले स्थानीय तह, प्रदेश र संघ तीनै तहको चुनावको तयारीबारे चासो राखेकी थिइन्। चुनाव हुन नसके संवैधानिक अन्योलको स्थिति आउने भएकाले समयमै सरकारले ध्यान दिनुपर्छ, राष्ट्रपतिले दाहाललाई भनेकी थिइन्। प्रधानमन्त्रीले यस विषयमा प्रमुख दलहरूसँग प्रत्यक्षअप्रत्यक्ष संवाद गरिरहेको जानकारी गराएका थिए।"
लन्डनका लर्ड मेयर नेपालमा,"पहिलो पटक नेपाल आएका पार्मलीले राष्ट्रपति विद्यादेवी भण्डारी, प्रधानमन्त्री पुष्पकमल दाहालसँग शिष्टाचार भेट गर्ने कार्यक्रम छ। उनले उपप्रधानमन्त्री कृष्णबहादुर महरा, परराष्ट्रमन्त्री प्रकाशशरण महत, ऊर्जामन्त्री जनार्दन शर्मालगायतलाई पनि बेग्लाबेग्लै भेटवार्ता गर्ने जनाइएको छ। नेपाल लगानी बोर्डका प्रमुख कार्यकारी अधिकृत र नेपाल राष्ट्र बैंकका गभर्नरसँग समेत भेटघाट मिलाइएको छ। नेपाल भ्रमण सकेर उनी पाकिस्तान जानेछन्।"
हिउँ चितुवा अनुसन्धान केन्द्र नेपालमा,"दोस्रो बैठकले हिउँ चितुवा अनुसन्धानका लागि नयाँ प्रविधिको विकास गर्ने, हिउँ चितुवा संरक्षणका लागि सहयोग आदानप्रदान, संरक्षणका लागि आर्थिक स्रोतको खोज र पहिचानलगायत मुद्दामा पनि साझेदारी गर्ने निर्णय गरेको छ। बैठकले आगामी सेप्टेम्बर (भदौअसोज) मा किर्गिस्तानको बिस्केकमा १२ वटै देशका सरकारप्रमुख वा कार्यकारी सहभागी रहेको ग्लोबल स्नोलियोपार्ड समिट सम्पन्न गर्ने घोषणासमेत गरेको छ।त्यसअघि पाकिस्तानले किर्गिस्तान समिटको तीन महिनाअघि प्रि समिट गर्न राखेको प्रस्ताव स्वीकृत भएको छ। दोस्रो बैठकले सन् २०१७ को सेप्टेम्बरदेखि २०१९ सम्म हिउँ चितुवा पाइने देशका सदस्यहरूको नेतृत्व (अध्यक्षता) नेपाललाई दिएको छ। वनमन्त्री वा तोकिएका अधिकारी त्यसको अध्यक्ष हुन्छन्।"
संरक्षणमा पाँच करोड,प्रधानमन्त्री पुष्पकमल दाहालले हिउँ चितुवा संरक्षण र अनुसन्धानका लागि ५ करोड रुपैयाँ घोषणा गरेका छन्। हिउँ चितुवा पाइने मुलुकका मन्त्री सहभागी दोस्रो बैठक उद्घाटन गर्दै उनले उक्त रकम घोषणा गरेका हुन्। त्यस क्रममा उनले सरकारले तयार गरेको हिउँ चितुवा संरक्षणसम्बन्धी पाँच वर्षे कार्ययोजना समेत सार्वजनिक गरे।
बिमस्टेक शिखर सम्मेलनको तयारी,"बिमस्टेकमा नेपाल, भारत, श्रीलंका, बंगलादेश, भुटान, म्यानमार र थाइल्यान्ड सदस्य राष्ट्र छन्। थाइल्यान्ड र म्यानमार आसियानको पनि सदस्य मुलुक हुन् भने अन्य पाँच मुलुक सार्कका सदस्य राष्ट्र हुन्। सार्क र आसियानको पुलका रूपमा काम गर्न बिमस्टेकको स्थापना गरिएको थियो ।"
राप्रपामा थापा र राणा भिड््ने,"आउँदो महाधिवेशनमा पार्टी नेतृत्व र पार्टीले बोक्ने सिद्धान्त के हुने भन्नेमै केन्द्रित देशव्यापी बहस भएको केन्द्रीय सदस्य सोभित उप्रेतीले कान्तिपुरलाई बताए। क्षेत्रीय र जिल्ला अधिवेशनहरूमा समेत पार्टीको आगामी नीति र नेतृत्व कस्तो हुने भन्ने विषयले महत्त्व पाएको छ।अध्यक्षका लागि नेताद्वय राणा र थापाबीचमै प्रतिस्पर्धा हुनेछ, उप्रेतीले भने। पार्टी एकीकृत भएपछि व्यवस्थापिका संसद्मा राप्रपाको सिट संख्या ३७ पुगेको छ। चौथो राजनीतिक शक्तिका रूपमा राप्रपा नेपालको २५ सिट थियो। राप्रपाको भने १२ सिट थियो। थापाले आफ्ना पक्षमा बहुमत जुटाउन आन्तरिक लबिइङ तीव्र पारिरहेका छन्। एकीकृत पार्टीले ५ वटै क्षेत्रमा क्षेत्रीय आमसभा, कार्यकर्ता भेला सम्पन्न गरेको छ। माघ २१ गते प्रतिनिधि चयन हुनेछ। माघ २५ गते जिल्ला अधिवेशन हुनेछ। हरेक निर्वाचन क्षेत्रबाट चुनिएका प्रतिनिधिले आगामी नीति र नेतृत्व चयन गर्नेछन्।"
मापदण्डविपरीत कित्ताकाट,"जिल्ला नापी अधिकृत बुद्धिमान जैसीले मापदण्डमै रही कित्ताकाट गरेको दाबी गरे। पहिला जग्गा कित्ताकाट अमिनले गर्छ, उनले भने, मापदण्डविपरीत अमिनले कित्ताकाट गर्न हुँदैन र गर्दैन पनि। सरकारले नयाँ बस्तीमा दमकल, एम्बुलेन्सलगायत अत्यावश्यक सवारीसाधन प्रवेशमा सहज बनाउन ६ मिटर चौडा सडक हुने व्यवस्था गरेको हो। यो नियम लागू भए मुलुकमा बढदै गइरहेको अनियन्त्रित र अव्यवस्थित बस्ती नियन्त्रित हुने सरकारको निष्कर्ष छ। मापदण्ड मिचेर बनाइएका घरहरूको नक्सापास कदापि नहुने उपमहानगरपालिका सहरी विकास महाशाखाका इन्जिनियर रुदप्रसाद गौतम दाबी गर्छन्।प्रतिवेदन सार्वजनिक चाँडै यसैबीच भूमिसुधार विभागले उपत्यका मालपोत कार्यालयहरूमा लाभकर छलीबारे छानबिन गर्न गठित ५ टोलीको प्रतिवेदन चाँडै सार्वजनिक गर्ने भएको छ। भूमिसुधार विभागका महानिर्देशक टीकाराम घिमिरेले टोलीले धमाधम काम थालिरहेको बताए। साताअघि मन्त्रालय र विभागका कर्मचारीले जिल्ला मालपोत कार्यालय ललितपुरमा चेकजाँच गर्ने क्रममा लाभकर छली भएको पाइएको थियो। कार्यालयका दुई कर्मचारी निलम्बनमा राखेका थिए। अन्य कार्यालयमा पनि अनियमितता भएको हुन सक्ने आंशकामा विभागले उपसचिवको नेतृत्वमा छानबिन समिति गठन गरेको छ।"
आजदेखि पहिलो किस्ता,"कुनकुन बैंकबाट वितरण?भक्तपुर नगरपालिकाले लाभग्राहीलाई पायक पर्ने ३ बैंकसँग अनुदान वितरणको सम्झौता गरेको छ। जसमध्ये भक्तपुर नगरपालिका १ देखि ६ र ९ वडाका लाभग्राहीले नेपाल बैंक लिमिटेड कमलविनायक, ७, ८, ११, १२ र १४ वडाका लाभग्राहीले राष्ट्रिय वाणिज्य बैंक सूर्यविनायक र १०, १३, १५, १६ र १७ वडाका लाभग्राहीले कृषि विकास बैंक दूधपाटीबाट अनुदान रकम पाउने जिविसले जनाएको छ। मध्यपुरठिमी नगरपालिका १ देखि ३ वडाका लाभग्राहीले मेघा बैंक लिमिटेड, ४ देखि ६ वडाका लाभग्राहीले कृषि विकास बैंक, ७ देखि १० र १७ वडाका लाभग्राहीले राष्ट्रिय वाणिज्य बैंक लिमिटेड, ११ र १२ वडाका लाभग्राहीले नेपाल बैंक लिमिटेड ठिमी शाखा, १३ र १४ वडाका लाभग्राहीले माछापुच्छ्रे बैंक ठिमी, १५ वडाका लाभग्राहीले सिद्धार्थ बैंक गठ्ठाघर र १६ वडाका लाभग्राहीले एनआईसी एसिया कौशलटार शाखाबाट अनुदान रकम लिन सकिने जनाएको छ। अनन्तलिंगेश्वर नगरपालिका अनन्तलिंगेश्वर नगरपालिका १ देखि ५ वडाका लाभग्राहीलाई हिमालयन बैंक कौशलटार, ६ देखि ८ वडाका लाभग्राहीलाई लक्ष्मी बैंक कौशलटार, ९ देखि १२ वडाका लाभग्राहीलाई माछापुच्छ्रे बैंक नयाँठिमी र १३ देखि १५ वडाका लाभग्राहीलाई एभरेस्ट बैंक सूर्यविनायकबाट अनुदान रकम वितरण गर्ने जनाएको छ। सूर्यविनायक नगरपालिकाले लाभग्राहीलाई पायक पर्ने ४ बैंकबाट अनुदान रकम वितरण गर्ने जनाएको छ। जसमध्ये १ देखि ५ वडाका लाभग्राहीलाई एनएमबी बैंक सूर्यविनायक, ६ देखि ८ वडाका लाई सानिमा बैंक सूर्यविनायक, ९ देखि ११ वडाका लाभग्राहीलाई ग्लोबल आईएमई बैंक सूर्यविनायक र १३ देखि १५ वडाका लाभग्राहीलाई बैंक अफ काठमाडौं लुम्बिनी सूर्यविनायक शाखाबाट वितरण गर्ने जनाएको छ।नगरकोट नगरपालिका १ देखि १० वडाका लाभग्राहीलाई यति डेभलपमेन्ट बैंक कमलविनायक र ११ देखि १३ वडाका लाभग्राहीलाई माछापुच्छ्रे बैंक कमलविनायकबाट वितरण गरिने जनाएको छ। त्यसैगरी, चाँगुनारायण नगरपालिकाले लाभग्राहीलाई पायक पर्ने ३ बैंकमार्फत निजी आवास पुनर्निर्माणका लागि अनुदान वितरण गर्ने जनाएको छ। चाँगुनारायण नगरपालिका १ देखि ४ तथा ८ देखि ११ वडाका लाभग्राहीलाई माछापुच्छ्रे बैंक कमलविनायकबाट, ५ देखि ७ तथा १७ वडाका लाभग्राहीलाई यति डेभलप्मेन्ट बैंक कमलविनायक र १२ देखि १६ वडाका लाभग्राहीलाई कृषि विकास बैंक सल्लाघारीबाट अनुदान रकम वितरण गरिने स्थानीय विकास अधिकारी कोइरालाले बताए।"
राईलाई विभूतिको सम्मान दिन्छौं,"यसैगरी राजधानीमा शनिबार मुस्लिम मुक्ति मोर्चाले गरेको धर्म निरपेक्षता र मुस्लिम मुद्दा कार्यक्रममा प्रधानमन्त्री दाहालले परिवर्तन विरोधीहरूले जातीय, क्षेत्रीय विभाजन ल्याउन खोजिरहेको बताए। उनले आफू सबै जाति, क्षेत्र र समुदायलाई एकताबद्ध बनाउन लागेको दाबी गरे। प्रधानमन्त्रीले मुस्लिमको स्वतन्त्रता र मुक्तिका निम्ति धर्म निरपेक्षताको विषय धेरै महत्त्वपूर्ण रहेको बताए।"
नीलमको जुनी फेरियो,"गोठमा बासस्वस्थ भएर फर्किए पनि नीलमको बास अहिले गोठमा छ। मण्डल परिवारसँग घर छैन। गोठको चिसो भुइँमा ओछ्यान लगाइएको छ। नीलम परिवारका साथ त्यहीँ बस्छिन्। गोठको एकातिर गाई त अर्कोतिर बाख्रापाठ बाँकिएका छन्। कुनामा चुलो छ। त्यही बीच लगाइएको ओछ्यानमा नीलमका बुबाआमा, हजुरआमा, दिदीसहितको परिवार गुजारा चलाइरहेको छ। गोठ पनि दुईतिर खुलै छ। चिसो हावा चल्दा सबै जना काम्दै बस्नुपर्ने बाध्यता रहेको गुलियादेवीले सुनाइन्।"
भागबन्डा नमिल्दा पदपूर्ति ठप्प,"परियोजनालाई यो वर्ष क्रमागततर्फका ११ र चालु वर्ष ९ वटा खानेपानी आयोजना सम्पन्न गर्ने जिम्मेवारी छ। त्यसका लागि ४ करोड ५३ लाख ३५ हजार बजेट छ। तर, आधा वर्षभन्दा बढी बितिसक्दा बल्ल प्राविधिकतर्फका पाँच कर्मचारी नियुक्तिको सुरसार छ। त्यो पनि अझै प्रक्रियाकै चरणमा अल्झिएको छ। फागुनसम्म प्राविधिक कर्मचारीको टुंगो लागे पनि ३ जना स्वास्थ्य प्रवर्धक र २ जना फिल्ड संयोजक नियुक्ति गर्न समिति नमानेको उनले बताए।"
नियुक्तिपत्र नपाएर हैरानी,"तीमध्ये ३० जनाभन्दा बढीको नियुक्तिपत्र छैन। नियुक्तिपत्र नभएकाको नामावली कार्यालयमा दिइसकेका छौं। कसैको सिफारिस र प्रमाण छ, कसैको छैन, उनले भने, नियुक्तिपत्रको सक्कल व्यक्तिलाई दिइए पनि नक्कल कार्यालयमै रहनुपर्ने हो, कार्यालयले छैन भन्छ। कार्यालयमा नक्कलसमेत नभेटिएपछि समस्या परेको उनले बताए।जिल्ला हुलाक अधिकृत सिर्जना मिश्रले नियुक्तिपत्र नभए पनि काम गर्दै आएकाले मासिक तलब दिइरहेको बताइन्। उनका अनुसार नियुक्तिपत्र नभएका धेरैको निवेदन कार्यालयमा आएको छ। कार्यालयमा नियुक्तिपत्रको नक्कल भेटिएन। त्यसैले प्रतिलिपि दिन नसकिएको हो, उनले भनिन्, नियुक्तिपत्र भएका र नभएका नामावली विभागमा पठाएका छौं।"
५३ जनाद्वारा मिर्गाैला दान,"स्याङ्जा नि:शुल्क मिर्गौला परीक्षण शिविरमा ५३ जनाले मिर्गौला दान गरेका छन्। सूर्योदय साकोस, सूर्योदय क्लब र रेडियो स्याङ्जाद्वारा आयोजित शिविरमा सफा र स्वच्छ देखिएकाले दान गरेका हुन्। मानव अंग प्रत्यारोपण केन्द्र र जिल्ला स्वास्थ्य कार्यालयको प्राविधिक सहयोगमा भएको शिविरमा ७ सयले परीक्षण गराएका थिए। परीक्षणमा १६ वर्षमाथिका उमेर समूहको उपस्थिति थियो भने ७८ जनालाई मिर्गौलामा समस्या देखिएको आयोजक रमेश गोदारले बताए। ७८ जनामा असर देखियो, उनले भने, सुगर र प्रोटिनको मात्रा देखिएको हो। छिट्टै पुन: परीक्षण गरी पुष्टि गर्नका लागि डाक्टरले सुझाव दिएका छन्। शिविरमा वृद्धवृद्धा र महिलाको उल्लेखनीय उपस्थिति रहेको थियो। डाक्टर कल्पना श्रेष्ठको नेतृत्वमा प्राविधिक र चिकित्सकसहित २० जनाले बिरामीको स्वास्थ्य परीक्षण गरेका थिए।"
दाताको भरमा बालबालिका,"माझफाँट (पर्वत) यहाँको समाज कल्याण आधारभूत विद्यालय भित्रभित्रै खोक्रो बन्दै गएको छ। २०४२ मा स्थापना भएको यो विद्यालयमा अहिले १ सय ४ बालबालिका अध्ययनरत छन्। भौतिक संरचना, शिक्षक, विद्यार्थी अनुशासन र पोसाक झट्ट हेर्दा सुविधायुक्त विद्यालयको भन्दा कम छैन। तर, शिक्षकको पारिश्रमिकबाहेक अरू सबै दाताकै भरमा चलेको छ। माझफाँट ६ को गैराटोलका १ सय ९६ घरधुरी र छिमेकी गाउँका केही बालबालिका अध्ययन गर्छन्। दुई जनजाति र अरू सबै दलित परिवारका बालबालिका छन्। स्थानीयले श्रमदान गरेर अस्थायी कक्षाकोठा बनाएका थिए तर त्यो भत्किएपछि २०६८ मा प्लान नेपालको आँखा विद्यालयमा पर्यो। प्लानको २५ लाख, जिल्ला शिक्षाको ७ लाख, स्थानीयको श्रमदानबाट २ लाख र अरू दाताको सहयोगमा साढे ३६ लाख रुपैयाँ लागतमा ८ कोठाको दुईतले पक्की भवन बनाइएको थियो। तर अहिले विद्यालयको डेढ लाख रुपैयाँ ऋण रहेको प्रअ ओमबहादुर जिसीले बताए। त्यो ऋण मेरै नाममा छ, उनले भने, पोहोर घाँस बेचेर आएको आम्दानीले ब्याज तिरें। अहिले उक्त जग्गा बाटोमा परेको भनी डोजरले खन्यो।"
रौनक खोसिएको सम्पदा,"दरबार पुनर्निर्माणमा विष्ट परिवारकै आफन्त र सर्वसाधारणले चासो देखाए पनि धेरै भाग भत्किएकाले उनीहरू मात्रैको प्रयासले सम्भव हुने देखिँदैन। निर्माणको जिम्मा लिएका इन्द्रधारा विष्टका अनुसार उत्तरपश्चिमको केही भाग मर्मत गरिएको छ। हालसम्म ३२ लाख खर्च भइसक्यो, रकम नभएरै काम रोकिएको छ, उनले भने, जर्मनीमा बस्ने साथीहरू र स्थानीयको सहयोगमा मर्मत थालेका हौं। दरबारलाई पहिलेकै स्वरूप दिन २ करोड रुपैयाँ लाग्ने उनले बताए। यस्तो ऐतिहासिक भवन जोगाउनु सरकारको दायित्व ठान्ने विष्ट अहिलेसम्म सोधपुछ गर्नसम्म नआएको गुनासो गर्छन्। खर्च जुट्ने आशामा फागुनबाट मर्मत कार्य पुन: थाल्ने तयारी छ, उनले भने, अहिले चिसोका कारण काम रोकिएको हो।"
नेपाली क्रिकेटलाई गति देऊ,"आईसीसी अहिले पनि सहमतिमा अगाडि बढ्न खोजिरहेको छ, तर आफैं मपाइँ गरेर नेपाली क्रिकेट हाकिरहेकाहरूलाई त्यो स्वीकार्य देखिन्न। मूलपानीस्थित क्यान कार्यालयको वर्तमान स्थिति हेर्ने हो भने प्रशासनिक हिसाबमा नेपाली क्रिकेट यसभन्दा कमजोर स्थितिमा नजाला भन्न सकिँदैन। किनभने प्रमुख कार्यालयले केही गतिविधि गर्न नसक्नु भनेको शून्यकै स्थितिमा पुग्नु हो। निलम्बन र लुछाचुँडीले राष्ट्रिय टोलीको प्रदर्शन यसभन्दा तल झरेमा नेपाली क्रिकेटले ठूलो मूल्य चुकाउनुपर्नेछ। नेपालजस्तो एसोसिएट राष्ट्रका लागि अन्तर्राष्ट्रिय क्रिकेटमा अवसर कम हुन्छ। त्यसै पनि मौकाहरू चुकाउँदा नेपाली क्रिकेटले जुन गति लिनुपर्ने हो, त्यो लिन सकेको छैन। नेपाली क्रिकेटलाई व्यावसायिक हिसाबले अगाडि बढाउनुभन्दा विदेशमोह राखेर पदमा बस्न आतुर हुनेहरूले अहिलेको संकटपूर्ण अवस्थालाई बुझेर साहसिक कदम चाल्न जरुरी छ। सबै पक्ष मिलेर अगाडि बढी भावी कार्यक्रमका साथ आईसीसीलाई विश्वास दिलाई क्यान चलाउनुमै नेपाली क्रिकेटको जित हुन्छ। नेपाली क्रिकेटका लागि तत्कालको खाँचो रणनीतिक योजना पनि हो, जसले आगामी पाँच वर्षका लागि नेपाली क्रिकेटको मार्गचित्र कोर्न सकोस्। क्यान पुन: सुचारु नभएसम्म त्यो सम्भव छैन।"
किन भएन भूकम्पपछि पुनर्निर्माण?,"अन्त्यमा, हाम्रा विपत धेरैखाले छन्। तिनको सामना कहाँबाट सुरु गर्ने हो, पर्खिने समय घर्किंदै छ। अन्य विपतको सामना गर्न एकजुट हुने नेपाली सत्ता राजनीतिले ल्याउने विपतको सामना गर्ने बेला भने फुटाऊ र शासन गर को सिकार भएर सधंै विभाजित हुन्छौं र बेलाबेलामा थलिन पुग्छौं। कोतपर्वबाट सुरु भएको यो शृंखला अझै रोकिएको छैन। सिंहदरबार केन्द्रबिन्दु भएको लोकतन्त्र र सुशासन दशकौंदेखि विपतमा छ। यो पहिला पञ्चायती शासनको चपेटामा थियो भने अहिले राजनीतिक दलहरूको सर्वदलीय सिन्डिकेटको चेपमा परेको छ। जनयुद्ध का नाममा आम नेपाली १० वर्षसम्म विपतमै परे र अहिलेसम्म त्रसित छन्। भ्रष्टाचार, कुशासन र बहिष्करणजस्ता सामाजिक विपत थोपरिराख्ने संरचनाहरूको पुनर्निर्माण नभएसम्म भूकम्पजस्तो विपतको सामना गर्न पनि सम्भव हँदैन। त्यसैले भूकम्पपछिको पुनर्निर्माणलाई प्रभावकारी बनाउने हो भने दरिद्र राजनीतिक नेतृत्व फेर्ने तथा भ्रष्ट मति र कछुवा गति भएको कर्मचारीतन्त्रको पुनर्गठनतर्फ सबैले ध्यान दिनुपर्ने बेला भएको छ।"
राजनीतिभित्रको अवसरवाद,"पदमा रही रहन तिकडमबाजी गर्न खप्पिस प्रेमबहादुर सिंहका बारेमा लेख पढ्न पाइयो। नेमकिपा, एमाले हुँदै समाजवादी प्रजातान्त्रिक जनता पार्टी नामको आफ्नै दल स्थापना गरी पक्ष र विपक्षमा बहुरूपी भूमिका निर्वाह गरिसकेका सिंहलाई प्रधानमन्त्री पुष्पकमल दाहालले आफ्नो मन्त्रिमण्डलमा खानेपानी तथा सरसफाइ मन्त्रीका रूपमा पदासीन गराउनुभएको छ। दल बदल्न, पदका लागि चाप्लुसी गर्न निपुण, निर्वाचन आयोगले खारेज गरेको दलको नेता र बहुविवाहजस्तो चारित्रिक अभियोग लागिसकेका व्यक्तिलाई पटकपटक मन्त्री पदबाट पुरस्कृत गरिँदा आजको राजनीतिक वातावरण बिग्रेको हो। यसले कर्तव्यनिष्ठ र समर्पित राजनीतिकर्मीहरूमा निराशा बढ्ने र गलत सन्देश जाने वातावरणको सिर्जना भएको छ। महेन्द्रसिंह बमटीकापुर९, कैलाली"
विदेशी पैसा र प्रविधिमा सम्पदा संरक्षणको कुरै नगरौं,"इन्जिनियरिङ अध्ययन संस्थान बसेकै पुलचोकको आनन्दनिकेतन पनि सबलीकरण (रेट्रोफिटिङ) गरिएको होइन? हो, यो १५ वर्षअघिको कुरा हो। वीरशमशेरको खलक आनन्दशमशेरको यो दरबार १ सय वर्ष पुरानो भइसक्यो। आज यो इन्जिनियरिङ अध्ययन संस्थानको डिन अफिस बिल्डिङ मात्रै होइन, आनन्दशमशेरको दरबार र विरासतसमेत हो। एउटा सम्पदा बनिसकेको दरबार संरक्षण गर्ने कि नगर्ने? संरक्षण सम्भव भएपछि पो यो अफिस रहने कि नरहने भन्ने प्रश्न उब्जन सक्छ। होइन, अफिसै बनाउनु छ भने अर्कै बिल्डिङ ठड्याए भइहाल्छ नि। यसका पर्खालका इँटाहरू सबै फुटेको (क्रस) देखियो, १५ वर्षअघि। अनि रिप्लेस गर्ने कुरा आयो। त्यही बेला नयाँ बनाउने चर्चा भएको हो। तर, हामी प्रिजर्भेसनमा गयौं। काठका बिम भएका ठाउँमा काठै राख्यौं। अरू सबै संरचनालाई यथवात् राखेर प्रिजर्भेसन गर्यौं। ३ फुटको पर्खाल तलपट्टि फेर्यौं। अस्तिको भुइँचालोपछि पनि सेफ भएर हामी यहीं बसेका छौं। तपाईंले काठमाडौं उपत्यकाको प्राचीन सभ्यताबसोबासमाथि अध्ययन गर्नुभएको छ। के यस्तो विषयमा पुरातत्त्व विभाग र राज्य तहबाट कुनै अध्ययनअनुसन्धानको काम हुन सकेको छ?म राज्यलाई अथवा अरूलाई दोषी देखेर कुराकानी गर्न चाहन्नँ। मैले आफ्नो अध्ययनमा पाएअनुसार काठमाडौंको लिच्छविकालीन राजधानी नक्साल थियो। नक्साल चारढुंगेबाट हाँडीगाउँ क्षेत्रमा राजधानी थियो। अनुसन्धानमा बाल मन्दिरदेखि गहनापोखरीको क्षेत्रमा कैलाशकुट (दरबार) थियो भन्ने आधार देखिएको छ। कैलाशकुट भवन र मानगृहको अवस्थिति त्यहाँ थियो भन्ने छ। त्यहाँ अहिले पनि मानेश्वर देवता राखिएको छ। अंशुबर्माले राखेको शिलालेख पनि हाँडीगाउँमा छँदै छ। तर, त्यो आधारबारेमा न संरक्षणसंवद्र्धन गर्ने उपाय अघि आएको छ, न त त्यसमा थप अनुसन्धान भएको छ। अहिले सडक विस्तारका क्रममा त्यो हाँडीगाउँको भित्री सम्पदाजन्य क्षेत्रमा विनाशविस्तार नगरौं भनेर आग्रह भएपछि रोकिएको अवस्था मात्रै छ।यति बहस र विवाद बाहिर आइसकेपछि अब सही अर्थमा प्रिजर्भेसन कहाँबाटकसरी सुरु गर्ने? म केही मुलभूत कुरामा स्पष्ट छु। १९९० सालमा काठमाडौं उपत्यका अहिलेभन्दा बढी तहसनहस भएको थियो। स्रोतसाधन, जनशक्ति र पहुँच नरहेको त्यो समयमा सबैजसो सम्पदाको झन्डै १० वर्षभित्रैमा संरक्षणसंवद्र्धन अथवा सम्पूर्ण प्रिजर्भेसन भइसकेको थियो। आज यही संवद्र्धन र पुनर्निर्माणका नाममा कुर्सीदौड चलेकै छ। म स्पष्ट छु विदेशी पैसा र प्रविधि भयो भने खत्तमै हुन्छ। आफ्नै प्रविधि र उपायले हाम्रो प्रिजर्भेसनलाई सही अर्थमा दरिलो बनाउन सक्छ। मेरो बुझाइमा अहिले धेरैवटा सम्पदाको चर्चा भइरहे पनि कलात्मक र ऐतिहासिक पक्षका आधारमा सिंहदरबार, केशरमहल र बागदरबार त प्रिजर्भेसन गर्नैपर्छ। बरु, शीतलनिवास आफैंमा ओरिजिनल होइन, ९० सालको भूकम्पपछि यो पुनर्निर्माण गरिएको हो। त्यहाँ पहिलाको ग्लेमर पनि छैन। सिंहदरबारको हकमा प्राविधिक रिपोर्ट आफ्नो ठाउँमा छ। अब विज्ञहरूले सुरुमा अभिलेखीकरण गर्नुपर्यो। पर्खाल, सिलिङ, भुइँ सबैको डकुमेन्टेसन हुनुपर्यो। रेट्रोफिटिङ का पछि मात्रै लाग्नु भएन। एकोहोरो रेट्रोफिटिङ ले कलात्मकता र ऐतिहासिकता नसमेटिन सक्छ। विशेषत: नेगेटिभएप्रोचमा जानु भएन। मलाई भने हरेक कुरामा नकारात्मक एप्रोच बढी भएजस्तो लाग्छ। नयाँ कुरा गर्नै हुँदैन भनेको होइन। बरु संरक्षण र संवद्र्धन केकति सम्भव छ, त्यो पनि हेर्ने हो। सिंहदरबार भनेको मेमोरी कन्जरभेसनको पाटो पनि हो। भवन भनेर भौतिक कुरामा लाग्ने होइन। सांस्कृतिक र ऐतिहासिक सम्झनाको संरक्षण पनि एकैसाथ हुनुपर्छ ।"
ठगिन बाध्य कृषक महिला,"आंैलामा गन्न सकिने महिला कृषि प्राविधिक देशमा छन्। उनीहरूलाई हौसला दिनुका सट्टा निरुत्साहित गरिने काम अभिभारा बोकेका सम्बन्धित व्यक्तिबाटै हुने गर्छ। समाजका प्रत्येक क्रियाकलापमा महिलालाई अगाडि बढ्न नदिने, खुट्टा तान्ने प्रवृत्ति विद्यमान छ भने अर्कोतर्फ महिलालाई खेतबारी कसरी गर्ने भने कुराको वैज्ञानिक ज्ञान साह्रै कम मात्र छ। उनीहरू आफ्ना पिता, श्रीमान्ले जसरी खेती गर्दै आएका छन्, त्यही परम्परागत शैली अपनाएर खेती गरिरहेका छन्। यसरी गर्दा उनीहरू मुनाफा कमाउनुभन्दा घाटा बेहोर्न बाध्य छन्। उनीहरूलाई यस्ता कुराबारे जानकारी दिन सम्बन्धित निकायको ध्यान जानु आवश्यक देखिन्छ।"
वाणिज्य बैंकहरूको तरलता समस्या,"नेपालको अर्थतन्त्रको अवस्थालाई दीर्घकालीन सोच राखेर हेर्दा सन्तोषजनक नभएको तथ्यलाई वाणिज्य बैंकहरूको कर्जा लगानीका क्षेत्रहरूले पनि स्पष्ट पारिरहेका छन्। उद्योग स्थापना गर्ने, रोजगारी बढाएर आन्तरिक मागका साथै निर्यातसमेत बढाउने उद्देश्यका आयोजनामा लगानी बढ्न सकेको छैन। यसतर्फ सरकार, राष्ट्र बैंक र निजी क्षेत्र मौन बराबर छन्। नीतिगत रूपमा रोजगारी बढाउने भने पनि कार्यगत रूपमा सम्भव भइरहेको देखिँदैन। रोजगारी, उत्पादन र आयआर्जन बढाउने किसिमका उद्योगको स्थापना हुन नसकेको अवस्थामा पुँजी पलायन हुनु वा सेयरका रूपमा लगानी हुनु पनि आश्चर्यजनक हुँदैन। समग्रमा हेर्दा बैंकिङ क्षेत्र सम्पूर्ण राज्य व्यवस्थाको एउटा मात्र क्षेत्र हो। वित्तीय क्षेत्र, सामाजिक क्षेत्र र त्यसभित्रका स्वास्थ्य शिक्षा आदि सबै क्षेत्रको प्रतिफल निराशाजनक नै देखिन्छ। निर्यात प्रवद्र्धन गरेर विदेशी मुद्रा आर्जन गर्न नसकी विप्रेषणबाट खाँचो पूरा गर्नु परिरहेको अवस्थामा बैंकहरूले गर्ने लगानी र त्यसले अर्थतन्त्रमा पार्ने असरबारे चासो हुनु अत्यन्त सान्दर्भिक हुन्छ। सरकार र राष्ट्र बैंकले तरलताको विषयलाई लिएर तुरुन्त निर्णय गरिहाल्नुपर्छ र पुँजीगत क्षेत्रमा लगानी बढाउन नसक्ने हो भने राजस्वका रूपमा असुल भई निष्क्रिय रहिरहेको पुँजीलाई उपयोगमा ल्याउने विकल्पलाई पनि प्रयोग गर्नुपर्ने हुन्छ।"
सीमाका दर्जन सडक कालोपत्रे गरिँदै,यसअघि २०७० फागुन महिनासम्म सडक निर्माण गरी भारत सरकारले नेपाल सरकारलाई हस्तान्तरण गर्नेगरी सम्झौता भएको थियो। सडक निर्माणका लागि भारतीय ठेकेदार कम्पनीले ४१ करोडको लागतमा निर्माण सम्झौता गरेको थियो। तर बीचकै काम छाडेर भारतीय कम्पनी जीभीआर हिँडेपछि आयोजनाको भविष्यै अन्योलमा परेको थियो।
पियनले चलाउँछिन् कक्षा,विद्यालयको अवस्थाका बारेमा जानकार भए पनि तत्काल थप दरबन्दी पठाउन सक्ने अवस्था नरहेको जिल्ला शिक्षा अधिकारी मानबहादुर घिमिरेले बताए। उनका अनुसार व्यवस्थापकीय हिसाबले अहिले थप दरबन्दी पठाउन सक्ने अवस्थामा कार्यालय छैन। माझी मुसहर समुदायका बालबालिका मात्रै अध्ययन गर्ने उक्त विद्यालयमा स्थानीय समुदायले निजी स्रोतमा शिक्षक थप गर्न सक्ने अवस्था पनि नभएको दुखेसो पोखे। नियमित कक्षा सञ्चालन नहुँदा विद्यार्थीको संख्या घटिरहेको छ।
गाउँपालिका घोषणा,"नुवाकोट स्थानीय आफैंले लिखु गाउँपालिका घोषणा गरेका छन्। स्थानीय तह पुन:संरचना आयोगको प्रतिवेदनविरुद्ध उत्रिएका उनीहरूले शनिबार जिल्लाको पूर्वी भेगमा आफैं गाउँपालिका घोषणा गरेका हुन्। एमालेबाहेकका दलका प्रतिनिधि र चार गाविसका बासिन्दाले लिखु गाउँपालिका यहाँहरूलाई हार्दिक स्वागत गर्दछ लेखिएको तुल झुन्ड्याएका छन्। माओवादी केन्द्रका केन्द्रीय सदस्य धर्म अधिकारीले जनताले मिलेर गाउँपालिका घोषणा गरिएको बताए। लिखु गाउँपालिका माग गर्दै सात दिनदेखि जारी आन्दोलनबाट कुनै निष्कर्ष नकिस्केपछि उनीहरूले खानीगाउँ, चौघडा, सूर्यमति र थानसिङ मिलाएर उक्त गाउँपालिका भएको घोषणा गरेको कांग्रेस थानसिङका सभापति विनोद पाठकले बताए।आयोगले चौघडा गाविसलाई पञ्चकन्या गाउँपालिकामा गाभेको, थानसिङलाई ककनी नगरपालिकामा, सूर्यमतिलाई बेलकोगढी गाउँपालिका र खानीगाउँलाई सूर्यगढी गाउपालिका भाग लगाएको आन्दोलनरत पक्षको आरोप छ। आन्दोलनरत पक्षले चौघडा र सूर्यमति गाविसको पट्टाबारी जोड्ने पुलमा, थानसिङ र थानपति गाविस जोड्ने छहरेपुलमा तुल टाँगेर लिखु गाउँपालिका भएको सबैलाई जानकारी गराएका हुन्।"
जिल्ला अस्पतालमै छैन नि:शुल्क औषधि,"केन्द्रबाट ७० प्रतिशत, क्षेत्रीय मेडिकल स्टोर्सले १० र बाँकी २० प्रतिशत औषधि जिल्लाले खरिद गर्नुपर्ने हुन्छ, जिल्ला स्वास्थ्य प्रमुख काफ्लेले भने, क्षेत्रबाट आउने १० प्रतिशत औषधि नियमित रहे पनि त्यसले कति नै पुग्छ र? जिल्लाबाट टेन्डर खुलाई खरिद गरेको औषधिले काम चलाएका छांै। पर्याप्त औषधि नभएकै कारण जिल्ला अस्पतालले अपेक्षाकृत उपचार सेवा दिन नसकेको काफ्लेले बताए। हाल स्वास्थ्य संस्थामा नि:शुल्क पाइने सिटामोल, मेट्रो निडाजोल, एम्लोडिपिन, सालमुटामोल, रेनिटिडिन, लिग्नोकल इन्जेक्सनजस्ता सामान्य औषधिकै अभाव छ।"
खरिद गर्न १२ लाख,"जिल्ला अस्पतालमा एक्सरे मेसिन सञ्चालनमा ल्याएको, एम्बुलेन्स सञ्चालन गरेको, अस्पतालभित्रै सुपथ मूल्यको औषधि पसल सञ्चालन गरेको र खानेपानी नियमित गरेको जिल्ला स्वास्थ्यले जनाएको छ। गत वर्ष ५६औं स्थानमा रहेको जिल्ला स्वास्थ्य कार्यालयलाई १७औं स्थानमा पुर्याउन सफल भयौं, अस्पताल विकास समिति अध्यक्ष दयाराम सिम्खाडाले भने, १५ शय्याको जिल्ला अस्पताललाई आधारभूत सेवा दिने हिसाबले १ नम्बर बनाउन सफल भएकाले स्वास्थ्य मन्त्रालयबाट पनि सम्मानित भयौं। कालीकोटमा १५ शय्याको जिल्ला अस्पताल, कुमालगाउँ प्राथमिक स्वास्थ्य केन्द्र र २८ स्वास्थ्य चौकी छन्।"
घाइते चितुवाको उद्धार,"चेतनाको अभावमा स्थानीयले चितुवालाई कुटपिट गरेका हुन्, दुर्लभ जनावरको संरक्षणमा लाग्ने शिक्षा दिनु आवश्यक छ, उनले भने। वन कार्यालयसँग एउटा वन्यजन्तु संरक्षण भवन र उपचार सामग्री अनिवार्य हुनुपर्ने आवश्यकता खट्किएको छ। आइतबार काठमाडौंस्थित संरक्षण केन्द्र लगेर चितुवाको उपचार गरिनेछ। त्यसपछि आवश्यक प्रक्रिया पूरा गरेर चिडियाखानामा राखिने जिल्ला वन कार्यालयले जनाएको छ।"
उचित छानबिन होस्,काठमाडौं फिल्म छक्का पञ्जा को अनलाइन पाइरेसी भएपछि उक्त घटनामा दोषी मानिएका कृष्ण सुवेदीले अनावश्यक मानसिक यातना सहन नसकी आत्महत्या गरेको प्रारम्भिक छानविनमा देखिएपछि घटनाले चर्को रूप लियो । धम्की दिनेमा आफ्नो नाम मुछेर सामाजिक सञ्जालदेखि केही समाचारमा समेत आएपछि फिल्मका निर्मातासमेत रहेका अभिनेता दीपकराज गिरीले आफ्नो सामाजिक प्रतिष्ठा गिराउने काम भएको भन्दै घटनाको सत्यतथ्य छानबिनका लागि गौशालास्थित प्रहरी परिसरमा शनिबार निवेदन दिएका छन्।छक्का पञ्जा पाइरेसीसम्बन्धी विषयलाई जोडी म र मेरो टिमको धम्कीको कारणले ज्यान गएको भन्ने आरोप लगाई पटकपटक विभिन्न स्थानहरूमा हाम्रो सामाजिक प्रतिष्ठा गिराउने काम भएकोले उक्त घटनाको सत्य तथ्य र निष्पक्ष छानबिन गरी दोषीउपर कानुनी कारबाही गरी पाउँ निर्माता गिरीले लिखित निवेदनमा घटनाक्रम नबुझीकन हाम्रो टिमप्रति दुष्प्रचार भइरहेकाले त्यस्ता व्यक्ति तथा संस्थाहरूसमेतलाई आवश्यक छानविन गर्न प्रहरीसमक्ष आग्रह गरेका छन्। फिल्म टिमसहित दीपकराज शनिबार गौशाला प्रहरी परिसर पुगेर उक्त निवेदन दिएका थिए।
निर्माता संघको पनि आग्रह,"काठमाडौं पाइरेसीजस्तो जघन्य अपराधलाई आत्महत्याको घटनाले ओझेलमा पारेको ठहर गर्दै चलचित्र निर्माता संघले त्यसको आवश्यक छानबिनका लागि सरोकारवालासमक्ष आग्रह गरेको छ। निर्माता संघले शुक्रबार पत्रकार सम्मेलनमार्फत निज गिरीलाई विभिन्न अनलाइन तथा सामाजिक सञ्जालहरूमा चरित्र हत्या हुने गरी गरिएको अश्लील गालीगलौजप्रति स्तब्ध भएको जनाएको छ। संघका अध्यक्ष आकाश अधिकारीले पाइरेसी र आत्महत्या दुई अलग र भिन्न पाटो भएको जिकिर गर्दै आरोपप्रत्यारोपले घटनाको सत्यतथ्य छानविनमा असर परेको तर्क गर्दै भने, फिल्म पाइरेसी फौजदारी अपराधसँगै सृजनाको चोरी पनि हो। यसबाट कसैले पनि कानुनी उन्मुक्ति पाउनु हुँदैन। संघले मुद्दाउपर प्रहरीले अनुसन्धान गरिरहेको संवेदनशील अवस्थामा संवेदनहीन भ्रामक र कपोलकल्पित आरोपले झनै मर्माहत बनाएको उल्लेख गरेको छ।संघले मृतक परिवारप्रति पनि गहिरो दु:ख व्यक्त गर्दै मृतक युवकको आत्माको चिरशान्तिको कामनासमेत गरेको छ।"
७ महिला सम्मानित,"सहप्राध्यापक शालिकराम पौडयालले भने, बिहेअघि साहित्य रचनामा सक्रिय महिला पनि बिहेपछि पारिवारिक उल्झनमा फसेर साहित्यमा कम समय दिएका छन्। साहित्यकार प्रश्रितले अब महिलाले धार्मिक साहित्य र तिनको अहिलेको उपयोगिताबारेमा लैंगिक तथा सामाजिक बहस चलाउने खालका साहित्य रचना गर्न सुझाए। महिला सशक्तीकरणका लागि साहित्य लेखन र महिला साहित्यकारको भूमिका बढाउन सम्मेलनको आयोजना गरेका हौं, प्रतिष्ठानका अध्यक्ष प्राडा कपिलदेव लामिछानेले भने, यसले धेरै महिला साहित्यकारमा जागरण ल्याएको छ।"
लोहित दा,"यसपटक उनले रेकर्ड गराएको गीत नेपालको प्रकृति र संस्कृतिसँग सम्बन्धित छ। साथै उनले सुवास राईको शब्द र वसन्त मुकारुङको संगीतमै अर्काे गीत असममै गाउने तयारीमा छन्। एल्बम लोकार्पण गर्न फेरि नेपालमै आउँछु, वाङ्मय परिषदका अध्यक्ष एवं प्रज्ञा प्रष्ठिानका प्राज्ञ शशी लुमुम्बूले गगोईको व्यक्तित्व र कृतित्वमा आधारित वृत्तचित्रको छायांकन गरिसकेको बताए। गगोईले आफ्नो जन्मदिन पारेर मार्च ३० मा नेपालको सांस्कृतिक समूहलाई असममा सांगीतिक कार्यक्रम गर्ने तयारी गरिरहेका छन्। यो दिनलाई उनी मित्रता दिवस का रूपमा मनाउन चाहन्छन्।"
चेतना जगाउँदै राम्री केटी,काठमाडौं मेडिकल कलेजका अनुसन्धानकर्ता प्रणव दाहालले पहिले ग्रामीण क्षेत्रमा सर्वेक्षण गरेपछि देखिएको सामाजिक समस्या सामाधान गर्नका लागि मनोरञ्जनात्मक विधि अपनाएर कचहरी नाटकअन्तर्गत जनचेतना अभिवृद्धि हुन्छ कि हँुदैन भन्ने थप अनुसन्धान गरिरहेको बताए। लिनिय विश्वविद्यालयका प्राडा कत्रिना स्वानवर्गले समाजको समस्या समाधान महिलामार्फत गर्दा परिवारको हरेक सदस्यमा त्यसको प्रभाव पर्ने भएकोले महिला पात्रको मुख्य भूमिकामा जनचेतनामूलक नाटक प्रदर्शनमा सहयोगका साथै अनुसन्धान गरिरहेको बताइन्। उनले यहाँको विविधतायुक्त समाजमा यो शैली प्रभावकारी भएको पनि खुलाइन्।
सुरु भयो दीक्षान्त,"परिर्वतनका लागि युवा सशक्तीकरण औंल्याउनुचाहिँ नाटकको सकारात्मक पक्ष हो। नाटकमा जीवन बराल, पवित्रा खड्का, मात्रिका घिमिरे, सविन लुइँटेल, दिवेन कार्की, अनिल सुब्बा, सगुन पोखरेल, संगीता उराउ, काजी राना, नवराज केसी, झकेन्द्र बिसी, सुलभ पाण्डे, विवेक तिवारी, रमेश दहित, प्रभास घिमिरेलगायतले अभिनय गरेका छन्। नाटकका लागि विप्लव प्रतीकले गीत लेखेका छन्, जसलाई न्ह्यु बज्राचार्यको संगीतबद्ध गरेका हुन्। नाटक माघ २९ गतेसम्म मञ्चन हुनेछ।"
ट्रम्पविरुद्ध स्टेवार्ट,"हालैको एक अन्तरवार्ता क्रममा नायिकाले ट्रम्पको उक्त टीटबारेमा मुख खोलेकी हुन्। उनी त्यो बेला मप्रति एकदमै पागल थिए। साँच्चै अति नै पागल भएका थिए, क्रिस्टनले ट्रम्पबारेमा थपिन्, म आफैंलाई थाहा थिएन र जान्न पनि चाहन्नथें। त्यो निदर्यी खालको टिप्पणी थियो। यस वर्ष लिज्जी मार्फत पुन: दर्शकमाझ आउन लागेकी टाइलाइट फेम नायिकाले उक्त बेला ट्रम्प एक रियालिटी स्टारजस्तै लागेको उल्लेख गर्दै भनिन्, यहाँ धेरै युवतीहरूले तपार्इंलाई हेरिरहेका छन् र तिनीहरू यतिबेला हाम्रो नयाँ राष्ट्रपतिदेखि डराउन थालेका छन्।"
काव्य मुशायरामा गुञ्जिए हेम र कमल,"दुवै स्रष्टाले आफ्ना कविता र गजलमार्फत माया प्रेमका साथै राजनीतिक अन्योलता, सामाजिक विसंगतिमाथि तिखो व्यंग्य गरिरहेका थिए। सानो हल त्यसै न्यानो थियो, दुवैको प्रस्तुतिले हल झनै तताइदियो। दर्शक उनीहरूलाई वान्स मोर भन्न थाकेका थिएनन्। कविताको इतिहास पुरानो भएको भन्दै कार्यक्रम संयोजक यात्री प्रकाश पाण्डेले गजलको लोकप्रियता बढ्दै गएकोले कविता र गजल वाचनको मिश्रण गरेको सुनाए।"
ओबामा केयर कमजोर पार्न हस्ताक्षर,"यस्तै, ट्रम्पले देशभक्तिको राष्ट्रिय दिवससम्बन्धी घोषणामा पनि हस्ताक्षर गरेका छन्। उनले अवकाशप्राप्त जनरल जेम्स म्याट्टिसलाई रक्षामन्त्री नियुक्त गर्न बाटो खुला गरिएको निर्णयमा पनि हस्ताक्षर गरेका छन्। नियुक्त हुन सेनाबाट अवकाश पाएको ७ वर्ष पुग्नुपर्ने प्रावधान भए पनि उनी रक्षामन्त्री नियुक्त भएका छन्। म्याट्टिसको नियुक्तिलाई सिनेटले पारित गरेको छ। उपराष्ट्रपति माइक पेन्सले म्याट्टिस तथा होमल्यान्ड सेक्युरिटी प्रमुखको रुपमा जोन केलीलाई शपथ दिलाएका छन्। ट्रम्पविरुद्ध महिला प्रदर्शनअमेरिकी राष्ट्रपतिमा डोनाल्ड ट्रम्पले पदभार सम्हालेलगत्तै उनीविरुद्ध अमेरिकालगायतका देशमा प्रदर्शन सुरु भएको छ। अस्ट्रेलिया, न्युजिल्यान्ड र जापानमा उनीविरुद्ध प्रदर्शन गरिएको छ भने अमेरिकामै हलिउडका केही हस्तीहरू तथा सयौं महिलाले विरोध प्रदर्शन गरेका छन्।अस्ट्रेलियाको सिड्नीमा करिब ३ हजार महिलाले अमेरिकी वाणिज्य दूतावासमा प्रदर्शन गरेका छन्। प्रदर्शनकारी महिलाले यसलाई सिस्टर मार्च भनेका छन्। यस्तो मार्च विश्वका विभिन्न मुलुकमा शनिबार आयोजना गरिएको थियो। शपथ समारोहलगत्तै वासिङ्टनको सडकमा ओर्लिएका प्रदर्शनकारीले व्यापारिक संस्थामा तोडफोड गरेका थिए। प्रहरीले उनीहरूलाई खुर्सानीको धुलो छर्केर तितरबितर गरेको थियो। प्रहरीका अनुसार त्यस क्रममा २ सय जना पक्राउ गर्नुका साथै ६ प्रहरी अधिकृत पनि घाइते भएका छन्। त्यस क्रममा एक सवारीसाधनमा पनि आगजनी गरिएको थियो।"
"तरकारी बजारमा विस्फोट, २० को मृत्यु",इस्लामाबाद उत्तरपश्चिम पाकिस्तानको कुर्ररम जिल्लास्थित पाराचिनार सहरको एउटा तरकारी बजारमा बम विस्फोट हुँदा २० जनाको मृत्यु भएको छ। घटनामा ४० जना घाइते भएका छन्। अफगानिस्तानसँग सीमा जोडिएको सिया बहुल क्षेत्रको उक्त तरकारी बजारमा ग्राहकहरू खचाखच भएका बेला विस्फोट भएको हो। आक्रमणको पाकिस्तानी तालिवानी समूह (टीपीपी) ले लिएको छ। सिरियाली राष्ट्रपति बसर अल असदलाई समर्थन गरेकोमा सियाहरूलाई सबक सिकाउन आक्रमण गरेको समूहका प्रवक्ताले जनाएका छन्। असदलाई सहयोग जारी राखे सुन्नी मुसलमान समूहले सियाविरुद्धको आक्रमण पनि नरोक्ने समूहले चेतावनी दिएको छ। पाराचिनार अस्पतालका चिकित्सक सवीर हुसेनले आक्रमणमा गम्भीर घाइते भएका ११ जनालाई अस्पताल ल्याइएकोमा उपचारका क्रममा सबैको निधन भएको बताए। पाकिस्तानी सेनाले आक्रमणस्थलमा सेना तैनाथ गरिएको जानकारी दिँदै घाइतेको उद्दारका लागि सैनिक हेलिकोप्टर पठाइएको जनाएको छ ।
राजमार्गमा सास्ती,"नौबिसे, धादिङ राजधानी आउजाउ गर्ने मुख्य प्रवेशद्वार पृथ्वीराजमार्गमा सवारी साधन जाम हुने क्रम बढ्दै गएपछि दैनिक हजारौं यात्रुले कठिनाइ भोग्नुपरेको छ। राजमार्गमा दैनिक पाँच घण्टासम्म जाम हुने गरेको छ। मुगलिङनारायणघाट खण्डको अवरोध पार गरेर आए पनि यात्रु नौबिसेदेखि नागढुंगासम्मको जाममा पाँच घण्टा पर्ने गरेका छन्। राजमार्गको खाना न्यून गुणस्तरको हुने गुनासो आजभोलि केही कम भए पनि जाम हुने समस्या ठूलो विषय बनेको छ। अहिले राजमार्गको पहिचान नै फेरिएको छ, स्थानीय भन्छन्, राजमार्गमा दैनिक गुड्ने ३२ हजार सार्वजनिक सवारी साधनका यात्रुले निकै हैरानी बेहोर्नुपरेको छ। नौबिसेको खानीखोला, झ्याप्लेखोला, नागढुंगा हुँदै काठमाडौं कलंकीसम्मको २० किमि दूरीमा बढी जाम हुने गरेको छ। दुर्घटनाभन्दा पनि वीरगन्जबाट आएका ठूला मालवाहक गाडी सडकको ठाउँठाउँमा बिग्रेर, इन्धन सकिएर रोकिँदा जाम हुने गरेको छ, प्रहरी निरीक्षक जीवन निरौलाले बताए। सडक मापदण्डविपरीत व्यापारिक सामग्री बोकेर आएका ठूला भारतीय ट्रक घुम्ती मोडमा बिगिँ्रदा समस्या हुने गरेको छ, निरौलाले भने।"
उपचारमै जायजेथा स्वाहा,"सरकारले सिकलसेलको उपचारका लागि १ लाख दिने त भनेको छ तर बिरामीसँग ल्याब टेस्ट गर्ने रकम समेत नभएको डा दासले बताए। पहिला यो रोगको पहिचान त हुन पर्यो। रोगको पहिचान नै नभएपछि बिरामीले कसरी एक लाखको उपचार सेवा लिन सक्छन्, उनले भने। सिकलसेल पीडित कठरियाले सिकलसेलको जाँच गराउने चेतना पनि सर्वसाधारणमा नभएको र शुल्क तिर्ने क्षमता पनि नभएको सुनाए। सरकारले नि:शुल्क उपचार भने पनि जुन ठाउँबाट औषधि लिने सिफारिस गरिदिएको छ, त्यही ठाउँबाटै औषधि किन्नुपर्ने बाध्यता रहेको उनले दुखेसो पोखे। सय दुई सयको औषधि किन्न पनि टीकापुरवासीले करिब सय किलोमिटर दूरीको धनगढी जानुपर्ने समस्या छ, उनले भने। कैलालीमा अहिलेसम्म सिकलसेल एनिमियाबाट सबैभन्दा बढी प्रभावित पहलमानपुर गाविसको वडा नम्बर ६ टप्पा र जवलपुर तथा वडा नम्बर ७ को कोटा देखिएको जिल्ला जनस्वास्थ्य कार्यालयले जनाएको छ। ती गाउँहरूमा अहिले पनि झन्डै २० २५ जना व्यक्तिहरूले सिकलसेल एनिमियाको औषधि सेवन गरिहेका छन्।"
राहत पाउने निर्णयले बाढीपीडित हर्षित,"सुर्खेत बाढीपहिरोले विस्थापित भएको अढाई वर्षपछि बल्ल यहाँका बाढीपीडितले भूकम्पपीडितसरह निजी आवास पुनर्निर्माण अनुदान पाउने भएका छन्। मन्त्रिपरिषद्को बिहीबारको बैठकले अनुदान वितरणसम्बन्धी कार्यविधि स्वीकृत गरेपछि बाढीपीडितले राहत पाउने बाटो खुलेको हो। कार्यविधिअनुसार बजेट निकासा भए बर्खाअगावै विस्थापितहरूले अस्थायी टहराबाट उन्मुक्ति पाउनेछन्।सरकारले सुर्खेतसहित पाँच जिल्लाका बाढीपीडितलाई राहत रकम दिन लागेको हो। तत्कालीन प्रधानमन्त्री सुशील कोइरालाका पालामा बाढीपीडितलाई भूकम्पपीडितसरह राहत अनुदान उपलब्ध गराउने निर्णय भए पनि कार्यविधि अभावले विस्थापितहरू अस्थायी टहरामा बस्न बाध्य थिए। विस्थापितहरूको दबाबपछि सरकार भूकम्पपीडितले पाउने निजी घर अनुदानसरह राहत उपलब्ध गराउन तयार भएको हो। सुर्खेतसहित बाँके, बर्दिया, दाङ र सिन्धुपाल्चोकका ९ हजार ७३ घरधुरीले भूकम्पपीडितसरह ऋण लिन पाउनेछन्। स्वीकृत कार्यविधिमा २ अर्ब ९० करोड १८ लाख ५० हजार रुपैयाँ प्रस्ताव गरिएको छ। जग्गा भएकाले प्रतिपरिवार तीन लाख र जग्गा नभएकाले ३ लाख ५० हजार रुपैयाँ पाउनेछन्। यसका लागि सहरी विकास मन्त्रालयले केन्द्र र जिल्लास्तरमा समन्वय समिति गठन गर्नेछ। केन्द्रमा मन्त्रालयका सचिव तथा स्थानीयस्तरमा प्रमुख जिल्ला अधिकारीको संयोजकत्वमा १० सदस्यीय समन्वय समिति गठन गर्ने व्यवस्था छ। ०७१ साउन २८ र २९ गते आएको बाढीपहिरोले सुर्खेतमा मात्रै १ हजार ४ सय ६० घरधुरी विस्थापित भएका थिए। भेरीलगायत नदीमा आएको भीषण बाढीका कारण विस्थापित हुनेहरूले बाबियाचौरको तिखाकुना, छिन्चुको मसिना, गिरिघाट, महिला प्रशिक्षण केन्द्र, तरंगाका विभिन्न जंगल एवं खुला स्थानमा शरण लिइरहेका छन्। बाढीबाट सुर्खेतमा १ सय १५ जनाको मृत्यु भएको थियो। मन्त्रिपरिषद्ले बाढीपहिरो पीडितका लागि निजी घर निर्माण अनुदानसम्बन्धी कार्यविधि स्वीकृत गरेपछि यहाँका विस्थापित खुसी भएका छन्। बाढीपीडित संघर्ष समितिका जिल्ला उपाध्यक्ष ललितबहादुर शाहीले सरकारले ढिलै भए पनि आफूहरूको माग पूरा गरेको बताए।"
सकेट बम निष्क्रिय,गोरखा मसेल ९ स्थित दुर्लभ उमाविको भवन बनाउने क्रममा भेटिएको शंकास्पद वस्तु सकेट बम भएपछि नेपाली सेनाको टोलीले शनिबार निष्क्रिय बनाएको छ। सेनाको टोलीले बम निष्क्रिय पारेको डीएसपी वीरेन्द्र थापाले बताए। बिहीबार बम भेटिएपछि प्रहरीले सेनालाई खबर गरेको थियो। बम भेटिएको स्थानमा पहिले नेपाली सेनाको ब्यारेक थियो।
भूकम्पपीडितले बनाए बाटो,सिन्धुपाल्चोक घर निर्माण गर्न सामान ढुवानीमा समस्या उत्पन्न भएपछि २१ महिनादेखि पाल र जस्ताको अस्थायी टहरामा बस्दै आएका कर्थलीका भूकम्पपीडित मोटरबाटो निर्माणमा जुटेका हुन्। उनीहरू आफैंले लगानी गरेर गाउँ जाने मोटरबाटो निर्माण गरेका हुन्। स्थानीय नेत्रबहादुर सापकोटाका अनुसार बाहुनगाउँ हुँदै कर्थली ४ पुग्ने दुई किमि मोटरबाटो उनीहरूले एक महिनामै सम्पन्न गरेका छन्। बाहुनगाउँमा ३० घरधुरी भूकम्पपीडित छन्।सडक बनाउन प्रत्येक घरले दस हजारका दरले तीन लाख रुपैयाँ संकलन गरेका थिए।
ल्होसार मनाइयो,"काभ्रे जातीय भेदभाव नरहेको सन्देश दिन सबै जातजाति मिलेर सद्भाव बाँड्न सामूहिक सोनाम ल्होसार मनाइएको छ। दाप्चामा आयोजित कार्यक्रममा तामाङ समुदायका साथै ब्राह्मण, क्षेत्री, नेवार, दलित आदि सहभागी भएर शुभकामना आदानप्रदान गरे। पर्व कुनै जातिविशेषको हुँदैन, यो सबैको साझा हो भन्ने सन्देश दिन खोजेका हौं, आयोजक नेपाल तरुण दल दाप्चा कासीखण्ड नगर कार्यसमितिका अध्यक्ष मणिक लामाले भने । कार्यक्रममा स्वास्थ्य राज्यमन्त्री तारामान गुरुङ पनि सहभागी थिए। गुरुङले जातीय सद्भाव कायम राख्न यस्ता कार्यक्रम फलदायी हुने बताए।"
सीमास्तम्भ व्यवस्थित गरिँदै,"संयुक्त टोलीले यस वर्षको मे महिनाको अन्तिमसम्म पर्साको काम सकी बारातर्फ थाल्ने ज्ञवालीले बताए। टोलीले सर्वाधिक विवादित रहेको पर्साको ठोरीमा गत वर्ष ४ वटा नयाँ स्तम्भ निर्माण गरी पुरानो सीमा विवाद साम्य पारेको थियो। ४ सय ३५ नम्बरको मुख्यसमेत गरी २ वटा मुख्य तथा २ वटा सहायक सीमास्तम्भ निर्माण भएका छन्। टोलीले १० गजा अतिक्रमणको यकिन गर्ने काम पनि क्रमैसँग गरिरहेको ज्ञवालीले बताए। पर्साको भिस्वादेखि ठोरीसम्म नक्सांकनको काम सकेका छौं, उनले भने।"
गिट्टी कुटेर छाक टार्दै भूकम्पपीडित,"एक मिटर गिट्टी कुट्न पाँच दिन लाग्छ र त्यसबाट २ हजार ५ सय रुपैयाँ आम्दानी हुन्छ, कर्साङ तामाङले भनिन्, यसैबाट परिवारको गुजारा चलेको छ। पुनर्निर्माणको प्रक्रिया सुरु भइरहँदा पक्की घरका लागि चाहिने निर्माण सामग्री नुवाकोटबाट ढुवानी गर्नुपर्ने बाध्यता रहेको धुन्चे र आसपासका गाउँमा चाहिने गिट्टी कमै परिमाणमा भए पनि धुन्चेमै पाउन थालेपछि उपभोक्ताले केही कम मूल्यमा सामान पाउन थालेका छन्।"
प्राविधिकले काम थाले,"प्रारम्भिक राहत स्वरूप पाएको १५ हजारले उनले जस्तापाता किने। थप १० हजार टहरामा नपुग रकम खर्च गरे। चिसोलाई कपडा किन्न दिएको रकम टहरा बनाउँदैमा सकियो। आफू काम गर्न सक्दैनन्। सरकारले दिने भनेको राहत आउँछ कि भनेर कुरेर बसेका छौं, उनले भने, नभए गाउँले मिलेर घर बनाउने थियौं। उनी सरकारी राहत पाउनेनपाउने भन्नेमा अन्योलमै छन्। सहलकोटमा घर पूरै नभत्किएकाले एक तला बनाएर बसेका छन्। पूरै घर भत्किने भने टिनको टहरा र गोठमा सुत्ने गरेका छन्। वडा नागरिक मञ्चका संयोजक भूमबहादुर रानाले इन्जिनियरले लगत संकलन गरेर राहत आउला भनेर कुर्दाकुर्दै निराश भएको बताए। २१ महिना भइसक्यो अहिलेसम्म सरकारी अधिकारी कोही आएको छैन, उनले भने, गाउँतिर कोही आउँदा पनि इन्जिनियर आए जस्तो लाग्छ। वर्षा, हिउँद, हावाहुरी, चिसो, शीत सबै सहनुपरेको उनले बताए। गाउँका अधिकांश घर भत्किएका छन्। सुकेकोटका गोवद्र्धन दमाईको परिवारको अवस्था पनि उस्तै छ। उनको १९ जनाको परिवारले कष्टकर दैनिकी बिताउँदै आएको छ।"
राष्ट्रिय स्वास्थ्य महोत्सव सुरु,"आइतबार लागूऔषध मुक्त नेपाली समाज सम्भव कसरी? विषयमा वसन्तराज कुँवर, डा तुषार यादव र इन्जिनियर कृष्ण फुँयालले प्रस्ट पार्नेछन्। सातदिने महोत्सवको प्यानल छलफलमा सामाजिक चिन्तक प्रदीप गिरी, साहित्यकारहरू खगेन्द्र संग्रौला र अभि सुवेदी, पत्रकार रवीन्द्र मिश्र, मुमाराम खनाल, विभिन्न क्षेत्र र विधाका विशेषज्ञ तथा विज्ञहरू तुषार यादव, कृष्ण फुँयाल, सञ्जीव शर्मा, अञ्जनीकुमार झा, जगतमान श्रेष्ठलगायत सहभागी हुनेछन्।"
रेलवे सार्न स्थानीय आन्दोलित,"जनकपुरस्थित रेलवे कार्यालयका प्रमुख इन्जिनियर विनोद ओझाका अनुसार रेलवे टिमले स्टेसनका लागि मसनघट्टामा समेत सर्भे गरेको थियो। तर मुआब्जा दिनु नपर्ने खोला उकास जग्गा मसनघट्टामा किन स्टेसन सिफारिस भएन, बुझ्न सकिएन, उनले भने। विवाद चर्कंदै गएपछि प्रमुख जिल्ला अधिकारी वीरेन्द्रकुमार यादवको नेतृत्वमा रहेको सुरक्षा प्रमुखको टोलीले हाल कायम स्टेसन स्थल र जनताले माग गरेको मसनघट्टाको स्थलगत निरीक्षण गरेको छ।"
प्रेमीप्रेमिकाद्वारा आत्महत्या,काँकडभिट्टा अन्तरजातीय प्रेमसम्बन्ध भएका कन्काई ६ का एक जोडीले शुक्रबार एउटै डोरीमा झुन्डिएर आत्महत्या गरेका छन्। बिरिङ खोलानजिकै २३ वर्षीया अस्मिता तोलामी र २५ वर्षीय ईश्वर भट्टराईले सिसौको रूखको हाँगामा एउटै डोरीको पासो लगाएका हुन् ।
बढ्यो काठ तस्करी,"राजविराज जिल्लामा रहेको चुरे र राष्ट्रिय वनमै गएर रुख कटान, चिरान र बिक्री वितरण गर्ने पेसेवर समूह सक्रिय भएको पाइएको छ। वन कार्यालयका कर्मचारीले सप्तरी र उदयपुरको सिमानामा पर्ने गँगटे डाँडास्थित राष्ट्रिय वनमा सालका रुख कटान र बिक्रीवितरण गर्ने समूहलाई पक्राउ गरेपछि उक्त तथ्य खुलेको हो। सप्तरीमा कुल ३५ हजार हेक्टर क्षेत्रफल राष्ट्रिय वनले ओगटेको छ। गँगटे डाँडामा बग्ने दौमती खोलाको उत्तर उदयपुर छ भने खोलाको दक्षिण सप्तरी हो। उक्त क्षेत्रमा राष्ट्रिय वन छ। इलाका वन कार्यालय दौलतपुरबाट १५ किलोमिटरको दूरीमा पर्ने गँगटे डाँडामा साधनस्रोतको अभावमा वन कर्मचारी पनि बिरलै पुग्ने गरेका छन्। इलाका वन कार्यालय दौलतपुरको टोलीले तस्करले काठ चिरान गरिरहेको अवस्थामा भेटेको थियो। सहायक वन अधिकृत देवनारायण झाले भरुवा बन्दुक सहित तस्करहरूको ठूलो समूह वनभित्र काठ चिरान गरिरहेको देखेपछि कारबाही गर्दा ५ जनालाई नियन्त्रणमा लिएको बताए ।"
२७ लाख क्युबिकफिट काठ मौज्दात,"७ लाख २७ हजार क्युबिक फिट बाँडियोवन मन्त्रालय र त्यसअन्तर्गतका कार्यालयले भूकम्पपछि अहिलेसम्म ७ लाख २७ हजार २ सय ८ क्युबिक फिट गोलिया काठ बाँडिसकेका छन्। ३५ हजार ९ सय ९० निजी घर र १ सय ६७ सरकारी कार्यालयलाई त्यति परिमाणको काठ बाँडिएको हो। प्रतिवेदनअनुसार राष्ट्रिय वनबाट १२ हजार ७ सय ९०, सामुदायिक वनबाट ६ लाख ५९ हजार ७ सय १ र निजी र जिल्ला आपूर्ति समितिबाट १८ हजार ५ सय ५९ क्युबिक फिट काठ वितरण गरिएको हो।"
खलंगा किल्लालाई सुमार्गीको १० लाख,"प्रतिष्ठानले शुक्रबार खलंगा किल्लामा कार्यक्रमको आयोजना गरेको थियो, जसमा भारतका लागि नेपाली राजदूत दीपकुमार उपाध्याय, पूर्वमन्त्री कर्णबहादुर थापा, सांसद वीरबहादुर बलायर र माओवादी केन्द्रका नेता लीलामणि पोखरेल लगायतको उपस्थिति थियो। सुमार्गीले हरेक वर्ष त्यहाँ गोखाली समुदायले आयोजना गर्ने म्याराथन प्रतियोगिताको प्रायोजनसमेत गर्ने घोषणासमेत गरेका छन्। गोर्खालीको वीरतालाई विश्वभर नै प्रवद्र्धन गर्ने उद्देश्यले कार्यक्रमको आयोजना गरिएको हो। खलंगा क्षेत्र संरक्षणका लागि त्यहाँ रहेका नेपालीभाषीले पहल गरिरहेका छन्।"
पाइपलाइन प्राथमिकतामा,"डीपीआर मागेको करिब दुई महिना भयो। तर, हालसम्म उपलब्ध गराएको छैन, उनले भने, डीपीआर नआउँदा थप प्रक्रिया अघि बढ्न सकेको छैन। आईओसीसँगै मन्त्रालयले पनि निर्माणको तयारी पूरा गरिसकेको छैन। पाइपलाइन निर्माणमा मन्त्रालयले तीनवटा समिति गठन गरेको छ। सहसचिव तथा प्रवक्ता सूर्यप्रसाद श्रेष्ठको सयोजकत्वमा वन, दूर सञ्चार, विद्युत्, सहरी विकासलगायतका अधिकारी सम्मेलित केन्द्रीय समिति गठन गरेको छ। यस्तै, जिल्लास्तरमा पर्सा र बाराका प्रमुख जिल्ला अधिकारीको सयोजकत्वमा पनि समिति गठन भएको जनाएको छ। सचिव राईले आईओसीबाट विस्तृत अध्ययन प्रतिवेदन आएपछि अन्य प्रक्रिया अघि बढाउन मिल्ने बताए। सो नहुँदा सडक किनाराको टहरा हटाउन समस्या भएको उनले बताए। सडक किनाराको रूख काट्नका लागि वातावरणीय प्रभाव मूल्यांकन (ईआईए) गर्नुपर्छ। ईआईए पश्चात् प्रतिवेदन क्याबिनेटमा पेस हुन्छ। क्याबिनेटले पास गरेपछि निर्माण प्रक्रिया सुचारु हुन्छ। रक्सौलदेखि अमलेखगन्जसम्मको ४१ किलोमिटर पाइपलाइन निर्माण क्षेत्र हो। यसमध्ये ३९ किलोमिटर पाइपलाइनको हिस्सा नेपाली भूभागमा पर्छ। बाँकी २ किलोमिटर भारततर्फको हो। निर्माणका लागि करिब ४ अर्ब ४० करोड रुपैयाँ लाग्ने जनाएको छ। पाइपलाइन निर्माणमा लाग्ने ३ अर्ब २० करोड रुपैयाँ भारत सरकारले बेहोर्नेछ। बाँकी १ अर्ब २० करोड रुपैयाँ निगमले बेहोर्नेछ। पाइपलाइन निर्माण भए पेट्रोलियम पदार्थको शुद्धता कायम राख्न र चुहावट नियन्त्रणमा सहयोग पुग्नेछ। पाइपलाइनबाट आयात गर्दा प्राविधिक त्रुटिको सम्भावना न्यून हुन्छ। भन्सार नाकामा हुने सवारी जाम र हडतालको मार पनि कम हुनेछ। यसबाट तेल बिनाकुनै मिसावट अमलेखगन्ज डिपोसम्म आइपुग्छ।"
तराईमा सडक निर्माणले गति लिँदै,दोस्रो चरणमा राखिएका कतिपय सडक पनि नेपाल आफंैले बनाउन पहल थालेको छ। दोस्रो चरणमा राखिएको सर्लाहीमा संग्रामपुरदेखि छतौनासम्मको ४० किलोमिटर हुलाकी सडकको मन्त्री लेखकले शिलान्यास गरेका थिए। दोस्रो चरणमा बनाउने भनिएको पूर्वपश्चिम हुलाकी र केही उत्तरदक्षिणसहित १२ सय किलोमिटर सडकको विस्तृत सर्वेक्षण प्रतिवेदन तयार भइरहेको हुलाकी सडक आयोजना प्रमुख मिश्रले जानकारी दिए। त्यसका लागि चाहिने ३२ अर्बको स्रोत भारतबाट सफ्ट ऋण लिएर जुटाउने सरकारी तयारी छ।
कबुलियती वनमा टिम्मुर खेती,"रुकुम पोखरा८, दादिङको टिम्मुरचौरमा टिम्मुर खेती सुरु गरिएको छ। नौमुले सामुदायिक वनभित्रको कबुलियती वनमा टिम्मुर खेती थालिएको हो। टिम्मुर खेतीका लागि स्थानीयबासीले साढे चार हेक्टर जग्गा तयार पारेका छन्। उक्त जग्गाको ३ हेक्टरमा पहिलो चरणमा टिम्मुरको बेर्ना लगाएका छन्। कबुलियती वनका अध्यक्ष प्रेमबहादुर पुनले विपन्न उपभोक्ताको आयआर्जनमा वृद्धि गर्ने उद्देश्यले टिम्मुर खेती सुरु गरिएको बताए। उनका अनुसार पहिलो चरणमा २ हजार टिम्मुरका बेर्ना लगाइएको छ। टिम्मुरबाट सय बढी घरधुरी लाभान्वित हुने उनले बताए। व्यवस्थित तवरले थालिएको खेतीबाट राम्रो आम्दानी हुने उपभोक्तको विश्वास छ। वनको अन्य झाडी हटाएर टिम्मुर खेतीका लागि जग्गा तयार पारिएको थियो। वर्षैपिच्छे टिम्मुर खेती वृद्धि गर्दै लैजाने योजना रहेको अध्यक्ष पुनले सुनाए। हामीले यसलाई अझै बढाउँदै लैजाने योजना बनाएका छौं, अध्यक्ष पुनले भने, यो क्षेत्रमा टिम्मुरको राम्रो सम्भावना देखिएको छ। अहिले उक्त वनमा यत्तिकै फलेको टिम्मुर टिपेर पनि सर्वसाधारणले मनग्ये आम्दानी गरिरहेका छन्। आफैं उम्रिएको टिम्मुर टिपेर पनि यहाँका स्थानीयले राम्रो आम्दानी गरेका छन्, अध्यक्ष पुनले भने। हिजोआज उक्त ठाउँमा प्रतिकिलो ४ सय ५० रुपैयाँमा टिम्मुर बिक्री हुने गरेको छ। विभिन्न ठाउँका व्यापारी तथा सर्वसाधारण टिम्मुर खरिदका लागि दादिङ पुग्ने गरेका छन्। यसअघि व्यावसायिक रूपमा टिम्मुर खेती नगरेको भए पनि त्यस क्षेत्रका अधिकांशले टिपेर बिक्री गर्दै आएका स्थानीय चमन बुढाले बताए। पाखो, बारी र बाटो घाटो सबैतिर लटरम्मै फलेको हुन्छ, चमनले भने, अलिअलि टिपेर पनि सबैले जम्मा पारिहाल्छन्। टिम्मुर राम्रो फलेको देखेर गाउँलेकै पहलमा गत असारदेखि टिम्मुरचौरमा खेती थालिएको उनले बताए। जिल्ला वन कार्यालयले पोखरासहित जिल्लाका २२ गाविसलाई टिम्मुर खेतीका लागि पकेट क्षेत्र घोषणा गरेको छ। यो खेतीको लागि उपयुक्त ठाउँ भएकाले अनुदान सहयोग गर्न टिम्मुर खेती विस्तार कार्यक्रमअन्तर्गत २५ लाख रुपैयाँ विनियोजन गरेको वन कार्यालयले बताएको छ। यस वर्ष जिल्लाका २ ठाउँमा टिम्मुर प्रशोधन केन्द्र स्थापनाका लागि २० लाख रुपैयाँ विनियोजन गरिएको वन अधिकृत जगन्नाथप्रसाद जयसवालले बताए। टिम्मुर खेती र प्रशोधन केन्द्र स्थापना गर्न चाहनेहरूबाट वन कार्यालयले प्रस्तावसमेत आह्वान गरेको छ।"
तुसारोले अलैंचीलाई असर,"इलाम उत्तरी क्षेत्रमा तुसारोले अलैंचीमा असर पारेपछि किसान मर्कामा परेका छन् । एक हजार चार सय मिटरमाथिका क्षेत्रमा दिनहुँ तुसारो पर्दा फस्टाउँदै गएको अलैंची खेतीलाई असर पारेको हो। तुसारोका कारण अलंैचीको डाँठदेखि पातसम्म राताम्ये देखिएका छन्। डाँठसमेत तुसारोले सुकाएपछि उत्पादन हुँदै गरेको बगान नै नोक्सान भएको जमुनाका ऐतराज थेवेले बताए। करिब तीन सय झ्याङ अलैंची काम नै नलाग्ने भएको छ, उनले भने, अघिल्ला वर्षमा तुसारोको कुनै समस्या नभए पनि यो वर्ष अचानक यस्तो भयो। तीन दशकयताकै धेरै तुसारो परेको स्थानीयको भनाइ छ। रोगले सखाप भएपछि कृषकले अन्य खेतीबाली मासेरै अलैंची रोपेका थिए। नयाँ बगानबाट भर्खरै उत्पादन लिन थालेका अधिकांश कृषक तुसारोको चपेटामा परेका हुन्। कतिपय कृषकले बगान जोगाउन उन्यु र सल्लाको छाहारी हाले पनि अधिकांशले बचाउको उपाय गर्न भ्याएनन्। अलैंचीसँगै हिउँदे आलु र चियामा पनि तुसारोको असर देखिएको छ। दुई हजार मिटर आसपास क्षेत्रमा चिसोले पानी नै जम्ने गरेको स्थानीय बताउँछन्। पुसको अन्तिम सातादेखि लेकाली डाँडाकाँडा बिहान हिउँपरेजस्तै सेताम्ये देखिने मावुका यादव गुरुङले बताए। आकाशमा कुहिरो लाग्दा चिसो महसुस भए पनि तुसारो जम्ने कम हुन्छ। तर योपटक पुसको दोस्रो साता वर्षा भएपछि नियमित आकाश खुलेको छ। दिउँसो जाडोको खासै अनुभव नभए पनि राति र साँझबिहान अत्यधिक चिसो हुने गरेको छ। पाखोरेखोभन्दा पनि टारबारीमा तुसारोको धेरै असर देखिएको छ, स्थानीय नेत्रबहादुर गुरुङले भने, हरेकजसो अलैंची बगानमा असर पुगेको छ। ढापपोखरी छेउ घर भएका गीता नेपालले २०४५ यताकै धेरै तुसारो जमेको दाबी गरे। तुसारोका कारण पशुलाई खुवाउने घाँसलाई पनि असर पुगेको छ।"
जाजरकोटको सुन्तलाले बजार पाएन,"सुन्तला जिल्लामा खपत नभई सड्न थालेपछि ट्याक्टरबाट छिन्चु, कोहलपुर, नेपालगन्जलगायत बजारमा पठाउन लागेको प्रगतिशील युवा कृषि सहकारी ढिमेका अध्यक्ष जगत खडकाले बताए। बजार नपाउँदा अत्तालिएका किसानले गान्धी फलफूल तथा खाद्य सप्लायर्स कोहलपुरलाई प्रतिकिलोको ३९ मा सुन्तला बिक्री गर्न बाध्य भएको उनले बताए।"
घट्दै उखु खेती,"पाल्पा जिल्लामा उखु खेती गर्नेहरू घट्दै गएका छन्। युवा पलायन, मिहिनेत र लागतअनुसार फाइदा नहुँदा उखु खेती गर्नेहरू कमी हुँदै गएका हुन्। खेती घटेसँगै गुड (सखर) उत्पादनमा पनि कमी आएको छ। कामदार नपाँउदा ग्रामीण भेगमा उखुखेती घटेको हो। मंसिरमै बजारमा आउने पाल्पाली गुड माघ लाग्दासमेत पाउन छाडेको छ। गुड बनाउने भाँडा, औजार, दाउरा, कोललगायत सामग्रीको लागत बढेका कारण उखुखेती गर्नेको आकर्षण कम भएको कृषक बताउँछन्। काम गर्नका लागि युवा गाउँमा छैनन्, रामपुर नगरपालिका, १२ का ज्ञानप्रसाद अर्यालले भने, मिहिनेतअनुसारको गुड र खुँदोको मूल्य पाउन पनि समस्या छ। पहिले पर्मबाट उखु पेल्ने, खुदो पकाउने र बिक्री गर्न लैजनो चलन थियो। अहिले यसका लागि गाउँमा युवा छैनन्। उखु गोड्ने, काट्ने, पेल्ने, पकाउने र बिक्री गर्नेजस्ता झन्झटिलो काम भएकाले खेती गर्ने पाउन छाडेको हो। स्याल, बाँदर, मालसाप्रोबाट जोगाएको उखु उत्पादनबाट मिहिनेतअनुसारको मूल्य नपाएको कृषक केशव खनालले बताए। स्थानीय बजारमा गुड प्रतिकिलो १ सय ५० रुपैयाँसम्ममा खरिद हुन्छ। उखु पेल्ने मेसिनको मूल्य ५० देखि ७० हजार पर्छ। दाउराको बढी प्रयोग हुने भएकाले लगानीअनुसार कमाइ नहुँदा खेती नै छाडेको उनीहरू बताउँछन्। गाउँमा काम गर्ने मान्छे पाउन गाह्रो हुन्छ, श्रमिक लगाएर बनाउने खुँदो र गुड सस्तोमा बेच्नुपर्छ, उनले भने, कच्चा पदार्थ र औजार महँगो पर्छ, तराईबाट आउने गुडको प्रतिस्पर्धाले मूल्य पाएका छैनौं। हिउँदमा अन्य बाली नहुने हुँदा जंगली जनावरबाट समेत बढी क्षति हुनेगर्छ। धेरै दु:ख गरेर बनाउने खुदो र गुँड सस्तोमा बेच्नुपर्दा लागत अनुसारको मूल्य नपाउने समस्या छ। जिल्लाको पूर्व भेग खालीवन, पिलुवा, लाम्दीखोला, दर्छा, कीर्तिपुर, गेझालगायतका स्थानमा उखु खेती बढी हुन्छ। चिसो ठाउँमा मंसिर र पुसमा उखु पेल्न सुरु हुन्छ। बेंसीतिर फागुन चैतमा पेल्ने चलन छ।"
गहुँमा फौजी कीराको प्रकोप,"बुटवल दुई सातादेखि रूपन्देहीको गहुँबालीमा फौजी कीराको प्रकोप फैलिएको छ। प्रकोपले १२ हजार हेक्टर खेतमा लगाएका बाली नष्ट भएको कृषि कार्यालयले जनाएको छ। अहिलेसम्म ३ हजार ४ सय ५० टन बराबरको गहँु नष्ट गरेको कार्यालयले जनायो। सुरुमा जिल्लाका पूर्वी गाविसबाट सुरु भएको प्रकोप पश्चिमतर्फ फैलिँदै गएको छ। तिलोत्तमा नगरपालिकासहित १० गाविसमा प्रकोपका रूपमा फैलिएको छ। छिपागढ, धकधई, बोधबार, पजरकट्टी, पोखरभिन्डी, पट्खौली, सिक्टहन, छोटकी रामनगर, बगाह, वसन्तपुरलगायतका गाविस प्रकोप बढेको हो। फौजी कीरा सामान्य रूपमा जिल्ला भरि नै देखिएको कृषि कार्यालयप्रमुख भोजराज सापकोटाले बताए। फौजी कीरा नियन्त्रणका लागि क्षेत्रीय कृषि निर्देशनालय पोखरा, क्षेत्रीय बाली संरक्षण प्रयोगशाला पोखरा, गहुँबाली अनुसन्धान केन्द्र र जिल्ला कृषि कार्यालय जुटे पनि नियन्त्रणमा आउन सकेको छैन। कम जनशक्ति र धेरै ठाउँमा प्रकोप भएकाले सबै ठाउँमा पुग्न नसकेको बाली संरक्षण अधिकृत सहसराम चौधरीले बताए। उनका अनुसार कृषि प्राविधिकले प्रकोप फैलिएका ठाउँमा गएर विषादी प्रयोगका लागि किसानहरूलाई सल्लाह दिइरहेका छन्। हालसम्म प्रकोप बढी भएका गाविसमा ७० हजार रुपैयाँ बराबरको विषादी बाँडियो, उनले भने। विज्ञका अनुसार फौजी कीरा दिनमा माटोमा लुकेर बस्छ। घाम अस्ताएपछि गहुँको नरम पात र डाँठ खान्छ। कीरा लागेको गहँु हेर्दा जनावर चरेजस्तो देखिने हुँदा संक्रमण प्रकोपका रूपमा फैलिएपछि मात्रै किसान र प्राविधिकले थाहा पाएका हुन्।"
मलको माग बढ्यो,"कम्पनीले गत महिना मूल्य घटाएपछि मलको माग ३ गुणाले बढेको थियो। मूल्य वृद्धिले भारतबाट हुने मलको तस्करी रोकिएर माग बढेको भन्ने सरोकारावालाको भनाइ छ। कम्पनी क्षेत्रीय कार्यालयले मध्यमाञ्चल तथा पश्चिमाञ्चलका डेढ दर्जन जिल्लामा नियमित मल पठाउँदै आएको छ। युरिया, डीएपी, पोटास आदि सबै खाले मलको मौज्दात सकिएको छ। हाल गहुँबालीका लागि मल अभाव नभए पनि यस्तै अवस्था रहे उखु, मकै, चैते धान र वर्षे बालीलाई पनि रासायनिक मल अभाव हुने देखिएको छ।"
दोस्रो बजारमा लगानीकर्ताको रुचि घट्दो,"साताभरको कारोबार रकम (२० करोड ९३ लाख रुपैयाँ) का आधारमा प्रभु बैंकको संस्थापक सेयर अग्रस्थानमा छ। कारोबार भएको सेयर (३२ लाख ६२ हजार कित्ता) का आधारमा नबिल ब्यालेन्स फन्ड १ अग्रस्थानमा देखिन्छ। कारोबार संख्या (१ हजार ५ सय वटा) का आधारमा प्रभु बैंक नै अग्रस्थानमा छ। यस साता नेपाल स्टक एक्सचेन्जको कारोबार कक्ष नियमित कारोबारका लागि पाँच दिन खुला रह्यो। तर, संस्थागत तथा सरकारी ऋणपत्रको कारोबार भएन। उक्त अवधिमा युनाइटेड फाइनान्स र सिद्धार्थ डेभलपमेन्ट बैंकको बोनस र प्रोगेसिभ फाइनान्सको हकप्रद सेयर सूचीकृत भए।"
एनसेलको नयाँ डेटा अफर,"काठमाडौं एनसेलले इन्टरनेट सबैका लागि भन्ने थिममा नयाँ डेटा अफर ल्याएको छ। माघ ९ देखि लागू हुने यस योजनामा एनसेलले भोल्युममा आधारित नयाँ डेटा प्याकहरूलाई मात्र पाँचवटा सरल शुल्कमा समेटेको जारी विज्ञप्तिमा छ। कम्पनीका अनुसार योजनामा ग्राहकले कुनै पनि समयमा चलाउन सकिने अल टाइम डेटा प्याक, बिहान ५ देखि साँझ ५ बजेसम्म प्रयोग गर्न मिल्ने डे डेटा प्याक र बेलुका ११ देखि बिहान ५ बजेसम्म प्रयोग गर्न मिल्ने नाइट डेटा प्याक मध्येबाट कुनै पनि प्याक आफ्नो आवश्यकताअनुसार खरिद गर्न सक्नेछन्। अल टाइम डेटा चाहने ग्राहकले ९ रुपैयाँमा २०, २० रुपैयाँमा ५०, सयमा ३०० एमबि, १५०मा ५०० एमबी र २५० रुपैयाँमा हजार एमबी डेटा खरिद गर्न सक्ने कम्पनीले जनाएको छ। डे डेटा प्याक खरिद गर्ने ग्राहकले यही मूल्यमा अल टाइम डेटा प्याक भन्दा दोब्बर डेटा भोल्युम प्राप्त गर्नेछन् भने नाइट डेटा प्याक सुचारु गर्ने ग्राहकले सोही मूल्यमा अल टाइम डेटा प्याकभन्दा चार गुणा बढी डेटा भोल्युम पाउने कम्पनीको विज्ञप्तिमा छ।"
सिप्रदीको नयाँ डिलर पोखरामा,"काठमाडौं सिप्रदी ट्रेडिङले पोखरामा टाटा पेसेन्जर भेहिकलहरूका लागि गण्डकी ट्रेड हाउसलाई डिलरमा नियुक्त गरेको छ। राजधानीमा सम्पन्न एक कार्यक्रममा दुवै पक्षले उक्त विषयअन्तर्गतको सम्झौतापत्रमा हस्ताक्षर गरेको कम्पनीले जनाएको छ। कम्पनीका अनुसार पेसेन्जर भेहिकलअन्तर्गत टाटा मोटर्स्को प्रमुख आकर्षणहरूमा मल्टी युटिलिटी भेहिकल, सुमो गोल्ड, जेस्ट, मल्टी ड्राइभ हयाच बोल्ट, टियागो र इन्डिका सीआर ४ रहेका छन्।"
कर नतिरेसम्म क्रसर चलाउन रोक,"भोजपुर लेगुवाघाटमा सञ्चालित क्रसरलाई कर नतिरेसम्म चलाउन जिल्ला प्रशासनले रोक लगाएको छ। प्रमुख जिल्ला अधिकारी अर्जुनकुमार शर्माले सर्वपक्षीय सहमतिअनुसार क्रसरले दर्ता प्रक्रिया पूरा गरी करको दायरामा नआएसम्म नचलाउन निर्देशन दिएका हुन्। उनले क्रसर उद्योगका रूपमा सञ्चालन भएपछि करसँगै दर्ता प्रकियामा जानै पर्ने बताए। राज्यको सम्पत्ति दुरुपयोग गर्न पाईन्न, करको दायरामा नआइन्जेल उद्योग बन्द गरिएको छ, प्रजिअ शर्माले भने। क्रसर पक्ष सम्झौताका लागि माघ २५ भित्र जिविसमा आइपुग्नुपर्ने स्थानीय विकास अधिकारी सीता परियारले बताइन्। जिविस तथा गाविससँग समन्वय तथा अनुमति लिनुपर्नेमा कुनै जानकारी नभएकाले नियमबमोजिम आवश्यक कागजातसहित आउनुपर्ने बताइन्। ओम श्रीक्रसर इन्डिस्ट्रिज एन्ड सप्लायर्स प्रालिका प्रबन्ध निर्देशक भीमबहादुर पौडेल र जय श्रीराम कंक्रिट इन्डस्ट्रिज प्रालिका निर्देशक विनोद पौडेलको नाममा रहेका छुट्टाछुट्टै कम्पनीले दर्तै नगरी संयुक्त रूपमा क्रसर उद्योग सञ्चालन गरेको जिविस स्रोतमा उल्लेख छ। लेगुवाभोजपुर नारदमणि थुलुङ राजमार्ग स्तरोन्नति र कालोपत्रेका लागि आयोजनाले राखिएको भनिएको क्रसरले कर छली गर्न लागेको र आयोजना बाहिर पनि बिक्री गरेको सर्वसाधारणको भनाइ छ। राजनीतिक दल, प्रशासन निकाय, सुरक्षा निकाय र अनुगमन टोलीसहितको छलफलका क्रममा सडक आयोजनाका इन्जिनियर अमृत श्रेष्ठले क्रसरबाट प्राप्त ढुंगा गिटीको कर तिर्ने बताए। त्यस अवसरमा क्रसरका प्रतिनिधि भीम थापाले क्रसर उद्योगका रूपमा नभएर आयोजनासँग सम्बन्धित रहेर चलाइएको बताउँदै काम नलाग्ने पदार्थ एकदुई ट्रयाक्टर धनकुटामा बेचिएको स्विकारे। नदीजन्य पदार्थ निकाल्दा जरायोटार र छिमेकी धनकुटाको चानुवा जोड्ने झोलुंगे पुलमुनिबाट सयौं ट्रक ढुंगा डोजरलगाएर निकालिएका सर्वसाधारणको भनाइ छ। उक्त पुल जोखिममा पर्दै गएको छ। नदीजन्य पदार्थ उत्खननका लागि निश्चित क्षेत्र तोकिने भए पनि क्रसरले मेसिन लगाएर नदीको सबैभागबाट ढुंगा, गिट्टी, बालुवा निकालिएको छ। नदीमाथिको लेगुवा बजारका २ सय घर जोखिममा परेका छन्। क्रसर बगरको खेतमा राखिएकाले बाली लाउन नसकिने अवस्था भएको स्थानीयले गुनासो गरेका छन्। जरायोटार ३ का खेम थापाले आफ्नो ४ रोपनी उब्जाउ खेत गत वर्षदेखि बाँझिएको बताए। धूवाँधूलोले बाँकी खेत बाँझिने क्रम बढेको छ।"
होमस्टेले दियो रोजगारी,"तनहुँ वैदेशिक रोजगारीमा जान साइत गरेका माझकोट७ का नरेन्द्र थापा गाउँमा होमस्टे सञ्चालन हुने भएपछि रोकिए। यसले उनलाई परिवारसँगै बस्ने र रोजगारीको अवसर दियो। हिजोआज थापाजस्ता युवा विदेश जान छाडेर गाउँघरमै पाहुनाको स्वागत गर्दै कमाउन लागेका छन्। दुई वर्षदेखि सञ्चालनमा ल्याइएको मिर्छुलुङ सामुदायिक होमस्टे व्यवस्थापन समितिले युवालाई घरघरमै रोजगारी सिर्जना गर्न आकर्षित गरेको छ। हिमालको शृंखला देख्न सकिने, नजिकै भीमाद बजारको दृश्य र लोकसंस्कृतिमा रमाउन पाइने भएपछि मिछुर्लुङ धेरैको गन्तव्य बन्न थालेको हो। त्यही गाउँका युवाहरूले पाहुना स्वागतबाटै कमाइ गर्न थालेका छन्। बिदेसिएका युवालाई पनि फर्केर बेरोजगारी रहनुपर्ने अवस्था हटेको छ। १ सय १२ घर भएको यो गाउँमा १५ वटामा होमस्टेको व्यवस्था छ। आएका पाहुनालाई स्थानीय परिकार खुवाएर बसाल्ने व्यवस्था सबैले गर्न सक्छन्, थापाले भने, होमस्टेका सबै प्रावधान पुर्याएका १५ घर हुन्। अन्य घरमा पनि यो व्यवस्था पुर्याउने तयारी भइरहेको उनले बताए। जिविस तनहुँको पर्यटन विकास समितिले जिल्लाका १५ वटा होमस्टेमध्ये मिर्छुलुङलाई उत्कृष्ठ गन्तव्यको रूपमा सूचीकृत गरेको छ। आर्कषण बढेकै कारण रोट्रयाक्ट क्लब अफ दमौली, लायन्य र जेसीजलगायत संस्थाले पनि गन्तव्यको रूपमा परिचय दिन थालेका छन्। यो गाउँको आकर्षणका कारण नेपाली चलचित्रहरूको छायांकनको गन्तव्य पनि बन्दै छ। मौलिक बाजागाजा मादल, खैजेरी, मुजुरासहित चूडा, भजन र मगर संस्कृतिका गीत संगीतले पर्यटकलाई स्वागत गरिन्छ। सडकको सहज पहुँच भएकाले स्वदेशी र बिदेशी पर्यटकहरू यहाँ आउने गर्छन्। स्थानीय अर्गानिक खाना खुवाउने, लोकसंस्कृतिको प्रदर्शनी र होटलभन्दा सस्तो खान पाउने भएपछि धेरैले चासो राख्छन्, सांस्कृतिक समूहका अध्यक्ष मनिलाल थापाले भने, समूह र एकल रूपमा आएका पाहुनालाई घरघरमा बाँडेर राख्ने व्यवस्था गरिएको छ। बजारमा बस्दै आएका महिला पनि गाउँ फर्केर तरकारी खेतीमा लागेका छन्। घरमा फलेका साग र अन्य तरकारी कोदोको ढिंडो, रोटी र लोकल कुखुराको मासु होमस्टेका परिचित खाना हुन्। बाक्ला घर र पुरानै शैलीका भएकोले गाउँ हेर्न पनि पर्यटक पुग्छन्। गुजुमुच्च घरको तस्बिर खिचेर सामाजिक सञ्जालमा राख्न चाहनेले पनि मिर्छुलुङ पुग्ने गरेको स्थानीय प्रताप रानाले बताए। समयमै जानकारी दिएमा राति अबेरसम्म नाचगान र सास्कृतिक झाँकी देखाउने व्यवस्था गर्छौ, रानाले भने, ठूलो समूह आएर खसीको मासु खान खोजे पनि स्थानीय जातकै उपलब्ध गराउँछौं। समितिले घरघरमा स्थानीय जातका बाख्रा अनिवार्य पाल्न लगाएको छ। चाडपर्व र आवश्यकता पर्दा चाहिने खसीबोका अन्यत्रबाट किन्न नपाइने व्यवस्था पनि छ। गाउँमा तरकारी आफैं फलाउने भएकाले बजारबाट ल्याउने गरिन्न।"
धमाधम बन्द हुँदै लघु जलविद्युत्,"लघु जलविद्युत् निर्माणमा संलग्न आरईडीपी परियोजनाको म्याद सकिएपछि जिविसअन्तर्गत ऊर्जा तथा वातावरण शाखाले हेर्दै आएको छ। उक्त शाखामा कर्मचारी फेरिएपछि कुनै तथ्यांक छैन। योजनाको विवरण र सञ्चालनको अवस्थासमेत थाहा पाउन नसकेको नयाँ आएका इन्जिनियर निश्चल तामाङले बताए। उपभोक्ताले जानकारी गराए कारण पत्ता लगाएर केन्द्रमा पेस गरे मर्मत खर्चको व्यवस्था गर्न सकिने उनले बताए। सीधै बजेट दिने व्यवस्था छैन, प्रत्यक्ष निरीक्षण र जाँच गरेर प्रतिवेदनका आधारमा थोरै स्रोत जुटाउन सकिन्छ, तामाङले भने।"
लिभरपुल स्तब्ध,लन्डन लिभरपुल इंग्लिस प्रिमियर लिगमा शनिबार घरेलु मैदानमै स्वान्सीसँग ३२ गोलले पराजित भएको छ। अंकतालिकामा तेस्रो स्थानको लिभरपुललाई यस हारले नराम्रो झट्का लागेको छ। पुछारको स्वान्सी भने एनफिल्डमा पाएको ऐतिहासिक विजयपछि रेलिगेसन क्षेत्रबाट बाहिर निस्किएको छ। विजय हात पारेको लिभरपुलले शीर्ष टोली चेल्सीसँगको दुरी ४ अंकमा छोट्याउँथ्यो। तर स्पेनिस स्ट्राइकर फर्नान्डो लोरेन्टेले मध्यान्तरलगत्तै गरेको दुई गोलमा स्वान्सीले २० को अग्रता बनाएको थियो। ब्राजिली स्ट्राइकर रोबर्टो फिर्मिन्होले दुई सुन्दर गोल गरेपछि लिभरपुलले ६९ औं मिनेटमा खेल २२ को बराबरीमा ल्याएको थियो। त्यसको ५ मिनेटपछि गिल्फी सिगुरसनको गोलमा स्वान्सीले महत्त्वपूर्ण विजय हात पारेको थियो। लिभरपुलले बुधबार लिग कप सेमिफाइनलको दोस्रो लेगमा साउथह्याम्पटनसँग घरेलु मैदानमा खेल्दै छ। पहिलो लेगमा लिभरपुल १० ले पराजित भएको थियो।
ब्याडमिन्टन टिम भारततिर,"काठमाडौं सइद मोदी अन्तर्राष्ट्रिय ग्राँ पीमा सहभागी हुन ३ खेलाडीसहित ५ सदस्यीय नेपाली ब्याडमिन्टन टोली शनिबार भारतको लखनउ प्रस्थान गरेको छ। जनवरी २४ देखि २९ सम्म हुने स्पर्धामा रत्नजित तामाङ, नङसलदेवी तामाङ र अमिता गिरीले भाग लिने छन्। व्यवस्थापकमा वीरेन्द्र श्रेष्ठ रप्रशिक्षकमा मेघराज कठायत छन्।"
सहारा सेमिफाइनलमा,शनिबार दुवै टिम गोलका अवसर सदुपयोग गर्न चुकेपछि टाइब्रेकरसम्म खेल्न पुगेका थिए । थपिएको समय सकिन केही सेकेन्ड बाँकी छँदा सिक्किमले फ्रिकिक पायो । तर बल हान्न खोज्दै गर्दा रेफ्री सुदीश पाण्डेले सिठी फुकेपछि केहीबेर दर्शक बल हान्ने मौका दिनुपर्ने भन्दै उत्तेजित भए। त्यसपछि खेल टाइब्रेकरमा लगिएको थियो। आइतबार गतवर्षको विजेता मनाङ मस्र्याङदी र धरान फुटबल क्लबबीच खेल हुनेछ।
रिड मोडल च्याम्पियन,"लिगको अन्तिम खेलमा न्यू डायमन्डले पुलिसलाई २५२२, २५१५, २५२३ ले हराएको थियो। प्रतियोगितामा बेस्ट स्पाइकर रिड मोडलकी निर्मल, बेस्ट लिफ्टर रिडकै तेरिन, बेस्ट सर्भर एपीएफकी नेबिका चौधरी, बेस्ट क्विकर न्यू डायमन्डकी ललिता नाथ, बेस्ट डिफेन्स पश्चिमाञ्चलकी एमकली कुँवर र बेस्ट ब्लकर एपीएफकी उषा विष्ट तथा बेस्ट प्रशिक्षक रिड मोडलका खुम गाउँले भए। त्यस्तै राइजिङ प्लेयर आयोजक ढोरपाटन स्पोर्टस क्लबकी तारा भण्डारी, प्लेयर अफ द सिरिज पुलिसकी कामना विष्ट, वर्ष खेलाडी एपीएफकी सरस्वती चौधरी तथा वेस्ट प्लेयर रिडकी मिनिमलले प्राप्त गरे। न्यू डायमन्डकी प्रतिभा माली ग्रेट एचिभमेन्ट अवार्डबाट सम्मानित भइन्। लिगको समापनमा प्रतिभाले अवार्डसँगै एक थान स्कुटर प्राप्त गरिन्।"
पाँच सेटसम्म नाडलको संघर्ष,"मेलबर्न राफेल नाडलले अस्ट्ेरलियन ओपन टेनिसमा शनिबार जर्मन किशोर अलेक्जान्डर जाभरेभलाई हराउन पाँच सेटमा संघर्ष गर्नुपर्यो। सेरेना विलियम्स भने सहज जितसँगै अन्तिम १६ मा पुगिन्। अनुभवी नाडललाई जित निकाल्न पुरानो समयका सबै खेल कौशलता चाहिएको थियो।यसक्रम उनले विश्व टेनिसका भविष्य मानिएका १९ वर्षीय जाभरेभलाई ४६, ६३, ६७ (५७), ६३, ६२ ले हराए। झन्डै चारघन्टा चलेको खेलको अन्त्यतिर जर्मन खेलाडी थाकेको देखिए। यसको अर्थ ३० वर्षीय नाडलसँगै अर्का भेट्रान खेलाडी रोजर फेडेरर प्रतियोगिताको अन्तिम १६ मा पुगेका छन्। यो चरणमा छुटेका एकमात्र शीर्ष वरीयताका डिफेन्डिङ च्याम्पियन नोभाक जोकोभिच रहे। आजको खेलमा निकै मिहिनेत र संघर्ष गर्नुपर्यो, नाडलले भने, सबैलाई थाहा छ, जाभरेज कति राम्रा खेलाडी हुन्। उनी वास्तवमै टेनिसका भविष्य हुन्। सेरेनाले भने यसको ठीक विपरीत अमेरिकी खेलाडी निकोलस गिब्सको हातबाट कुनै चुनौती सामना गर्नुपरेन। सेरेना ६१, ६३ ले विजयी रहिन्। सन् २०१६ मा ढाडको दुखाइपछि आराम लिएर कोर्टमा फर्केकी सेरना उत्कृष्ट लयमा देखिएकी छिन्। उनी स्टेफी ग्राफले आधुनिक टेनिसमा जितेको कीर्तिमानी २२ ग्रान्ड स्लामलाई उछिन्ने प्रयासमा छिन्। अब सेरेनाको सामना बारबरा स्ट्ेरकोभाविरुद्ध हुनेछ। सबैलाई थाहा छ, अब मेरो टेनिसमा एकमात्र उद्देश्य के हो भनेर। अब मेरो अर्को चुनौती बारबरा हुनेछिन्।अर्कोतर्फ जोकोभिचलाई हराएका १ सय १७ औं वरीयताका डेनिस इस्टोमिनले पाब्लो कारेनोलाई ६४, ४६, ६४, ४६, ६२ ले हराए। उनी अन्तिम १६ मा पुगे। रोबर्टो बाटिस्टाले अर्का स्पेनी खेलाडी डेविड फेररलाई ७५, ६७ (६८), ७६ (७३), ६४ ले हराए। महिलातर्फ बेलायतकी जोहना कोन्टाले उत्कृष्ट लय कायम राख्दै पूर्व नम्बर १ खेलाडी क्यालोलिन वाज्नेस्कीलाई ६३, ६१ ले पन्छाइन्। अस्ट्रेलियाकी डारिया गाभरिलोभा चौथो चरण पुगेकी छन् ।"
खेलौना !,"० अचेलका अभिभावक प्राय: काममा व्यस्त हुनुपर्छ । त्यस्तो बेला बालबालिकालाई अल्मल्याउन उनीहरू पनि खेलौनाकै साहरा लिन्छन् । प्लास्टिक, धातु र सिसाले बनेका रंगीचंगी खेलौना खेल्दा होसियार हुनुपर्छ । यस्ता खेलौनामा हानिकार रसायन मिसाइएको हुन सक्छ । कुनै पनि खेलौना मुखमा हाल्न दिनु हुँदैन । खेलौनालाई दिनदिनै सफा गरिदिनुपर्छ । ० खेलौना किन्दा त्यसमा बनेको मिति ख्याल गर्नुपर्छ । खेलौनामा कुन कुन वस्तु र रसायन छ भन्ने जानकारी लिनुपर्छ । म्याद गुज्रिएका र त्यस्ता जानकारी नभएका खेलौना किनिदिनुहुन्न । ० गुच्चाजस्ता साह्रै ससाना खलौना निलेर समस्या हुन सक्छ । तिखो चुच्चो भएका खेलौनाले आँखा घोच्न सक्छ । धार भएका खेलौनाले काट्न र घाउचोट लगाउन सक्छ । त्यस्ता खेलौना खेल्न दिँदा विशेष सावधानी अपनाउनुपर्छ । ० काठ, बाँस र कपडाबाट परम्पारगत रूपमा बनाइएका खेलौना वातावरण मैत्री हुन्छन् । सरसफाइमा ध्यान दिन सके यस्ता खेलौनाले स्वास्थ्यमा प्रतिकूल असर पार्दैनन् । ० बालबालिकालाई सकेसम्म प्राकृतिक सामग्री खेल्न दिनुपर्छ । उनीहरूलाई प्रकृतिमै रमाउन दिनुपर्छ । काठका टुक्राहरूको घर बनाउन सकिन्छ । गोडामथि बालुबा राखेर घर बनाउने खेल गाउँतिर अझै छ । नदी वा समुद्र किनारा आसपासका बस्तीका बालबालिकाले बालुबामा अनेक चित्र बनाउन सक्छन् । यसले सृजनात्मकता र कल्पनाशीलतासमेत बढ्छ । तर यसरी खेल्दा अभिभावकको निगरानी आवश्यक छ । ० बाल मनोवैज्ञानिक डाअरुणराज कुँवर भन्नुहुन्छ, बालबालिकालाई अभिभावकको रेखदेखमा बोटबिरुवा, पशुपक्षी, फूलबारी आदिसँग खेल्न दिनुपर्छ । परम्परागत रूपमा बनाइने खेलौना बनाएर खेल्न प्रोत्साहन गर्नुपर्छ ।"
मेरो कुची मेरो कलम,"एजाजुल खान, कक्षा८सेन्ट मेरिज इंग्लिस बोर्डिङ स्कुल, सुनसरी"
सहयोग गरौं,"अविशा ढुंगेल, कक्षा६राजर्षि गुरुकुल, कौशलटार"
खाँचो,"प्रशान्त पन्थी, कक्षा५सगरमाथा एजुकेसनल एकेडेमी, कपन, काठमाडौं"
डमरु र बचेरा,गंगा कर्माचार्य पौडेल

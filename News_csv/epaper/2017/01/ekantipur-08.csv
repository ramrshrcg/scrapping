शीर्षक,विवरण
त्यसै बित्यो ५ दिन,सर्वोच्चको निर्णयपछि आइतबार बस्न लागेको संसद् बैठकमा सत्तापक्ष र प्रतिपक्ष दुवैले रणनीतिक हिसाबले अघि बढ्ने तयारी थालेका छन्। प्रमुख प्रतिपक्ष एमालेबाट बैठक अवरुद्ध नभएमा सरकार संशोधन विधेयक र निर्वाचनसँग जोडिएका विधेयकलाई संसद्मा एकैसाथ अघि बढाउने पक्षमा छ। प्रतिपक्ष एमाले भने संसदको अवरोध खुला गर्ने तर संविधान संशोधनको प्रस्तावलाई अघि बढाउन नदिने योजनामा छ। संविधान संशोधनको प्रस्ताव व्यवस्थापिका संसदकै छलफलको विषय भएको भन्दै सर्वोच्चले प्रक्रिया रोक्न नमिल्ने आदेश गत सोमबार दिएको थियो।
निर्णय नसच्याए पुन: सत्याग्रह,"काठमाडौं विश्वविद्यालयमा विवादास्पद रामकण्ठ माकाजुलाई पुन: उपकुलपति नबनाउन पनि उनले माग गरेका छन्। काठमाडौं विश्वविद्यालय पदाधिकारीविहीन भएको महिना दिन पुग्न लाग्दासमेत उपकुलपति नियुक्ति हुन नसकेको उल्लेख गर्दै डा केसीले भने, केयूमा थुप्रै अनियमिततामा मुछिएका तथा नाजायज रूपमा विस्तारित कार्यक्रमको बहानामा दुई मेडिकल कलेजलाई सम्बन्धन दिएका रामकण्ठ माकाजुलाई फेरि उपकुलपति नबनाउन र राजनीतिक बफादारी, भागबन्डाको आधारमा नभई वरिष्ठता, कार्यक्षमता र स्वच्छतालाई आधार बनाएर नयाँ पदाधिकारी बनाउन हामी आग्रह गर्छौं। डा केसीले विषय विज्ञहरूले गर्नपर्ने सम्बन्धन, विद्यार्थी भर्ना, शुल्कसम्बन्धी संवेदनशील निर्णय लिने काम माफिया र पार्टी कार्यकर्तालाई सुम्पने त्रिवि सिनेटको निर्णय फिर्ता हुनुपर्ने माग गरे। विवादास्पद निर्णय गर्ने त्रिवि पदाधिकारीलाई बर्खास्त गर्न र मंसिर १९ गते भएको सम्झौताका सबै बुँदा अक्षरश: कार्यान्वयन गर्न सरकारलाई तीन साताको समय दिएको समेत उनले जनाए। प्रधानमन्त्री र शिक्षामन्त्रीले माफियाको हितमा काम गरिरहेको आरोप लगाउँदै डा केसीले जुनसुकै मूल्यमा हालसम्मका आन्दोलनमार्फत प्राप्त उपलब्धि रक्षा गर्ने र पछिल्लो सम्झौता कार्यान्वयन गराइछाड्ने दृढता प्रकट गरे।"
तस्करीमा विमानस्थलको सेटिङ,"त्यस्तै २१ कात्तिक २०७१ मा अख्तियार दुरुपयोग अनुसन्धान आयोगको टोलीले २१ लाख रुपैयाँ घूससहित ३ जनालाई पक्राउ गरेको थियो। विमानस्थल भन्सार कार्यालयका नायब सुब्बा हरिवंश कार्कीसहित भन्सार एजेन्ट प्रेम अधिकारी, देवराज भट्टराई र सवारी चालक घूस लिएको आरोपमा पक्राउ परेका थिए। सुन तस्करीको आरोपमा पक्राउ परेका एक भारतीय नागरिकलाई छुटाइदिने प्रलोभन देखाई उनीहरूसँग घूस मागेका थिए। यी दुई फरक घटनाले कसरी अवैध ओसारपसारमा सुरक्षाकर्मी र कर्मचारीको संलग्नता रहेको छ भन्ने देखाउँछ। केन्द्रीय अनुसन्धान ब्युरोको एक अधिकारीले पछिल्लो घटनालाई जोडदै भने, सत्य के हो भने विमानस्थलभित्रकै सेटिङबिना त्यति परिमाणको सुन सजिलै बाहिर आउन सक्दैसक्दैन।"
डिफेन्स डिप्लोमेसी मा नयाँ पाइला,"अर्का सैन्य जानकार गेजा शर्मा वाग्ले भने संयुक्त अभ्यासमार्फत चीनले नेपाली सुरक्षा निकायमा आफ्नो प्रभाव बढाउन खोजेको बताउँछन्। चीन आफ्नो आन्तरिक र राष्ट्रिय सुरक्षामा नेपाल सरकारबाट मात्रै विश्वस्त हुन नसकेपछि एपीएफ र नेपाली सेनाजस्तो निकायलाई विश्वासमा लिएर ढुक्क हुन खोजेको देखिन्छ, उनले भने, तिब्बतसँगको सुरक्षा संवेदनशीलता छ। नेपालका सुरक्षा निकायलाई विश्वासमा लिए चीनलाई सहज हुन्छ। सैन्य जानकार दीपकप्रकाश भट्ट डिफेन्स डिप्लोमेसी सम्बन्ध विस्तारमा मद्दत पुग्ने बताए। पूर्वउपरथी विनोद बस्न्यातले संयुक्त अभ्यासले दुई मुलुकबीच होस् या दुईभन्दा बढी मुलुकबीच अनुभव साट्न सहयोग पुग्ने निष्कर्ष निकाले।"
सडक बनेपछि केरुङअन्तर्राष्ट्रिय नाका,"हुन त कोलकाता भएर सामान ल्याउँदा पनि कुनै समस्या नभएको चीनसँग ठूलो स्केलमा व्यापार गर्ने नेपालीहरू बताउँछन्। तर रेल नै केरुङ आउँदा र काठमाडौंकेरुङ सडक राम्रो भएको खण्डमा यतैबाट सहज हुने उनीहरू बताउँछन्। अक्टोबर १९६१ मा तत्कालीन राजा महेन्द्र शाहको चीन भ्रमणका बेला नै चीनले केरुङलाई केन्द्रित गरेको थियो। तत्कालीन राजा महेन्द्रले उक्त रोजाइ पन्छाएर कोदारीतातोपानी सडकमार्ग रोजेको हुनाले सम्झौताको पाँच वर्षमा उक्त पहिलो हिमाली नाका सञ्चालनमा आएको थियो। नेपालतर्फको सडक पनि त्यहीअनुरूप तयार गर्न सके चीनलाई हिमालले छेक्दैन, ल्हासाका महावाणिज्यदूत कार्कीेले भने। रसुवागढीमा अत्याधुनिक अध्यागमन कार्यालय, भन्सार कार्यालयलगायतको निर्माण अघि बढेको छ। गल्छीदेखि त्यहाँसम्म जोड्ने सडक विस्तारको काम पनि अघि बढेको छ।"
अवैध क्रसरलाई ओसारपसार अनुमति,"निर्णयअनुसार क्रसरमा भएका स्टक सामग्री मात्र ओसारप्रसार मात्र गर्न पाइन्छ। स्रोतका अनुसार बिनाअनुमति सञ्चालन भइरहेका क्रसर उद्योगहरूलाई बन्द गराउनुपर्नेमा उल्टै तिनै स्टकका नाममा गिट्टीढुंगा असोरपसार गर्न दिइएको स्थानीयवासी बताउँछन्। अहिले नल्लु, बुरुन्चुली क्षेत्रका अधिकांश क्रसर निर्वाध चलिरहेका छन्। तर पनि जिल्लास्तरीय अनुगमन समन्वय समिति मौन छ। प्रमुख जिल्ला अधिकारी काफ्लेले यसबारे अनुगमन समितिका सदस्यसचिव स्थानीय विकास अधिकारीलाई बढी जानकारी रहेको बताउँदै प्रतिक्रिया दिन मानेनन्। स्थानीय विकास अधिकारी हरिप्रसाद दाहालले प्राविधिक टोलीको रिपोर्टका आधारमा अनुमति दिएको बताए। सीडीओ (प्रमुख जिल्ला अधिकारी) को नेतृत्वमा निर्णय भएकाले बढी जानकारी उहाँ (सीडीओ) लाई नै होला, उनले भने।"
कहाँबाट ल्याइन्छढुंगा?,"क्रसर उद्योगहरूले कान्ति लोकपथबाट अवैध रूपमा ढुंगा ल्याउने गरेका छन्। उद्योगहरूले लेले टीकाभैरवतीनपाने भट्टेडाँडा सडक, मासखोलातीनपाने सडक विस्तारको ठेक्का पाएका निर्माण व्यवसायीसँगको मिलेमतोमा ढुंगा ल्याउने गरेका हुन्। बिनास्वीकृति ढुंगा ल्याउनेमा जीवन खत्रीको नाममा दर्ता रहेको पर्वत रोडा ढुंगा उद्योग, मुकुन्दप्रसाद आर्चायको बज्रबाराही, कृष्णप्रसाद तिमिल्सिनाको विन्ध्यवासिनी कंक्रिट इन्डस्ट्रिज, विष्णुमान महर्जनको सगरमाथा स्टोन क्रसर, रामकृष्ण बस्नेतको शक्तिरोडा रोडा ढुंगा उद्योग, कमलबहादुर केसीको शैलेश्वरी, जेविन महर्जनको बंगलामुखी, यज्ञबहादुर केसीको ओम एग्रिगेट इन्डस्ट्री, श्यामकुमार आर्चायको ए एन्ड एस कंक्रिट एलाइड, सोमराज तामाङको कञ्चनजंघा रोडा ढुंगा उद्योगलगायत १६ वटा छन्।ढुंगा बिक्री गर्नेमा निर्माण व्यवसायी गोल्डेन गुड, पीएस, हनुमान कन्स्ट्रक्सन, मोतीदान र दि कञ्चनजंघा छन्। गोल्डेन गुडपीएस जेभीले टीकाभैरवभट्टेडाँडा अन्तर्गत लप्से सडक खण्डका ढुंगा सडकबाट करिब सय मिटर तल भैंसे खोलामा खसालेर त्यहाँबाट ट्रिपरमा लोड गरी बिक्री गर्ने गरेका छन्। हनुमान कन्स्ट्रक्सन र मोतीदानदि कञ्चनजंघा जेभीले सडकबाट सीधै ट्रिपरमा लोड गरेर बिक्री गरेका छन्। निर्माण व्यवसायी र कान्ति लोकपथ सडक योजनाको सम्झौताअनुसार सडक विस्तार गर्ने क्रममा निस्किएका ढुंगा निर्माण व्यवसायीले सीधै बिक्री गर्न पाउँदैनन्।"
पुन:संरचना प्रतिवेदन अस्वीकार्य : तमलोपा,"काठमाडौं तराई मधेस लोकतान्त्रिक पार्टी (तमलोपा) ले स्थानीय तह पुन:संरचना आयोगले सरकारलाई बुझाएको प्रतिवेदन आफ्नो पार्टीलाई अस्वीकार्य भएको जनाएको छ। तमलोपाले शनिबार विज्ञप्ति जारी गरी जनसंख्याको मूल आधारलाई बेवास्ता गरी गरिएको स्थानीय तहको पुन:संरचनासम्बन्धी प्रतिवेदन संघीय राज्य पुन:संरचनाको अवधारणा र संविधानको धारा ५६ को उपधारा ४ र ५ र धारा २९५ को उपधारा ३ विपरीत भएकाले मधेसलाई मान्य नभएको दाबी गरेको छ।संघीय राज्य पुन:संरचनामा संघ, प्रदेश, स्थानीय तह निकाय र विशेषसंरक्षित वा स्वायत्त क्षेत्रको समन्वयको मान्य सिद्धान्तअनुसार स्थानीय तह तथा विशेषसंरक्षित वा स्वायत्त क्षेत्र प्रदेशको क्षेत्राधिकार पर्ने कुरा सर्वविदितै रहे पनि मूल सिद्धान्तविपरीत आएको पुन:संरचना प्रतिवेदन हामीलाई स्वीकार्य छैन, तमलोपाका वरिष्ठ उपाध्यक्ष हृदयेश त्रिपाठीद्वारा जारी विज्ञप्तिमा भनिएको छ।"
संशोधन प्रस्ताव अपूरो,"उनले ७ प्रदेशले मुलुकको समस्याको समाधान नगर्ने जिकिर गरे। ८ प्रदेशको सहमति तोडिएकाले अहिलेको अवस्था आएको बताउँदै ८ प्रदेशमा जाँदा नै समस्याको समाधान हुने दाबी गरे। झापा, मोरङ, सुनसरी, कैलाली र कञ्चनपुर निकै विवादित रहँदै आएका छन्, तर संशोधन प्रस्तावले यसको कुरा गरेको छैन, उनले भने, त्यसैले यथास्थितिमा हामी समर्थन गर्दैनौं, थारूहरूप्रति ठूलो धोका भएको छ। उनले पूर्वको एउटा प्रदेश बन्नुपर्ने र कैलाली र कञ्चनपुरलाई ५ नम्बर प्रदेशमा राख्नुपर्ने माग दोहोर्याए।"
सिंहदरबार भत्काउने प्रस्ताव स्थगित,"पुरीले भक्तपुर, दत्तात्रय क्षेत्रमा १ सय ६० वर्ष पुरानो कुखुराको खोरलाई जीर्णोद्धार गरेर नमुना घर बनाएका छन् जसलाई युनेस्कोले पनि विशिष्ट संरक्षणको काम भनेर पहिचान दिलाएको छ। मठमन्दिरको हकमा साँखुको महादेव मन्दिर (मल्लकालीन) लाई पुरीले रेट्रोफिटिङ गराएका थिए। गत वर्षको महाभूकम्पमा सिंगो बस्तीले क्षति बेहोर्दा पनि महादेव मन्दिर भने सग्लो रूपमै छ।"
आठ कुमारीको बृहत् पूजा,"ललितपुर कुमारी परम्परालाई जगेर्ना गर्न उपत्यकाका नेवार समुदायका महिलाहरू जुटेका छन्। उनीहरूले आफ्नै खर्चमा शनिबार उपत्यकाका विभिन्न स्थानका ८ कुमारीको भ्वय्ब्व राखी पूजा गरेका छन्। कुमारीका अगाडि एक मुरी चिउरामाथि माछा, अदुवा, भट्टमासजस्ता परिकारलाई नेपाल भाषामा भ्वय्ब्व भनिन्छ।काठमाडौंको हयुमत मिसा पुच: (महिला समूह) को आयोजनामा गरिएको पूजामा वसन्तपुर, मखन, किलागल, टोखा, साँखु, बुंगमती, ह:खा र आजीवन गरी ८ कुमारीको पूजा गरिएको थियो। पूजामा काठमाडौं किलागलका मिसा पुच: (महिला समूह), मुकु बहाल, कोहिटी, त्यागलगायत टोलका महिला समूह सहभागी थिए। ज्यापु महागुठीमा आबद्ध ३६ टोलका महिला प्रतिनिधि पनि सहभागी थिए। हयुमत मिसा पुच:का अध्यक्ष ज्ञानशोभा महर्जनले सबै कुमारीलाई एकै स्थानमा भेला गराएर समस्याबारे छलफल गर्ने योजना रहेको बताइन्। २०७० मा आयोजित पूजाकै कारणले पनौतीमा लोप भइसकेको कुमारी परम्परा ८० वर्षपछि पुन: निरन्तरता भएको छ, उनले भनिन्।साँखुका प्रदीप वज्राचार्यले राज्य पक्षबाट मल्लकालमा पूजाको व्यवस्था राज्यबाटै हुने गरे पनि अहिले नभएको बताए। दसैंमा गुठी संस्थानको सहयोगमा पूजा हुँदै आएको छ, उनले भने, अरूबेला कुमारीलाई गरिने दैनिक, मासिक पूजा तथा प्रसादग्रहणमा गर्न लाग्ने खर्च आफैंले व्यहोर्दै आएका छौं।"
अटेरी निजी अस्पताल,"काठमाडौं सरकारले स्वास्थ्य निर्देशिका २०७० अनुसार कम्तीमा १० प्रतिशत शय्यामा नि:शुल्क उपचार गर्न निर्देशन दिएको तीन महिना बितेको छ। निर्देशिकाको मापदण्डअनुसार निजी अस्पतालहरूबाट कात्तिकयता जम्मा एकजनाले सेवा पाएका छन्।सेवा लिने अछामकी विन्दु कुँवरका एकमहिने शिशु हुन्। विन्दुले पुसमा जिल्ला जनस्वास्थ्य कार्यालय काठमाडौंमा निवेदन दिएकी थिइन्। जनस्वास्थ्यले ग्रान्डी हस्पिटलमा सिफारिस गरिदिएको कार्यालय प्रमुख महेन्द्रप्रसाद श्रेष्ठले बताए।गत कात्तिकमा स्वास्थ्य मन्त्रालयले सबै निजी अस्पताललाई निर्देशिकाले तोकेको मापदण्ड तत्काल पूरा गर्न आग्रह गरेको थियो। मापदण्ड पालना नगरे कारबाही थाल्ने चेतावनीसमेत मन्त्रालयले दिएको छ।सरकारको निर्देशन जनतासम्म पुग्न नसकेकाले बिरामीले सेवा लिन नसकेको श्रेष्ठले बताए। उनका अनुसार गरिबलाई १० प्रतिशत शय्यामा उपचार दिएको विवरण हालसम्म कुनै पनि निजी अस्पतालले बुझाएका छैनन्। स्वास्थ्य मन्त्रालयको निर्देशनअनुसार निजी अस्पतालले गरिबलाई १० प्रतिशत शय्यामा उपचार दिएको मासिक विवरण जिल्ला जनस्वास्थ्य कार्यालय, स्वास्थ्य सेवा विभाग तथा स्वास्थ्य मन्त्रालय चिकित्सा सेवा महाशाखाजस्ता सम्बन्धित निकायमा पठाउनुपर्ने हुन्छ।निर्देशिकामा भएका स्वास्थ्य व्यवस्थाहरू कार्यान्वयन भएनभएको बारेमा मन्त्रालयले विभिन्न संयन्त्र परिचालन गरी अनुगमन तथा नियमन गर्ने भनिएको छ। तर, हालसम्म जिल्ला जनस्वास्थ्य कार्यालय काठमाडौंका तर्फबाट कुनै अनुगमन सुरु नभएको सूचना अधिकारी पुष्कर बिजुक्छेले बताए। श्रेष्ठका अनुसार सरकारले ल्याएको नयाँ निर्देशिकामा गरिब, असहाय र बेवारिसे उल्लेख भए तापनि गरिब पहिचान गर्ने कुनै मापदण्ड नतोकिएकाले निर्देशिका पालन गर्न अप्ठयारो छ। उनी भन्छन्, यो विल्कुलै अवैज्ञानिक छ। बिरामीले कुनै प्रमाणबिना आफूलाई गरिब घोषणा गरेकै आधारमा नि:शुल्क उपचारको सेवा लिन नमिल्ने उनको भनाइ छ। यस्तो अवैज्ञानिक व्यवस्थाका कारण नक्कली गरिबले प्रश्रय पाउने खतरा बढ्ने उनले बताए।सीमित कर्मचारी दरबन्दीका कारण जनस्वास्थ्य कार्यालय काठमाडौंले अनुगमन अगाडि बढाउन नसकेको सूचना अधिकारी बिजुक्छेले बताए। अनुगमनका लागि अलग्गै थप कर्मचारी खटाउनुपर्ने आवश्यकता रहेको उनी बताउँछन्। उनले भने, भएका कर्मचारीलाई त कार्यालयभित्रै भ्याइनभ्याइ छ। स्वास्थ्य मन्त्रालयका सचिव सुरेन्द्रराज उप्रेतीका अनुसार देशका कुनै पनि जिल्ला जनस्वास्थ्य कार्यालयमा अनुगमनका लागि छुट्टै कर्मचारीको दरबन्दी हुँदैन। मन्त्रालयले निर्देशन गरेका काम कार्यालयले भित्रकै कर्मचारी खटाएर फत्ते गर्नुपर्ने हुन्छ। जनस्वास्थ्य कार्यालयबाट थप कर्मचारी माग भइरहेकाले यसबारे मन्त्रालयले छलफल गरिरहेको सचिव उप्रेतीले बताए।"
औषधि र स्वास्थ्यकर्मी छैनन्,"उनले भनिन्, एम्बुलेन्स भनेका बेलामा आइदिँदैनन्, टयाक्सी रिजर्भ गरी सुत्केरीलाई अस्पताल लैजान्छौं। यहाँ विशेषगरी इँटाभट्टा र कारखानामा काम गर्ने मजदुर स्वास्थ्य सेवा लिन आउँछन्। स्वास्थ्यचौकीमा औषधि नपाएपछि मेडिकलबाट औषधि किनेर खानुपरेको इँटाभट्टाकी मजदुर सीपकला देवीले बताइन्। यहाँबाट दिनहुँ ६० देखि सयजनाले स्वास्थ्य सेवा लिन आउने गरेको संस्थाको दर्ता तथ्यांकमा उल्लेख छ। उपचार लिन्छौं, औषधि बाहिर मेडिकलबाट किनेर खान्छौं, विकास पासवानले भने।जिल्ला जनस्वास्थ्य कार्यालय ललितपुरका प्रमुख झलक शर्माका अनुसार कुनै पनि स्वास्थ्यचौकीमा सुत्केरी गराउनकै लागि सहायक कर्मचारीको दरबन्दी हुँदैन। त्यही कारण जनशक्ति उपलब्ध गराउन नसकिएको उनको दाबी छ।"
पत्रकारको नि:शुल्क मिर्गौला परीक्षण,भक्तपुर नेपाल पत्रकार महासंघ जिल्ला शाखा भक्तपुरको २०औं स्थापना दिवसका अवसरमा जिल्लामा क्रियाशील पत्रकारहरूको नि:शुल्क मिर्गौला परीक्षण गरिएको छ। मानव अंग प्रत्यारोपण केन्द्र भक्तपुरको सहकार्य तथा मध्यपुरथिमी नगरपालिकाको सहयोगमा ६५ पत्रकारले शनिबार मिर्गौला परीक्षण गराएका हुन् ।उक्त अवसरमा यस वर्षको मैयादेवी स्मृति पत्रकारिता पुरस्कार पुष्करराज बुढाथोकीलाई प्रदान गरेको छ।
"धनीपुर्जा हातमा, जमिन बगर","यहाँबाट विस्थापित भएका केही परिवार शिविरमा बस्न थालेका छन्। कोही आफन्तकामा आश्रय लिन गए। जंगल किनारमा बस्नेको जनजीवन अझै कष्टकर छ। भएको जमिन सबै बगेपछि छिमेकीको जमिनमा छाप्रो बनाएर बस्नुपरेको छ, अढाई बिघा जमिन बगेपछि विस्थापित रामकिसन रानाले भने, ६ जनाको परिवार ज्यालामजदुरी गरेर पालेको छु। स्थानीयले कटान नियन्त्रणका लागि जिल्लास्थित सरकारी निकायसँग माग गर्दा गर्दै थाकिसकेको गुनासो गरे।"
न्याय खोज्दै हिंसापीडित महिला,"जाजरकोट ढिमे ६ सिमलगाउँकी ३३ वर्षीया जुवाला सिंह घरेलु हिंसाबाट मुक्ति पाउन न्याय खोज्दै सदरमुकाम खलंगा पुगेकी छन्। पति दीपकको कुटपिट तथा यातनाबाट पीडित बनेकी उनी न्याय पाऊँ भनी सदरमुकामस्थित विभिन्न संघसंस्थालाई गुहारिरहेकी छन्। पतिले ४ वर्षयता नियमित शारीरिक तथा मानसिक यातना दिन थालेपछि उनी भौतारिँदै हिँडेकी हुन्। ४ सन्तानकी आमा उनी यतिबेला बेसहारा बनेकी छन्। उनका साथमा काखे छोरी मात्र छिन्। पतिले दैनिक मदिरा सेवन गरेर कुटपिट गरेपछि हिंसा सहन नसकी न्यायका लागि सदरमुकाम आएको जुवालाले बताइन्। यत्तिकै घर फर्किए मलाई मार्नुहुन्छ, न्याय दिलाइदिनुपर्यो। मेरो जीवन रक्षा गरिदिनुहोस्, आँखाबाट आँसु झार्दै उनले भनिन्। सदरमुकाममा उनलाई खाने, बस्ने समस्या भएपछि महिला तथा बालबालिका कार्यालयले ३ हजार रुपैयाँ आर्थिक सहयोग गरेको छ। जिल्लामा घरेलु हिंसाका घटना बढेका छन्। घरेलु हिंसाबाट पीडित हुने बढी महिला नै छन्। मदिरा सेवन नै महिलामाथि हिंसाको मुख्य कारण भएको महिला तथा बालबालिका अधिकृत शकुन्तला आचार्यले बताइन्। कार्यालयमा दैनिक ५ वटासम्म घरेलु हिंसाका उजुरी पर्ने गरेको उनले बताइन्। यहाँका ६० प्रतिशत महिला घरेलु हिंसाबाट पीडित रहेको उनले बताइन्। हिंसाकै कारण जाजरकोट अदालतमा सम्बन्ध विच्छेद गर्नेको संख्या बढेको उनले स्पष्ट पारिन्।"
मदिरा पिउन नेपालतिर,"बैतडी उपभोग्य वस्तु किन्न दिनहँु सयौं नेपाली भारतीय सीमा बजार जुलाघाट जान्छन्। सीमावारि बैतडीको जुलाघाट बजारमा पनि ग्राहकको उस्तै भीड हुन्छ। तर, सरसामान खरिद गर्न होइन, उनीहरूमध्ये धेरैजसो मदिरा पिउन यता आएका हुन्।थोरै संख्याका ग्राहकले भने लुगा र अन्य चिनियाँ विद्युतीय सामान लैजाने गरेका छन्। पछिल्ला दिन पारि पनि चिनियाँ वस्तु पाइन थालेपछि वारिको कपडा व्यापार प्रभावित भएको छ। तर, मदिरा व्यापार भने मज्जाले जमेको छ।सीमावर्ती क्षेत्रका स्थानीय एक किलो नुन किन्नसमेत भारतीय बजार जाने परम्पराजस्तै छ। दाल, तेल, चिनी, मसलालगायत खाद्यवस्तु ल्याउने पनि धेरै छन्। भारतीय सीमा क्षेत्रका युवा भने मदिरा पिउन नेपाली बजार रोज्छन्। त्यहाँ मदिरा बिक्री वितरणमा निकै कडाइ भएकाले दैनिक डेढदुई सय युवा वारि आउने गरेको सीमाका व्यापारीले बताए।५ दर्जन पसल र होटल रहेको नेपाली बजारमा मदिराको कारोबार फस्टाएको छ। डेढ दर्जन पसल र होटलमा मदिरा कारोबार हँुदै आएको छ। पारिको बजार जुलाघाटमा घना बस्तीसँगै २ सय पसल र होटल छन्। त्यो बजारमा एउटा मात्रै मदिरा पसल छ। उता प्रशासनले तोकेको समयअनुसार मदिरा पसल खुल्ने र बन्द हुने गर्छ। बिहान १० बजेपछि राति ९ सम्म मात्रै पसल खुल्छ। पारिको पसलमा नाम र उमेर खुलाएर मात्रै मदिरा किन्न पाइन्छ। होटल र पसलमा बसेर खान नपाइने भएकाले त्यहाँका ग्राहक नेपाली बजारमा आउने गरेको स्थानीयले बताए।नेपाली मदिरा महँगो भए पनि गुणस्तर राम्रो भन्दै ग्राहक वारि आउने गरेको स्थानीय व्यापारीले सुनाए। खुला बसेर खान पाइने हँुदा भारतीय ग्राहकको संख्या बढी हुने गरेको व्यापारी बताउँछन्। पछिल्लो समय भारतीय ५ सय र एक हजारको नोट बन्द भएपछि भने यो कारोबार प्रभावित भएको छ। दैनिक १ सय ५० जनासम्म भारतबाट मदिरा सेवन गर्न आउनेको संख्या आधाभन्दा बढीले घटेको स्थानीय मदिरा व्यापारी राजु धामीले बताए। यहाँ जति बेला आए पनि निर्धक्क खान पाइन्छ, भारतमा त्यो सुविधा छैन, उनले भने, भारु नोट बन्दले यहाँको व्यापार प्रभावित बनेको छ। भारतीय युवा जुलाघाट, भटेडी र मजिरकाडा लगायतका ठाउँबाट मदिरा सेवन गर्न नेपाली बजारमा आउँछन्। तोकिएको समय र स्थानमा मात्र मदिरा खरिद र सेवन गर्न पाउँदा यहाँका युवा नेपाली बजार जान्छन्, भारतीय बजार जुलाघाटका व्यापारी सन्तोष भट्टले भने। चिसो सिजनका लुगा किन्न ३५ किलोमिटर परको भारतीय सहर पिथौरागढ आसपासका बासिन्दासमेत जुलाघाटसम्म आउने गरेका थिए। उतै सामान पाइन थालेपछि नेपाली बजार आउने ग्राहक घटेका हुन्। चिनियाँ सामान भारतमै पाउँदा नेपालका सीमा बजारको व्यापार घटेको छ, चिसो सिजनका कपडाको गुणस्तर नेपालमै राम्रो भएकाले थोरै ग्राहक आउँछन्, जुलाघाटका व्यापारी लवदेव जोशीले भने।"
फैसला कार्यान्वयन भएन,"उता, स्थानीय स्वायत्त शासन ऐनअनुसार जग्गा सडकमा परेकाले व्यक्तिले भौतिक संरचना निर्माण गर्न नपाउने नगरपालिकाको भनाइ छ। सार्वजनिक प्रयोजनका लागि व्यक्तिको सम्पत्ति क्षति भएमा जग्गा प्राप्ति ऐन, ०३४ अनुसार मुआब्जा पाउनुपर्ने व्यवस्था छ। सुर्खेत उपत्यका नगर विकास समितिका अध्यक्ष धु्रवकुमार चपाईं सार्वजनिक प्रयोगका लागि ७५ प्रतिशत क्षति भई कुनै पनि व्यक्तिको नाममा कतै पनि जग्गाजमिन नभएको हकमा मात्र मुआब्जा दिन सकिने बताए।"
खेलकुदमा कमजोर पूर्वाधार,नेपालमा उपलब्ध कमजोर भौतिक पूर्वाधारमा अभ्यास गरेर एकैपटक राम्रो सुविधासम्पन्न रंगशालामा चुतौती पेस गर्दा हाम्रा खेलाडी त्यससँग अभ्यस्त हुन नै सक्दैनन्। यसले अन्तर्राष्ट्रियस्तरका प्रतियोगितामा नेपाली खेलकुद चुनौती कमजोर रहँदै आएको छ। नेपाली खेलकुदको लामो इतिहास रहे पनि सरकारदेखि लिएर सम्बन्धित खेल संस्थाले राम्रो भौतिक पूर्वाधारको निर्माणलाई कहिल्यै आफ्नो प्राथमिकतामा राखेको पाइन्न। सातौं राष्ट्रिय खेलकुदको सबैभन्दा ठूलो आलोचना पनि यसै कारणले बढी भएको थियो। खेल्नका लागि राम्रो स्थान र सुविधाको नै अभाव हुन्छ भने प्रतियोगिताको आयोजना मात्र गरेर के उपलब्धि हुन्छ र? यो गम्भीर प्रश्नलाई नेपाली खेलकुदमा नेतृत्व गर्नेले बेवास्ता गर्दै आएका छन्। अन्तर्राष्ट्रियस्तरको एक मात्र दशरथ रंगशाला अहिले जीर्ण अवस्थामा छ। भूकम्पले गर्दा यो कुनै पनि प्रतियोगिता आयोजना गर्न लायक छैन। हाल निर्माणाधीन रहेको दशरथ रंगशाला खेल्नका लागि कहिले तयार हुन्छ भन्ने अनिश्चित छ। नेपालमा हुनुपर्ने अन्तर्राष्ट्रिय प्रतियोगिता पनि हुन सकेका छैनन्। यसले पनि नेपाली खेलकुदलाई ठूलो धक्का पुगिरहेको छ। यस्ता प्रतियोगिता नेपालको पर्यटनदेखि अर्थतन्त्रसँग प्रत्यक्ष रूपमा जोडिएका हुन्छन्। तर यसको पुनर्निर्माणमा अहिलेसम्म गम्भीर ध्यान गइरहेको छैन। त्यसैले सरकार र सम्बन्धित सरोकारवालाहरूले यो पक्षमा ध्यान दिनैपर्छ।
राजनीतिको कुन बाटो रोज्ने?,"निश्चय पनि हामी इतिहासको दोबाटोमा छौं। हामीभन्दा भूभाग र जनसंख्याको हिसाबले साना, भूपरिवेष्टित र पहाडी मुलुक स्विट्जरल्यान्ड जस्तो उन्नतिशील हुने अथवा समुद्रले घेरिएको र कुनै समय शान्त र उन्नतिशील कहलिएको राष्ट्र श्रीलंका जस्तै साम्प्रदायिक र पृथकतावादी युद्धको चपेटामा परेर मुलुकलाई तहसनहस तुल्याउने। व्यक्तिगत स्वार्थलाई थातीमा राखेर मुलुकको भविष्यका निमित्त काल्पनिक समस्याहरूमा भन्दा वास्तविकतालाई आधार बनाएर मुलुकलाई अन्योलको स्थितिबाट निकास दिनुपर्ने बेला आएको छ।"
मुठभेड निम्त्याउने काम नगरौं,"व्यवस्थापिका संसद्मा मुठभेड गरेर भए पनि संविधान संशोधन प्रस्ताव टेबुल गरिछाड्ने रणनीतिमा रहेका सत्तारुढ कांग्रेसमाओवादी र मधेशी मोर्चाले किन मुठभेड निम्तयाउन खोज्दैछन्? सर्वोच्चले आफनो फैसला गरेलगतै सत्तापक्ष र विपक्षका नेताहरूले आफु अनुकुल सर्वोच्चको फैसलाको परिभाषा गरें। सर्वोच्चको फैसलामा भनिएको छ कि प्रदेशको सीमांकनको जिम्मा प्रदेशसभाले नै गर्ने, यो संविधानको धारा २७४ मा पनि लेखिएको छ। मधेशी मोर्चा सविधानको धारा २७४ नै खारेज गरेर संविधान संशोधन गर्ने मुडमा रहेको छ। ९१ प्रतिशतले हस्ताक्षर गरेर पारित भएको संविधान यदि अपूर्ण छ भने दुई तिहाइले पास गरेको संविधान कसरी पूर्ण हुन्छ? सत्तापक्षले बलजफत गरेरै भए पनी संशोधन प्रस्ताव टेबल गर्ने भनिएपनी त्यो हुनै नसक्ने तर्क हो। अर्को कुरा सत्तापक्षले भने अनुसार संविधान संशोधन नभए कुनै पनी चुनाव हुन नसक्ने तर्क अगाडी सार्न नियतमा नै खोट भएको हो। यो संविधान संशोधनको कुन धाराले चुनाव हुनबाट रोकेको छ? संविधानले नै प्रदेशसभा बिना रूपान्तरित संसद्लाई प्रदेशको सीमा हेरफेर गर्ने अधिकार दिएको छैन भन्ने प्रष्ट संविधानमा हुदाहुदै बुझ पचाएर किन बखेडा झिकेको छ, सत्तापक्षले? एक दुई जनाको मागलाई सिंगो नेपालीको माग भन्दै प्रस्तुत गर्न र चुनाव नै हुन सक्दैन भन्नु सत्तापक्षको चुनाव नगर्ने र देशलाई दलदलमा फसाउने मनसाय हो। लक्ष्मण आचार्यजहदा३, नवलपरासीसंशोधन प्रस्ताबको विरोधको निरन्तरताको क्रममा काठमांडौमा एमालेसहित विपक्षी गठबन्धनले विशाल शक्ति प्रदर्शन गर्यो। सरकारपक्षको संशोधनप्रतिको मोह, र बिपक्षीको यसप्रतिको घृणाको परस्पर पौंठाजोरीमा नेपालका जनता पेलिरहनुपर्ने यो अवस्थालाई न त सरकारले मनन गरेको छ, न त प्रतिपक्षले नै। दुवै आआफनो अडानलाई मात्र अंगाल्ने र दुबैले जनताको समर्थन आफुलाई भएको दाबी गर्ने होडबाजीमाझ जनताको यथार्थ माग, चाहना रुमल्लिरहेको छ। सोफिया भट्टराईबिराटनगर १४, मोरङ नेपालमा हाल आएर भारतअनुकूल संघीयता लाद्न खोजिँदै छ। तराई र पहाडका बीच फाटो उत्पन्न गराई नेपाललाई विखण्डनतर्फ धकेल्ने काम भइरहेको छ। के नेपालमा तराई र पहाडको समष्टिरूप संघियताको अबधारणा बन्न सक्दैन? हाम्रो मौलिक मष्तिष्कको अवधारणालाई नेपाली जनताले सधैं स्वीकार गर्नेछन्। तराई बिनाको पहाड शरीर बिनाको आत्मा हुन्छ र हिमाल बिनाको पहाड टाउको बिनाको शरीर हुन्छ भने पहाड र हिमाल बिनाको तराई पनि सम्भव छैन। त्यसैले नेपालमा हिमाल पहाड र तराईको समष्टिगतरूपको संघीयता आवश्यक छ। ३ करोड नेपाली जनताहरू तराई र पहाड छुट्याउन चाहन्नन्। व्यक्तिगत स्वार्थका निम्ति संविधान संशोधन गरेर तराई र पहाड नछुट्याइयोस्। नवराज घिमिरे महेश विद्यापीठ, तनहुँ"
वास्तवमा संविधान लागू भएकै छैन,"चीनको विश्वशक्ति बन्ने चाहना र भारतको क्षेत्रीय शक्ति बन्ने चाहनाका कारण अहिलेको अवस्था बदलिएको होइन?उनीहरू बदलिएकै हुन्। तर नेपालको भूराजनीतिक अवस्था कस्तो छ भने दुई देशबाट हामी कम्प्रेस्ड छांै, हामी दुवै मुलुकका कडी हौं। हामी खल्बलियौं भने उत्तर खल्बलिन्छ, दक्षिण पनि खल्बलिन्छ। यसकारण हाम्रो एकता र स्थायित्व अरू दुवै देशका लागि पनि महत्त्वपूर्ण छ। जस्तो, नेपालमा संघीयताको अन्तराष्ट्रिय आयाम र आर्थिक पक्षबारे छलफल एकदमै कम भयो। हामी यति धेरै पहिचानको प्रश्नमा ठोक्कियौं कि, यहाको नदीनाला, पानी, वन, प्राकृतिक स्रोत आदिको विषयमा के गर्ने भन्नेमा जानै सकेनौं। अर्कोतिर अन्तर्राष्ट्रिय कोणबाट हेर्दा यता जनकपुर र उता विहारतिरको मिथिलाञ्चलको भाषा, संस्कृति, इतिहास र सामाजिक बनोट यति पुरानो छ, तर किन कुरा हुँदैन? जनकपुरलाई ऐतिहासिक दाबी पनि गरिएको छ। किन कि नेपालको मिथिलाले भारतको मिथिलाञ्चललाई तरंगित हुन सक्छ। किन श्रीलंकामा त्यति लामो समय हँदा पनि तामिल बन्न सकेन? किनकि तामिल उताभन्दा भारतमा बढी छ। ग्रेटर नेपालका कुरा गर्दा पनि उता उत्तरपूर्व भारतपट्टि बस्ने नेपालीभाषी समुदायलाई प्रभाव नपरोस् भन्ने हुन्छ। कुनै पनि खालको पहिचानको राजनीति यहाँ चल्यो भने उता त्यसले नछुने भन्ने हुँदैन। त्यसैले संघीयता अलि चलाखीपूर्ण (ट्रिकी) प्रश्न पनि हो। सुरुदेखि नै यसको अलि गलत भाष्य तयार भयो। हामीले यो नेपालको मात्रै प्रश्न हो भनेर सोच्यौं, तर यसको भारत र चीनतिर पनि आयाम छ भन्ने आवाज सानो आयो, पछाडि आयो। खालि भारतले के चाहन्छ, चीनले के ठान्छ भन्नेबारे हस्, हस् भन्दै दबेदबे आवाजमा कुरा गर्यौं। तपाईंको विचारमा संघीयतामा जानु रणनीतिक हिसाबले गलत कदम थियो?यसलाई ठीक वा गलत भन्नुभन्दा पनि इतिहासको उपहार मान्नु ठीक हुन्छ। तपार्इं इतिहास चुन्न सक्नु हुन्न। त्यो बेलाको सम्झौता नै त्यस्तै थियो, त्यस बेलाको संघर्ष पनि।त्यस बेला संघीयतामा जाने निर्णयमा हस्ताक्षर गर्ने कतिपय नेताहरू नै बाध्यताले गर्नुपरेको अभिव्यक्ति दिइरहेका छन् नि?राजनीति सुगमतामात्रै होइन, बाध्यता पनि हो। त्यसलाई निषेध गर्ने होइन, निदान (ओभरकम) गर्नुपर्यो। हामीले धेरै श्रोत, बुद्धि, वर्कत त्यसमा खर्च गरिसक्यौं, अब चटक्कै छाड्ने साहस कुनै दलमा छैन। सबैलाई बुझ्ने भाषामा त्यसको पारो घटाउने (स्केल डाउन गर्ने) हो भने अब संवाद गर्नुपर्छ।हाम्रो राजनीतिक नेतृत्वले त्यसो गर्न सक्ला त? तपार्इंले इतिहास फेर्न सकिन्न भन्नुभयो, नेता पनि यसरी नै फेर्न सकिने त देखिन्न?नेता फेर्न सकिन्छ। चुनावको अवसर हामीलाई छ। वैकल्पिक राजनीतिको कुरा छ। यो हेर्दा अलि कठिन देखिन्छ, तर राजनीतिको स्वरूप फेर्न पनि अब नेतृत्व फेर्ने प्रश्नमाथि विचार गर्नु आवश्यक छ। अहिले अमेरिकामा ट्रम्पको आगमन राजनीतिको परिवर्तन हो। मलाई वर्तमान नेतृत्वको कारण नेपालको राजनीति डिस्क्रेडिट हुने र संकटमा पर्ने हो कि भन्ने चिन्ता लाग्न थालेको छ। बोलीको ठेगान छैन, नेताहरूको। चलाउने त उहाँहरूले नै हो। उहाँहरूले नबदलेको हुनाले अब को आउँछ भन्ने प्रश्न हुँदो रहेछ। तर वैकल्पिक नेतृत्व छ कि छैन भनेर यी यसरी कोठामा पुस्तकहरूको बीचमा बसेर थाहा हुन्न, फिल्डमै जानुपर्छ। जस्तो, म मधेसमा जान पाएको छैन, तर तपाईंहरूले लेखेको पढिरहेको छु। मधेसमा अहिलेको नेतृत्वले जोखिम लिन नसक्नुको कारण के हो भने उनीहरू एउटा कुरा गर्छन्, तर फिल्डको आवाज अर्कै छ। धेरै मानिसहरू भन्छन्, लोकतन्त्र कमजोर भयो भने अतिवाद जन्मन्छ। कुनै पनि खाले अतिवाद। नेपालमा अतिवादको सम्भावना कम देखिन्छ, किनकि त्यसलाई टेवा दिने खालको सामाजिक संरचना छैन। हरेक ५० वर्षयता हरेक १० वर्षमा आन्दोलनहरू भइरहेका छन्। नेपाल एउटा आन्दोलित समाज हो भनी केही समयअघि मैले लेखेको पनि थिएँ। अब नेपाली समाज आन्दोलित समाज होइन, चिन्तित समाज हो। यस समाजका प्रश्नहरू अब धेरै छन्। आन्दोलन गर्नुअघि नै हामीमा यति धेरै प्रश्नहरू र जिम्मेवारीबोध आउँछ कि हामी आन्दोलन गर्नै सक्दैनौं। यो आफ्नो निश्चित सामाजिक हैसियतको सुविधा, नयाँ पुस्ताको चासो आदिका कारण अर्को आन्दोलन तत्काल देखिन्न। आशा गर्ने ठाउँ कम भएको हो? तपाईंले भनेको वैकल्पिक नेतृत्व यिनै पार्टीभित्रबाट आउँछ कि बाहिरबाट?संविधानले कल्पना गरेको समावेशिता, समानुपातिकता, संघीयता त यो नेतृत्वले रोक्न सकेन। यी विषय लागू गर्ने वातावरण बनायो भने त्यहाँ नयाँ नेतृत्वको बाटो खुलेर जान्छ। संविधानले दिएको उपलब्धिलाई कसरी धेरैभन्दा धेरै लागू गरेर जान सकिन्छ भन्नेमा ध्यान दिनुपर्यो। जस्तो कि, संघीयताअनुसार हुने निर्वाचनहरू माथिदेखि तल स्थानीय तहसम्मै गरियो भने पनि ठूलो संख्या नेतृत्वमा चुनिनका लागि कोसिस गर्छ। कसले के, कहाँ, किन, कसरी पाउँछ भन्ने प्रश्न यहाँ छाडिदिऔं। राजनीति चलायमान हुन्छ। कोही गभर्नर हुन लाग्लान्, कोही गाउँतिर नेता होलान्। अहिलेजस्तो राजनीति काठमाडौंका सातआठ पार्टी बसेर छलफल गर्ने, षड्यन्त्र देख्ने आदि गर्दैनन्। ०४६ सालपछि स्थानीय तहका मानिसहरूमा यति धेरै ऊर्जा देखियो कि म प्रधानमन्त्री गिरिजाप्रसाद कोइरालासँग हुँदा देखें गाउँगाउँमा फ्याक्ट्री, स्कुल, कलेज, अस्पताल खोल्ने, उद्घाटनका लागि बोलाउने भयो। जब मध्यावधि चुनाव भयो, त्यो क्रम स्वात्तै घट्यो। देशभरि सहकारीलगायत स्थानीय जनता सक्रिय बनाउने गतिविधि भए। मेरा लागि राजनीति स्थानीय विषयवस्तु हो। कति प्रदेश चाहिन्छ वा चाहिँदैन, मलाई नसोध्नुस्। तर काठमाडौंको शक्ति तल लैजानुपर्छ। यसो भन्दा मेरो कुरा मधेसीसँग मिले मिलोस्, जनजाति, महिला वा जोसँग मिलोस् अथवा कांग्रेससँग मिलोस् वा नमिलोस्। कुरा यो हो। अब तल जनतामा जानुपर्छ शक्ति। राष्ट्रपति, प्रधानमन्त्री, सभामुख बनाउँदा तल सोध्न जानुपथ्र्यो नि, तर उहाँहरूले माथि नै बसेर मिलाउनुभयो।"
"निहुँ सानो, क्षति ठूलो","असोज २५ को घटना छानबिन गर्न स्थानीय प्रशासनले सहायक प्रजिअ जगतबहादुर बस्नेतको संयोजकत्वमा समिति गठन गरेको थियो। उक्त समितिले प्रतिवेदन तयार गर्यो। प्रतिवेदनमा २१ जनाको संलग्नता खुलाई कारबाही सिफारिस गरिएको छ। तर, कारबाही अघि नबढाउँदै अर्को घटना दोहोरियो। अपराधलाई जातीय वा धार्मिक कभर दिनु जघन्य अपराध हो, जिल्ला प्रहरी बाँकेका प्रमुख एसपी टेकप्रसाद राई भन्छन्, विविधता रहेको समाजलाई त्यसले झन् धेरै क्षति पुर्याउँछ।"
सडक सपना देख्दै तेस्रो पुस्ता,"लोकमार्गको दक्षिणी खण्डमा यस वर्ष ३२ करोड रकम विनियोजन भएको छ। चुरे पवर्तमाला छिचोलेर सडक सञ्जालले नछोएको डोटी, अछामको वैद्यनाथ धाम हुँदै चैनपुर पुग्ने यो सडकको वातावरण प्रभाव मूल्यांकनको रिपोर्ट तयार भएको छ। अधिकारीहरूले चाँडै टेन्डर प्रक्रिया सुरु भई काम अघि बढ्ने बताए पनि हरेक वर्षझैं रकम फ्रिज हुने आशंका कायमै छ। २०४४ मा सुरु महाकाली राजमार्गको दार्चुलागोकुलेश्वर खण्ड निर्माण भए पनि जिरो प्वाइन्ट कञ्चनपुरको ब्रह्मदेवबाट काम अघि बढ्न सकेको छैन। ब्रह्मदेवदेखि बैतडी हुदै दार्चुलाको तिंकर भञ्ज्याङ भएर चीनको ताक्लाकोट जोड्ने सडक आयोजनाको निर्माण पनि कछुवा गतिमा छ।"
प्रस्ताव पारित भएरै छाड्छ,"काभ्रे कांग्रेस सभापति शेरबहादुर देउवाले संसद्मा पेस भएको संविधान संशोधन प्रस्ताव पारित भएरै छाड्ने दाबी गरेका छन्। गोठपानीमा आयोजित सभालाई सम्बोधन गर्दै उनले संशोधन पारित गरेर ३ वटै तहको निर्वाचन गराउने दाबी गरे। संविधान संशोधन पारित भएरै छाड्छ, उनले भने, निर्वाचन गराएर संविधानलाई कार्यान्वयन गरिछाड्छौंँ। उनले प्रमुख प्रतिपक्षी दल एमालेले संविधान संशोधन प्रस्तावमा छलफल नै गर्न नदिएर प्रजातान्त्रिक चरित्र नदेखाएको आरोप लगाए। विश्वभर संसद् भनेको जनताको समस्या समाधान गर्ने थलो हो, उनले भने, तर एमाले प्रस्तावमा छलफल नै गर्न नदिएर उसले प्रजातान्त्रिक मूल्य र मान्यताविरुद्धको काम गरेको छ। उनले संशोधन प्रस्ताव पारित भएर मधेस र आदिवासी जनजातिका समस्या सदाका लागि अन्त्य हुने विश्वास व्यक्त गरे। तर, एमालेले त्यसमा बखेडा झिकेको बताए।"
प्रमुखलाई विभागमा बोलाइयो,"दाङ जिल्ला पशुसेवा कार्यालयमा व्यापक भ्रष्टाचार भएको खबर सार्वजनिक भएपछि पशुसेवा विभागले कार्यालय प्रमुख डा जगतबहादुर सिम्खडालाई विभागमा बोलाएको छ। बिहीबार कान्तिपुरमा समाचार प्रकाशित भएपछि विभागले २४ घण्टेपत्र काटेर सिम्खडलाई बोलाएको हो। पत्रपछि उनले शुक्रबार नै कार्यालय छाडेका छन्।उनले किसानले पाउने अनुदानमा कमिसन खाएको भन्दै फिर्ता गर्न माग गरिएको थियो।लालमटियाका किसानले सामूहिक रूपमा हस्ताक्षर गरी किसानका नाममा आएको रकम कार्यालय प्रमुखले हिनामिना गरेको भन्दै फिर्ता गर्न माग गरेका थिए।सिम्खडाले भवन निर्माण, गाडी मर्मत, अनुदान वितरण, सामान खरिदलगायत विषयमा जथाभावी बिल पेस गरेर अनियमितता गरेको भेटिएको छ। सामान खरिद गर्दा उनले समितिलाई थाहा नै नदिने गरेको सदस्यले गुनासो गरेका छन्। किसानलाई दिनुपर्ने अनुदान र घाँसको बीउ वितरणमा अनियमितता गरेको पशुपालक तथा दुग्ध उत्पादन संघका जिल्ला अध्यक्ष शशिराम बुढाथोकीले बताए।"
किते गर्ने ६ पक्राउ,"दाङ झुक्याएर अरूको जग्गा बिक्री गरेको आरोपमा प्रहरीले ६ जनालाई पक्राउ गरेको छ। लमही नगरपालिका ११ का ३५ वर्षीय मन्तुराम चौधरीको नाममा रहेको जग्गा किनबेच गरेको अरोपमा सतवरिया २ बनघुस्रीका ३६ वर्षीय मोहनलाल चौधरी र त्रिपुर ११ का ४५ वर्षीय पुरुषोत्तम चौधरी पक्राउ परेका हुन्। यस्तै घोराही ११ का ३६ वर्षीय पूर्णराज गिरी, बेला ४ का ५८ वर्षीय किशोर चौधरी, त्रिपुर ९ का ३१ वर्षीय संघर्ष वली र धर्ना ७ का ३६ वर्षीय ठाकुरप्रसाद डीसी पनि पक्राउ परेको एसपी धिरजप्रताप सिंहले बताए।"
जिपको ठक्करले मृत्यु,धादिङ काठमाडौंबाट मनकामनातर्फ जाँदै गरेको जिपले ठक्कर दिँदा नौबिसे ४ कानाकोटका ७० वर्षीय साने थापाको मृत्यु भएको छ। शनिबार बिहान बा१५च ४४८२ नम्बरको जिपले ठक्कर दिँदा उनको मृत्यु भएको हो।
पानीमुनिकै जग्गाको लालपुर्जा,"फेवाताल संरक्षण गर्दै यसको जलाधार क्षेत्रको विकास गर्ने उद्देश्यले अघि सारिएको संरक्षित फेवा जलाधार क्षेत्र घोषणा हुन सकेको छैन। सरकारी निकाय तथा सरोकारवालाबीच समन्वय नहुँदा संरक्षित क्षेत्र घोषणाको काम ओझेलमा परेको हो। २०६८ चैत २० मा सर्वोच्च अदालतले भू तथा जलाधार संरक्षण ऐन तथा नियमावली कार्यान्वयनको निर्देशात्मक आदेश जारी गरेपछि भू तथा जलाधार संरक्षण विभागबाट आदेश कार्यान्वयनको पहल अघि बढाइएको थियो। मन्त्रिपरिषद्को २०७१ कात्तिक २० को निर्णयअनुसार भू तथा जलाधार संरक्षण ऐन २०३९ को दफा १६ को उपदफा १ बमोजिम जिविसका सभापतिको अध्यक्षतामा ११ सदस्यीय भू तथा जलाधार संरक्षण समिति कास्कीको गठन गरिएको छ। उक्त निर्णय २०७१ पुस ७ मा राजपत्रमा प्रकाशित भए पनि कार्यान्वयनमा आएको छैन। समितिका अध्यक्ष तथा स्थानीय विकास अधिकारी बलराम ढकालले भने, यसलाई संरक्षित क्षेत्र घोषणा गर्नेतर्फ खासै पहल भएको पाइएन। अब छिट्टै घोषणा गर्ने तयारीमा छौं। १२३ वर्गकिमि जलाधार क्षेत्र घोषणा गर्ने तयारी छ ।फेवा जलाधार क्षेत्रमा सबैभन्दा बढी वर्षा हुने करणले पहिरो जाने, भूबनोट खुकुलो भएकाले हर्पनखोला र सहायक खोलाबाट बर्सेनि ठूलो परिमाणमा ढुंगोमाटो बगेर आउने गर्छ। उपल्लो तटीय क्षेत्रमा अव्यवस्थित तथा योजनाविहीन विकास निर्माण, बाढीपहिरो, भूक्षय, जलवायु परिवर्तनको जोखिमता वृद्धि र तल्लो तटीय क्षेत्रमा खोला, खोल्सी, खहरेको कटानले ताल पुरिँदै गएको छ। समितिका सदस्य सचिव तथा भूसंरक्षण कार्यालयका प्रमुख डम्बरबहादुर थापाले भने, फेवाताललाई संरक्षित जलाधार क्षेत्र घोषणा गरी तालमा आउने ग्रेग्रान रोकेर तालको आयु, क्षेत्रफल बढाउने, तल्लो र उपल्लो तटीय क्षेत्रबीच अन्तरसम्बन्ध गराउनुको विकल्प छैन।"
बजेट खर्च सुस्त,"लमजुङ जिल्लामा यस वर्ष पनि विकास बजेट खर्च हुने दर सुस्त पाइएको छ। आधा आर्थिक वर्ष बितिसक्दा विभिन्न सरकारी कार्यालयको गरी पुँजीगत बजेट १३ प्रतिशत मात्रै खर्च भएको छ। पश्चिमाञ्चल सिँचाइ विकास डिभिजन नं १ कार्यालयले हालसम्म पुँजीगत बजेट १ प्रतिशत मात्रै खर्चन सकेको छ। त्यस्तै जिल्ला वनले ३, खानेपानी तथा सरसफाइ डिभिजन कार्यालयले ५ प्रतिशत मात्र खर्च गरेका छन्। कोष तथा लेखा नियन्त्रकको कार्यालयका अनुसार पुँजीगततर्फ ४ करोड ४४ लाखको अख्तियारी पाएको सिँचाइ डिभिजनले ३२ हजार ६ सय ७५ रुपैयाँ र ७० लाख १५ हजारको अख्तियारी पाएको वन कार्यालयले ७२ हजार ३ सय ७४ रुपैयाँ खर्चिएका छन्। १२ करोड २५ लाख २१ हजारको पुँजीगत अख्तियारीप्राप्त खानेपानी डिभिजनले ३९ लाख ६० हजार ३ सय ९५ रुपैयाँ मात्रै खर्च गरेको छ। कार्यालयका अनुसार यो बिहीबारसम्मको तथ्यांक हो। चालुतर्फ भने सिँचाइले ६३ दशमलव ८० प्रतिशत, वनले ३० दशमलब ३० र खानेपानीले ६० दशमलव २१ प्रतिशत रकम खर्च गरिसकेका छन्। प्रमुख कोषनियन्त्रक किशोरकुमार श्रेष्ठका अनुसार सबैभन्दा बढी बजेट देखिने जिल्ला विकास समितिको पुँजीगततर्फ १८ प्रतिशत रकम खर्च भएको छ। जिविसको पुँजीगततर्फ २१ करोड ३३ लाख ४० हजार बजेटमा ३ करोड ८२ लाख ९२ हजार २ सय खर्च भएको छ। चालुतर्फको अख्तियारी प्राप्त १ अर्ब ११ करोड २१ लाख ५३ हजार ८ सय ६२ रुपैयाँमध्ये ४४ दशमलब २१ प्रतिशत खर्च भएको छ। यसमा गाविसका कर्मचारी, सामाजिक सुरक्षाभत्तासमेत जोडिन्छ। स्थानीय विकास अधिकारी शेखर पौड्यालले गाविसका कर्मचारी, सामाजिक सुरक्षाभत्ता जोडिएकाले चालुतर्फ बढी बजेट रहेको बताए। कर्मचारीको सरुवा, बजेट अख्तियारीमा तलमाथि, उपभोक्ताले समयमा योजना सम्झौता नगर्नुजस्ता कारणले पुँजीगत बजेट बढी खर्च हुन नसकेको उनले जानकारी दिए। कर्मचारीको सरुवाले करीब ३० प्रतिशत मात्रै लगत इस्टिमेट उठेको छ। प्राविधिक काम सकेपछि उपभोक्ताले समयमा योजना सम्झौता र काम नगर्ने परम्परा छ, पौड्यालले भने, पुस मसान्तसम्म योजना सम्झौतको मिति तय: गरिएकोमा अझै एक महिना थप्न आवश्यक देखिएको छ। कोलेनिकाका अनुसार कुल ३८ वटा सरकारी कार्यालयमध्ये अधिकांशको पुँजीगत बजेट छ। अख्तियारी प्राप्त चालु र पुँजी गरी ३ अर्ब २१ करोड ९८ लाख ९४ हजार ७ सय रुपैयामध्ये ६६ करोड १९ लाख ३५ हजार बजेट पुँजीगततर्फको छ। यसतर्फको बजेट हालसम्म १३ प्रतिशतमात्रै खर्च भएको प्रमुख कोष नियन्त्रक श्रेष्ठले बताए। दुवैतर्फको बजेट जोडेर हिसाब गर्दा भने यो दर ३ प्रतिशतमात्रै रहेको पनि उनले जानकारी दिए। पुँजीगततर्फको बजेट पुससम्म ८ करोड ९६ लाख ७२ हजार १ सय खर्च भएको छ। श्रेष्ठका अनुसार जिल्लामा विकास निर्माण द्रुत गतिमा हुन सकेको छैन । बजेट खर्चका हिसाबले क्रमागत योजनाका काम पनि हुन सकेका छैनन्, योजना टेन्डर प्रक्रियामा होलान्, उनले भने, यो देशभरिकै समस्या हो।"
परियोजना कार्यान्वयनतिर,"धनगढी धनगढीलाई अत्याधुनिक सहर बनाउन दुई ठूला परियोजना कार्यान्वयनको अन्तिम चरणमा छन्। एडीबीको सहयोगमा सञ्चालन हुने परियोजना कार्यान्वयन चरणमा पुगेको सहरी विकास तथा भवन निर्माण डिभिजन कार्यालयका प्रमुख रविन्द्र बोहराले बताए। ३ वर्षको कार्ययोजना सहित यसै वर्षभित्र टेन्डर गर्ने तयारी भइरहेको छ, उनले भने।सहरी विकास मन्त्रालयअन्तर्गत क्षेत्रीय सहरी विकास आयोजना र सघन सहरी विकास कार्यक्रम आयोजना कार्यान्वयन गर्न लागिएको हो । ५ वर्षमा २ अर्ब रुपैयाँ बढी खर्च हुने र धनगढी अत्याधुनिक सहरका रूपमा विकास हुने प्रमुख बोहराले बताए। धनगढी उपमहानगरपालिकामा ४२ किलोमिटर पक्की सडक निर्माण हुनेछ। अहिलेका सबै सडकको स्तरोन्नति गरिनेछ। ३० मिटर चौडा सडक, पक्की नाली, सौर्यबत्ती जडान, ढल निकास, फोहोरमैला व्यवस्थापनका लागि ल्यान्ड फिल्ड साइट निर्माण र उपमहानगरपालिकाका विभिन्न क्षेत्रमा रिंगरोड निर्माण हुने भएको हो। धनगढी वसपार्कको स्तरोन्नति, फूलबारीमा नयाँ बसपार्क निर्माण र कैलालीको पटेलामा थारू संग्रहालय समेत स्थापना हुने भएका छन्।"
मौलिकता पछयाउँदै भीमफेदी गाइज,"सन् २०१४ मा खोलिएको भीमफेदी गाइजको युटयुब च्यानलमा ८० वटा भिडियो छन्। २२ हजार बढी सबस्क्राइबरर्स रहेकोमा ८८ लाख बढी भ्युज छ। कभर भिडियो धेरैले रुचाउने गरेका छन्। केहीले भने भिडियोको क्वालिटीमा प्रश्न उठाउने गरेको कान्छा अर्थात् अञ्जन लामाले बताए। नाच्दा धुलो उड्यो भन्ने कमेन्टसमेत आउँछ, उनी हाँसे, नाच्दा धुलो उडिहाल्छ नि। के भन्नु ! समूहमा विराज, आकाश, सविन, मिथुन, अजय, भिसन, पवन र प्रितम लामा छन्। सबैको थर एउटै हुनु संयोग मात्र भएको भीमफेदीका ठुल्दाइले बताउन चाहे।"
एकसाथ १६ बालकृति,"काठमाडौं बाल साहित्यको भिन्न महिमा छ। महाकवि लक्ष्मीप्रसाद देवकोटादेखि राष्ट्रकवि माधवप्रसाद घिमिरेसम्मले बाल साहित्यमा कलम चलाएका छन्। शनिबार राजधानीमा बाल साहित्यका १६ पुस्तक एक साथ सार्वजनिक गरिए। शिक्षामन्त्री धनीराम पौडेल र बालसाहित्यकार ऋष्मा अधिकारीले बालकृतिहरूको लोकार्पण गरेका हुन्। मन्त्री पौडेलले लोकार्पित पुस्तकहरू प्रारम्भिक कक्षाका बालबालिकाको लागि लक्षित रहेको बताए। विद्यालयको पाठयपुस्तक बाध्यताले पढ्नुपर्ने हो, उनले भने, यस्ता बालसाहित्य रमाइलो गर्दै, खेल्दै पढ्ने हो। पुस्तकका रंगीन चित्रहरूका साथै कथाहरू पनि कौतुहलता जगाउने खालका भएको उनले सुनाए। निजी र सरकारी विद्यालयको पाठयपुस्तकको अन्तर कम गर्न नयाँ शैक्षिक सत्रको कक्षा १ र २ को पाठयपुस्तक रंगीन छाप्न शिक्षा मन्त्रालयले निर्णय गरिसकेको पनि उनले सुनाए। क्रमिक रूपले पाठयपुस्तकमा सुधार गर्दै जाने उनले विश्वास दिलाए। अधिकारीले चाहिँ रंगीन पुस्तक पढ्न रमाइलो लाग्ने बताइन्। बालसाहित्यका पुस्तकहरूमा रमाइलाका साथै रहस्यमय, साहसिक कथाहरू पनि समावेश गर्न उनले साहित्यकारहरूलाई सुझाइन्। बालसाहित्यले बालबालिकाको चेतना स्तरमा वृद्धि गर्ने साहित्यकार धु्रव घिमिरेले बताए। जन्मदिन, ब्रतबन्ध लगायतका सामाजिक संस्कारहरूमा पनि बालबालिकालाई बालकृतिहरू उपहार दिँदा हुन्छ, उनले भने, विद्यालयमा मात्र कक्षाकोठामा नै पुस्तकालयको व्यवस्था हुनुपर्छ। नेपालमा बालबालिकाको जनसंख्या एक करोड भए पनि बालकृति तीन हजारको हाराहारीमा छापिएकोमा दु:ख व्यक्त गरे।लोकार्पित कृतिहरूमा माया ठकुरीको बाँदरको घर, धु्रव घिमिरेको ठूलो किताब, कृष्णदीप सिग्देलको उही कथा र द सेम स्टोरी, अनुराधा शर्माको रङ्गीचङ्गी साथीहरू, शाश्वत पराजुलीको चङ्गा र बेलुन, जनार्दन बरालको कमिला र फटयाङ्ग्राको क्रिकेट, श्यामकृष्ण खुलीमुलीको खरायोको घर, राजेन्द्रभक्त जोशीको मेरो खेलौना, निर्मला चापागार्इंको हाम्रो आफ्नै फूल छन्। लेखक यशु श्रेष्ठका अनौठो जन्तुको कथा, चिंप चिंप चरी, नाच मयूर नाच, बाटामा माछा, चिम्पु र चिम्पान्जी र आहा क्या मज्जा गरी ६ वटा बालकृति छन्। पुस्तकमा कलाकार राजकुमार प्रजापती, रमेश डंगोल, उजेली सुनार, रमिला महर्जन, दिलीप चौधरी र देव कोइमीका चित्रहरू छन्। पुस्तकहरू खोजी प्रकाशनले छापेको हो।"
संस्मरणमा समाज र राजनीति,"काठमाडौं शान्ता श्रेष्ठले संस्मरणा कृति ल्याएकी छन्। सात दशक लामो राजनीतिकसामाजिक संघर्ष समेटिएको मान्छेभित्रको मान्छे कृतिको राजधानीमा शनिबार प्रधानमन्त्री पुष्पकमल दाहालले सार्वजनिक गरे। उनले जहानियाँ राणा शासनकालमा महिला संघ स्थापना गरेर बहादुर महिलाको पहिचान बनाएकी थिइन् भने माओवादी जनयुद्धमा होमिएर राजनीतिमा निकै गहिरो अनुभव बटुलिन्। पुस्तकमा आफ्ना अनुभूति मसिनो ढंगले पस्किन लेखिका सफल रहेको प्रधानमन्त्री दाहालले दाबी गरे। बहादुर महिला नेतृमध्ये उहाँको नाम पनि अग्रपंक्तिमा आउँछ, दाहालले भने। स्पष्टवक्ता श्रेष्ठको पुस्तकमा तथ्यपरक सामग्रीहरू रहेको उनले दाबी गरे। पुस्तकमा राजनीतिक, सामाजिक क्षेत्रमा भेटिएका नायक र खलनायकको आचरण उदांगो पारिएको सञ्चारकर्मी अशोक सुवेदीले दाबी गरे। श्रेष्ठका यसअघि कथा संग्रह, सारंगीमा नअटाएको सुर, नाटक संग्रह दिन होइन, साँझपछिको रात, कविता संग्रह बोलाएँ मैले बिहान, संस्मरण संग्रह तेत्तीस पुतली, उपन्यास घाउ उसको, दुखाइ मेरो लगायत १५ कृति प्रकाशित छन्। मान्छेभित्रको मान्छे उनको छैटौंैं संस्मरणात्मक संग्रह हो। शान्ता श्रेष्ठ प्रतिष्ठानले गरेको कार्यक्रममा साहित्य, अनुसन्धानलगायत विभिन्न क्षेत्रमा सक्रिय सातजनालाई सम्मान गर्नुका साथै पाँच व्यक्तित्वलाई सहिद घोषणा गर्ने प्रस्ताव पनि राखिएको थियो।"
फाइनलमा तेरिया,१४ वर्षे तेरियाले डीआईडी विजेताको तर्फबाट झलक दिखला जा सिजन ९ मा प्रवेश पाएकी हुन्। गत जुलाईमा प्रतियोगिता सुरु भएको थियो। त्यसमा १२ जोडी सिनियर महिला पुरुष डान्स सेलिब्रिटी छनोट भएका थिए। तेरियासहित ५ जना जुनियरलाई भने अक्टोबर ८ मा च्यालेन्जरका रूपमा प्रवेश गराइएको थियो। च्यालेन्जरका रूपमा प्रवेश पाएकामध्ये तेरिया मात्रै फाइनलमा पुगेकी छन्। फाइनलमा उनले डीआईडी सिजन १ का विजेता तथा झलक दिखला जा का पूर्वविजेता सलमान युसुफ खान र वल्र्ड हिपहपका च्याम्पियनसिपका विजेता सानतनु महेश्वरीसँग प्रतिस्पर्धा गर्नेछिन्। फाइनलमा रहेको तीनजनामध्ये अहिलेसम्म तेरिया अगाडि छिन्। नृत्य सोमा निर्णायकले उनको प्रशंसा गर्ने गरेका छन्। प्रतियोगिताको उपाधिका लागि जनवरी १४ तारिखदेखि २१ सम्म एसएमएस र अनलाइन भोटिङ हँुदै छ। तेरिया फाउन्डेसनले बुटवलमा पत्रकार सम्मेलन गर्दै जनाएको छ। फाउन्डेसनका अध्यक्ष कृष्ण फौजा मगरले आफ्नो खुबीले सिनियर हस्तीलाई पछाडि पारेकी तेरियालाई भोटमार्फत अगाडि जान सहयोग गर्न आग्रह गरे। कलर्स टीभीमा हरेक शनिबार सवा दस बजेपछि यो कार्यक्रम प्रसारण हुन्छ। डीआईडी लिटिल मास्टर विजेता भएपछि तेरियाले देशविदेशमा नेपाली झन्डासहित आफ्नो नृत्य देखाएकी थिइन्।
दाफा लिएर चित्लाङबाट,"ललितपुर दाफालाई उपत्यकाका पुराना गल्लीहरूमा गाइने भजनका रूपमा चिनिन्छ। उपत्यकाका तीनवटै सहरको नेवार समुदायमा अहिले पनि यो गाइन्छ। शुक्रबार भने मकवानपुरको चित्लाङ दाफा खल: ले ललितपुरमा दाफा भजन प्रस्तुत गर्यो। उनीहरूको भजन प्रस्तुति उपत्यकाका रैथाने नेवारहरूले चाख लिएर सने। दाफा प्रत्येक दिन बिहान बेलुकी निश्चित ठाउँको पाटी र सत्तलमा बसेर गाइने भजन हो। नेवार संस्कृतिमा आधारित दाफा प्रवद्र्धनका लागि लगनखेलस्थित ललितपुर मलमा हरेक शुक्रबार र शनिबार नेपालमण्डल दाफा महोत्सव नै हुँदै आएको छ। अहिलेसम्म उपत्यकाका ८० भन्दा बढी दाफा भजन टोलीले भजन प्रस्तुत गरिसकेको आयोजकले नेपालमण्डलले जनाएको छ। महोत्सवमा उपत्यकाबाहिरबाट पहिलोपटक चित्लाङका नेवार समुदायका संस्कृतिकर्मीहरूले दाफा भजन प्रस्तुत गरेका हुन्। शुक्रबार र शनिबार दुई दिन उनीहरूले गीतसहित नाच देखाए। टोलीमा २० देखि ७० वर्षका एक दर्जन कलाकार थिए। दाफा जोगाउन युवाले महत्त्वपूर्ण भूमिका खेल्ने बताउँदै टोलीका विष्णुप्रसाद बलामीले युवालाई पनि समेट्ने कोसिस गरेको सुनाए। दाफामा परम्परागत खिं (एक प्रकारको मादल), ता: बाजा, झ्याली, पुङ्गा, साङ्खाजस्ता बाजा बजाइने गरिन्छ। चित्लाङ दाफा समूहले भने यी बाजासँगै डमरु प्रयोग गरेका थिए। दाफामा गाइने गीतहरूमा इतिहास, ठाउँहरूको वर्णन, सामाजिक रीतिथिति र देवीदेवताको गुणगान गाइने संस्कृतिविद् ओम धौभडेलले बताए। चित्लाङको दाफा द्वापर युगमा भगवान् कृष्ण र मनिचोर राक्षसको कथामा आधारित भएको दाफा समूहका बलामीले बताए। भगवान् विष्णुले नरसिंहको अवतार लिएर हिरण्यकश्यपुलाई मारेको उपलक्ष्यमा दाफा सशुरु भएको उनले सुनाए। आधुनिक युगअनुसार दाफा परिमार्जन नभएकाले दाफा लोप हुने अवस्थामा पुगेको महोत्सवका सचिव श्रीकृष्ण महर्जनले बताए। दाफा नेवार समुदायको मात्रै नभई राज्यको सम्पत्ति हो, उनले भने, यसको प्रवद्र्धनमा राज्यले महत्त्वपूर्ण भूमिका खेल्नुपर्छ। शुक्रबार चित्लाङ दाफा खल: लगायत बल्खु चिवाहा दाफा खल:, ललितपुर ठेँचोको न्हुछे दाफा खल: र चोभारको चोभा: दाफा खल:ले दाफा प्रस्तुत गरेका थिए।"
सन्देशमूलक गीतसहित सविना,"काठमाडौं प्राय: मायापिरतीका गीत गाउने सविना कार्की यसपालि भिन्न शैलीका गीतमा सुनिने भएकी छन्। शुक्रबार सार्थक एल्बम निकालेकी उनले शैली फेर्दा रमाइलो अनुभूति भएको बताइन्। सबै गीतमा स्वर अलगअलग सुनिएजस्तो लाग्यो, उनले भनिन्, गाउँदा मज्जा आएको थियो।श्रीपुरुष ढकालको शब्द र सचिन सिंहको संगीत रेहेको रुनुपर्ला भन्ने डरले बोलको गीत सविनाले केही समयअघि नै रिलिज गरेकी थिइन्। योसँगै एल्बममा अबोध ती अनाथहरू गरी दुइटा सन्देशमूलक गीत समावेश गरिएको छ। यो प्याटर्नका गीत सविनाले पहिलोपटक गाएकी हुन्। कान्छो छोराकै नाममा तेस्रो एल्बम निकालेकी उनले अरूलाई प्रेरणा मिलोस् भनेर यस्ता गीत गाएको बताइन्। गीतकार दिनेश अधिकारी, संगीतकार सिंह, गायक आनन्द कार्की लगायतले सविनाको एल्बम लोकार्पण गरे। यसमा यो घरको छानो, तिम्रो कल्पनामा, हिसाबकिताब रहेछ र फेरिफेरि तिम्रो आभास लगायत ६ वटा गीत छन्। तिनमा दिनेश अधिकारी, प्रकाश पुञ्ज, पविन दाहाल, अनिल शाही र सविना स्वंमका शब्द छन् भने बीबी अनुरागी, सञ्जय खड्गी र शम्भुजित बाँस्कोटाले संगीत भरेका छन्।"
चितवनमा सुनिए अनमोल,"सपनाको ट्रान्जिट र उनको उदास अनुहार सम्झेर शीर्षकका कविता डायस्पोरिक नेपालीको यथार्थ चित्रण भएको कवि ईश्वर कँडेलले बताए। उनले स्रष्टाहरूको आग्रहमा दुइटा गजलसमेत वाचन गरे। कार्यक्रममा कवितामाथि कवि बालकृष्ण थपलिया, चेतराज रेग्मी, हीरा लामा, ऋचा लुइँटेल, गणेश श्रवण, द्वारिका नेपाल, पुष्प अधिकारी अञ्जली, टीकाराम रेग्मी, केदारनाथ खनाललगायतले टिप्पणी गरेका थिए।"
गंकी धुस्वाँ घोषणा,"काठमाडौं उपन्यासकार पद्मावती सिंहलाई यस वर्षको गंकी धुस्वाँ वसुन्धरा पुरस्कार प्रदान गरिने भएको छ। धुस्वाँ सायमी सिर्जना पुरस्कार भने चित्रकार चन्दा श्रेष्ठलाई प्रदान गरिने भएको छ। नेपालभाषाका प्रथम उपन्यासकार धुस्वाँ सायमीको नाममा स्थापित यो पुरस्कार कला क्षेत्रमा योगदान पुर्याएका व्यक्तित्वलाई दिँदै आइएको छ। गंकी धुस्वाँवसुन्धरा प्रतिष्ठानका अध्यक्ष तथा उपन्यासकार डा अरुण सायमीको अध्यक्षतामा हालै बसेको बैठकले पुरस्कारसम्बन्धी निर्णय लिएको हो। नेपालीसँगै नेपालभाषा र हिन्दी साहित्यमा समेत कलम चलाएका दिवंगत स्रष्टा धुस्वाँ सायमी तथा उनकी जीवनसंगिनी वसुन्धरा सायमीको नाममा प्रतिष्ठानले प्रत्येक दुई वर्षमा नेपाली, नेपालभाषा तथा नेपालका विभिन्न आदिवासी जनजातिका भाषाका उपन्यासकारलाई पालैपालो पुरस्कृत गर्दै आएको छ। पुरस्कारमा जनही ५० हजार रुपैयाँ र सम्मानपत्र रहेको छ।"
नेपालीलाई तुलसीचन्द्र स्मृति,"काठमाडौं तुलसीचन्द्र स्मृति पुरस्कार जुम्लाका कवि गोविन्द नेपालीले पाएका छन्। संस्कृतिविद् सत्यमोहन जोशी र राष्ट्रिय मानवअधिकार आयोगका अध्यक्ष एवं पूर्वन्यायाधीश अनुपराज शर्माले शुक्रबार नेपालीलाई १५ हजार रुपैयाँसहितको पुरस्कार हस्तान्तरण गरेका हुन्। कविता संग्रह पचहत्तरकै चिनारी का लागि प्रतिष्ठानले नेपालीलाई पुरस्कारदिएको हो। आफ्नो लेखकीय पारिश्रमिक, पुरस्कार र पुस्तक बिक्रीबाट जम्मा भएको रकमले पुरस्कार वितरण गर्न साहित्यकार हेमराज पाण्डेले गत वर्ष तुलसीचन्द्र स्मृति प्रतिष्ठान खोलेका थिए। जम्मा भएको पाँच लाख रुपैयाँको अक्षयकोष निर्माण गरी प्राप्त ब्याजले साहित्यकारहरूलाई पुरस्कार वितरण गरिएको पाण्डेले सुनाए। कविता, यात्रा निबन्धजस्ता विधामा कलम चलाउने सष्ट्रालाई पुरस्कार दिइन्छ, उनले भने, कर्णालीमा बसेर नेपाली भाषा साहित्यमा योगदान दिएकाले नेपालीलाई पुरस्कृत गरिएको हो। कृतिहरूको बिक्रीबाट जम्मा भएको रकमबाट पुरस्कार वितरण गरेर पाण्डले राम्रो परम्परा सुरु गरेको सत्यमोहन जोशीले बताए। पुरस्कारले लेखकहरूमा थप ऊर्जा थप्न मद्दत गर्ने शर्माले विश्वास व्यक्त गरे। कार्यक्रममा साहित्यकार एवं पूर्वमन्त्री मोदनाथ प्रश्रित, साहित्यकार भागिरथी श्रेष्ठ, प्रतिष्ठानका अध्यक्ष युवराज पाण्डे, उपाध्यक्ष मोदनाथ बञ्जाडे, कवि प्रह्लाद पोख्रेलले पुरस्कार र प्रतिष्ठानबारे धारणा राखे।"
पााच स्रष्टा सम्मानित,"धनकुटा साहित्य, गीतसंगीत तथा कला विधाका पाँच स्रष्टालाई सम्मान गरिएको छ। पाख्रिबास कला साहित्य समाज पाख्रिबासले ८१आंै भूपी जयन्तीको अवसर पारेर कला, साहित्य र संगीत विधातर्फका पाँचजना अग्रज स्रष्टालाई सम्मानसहित पुरस्कृत गरेको हो। सम्मानित हुनेमा मूर्तिकार दलबहादुर तामाङ, गजलकार प्रकट पंगेनी शिव, आचार्य प्रभा, हेमन यात्री र कलाकार कृष्णभक्त राई छन्। धनकुटाको हात्तीखर्कका मूर्तिकार तामाङ र झापाकी साहित्यकार प्रभालाई पाख्रिबास कला साहित्य सम्मान दिइएको हो। यसैगरी, गायक तथा संगीतकार राईलाई लक्ष्मीकान्त स्मृति पुरस्कार तथा सम्मान, पोखराका गजलकार शिवलाई धनजगत स्मृति पुरस्कार तथा सम्मान र सुनसरीका कवि यात्रीलाई गीतादेवी स्मृति पुरस्कार तथा सम्मान प्रदान गरिएको हो। तीनैजना स्रष्टालाई ५ हजार ५ सय ५५ रुपैयाँ, ताम्रपत्र र दोसल्लाद्वारा सम्मान गरियो। स्रष्टाहरूलाई प्राज्ञ डा टंक न्यौपाने, प्राज्ञ विवश पोख्रेल, समाजका अध्यक्ष रोशन परियारलगायतले पुरस्कार तथा सम्मान हस्तान्तरण गरे। यस्तै, भूपी जयन्तीको अवसरमा सञ्चालन गरिएको पूर्वाञ्चलस्तरीय कविता प्रतियोगितामा मोरङका रोहित पराई पहिलो, भोजपुरका जुनु राई दोस्रो र धनकुटाको आँखीसल्लाका नरेन्द्र कश्चित तेस्रो भए।"
"विमानस्थलमा गोली प्रहार, ५ को हत्या",अमेरिकी सञ्चारमाध्यममा आक्रमणकारी मानसिक रूपमा अस्थिर रहेको उल्लेख गरिएको छ। पक्राउ परेपछि उनले सरकारले आफ्नो दिमागमा नियन्त्रण गरिरहेको र जिहादी भिडियो हेर्न बाध्य पारेको गुनासो गरेका छन्। अधिकारीका अनुसार आक्रमणकारी यात्रुको रूपमा विमानबाट आएका थिए। सान्टियागोले ब्यागमा राखेको गोली बाथरुममा गएर बन्दुकमा भरेका थिए। अमेरिकामा खाली र लक गरिएको बन्दुक विमानमा लैजानु गैरकानुनी नहुने प्रावधान छ।
कार बम विस्फोटमा ४३ को मृत्यु,बेरुत सिरियाको विद्रोही नियन्त्रित सहर अजाजमा शनिबार भएको कार बम विस्फोटमा ४३ जनाको मृत्यु भएको छ। टर्कीको सिमानाबाट ७ किलोमिटरको दूरीमा रहेको उक्त सहरको अदालत परिसरबाहिर विस्फोट भएको थियो। रूस र टर्कीको पहलमा भएको युद्धविरामकै बीच यो विस्फोट भएको हो। आक्रमणको कुनै समूहले जिम्मा नलिएको भए पनि इस्लामिक स्टेट (आईएस) ले गराएको आशंका गरिएको छ। पछिल्लो समय उक्त सहर आईएसको निसानामा थियो। सिरियन अब्जरभेटरी फर हयुमन राइटस्का अनुसार मृत्यु हुनेमा ६ विद्रोही छन्।
वन अतिक्रमण तीव्र,"सुर्खेत जिल्ला वन कार्यालय सुर्खेतको निरन्तर प्रयासपछि मैनतडाको लामाखालीमा अतिक्रमित जग्गा खाली गराइयो। आवादी जोडिएका र छिमेकी जिल्ला जाजरकोटबाट झरेकाहरूले वन क्षेत्रमा टहरा हालेर बसोबास गर्दै आएका थिए। जिल्ला वनले अहिले त्यहाँको करिब १४ हेक्टर वनक्षेत्रलाई अतिक्रमणमुक्त पारी तारबार लगाएको छ।जिल्लाको कुल ७१ प्रतिशत वनक्षेत्रमध्ये ६ सय हेक्टर अझै अतिक्रमणको चपेटामा छ। कार्यालयका सूचना अधिकारी सूर्यप्रसाद शर्मा बाढीपीडित, भूमिहीन र बसाइँसराइ गर्नेहरूले वन क्षेत्र अतिक्रमण गरेको बताउँछन्। उनका अनुसार बाढीपीडित २ सय ८ घरधुरीले ८५ हेक्टर, जग्गाविहीन ५ सय ७७ घरधुरीले २ सय ९३, १९ संघसंस्थाले ११ र अन्य प्रयोजनका लागि २ सय ८ हेक्टर वनक्षेत्र ओगटिएको छ। चालू आवमा अतिक्रमितमध्ये ५ हेक्टर हटाउने योजना छ, शर्माले भने, बाढीपहिरो विस्थापित तथा संस्थागत रूपमा अतिक्रमण गर्नेलाई हटाउन लागिपरेका छौं। सुर्खेतमा मात्र होइन तराई र मध्यपहाडी जिल्लामा पनि अतिक्रमणको समस्या उस्तै छ।मध्यपहाडी जिल्ला दैलेख, जाजरकोट र सल्यानमा वन अतिक्रमण तीव्र रहे पनि हटाउन प्रभावकारी अभियान चलाइएको छैन। यसले गर्दा बर्सेनि अतिक्रमण बढदो छ। मध्यपश्चिम क्षेत्रीय वन निर्देशनालयका अनुसार कर्णालीमा वन अतिक्रमण अति न्यून छ। दैलेख, जाजरकोट, सल्यान, दाङ, बाँकेको वन संरक्षित क्षेत्र बढी अतिक्रमित छन्। निर्देशनालयका निमित्त प्रमुख अनिरुद्र ठाकुरले वनक्षेत्रसँग आवादी जोडिएर बसेका, सुकुम्बासी, मुक्त कमैया, बाढीपहिरो विस्थापितले अतिक्रमण गरेको बताए। विद्युत् प्रसारण लाइन, विद्यालयका लागि जग्गा, सैनिक प्रहरी गण, नगर विकास समिति, पाटीपौवा आदि निर्माण तथा व्यवस्थापनका लागि समेत ठूलो परिमाणमा वनक्षेत्र अतिक्रमण हुने गरेको उनको भनाइ छ।मध्यपश्चिममा १० हजार ४ सय २३ हेक्टर वन क्षेत्र अझै अतिक्रमणमा छ। निर्देशनालयका अनुसार सबैभन्दा बढी दाङमा २४ सय ८४ हेक्टर वन क्षेत्र अतिक्रमित छ। सल्यान १८ सय ४४, बाँके १५ सय २९, दैलेख १ सय ७, जाजरकोट ९ सय २१ हेक्टर वन क्षेत्र अझै अतिक्रमणमा छ। बर्दिया ३ सय २०, डोल्पा ५ सय १३, प्यूठान १८, रुकुम २ सय १८, रोल्पा ३ सय ८२, कालिकोट ५५ हेक्टर अतिक्रमित छ। संरक्षित क्षेत्रमध्ये कृष्णसारमा १४ हेक्टर, बाँके राष्ट्रिय निकुञ्जमा ९ सय २९, बर्दिया राष्ट्रिय निकुञ्जमा ५ सय ८ हेक्टर अतिक्रमण हटाउन बाँकी छ। हुम्ला जिल्ला वनअन्तर्गतको वन क्षेत्र, मुगुको रारा र डोल्पाको सेफोक्सुन्डो निकुञ्ज अतिक्रमणबाट जोगिएका छन्। त्यहाँ अतिक्रमणको समस्या छैन। निर्देशनालयले गत आवमा ४ सय ५४ हेक्टर अतिक्रमण हटाइएको जनायो।"
प्रहरीकै सामुन्ने तस्करी,"पर्सा रंगपुर प्रहरी चौकी र इलाका वन कार्यालयनजिकै गादी९ का चन्द्रकिशोर महतोको खेतमा गाडिएको अवस्थामा प्रहरीले शुक्रबार सालको १ सय २९ क्युबिक फिट काठ बरामद गर्यो। तस्करीमा संलग्न आशंका गरिएका महतोसहितका व्यक्ति फरार छन्। यसअघि पुस १२ गते प्रहरी चौकी विजयबस्तीले तस्करीको १० क्युबिक फिट काठ बरामद गरेको थियो।मंसिर र पुस महिनामा मात्रै प्रहरी चौकी मिलनचोकले ३० क्युबिक फिट, इलाका प्रहरी कार्यालयले अढाई, अस्थायी प्रहरी पोस्ट बिरुवागुठीले २५, इलाका प्रहरी कार्यालय पटेर्वासुगौलीले ३० र अस्थायी प्रहरी पोस्ट मनवाले ६ क्युबिक फिट काठ बरामद गरेको छ। सोमबार प्रजिअ केशवराज घिमिरे, प्रहरी उपरीक्षक गोविन्दकुमार साहसहितको टोलीले गादीमा पत्रकार सम्मेलन गरी तस्करीमा वन कर्मचारीकै मिलेमतो रहेको दाबी गर्यो।जिल्ला प्रहरी प्रवक्ता प्रहरी नायब उपरीक्षक चक्रराज जोशी इलाका वन कार्यालय मातहतका इकाइहरूको उपस्थिति रहेको र ठूलो संख्यामा कर्मचारी परिचालित भएकै ठाउँमा काठ तस्करीका घटना भइरहनु आश्चर्यजनक रहेको बताउँछन्। हो, प्रहरी एकाइ पनि त्यहाँ नभएका होइनन् तर वन कर्मचारीले गर्दैछन्, उनले भने, उनीहरूको काम प्रहरीले गर्नुपरेको छ, यो अवस्थालाई कसरी बुझ्ने?राष्ट्रिय वनबाट काठ तस्करीको घटना नौलो होइन। पछिल्लो समय प्रहरी सक्रियता बढेपछि ठूलो परिमाणमा काठ बरामद भएको देखिएको हो। जिल्ला वनका सूचना अधिकृत फरमान मियाँले गादीमा जमिनमुनि काठ फेला परेपछि इलाका वनका जिम्मेवार अधिकृत तथा मातहत कर्मचारीलाई स्पष्टीकरण लिइएको बताए। सहायक वन अधिकृत अरविन्द पाण्डे, जमदारहरू मित्रदेव चौधरी, रामअयोध्या साह, रामेश्वरप्रसाद यादव, शंकरदास थारूसँग बुधबार स्पष्टीकरण लिइसकेका छौंं, उनले भने, चौधरीलाई २४ घण्टे हाजिर हुन सोमबारै जिल्ला वन कार्यालय बोलाइएको छ, उनीसँग आवश्यक सोधपुछ भइरहेको छ। जग्गाधनी महतोलाई पनि कार्यालयमा उपस्थित हुन पत्राचार गरिसकिएको उनले बताए। कहीँ न कहीँ वन कर्मचारीबाट कमजोरी भएको छ, उनले भने, हामी अनुसन्धानमा लागेका छौं।"
पुनर्निर्माणमा महिला,"धादिङ गाउँमा घर बनाउने चटारो छ। निर्माण व्यवसायी र सिकर्मी, डकर्मी अभावले धेरैलाई पिरोलेको छ। कसैले तराई र भारतबाट कामदार ल्याएका छन्। सबैलाई आआफ्नै घर बनाउने चटारो छ। तर सल्यानटार ७ वंशगाउँकी ३४ वर्षीया सरीता पाण्डे भने आफू टहरामै बसे पनि अरूको घर पुनर्निर्माणमा व्यस्त छिन्। यो महिना मात्रै उनले पाँचवटा घर बनाइसकेकी छन्। सबै घर चारदेखि पाँच लाख रुपैयाँ लागतमा बनाएकी हुन्। इमानदार र सिकर्मी, डकर्मीको सीप राम्रो भएकाले स्थानीयले घर बनाउने जिम्मेवारी उनैलाई दिने गरेका छन्। स्थानीय मजदुर पनि सरीतासँगै काम गर्न रुचाउँछन्। बरु ढिलो होस्, घर बनाउन उनैलाई दिनुपर्छ, स्थानीय रामबहादुर गिरीले भने। उनले पनि सिकर्मी र डकर्मीको काम सिकेकी छन्। भन्छिन्, १० दिने तालिममा सिकेका कुरा लागू गर्न कठिन भएको छैन।उनीसँग निर्माण व्यवसायीको इजाजतपत्र छैन तर जिल्लामा महिला ठेकेदारका रूपमा चर्चित छिन्। सरकारले उपलब्ध गराएको पहिलो किस्ताको रकम पाएलगत्तै सल्यानटारवासी घर पुनर्निर्माणमा जुटेपछि सरीताले पनि काम पाएकी छन्।"
स्वास्थ्यकर्मी अभाव,"पाँच जनाको दरबन्दी रहेका स्वास्थ्य चौकी धो, भिजेर र छार्कामा एक जना पनि स्वास्थ्यकर्मी उपलब्ध छैनन्। यसले पूर्ण खोपयुक्त गाविस अभियानलाई प्रभावित पारेको छ। स्वास्थ्यकर्मीको दरबन्दी पूर्तिका लागि पटकपटक विभिन्न निकायमा माग गरिए पनि बेवास्ता हुँदै आएको नागरिक समाजका अध्यक्ष शेरबहादुर बुढाले बताए। जिल्ला अस्पतालमा उपकरण भए पनि स्वास्थ्यकर्मीको अभावका कारण कामको चाप बढेको छ। कम स्वास्थ्यकर्मीले धेरै काम गर्नुपरेकाले समस्या भएको जिल्ला अस्पतालका प्रमुख डा अग्रवालले जानकारी दिए। १५ शय्याको डोल्पा जिल्ला अस्पतालमा एक्सरे मेसिन पुरानो हुँदा उपचारमा समस्या भएको छ। टेलिमेडिसिनको मेसिन नचलेको र बजेट अभावका कारण अस्पतालको फार्मेसीमा औषधि न्यून रहेको डा अग्रवालले जनाए।"
दूरसञ्चार उद्योगमा कर छुटबारे संसदीय समितिको छानबिन,"काठमाडांै वार्षिक एक खर्ब आम्दानी गर्दै आएका दूरसञ्चार उद्योगलाई लक्षित गरी औद्योगिक व्यवसाय ऐनमै कर छुट दिन गरिएको व्यवस्थाबारे संसदीय समितिले छानबिन सुरु गरेको छ। उद्योग वाणिज्य तथा उपभोक्ता हित सम्बन्ध समितिले ऐन निर्माणमा संलग्न उद्योग र अर्थ मन्त्रालयसँग पत्राचार गर्दै छानबिन सुरु गरेको हो। समितिका सचिव सुदर्शन खड्काका अनुसार दुई मन्त्रालयलाई गत साता पत्राचार गरिएको हो। प्रत्रबाट प्राप्त विवरणहरूका अध्ययन गरी यसबारे समितिको बैठक राखी छलफलसमेत गरिनेछ, उनले भने, त्यसपछि यो व्यवस्थालाई कसरी संशोधन गर्ने भन्नेबारेमा टुंगोमा पुग्नेछौं। संसद्बाट गत महिना पारित औद्योगिक व्यवसायसम्बन्धी कानुनलाई संशोधन र एकीकरण गर्न बनेको ऐन मा नेपाल टेलिकम र एनसेलसहित ठूला इन्टरनेट सेवाप्रदायक कम्पनीलाई फाइदा पुग्ने गरी आयकर छुटको व्यवस्था गरिएको छ। ऐनको उक्त व्यवस्थाअनुसार दुई ठूला दूरसञ्चार कम्पनीले मात्रै वार्षिक झन्डै सवा दुई अर्ब रुपैयाँ छुट पाउनेछन्। यसबाहेक अन्य सम्भावित कम्पनीहरूको आयकर छुट जोड्ने हो भने सरकारले एक वर्षमै ठूलो मात्रामा राजस्व गुमाउनेछ।यसबारे समाचार सार्वजनिक भएपछि समितिले दुई मन्त्रालयलाई पत्राचार गरी छानबिन सुरु गरेको हो। उद्योग मन्त्रालयबाट व्यवस्थापिकासंसद्समक्ष प्रस्तुत भई पारित भएको औद्योगिक व्यवसाय ऐन २०७३ को दफा २२ (१) झमा रहेको छुट सुविधा प्रदान गरिने प्रावधानले सूचना तथा सञ्चार प्रविधिमा आधारित केही ठूला उद्योगकम्पनीहरूले मात्र छुट सुविधा पाउने नियतले कर छुटसम्बन्धी प्रावधान ल्याइएको भन्ने सार्वजनिक सञ्चार माध्यममा समाचार प्रकाशित भएकाले समाचारको सत्यता साथै विधेयक प्रस्तुत गर्दाको अवस्थाको मनसायसम्बन्धी स्पष्ट जानकारी समितिको छलफल प्रयोजनका लागि उपलब्ध गराइदिनुहुन सादर अनुरोध गर्दछु, पत्राचारमा भनिएको छ। अर्थ मन्त्रालयलाई विधेयक बनाउँदाको अवस्था र उक्त मन्त्रालयले उद्योग मन्त्रालयलाई उपलब्ध गराएको रायसमेत पठाउन पत्राचार गरिएको छ। दुवै मन्त्रालयबाट उत्तर आएपछि छुट सुविधाबारे छलफल गरिने सचिव खडकाले बताए।मंसिर दोस्रो साता पारित ऐनको दफा २२ उपदफा झ (१) अनुसार तीन सय वा सोभन्दा बढी नेपाली नागरिकलाई वर्षभरि नै प्रत्यक्ष रोजगारी दिने उत्पादनमूलक उद्योग, सूचना तथा सञ्चार प्रविधि उद्योगलाई त्यस वर्षको आयमा लाग्ने करको १५ प्रतिशत छुट दिने व्यवस्था गरिएको छ। यस्तै उपदफा झ (२) ले १२ सय वा सोभन्दा बढी नेपाली नागरिकलाई वर्षभरि प्रत्यक्ष रोजगारी दिने उत्पादनमूलक र सूचना तथा सञ्चार प्रविधि उद्योगलाई त्यस वर्षको आयमा लाग्ने करको २५ प्रतिशत छुटको व्यवस्था गरेको छ। दफामा एउटा शब्द र अनुसूचीमा फरक प्रकृतिका शब्द राखी सरोकारवाला निकाय, संसद् तथा सम्बन्धित निकायलाई अन्योलमा राखी ऐन पास गराउने र सुविधा दिन खोजिएको देखिन्छ। यसबाट तजबिजी अधिकारमा आफूले रुचाएको कम्पनीलाई छुट दिई नीतिगत भ्रष्टाचार गर्न सकिने छिद्र राखिएको विश्लेषक बताउँछन्। १५ प्रतिशत छुटसम्बन्धी व्यवस्थाका लागि उत्पादनमूलक उद्योग, सूचना तथा सञ्चार प्रविधि उद्योग भनिएको छ। त्यस्तै २५ प्रतिशत छुट व्यवस्थाका लागि उत्पादनमूलक एवं सूचना तथा सञ्चार प्रविधि उद्योग भनिएको छ। तर ठीक यही शब्दलाई प्रयोग भई अनुसूचीमा उल्लेख भएको छैन। ऐनको अनुसूची७ खण्ड (क) मा सूचना सञ्चार प्रविधिमा आधारित उद्योगका भनिएको छ। अनुसूची७ को खण्ड (ख) मा सूचना, प्रसारण प्रविधिमा आधारित उद्योग भनिएको छ। दफाको व्यवस्था र अनुसूचीको शब्द स्पष्ट देखिँदैन। यो आधारमा पनि निहित स्वार्थ राखी सुविधा दिन खोजिएको हो कि भन्ने देखिन्छ, मन्त्रालयका एक अधिकारीले भने, यसबारे छानबिन सुरु भइसकेको छ। संशोधन वा नियमावलीमा केही व्यवस्था गरेर भए पनि स्थापित कम्पनीहरूले यो छुट सुविधा पाउने छैनन्। अहिलेको व्यवस्थालाई कार्यान्वयन गरे निजी क्षेत्रको एनसेल र सरकारी स्वामित्वको नेपाल टेलिकमसहित वर्डलिंक, सुबिसुलगायत केही कम्पनीलाई फाइदा पुग्ने केही सरकारी अधिकारीको दाबी छ। ७ को खण्डक (ख) मा इन्टरनेट, टेलिफोन, मोबाइल टेलिफोन, मोबाइल स्याटलाइट टेलिफोन, टेलिपोर्ट सेवा, स्याटलाइट स्थापना र प्रसारण केन्द्र, भिस्याट, ब्रोडब्यान्ड पूर्वाधार, टेलिकम टावर, अप्टिकल नेटवर्क, स्याटलाइट नेटवर्कलगायत उद्योगलाई राखिएको छ। ऐनले दूरसञ्चार प्रविधिमा आधारित सबैखाले व्यवसायलाई अनुसूचीमा समावेश गरे पनि हाल तीन सयभन्दा बढीलाई रोजगारी दिने ठूला टेलिकम कम्पनी एनसेल र टेलिकम मात्र हुन्। यसैगरी वर्डलिंक, सुबिसुलगायत केही इन्टरनेट सेवा प्रदायकले मात्र तीन सयभन्दा बढीलाई रोजगारी दिएका छन्।नेपाल दूरसञ्चार प्राधिकरणका अनुसार हाल एनसेलमा ५ सय २२ जना र नेपाल टेलिकममा ४ हजार १ सय २७ जना स्थायी कर्मचारी छन्। एनसेलमा तीन सयभन्दा बढीले रोजगारी पाइरहेकाले वार्षिक आयमा लाग्ने करको १५ प्रतिशत छुट पाउनेछ। टेलिकमले भने १२ सयभन्दा बढीलाई रोजगारी दिइरहेकाले २५ प्रतिशत छुट पाउनेछ। कानुनको यो व्यवस्था र कम्पनीहरूले वार्षिक तिर्ने आयकरको तथ्यांकका आधारमा टेलिकम र एनसेलबाट मात्र वर्षको सवा २ अर्ब रुपैयााभन्दा बढी आयकर गुम्ने देखिन्छ।टेलिफोन कम्पनीमध्ये टेलिकम र एनसेलबाहेकमा भने कामदारको संख्या तीन सय नरहेकाले उनीहरूले छुट पाउने अवस्था देखिंदैन। प्राधिकरणका अनुसार हाल ठूला दूरसञ्चार कम्पनीमध्ये स्मार्ट टेलिकममा ७६, सिजीमा ४२, नेपाल स्याटलाइटमा २६ र यूटीएलमा २३ जना मात्र स्थायी कर्मचारी छन्। इन्टरनेट कम्पनीमध्ये सुबिसु र वर्डलिंकलगायत केही कम्पनीमा मात्र ३ सयभन्दा बढी कामदार छन्। केही कम्पनीलाई मात्र फाइदा पुग्ने गरी करमा छुटको व्यवस्था गरिएको हो।"
विद्यालय र स्वास्थ्य चौकीलाई सूचनाकेन्द्र बनाइने,"काठमाडौं सरकारले ग्रामीण क्षेत्रका सामुदायिक विद्यालय, क्याम्पस, हुलाक र स्वास्थ्यचौकीहरूलाई सूचनाकेन्द्र (टेलिसेन्टर) का रूपमा विकास गर्न ग्रामीण दूरसञ्चार विकास कोषको रकम खर्चिने भएको छ। पुराना केन्द्रहरूलाई स्तरोन्नति गर्न र नयाँ केन्द्र खोल्नका लागि सरकारले कोषको रकम खर्च गर्ने भएको हो। सहरी र ग्रामीण क्षेत्रबीचको विद्युतीय विभेद (डिजिटल डिभाइड) अन्त्य गर्न यस्ता केन्द्र सञ्चालनको तयारी गरिएको सरकारी अधिकारीहरू बताउँछन्। सूचना केन्द्र स्थापना र सञ्चालनका लागि हामीले कार्यविधि बनाइसकेका छौं, सूचना तथा सञ्चार मन्त्रालयका सहसचिव रामचन्द्र ढकालले भने, कार्यविधि पारित भएपछि सूचना केन्द्र स्थापनाको कार्य अघि बढ्छ। उनका अनुसार सूचना केन्द्र स्थापना र सञ्चालनसम्बन्धी कार्यविधि अहिले नेपाल दूरसञ्चार प्राधिकरणसँग छलफलको चरणमा छ। प्राधिकरणले कार्यविधिलाई स्वीकृतिका लागि मन्त्रालय पठाएपछि कोषको रकम खर्च गरेर सूचनाकेन्द्र बनाउने कार्य अघि बढ्नेछ। मन्त्रालय मातहतको हुलाक सेवा विभाग र अन्य परियोजनाअन्तर्गत पहिलेदेखि सञ्चालित यस्ता केन्द्र प्रभावकारी हुन नसकिरहेका बेला सरकारले थप लगानी गर्न लागेको हो। हुलाक सेवा विभागको विवरणअनुसार हाल ७३ जिल्लामा ४ सय १० सूचना केन्द्र छन्। यसबाहेक थप १५ र दक्षिण एसियाली सूचना मार्ग (सासेक) परियोजनाअन्तर्गत विभिन्न स्थानमा ३० सूचनाकेन्द्र छन्। विभिन्न समयमा स्थापना भएका यस्ता केन्द्रहरू प्रभावकारी हुन सकेका छैनन्। कतिपय बन्द भइसकेका छन्। सरकारले पूर्वाधारमा लगानी गरिदिएपछि आफैंले आम्दानी गरेर चल्नुपर्ने यस्ता केन्द्रको उचित व्यवस्थापन हुन नसक्दा समस्या देखिएको छ। मन्त्रालयले पुराना केन्द्र प्रभावकारी नभएकाले अब सामुदायिक विद्यालय, क्याम्पस, स्वास्थ्य केन्द्र वा हुलाकमा टेलिसेन्टर स्थापना गर्ने योजना अघि बढाएको हो। कोषमा जम्मा भएको रकमबाट करिब १ अर्ब खर्च गरेर हरेक गाविसमा कम्तीमा एउटा सूचना केन्द्र स्थापना गर्ने सरकारी लक्ष्य छ। मुख्य सचिव सोमलाल सुवेदीले शुक्रबार राजधानीमा आयोजित एक कार्यक्रममा सरकारले विद्युतीय विभेद अन्त्य गर्नका लागि १ अर्ब खर्च गरेर केन्द्रहरू बनाउन लागेको जानकारी दिएका थिए।कोषमा हाल करिब १३ अर्ब रुपैयाँ जम्मा भइसकेको छ। कानुनअनुसार दूरसञ्चार सेवाप्रदायकले वार्षिक आम्दानीको २ प्रतिशतका दरले बुझाएको रकम कोषका जम्मा भएको हो। यो रकम ग्रामीण क्षेत्रमा दूरसञ्चारको पहुँच विस्तारका लागि खर्च गर्ने लक्ष्यका साथ उठाइएको हो। प्राधिकरणले ताप्लेजुङदेखि गोरखासम्म मध्यपहाडी लोकमार्ग र जिल्ला सदरमुकामसम्म अप्टिकल फाइबर सञ्जाल विस्तारका लागि १३ अर्बबाट करिब ५ अर्ब रुपैयाँ नेपाल टेलिकमलाई दिने सम्झौता गरिसकेको छ। त्यस क्षेत्रमा टेलिकमले ८ सय ४ किलोमिटर फाइबर बिछ्याउनेछ। प्राधिकरणले कोषकै रकम खर्च गरेर प्रदेश नम्बर ४ र ५ मा अप्टिकल फाइबर बिछ्याउनका लागि समेत बोलपत्र आहान गरिसकेको छ।मन्त्रालयले बनाएको कार्यविधिमा प्रत्येक जिल्लाका हुलाकमार्फत बजेट सामुदायिक सूचना केन्द्रलाई उपलब्ध गराउने व्यवस्था छ। प्राधिकरणले भने सेवाप्रदायकमार्फत सूचना केन्द्र सञ्चालन गर्नुपर्ने सुझाव दिंदै आएको छ। छलफलका क्रममा प्राधिकरणले सेवाप्रदायकमार्फत यस्ता केन्द्र चलाउने सुझाव दिएको हो, प्रवक्ता मीनप्रसाद अर्यालले भने, मस्यौदा अहिले छलफलकै चरणमा भएकाले निर्णय के हुन्छ भन्ने अवस्था छैन। मन्त्रालयले अघि बढाएको कार्यविधिको मस्यौदामा प्रक्रिया र मापदण्ड पूरा गर्ने सामुदायिक विद्यालय र क्याम्पसलाई १० थान कम्प्युटर अनुदानमा उपलब्ध गराइने उल्लेख छ। यसैगरी हुलाक, प्राथमिक स्वास्थ केन्द्र र आयुर्वेद केन्द्रलाई भने ३ थान कम्प्युटर दिने उपलब्ध गराउने व्यवस्था छ। सबै सामुदायिक सूचना केन्द्रले फोटोकपी, लेजर प्रिन्टर, स्क्यानर, टेबल, कुर्सी, राउटर, केबल, इन्टरनेट नेटवर्कलगायतका उपकरण र सेवासमेत पाउनेछन्। विद्युत् सुविधा नभएका स्थानमा भने सोलार प्यानल, ब्याट्रीसहित विद्युतका लागि आवश्यक उपकरणसमेत उपलब्ध गराउने मस्यौदामा उल्लेख छ। केन्द्रहरूले बजेट पाएपछि सार्वजनिक खरिद ऐनअनुसार यी सामग्री खरिद गर्न सक्नेछन्। केन्द्रमा सूचना तथा सञ्चार सचिवको संयोजकत्वमा र जिल्लामा प्रमुख जिल्ला अधिकारीको संयोजकत्वमा समन्वय समिति बनाएर सूचना केन्द्रलाई अघि बढाइने व्यवस्था कार्यविधिमा छ। जिल्ला समन्वय समितिको सिफारिसका आधारमा प्राधिकरणले कोषको रकम हुलाकमार्फत केन्द्रलाई उपलब्ध गराउने व्यवस्था गरिएको छ। केन्द्रीय समन्वय समितिले भने सूचना केन्द्र छनोट र स्थापनाको स्वीकृति दिनुका साथै जिल्ला समन्वय समिति सूचना केन्द्रको समेत अनुगमन गर्नेछ। सरकारी अनुदानमा स्थापना भएका यस्ता केन्द्रले निश्चित सेवा शुल्क लिएर स्थानीयलाई इन्टरनेट, प्रिन्ट, फोटोकपी, स्क्यानिङलगायतका सूचना प्रविधिसम्बन्धी सेवा दिनुपर्नेछ। केन्द्रले मूल्य तोक्दा बाजारको दरभन्दा बढी तोक्न पाउने छैनन्। सूचना केन्द्रले एक पटक अनुदान पाएपछि त्यसैलाई उपयोग गरी सोही आम्दानीका आधारमा व्यवस्थापन गर्नुपर्नेछ। सरकारले ग्रामीण क्षेत्रमा समेत विद्युतीय सरकार, विद्युतीय शिक्षा, विद्युतीय व्यापार, विद्युतीय कृषि र विद्युतीय पर्यटन विकासका लागि यस्ता केन्द्र सञ्चालन गर्न लागेको जनाएको छ। यस्ता केन्द्रहरूले विद्युतीय पुस्तकालय, विद्युतीय स्वास्थ्य, विद्युतीय वित्तीय प्रणालीलगायतका सुरुवातसमेत गर्नुपर्नेछ।"
युरिया मल अभाव,"कञ्चनपुर गहुँ खेती लगाउने बेला रासायनिक मल नपाएका यहाँका कृषकले फेरि मलको अभाव बेहोर्नुपरेको छ। गहुँ सिँचाइपछि आवश्यक पर्ने युरिया मलको अभाव हँुदा कृषकहरू मारमा परेका छन्। जिल्लामा आवश्यक पर्नेभन्दा न्यून मात्रामा युरिया आएका कारण अभाव भएको हो। यहाँ बिक्री वितरण गर्नेमध्ये साल्ट ट्रेडिंगले यसपाला हिउँदे बालीका लागि युरिया मल आयात नगर्दा समस्या भएको छ। बर्खेबालीपछि साल्ट ट्रेडिङले युरियामल ल्याएको छैन। कृषि सामग्री कम्पनी लिमिटेडसँग पनि न्यून मात्रामा युरिया भएका कारण अभाव भएको हो। यति बेला कृषि सामग्री र साल्ट ट्रेडिङको गोदाम रित्ता छन्। युरिया खोज्दै कृषकहरू दिनहुँ कृषि सामग्री कम्पनीको कार्यालयमा आउने भए पनि रित्तै फर्किने गरेका छन्। हामीसँग भएको युरिया पुस १० अघि नै सकिएको हो, कृषि सामग्री कम्पनी महेन्द्रनगरका प्रमुख बिसन चन्दले भने, अझै एक सातासम्म युरिया आउँदैन। उनले विगतका वर्ष साल्ट ट्रेडिंगले पनि बिक्री गर्दै आएको थियो। यस पटक उसले नबेच्दा समस्या भएको हो। चन्दका अनुसार कञ्चनपुरमा अझै ५७ सय टन बढी युरिया आवश्यक पर्ने देखिन्छ। महिनाअघि युरियामा २ सय र डीएपीमा सय रुपैयाँ मूल्य घटेपछि सस्तोमा मल पाउने आसमा रहेका कृषकहरू मल नपाउँदा निराश बनेका छन्। यहाँ जहिल्यै पनि आवश्यकताका बेला मल पाइँदैन, भीमदत्त नगरपालिका १० का कृषक सुरेश जोशीले भने, अभाव हुँदा भारतबाट ल्याएको मल प्रयोग गर्नुपरेको छ। उनका अनुसार भारतबाट अवैध रूपमा ल्याइएको युरिया प्रतिबोराको १२ सयभन्दा बढी तिर्नुपर्छ। हालै मूल्य घटेपछि यहाँ यरिया प्रतिबोरा ८ सय ३१ रुपैयाँमा पाइन थालेको हो। साल्ट ट्रेडिङ महेन्द्रनगरका प्रमुख ध्रुव श्रेष्ठका अनुसार कञ्चनपुरमा ३ महिनादेखि युरिया आयात भएको छैन। केन्द्रमा जानकारी माग्दा केही दिनमा आउने जवाफ पाइएको उनले बताए। अझै दुईतीन सातासम्म युरिया नआउने खबर आएको छ, उनले भने, गहुँको सिजनका लागि हामीले मल दिन नसक्ने अवस्था छ। उनका अनुसार साल्ट ट्रेडिङले गहुँका बेला करिब ३ सय टन युरिया बिक्री गर्दै आएको छ। कृषकहरू भारतबाट अवैध रूपमा आयात भएको गुणस्तरहीन मल प्रयोग गर्न बाध्य छन्। विभिन्न नाकाहरूबाट लुकिछिपी ल्याइएको मल सीमावर्ती बजारभन्दा दोब्बर मूल्यमा बिक्री भइरहेको छ। खासगरी सीमा क्षेत्रमा गुणस्तरहीन मलको प्रयोग बढी हुने गरेको छ। जसका कारण गहुँखेती प्रभावित हुनुका साथै माटोको उर्बरा शक्तिमा समेत नकारात्मक असर पर्ने कृषकहरू बताउँछन्।गहुँ सँगै विभिन्न तरकारी र उखुका लागि समेत मलको अभाव देखिएको हो। जिल्ला कृषि विकास कार्यालयको तथ्यांकअनुसार कञ्चनपुरमा करिब ३० हजार हेक्टरमा गहुँखेती गरिन्छ। यहाँ गहँको उत्पादकत्व अढाईदेखि ३ मेट्रिक टनका बीचमा रहेको छ। समयमा सिँचाइ र मलको उपलब्धता नहुँदा उत्पादकत्व अझै घट्न सक्ने कृषि प्राविधिकहरू बताउँछन्। गहुँ छरेको २०२५ दिनपछि सिँचाइ गरेर युरिया मल हाल्नुपर्छ। युरिया र डीएपी मलको मूल्य घटे पनि ग्रामीण भेगमा छिटफुट मात्रामा एकआध बोरी मल मौज्दात राखेका सहकारीहरूले भने पुरानै मूल्यमा बिक्री गरिरहेका छन्। पुरानो मूल्यमा ढुवानी र मुनाफा जोडेर मल बिक्री गरिरहेको कृषकहरू बताउँछन्। साल्ट ट्ेरडिङका कार्यालय प्रमुख श्रेष्ठका अनुसार सहकारी सञ्चालकहरूले घटेको मूल्यमा बिक्री गर्दा घाटा हुने भन्दै पुरानै मूल्यमा बिक्री गरिरहेको बताए।"
किनेर खानेले बेच्न थाले तरकारी,"ढाँपस्वाँराकी मिठु सुनारले नुनतेल, चुरापोतेजस्ता घरायसी सामान किन्न श्रीमान्सँग हात थाप्नु नपर्ने अवस्थाको अन्त्य भएको बताइन्। प्रसिद्ध पर्यटकीयस्थल पंचासे नजिकै भएकाले यहाँ आन्तरिक र बाह्य पर्यटक आउन थालेपछि होमस्टे सञ्चालनमा ल्याइएको छ। पर्यटकलाई ताजा र अर्गानिक तरकारी खुवाउन पाइएको स्थानीय तारा गुरुङले बताइन्। कृषि कर्ममा स्थानीयको संलग्नता बढाएर बजार व्यवस्थापनमा सहयोग गरिएको संघका अध्यक्ष कृष्णप्रसाद अधिकारीले बताए। किसानको पोषण सुरक्षा र जीविकोपार्जनमा ठूलो सहयोग पुगेको छ, उनले भने। स्थानीयले प्रत्येक सोमबार र बिहीबार तरकारी पोखरा पठाउँछन। पोखराको अर्चलेबोटमा बिक्री केन्द्र छ। तरकारी संकलन गरेर पोखरा पठाएपछि थप उत्साही बनाएको र केही गरौं भन्ने भावनाको विकास भएको निर्मला तिमिल्सिना पौडेलले बताइन्। किनेर खाने गाउँमा सबै जना तरकारी खेतीमा आकर्षित भएपछि हालै मात्र क्षेत्रीय कृषि, जिल्ला कृषिलगायत सरोकारवालाले अनुगमन गरेका थिए। स्थानीयले ठूलो मिहिनेत गरेका रहेछन्, कृषि विकास अधिकृत लोकेन्द्र बोहराले भने, उनीहरूको काम सराहनीय छ। आवश्यक सहयोगका लागि तयार छौं।"
आलु विकास केन्द्र बन्यो कृषि अनुसन्धानस्थल,"०२४ सालमा आलु विकास केन्द्र सञ्चालन गरिए पनि केही वर्षपछि बन्द भएको थियो। स्थानीयबासीको मागसहित चौतर्फी दबाबका कारण यो जमिनलाई पुन: प्रयोग गर्न राज्यको ध्यान पुगेको हो। स्थानीय बासिन्दाले नयाँ ढंगबाट सञ्चालित कृषि अनुसन्धान केन्द्रको निरन्तरतामा जोड दिएका छन्। झन्डै चार दशकअघि आलु खेतीको विकासका लागि महत्त्वाकांक्षी रूपमा सञ्चालन गरिएको आयोजना भौगोलिक विकटता, चिसो मौसम अनियमितता र सुसञ्चालनको अभावमा बन्द भएको थियो। त्यति बेला निर्माण भएका करोडौं मूल्य बराबरका संरचना काम नलाग्ने अवस्थामा छन्। कृषि अनुसन्धानसहित जडीबुटी खेतीका लागि पनि यो क्षेत्र उत्तम रहेकाले त्यसतर्फ पनि राज्यको ध्यान जानुपर्ने स्थानीयबासीको भनाइ छ।"
गुणस्तरीय बीउ मात्र बेच्छौं,"भक्तपुर बीउ र विषादीको व्यापारमा संलग्न भक्तपुरका व्यवसायीले गुणस्तरीय बीउ मात्र बेच्ने प्रतिबद्धता जनाएका छन्। विषादीको सही प्रयोगबारे किसानलाई सचेत गराउने र आफूहरूले बिक्री गर्दा पनि उच्च सतर्कता अपनाउने उनीहरूले बताएका छन्।नेपाल बीउ व्यवसायी संघ जिल्ला समन्वय समिति भक्तपुरको शनिबार रानीकोट गढीमा आयोजित दोस्रो साधारणसभामा उनीहरूले व्यापार र नाफाभन्दा पनि सेवालाई महत्त्व दिने प्रतिबद्धता जाहेर गरेका हुन्। बीउ कमसल भएकै कारण गत वर्ष भक्तपुरका किसानले क्षतिपूर्ति पाउनुपर्छ भन्ने माग राखे, समितिका उपाध्यक्ष बाबुकाजी डंगोलले भने, अब यस्ता समस्या आउन नदिन हामी सचेत हुनुपर्छ।विषादी व्यवसायी संघका महासचिव गणेश बानियाँले बिक्रेताको लापरबाहीका कारण किसान मारमा पर्ने गरेको बताए। नाफा हुन्छ भन्दैमा जे पनि र जस्तो पनि बेच्नु भएन, उनले भने, गुणस्तरीय बीउ बिजन मात्र किसानलाई दिएर व्यवासायीको धर्म पनि निभाउनुपर्यो। समितिका पूर्वअध्यक्ष शिव भुजुले हाइब्रिड मा मात्र भर पर्दा बेलाबखतमा कमसल बीउ परेर आइपर्ने समस्याको सामना बिक्रेताले गरिरहनुपरेकाले लोकल बीउ उत्पादनतर्फ पनि व्यवसायी र कृषि कार्यालय लाग्नुपर्ने सुझाब दिए।"
कर्णाली करिडोरको २८ किमि सडक ट्रयाक खुल्यो,"बाँधुको भँुगलासम्म ट्रयाक खोलिसकिएको हो। कर्णाली नदीको तीरैतीर निर्माण भइरहेको सडकले स्थानीय बासिन्दा हर्षित छन्। गाउँँ नजिक सडक पुगेपछि हाम्रो जीवन पनि फेरिने थियो, कवाडीका रन्दीप बुढाले भने। यो सडक कर्णालीसँग जोडिएका बाजुराका विकट गोत्री जगन्नाथबाँधुरुगिन हुँदै सिमीकोट पुग्छ। हाल कालीकोटबाजुरा खण्डका ५ ठाउँमा सेनाको प्राविधिक टोली चट्टान फोर्न व्यस्त छ। कालीकोटको सिलाजित पहरा, बाजुराको गोत्रीस्थित लैफु, जगन्नाथको भुकाखोला, बाँधुको कालापहराको चट्टान फोर्न महिनौंअघिदेखि विस्फोटको काम चलिरहेको छ। सेनाले निजी क्षेत्रका ठेकेदारलाई समेत परिचालन गरिरहेको छ।चट्टान रहेका ठाउँको अवरोध चाँडै खुला हुने सेनाले जनायो। चट्टान फोर्ने काम पूरा भएपछि बाजुराको २८ किलोमिटर खण्डमा जिप ट्रयाक्टर गुड्न सक्ने अवस्था छ, प्राविधिक सेनानी मिलन कार्कीले भने। झुगलाबाट १५ किलोमिटर अगाडि बढे यो सडक बाजुरा र हुम्लाको सिमानामा पर्ने कवाडी पुग्छ। दुई वर्षअघिदेखि कर्णाली करिडोरअन्तर्गत खुलालुलैफुसिमीकोट सडकखण्डको निर्माणको जिम्मेवारी नेपाली सेनाले लिएपछि कामले तीव्रता पाएको हो। कालीकोटको खुलालुलाई जिरो प्वाइन्ट मानिएको यस सडकको सिमीकोटसम्म १ सय ९६ किमि छ। यसअन्तर्गत कालीकोट खण्डमा ४०, बाजुरा खण्डमा ४३ र हुम्ला खण्डमा १ सय १३ किमि पर्छ। अहिले सदरमुकाम पुग्न तीन दिन पैदल हिँड्नुपर्ने बाध्यता रहेका रुगिन बिच्छयाँका बासिन्दा सडक सञ्चालनले जीवन फेरिने आशामा छन्।"
"जहाज उड्दै, रोकिँदै","टरिगाउँ (दाङ) तुलसीपुरस्थित टरिगाउँ विमानस्थल कालोपत्रे भएको तीन वर्ष बितिसक्यो। जहाज चढ्ने दंगाली जनताको सपना पूरा हुन सकिरहेको छैन। कालोपत्रे भएपछि एक वर्ष जति गोमा एयरलाइन्सले सातामा दुई पटक जहाज चलायो तर निरन्तरता दिन सकेन। तुलसीपुरका व्यवसायीहरू लगातार विमानस्थलको माग गर्दै हरेक मन्त्रालय धाइरहेका छन् तर जति पहल गर्दा पनि जहाज चल्न सकिरहेको छैन।विमानस्थलमा नेपाली सेनाको सुरक्षा छ। नागरिक उड्यन प्राधिकरणका कर्मचारी जीर्ण कार्यालय कुरेर बसिरहेका छन्। जहाज भने उड्दैन। ०११ फागुन ११ मा परीक्षण उडान गरिएपछि लगातार ०५२ सम्म जहाज चल्यो। कहिलेकाहीं त दिनमा तीन, चार उडानसम्म भए। राम्रै चलेको थियो, २८ वर्षदेखि टरिगाउँ विमानस्थलमा कार्यरत नागरिक उड्डयन कार्यालयका सहयोगी केदार चौधरीले भने, ०५२ मा एक्कासि इन्धन र यात्रु अभाव छ भन्दै उडान बन्द भयो। त्यसपछि नियमित जहाज उड्न सकेन।त्यति बेला नेपाल वायु सेवा निगमले दाङबाट काठमाडांै, नेपालगन्ज, रुकुमको चौरजहारी र सल्लेरीमा उडान गरिरहेको थियो। ०६० मा फेरि नेपाल वायु सेवा, सीता र यती एयरलाइन्सले जहाज उडाउन थाले। हरेकले सातामा एकएक उडान गरे। ०६६ सम्म लगातार उडान भयो। ०६७ देखि ७० सालसम्म विमानस्थल कालोपत्रे गर्न थालेपछि उडान बन्द भयो। कालोपत्रेको काम सम्पन्न भएपछि गोमा एयरलाइन्सले एक वर्ष उडान गर्यो। हाल विमान बन्द भएको एक वर्ष पुग्यो।जहाज उड्ने र बन्द हुने शृंखला चलिरहेको छ। नागरिक उड्डयन कार्यालय जीर्ण छ। सहयोगी केदार र रामप्रसाद चौधरीले कुरिरहेका छन्। वरिष्ठ अधिकृत प्रभास रञ्जन काजमा सोलुखुम्बुको लुक्ला विमानस्थलमा छन्। कार्यालय आयो, एक छिन बस्यो। घाम ताप्यो, गयो, सहयोगी रामप्रसादले भने, अरू केही काम छैन। के गर्नु? विमान चले काम हुन्थ्यो। बेलाबेला यात्रुहरूले जहाज चल्छ कि चल्दैन भनेर फोन गर्ने गरेको सहयोगी केदारले बताए। फोन आउँछ। विमान उड्नेनउड्नेबारे सोध्छन्। हामी केही भन्न सक्दैनौं, उनले भने, हामीलाई पनि दिन बिताउन गाह्रो भएको छ। केही काम नगरी तलब खानु पनि राम्रो हुँदो रहेनछ। जहाज चले हामीले पनि काम पाउँथ्यौं। यात्रुलाई पनि सुविधा हुन्थ्यो।विमानस्थलको ३६ बिघा १० कट्ठा १० धुर जग्गा विमानस्थलको पेरिमिटरभित्र छ। अरू जग्गा पनि छ तर अतिक्रमण भइरहेको छ। जग्गा खोजी गर्ने कोही नहुँदा अतिक्रमण बढिरहेको सहयोगी केदारले बताए। विमानस्थल सञ्चालन हुन नसकेपछि बिहीबार सिँचाइमन्त्री दीपक गिरीले पर्यटन तथा नागरिक उड्डयनमन्त्री जीवनबहादुर शाहीलाई ल्याएर विमान सञ्चालनको सम्भावनाबारे अवलोकन गराए। विभागका महानिर्देशक सञ्जीव गौतम, मन्त्रालयका सहसचिव सुरेश आचार्य र केही प्राविधिक टोलीसहित आएका मन्त्री शाहीले विमानस्थलको सम्पूर्ण क्षेत्रको अध्ययन गरे।विमानस्थलको अवलोकनपछि मन्त्री शाहीले धावनमार्ग ७ सय ५० मिटर मात्रै कालोपत्रे भएकाले ठूला जहाज उडाउन प्राविधिक समस्या रहेको बताए। यसलाई बढाएर १२ देखि १५ सयसम्म पुर्याउन सके ठूला जहाज पनि उडाउन सकिने उनले बताए। नेपाल वायु सेवासँग जहाज नहुँदा अहिलेकै अवस्थामा जहाज चलाउन कठिन भइरहेको मन्त्री शाहीले बताए। निजी एयरलाइन्ससँग पनि कुरा भइरहेको छ। हामी छिट्टै विमान चलाउन पहल गर्छौं, उनले भने, इन्धन डिपो नभएका कारण भाडा महँगो भएको छ। यसले पनि समस्या भइरहेको छ।निजी एयरलाइन्स कम्पनीहरूले तुलसीपुर उद्योग वाणिज्य संघले नौवटा टिकटको पैसा ग्यारेन्टी गरिदिए मात्र जहाज उडाउँछौं भन्ने सर्त राखेका कारण विमान सञ्चालनमा समस्या भइरहेको संघका अध्यक्ष विमल रिजालले बताए। हामीले यात्रु नभए पनि टिकटको पैसा दिनुपर्ने बाध्यता सिर्जना गरिन्छ। त्यसरी नै एक वर्ष त गोमाको जहाज चल्यो, उनले भने, त्यसो गर्दा पनि भाडा महँगो भएका कारण यात्रुलाई मार पर्छ। नेपालगन्जबाट ६ हजारमा उड्न पाइन्छ भने यहाँ ९ हजार भाडा हुन्छ। अनि कसरी टिकटको ग्यारेन्टी गर्ने?इन्धन डिपो स्थापना गरी नियमित विमान चलाउन पहल गरिने सिँचाइमन्त्री दीपक गिरीले बताए। म विमान सञ्चालनका लागि लगातार लागिरहेको छु। अहिले सम्बन्धित मन्त्री र प्राविधिकलाई ल्याएर अध्ययन गराइरहेको छु, उनले भने, यसको प्राविधिक पक्ष अध्ययन गरी कसरी जहाज नियमित गर्न सकिन्छ भन्नेमा हामी लागिरहेका छौं।"
पर्यटन प्रवद्र्धन गर्न र्याली,"अस्ट्रेलियामा रहेका दुई सामाजिक संस्था जय नेपाल फाउन्डेसन र नेप्लिज युथ फोरम ले नेपाली पर्यटन प्रवद्र्धन गर्न संयुक्त रूपमा यो र्याली निकालेका हुन्। आफ्नो गाडी भएका नेपालीहरूलाई नेपाल चिनाउने स्टिकर लगाउन प्रेरित गरिएको थियो। आधुनिक शैलीमा बनाइएको र सरकारी निकायबाट स्वीकृति लिइएको उक्त स्टिकरमा नेपाललाई आफ्नो होलिडे बनाउन आग्रह गरिएको छ। स्टिकरमा गौतम बुद्ध, सगरमाथा, कुमारीलगायतको चित्रहरू रहेका छन्। यो हामीले आफ्नो देशको पर्यटनमा केही योगदान पुर्याउन सकिन्छ कि भनेर सुरु गरिएको सानो अभियान हो, फाउन्डेसनका अध्यक्ष विष्णु सापकोटाले कान्तिपुरलाई भने। नेप्लिज युथ फोरमका महासचिव अरुण गौतमका अनुसार अहिलेसम्म ३० वटा कारमा उक्त स्टिकर लगाइसकिएको छ भने अन्य विभिन्न राज्यहरूबाट स्टिकरको माग भइरहेको छ।"
औद्योगिक करिडोर छिट्टै लोडसेडिङ मुक्त,"पर्सा ऊर्जामन्त्री जनार्दन शर्माले पर्सा बारा औद्योगिक करिडोरलाई छिट्टै लोडसेडिङ मुक्त बनाउने प्रतिबद्धता व्यक्त गरेका छन्। मुलुकलाई लोडसेडिङ्ग मुक्त बनाउने विशेष अभियानमा हामी लागेका छौं, यसको सुरुवात काठमाडौंबाट गरिएको छ, शनिबार वीरगन्ज उद्योग वाणिज्य संघले आयोजना गरेको अन्तरक्रियामा उनले भने, अब दोस्रो चरणमा पर्सा बारा औद्योगिक करिडोरलाई लोडसेडिङ मुक्त बनाउने हाम्रो लक्ष्य छ।पछिल्लो समय आफूलगायत ऊर्जा मन्त्रालयको टिमले राजधानी, विराटनगर, पोखराका उद्योगी व्यवसायीहरूसँग गरेको भेटमा उनीहरूले हालका दिनमा घटेको लोडसेडिङले आफूहरूलाई ठूलो राहत भएको प्रतिक्रिया दिएको बताउँदै उनले भने, उद्योग व्यवसाय क्षेत्रलाई सक्दो विद्युत् उपलब्ध गराउन हामी तयार छौं, तपाईंहरू नयाँनयाँ उद्योगधन्दा स्थापना गर्नुहोस्। मुलुकलाई लोडसेडिङ मुक्त गर्न सके बर्सेनि मुलुकको कम्तीमा २० अर्ब रुपैयाँ जोगिने बताउँदै उनले ऊर्जा मन्त्रायलयको टिमले गरेको कामको प्रतिफल अबका केही महिनाभित्र झनै बढी आउने दाबी गरे।वीरगन्ज उद्योग वाणिज्य संघका अध्यक्ष प्रदीपकुमार केडियाले पर्सा बारा औद्योगिक करिडोरलाई लोडसेडिङ मुक्त बनाउन परवानीपुर रक्सौल प्रसारण लाइन अविलम्ब निर्माण हुनुपर्ने माग गरे। उनले यो प्रसारण लाइन निर्माणमा देखिएको अवरोध पन्छाएर काम अघि बढाउन पनि आग्रह गरे। शनिबार प्रेस सेन्टरले आयोजना गरेको भेटघाट कार्यक्रममा मन्त्री शर्माले वीरगन्ज चिनी कारखाना सञ्चालन गर्नु आवश्यक रहेको बताए।"
गाउँबासी बैंकिङ सुविधाबाट वञ्चित,"नेपालगन्ज बाँकेको नेपालगन्जको सुर्खेतरोडलाई बैंक रोड भने पनि हुन्छ। मुख्य चोक धम्बोझी र पुष्पलाल चोकमा घरैपिच्छे बंैक कार्यालयहरू छन्। त्यस्तै, नगरउन्मुख कोहलपुर र खजुरामा पनि बैंक शाखा खुल्ने क्रम बढ्दो छ। तर, राप्तीपारीको बघौडा क्षेत्रका ९ गाविसमा अझैसम्म पनि बैंकहरूको सेवा पुग्न सकेको छैन। कालीकोटमा एक बैंकको भागमा ५० हजार ५ सय ८५ जनसंख्या पर्न आउने नेपाल राष्ट्र बैंकले जनाएको छ। कालीकोटमा ३ वटा मात्र वाणिज्य बैंक छन्। त्यस्तै मुगुमा दुई मात्र वाणिज्य बैंक छन्। एक बैंकको भागमा ३० हजार २ सय २८ जनसंख्या आश्रित रहेको पाइएको छ। राष्ट्र बैंकका अनुसार कर्णाली अञ्चलमा एक बैंकको भागमा सरदर २४ हजार ८ सय ८५ जनसंख्या छ। राष्ट्र बैंकको तथ्याङ्कलाई हेर्ने हो भने मध्यपश्चिमका अधिकांश ग्रामीण क्षेत्रमा अझै बैंकिङ सुविधा पुग्न सकेको छैन। द्वन्द्वकालमा विस्थापित भएका सरकारी बैंकका शाखाहरू समेत पुनस्र्थापना हुन सकेको छैनन् भने निजी बैंकको सेवा प्रवाह सहरी क्षेत्रमा मात्र केन्द्रित छ। कर्णाली अञ्चलको हुम्लामा पनि ३ वटा बैंक मात्र सञ्चालनमा छन्। जब कि बाँके र दाङमा मात्र ७२ वटा बैंकका शाखा सञ्चालनमा छन्। नेपालगन्जमा घरैपिच्छे सरकारी र निजी बैंकका शाखाहरू सञ्चालनमा छन्। राप्तीपारिबाट कम्तीमा पनि चार घण्टा हिँडेर बैंकको सेवा लिन आउनुपर्ने बाध्यता छ, होलिया ५ का राजेन्द्रकुमार शर्माले भने, बैंकिङ सेवा गाउँकेन्द्रित नहुँदा सबैखाले काममा समस्या छ। त्यस्तै दाङको तुलसीपुर र घोराहीमा मात्र बैंकहरू केन्द्रित छन् भने विकट गाउँका स्थानीयबासी घण्टौँ हिँडेर बैंकिङ सेवा लिन बाध्य छन्।बाँकेमा एक बैंक बराबर ७ हजार ५ सय ९ र दाङमा ४ हजार ६९ जनसंख्या पर्ने गरेको छ। बैंकहरू ग्रामीण क्षेत्रमा नपुग्दा सरकारी कामकाजदेखि व्यक्तिगत काममा समस्या छ, व्यावसायी कन्हैयालाल वैद्यले भने, ग्रामीण क्षेत्रमा बैंकिङ पहुँच पुर्याउने भन्दै खुलेका बैंकहरू सहरकेन्द्रित छन। वर्षौदेखि बैंकिङ सेवा लिनका लागि ग्रामीण क्षेत्रका बासिन्दा सहरी क्षेत्रमा आउनुपर्ने बाध्यता हट्न जरुरी छ।नौ शाखा रहेको दैलेखमा एक बैंकको भागमा ३० हजार ८ सय ७० जनसंख्या आश्रित छ। १० बैंक रहेको सल्यानमा २५ हजार ५ सय जनसंख्या एउटा बैंकमा आश्रित छ। बैंकहरू ग्रामीण क्षेत्रमा जान नसक्दा ग्रामीण क्षेत्रमा कृषि क्षेत्र व्यावसायिक बन्न नसकेको नेपालगन्ज उद्योग वाणिज्य संघका अध्यक्ष नन्दलाल वैश्यले भने, ग्रामीण क्षेत्रमा बैंक नहँुदा आर्थिक कारोबार र व्यावसायिकता बर्सेनि कम हुँदै गइरहेको छ। उनले बैंकिङ गतिविधि गाउँमा नहुँदा कृषि र घरेलु उद्योगमा लगानी घट्दै गएको जनाए। राष्ट्र बैंकका अनुसार मध्यपश्चिमाञ्चल विकास क्षेत्रमा २८ वाणिज्य बैंकका १ सय ७५ शाखा छन्। जब कि कर्णाली क्षेत्रमा १७ बैंकले मात्र आफ्नो सेवा प्रवाह गरिरहेका छन्। कर्णाली क्षेत्रमा बैंकहरूको ४४ करोड ३० लाख मात्र बचत छ भने १९ करोड १४ लाख मात्र कर्जा प्रवाह भएको छ। बाँके जिल्लामा मात्रै २ अर्ब ८४ करोड ३४ लाख बचत छ भने ३ अर्ब १० करोड ४ लाख कर्जा प्रवाह भएको छ। राप्ती क्षेत्रमा ३ अर्ब २९ करोड बचत तथा २ अर्ब ८४ करोड कर्जा प्रवाह भएको राष्ट्र बैंक क्षेत्रीय कार्यालय नेपालगन्जले जनाएको छ। सहरी क्षेत्रमा शाखा सञ्चालन गर्ने बैंकलाई अनिवार्य रूपमा दुर्गममा पनि शाखा खोल्न निर्देशन दिएका छौँ, राष्ट्र बैंकका क्षेत्रीय निर्देशक गुरुप्रसाद पौडेलले भने, सुरक्षा र भौतिक पूर्वाधारलगायतका कारणले बैंकहरूले ग्रामीण क्षेत्रमा जान नसकेको जनाउँदै आएका छन्।"
"अक्सनमा चम्किए सागर, सोमपाल, महबुब","टिम चौराहा धनगढी : पारस खड्का (कप्तान), पृथु बास्कोटा ९० हजार, आरिफ शेख ८०, अनिल मण्डल ७५, राजु रिजाल र प्रेम तामाङ ७०, सुसन भारी ५०, अमरसिंह राउटेला र सौरभ खनाल ४०, रसिद खान र ललित राजवंशी ३५, रामनरेश गिरी ३०, आदिल खान २५, दीपेन्द्र थापा र प्रकाश जंग कार्की २० हजार सीवाईसी अत्तरिया : ज्ञानेन्द्र मल्ल (कप्तान), करण केसी र महबुब आलम १ लाख, प्रदीप ऐरी ९० हजार, सन्दीप सुनार ८०, अविनाश बोहरा र दिलीप नाथ ४०, शशी केसरी र योगेन्द्रसिंह कार्की ३०, सुरेन्द्र चन्द र विनोद लामा २५, रोशन नेपाली, ज्ञानेन्द्र कुँवर, योगेश भाट र भुवन केसी २० हजारकाठमाडौं गोल्डेन्स : वसन्त रेग्मी (कप्तान), सोमपाल कामी १ लाख, नरेश बुढाऐर ९५ हजार, भुवन कार्की ८०, सन्तोष भट्ट र भुवन पौडेल ५०, सुवेन्दु पाण्डे ४५, मञ्जित श्रेष्ठ र सन्दीप जोरा ४०, सुमित महर्जन ३५, जितेन्द्रसिंह ठकुरी र नन्दन यादव २५, अशु कन्डोइ, हरिकृष्ण झा, दिनेश अग्री २० हजारकञ्चनपुर आइकोनिक : विनोद भण्डारी (कप्तान), सागर पुन १ लाख, सुनील धमला, सिद्धान्त लोहनी र अविनाश कर्ण ८० हजार, ललितसिंह भण्डारी र चन्द्र साउद ५० हजार, भीम सार्की ४५, सोनु तामाङ र कुशल भुर्तेल ४०, कमलसिंह ऐरी ३५, निरज चन्द र हासिम अन्सारी ३०, रमेश भट्ट र अनिल थापा २० हजारविराटनगर किंग्स : शरद भेषावकर (कप्तान), दीपेन्द्रसिंह ऐरी ८० हजार, सन्दीप लामिछाने ६०, आशिफ शेख, प्रनित थापामगर र जितेन्द्र मुखिया ५०, पवन सर्राफ ४५, सुशील कँडेल ४०, अनिलकुमार शाह ३५, प्रफुल्ल वैद्य ३०, प्रकाश विष्ट र अमित श्रेष्ठ २५, आकाश थापा, राकेश कर्ण र किशोर महतो २० हजाररुपन्देही च्यालेन्जर्स : शक्ति गौचन (कप्तान), सुवास खकुरेल, राजेश पुलामी र विक्रम सोब ८० हजार, प्रकाश केसी ५०, शंकर राना ४५, कृष्ण कार्की ३५, साहब आलम, पुष्प थापा र अन्तिम थापा ३०, नूरध्वज सेन र हरिशंकर शाह २५, गणेश गौडेल, विक्रमकुमार भुसाल र दुर्गेश गुप्ता २० हजार।"
झापालाई उपाधि,"काँकडभिट्टा रमपम झापा एघार शनिबार मेची नेत्रालय काँकडभिट्टा गोल्डकप फुटबलमा च्याम्पियन हुँदै वर्षको पहिलो उपाधि जित्न सफल भएको छ। झापाले फाइनलमा विभागीय टिम एपीएफ क्लबलाई ३० ले हराउँदै घरेलु भूमिमा उपाधि जित्यो। झापाले मंसिरमा सुरुङ्गा गोल्डकपमा एपीएफसँग भोगेको हारको बदला लिएको छ। विजेता झापाले ४ लाख १ हजार नगद पुरस्कार जित्यो। एपीएफको भागमा २ लाख परेको छ। काँकडभिट्टा माविको मैदानमा घरेलु दर्शकको साथ पाएको झापाले खेलको ७७ औं मिनेटमा अग्रता लिएको हो। त्यो पनि आत्मघाती गोलबाट। फरवार्ड विशाल राईको प्रहार एपीएफका डिफेन्डर टोप विष्टले क्लियर गर्न खोज्दा गोल हुन पुगेको थियो। झापाको अग्रतापछि एपीएफ दबाबमा पर्यो। बराबरी गर्न प्रयासरत एपीएफविरुद्ध ९० मिनेटमा कर्ण लिम्बूले गोल थप्दै २० को स्थिति बनाए। रन्जित श्रेष्ठको क्रसलाई कर्णले इन्जुरी समयमा पुन: गोलमा परिणत गर्दा झापाली समर्थक उत्साही भएका थिए । एपीएफका डिफेन्स आदित्य चौधरी, रामकुमार कुमाल र रमेश दंगालको प्रदर्शन उल्लेख्य रह्यो। मिलन राई, श्याम नेपाली, पाल्साङ लामा, युवराज खडाले औसत खेले। अन्जन विष्ट, रन्जन विष्ट, राजेन्द्र रावल जस्ता अनुभवी खेलाडी नहुँदा टिमले घाटा बेहोरेको थियो। झापाका कर्ण लिम्वु, विशाल राई, योगेश गुरुङ, देवेन्द्र तामाङ, रजिन धिमाल र अफ्रिकन खेलाडी पिटर सेगुनको प्रदर्शन उल्लेख्य थियो। विशाल र योगेशले केही राम्रा मुभ मिस गरे। झापाका टिम प्रशिक्षक सञ्जय राईले टिमवर्कका कारण एपीएफलाई हराउन सफल भएको बताए। एपीएफसँगको जितले केही वर्षयताको खराब नतिजा बिर्साएको राईको भनाइ थियो । एपीएफका प्रशिक्षक रत्नकाजी महर्जनले पराजयले राजधानीबाहिरको प्रतियोगितामा उपाधि ह्याट्रिक गर्ने लक्ष्य तुहिएको सुनाए। उदीयमान खेलाडीको पुरस्कार आयोजक काँकडभिट्टाका नवीन सुवेदी भए। उत्कृष्ट गोलरक्षक एपीएफका राजु योगी भए। सर्वाधिक गोलकर्ता कर्ण लिम्बू (५) भए । म्यान अफ द दुर्नामेन्ट झापाका योगेश गुरुङ बने । उनले २५ हजार पुरस्कार पाए।"
शंखमूल फुटसल च्याम्पियन,रेडबुल र एएमए इभेन्ट्सको सहकार्यमा भएको राष्ट्रियस्तरको फुटसल लिगमा १६ टिमले होम एन्ड अवेका आधारमा प्रतिस्पर्धा गरेका थिए। उपविजेता सामाखुसीले ५ लाख पुरस्कार पायो।उत्कृष्ट खेलाडी सामाखुसीका नवीन लामा र उत्कृष्ट गोलरक्षक किकअफका तेजेन्द्रसिंह थापा घोषित भए। दुवैले समान ५० हजार रुपैयाँ पाए। विजेतालाई पूर्वप्रधानमन्त्री केपी शर्मा ओलीले ट्रफी प्रदान गरे।
आर्मी च्याम्पियन,"सुमन भोम्जन स्मृति खेलकुद प्रतिष्ठानको आयोजनामा हेटौंडा १० स्थित फरेस्ट्री मैदानमा भएको प्रतियोगितामा दुई विदेशीसहित १० क्लब सहभागी थिए। खेलाडीलाई राप्रपाका अध्यक्ष कमल थापा, पृतनापति देवकुमार सुवेदी, हेटौंडा स्कुल अफ म्यानेजमेन्टमा प्रमुख पूरनबहादुर जोशी लगायतले पुरस्कार वितरण गरेका थिए। कान्तिपुरकर्मी पुरस्कुत प्रतियोगिता आयोजक प्रतिष्ठानले कान्तिपुर दैनिकका हेटौंडा संवाददाता प्रताप विष्टलाई पु्रस्कृत गरेको छ। जिल्लाको खेलकुद विकास र जिल्लामा पछाडि परेका समुदाय र वर्गको उत्थानमा योगदान पुर्याएवापत् उनलाई पुरस्कृत गरिएको हो। पुरस्कारको राशि १५ हजार ५ सय ५५ रुपैयाँ छ। पुरस्कार यसैवर्ष स्थापना भएको हो।"
आस्ट्रेलियाको क्लिन स्विप,सिड्नी आस्ट्रेलियाले पाकिस्तानलाई तेस्रो टेस्टमा २ सय २० रनले हराएर शनिबार तीन खेलको सिरिजमा क्लिन स्विप गरेको छ। ४ सय ६५ रनको विजय लक्ष्य पछयाइरहेको पाकिस्तान अन्तिम दिन चिया सेसनअघि २ सय ४४ रनमै अलआउट भयो। आस्ट्रेलियाका लागि पाहुना टिमलाई समेट्न पेसम्यान जोस हेजलउड र स्पिनर स्टिभ ओकिभले ३३ विकेट लिए। लन्चअघि पाकिस्तानले सिरिजमै सर्वाधिक रन बनाउने अजर अली र अनुभवी युनिस खानलाई गुमाएको थियो। खेल बराबरीमा टुंग्याउने पाकिस्तानको लक्ष्य पूरा हुन सकेन। विकेटकिपर सरफराज अहमदले सर्वाधिक ७२ रन बनाए। नटआउट उनले ७० बल खेले। अस्ट्ेरलियाले गावामा भएको पहिलो टेस्ट ३९ रनले जितेको थियो। गत साता मेलबर्नको तेस्रो टेस्ट एक इनिङ्स र १८ रनले आफ्नो पक्षमा पारेको हो। अस्ट्ेरलियासँग उसको भूमिमा पाकिस्तानको यो लगातार १२ औं हार हो। उसले पछिल्लो पटक सिड्नीमा २२ वर्षअघि आस्ट्रेलियालाई हराएको थियो। प्रभावशाली प्रारम्भिक ब्याट्सम्यान डेविड वार्नर म्यान अफ द म्याच रहे। उनले टेस्टको पहिलो दिन लन्चअघि नै शतक बनाएका थिए। कप्तान स्टिभ स्मिथ भने म्यान अफ द सिरिज रहे।
महिला लिग भलिबल,"काठमाडौं एपीएफ र न्यू डायमन्ड एकेडेमीले शनिबार सुरु १२ औं ढोरपाटन महिला डबल लिग भलिबल च्याम्पियनसिपमा विजय पाएका छन्। न्यु डायमन्डले आयोजक ढोरपाटन स्पोर्ट्स क्लबलाई २५४, २५५, २५२ को सेटमा हरायो। एपीएफले न्यू डायमन्डमाथि नै २५५, २५६, २५४ को विजय पाएको थियो। चन्डेश्वरीले विजेश्वरीलाई २५१९, २५१७, २५७ ले र नेपाल पुलिसले आर्मी क्लबलाई २५१६, २५१४, १५२५, २५१० ले हराए। सर्वाधिक पुरस्कार राशिको महिला लिग भलिबल माघ ८ सम्म चल्नेछ।"
रूकुममा फुटबल सुरु,रुकुम १६ वर्षमुनिको विद्यालयस्तरीय फुटबल प्रतियोगिता सुरु भएको छ। प्याब्सन रूकुमको आयोजनामा खलंगास्थित न्यू मुनलाइट बोर्डिङको मैदानमा सुरु प्रतियोगितामा ११ विद्यालयले भाग लिएको छ। पछिल्लो समय लोकप्रिय बन्दै गएको फुटबललाई स्कुल स्तरसम्म पुर्याउन प्याब्सन स्थापना दिवसमा स्पर्धा गरिएको प्याब्सन अध्यक्ष खड्कबहादुर कुँवरले बताए।
रंगशालाको उद्घाटन,काठमाडौं मदन भण्डारी स्पोर्ट्स एकेडेमीको अगुवाईमा चन्द्रागिरि नगरपालिकाको ठूलो ढुंगामा मदन स्मृति रंगशाला निर्माण गरिने भएको छ। स्थानीय वन उपभोक्ता समितिको स्वामित्वमा रहेको जग्गामा रंगशाला निर्माण गरिने जनाइएको छ। शनिबार रंगशालाको उद्घाटन गरियो ।
चीनमा पढ्दा,"मचीनको राजधानी बेइजिङस्थित एक प्राथमिक विद्यालयमा कक्षा ५ मा पढ्दै छु । म अहिले १० वर्षकी भएँ । बाबाआमासँगै नेपालबाट चीन आएको ६ वर्ष भयो । नेपालमा मैले नर्सरी र एलकेजीमा पढेकी थिएँ । यहाँ आएर एक वर्ष पूर्वप्राथमिक शिशु कक्षा पढेँ । सुरुसुरुमा म चिनियाँ भाषा पटक्कै बुझ्दिनथेँ । तर विद्यालयको वातावरणले केही महिनामै चिनियाँ बोल्न सक्ने भएँ । म कक्षा एकको तेस्रो सेक्सनमा थिएँ । अहिले कक्षा ५ मा पुग्दा पनि तेस्रो सेक्सनमै छु । कक्षा एकदेखिका ३० जना साथी कक्षाशिक्षिका पनि फेरिएका छैनन् । तर पाँच वर्षदेखि सँगै पढेका साथीहरू र कक्षाशिक्षिकाले अझै पनि मेरो नाम (आर्यका) राम्ररी उच्चारण गर्न सक्दैनन् । यहाँ एकदेखि कक्षा चढ्दै जाँदा कक्षाशिक्षक पनि विद्यार्थीसँगै माथिल्लो कक्षाको कक्षाशिक्षक बन्ने चलन हुँदो रहेछ । त्यही चलनअनुसार मेरो कक्षाशिक्षिका एकदेखि नै स्ये थाउ छिन् । कक्षा ६ बाट मेरो प्राथमिक तह पूरा हुन्छ । त्यसपछि मैले अर्को स्कुल जानुपर्छ । मेरो कक्षाशिक्षक स्ये थाउचाहिँ फेरि एक कक्षाको कक्षाशिक्षक बन्नुहुन्छ । हरेक कक्षाशिक्षकको ६ वर्षे चक्र यसरी नै चलिरहन्छ । कक्षा सातदेखि चाहिँ ग्रेड टिचिङ हुँदैन ।चीनमा हरेक सेप्टेम्बर एक तारिखमा (नेपाली पात्रोअनुसार भदौको मध्य) देखि नयाँ शैक्षिक सत्र सुरु हुन्छ । चीनमा ६ कक्षासम्म प्राथमिक स्कुल हुन्छ । ७ देखि ९ सम्म मध्यम स्कुल र १० देखि १२ सम्म माध्यमिक स्कुल हुन्छ । मेरो स्कुल सोमबारदेखि शुक्रबारसम्म लाग्छ । बिहान पौने आठदेखि अपराह्न पौने चारसम्म दैनिक ६ पिरियड पढाइ हुन्छ । एउटा पिडियड ४५ मिनेटको हुन्छ । हरेक पिरियडको पढाइपछि १० मिनेट ब्रेक हुन्छ । चौथो पिरियडपछि खाना खाने ब्रेक हुन्छ । कक्षामै निश्चित समय गृहकार्य गर्नेसमय पनि छुटयाइएको हुन्छ । खेल्ने र कसरत गर्ने समय पनि हुन्छ । स्कुलमा गृहकार्य गर्ने समय भए पनि विद्यार्थीले घरमा आएर घन्टौँसम्म गृहकार्य गर्नै पर्छ । म हरेक दिन स्कुलले दिएको खाना खान्छु । स्कुलमा खानाका लागि दैनिक १० चिनियाँ युआन (१ सय ५० रुपैयाँभन्दा केही बढी) एकैपल्ट पहिले नै तिरिएको हुन्छ । मलाई चिनियाँ खाना मन पर्छ । चपस्टिक्स चलाउन पनि सजिलो लाग्छ । नेपाली खाना दालभात तरकारीजस्तो एकै ठाउँमा मुछेर खानु पर्दैन । वितेका ६ वर्षमा म पटकपटक नेपाल गएकी छु । काठमाडौंमा बेइजिङजस्तो सफा नभएर धुलैधुलो छ । तैपनि मलाई आफ्नो ठाउँ मन पर्छ । नेपालमा हजुरबा र आफन्तसँग खेल्न र घुम्न खुब मजा आउँछ ।मेरो स्कुलमा कक्षा ४ सम्म मात्र कम्प्युटर विषय पढाइ हुन्छ । त्यो समयसम्म कम्प्युटरको आधारभूत ज्ञान दिएपछि ५ कक्षादेखि कम्प्युटर पढाइ हुँदैन । कक्षामा नियमितबाहेक संगीत, नृत्य, शारीरिक व्यायाम लगायत विषय पनि छन् । सबै विषयमा सबै विद्यार्थीले सहभागी हुनैपर्छ । अंग्रेजी, गणित र चिनियाँ विषय हरेक दिन पढाइ हुन्छ । अरू विषयका लागि निश्चित दिन तोकिएको हुन्छ । कुनै विषयको शिक्षक अनुपस्थित भए त्यो दिन अर्को विषयको पढाइ हुन्छ । अर्को साता अनुपस्थित भएको शिक्षकले अघिल्लो साताको साटो पनि पढाउनुपर्छ । गृहकार्य नगर्ने र कक्षामा अभद्र व्यवहार गर्ने विद्यार्थीलाई चीनमा शारीरिक यातना दिइन्न । तर उसलाई कक्षाबाट बाहिर निकालेर राख्न सकिन्छ । आफैँले गल्ती स्वीकार गर्न लगाउने विधि अपनाइन्छ । मलाई नेपाली सग्ला अक्षर मात्र लेख्न आउँछ । नेपालीमा एकदेखि २० सम्म मात्र गणना गर्न आउँछ । नेपाली भाषामा कुरा गर्दा म हल्का अकमकिन्छु । तर चिनियाँ भाषा भने फरर्र बोल्न सक्छु । म कक्षामा वादविवाद र वक्तृत्वकला प्रतियोगितामा प्राय: पहिलो वा दोस्रो हुन्छु । चिनियाँ भाषामै बोलेर चिनियाँ विद्यार्थीसँग प्रतिस्पर्धा गर्छु । चिनियाँ भाषा बोल्न, लेख्न र पढ्न रमाइलो लाग्छ । चिनियाँ विद्यार्थीको अंग्रेजी कमजोर हँुदो रहेछ । मलाई कक्षामा सबैभन्दा मन पर्ने विषय नै अंग्रेजी हो । हरेक दिन एक पिरियड अंग्रेजी भाषाको पढाइ हुन्छ । साथीहरूलाई सबैभन्दा कठिन विषय अंग्रेजी हो । म कक्षाका सबै साथीहरूलाई अंग्रेजी सिकाउँछु । साथीहरू अंग्रेजीको टयुसन पढ्छन् । तैपनि नआएर मलाई नै सोध्छन् । मलाई पढ्न खासै अल्छी लाग्दैन । तर गृहकार्यचाहिँ पटक्कै मन पर्दैन । स्कुलबाट घर फर्केपछि मलाई गृहकार्य सक्न ४ बजेदेखि रातको १० बजेसम्म लाग्छ । यहाँ प्राथमिक तहदेखि नै अत्यधिक गृहकार्य दिइन्छ । यहाँ एक शैक्षिक सत्रमा ६६ महिनाका दुई सेमेस्टर हुन्छन् । सेमेस्टरको अन्तमा परीक्षा हुन्छ । सय पूर्णाङ्कको परीक्षामा पास हुन कम्तीमा ६० नम्बर ल्याउनुपर्छ । हरेक कक्षाको पहिलो र दोस्रो सेमेस्टरमा पाठयपुस्तक पनि पहिलो भाग र दोस्रो भाग गरेर फरकफरक हुन्छन् । कुनै विद्यार्थीले न्यूनतम ६० अंक ल्याएन भने अर्कोपल्ट मौका परीक्षा दिनुपर्छ । तर कक्षा दोहोर्याउनु पर्दैन । मचाहिँ कक्षामा प्राय: ८५ प्रतिशतभन्दा बढी अंक ल्याउने गर्छु । रातो स्कार्फ विद्यार्थीलाई दुई कक्षादेखि नै चिनियाँ कम्युनिस्ट पार्टीप्रति बफादार बन्न सिकाइन्छ । उनीहरूलाई कक्षा दुईदेखि घाँटीमा बाँध्ने रातो स्कार्फ दिइएको हुन्छ । यो स्कार्फ बाँधेपछि विद्यालयमा प्रवेश गर्दा आफ्ना शिक्षकशिक्षिकालाई सलाम गर्नुपर्छ । सलाम गर्ने निश्चित तरिका हुन्छ । शरीरलाई तनक्क पारेर दाहिने हातको पन्जालाई दाहिने आँखाभन्दा एकमुठी माथि पारेर सलाम गर्नुपर्छ । प्रहरी र सेनाले चाहिँ दाहिने हातको पन्जालाई दाहिने आँखाकै समानान्तर राखेर सलाम गर्छन् । विद्यार्थी र खेलाडीले आँखामाथि पन्जा पुर्याउनुपर्छ । यसको अर्थ चिनियाँ कम्युनिस्ट पार्टी, आफ्ना शिक्षक र मान्यजन आफूभन्दा माथि हुन्छन् भन्ने हो । विद्यार्थीहरूले रातो स्कार्फ नलगाएको बेलाचाहिँ दुवै हात जोडेर छातीमा राखेर नमस्ते गरी झुक्नुपर्छ । सामान्यत: कक्षा दुईदेखिमाथिका विद्यार्थीलाई रातो स्कार्फ बाँध्न दिइन्छ । विद्यालय पोसाकसँग रातो स्कार्फ अनिवार्य गरिएको हुन्छ । विद्यार्थीले हरेक दिन राष्ट्रगान बज्दा उठेर त्यसरी नै सलाम गर्नुपर्छ । कक्षा सुरु हुनुअघि राष्ट्रगान बजाइन्छ । नेपालमा जस्तो खेल मैदानमा गएर लाइन लाग्नु पर्दैन । आआफ्नो कक्षामा उठेर राष्ट्रगानको सम्मानमा सलाम गर्नुपर्छ ।व्यावहारिक तरिकाचीनमा प्राथमिक तहमै भए विद्यार्थीले मुलुकका विभिन्न संग्रहालयमा गएर त्यहाँको फोटो खिची कम्प्युटरबाट कक्षामा प्रस्तुति दिनुपर्छ । हरेक कक्षामा कम्प्युटर र प्रोजेक्टर पनि हुन्छ । त्यो प्रोजेक्टरबाट आफूले संकलन गरेको सामग्रीलाई पर्दामा प्रस्तुत गर्दा विद्यार्थीको आत्मविश्वास र क्षमता विकास हुन्छ । यस्तो कार्य कहिले समूहमा हुन्छ त कहिले एक्लाएक्लै । कक्षामा सबै विद्यार्थी यसमा सहभागी हुनै पर्छ । विशेष गरी सामाजिक शिक्षामा यस्तो कार्य गराइन्छ ।हरेक विद्यालयले विद्यार्थीलाई विभिन्न क्षेत्रमा लगेर व्यावहारिक शिक्षा दिने गर्छ । उदाहरणका लागि बेइजिङको एउटा क्षेत्रमा प्रयोगात्मक शिक्षा दिलाउने ठाउँ छ । त्यहाँ बैंक, होटल, अस्पताल, सुरक्षा व्यवस्थालगायत क्षेत्रको व्यावहारिक शिक्षा दिइन्छ । बैंकको सुरक्षाबारे बुझाउन विद्यार्थीलाई सुरक्षाकर्मीको जस्तै पोसाक लगाउन दिइन्छ । सुरक्षा दिने तरिका सिकाइन्छ । पैसालाई बाकसमा राखेर एक ठाउँबाट अर्को ठाउँमा सार्ने तरिका बुझाइन्छ । बैंकमा आएकाको सुरक्षा जाँच कसरी गर्ने भन्ने अभिनय गराइन्छ । विद्यार्थीमध्येबाटै कोही बैंक स्टाफ बन्छन्, कोही ग्राहक अनि कोहीचाहिँ सुरक्षाकर्मी ।बैंकमा जस्तै अस्पतालमा कसरी सेवा दिइन्छ भन्ने पनि विद्यार्थीलाई नै सहभागी गराएर सिकाइन्छ । यसरी सिकाउँदा विद्यार्थी पनि रमाउँछन् । उनीहरू डाक्टर र नर्सको पोसाक लगाएर अस्पतालका गतिविधिको अभिनय गर्छन् । होटल व्यवसायबारे पनि विद्यार्थीबाटै अभिनय गराएर शिक्षा दिइन्छ । होटलको रिसेप्सनदेखि कोठा व्यवस्था अनि रेस्टुरेन्टमा परिकार बनाउने काम विद्यार्थीबाटै गराइन्छ । कसैले स्यान्डविच बनाउँछन् त कसैले ग्राहकले जस्तै किनेर खान्छन् । हिउँमा चिप्लेटी खेल्ने, चिडिया घरमा गएर डलफिनलाई खाना खुवाउनेजस्ता मनोरञ्जनात्मक शिक्षा पनि दिइन्छ ।"
यस्ता थिए प्राचीन सभ्यता,"प्रस्तुति : जयकुमार महर्जन, स्रोत : एजेन्सीहरू"
मेरो कुची मेरो कलम,"शुभाशिष कार्की, कक्षा९सिद्धार्थ वनस्थली इन्स्चि्युट, काठमाडौं"
हुस्सु,"पुस २४, २०७३ पुसको चिसो थियो । ईशा न्यानो गरी ओछ्यान मा सुतिरहेकी थिई । सानो खैरेको कुइँकुइँ आवाजले उठी । उसले खैरेलाई समातेर माया गरी । ईशा उठ सात बजिसक्यो यो केटीलाई कहिले स्कुल जान ढिला हुँदैन जाडोमा त झन उठाउनै गाह्रो, आमाले भान्छाबाट भन्नुभयो । ऊ हतपत उठी । झ्यालको पर्दा खोली । बाहिर हुस्सु र कुहिरो लागेको थियो । केही पनि देखिएको थिएन । ओहो बाहिर त कस्तो डरलाग्दो उसले मनमनै भनी । आज म स्कुल जाँदिनँ, तँ र म खेल्ने ल, ईशाले खैरेलाई हेर्दै भनी । खैरेले बुझेजस्तै गरी कुइँकुइँ गर्यो । ल हेर, अझै उठेकी रहिनछ । अहिले गाडी छुट्छ, आमाले भित्र छिर्दै भन्नुभयो । आमा म आज स्कुल जाँदिनँ, खैरेलाई हेर्दै ईशाले लाडे पल्टिँदै भनी । किन नजाने ? सन्चो भएन ? आमाले उसको निधारमा हात राख्दै सोध्नुभयो । अहँ मलाई केही पनि भएको छैन, उसले निहुरिएर जवाफ दिई । अनि किन नजाने ? खैरेसँग खेल्नको लागि हो ? आमाले खैरेलाई लिँदै भन्नुभयो । उसले हैन भनेर टाउको हल्लाई । यसो पनि हैन त्यसो पनि हैन अनि के कारणले स्कुल नजाने ? आमाले झर्किंदै भन्नुभयो । के हो आज मलाई चिया नदिने ? अनि यो स्कुल जान पर्दैन ? बुुवा भित्र छिर्दै आमालाई भन्नुभयो । नजाने रे सोधेको, भन्दिनँ, हजुरले नै सोध्नुहोस् । म चिया लिएर आउँछु, आमा बाहिर निस्कनुभयो । किन स्कुल नजाने छोरी, बुवाले मायाले ईशालाई सोध्नुभयो । खैरे बुवाको काखमा आएर हात चाट्दै थियो । उसले बुवाको हात खेलाउँदै भनी, बाहिर हुस्सु लागेको छ । अनि के भयो त ? बुवाले सोध्नुभयो । हेर्नुस् त बुवा केही पनि देखिँदैन । बाटो पनि छैन । हेर्दा पनि कस्तो डरलाग्दो । अनि म स्कुल कसरी पुग्छु ? म हुस्सुभित्र हराएँ भने मैले के गर्ने ? उसले औंलाले झ्यालबाहिर देखाउँदै भनी । बुवाले पनि झयालबाहिर हेर्नुभयो, केही पनि देखिएको थिएन । बुवा मरीमरी हाँस्न थाल्नुभयो । धत् लाटी त्यस्तो कहाँ हुन्छ र । यहाँबाट हेर्दा मात्र त्यस्तो देखिएको हो । त्यहाँभित्र छिरेपछि बाटो देखिन्छ नि, ईशालाई काखमा लिँदै बुबाले भन्नुभयो, त्यही भएर मेरी छोरीले आज स्कुल नजाने भनेको ? ईशा केही नबोली चुप लागेर बसी । आमाले चिया लिएर कोठामा आउनुभयो । बुवाले उहाँलाई ईशा स्कुल नजाने कारण सबै भन्नुभयो । आमा पनि हाँस्नुभयो । बाटो छ भने त म अब म स्कुल जान्छु, उसले उठ्दै भनी । गाडी छुटिसक्यो । हुस्सु पनि लागेको छ । आज हामी सबै घरमा खेलेर बस्ने ल ? ईशालाई हेर्दै आमाले भन्नुभयो । त्यही त मलाई पनि डर लाग्यो, म पनि आज अफिस नजाने, बुवाले ईशालाई हेर्दै भन्नुभयो । बुवाको कुरा सुनेर आमा र ईशा मज्जाले हाँस्नुभयो । खैरेले पनि कुइँकुइँ गर्दै होमा हो मिलायो ।सजनी नौबागे"
सेताम्मे महाभारत गाथा,"पुस २४, २०७३ राजुको घरबाट हिमाल देखिँदैन । घरनजिकै रहेको गोरखनाथ डाँडाले डयाम्मै छेकिन्छ । हिमाल हेर्नका लागि हाइस्कुल नजिकैको सिरानचौरमा आउनुपर्छ । होइन भने गोरखनाथ डाँडा नै उक्लिनुपर्छ । उत्तरतिरको हिमाल हेर्न नपाए पनि वर्षमा एकपटक दक्षिणतिरको महाभारत शृंखला सेताम्मे भएको दृश्य हेरि रमाउँछ राजु ।राजुलाई आफ्नो घरको दक्षिणतिर रहेको महाभारत लेक कहाँदेखि कहाँसम्म फैलिएको छ थाहा छैन । महाभारत लेकको उच्च बिन्दु बेथान्चोक नारायण डाँडा भने घरबाटै प्रस्ट देखिन्छ । तर पनौती बिजुलीघरबाट बत्ती निकाल्नका लागि महाभारत पहाडको फेदफेदै क्यानलबाट पानी लगिरहेको राजुलाई थाहा छ । जाडो मौसममा धेरै जाडो भएको बेला पानी परेको भोलिपल्ट मात्र किन महाभारत लेक यसरी सेताम्मे हुन्छ, राजुलाई थाहा छैन । तर यसरी सेताम्मे देखिनु भनेको वर्षमा एकपल्ट हिमालय पर्वतराजाले महाभारत लेकलाई आफ्नी बहिनी सम्झेर एक जोर लुगा दिएको रे भन्ने कथाचाहिँ राजुलाई उसका हजुरबुबाले सुनाउनुभएको याद छ । हजुरबुबाले यो कथा भन्नुभएदेखि बर्सेनि दसैंतिहारपछि जाडो लाग्न थालेपछि राजुलाई महाभारत लेकलाई लुगा पायो पाएन भन्ने कुराको व्यग्र प्रतीक्षा हुन्छ । जाडोले आफू लुगलुग काम्नु परे पनि मनमनै अझ ठूलो पानी परोस् भन्ने कामना गर्छ राजु । पुसमाघको उत्कर्षमा पानी परेको भोलिपल्ट उठ्नेबित्तिकै दक्षिणतिरको विशाल महाभारत पहाडमा नजर लगाउँछ, सेताम्मे देखेपछि हजुरबुबाले भन्नुभएको कुरा सही भएको ठानेर औधि खुसी हुन्छ । कहिलेकाहीं चाहिँ पानी परे पनि भोलिपल्ट त्यसरी सेताम्मे नदेख्दा खिन्न मान्छ । फेरि पानी पर्ने समयको प्रतीक्षा गर्छ ।आज स्कुलमा काठमाडौंबाट ठूलो सर आउनुभएको छ । उहाँको नाम तीर्थबहादुर श्रेष्ठ रहेछ । उहाँले बताएअनुसार नेपालको पहाडी र तराई क्षेत्रबीचको यो महाभारत पर्वत २५०० देखि ३५०० मिटरको उचाइ हासिल गरेर पूर्वपश्चिम फैलिएको छ रे । र, यो पर्वत शृंखलाको उच्चतम बिन्दुमध्ये एक बेथान्चोक नारायण पनि हो रे । जसको उचाइ ३०१८ मिटर छ रे । यस्तोमा पुसमाघको जाडोयाममा पानी पर्नेबित्तिकै सजिलै यी उच्च भागमा पनि हिउँ पर्छ रे । तीर्थ सरले भन्नुभएअनुसार ५००० मिटरमाथि सालैभरि हिउँ हुन्छ । जतिसुकै गर्मी मौसममा पनि त्यहाँ हिउँ पग्लिँदैन भने २५००, ३००० मिटरमाथिका पहाड, डाँडामा जाडोयाममा पानी पर्नेबित्तिकै अर्थात् अत्याधिक चिसो हुनेबित्तिकै हिउँ पर्छ, त्यही हिउँ जम्माजम्मी भएर टाढाबाट हेर्दा सेताम्मे देखिन्छ रे ।तीर्थ सरले बताउनुभएअनुसार जलवायु परिवर्तनका कारण विश्वको तापमान वृद्धि हुने क्रम जारी छ र विगत केही वर्षयता यस्तोमा कुनै कुनै वर्ष आशातीत चिसो नै हुन नपाई जाडोयाम सकिने एवं जाडोमा पानी नै नपर्ने कारण हिउँ पर्दैन रे । पानी परे पनि चिसो यथेष्ट नपुगेर सेताम्मे नै देखिँदैन रे । तीर्थ सरका यी पछिल्ला कुरा सुनेपछि भने राजु अलि चिन्तित भयो । जलवायु परिवर्तनको कारण, यसको रोकथाम तथा यसको न्यूनीकरण बारे काठमाडांैदेखि आउनुभएका सरसँग राजुलाई सोध्ने आँटै आएन ।डा सुमनराज ताम्राकार"
त्यसै बित्यो ५ दिन,सर्वोच्चको निर्णयपछि आइतबार बस्न लागेको संसद् बैठकमा सत्तापक्ष र प्रतिपक्ष दुवैले रणनीतिक हिसाबले अघि बढ्ने तयारी थालेका छन्। प्रमुख प्रतिपक्ष एमालेबाट बैठक अवरुद्ध नभएमा सरकार संशोधन विधेयक र निर्वाचनसँग जोडिएका विधेयकलाई संसद्मा एकैसाथ अघि बढाउने पक्षमा छ। प्रतिपक्ष एमाले भने संसदको अवरोध खुला गर्ने तर संविधान संशोधनको प्रस्तावलाई अघि बढाउन नदिने योजनामा छ। संविधान संशोधनको प्रस्ताव व्यवस्थापिका संसदकै छलफलको विषय भएको भन्दै सर्वोच्चले प्रक्रिया रोक्न नमिल्ने आदेश गत सोमबार दिएको थियो।
निर्णय नसच्याए पुन: सत्याग्रह,"काठमाडौं विश्वविद्यालयमा विवादास्पद रामकण्ठ माकाजुलाई पुन: उपकुलपति नबनाउन पनि उनले माग गरेका छन्। काठमाडौं विश्वविद्यालय पदाधिकारीविहीन भएको महिना दिन पुग्न लाग्दासमेत उपकुलपति नियुक्ति हुन नसकेको उल्लेख गर्दै डा केसीले भने, केयूमा थुप्रै अनियमिततामा मुछिएका तथा नाजायज रूपमा विस्तारित कार्यक्रमको बहानामा दुई मेडिकल कलेजलाई सम्बन्धन दिएका रामकण्ठ माकाजुलाई फेरि उपकुलपति नबनाउन र राजनीतिक बफादारी, भागबन्डाको आधारमा नभई वरिष्ठता, कार्यक्षमता र स्वच्छतालाई आधार बनाएर नयाँ पदाधिकारी बनाउन हामी आग्रह गर्छौं। डा केसीले विषय विज्ञहरूले गर्नपर्ने सम्बन्धन, विद्यार्थी भर्ना, शुल्कसम्बन्धी संवेदनशील निर्णय लिने काम माफिया र पार्टी कार्यकर्तालाई सुम्पने त्रिवि सिनेटको निर्णय फिर्ता हुनुपर्ने माग गरे। विवादास्पद निर्णय गर्ने त्रिवि पदाधिकारीलाई बर्खास्त गर्न र मंसिर १९ गते भएको सम्झौताका सबै बुँदा अक्षरश: कार्यान्वयन गर्न सरकारलाई तीन साताको समय दिएको समेत उनले जनाए। प्रधानमन्त्री र शिक्षामन्त्रीले माफियाको हितमा काम गरिरहेको आरोप लगाउँदै डा केसीले जुनसुकै मूल्यमा हालसम्मका आन्दोलनमार्फत प्राप्त उपलब्धि रक्षा गर्ने र पछिल्लो सम्झौता कार्यान्वयन गराइछाड्ने दृढता प्रकट गरे।"
तस्करीमा विमानस्थलको सेटिङ,"त्यस्तै २१ कात्तिक २०७१ मा अख्तियार दुरुपयोग अनुसन्धान आयोगको टोलीले २१ लाख रुपैयाँ घूससहित ३ जनालाई पक्राउ गरेको थियो। विमानस्थल भन्सार कार्यालयका नायब सुब्बा हरिवंश कार्कीसहित भन्सार एजेन्ट प्रेम अधिकारी, देवराज भट्टराई र सवारी चालक घूस लिएको आरोपमा पक्राउ परेका थिए। सुन तस्करीको आरोपमा पक्राउ परेका एक भारतीय नागरिकलाई छुटाइदिने प्रलोभन देखाई उनीहरूसँग घूस मागेका थिए। यी दुई फरक घटनाले कसरी अवैध ओसारपसारमा सुरक्षाकर्मी र कर्मचारीको संलग्नता रहेको छ भन्ने देखाउँछ। केन्द्रीय अनुसन्धान ब्युरोको एक अधिकारीले पछिल्लो घटनालाई जोडदै भने, सत्य के हो भने विमानस्थलभित्रकै सेटिङबिना त्यति परिमाणको सुन सजिलै बाहिर आउन सक्दैसक्दैन।"
डिफेन्स डिप्लोमेसी मा नयाँ पाइला,"अर्का सैन्य जानकार गेजा शर्मा वाग्ले भने संयुक्त अभ्यासमार्फत चीनले नेपाली सुरक्षा निकायमा आफ्नो प्रभाव बढाउन खोजेको बताउँछन्। चीन आफ्नो आन्तरिक र राष्ट्रिय सुरक्षामा नेपाल सरकारबाट मात्रै विश्वस्त हुन नसकेपछि एपीएफ र नेपाली सेनाजस्तो निकायलाई विश्वासमा लिएर ढुक्क हुन खोजेको देखिन्छ, उनले भने, तिब्बतसँगको सुरक्षा संवेदनशीलता छ। नेपालका सुरक्षा निकायलाई विश्वासमा लिए चीनलाई सहज हुन्छ। सैन्य जानकार दीपकप्रकाश भट्ट डिफेन्स डिप्लोमेसी सम्बन्ध विस्तारमा मद्दत पुग्ने बताए। पूर्वउपरथी विनोद बस्न्यातले संयुक्त अभ्यासले दुई मुलुकबीच होस् या दुईभन्दा बढी मुलुकबीच अनुभव साट्न सहयोग पुग्ने निष्कर्ष निकाले।"
सडक बनेपछि केरुङअन्तर्राष्ट्रिय नाका,"हुन त कोलकाता भएर सामान ल्याउँदा पनि कुनै समस्या नभएको चीनसँग ठूलो स्केलमा व्यापार गर्ने नेपालीहरू बताउँछन्। तर रेल नै केरुङ आउँदा र काठमाडौंकेरुङ सडक राम्रो भएको खण्डमा यतैबाट सहज हुने उनीहरू बताउँछन्। अक्टोबर १९६१ मा तत्कालीन राजा महेन्द्र शाहको चीन भ्रमणका बेला नै चीनले केरुङलाई केन्द्रित गरेको थियो। तत्कालीन राजा महेन्द्रले उक्त रोजाइ पन्छाएर कोदारीतातोपानी सडकमार्ग रोजेको हुनाले सम्झौताको पाँच वर्षमा उक्त पहिलो हिमाली नाका सञ्चालनमा आएको थियो। नेपालतर्फको सडक पनि त्यहीअनुरूप तयार गर्न सके चीनलाई हिमालले छेक्दैन, ल्हासाका महावाणिज्यदूत कार्कीेले भने। रसुवागढीमा अत्याधुनिक अध्यागमन कार्यालय, भन्सार कार्यालयलगायतको निर्माण अघि बढेको छ। गल्छीदेखि त्यहाँसम्म जोड्ने सडक विस्तारको काम पनि अघि बढेको छ।"
अवैध क्रसरलाई ओसारपसार अनुमति,"निर्णयअनुसार क्रसरमा भएका स्टक सामग्री मात्र ओसारप्रसार मात्र गर्न पाइन्छ। स्रोतका अनुसार बिनाअनुमति सञ्चालन भइरहेका क्रसर उद्योगहरूलाई बन्द गराउनुपर्नेमा उल्टै तिनै स्टकका नाममा गिट्टीढुंगा असोरपसार गर्न दिइएको स्थानीयवासी बताउँछन्। अहिले नल्लु, बुरुन्चुली क्षेत्रका अधिकांश क्रसर निर्वाध चलिरहेका छन्। तर पनि जिल्लास्तरीय अनुगमन समन्वय समिति मौन छ। प्रमुख जिल्ला अधिकारी काफ्लेले यसबारे अनुगमन समितिका सदस्यसचिव स्थानीय विकास अधिकारीलाई बढी जानकारी रहेको बताउँदै प्रतिक्रिया दिन मानेनन्। स्थानीय विकास अधिकारी हरिप्रसाद दाहालले प्राविधिक टोलीको रिपोर्टका आधारमा अनुमति दिएको बताए। सीडीओ (प्रमुख जिल्ला अधिकारी) को नेतृत्वमा निर्णय भएकाले बढी जानकारी उहाँ (सीडीओ) लाई नै होला, उनले भने।"
कहाँबाट ल्याइन्छढुंगा?,"क्रसर उद्योगहरूले कान्ति लोकपथबाट अवैध रूपमा ढुंगा ल्याउने गरेका छन्। उद्योगहरूले लेले टीकाभैरवतीनपाने भट्टेडाँडा सडक, मासखोलातीनपाने सडक विस्तारको ठेक्का पाएका निर्माण व्यवसायीसँगको मिलेमतोमा ढुंगा ल्याउने गरेका हुन्। बिनास्वीकृति ढुंगा ल्याउनेमा जीवन खत्रीको नाममा दर्ता रहेको पर्वत रोडा ढुंगा उद्योग, मुकुन्दप्रसाद आर्चायको बज्रबाराही, कृष्णप्रसाद तिमिल्सिनाको विन्ध्यवासिनी कंक्रिट इन्डस्ट्रिज, विष्णुमान महर्जनको सगरमाथा स्टोन क्रसर, रामकृष्ण बस्नेतको शक्तिरोडा रोडा ढुंगा उद्योग, कमलबहादुर केसीको शैलेश्वरी, जेविन महर्जनको बंगलामुखी, यज्ञबहादुर केसीको ओम एग्रिगेट इन्डस्ट्री, श्यामकुमार आर्चायको ए एन्ड एस कंक्रिट एलाइड, सोमराज तामाङको कञ्चनजंघा रोडा ढुंगा उद्योगलगायत १६ वटा छन्।ढुंगा बिक्री गर्नेमा निर्माण व्यवसायी गोल्डेन गुड, पीएस, हनुमान कन्स्ट्रक्सन, मोतीदान र दि कञ्चनजंघा छन्। गोल्डेन गुडपीएस जेभीले टीकाभैरवभट्टेडाँडा अन्तर्गत लप्से सडक खण्डका ढुंगा सडकबाट करिब सय मिटर तल भैंसे खोलामा खसालेर त्यहाँबाट ट्रिपरमा लोड गरी बिक्री गर्ने गरेका छन्। हनुमान कन्स्ट्रक्सन र मोतीदानदि कञ्चनजंघा जेभीले सडकबाट सीधै ट्रिपरमा लोड गरेर बिक्री गरेका छन्। निर्माण व्यवसायी र कान्ति लोकपथ सडक योजनाको सम्झौताअनुसार सडक विस्तार गर्ने क्रममा निस्किएका ढुंगा निर्माण व्यवसायीले सीधै बिक्री गर्न पाउँदैनन्।"
पुन:संरचना प्रतिवेदन अस्वीकार्य : तमलोपा,"काठमाडौं तराई मधेस लोकतान्त्रिक पार्टी (तमलोपा) ले स्थानीय तह पुन:संरचना आयोगले सरकारलाई बुझाएको प्रतिवेदन आफ्नो पार्टीलाई अस्वीकार्य भएको जनाएको छ। तमलोपाले शनिबार विज्ञप्ति जारी गरी जनसंख्याको मूल आधारलाई बेवास्ता गरी गरिएको स्थानीय तहको पुन:संरचनासम्बन्धी प्रतिवेदन संघीय राज्य पुन:संरचनाको अवधारणा र संविधानको धारा ५६ को उपधारा ४ र ५ र धारा २९५ को उपधारा ३ विपरीत भएकाले मधेसलाई मान्य नभएको दाबी गरेको छ।संघीय राज्य पुन:संरचनामा संघ, प्रदेश, स्थानीय तह निकाय र विशेषसंरक्षित वा स्वायत्त क्षेत्रको समन्वयको मान्य सिद्धान्तअनुसार स्थानीय तह तथा विशेषसंरक्षित वा स्वायत्त क्षेत्र प्रदेशको क्षेत्राधिकार पर्ने कुरा सर्वविदितै रहे पनि मूल सिद्धान्तविपरीत आएको पुन:संरचना प्रतिवेदन हामीलाई स्वीकार्य छैन, तमलोपाका वरिष्ठ उपाध्यक्ष हृदयेश त्रिपाठीद्वारा जारी विज्ञप्तिमा भनिएको छ।"
संशोधन प्रस्ताव अपूरो,"उनले ७ प्रदेशले मुलुकको समस्याको समाधान नगर्ने जिकिर गरे। ८ प्रदेशको सहमति तोडिएकाले अहिलेको अवस्था आएको बताउँदै ८ प्रदेशमा जाँदा नै समस्याको समाधान हुने दाबी गरे। झापा, मोरङ, सुनसरी, कैलाली र कञ्चनपुर निकै विवादित रहँदै आएका छन्, तर संशोधन प्रस्तावले यसको कुरा गरेको छैन, उनले भने, त्यसैले यथास्थितिमा हामी समर्थन गर्दैनौं, थारूहरूप्रति ठूलो धोका भएको छ। उनले पूर्वको एउटा प्रदेश बन्नुपर्ने र कैलाली र कञ्चनपुरलाई ५ नम्बर प्रदेशमा राख्नुपर्ने माग दोहोर्याए।"
सिंहदरबार भत्काउने प्रस्ताव स्थगित,"पुरीले भक्तपुर, दत्तात्रय क्षेत्रमा १ सय ६० वर्ष पुरानो कुखुराको खोरलाई जीर्णोद्धार गरेर नमुना घर बनाएका छन् जसलाई युनेस्कोले पनि विशिष्ट संरक्षणको काम भनेर पहिचान दिलाएको छ। मठमन्दिरको हकमा साँखुको महादेव मन्दिर (मल्लकालीन) लाई पुरीले रेट्रोफिटिङ गराएका थिए। गत वर्षको महाभूकम्पमा सिंगो बस्तीले क्षति बेहोर्दा पनि महादेव मन्दिर भने सग्लो रूपमै छ।"
आठ कुमारीको बृहत् पूजा,"ललितपुर कुमारी परम्परालाई जगेर्ना गर्न उपत्यकाका नेवार समुदायका महिलाहरू जुटेका छन्। उनीहरूले आफ्नै खर्चमा शनिबार उपत्यकाका विभिन्न स्थानका ८ कुमारीको भ्वय्ब्व राखी पूजा गरेका छन्। कुमारीका अगाडि एक मुरी चिउरामाथि माछा, अदुवा, भट्टमासजस्ता परिकारलाई नेपाल भाषामा भ्वय्ब्व भनिन्छ।काठमाडौंको हयुमत मिसा पुच: (महिला समूह) को आयोजनामा गरिएको पूजामा वसन्तपुर, मखन, किलागल, टोखा, साँखु, बुंगमती, ह:खा र आजीवन गरी ८ कुमारीको पूजा गरिएको थियो। पूजामा काठमाडौं किलागलका मिसा पुच: (महिला समूह), मुकु बहाल, कोहिटी, त्यागलगायत टोलका महिला समूह सहभागी थिए। ज्यापु महागुठीमा आबद्ध ३६ टोलका महिला प्रतिनिधि पनि सहभागी थिए। हयुमत मिसा पुच:का अध्यक्ष ज्ञानशोभा महर्जनले सबै कुमारीलाई एकै स्थानमा भेला गराएर समस्याबारे छलफल गर्ने योजना रहेको बताइन्। २०७० मा आयोजित पूजाकै कारणले पनौतीमा लोप भइसकेको कुमारी परम्परा ८० वर्षपछि पुन: निरन्तरता भएको छ, उनले भनिन्।साँखुका प्रदीप वज्राचार्यले राज्य पक्षबाट मल्लकालमा पूजाको व्यवस्था राज्यबाटै हुने गरे पनि अहिले नभएको बताए। दसैंमा गुठी संस्थानको सहयोगमा पूजा हुँदै आएको छ, उनले भने, अरूबेला कुमारीलाई गरिने दैनिक, मासिक पूजा तथा प्रसादग्रहणमा गर्न लाग्ने खर्च आफैंले व्यहोर्दै आएका छौं।"
अटेरी निजी अस्पताल,"काठमाडौं सरकारले स्वास्थ्य निर्देशिका २०७० अनुसार कम्तीमा १० प्रतिशत शय्यामा नि:शुल्क उपचार गर्न निर्देशन दिएको तीन महिना बितेको छ। निर्देशिकाको मापदण्डअनुसार निजी अस्पतालहरूबाट कात्तिकयता जम्मा एकजनाले सेवा पाएका छन्।सेवा लिने अछामकी विन्दु कुँवरका एकमहिने शिशु हुन्। विन्दुले पुसमा जिल्ला जनस्वास्थ्य कार्यालय काठमाडौंमा निवेदन दिएकी थिइन्। जनस्वास्थ्यले ग्रान्डी हस्पिटलमा सिफारिस गरिदिएको कार्यालय प्रमुख महेन्द्रप्रसाद श्रेष्ठले बताए।गत कात्तिकमा स्वास्थ्य मन्त्रालयले सबै निजी अस्पताललाई निर्देशिकाले तोकेको मापदण्ड तत्काल पूरा गर्न आग्रह गरेको थियो। मापदण्ड पालना नगरे कारबाही थाल्ने चेतावनीसमेत मन्त्रालयले दिएको छ।सरकारको निर्देशन जनतासम्म पुग्न नसकेकाले बिरामीले सेवा लिन नसकेको श्रेष्ठले बताए। उनका अनुसार गरिबलाई १० प्रतिशत शय्यामा उपचार दिएको विवरण हालसम्म कुनै पनि निजी अस्पतालले बुझाएका छैनन्। स्वास्थ्य मन्त्रालयको निर्देशनअनुसार निजी अस्पतालले गरिबलाई १० प्रतिशत शय्यामा उपचार दिएको मासिक विवरण जिल्ला जनस्वास्थ्य कार्यालय, स्वास्थ्य सेवा विभाग तथा स्वास्थ्य मन्त्रालय चिकित्सा सेवा महाशाखाजस्ता सम्बन्धित निकायमा पठाउनुपर्ने हुन्छ।निर्देशिकामा भएका स्वास्थ्य व्यवस्थाहरू कार्यान्वयन भएनभएको बारेमा मन्त्रालयले विभिन्न संयन्त्र परिचालन गरी अनुगमन तथा नियमन गर्ने भनिएको छ। तर, हालसम्म जिल्ला जनस्वास्थ्य कार्यालय काठमाडौंका तर्फबाट कुनै अनुगमन सुरु नभएको सूचना अधिकारी पुष्कर बिजुक्छेले बताए। श्रेष्ठका अनुसार सरकारले ल्याएको नयाँ निर्देशिकामा गरिब, असहाय र बेवारिसे उल्लेख भए तापनि गरिब पहिचान गर्ने कुनै मापदण्ड नतोकिएकाले निर्देशिका पालन गर्न अप्ठयारो छ। उनी भन्छन्, यो विल्कुलै अवैज्ञानिक छ। बिरामीले कुनै प्रमाणबिना आफूलाई गरिब घोषणा गरेकै आधारमा नि:शुल्क उपचारको सेवा लिन नमिल्ने उनको भनाइ छ। यस्तो अवैज्ञानिक व्यवस्थाका कारण नक्कली गरिबले प्रश्रय पाउने खतरा बढ्ने उनले बताए।सीमित कर्मचारी दरबन्दीका कारण जनस्वास्थ्य कार्यालय काठमाडौंले अनुगमन अगाडि बढाउन नसकेको सूचना अधिकारी बिजुक्छेले बताए। अनुगमनका लागि अलग्गै थप कर्मचारी खटाउनुपर्ने आवश्यकता रहेको उनी बताउँछन्। उनले भने, भएका कर्मचारीलाई त कार्यालयभित्रै भ्याइनभ्याइ छ। स्वास्थ्य मन्त्रालयका सचिव सुरेन्द्रराज उप्रेतीका अनुसार देशका कुनै पनि जिल्ला जनस्वास्थ्य कार्यालयमा अनुगमनका लागि छुट्टै कर्मचारीको दरबन्दी हुँदैन। मन्त्रालयले निर्देशन गरेका काम कार्यालयले भित्रकै कर्मचारी खटाएर फत्ते गर्नुपर्ने हुन्छ। जनस्वास्थ्य कार्यालयबाट थप कर्मचारी माग भइरहेकाले यसबारे मन्त्रालयले छलफल गरिरहेको सचिव उप्रेतीले बताए।"
औषधि र स्वास्थ्यकर्मी छैनन्,"उनले भनिन्, एम्बुलेन्स भनेका बेलामा आइदिँदैनन्, टयाक्सी रिजर्भ गरी सुत्केरीलाई अस्पताल लैजान्छौं। यहाँ विशेषगरी इँटाभट्टा र कारखानामा काम गर्ने मजदुर स्वास्थ्य सेवा लिन आउँछन्। स्वास्थ्यचौकीमा औषधि नपाएपछि मेडिकलबाट औषधि किनेर खानुपरेको इँटाभट्टाकी मजदुर सीपकला देवीले बताइन्। यहाँबाट दिनहुँ ६० देखि सयजनाले स्वास्थ्य सेवा लिन आउने गरेको संस्थाको दर्ता तथ्यांकमा उल्लेख छ। उपचार लिन्छौं, औषधि बाहिर मेडिकलबाट किनेर खान्छौं, विकास पासवानले भने।जिल्ला जनस्वास्थ्य कार्यालय ललितपुरका प्रमुख झलक शर्माका अनुसार कुनै पनि स्वास्थ्यचौकीमा सुत्केरी गराउनकै लागि सहायक कर्मचारीको दरबन्दी हुँदैन। त्यही कारण जनशक्ति उपलब्ध गराउन नसकिएको उनको दाबी छ।"
पत्रकारको नि:शुल्क मिर्गौला परीक्षण,भक्तपुर नेपाल पत्रकार महासंघ जिल्ला शाखा भक्तपुरको २०औं स्थापना दिवसका अवसरमा जिल्लामा क्रियाशील पत्रकारहरूको नि:शुल्क मिर्गौला परीक्षण गरिएको छ। मानव अंग प्रत्यारोपण केन्द्र भक्तपुरको सहकार्य तथा मध्यपुरथिमी नगरपालिकाको सहयोगमा ६५ पत्रकारले शनिबार मिर्गौला परीक्षण गराएका हुन् ।उक्त अवसरमा यस वर्षको मैयादेवी स्मृति पत्रकारिता पुरस्कार पुष्करराज बुढाथोकीलाई प्रदान गरेको छ।
"धनीपुर्जा हातमा, जमिन बगर","यहाँबाट विस्थापित भएका केही परिवार शिविरमा बस्न थालेका छन्। कोही आफन्तकामा आश्रय लिन गए। जंगल किनारमा बस्नेको जनजीवन अझै कष्टकर छ। भएको जमिन सबै बगेपछि छिमेकीको जमिनमा छाप्रो बनाएर बस्नुपरेको छ, अढाई बिघा जमिन बगेपछि विस्थापित रामकिसन रानाले भने, ६ जनाको परिवार ज्यालामजदुरी गरेर पालेको छु। स्थानीयले कटान नियन्त्रणका लागि जिल्लास्थित सरकारी निकायसँग माग गर्दा गर्दै थाकिसकेको गुनासो गरे।"
न्याय खोज्दै हिंसापीडित महिला,"जाजरकोट ढिमे ६ सिमलगाउँकी ३३ वर्षीया जुवाला सिंह घरेलु हिंसाबाट मुक्ति पाउन न्याय खोज्दै सदरमुकाम खलंगा पुगेकी छन्। पति दीपकको कुटपिट तथा यातनाबाट पीडित बनेकी उनी न्याय पाऊँ भनी सदरमुकामस्थित विभिन्न संघसंस्थालाई गुहारिरहेकी छन्। पतिले ४ वर्षयता नियमित शारीरिक तथा मानसिक यातना दिन थालेपछि उनी भौतारिँदै हिँडेकी हुन्। ४ सन्तानकी आमा उनी यतिबेला बेसहारा बनेकी छन्। उनका साथमा काखे छोरी मात्र छिन्। पतिले दैनिक मदिरा सेवन गरेर कुटपिट गरेपछि हिंसा सहन नसकी न्यायका लागि सदरमुकाम आएको जुवालाले बताइन्। यत्तिकै घर फर्किए मलाई मार्नुहुन्छ, न्याय दिलाइदिनुपर्यो। मेरो जीवन रक्षा गरिदिनुहोस्, आँखाबाट आँसु झार्दै उनले भनिन्। सदरमुकाममा उनलाई खाने, बस्ने समस्या भएपछि महिला तथा बालबालिका कार्यालयले ३ हजार रुपैयाँ आर्थिक सहयोग गरेको छ। जिल्लामा घरेलु हिंसाका घटना बढेका छन्। घरेलु हिंसाबाट पीडित हुने बढी महिला नै छन्। मदिरा सेवन नै महिलामाथि हिंसाको मुख्य कारण भएको महिला तथा बालबालिका अधिकृत शकुन्तला आचार्यले बताइन्। कार्यालयमा दैनिक ५ वटासम्म घरेलु हिंसाका उजुरी पर्ने गरेको उनले बताइन्। यहाँका ६० प्रतिशत महिला घरेलु हिंसाबाट पीडित रहेको उनले बताइन्। हिंसाकै कारण जाजरकोट अदालतमा सम्बन्ध विच्छेद गर्नेको संख्या बढेको उनले स्पष्ट पारिन्।"
मदिरा पिउन नेपालतिर,"बैतडी उपभोग्य वस्तु किन्न दिनहँु सयौं नेपाली भारतीय सीमा बजार जुलाघाट जान्छन्। सीमावारि बैतडीको जुलाघाट बजारमा पनि ग्राहकको उस्तै भीड हुन्छ। तर, सरसामान खरिद गर्न होइन, उनीहरूमध्ये धेरैजसो मदिरा पिउन यता आएका हुन्।थोरै संख्याका ग्राहकले भने लुगा र अन्य चिनियाँ विद्युतीय सामान लैजाने गरेका छन्। पछिल्ला दिन पारि पनि चिनियाँ वस्तु पाइन थालेपछि वारिको कपडा व्यापार प्रभावित भएको छ। तर, मदिरा व्यापार भने मज्जाले जमेको छ।सीमावर्ती क्षेत्रका स्थानीय एक किलो नुन किन्नसमेत भारतीय बजार जाने परम्पराजस्तै छ। दाल, तेल, चिनी, मसलालगायत खाद्यवस्तु ल्याउने पनि धेरै छन्। भारतीय सीमा क्षेत्रका युवा भने मदिरा पिउन नेपाली बजार रोज्छन्। त्यहाँ मदिरा बिक्री वितरणमा निकै कडाइ भएकाले दैनिक डेढदुई सय युवा वारि आउने गरेको सीमाका व्यापारीले बताए।५ दर्जन पसल र होटल रहेको नेपाली बजारमा मदिराको कारोबार फस्टाएको छ। डेढ दर्जन पसल र होटलमा मदिरा कारोबार हँुदै आएको छ। पारिको बजार जुलाघाटमा घना बस्तीसँगै २ सय पसल र होटल छन्। त्यो बजारमा एउटा मात्रै मदिरा पसल छ। उता प्रशासनले तोकेको समयअनुसार मदिरा पसल खुल्ने र बन्द हुने गर्छ। बिहान १० बजेपछि राति ९ सम्म मात्रै पसल खुल्छ। पारिको पसलमा नाम र उमेर खुलाएर मात्रै मदिरा किन्न पाइन्छ। होटल र पसलमा बसेर खान नपाइने भएकाले त्यहाँका ग्राहक नेपाली बजारमा आउने गरेको स्थानीयले बताए।नेपाली मदिरा महँगो भए पनि गुणस्तर राम्रो भन्दै ग्राहक वारि आउने गरेको स्थानीय व्यापारीले सुनाए। खुला बसेर खान पाइने हँुदा भारतीय ग्राहकको संख्या बढी हुने गरेको व्यापारी बताउँछन्। पछिल्लो समय भारतीय ५ सय र एक हजारको नोट बन्द भएपछि भने यो कारोबार प्रभावित भएको छ। दैनिक १ सय ५० जनासम्म भारतबाट मदिरा सेवन गर्न आउनेको संख्या आधाभन्दा बढीले घटेको स्थानीय मदिरा व्यापारी राजु धामीले बताए। यहाँ जति बेला आए पनि निर्धक्क खान पाइन्छ, भारतमा त्यो सुविधा छैन, उनले भने, भारु नोट बन्दले यहाँको व्यापार प्रभावित बनेको छ। भारतीय युवा जुलाघाट, भटेडी र मजिरकाडा लगायतका ठाउँबाट मदिरा सेवन गर्न नेपाली बजारमा आउँछन्। तोकिएको समय र स्थानमा मात्र मदिरा खरिद र सेवन गर्न पाउँदा यहाँका युवा नेपाली बजार जान्छन्, भारतीय बजार जुलाघाटका व्यापारी सन्तोष भट्टले भने। चिसो सिजनका लुगा किन्न ३५ किलोमिटर परको भारतीय सहर पिथौरागढ आसपासका बासिन्दासमेत जुलाघाटसम्म आउने गरेका थिए। उतै सामान पाइन थालेपछि नेपाली बजार आउने ग्राहक घटेका हुन्। चिनियाँ सामान भारतमै पाउँदा नेपालका सीमा बजारको व्यापार घटेको छ, चिसो सिजनका कपडाको गुणस्तर नेपालमै राम्रो भएकाले थोरै ग्राहक आउँछन्, जुलाघाटका व्यापारी लवदेव जोशीले भने।"
फैसला कार्यान्वयन भएन,"उता, स्थानीय स्वायत्त शासन ऐनअनुसार जग्गा सडकमा परेकाले व्यक्तिले भौतिक संरचना निर्माण गर्न नपाउने नगरपालिकाको भनाइ छ। सार्वजनिक प्रयोजनका लागि व्यक्तिको सम्पत्ति क्षति भएमा जग्गा प्राप्ति ऐन, ०३४ अनुसार मुआब्जा पाउनुपर्ने व्यवस्था छ। सुर्खेत उपत्यका नगर विकास समितिका अध्यक्ष धु्रवकुमार चपाईं सार्वजनिक प्रयोगका लागि ७५ प्रतिशत क्षति भई कुनै पनि व्यक्तिको नाममा कतै पनि जग्गाजमिन नभएको हकमा मात्र मुआब्जा दिन सकिने बताए।"
खेलकुदमा कमजोर पूर्वाधार,नेपालमा उपलब्ध कमजोर भौतिक पूर्वाधारमा अभ्यास गरेर एकैपटक राम्रो सुविधासम्पन्न रंगशालामा चुतौती पेस गर्दा हाम्रा खेलाडी त्यससँग अभ्यस्त हुन नै सक्दैनन्। यसले अन्तर्राष्ट्रियस्तरका प्रतियोगितामा नेपाली खेलकुद चुनौती कमजोर रहँदै आएको छ। नेपाली खेलकुदको लामो इतिहास रहे पनि सरकारदेखि लिएर सम्बन्धित खेल संस्थाले राम्रो भौतिक पूर्वाधारको निर्माणलाई कहिल्यै आफ्नो प्राथमिकतामा राखेको पाइन्न। सातौं राष्ट्रिय खेलकुदको सबैभन्दा ठूलो आलोचना पनि यसै कारणले बढी भएको थियो। खेल्नका लागि राम्रो स्थान र सुविधाको नै अभाव हुन्छ भने प्रतियोगिताको आयोजना मात्र गरेर के उपलब्धि हुन्छ र? यो गम्भीर प्रश्नलाई नेपाली खेलकुदमा नेतृत्व गर्नेले बेवास्ता गर्दै आएका छन्। अन्तर्राष्ट्रियस्तरको एक मात्र दशरथ रंगशाला अहिले जीर्ण अवस्थामा छ। भूकम्पले गर्दा यो कुनै पनि प्रतियोगिता आयोजना गर्न लायक छैन। हाल निर्माणाधीन रहेको दशरथ रंगशाला खेल्नका लागि कहिले तयार हुन्छ भन्ने अनिश्चित छ। नेपालमा हुनुपर्ने अन्तर्राष्ट्रिय प्रतियोगिता पनि हुन सकेका छैनन्। यसले पनि नेपाली खेलकुदलाई ठूलो धक्का पुगिरहेको छ। यस्ता प्रतियोगिता नेपालको पर्यटनदेखि अर्थतन्त्रसँग प्रत्यक्ष रूपमा जोडिएका हुन्छन्। तर यसको पुनर्निर्माणमा अहिलेसम्म गम्भीर ध्यान गइरहेको छैन। त्यसैले सरकार र सम्बन्धित सरोकारवालाहरूले यो पक्षमा ध्यान दिनैपर्छ।
राजनीतिको कुन बाटो रोज्ने?,"निश्चय पनि हामी इतिहासको दोबाटोमा छौं। हामीभन्दा भूभाग र जनसंख्याको हिसाबले साना, भूपरिवेष्टित र पहाडी मुलुक स्विट्जरल्यान्ड जस्तो उन्नतिशील हुने अथवा समुद्रले घेरिएको र कुनै समय शान्त र उन्नतिशील कहलिएको राष्ट्र श्रीलंका जस्तै साम्प्रदायिक र पृथकतावादी युद्धको चपेटामा परेर मुलुकलाई तहसनहस तुल्याउने। व्यक्तिगत स्वार्थलाई थातीमा राखेर मुलुकको भविष्यका निमित्त काल्पनिक समस्याहरूमा भन्दा वास्तविकतालाई आधार बनाएर मुलुकलाई अन्योलको स्थितिबाट निकास दिनुपर्ने बेला आएको छ।"
मुठभेड निम्त्याउने काम नगरौं,"व्यवस्थापिका संसद्मा मुठभेड गरेर भए पनि संविधान संशोधन प्रस्ताव टेबुल गरिछाड्ने रणनीतिमा रहेका सत्तारुढ कांग्रेसमाओवादी र मधेशी मोर्चाले किन मुठभेड निम्तयाउन खोज्दैछन्? सर्वोच्चले आफनो फैसला गरेलगतै सत्तापक्ष र विपक्षका नेताहरूले आफु अनुकुल सर्वोच्चको फैसलाको परिभाषा गरें। सर्वोच्चको फैसलामा भनिएको छ कि प्रदेशको सीमांकनको जिम्मा प्रदेशसभाले नै गर्ने, यो संविधानको धारा २७४ मा पनि लेखिएको छ। मधेशी मोर्चा सविधानको धारा २७४ नै खारेज गरेर संविधान संशोधन गर्ने मुडमा रहेको छ। ९१ प्रतिशतले हस्ताक्षर गरेर पारित भएको संविधान यदि अपूर्ण छ भने दुई तिहाइले पास गरेको संविधान कसरी पूर्ण हुन्छ? सत्तापक्षले बलजफत गरेरै भए पनी संशोधन प्रस्ताव टेबल गर्ने भनिएपनी त्यो हुनै नसक्ने तर्क हो। अर्को कुरा सत्तापक्षले भने अनुसार संविधान संशोधन नभए कुनै पनी चुनाव हुन नसक्ने तर्क अगाडी सार्न नियतमा नै खोट भएको हो। यो संविधान संशोधनको कुन धाराले चुनाव हुनबाट रोकेको छ? संविधानले नै प्रदेशसभा बिना रूपान्तरित संसद्लाई प्रदेशको सीमा हेरफेर गर्ने अधिकार दिएको छैन भन्ने प्रष्ट संविधानमा हुदाहुदै बुझ पचाएर किन बखेडा झिकेको छ, सत्तापक्षले? एक दुई जनाको मागलाई सिंगो नेपालीको माग भन्दै प्रस्तुत गर्न र चुनाव नै हुन सक्दैन भन्नु सत्तापक्षको चुनाव नगर्ने र देशलाई दलदलमा फसाउने मनसाय हो। लक्ष्मण आचार्यजहदा३, नवलपरासीसंशोधन प्रस्ताबको विरोधको निरन्तरताको क्रममा काठमांडौमा एमालेसहित विपक्षी गठबन्धनले विशाल शक्ति प्रदर्शन गर्यो। सरकारपक्षको संशोधनप्रतिको मोह, र बिपक्षीको यसप्रतिको घृणाको परस्पर पौंठाजोरीमा नेपालका जनता पेलिरहनुपर्ने यो अवस्थालाई न त सरकारले मनन गरेको छ, न त प्रतिपक्षले नै। दुवै आआफनो अडानलाई मात्र अंगाल्ने र दुबैले जनताको समर्थन आफुलाई भएको दाबी गर्ने होडबाजीमाझ जनताको यथार्थ माग, चाहना रुमल्लिरहेको छ। सोफिया भट्टराईबिराटनगर १४, मोरङ नेपालमा हाल आएर भारतअनुकूल संघीयता लाद्न खोजिँदै छ। तराई र पहाडका बीच फाटो उत्पन्न गराई नेपाललाई विखण्डनतर्फ धकेल्ने काम भइरहेको छ। के नेपालमा तराई र पहाडको समष्टिरूप संघियताको अबधारणा बन्न सक्दैन? हाम्रो मौलिक मष्तिष्कको अवधारणालाई नेपाली जनताले सधैं स्वीकार गर्नेछन्। तराई बिनाको पहाड शरीर बिनाको आत्मा हुन्छ र हिमाल बिनाको पहाड टाउको बिनाको शरीर हुन्छ भने पहाड र हिमाल बिनाको तराई पनि सम्भव छैन। त्यसैले नेपालमा हिमाल पहाड र तराईको समष्टिगतरूपको संघीयता आवश्यक छ। ३ करोड नेपाली जनताहरू तराई र पहाड छुट्याउन चाहन्नन्। व्यक्तिगत स्वार्थका निम्ति संविधान संशोधन गरेर तराई र पहाड नछुट्याइयोस्। नवराज घिमिरे महेश विद्यापीठ, तनहुँ"
वास्तवमा संविधान लागू भएकै छैन,"चीनको विश्वशक्ति बन्ने चाहना र भारतको क्षेत्रीय शक्ति बन्ने चाहनाका कारण अहिलेको अवस्था बदलिएको होइन?उनीहरू बदलिएकै हुन्। तर नेपालको भूराजनीतिक अवस्था कस्तो छ भने दुई देशबाट हामी कम्प्रेस्ड छांै, हामी दुवै मुलुकका कडी हौं। हामी खल्बलियौं भने उत्तर खल्बलिन्छ, दक्षिण पनि खल्बलिन्छ। यसकारण हाम्रो एकता र स्थायित्व अरू दुवै देशका लागि पनि महत्त्वपूर्ण छ। जस्तो, नेपालमा संघीयताको अन्तराष्ट्रिय आयाम र आर्थिक पक्षबारे छलफल एकदमै कम भयो। हामी यति धेरै पहिचानको प्रश्नमा ठोक्कियौं कि, यहाको नदीनाला, पानी, वन, प्राकृतिक स्रोत आदिको विषयमा के गर्ने भन्नेमा जानै सकेनौं। अर्कोतिर अन्तर्राष्ट्रिय कोणबाट हेर्दा यता जनकपुर र उता विहारतिरको मिथिलाञ्चलको भाषा, संस्कृति, इतिहास र सामाजिक बनोट यति पुरानो छ, तर किन कुरा हुँदैन? जनकपुरलाई ऐतिहासिक दाबी पनि गरिएको छ। किन कि नेपालको मिथिलाले भारतको मिथिलाञ्चललाई तरंगित हुन सक्छ। किन श्रीलंकामा त्यति लामो समय हँदा पनि तामिल बन्न सकेन? किनकि तामिल उताभन्दा भारतमा बढी छ। ग्रेटर नेपालका कुरा गर्दा पनि उता उत्तरपूर्व भारतपट्टि बस्ने नेपालीभाषी समुदायलाई प्रभाव नपरोस् भन्ने हुन्छ। कुनै पनि खालको पहिचानको राजनीति यहाँ चल्यो भने उता त्यसले नछुने भन्ने हुँदैन। त्यसैले संघीयता अलि चलाखीपूर्ण (ट्रिकी) प्रश्न पनि हो। सुरुदेखि नै यसको अलि गलत भाष्य तयार भयो। हामीले यो नेपालको मात्रै प्रश्न हो भनेर सोच्यौं, तर यसको भारत र चीनतिर पनि आयाम छ भन्ने आवाज सानो आयो, पछाडि आयो। खालि भारतले के चाहन्छ, चीनले के ठान्छ भन्नेबारे हस्, हस् भन्दै दबेदबे आवाजमा कुरा गर्यौं। तपाईंको विचारमा संघीयतामा जानु रणनीतिक हिसाबले गलत कदम थियो?यसलाई ठीक वा गलत भन्नुभन्दा पनि इतिहासको उपहार मान्नु ठीक हुन्छ। तपार्इं इतिहास चुन्न सक्नु हुन्न। त्यो बेलाको सम्झौता नै त्यस्तै थियो, त्यस बेलाको संघर्ष पनि।त्यस बेला संघीयतामा जाने निर्णयमा हस्ताक्षर गर्ने कतिपय नेताहरू नै बाध्यताले गर्नुपरेको अभिव्यक्ति दिइरहेका छन् नि?राजनीति सुगमतामात्रै होइन, बाध्यता पनि हो। त्यसलाई निषेध गर्ने होइन, निदान (ओभरकम) गर्नुपर्यो। हामीले धेरै श्रोत, बुद्धि, वर्कत त्यसमा खर्च गरिसक्यौं, अब चटक्कै छाड्ने साहस कुनै दलमा छैन। सबैलाई बुझ्ने भाषामा त्यसको पारो घटाउने (स्केल डाउन गर्ने) हो भने अब संवाद गर्नुपर्छ।हाम्रो राजनीतिक नेतृत्वले त्यसो गर्न सक्ला त? तपार्इंले इतिहास फेर्न सकिन्न भन्नुभयो, नेता पनि यसरी नै फेर्न सकिने त देखिन्न?नेता फेर्न सकिन्छ। चुनावको अवसर हामीलाई छ। वैकल्पिक राजनीतिको कुरा छ। यो हेर्दा अलि कठिन देखिन्छ, तर राजनीतिको स्वरूप फेर्न पनि अब नेतृत्व फेर्ने प्रश्नमाथि विचार गर्नु आवश्यक छ। अहिले अमेरिकामा ट्रम्पको आगमन राजनीतिको परिवर्तन हो। मलाई वर्तमान नेतृत्वको कारण नेपालको राजनीति डिस्क्रेडिट हुने र संकटमा पर्ने हो कि भन्ने चिन्ता लाग्न थालेको छ। बोलीको ठेगान छैन, नेताहरूको। चलाउने त उहाँहरूले नै हो। उहाँहरूले नबदलेको हुनाले अब को आउँछ भन्ने प्रश्न हुँदो रहेछ। तर वैकल्पिक नेतृत्व छ कि छैन भनेर यी यसरी कोठामा पुस्तकहरूको बीचमा बसेर थाहा हुन्न, फिल्डमै जानुपर्छ। जस्तो, म मधेसमा जान पाएको छैन, तर तपाईंहरूले लेखेको पढिरहेको छु। मधेसमा अहिलेको नेतृत्वले जोखिम लिन नसक्नुको कारण के हो भने उनीहरू एउटा कुरा गर्छन्, तर फिल्डको आवाज अर्कै छ। धेरै मानिसहरू भन्छन्, लोकतन्त्र कमजोर भयो भने अतिवाद जन्मन्छ। कुनै पनि खाले अतिवाद। नेपालमा अतिवादको सम्भावना कम देखिन्छ, किनकि त्यसलाई टेवा दिने खालको सामाजिक संरचना छैन। हरेक ५० वर्षयता हरेक १० वर्षमा आन्दोलनहरू भइरहेका छन्। नेपाल एउटा आन्दोलित समाज हो भनी केही समयअघि मैले लेखेको पनि थिएँ। अब नेपाली समाज आन्दोलित समाज होइन, चिन्तित समाज हो। यस समाजका प्रश्नहरू अब धेरै छन्। आन्दोलन गर्नुअघि नै हामीमा यति धेरै प्रश्नहरू र जिम्मेवारीबोध आउँछ कि हामी आन्दोलन गर्नै सक्दैनौं। यो आफ्नो निश्चित सामाजिक हैसियतको सुविधा, नयाँ पुस्ताको चासो आदिका कारण अर्को आन्दोलन तत्काल देखिन्न। आशा गर्ने ठाउँ कम भएको हो? तपाईंले भनेको वैकल्पिक नेतृत्व यिनै पार्टीभित्रबाट आउँछ कि बाहिरबाट?संविधानले कल्पना गरेको समावेशिता, समानुपातिकता, संघीयता त यो नेतृत्वले रोक्न सकेन। यी विषय लागू गर्ने वातावरण बनायो भने त्यहाँ नयाँ नेतृत्वको बाटो खुलेर जान्छ। संविधानले दिएको उपलब्धिलाई कसरी धेरैभन्दा धेरै लागू गरेर जान सकिन्छ भन्नेमा ध्यान दिनुपर्यो। जस्तो कि, संघीयताअनुसार हुने निर्वाचनहरू माथिदेखि तल स्थानीय तहसम्मै गरियो भने पनि ठूलो संख्या नेतृत्वमा चुनिनका लागि कोसिस गर्छ। कसले के, कहाँ, किन, कसरी पाउँछ भन्ने प्रश्न यहाँ छाडिदिऔं। राजनीति चलायमान हुन्छ। कोही गभर्नर हुन लाग्लान्, कोही गाउँतिर नेता होलान्। अहिलेजस्तो राजनीति काठमाडौंका सातआठ पार्टी बसेर छलफल गर्ने, षड्यन्त्र देख्ने आदि गर्दैनन्। ०४६ सालपछि स्थानीय तहका मानिसहरूमा यति धेरै ऊर्जा देखियो कि म प्रधानमन्त्री गिरिजाप्रसाद कोइरालासँग हुँदा देखें गाउँगाउँमा फ्याक्ट्री, स्कुल, कलेज, अस्पताल खोल्ने, उद्घाटनका लागि बोलाउने भयो। जब मध्यावधि चुनाव भयो, त्यो क्रम स्वात्तै घट्यो। देशभरि सहकारीलगायत स्थानीय जनता सक्रिय बनाउने गतिविधि भए। मेरा लागि राजनीति स्थानीय विषयवस्तु हो। कति प्रदेश चाहिन्छ वा चाहिँदैन, मलाई नसोध्नुस्। तर काठमाडौंको शक्ति तल लैजानुपर्छ। यसो भन्दा मेरो कुरा मधेसीसँग मिले मिलोस्, जनजाति, महिला वा जोसँग मिलोस् अथवा कांग्रेससँग मिलोस् वा नमिलोस्। कुरा यो हो। अब तल जनतामा जानुपर्छ शक्ति। राष्ट्रपति, प्रधानमन्त्री, सभामुख बनाउँदा तल सोध्न जानुपथ्र्यो नि, तर उहाँहरूले माथि नै बसेर मिलाउनुभयो।"
"निहुँ सानो, क्षति ठूलो","असोज २५ को घटना छानबिन गर्न स्थानीय प्रशासनले सहायक प्रजिअ जगतबहादुर बस्नेतको संयोजकत्वमा समिति गठन गरेको थियो। उक्त समितिले प्रतिवेदन तयार गर्यो। प्रतिवेदनमा २१ जनाको संलग्नता खुलाई कारबाही सिफारिस गरिएको छ। तर, कारबाही अघि नबढाउँदै अर्को घटना दोहोरियो। अपराधलाई जातीय वा धार्मिक कभर दिनु जघन्य अपराध हो, जिल्ला प्रहरी बाँकेका प्रमुख एसपी टेकप्रसाद राई भन्छन्, विविधता रहेको समाजलाई त्यसले झन् धेरै क्षति पुर्याउँछ।"
सडक सपना देख्दै तेस्रो पुस्ता,"लोकमार्गको दक्षिणी खण्डमा यस वर्ष ३२ करोड रकम विनियोजन भएको छ। चुरे पवर्तमाला छिचोलेर सडक सञ्जालले नछोएको डोटी, अछामको वैद्यनाथ धाम हुँदै चैनपुर पुग्ने यो सडकको वातावरण प्रभाव मूल्यांकनको रिपोर्ट तयार भएको छ। अधिकारीहरूले चाँडै टेन्डर प्रक्रिया सुरु भई काम अघि बढ्ने बताए पनि हरेक वर्षझैं रकम फ्रिज हुने आशंका कायमै छ। २०४४ मा सुरु महाकाली राजमार्गको दार्चुलागोकुलेश्वर खण्ड निर्माण भए पनि जिरो प्वाइन्ट कञ्चनपुरको ब्रह्मदेवबाट काम अघि बढ्न सकेको छैन। ब्रह्मदेवदेखि बैतडी हुदै दार्चुलाको तिंकर भञ्ज्याङ भएर चीनको ताक्लाकोट जोड्ने सडक आयोजनाको निर्माण पनि कछुवा गतिमा छ।"
प्रस्ताव पारित भएरै छाड्छ,"काभ्रे कांग्रेस सभापति शेरबहादुर देउवाले संसद्मा पेस भएको संविधान संशोधन प्रस्ताव पारित भएरै छाड्ने दाबी गरेका छन्। गोठपानीमा आयोजित सभालाई सम्बोधन गर्दै उनले संशोधन पारित गरेर ३ वटै तहको निर्वाचन गराउने दाबी गरे। संविधान संशोधन पारित भएरै छाड्छ, उनले भने, निर्वाचन गराएर संविधानलाई कार्यान्वयन गरिछाड्छौंँ। उनले प्रमुख प्रतिपक्षी दल एमालेले संविधान संशोधन प्रस्तावमा छलफल नै गर्न नदिएर प्रजातान्त्रिक चरित्र नदेखाएको आरोप लगाए। विश्वभर संसद् भनेको जनताको समस्या समाधान गर्ने थलो हो, उनले भने, तर एमाले प्रस्तावमा छलफल नै गर्न नदिएर उसले प्रजातान्त्रिक मूल्य र मान्यताविरुद्धको काम गरेको छ। उनले संशोधन प्रस्ताव पारित भएर मधेस र आदिवासी जनजातिका समस्या सदाका लागि अन्त्य हुने विश्वास व्यक्त गरे। तर, एमालेले त्यसमा बखेडा झिकेको बताए।"
प्रमुखलाई विभागमा बोलाइयो,"दाङ जिल्ला पशुसेवा कार्यालयमा व्यापक भ्रष्टाचार भएको खबर सार्वजनिक भएपछि पशुसेवा विभागले कार्यालय प्रमुख डा जगतबहादुर सिम्खडालाई विभागमा बोलाएको छ। बिहीबार कान्तिपुरमा समाचार प्रकाशित भएपछि विभागले २४ घण्टेपत्र काटेर सिम्खडलाई बोलाएको हो। पत्रपछि उनले शुक्रबार नै कार्यालय छाडेका छन्।उनले किसानले पाउने अनुदानमा कमिसन खाएको भन्दै फिर्ता गर्न माग गरिएको थियो।लालमटियाका किसानले सामूहिक रूपमा हस्ताक्षर गरी किसानका नाममा आएको रकम कार्यालय प्रमुखले हिनामिना गरेको भन्दै फिर्ता गर्न माग गरेका थिए।सिम्खडाले भवन निर्माण, गाडी मर्मत, अनुदान वितरण, सामान खरिदलगायत विषयमा जथाभावी बिल पेस गरेर अनियमितता गरेको भेटिएको छ। सामान खरिद गर्दा उनले समितिलाई थाहा नै नदिने गरेको सदस्यले गुनासो गरेका छन्। किसानलाई दिनुपर्ने अनुदान र घाँसको बीउ वितरणमा अनियमितता गरेको पशुपालक तथा दुग्ध उत्पादन संघका जिल्ला अध्यक्ष शशिराम बुढाथोकीले बताए।"
किते गर्ने ६ पक्राउ,"दाङ झुक्याएर अरूको जग्गा बिक्री गरेको आरोपमा प्रहरीले ६ जनालाई पक्राउ गरेको छ। लमही नगरपालिका ११ का ३५ वर्षीय मन्तुराम चौधरीको नाममा रहेको जग्गा किनबेच गरेको अरोपमा सतवरिया २ बनघुस्रीका ३६ वर्षीय मोहनलाल चौधरी र त्रिपुर ११ का ४५ वर्षीय पुरुषोत्तम चौधरी पक्राउ परेका हुन्। यस्तै घोराही ११ का ३६ वर्षीय पूर्णराज गिरी, बेला ४ का ५८ वर्षीय किशोर चौधरी, त्रिपुर ९ का ३१ वर्षीय संघर्ष वली र धर्ना ७ का ३६ वर्षीय ठाकुरप्रसाद डीसी पनि पक्राउ परेको एसपी धिरजप्रताप सिंहले बताए।"
जिपको ठक्करले मृत्यु,धादिङ काठमाडौंबाट मनकामनातर्फ जाँदै गरेको जिपले ठक्कर दिँदा नौबिसे ४ कानाकोटका ७० वर्षीय साने थापाको मृत्यु भएको छ। शनिबार बिहान बा१५च ४४८२ नम्बरको जिपले ठक्कर दिँदा उनको मृत्यु भएको हो।
पानीमुनिकै जग्गाको लालपुर्जा,"फेवाताल संरक्षण गर्दै यसको जलाधार क्षेत्रको विकास गर्ने उद्देश्यले अघि सारिएको संरक्षित फेवा जलाधार क्षेत्र घोषणा हुन सकेको छैन। सरकारी निकाय तथा सरोकारवालाबीच समन्वय नहुँदा संरक्षित क्षेत्र घोषणाको काम ओझेलमा परेको हो। २०६८ चैत २० मा सर्वोच्च अदालतले भू तथा जलाधार संरक्षण ऐन तथा नियमावली कार्यान्वयनको निर्देशात्मक आदेश जारी गरेपछि भू तथा जलाधार संरक्षण विभागबाट आदेश कार्यान्वयनको पहल अघि बढाइएको थियो। मन्त्रिपरिषद्को २०७१ कात्तिक २० को निर्णयअनुसार भू तथा जलाधार संरक्षण ऐन २०३९ को दफा १६ को उपदफा १ बमोजिम जिविसका सभापतिको अध्यक्षतामा ११ सदस्यीय भू तथा जलाधार संरक्षण समिति कास्कीको गठन गरिएको छ। उक्त निर्णय २०७१ पुस ७ मा राजपत्रमा प्रकाशित भए पनि कार्यान्वयनमा आएको छैन। समितिका अध्यक्ष तथा स्थानीय विकास अधिकारी बलराम ढकालले भने, यसलाई संरक्षित क्षेत्र घोषणा गर्नेतर्फ खासै पहल भएको पाइएन। अब छिट्टै घोषणा गर्ने तयारीमा छौं। १२३ वर्गकिमि जलाधार क्षेत्र घोषणा गर्ने तयारी छ ।फेवा जलाधार क्षेत्रमा सबैभन्दा बढी वर्षा हुने करणले पहिरो जाने, भूबनोट खुकुलो भएकाले हर्पनखोला र सहायक खोलाबाट बर्सेनि ठूलो परिमाणमा ढुंगोमाटो बगेर आउने गर्छ। उपल्लो तटीय क्षेत्रमा अव्यवस्थित तथा योजनाविहीन विकास निर्माण, बाढीपहिरो, भूक्षय, जलवायु परिवर्तनको जोखिमता वृद्धि र तल्लो तटीय क्षेत्रमा खोला, खोल्सी, खहरेको कटानले ताल पुरिँदै गएको छ। समितिका सदस्य सचिव तथा भूसंरक्षण कार्यालयका प्रमुख डम्बरबहादुर थापाले भने, फेवाताललाई संरक्षित जलाधार क्षेत्र घोषणा गरी तालमा आउने ग्रेग्रान रोकेर तालको आयु, क्षेत्रफल बढाउने, तल्लो र उपल्लो तटीय क्षेत्रबीच अन्तरसम्बन्ध गराउनुको विकल्प छैन।"
बजेट खर्च सुस्त,"लमजुङ जिल्लामा यस वर्ष पनि विकास बजेट खर्च हुने दर सुस्त पाइएको छ। आधा आर्थिक वर्ष बितिसक्दा विभिन्न सरकारी कार्यालयको गरी पुँजीगत बजेट १३ प्रतिशत मात्रै खर्च भएको छ। पश्चिमाञ्चल सिँचाइ विकास डिभिजन नं १ कार्यालयले हालसम्म पुँजीगत बजेट १ प्रतिशत मात्रै खर्चन सकेको छ। त्यस्तै जिल्ला वनले ३, खानेपानी तथा सरसफाइ डिभिजन कार्यालयले ५ प्रतिशत मात्र खर्च गरेका छन्। कोष तथा लेखा नियन्त्रकको कार्यालयका अनुसार पुँजीगततर्फ ४ करोड ४४ लाखको अख्तियारी पाएको सिँचाइ डिभिजनले ३२ हजार ६ सय ७५ रुपैयाँ र ७० लाख १५ हजारको अख्तियारी पाएको वन कार्यालयले ७२ हजार ३ सय ७४ रुपैयाँ खर्चिएका छन्। १२ करोड २५ लाख २१ हजारको पुँजीगत अख्तियारीप्राप्त खानेपानी डिभिजनले ३९ लाख ६० हजार ३ सय ९५ रुपैयाँ मात्रै खर्च गरेको छ। कार्यालयका अनुसार यो बिहीबारसम्मको तथ्यांक हो। चालुतर्फ भने सिँचाइले ६३ दशमलव ८० प्रतिशत, वनले ३० दशमलब ३० र खानेपानीले ६० दशमलव २१ प्रतिशत रकम खर्च गरिसकेका छन्। प्रमुख कोषनियन्त्रक किशोरकुमार श्रेष्ठका अनुसार सबैभन्दा बढी बजेट देखिने जिल्ला विकास समितिको पुँजीगततर्फ १८ प्रतिशत रकम खर्च भएको छ। जिविसको पुँजीगततर्फ २१ करोड ३३ लाख ४० हजार बजेटमा ३ करोड ८२ लाख ९२ हजार २ सय खर्च भएको छ। चालुतर्फको अख्तियारी प्राप्त १ अर्ब ११ करोड २१ लाख ५३ हजार ८ सय ६२ रुपैयाँमध्ये ४४ दशमलब २१ प्रतिशत खर्च भएको छ। यसमा गाविसका कर्मचारी, सामाजिक सुरक्षाभत्तासमेत जोडिन्छ। स्थानीय विकास अधिकारी शेखर पौड्यालले गाविसका कर्मचारी, सामाजिक सुरक्षाभत्ता जोडिएकाले चालुतर्फ बढी बजेट रहेको बताए। कर्मचारीको सरुवा, बजेट अख्तियारीमा तलमाथि, उपभोक्ताले समयमा योजना सम्झौता नगर्नुजस्ता कारणले पुँजीगत बजेट बढी खर्च हुन नसकेको उनले जानकारी दिए। कर्मचारीको सरुवाले करीब ३० प्रतिशत मात्रै लगत इस्टिमेट उठेको छ। प्राविधिक काम सकेपछि उपभोक्ताले समयमा योजना सम्झौता र काम नगर्ने परम्परा छ, पौड्यालले भने, पुस मसान्तसम्म योजना सम्झौतको मिति तय: गरिएकोमा अझै एक महिना थप्न आवश्यक देखिएको छ। कोलेनिकाका अनुसार कुल ३८ वटा सरकारी कार्यालयमध्ये अधिकांशको पुँजीगत बजेट छ। अख्तियारी प्राप्त चालु र पुँजी गरी ३ अर्ब २१ करोड ९८ लाख ९४ हजार ७ सय रुपैयामध्ये ६६ करोड १९ लाख ३५ हजार बजेट पुँजीगततर्फको छ। यसतर्फको बजेट हालसम्म १३ प्रतिशतमात्रै खर्च भएको प्रमुख कोष नियन्त्रक श्रेष्ठले बताए। दुवैतर्फको बजेट जोडेर हिसाब गर्दा भने यो दर ३ प्रतिशतमात्रै रहेको पनि उनले जानकारी दिए। पुँजीगततर्फको बजेट पुससम्म ८ करोड ९६ लाख ७२ हजार १ सय खर्च भएको छ। श्रेष्ठका अनुसार जिल्लामा विकास निर्माण द्रुत गतिमा हुन सकेको छैन । बजेट खर्चका हिसाबले क्रमागत योजनाका काम पनि हुन सकेका छैनन्, योजना टेन्डर प्रक्रियामा होलान्, उनले भने, यो देशभरिकै समस्या हो।"
परियोजना कार्यान्वयनतिर,"धनगढी धनगढीलाई अत्याधुनिक सहर बनाउन दुई ठूला परियोजना कार्यान्वयनको अन्तिम चरणमा छन्। एडीबीको सहयोगमा सञ्चालन हुने परियोजना कार्यान्वयन चरणमा पुगेको सहरी विकास तथा भवन निर्माण डिभिजन कार्यालयका प्रमुख रविन्द्र बोहराले बताए। ३ वर्षको कार्ययोजना सहित यसै वर्षभित्र टेन्डर गर्ने तयारी भइरहेको छ, उनले भने।सहरी विकास मन्त्रालयअन्तर्गत क्षेत्रीय सहरी विकास आयोजना र सघन सहरी विकास कार्यक्रम आयोजना कार्यान्वयन गर्न लागिएको हो । ५ वर्षमा २ अर्ब रुपैयाँ बढी खर्च हुने र धनगढी अत्याधुनिक सहरका रूपमा विकास हुने प्रमुख बोहराले बताए। धनगढी उपमहानगरपालिकामा ४२ किलोमिटर पक्की सडक निर्माण हुनेछ। अहिलेका सबै सडकको स्तरोन्नति गरिनेछ। ३० मिटर चौडा सडक, पक्की नाली, सौर्यबत्ती जडान, ढल निकास, फोहोरमैला व्यवस्थापनका लागि ल्यान्ड फिल्ड साइट निर्माण र उपमहानगरपालिकाका विभिन्न क्षेत्रमा रिंगरोड निर्माण हुने भएको हो। धनगढी वसपार्कको स्तरोन्नति, फूलबारीमा नयाँ बसपार्क निर्माण र कैलालीको पटेलामा थारू संग्रहालय समेत स्थापना हुने भएका छन्।"
मौलिकता पछयाउँदै भीमफेदी गाइज,"सन् २०१४ मा खोलिएको भीमफेदी गाइजको युटयुब च्यानलमा ८० वटा भिडियो छन्। २२ हजार बढी सबस्क्राइबरर्स रहेकोमा ८८ लाख बढी भ्युज छ। कभर भिडियो धेरैले रुचाउने गरेका छन्। केहीले भने भिडियोको क्वालिटीमा प्रश्न उठाउने गरेको कान्छा अर्थात् अञ्जन लामाले बताए। नाच्दा धुलो उड्यो भन्ने कमेन्टसमेत आउँछ, उनी हाँसे, नाच्दा धुलो उडिहाल्छ नि। के भन्नु ! समूहमा विराज, आकाश, सविन, मिथुन, अजय, भिसन, पवन र प्रितम लामा छन्। सबैको थर एउटै हुनु संयोग मात्र भएको भीमफेदीका ठुल्दाइले बताउन चाहे।"
एकसाथ १६ बालकृति,"काठमाडौं बाल साहित्यको भिन्न महिमा छ। महाकवि लक्ष्मीप्रसाद देवकोटादेखि राष्ट्रकवि माधवप्रसाद घिमिरेसम्मले बाल साहित्यमा कलम चलाएका छन्। शनिबार राजधानीमा बाल साहित्यका १६ पुस्तक एक साथ सार्वजनिक गरिए। शिक्षामन्त्री धनीराम पौडेल र बालसाहित्यकार ऋष्मा अधिकारीले बालकृतिहरूको लोकार्पण गरेका हुन्। मन्त्री पौडेलले लोकार्पित पुस्तकहरू प्रारम्भिक कक्षाका बालबालिकाको लागि लक्षित रहेको बताए। विद्यालयको पाठयपुस्तक बाध्यताले पढ्नुपर्ने हो, उनले भने, यस्ता बालसाहित्य रमाइलो गर्दै, खेल्दै पढ्ने हो। पुस्तकका रंगीन चित्रहरूका साथै कथाहरू पनि कौतुहलता जगाउने खालका भएको उनले सुनाए। निजी र सरकारी विद्यालयको पाठयपुस्तकको अन्तर कम गर्न नयाँ शैक्षिक सत्रको कक्षा १ र २ को पाठयपुस्तक रंगीन छाप्न शिक्षा मन्त्रालयले निर्णय गरिसकेको पनि उनले सुनाए। क्रमिक रूपले पाठयपुस्तकमा सुधार गर्दै जाने उनले विश्वास दिलाए। अधिकारीले चाहिँ रंगीन पुस्तक पढ्न रमाइलो लाग्ने बताइन्। बालसाहित्यका पुस्तकहरूमा रमाइलाका साथै रहस्यमय, साहसिक कथाहरू पनि समावेश गर्न उनले साहित्यकारहरूलाई सुझाइन्। बालसाहित्यले बालबालिकाको चेतना स्तरमा वृद्धि गर्ने साहित्यकार धु्रव घिमिरेले बताए। जन्मदिन, ब्रतबन्ध लगायतका सामाजिक संस्कारहरूमा पनि बालबालिकालाई बालकृतिहरू उपहार दिँदा हुन्छ, उनले भने, विद्यालयमा मात्र कक्षाकोठामा नै पुस्तकालयको व्यवस्था हुनुपर्छ। नेपालमा बालबालिकाको जनसंख्या एक करोड भए पनि बालकृति तीन हजारको हाराहारीमा छापिएकोमा दु:ख व्यक्त गरे।लोकार्पित कृतिहरूमा माया ठकुरीको बाँदरको घर, धु्रव घिमिरेको ठूलो किताब, कृष्णदीप सिग्देलको उही कथा र द सेम स्टोरी, अनुराधा शर्माको रङ्गीचङ्गी साथीहरू, शाश्वत पराजुलीको चङ्गा र बेलुन, जनार्दन बरालको कमिला र फटयाङ्ग्राको क्रिकेट, श्यामकृष्ण खुलीमुलीको खरायोको घर, राजेन्द्रभक्त जोशीको मेरो खेलौना, निर्मला चापागार्इंको हाम्रो आफ्नै फूल छन्। लेखक यशु श्रेष्ठका अनौठो जन्तुको कथा, चिंप चिंप चरी, नाच मयूर नाच, बाटामा माछा, चिम्पु र चिम्पान्जी र आहा क्या मज्जा गरी ६ वटा बालकृति छन्। पुस्तकमा कलाकार राजकुमार प्रजापती, रमेश डंगोल, उजेली सुनार, रमिला महर्जन, दिलीप चौधरी र देव कोइमीका चित्रहरू छन्। पुस्तकहरू खोजी प्रकाशनले छापेको हो।"
संस्मरणमा समाज र राजनीति,"काठमाडौं शान्ता श्रेष्ठले संस्मरणा कृति ल्याएकी छन्। सात दशक लामो राजनीतिकसामाजिक संघर्ष समेटिएको मान्छेभित्रको मान्छे कृतिको राजधानीमा शनिबार प्रधानमन्त्री पुष्पकमल दाहालले सार्वजनिक गरे। उनले जहानियाँ राणा शासनकालमा महिला संघ स्थापना गरेर बहादुर महिलाको पहिचान बनाएकी थिइन् भने माओवादी जनयुद्धमा होमिएर राजनीतिमा निकै गहिरो अनुभव बटुलिन्। पुस्तकमा आफ्ना अनुभूति मसिनो ढंगले पस्किन लेखिका सफल रहेको प्रधानमन्त्री दाहालले दाबी गरे। बहादुर महिला नेतृमध्ये उहाँको नाम पनि अग्रपंक्तिमा आउँछ, दाहालले भने। स्पष्टवक्ता श्रेष्ठको पुस्तकमा तथ्यपरक सामग्रीहरू रहेको उनले दाबी गरे। पुस्तकमा राजनीतिक, सामाजिक क्षेत्रमा भेटिएका नायक र खलनायकको आचरण उदांगो पारिएको सञ्चारकर्मी अशोक सुवेदीले दाबी गरे। श्रेष्ठका यसअघि कथा संग्रह, सारंगीमा नअटाएको सुर, नाटक संग्रह दिन होइन, साँझपछिको रात, कविता संग्रह बोलाएँ मैले बिहान, संस्मरण संग्रह तेत्तीस पुतली, उपन्यास घाउ उसको, दुखाइ मेरो लगायत १५ कृति प्रकाशित छन्। मान्छेभित्रको मान्छे उनको छैटौंैं संस्मरणात्मक संग्रह हो। शान्ता श्रेष्ठ प्रतिष्ठानले गरेको कार्यक्रममा साहित्य, अनुसन्धानलगायत विभिन्न क्षेत्रमा सक्रिय सातजनालाई सम्मान गर्नुका साथै पाँच व्यक्तित्वलाई सहिद घोषणा गर्ने प्रस्ताव पनि राखिएको थियो।"
फाइनलमा तेरिया,१४ वर्षे तेरियाले डीआईडी विजेताको तर्फबाट झलक दिखला जा सिजन ९ मा प्रवेश पाएकी हुन्। गत जुलाईमा प्रतियोगिता सुरु भएको थियो। त्यसमा १२ जोडी सिनियर महिला पुरुष डान्स सेलिब्रिटी छनोट भएका थिए। तेरियासहित ५ जना जुनियरलाई भने अक्टोबर ८ मा च्यालेन्जरका रूपमा प्रवेश गराइएको थियो। च्यालेन्जरका रूपमा प्रवेश पाएकामध्ये तेरिया मात्रै फाइनलमा पुगेकी छन्। फाइनलमा उनले डीआईडी सिजन १ का विजेता तथा झलक दिखला जा का पूर्वविजेता सलमान युसुफ खान र वल्र्ड हिपहपका च्याम्पियनसिपका विजेता सानतनु महेश्वरीसँग प्रतिस्पर्धा गर्नेछिन्। फाइनलमा रहेको तीनजनामध्ये अहिलेसम्म तेरिया अगाडि छिन्। नृत्य सोमा निर्णायकले उनको प्रशंसा गर्ने गरेका छन्। प्रतियोगिताको उपाधिका लागि जनवरी १४ तारिखदेखि २१ सम्म एसएमएस र अनलाइन भोटिङ हँुदै छ। तेरिया फाउन्डेसनले बुटवलमा पत्रकार सम्मेलन गर्दै जनाएको छ। फाउन्डेसनका अध्यक्ष कृष्ण फौजा मगरले आफ्नो खुबीले सिनियर हस्तीलाई पछाडि पारेकी तेरियालाई भोटमार्फत अगाडि जान सहयोग गर्न आग्रह गरे। कलर्स टीभीमा हरेक शनिबार सवा दस बजेपछि यो कार्यक्रम प्रसारण हुन्छ। डीआईडी लिटिल मास्टर विजेता भएपछि तेरियाले देशविदेशमा नेपाली झन्डासहित आफ्नो नृत्य देखाएकी थिइन्।
दाफा लिएर चित्लाङबाट,"ललितपुर दाफालाई उपत्यकाका पुराना गल्लीहरूमा गाइने भजनका रूपमा चिनिन्छ। उपत्यकाका तीनवटै सहरको नेवार समुदायमा अहिले पनि यो गाइन्छ। शुक्रबार भने मकवानपुरको चित्लाङ दाफा खल: ले ललितपुरमा दाफा भजन प्रस्तुत गर्यो। उनीहरूको भजन प्रस्तुति उपत्यकाका रैथाने नेवारहरूले चाख लिएर सने। दाफा प्रत्येक दिन बिहान बेलुकी निश्चित ठाउँको पाटी र सत्तलमा बसेर गाइने भजन हो। नेवार संस्कृतिमा आधारित दाफा प्रवद्र्धनका लागि लगनखेलस्थित ललितपुर मलमा हरेक शुक्रबार र शनिबार नेपालमण्डल दाफा महोत्सव नै हुँदै आएको छ। अहिलेसम्म उपत्यकाका ८० भन्दा बढी दाफा भजन टोलीले भजन प्रस्तुत गरिसकेको आयोजकले नेपालमण्डलले जनाएको छ। महोत्सवमा उपत्यकाबाहिरबाट पहिलोपटक चित्लाङका नेवार समुदायका संस्कृतिकर्मीहरूले दाफा भजन प्रस्तुत गरेका हुन्। शुक्रबार र शनिबार दुई दिन उनीहरूले गीतसहित नाच देखाए। टोलीमा २० देखि ७० वर्षका एक दर्जन कलाकार थिए। दाफा जोगाउन युवाले महत्त्वपूर्ण भूमिका खेल्ने बताउँदै टोलीका विष्णुप्रसाद बलामीले युवालाई पनि समेट्ने कोसिस गरेको सुनाए। दाफामा परम्परागत खिं (एक प्रकारको मादल), ता: बाजा, झ्याली, पुङ्गा, साङ्खाजस्ता बाजा बजाइने गरिन्छ। चित्लाङ दाफा समूहले भने यी बाजासँगै डमरु प्रयोग गरेका थिए। दाफामा गाइने गीतहरूमा इतिहास, ठाउँहरूको वर्णन, सामाजिक रीतिथिति र देवीदेवताको गुणगान गाइने संस्कृतिविद् ओम धौभडेलले बताए। चित्लाङको दाफा द्वापर युगमा भगवान् कृष्ण र मनिचोर राक्षसको कथामा आधारित भएको दाफा समूहका बलामीले बताए। भगवान् विष्णुले नरसिंहको अवतार लिएर हिरण्यकश्यपुलाई मारेको उपलक्ष्यमा दाफा सशुरु भएको उनले सुनाए। आधुनिक युगअनुसार दाफा परिमार्जन नभएकाले दाफा लोप हुने अवस्थामा पुगेको महोत्सवका सचिव श्रीकृष्ण महर्जनले बताए। दाफा नेवार समुदायको मात्रै नभई राज्यको सम्पत्ति हो, उनले भने, यसको प्रवद्र्धनमा राज्यले महत्त्वपूर्ण भूमिका खेल्नुपर्छ। शुक्रबार चित्लाङ दाफा खल: लगायत बल्खु चिवाहा दाफा खल:, ललितपुर ठेँचोको न्हुछे दाफा खल: र चोभारको चोभा: दाफा खल:ले दाफा प्रस्तुत गरेका थिए।"
सन्देशमूलक गीतसहित सविना,"काठमाडौं प्राय: मायापिरतीका गीत गाउने सविना कार्की यसपालि भिन्न शैलीका गीतमा सुनिने भएकी छन्। शुक्रबार सार्थक एल्बम निकालेकी उनले शैली फेर्दा रमाइलो अनुभूति भएको बताइन्। सबै गीतमा स्वर अलगअलग सुनिएजस्तो लाग्यो, उनले भनिन्, गाउँदा मज्जा आएको थियो।श्रीपुरुष ढकालको शब्द र सचिन सिंहको संगीत रेहेको रुनुपर्ला भन्ने डरले बोलको गीत सविनाले केही समयअघि नै रिलिज गरेकी थिइन्। योसँगै एल्बममा अबोध ती अनाथहरू गरी दुइटा सन्देशमूलक गीत समावेश गरिएको छ। यो प्याटर्नका गीत सविनाले पहिलोपटक गाएकी हुन्। कान्छो छोराकै नाममा तेस्रो एल्बम निकालेकी उनले अरूलाई प्रेरणा मिलोस् भनेर यस्ता गीत गाएको बताइन्। गीतकार दिनेश अधिकारी, संगीतकार सिंह, गायक आनन्द कार्की लगायतले सविनाको एल्बम लोकार्पण गरे। यसमा यो घरको छानो, तिम्रो कल्पनामा, हिसाबकिताब रहेछ र फेरिफेरि तिम्रो आभास लगायत ६ वटा गीत छन्। तिनमा दिनेश अधिकारी, प्रकाश पुञ्ज, पविन दाहाल, अनिल शाही र सविना स्वंमका शब्द छन् भने बीबी अनुरागी, सञ्जय खड्गी र शम्भुजित बाँस्कोटाले संगीत भरेका छन्।"
चितवनमा सुनिए अनमोल,"सपनाको ट्रान्जिट र उनको उदास अनुहार सम्झेर शीर्षकका कविता डायस्पोरिक नेपालीको यथार्थ चित्रण भएको कवि ईश्वर कँडेलले बताए। उनले स्रष्टाहरूको आग्रहमा दुइटा गजलसमेत वाचन गरे। कार्यक्रममा कवितामाथि कवि बालकृष्ण थपलिया, चेतराज रेग्मी, हीरा लामा, ऋचा लुइँटेल, गणेश श्रवण, द्वारिका नेपाल, पुष्प अधिकारी अञ्जली, टीकाराम रेग्मी, केदारनाथ खनाललगायतले टिप्पणी गरेका थिए।"
गंकी धुस्वाँ घोषणा,"काठमाडौं उपन्यासकार पद्मावती सिंहलाई यस वर्षको गंकी धुस्वाँ वसुन्धरा पुरस्कार प्रदान गरिने भएको छ। धुस्वाँ सायमी सिर्जना पुरस्कार भने चित्रकार चन्दा श्रेष्ठलाई प्रदान गरिने भएको छ। नेपालभाषाका प्रथम उपन्यासकार धुस्वाँ सायमीको नाममा स्थापित यो पुरस्कार कला क्षेत्रमा योगदान पुर्याएका व्यक्तित्वलाई दिँदै आइएको छ। गंकी धुस्वाँवसुन्धरा प्रतिष्ठानका अध्यक्ष तथा उपन्यासकार डा अरुण सायमीको अध्यक्षतामा हालै बसेको बैठकले पुरस्कारसम्बन्धी निर्णय लिएको हो। नेपालीसँगै नेपालभाषा र हिन्दी साहित्यमा समेत कलम चलाएका दिवंगत स्रष्टा धुस्वाँ सायमी तथा उनकी जीवनसंगिनी वसुन्धरा सायमीको नाममा प्रतिष्ठानले प्रत्येक दुई वर्षमा नेपाली, नेपालभाषा तथा नेपालका विभिन्न आदिवासी जनजातिका भाषाका उपन्यासकारलाई पालैपालो पुरस्कृत गर्दै आएको छ। पुरस्कारमा जनही ५० हजार रुपैयाँ र सम्मानपत्र रहेको छ।"
नेपालीलाई तुलसीचन्द्र स्मृति,"काठमाडौं तुलसीचन्द्र स्मृति पुरस्कार जुम्लाका कवि गोविन्द नेपालीले पाएका छन्। संस्कृतिविद् सत्यमोहन जोशी र राष्ट्रिय मानवअधिकार आयोगका अध्यक्ष एवं पूर्वन्यायाधीश अनुपराज शर्माले शुक्रबार नेपालीलाई १५ हजार रुपैयाँसहितको पुरस्कार हस्तान्तरण गरेका हुन्। कविता संग्रह पचहत्तरकै चिनारी का लागि प्रतिष्ठानले नेपालीलाई पुरस्कारदिएको हो। आफ्नो लेखकीय पारिश्रमिक, पुरस्कार र पुस्तक बिक्रीबाट जम्मा भएको रकमले पुरस्कार वितरण गर्न साहित्यकार हेमराज पाण्डेले गत वर्ष तुलसीचन्द्र स्मृति प्रतिष्ठान खोलेका थिए। जम्मा भएको पाँच लाख रुपैयाँको अक्षयकोष निर्माण गरी प्राप्त ब्याजले साहित्यकारहरूलाई पुरस्कार वितरण गरिएको पाण्डेले सुनाए। कविता, यात्रा निबन्धजस्ता विधामा कलम चलाउने सष्ट्रालाई पुरस्कार दिइन्छ, उनले भने, कर्णालीमा बसेर नेपाली भाषा साहित्यमा योगदान दिएकाले नेपालीलाई पुरस्कृत गरिएको हो। कृतिहरूको बिक्रीबाट जम्मा भएको रकमबाट पुरस्कार वितरण गरेर पाण्डले राम्रो परम्परा सुरु गरेको सत्यमोहन जोशीले बताए। पुरस्कारले लेखकहरूमा थप ऊर्जा थप्न मद्दत गर्ने शर्माले विश्वास व्यक्त गरे। कार्यक्रममा साहित्यकार एवं पूर्वमन्त्री मोदनाथ प्रश्रित, साहित्यकार भागिरथी श्रेष्ठ, प्रतिष्ठानका अध्यक्ष युवराज पाण्डे, उपाध्यक्ष मोदनाथ बञ्जाडे, कवि प्रह्लाद पोख्रेलले पुरस्कार र प्रतिष्ठानबारे धारणा राखे।"
पााच स्रष्टा सम्मानित,"धनकुटा साहित्य, गीतसंगीत तथा कला विधाका पाँच स्रष्टालाई सम्मान गरिएको छ। पाख्रिबास कला साहित्य समाज पाख्रिबासले ८१आंै भूपी जयन्तीको अवसर पारेर कला, साहित्य र संगीत विधातर्फका पाँचजना अग्रज स्रष्टालाई सम्मानसहित पुरस्कृत गरेको हो। सम्मानित हुनेमा मूर्तिकार दलबहादुर तामाङ, गजलकार प्रकट पंगेनी शिव, आचार्य प्रभा, हेमन यात्री र कलाकार कृष्णभक्त राई छन्। धनकुटाको हात्तीखर्कका मूर्तिकार तामाङ र झापाकी साहित्यकार प्रभालाई पाख्रिबास कला साहित्य सम्मान दिइएको हो। यसैगरी, गायक तथा संगीतकार राईलाई लक्ष्मीकान्त स्मृति पुरस्कार तथा सम्मान, पोखराका गजलकार शिवलाई धनजगत स्मृति पुरस्कार तथा सम्मान र सुनसरीका कवि यात्रीलाई गीतादेवी स्मृति पुरस्कार तथा सम्मान प्रदान गरिएको हो। तीनैजना स्रष्टालाई ५ हजार ५ सय ५५ रुपैयाँ, ताम्रपत्र र दोसल्लाद्वारा सम्मान गरियो। स्रष्टाहरूलाई प्राज्ञ डा टंक न्यौपाने, प्राज्ञ विवश पोख्रेल, समाजका अध्यक्ष रोशन परियारलगायतले पुरस्कार तथा सम्मान हस्तान्तरण गरे। यस्तै, भूपी जयन्तीको अवसरमा सञ्चालन गरिएको पूर्वाञ्चलस्तरीय कविता प्रतियोगितामा मोरङका रोहित पराई पहिलो, भोजपुरका जुनु राई दोस्रो र धनकुटाको आँखीसल्लाका नरेन्द्र कश्चित तेस्रो भए।"
"विमानस्थलमा गोली प्रहार, ५ को हत्या",अमेरिकी सञ्चारमाध्यममा आक्रमणकारी मानसिक रूपमा अस्थिर रहेको उल्लेख गरिएको छ। पक्राउ परेपछि उनले सरकारले आफ्नो दिमागमा नियन्त्रण गरिरहेको र जिहादी भिडियो हेर्न बाध्य पारेको गुनासो गरेका छन्। अधिकारीका अनुसार आक्रमणकारी यात्रुको रूपमा विमानबाट आएका थिए। सान्टियागोले ब्यागमा राखेको गोली बाथरुममा गएर बन्दुकमा भरेका थिए। अमेरिकामा खाली र लक गरिएको बन्दुक विमानमा लैजानु गैरकानुनी नहुने प्रावधान छ।
कार बम विस्फोटमा ४३ को मृत्यु,बेरुत सिरियाको विद्रोही नियन्त्रित सहर अजाजमा शनिबार भएको कार बम विस्फोटमा ४३ जनाको मृत्यु भएको छ। टर्कीको सिमानाबाट ७ किलोमिटरको दूरीमा रहेको उक्त सहरको अदालत परिसरबाहिर विस्फोट भएको थियो। रूस र टर्कीको पहलमा भएको युद्धविरामकै बीच यो विस्फोट भएको हो। आक्रमणको कुनै समूहले जिम्मा नलिएको भए पनि इस्लामिक स्टेट (आईएस) ले गराएको आशंका गरिएको छ। पछिल्लो समय उक्त सहर आईएसको निसानामा थियो। सिरियन अब्जरभेटरी फर हयुमन राइटस्का अनुसार मृत्यु हुनेमा ६ विद्रोही छन्।
वन अतिक्रमण तीव्र,"सुर्खेत जिल्ला वन कार्यालय सुर्खेतको निरन्तर प्रयासपछि मैनतडाको लामाखालीमा अतिक्रमित जग्गा खाली गराइयो। आवादी जोडिएका र छिमेकी जिल्ला जाजरकोटबाट झरेकाहरूले वन क्षेत्रमा टहरा हालेर बसोबास गर्दै आएका थिए। जिल्ला वनले अहिले त्यहाँको करिब १४ हेक्टर वनक्षेत्रलाई अतिक्रमणमुक्त पारी तारबार लगाएको छ।जिल्लाको कुल ७१ प्रतिशत वनक्षेत्रमध्ये ६ सय हेक्टर अझै अतिक्रमणको चपेटामा छ। कार्यालयका सूचना अधिकारी सूर्यप्रसाद शर्मा बाढीपीडित, भूमिहीन र बसाइँसराइ गर्नेहरूले वन क्षेत्र अतिक्रमण गरेको बताउँछन्। उनका अनुसार बाढीपीडित २ सय ८ घरधुरीले ८५ हेक्टर, जग्गाविहीन ५ सय ७७ घरधुरीले २ सय ९३, १९ संघसंस्थाले ११ र अन्य प्रयोजनका लागि २ सय ८ हेक्टर वनक्षेत्र ओगटिएको छ। चालू आवमा अतिक्रमितमध्ये ५ हेक्टर हटाउने योजना छ, शर्माले भने, बाढीपहिरो विस्थापित तथा संस्थागत रूपमा अतिक्रमण गर्नेलाई हटाउन लागिपरेका छौं। सुर्खेतमा मात्र होइन तराई र मध्यपहाडी जिल्लामा पनि अतिक्रमणको समस्या उस्तै छ।मध्यपहाडी जिल्ला दैलेख, जाजरकोट र सल्यानमा वन अतिक्रमण तीव्र रहे पनि हटाउन प्रभावकारी अभियान चलाइएको छैन। यसले गर्दा बर्सेनि अतिक्रमण बढदो छ। मध्यपश्चिम क्षेत्रीय वन निर्देशनालयका अनुसार कर्णालीमा वन अतिक्रमण अति न्यून छ। दैलेख, जाजरकोट, सल्यान, दाङ, बाँकेको वन संरक्षित क्षेत्र बढी अतिक्रमित छन्। निर्देशनालयका निमित्त प्रमुख अनिरुद्र ठाकुरले वनक्षेत्रसँग आवादी जोडिएर बसेका, सुकुम्बासी, मुक्त कमैया, बाढीपहिरो विस्थापितले अतिक्रमण गरेको बताए। विद्युत् प्रसारण लाइन, विद्यालयका लागि जग्गा, सैनिक प्रहरी गण, नगर विकास समिति, पाटीपौवा आदि निर्माण तथा व्यवस्थापनका लागि समेत ठूलो परिमाणमा वनक्षेत्र अतिक्रमण हुने गरेको उनको भनाइ छ।मध्यपश्चिममा १० हजार ४ सय २३ हेक्टर वन क्षेत्र अझै अतिक्रमणमा छ। निर्देशनालयका अनुसार सबैभन्दा बढी दाङमा २४ सय ८४ हेक्टर वन क्षेत्र अतिक्रमित छ। सल्यान १८ सय ४४, बाँके १५ सय २९, दैलेख १ सय ७, जाजरकोट ९ सय २१ हेक्टर वन क्षेत्र अझै अतिक्रमणमा छ। बर्दिया ३ सय २०, डोल्पा ५ सय १३, प्यूठान १८, रुकुम २ सय १८, रोल्पा ३ सय ८२, कालिकोट ५५ हेक्टर अतिक्रमित छ। संरक्षित क्षेत्रमध्ये कृष्णसारमा १४ हेक्टर, बाँके राष्ट्रिय निकुञ्जमा ९ सय २९, बर्दिया राष्ट्रिय निकुञ्जमा ५ सय ८ हेक्टर अतिक्रमण हटाउन बाँकी छ। हुम्ला जिल्ला वनअन्तर्गतको वन क्षेत्र, मुगुको रारा र डोल्पाको सेफोक्सुन्डो निकुञ्ज अतिक्रमणबाट जोगिएका छन्। त्यहाँ अतिक्रमणको समस्या छैन। निर्देशनालयले गत आवमा ४ सय ५४ हेक्टर अतिक्रमण हटाइएको जनायो।"
प्रहरीकै सामुन्ने तस्करी,"पर्सा रंगपुर प्रहरी चौकी र इलाका वन कार्यालयनजिकै गादी९ का चन्द्रकिशोर महतोको खेतमा गाडिएको अवस्थामा प्रहरीले शुक्रबार सालको १ सय २९ क्युबिक फिट काठ बरामद गर्यो। तस्करीमा संलग्न आशंका गरिएका महतोसहितका व्यक्ति फरार छन्। यसअघि पुस १२ गते प्रहरी चौकी विजयबस्तीले तस्करीको १० क्युबिक फिट काठ बरामद गरेको थियो।मंसिर र पुस महिनामा मात्रै प्रहरी चौकी मिलनचोकले ३० क्युबिक फिट, इलाका प्रहरी कार्यालयले अढाई, अस्थायी प्रहरी पोस्ट बिरुवागुठीले २५, इलाका प्रहरी कार्यालय पटेर्वासुगौलीले ३० र अस्थायी प्रहरी पोस्ट मनवाले ६ क्युबिक फिट काठ बरामद गरेको छ। सोमबार प्रजिअ केशवराज घिमिरे, प्रहरी उपरीक्षक गोविन्दकुमार साहसहितको टोलीले गादीमा पत्रकार सम्मेलन गरी तस्करीमा वन कर्मचारीकै मिलेमतो रहेको दाबी गर्यो।जिल्ला प्रहरी प्रवक्ता प्रहरी नायब उपरीक्षक चक्रराज जोशी इलाका वन कार्यालय मातहतका इकाइहरूको उपस्थिति रहेको र ठूलो संख्यामा कर्मचारी परिचालित भएकै ठाउँमा काठ तस्करीका घटना भइरहनु आश्चर्यजनक रहेको बताउँछन्। हो, प्रहरी एकाइ पनि त्यहाँ नभएका होइनन् तर वन कर्मचारीले गर्दैछन्, उनले भने, उनीहरूको काम प्रहरीले गर्नुपरेको छ, यो अवस्थालाई कसरी बुझ्ने?राष्ट्रिय वनबाट काठ तस्करीको घटना नौलो होइन। पछिल्लो समय प्रहरी सक्रियता बढेपछि ठूलो परिमाणमा काठ बरामद भएको देखिएको हो। जिल्ला वनका सूचना अधिकृत फरमान मियाँले गादीमा जमिनमुनि काठ फेला परेपछि इलाका वनका जिम्मेवार अधिकृत तथा मातहत कर्मचारीलाई स्पष्टीकरण लिइएको बताए। सहायक वन अधिकृत अरविन्द पाण्डे, जमदारहरू मित्रदेव चौधरी, रामअयोध्या साह, रामेश्वरप्रसाद यादव, शंकरदास थारूसँग बुधबार स्पष्टीकरण लिइसकेका छौंं, उनले भने, चौधरीलाई २४ घण्टे हाजिर हुन सोमबारै जिल्ला वन कार्यालय बोलाइएको छ, उनीसँग आवश्यक सोधपुछ भइरहेको छ। जग्गाधनी महतोलाई पनि कार्यालयमा उपस्थित हुन पत्राचार गरिसकिएको उनले बताए। कहीँ न कहीँ वन कर्मचारीबाट कमजोरी भएको छ, उनले भने, हामी अनुसन्धानमा लागेका छौं।"
पुनर्निर्माणमा महिला,"धादिङ गाउँमा घर बनाउने चटारो छ। निर्माण व्यवसायी र सिकर्मी, डकर्मी अभावले धेरैलाई पिरोलेको छ। कसैले तराई र भारतबाट कामदार ल्याएका छन्। सबैलाई आआफ्नै घर बनाउने चटारो छ। तर सल्यानटार ७ वंशगाउँकी ३४ वर्षीया सरीता पाण्डे भने आफू टहरामै बसे पनि अरूको घर पुनर्निर्माणमा व्यस्त छिन्। यो महिना मात्रै उनले पाँचवटा घर बनाइसकेकी छन्। सबै घर चारदेखि पाँच लाख रुपैयाँ लागतमा बनाएकी हुन्। इमानदार र सिकर्मी, डकर्मीको सीप राम्रो भएकाले स्थानीयले घर बनाउने जिम्मेवारी उनैलाई दिने गरेका छन्। स्थानीय मजदुर पनि सरीतासँगै काम गर्न रुचाउँछन्। बरु ढिलो होस्, घर बनाउन उनैलाई दिनुपर्छ, स्थानीय रामबहादुर गिरीले भने। उनले पनि सिकर्मी र डकर्मीको काम सिकेकी छन्। भन्छिन्, १० दिने तालिममा सिकेका कुरा लागू गर्न कठिन भएको छैन।उनीसँग निर्माण व्यवसायीको इजाजतपत्र छैन तर जिल्लामा महिला ठेकेदारका रूपमा चर्चित छिन्। सरकारले उपलब्ध गराएको पहिलो किस्ताको रकम पाएलगत्तै सल्यानटारवासी घर पुनर्निर्माणमा जुटेपछि सरीताले पनि काम पाएकी छन्।"
स्वास्थ्यकर्मी अभाव,"पाँच जनाको दरबन्दी रहेका स्वास्थ्य चौकी धो, भिजेर र छार्कामा एक जना पनि स्वास्थ्यकर्मी उपलब्ध छैनन्। यसले पूर्ण खोपयुक्त गाविस अभियानलाई प्रभावित पारेको छ। स्वास्थ्यकर्मीको दरबन्दी पूर्तिका लागि पटकपटक विभिन्न निकायमा माग गरिए पनि बेवास्ता हुँदै आएको नागरिक समाजका अध्यक्ष शेरबहादुर बुढाले बताए। जिल्ला अस्पतालमा उपकरण भए पनि स्वास्थ्यकर्मीको अभावका कारण कामको चाप बढेको छ। कम स्वास्थ्यकर्मीले धेरै काम गर्नुपरेकाले समस्या भएको जिल्ला अस्पतालका प्रमुख डा अग्रवालले जानकारी दिए। १५ शय्याको डोल्पा जिल्ला अस्पतालमा एक्सरे मेसिन पुरानो हुँदा उपचारमा समस्या भएको छ। टेलिमेडिसिनको मेसिन नचलेको र बजेट अभावका कारण अस्पतालको फार्मेसीमा औषधि न्यून रहेको डा अग्रवालले जनाए।"
दूरसञ्चार उद्योगमा कर छुटबारे संसदीय समितिको छानबिन,"काठमाडांै वार्षिक एक खर्ब आम्दानी गर्दै आएका दूरसञ्चार उद्योगलाई लक्षित गरी औद्योगिक व्यवसाय ऐनमै कर छुट दिन गरिएको व्यवस्थाबारे संसदीय समितिले छानबिन सुरु गरेको छ। उद्योग वाणिज्य तथा उपभोक्ता हित सम्बन्ध समितिले ऐन निर्माणमा संलग्न उद्योग र अर्थ मन्त्रालयसँग पत्राचार गर्दै छानबिन सुरु गरेको हो। समितिका सचिव सुदर्शन खड्काका अनुसार दुई मन्त्रालयलाई गत साता पत्राचार गरिएको हो। प्रत्रबाट प्राप्त विवरणहरूका अध्ययन गरी यसबारे समितिको बैठक राखी छलफलसमेत गरिनेछ, उनले भने, त्यसपछि यो व्यवस्थालाई कसरी संशोधन गर्ने भन्नेबारेमा टुंगोमा पुग्नेछौं। संसद्बाट गत महिना पारित औद्योगिक व्यवसायसम्बन्धी कानुनलाई संशोधन र एकीकरण गर्न बनेको ऐन मा नेपाल टेलिकम र एनसेलसहित ठूला इन्टरनेट सेवाप्रदायक कम्पनीलाई फाइदा पुग्ने गरी आयकर छुटको व्यवस्था गरिएको छ। ऐनको उक्त व्यवस्थाअनुसार दुई ठूला दूरसञ्चार कम्पनीले मात्रै वार्षिक झन्डै सवा दुई अर्ब रुपैयाँ छुट पाउनेछन्। यसबाहेक अन्य सम्भावित कम्पनीहरूको आयकर छुट जोड्ने हो भने सरकारले एक वर्षमै ठूलो मात्रामा राजस्व गुमाउनेछ।यसबारे समाचार सार्वजनिक भएपछि समितिले दुई मन्त्रालयलाई पत्राचार गरी छानबिन सुरु गरेको हो। उद्योग मन्त्रालयबाट व्यवस्थापिकासंसद्समक्ष प्रस्तुत भई पारित भएको औद्योगिक व्यवसाय ऐन २०७३ को दफा २२ (१) झमा रहेको छुट सुविधा प्रदान गरिने प्रावधानले सूचना तथा सञ्चार प्रविधिमा आधारित केही ठूला उद्योगकम्पनीहरूले मात्र छुट सुविधा पाउने नियतले कर छुटसम्बन्धी प्रावधान ल्याइएको भन्ने सार्वजनिक सञ्चार माध्यममा समाचार प्रकाशित भएकाले समाचारको सत्यता साथै विधेयक प्रस्तुत गर्दाको अवस्थाको मनसायसम्बन्धी स्पष्ट जानकारी समितिको छलफल प्रयोजनका लागि उपलब्ध गराइदिनुहुन सादर अनुरोध गर्दछु, पत्राचारमा भनिएको छ। अर्थ मन्त्रालयलाई विधेयक बनाउँदाको अवस्था र उक्त मन्त्रालयले उद्योग मन्त्रालयलाई उपलब्ध गराएको रायसमेत पठाउन पत्राचार गरिएको छ। दुवै मन्त्रालयबाट उत्तर आएपछि छुट सुविधाबारे छलफल गरिने सचिव खडकाले बताए।मंसिर दोस्रो साता पारित ऐनको दफा २२ उपदफा झ (१) अनुसार तीन सय वा सोभन्दा बढी नेपाली नागरिकलाई वर्षभरि नै प्रत्यक्ष रोजगारी दिने उत्पादनमूलक उद्योग, सूचना तथा सञ्चार प्रविधि उद्योगलाई त्यस वर्षको आयमा लाग्ने करको १५ प्रतिशत छुट दिने व्यवस्था गरिएको छ। यस्तै उपदफा झ (२) ले १२ सय वा सोभन्दा बढी नेपाली नागरिकलाई वर्षभरि प्रत्यक्ष रोजगारी दिने उत्पादनमूलक र सूचना तथा सञ्चार प्रविधि उद्योगलाई त्यस वर्षको आयमा लाग्ने करको २५ प्रतिशत छुटको व्यवस्था गरेको छ। दफामा एउटा शब्द र अनुसूचीमा फरक प्रकृतिका शब्द राखी सरोकारवाला निकाय, संसद् तथा सम्बन्धित निकायलाई अन्योलमा राखी ऐन पास गराउने र सुविधा दिन खोजिएको देखिन्छ। यसबाट तजबिजी अधिकारमा आफूले रुचाएको कम्पनीलाई छुट दिई नीतिगत भ्रष्टाचार गर्न सकिने छिद्र राखिएको विश्लेषक बताउँछन्। १५ प्रतिशत छुटसम्बन्धी व्यवस्थाका लागि उत्पादनमूलक उद्योग, सूचना तथा सञ्चार प्रविधि उद्योग भनिएको छ। त्यस्तै २५ प्रतिशत छुट व्यवस्थाका लागि उत्पादनमूलक एवं सूचना तथा सञ्चार प्रविधि उद्योग भनिएको छ। तर ठीक यही शब्दलाई प्रयोग भई अनुसूचीमा उल्लेख भएको छैन। ऐनको अनुसूची७ खण्ड (क) मा सूचना सञ्चार प्रविधिमा आधारित उद्योगका भनिएको छ। अनुसूची७ को खण्ड (ख) मा सूचना, प्रसारण प्रविधिमा आधारित उद्योग भनिएको छ। दफाको व्यवस्था र अनुसूचीको शब्द स्पष्ट देखिँदैन। यो आधारमा पनि निहित स्वार्थ राखी सुविधा दिन खोजिएको हो कि भन्ने देखिन्छ, मन्त्रालयका एक अधिकारीले भने, यसबारे छानबिन सुरु भइसकेको छ। संशोधन वा नियमावलीमा केही व्यवस्था गरेर भए पनि स्थापित कम्पनीहरूले यो छुट सुविधा पाउने छैनन्। अहिलेको व्यवस्थालाई कार्यान्वयन गरे निजी क्षेत्रको एनसेल र सरकारी स्वामित्वको नेपाल टेलिकमसहित वर्डलिंक, सुबिसुलगायत केही कम्पनीलाई फाइदा पुग्ने केही सरकारी अधिकारीको दाबी छ। ७ को खण्डक (ख) मा इन्टरनेट, टेलिफोन, मोबाइल टेलिफोन, मोबाइल स्याटलाइट टेलिफोन, टेलिपोर्ट सेवा, स्याटलाइट स्थापना र प्रसारण केन्द्र, भिस्याट, ब्रोडब्यान्ड पूर्वाधार, टेलिकम टावर, अप्टिकल नेटवर्क, स्याटलाइट नेटवर्कलगायत उद्योगलाई राखिएको छ। ऐनले दूरसञ्चार प्रविधिमा आधारित सबैखाले व्यवसायलाई अनुसूचीमा समावेश गरे पनि हाल तीन सयभन्दा बढीलाई रोजगारी दिने ठूला टेलिकम कम्पनी एनसेल र टेलिकम मात्र हुन्। यसैगरी वर्डलिंक, सुबिसुलगायत केही इन्टरनेट सेवा प्रदायकले मात्र तीन सयभन्दा बढीलाई रोजगारी दिएका छन्।नेपाल दूरसञ्चार प्राधिकरणका अनुसार हाल एनसेलमा ५ सय २२ जना र नेपाल टेलिकममा ४ हजार १ सय २७ जना स्थायी कर्मचारी छन्। एनसेलमा तीन सयभन्दा बढीले रोजगारी पाइरहेकाले वार्षिक आयमा लाग्ने करको १५ प्रतिशत छुट पाउनेछ। टेलिकमले भने १२ सयभन्दा बढीलाई रोजगारी दिइरहेकाले २५ प्रतिशत छुट पाउनेछ। कानुनको यो व्यवस्था र कम्पनीहरूले वार्षिक तिर्ने आयकरको तथ्यांकका आधारमा टेलिकम र एनसेलबाट मात्र वर्षको सवा २ अर्ब रुपैयााभन्दा बढी आयकर गुम्ने देखिन्छ।टेलिफोन कम्पनीमध्ये टेलिकम र एनसेलबाहेकमा भने कामदारको संख्या तीन सय नरहेकाले उनीहरूले छुट पाउने अवस्था देखिंदैन। प्राधिकरणका अनुसार हाल ठूला दूरसञ्चार कम्पनीमध्ये स्मार्ट टेलिकममा ७६, सिजीमा ४२, नेपाल स्याटलाइटमा २६ र यूटीएलमा २३ जना मात्र स्थायी कर्मचारी छन्। इन्टरनेट कम्पनीमध्ये सुबिसु र वर्डलिंकलगायत केही कम्पनीमा मात्र ३ सयभन्दा बढी कामदार छन्। केही कम्पनीलाई मात्र फाइदा पुग्ने गरी करमा छुटको व्यवस्था गरिएको हो।"
विद्यालय र स्वास्थ्य चौकीलाई सूचनाकेन्द्र बनाइने,"काठमाडौं सरकारले ग्रामीण क्षेत्रका सामुदायिक विद्यालय, क्याम्पस, हुलाक र स्वास्थ्यचौकीहरूलाई सूचनाकेन्द्र (टेलिसेन्टर) का रूपमा विकास गर्न ग्रामीण दूरसञ्चार विकास कोषको रकम खर्चिने भएको छ। पुराना केन्द्रहरूलाई स्तरोन्नति गर्न र नयाँ केन्द्र खोल्नका लागि सरकारले कोषको रकम खर्च गर्ने भएको हो। सहरी र ग्रामीण क्षेत्रबीचको विद्युतीय विभेद (डिजिटल डिभाइड) अन्त्य गर्न यस्ता केन्द्र सञ्चालनको तयारी गरिएको सरकारी अधिकारीहरू बताउँछन्। सूचना केन्द्र स्थापना र सञ्चालनका लागि हामीले कार्यविधि बनाइसकेका छौं, सूचना तथा सञ्चार मन्त्रालयका सहसचिव रामचन्द्र ढकालले भने, कार्यविधि पारित भएपछि सूचना केन्द्र स्थापनाको कार्य अघि बढ्छ। उनका अनुसार सूचना केन्द्र स्थापना र सञ्चालनसम्बन्धी कार्यविधि अहिले नेपाल दूरसञ्चार प्राधिकरणसँग छलफलको चरणमा छ। प्राधिकरणले कार्यविधिलाई स्वीकृतिका लागि मन्त्रालय पठाएपछि कोषको रकम खर्च गरेर सूचनाकेन्द्र बनाउने कार्य अघि बढ्नेछ। मन्त्रालय मातहतको हुलाक सेवा विभाग र अन्य परियोजनाअन्तर्गत पहिलेदेखि सञ्चालित यस्ता केन्द्र प्रभावकारी हुन नसकिरहेका बेला सरकारले थप लगानी गर्न लागेको हो। हुलाक सेवा विभागको विवरणअनुसार हाल ७३ जिल्लामा ४ सय १० सूचना केन्द्र छन्। यसबाहेक थप १५ र दक्षिण एसियाली सूचना मार्ग (सासेक) परियोजनाअन्तर्गत विभिन्न स्थानमा ३० सूचनाकेन्द्र छन्। विभिन्न समयमा स्थापना भएका यस्ता केन्द्रहरू प्रभावकारी हुन सकेका छैनन्। कतिपय बन्द भइसकेका छन्। सरकारले पूर्वाधारमा लगानी गरिदिएपछि आफैंले आम्दानी गरेर चल्नुपर्ने यस्ता केन्द्रको उचित व्यवस्थापन हुन नसक्दा समस्या देखिएको छ। मन्त्रालयले पुराना केन्द्र प्रभावकारी नभएकाले अब सामुदायिक विद्यालय, क्याम्पस, स्वास्थ्य केन्द्र वा हुलाकमा टेलिसेन्टर स्थापना गर्ने योजना अघि बढाएको हो। कोषमा जम्मा भएको रकमबाट करिब १ अर्ब खर्च गरेर हरेक गाविसमा कम्तीमा एउटा सूचना केन्द्र स्थापना गर्ने सरकारी लक्ष्य छ। मुख्य सचिव सोमलाल सुवेदीले शुक्रबार राजधानीमा आयोजित एक कार्यक्रममा सरकारले विद्युतीय विभेद अन्त्य गर्नका लागि १ अर्ब खर्च गरेर केन्द्रहरू बनाउन लागेको जानकारी दिएका थिए।कोषमा हाल करिब १३ अर्ब रुपैयाँ जम्मा भइसकेको छ। कानुनअनुसार दूरसञ्चार सेवाप्रदायकले वार्षिक आम्दानीको २ प्रतिशतका दरले बुझाएको रकम कोषका जम्मा भएको हो। यो रकम ग्रामीण क्षेत्रमा दूरसञ्चारको पहुँच विस्तारका लागि खर्च गर्ने लक्ष्यका साथ उठाइएको हो। प्राधिकरणले ताप्लेजुङदेखि गोरखासम्म मध्यपहाडी लोकमार्ग र जिल्ला सदरमुकामसम्म अप्टिकल फाइबर सञ्जाल विस्तारका लागि १३ अर्बबाट करिब ५ अर्ब रुपैयाँ नेपाल टेलिकमलाई दिने सम्झौता गरिसकेको छ। त्यस क्षेत्रमा टेलिकमले ८ सय ४ किलोमिटर फाइबर बिछ्याउनेछ। प्राधिकरणले कोषकै रकम खर्च गरेर प्रदेश नम्बर ४ र ५ मा अप्टिकल फाइबर बिछ्याउनका लागि समेत बोलपत्र आहान गरिसकेको छ।मन्त्रालयले बनाएको कार्यविधिमा प्रत्येक जिल्लाका हुलाकमार्फत बजेट सामुदायिक सूचना केन्द्रलाई उपलब्ध गराउने व्यवस्था छ। प्राधिकरणले भने सेवाप्रदायकमार्फत सूचना केन्द्र सञ्चालन गर्नुपर्ने सुझाव दिंदै आएको छ। छलफलका क्रममा प्राधिकरणले सेवाप्रदायकमार्फत यस्ता केन्द्र चलाउने सुझाव दिएको हो, प्रवक्ता मीनप्रसाद अर्यालले भने, मस्यौदा अहिले छलफलकै चरणमा भएकाले निर्णय के हुन्छ भन्ने अवस्था छैन। मन्त्रालयले अघि बढाएको कार्यविधिको मस्यौदामा प्रक्रिया र मापदण्ड पूरा गर्ने सामुदायिक विद्यालय र क्याम्पसलाई १० थान कम्प्युटर अनुदानमा उपलब्ध गराइने उल्लेख छ। यसैगरी हुलाक, प्राथमिक स्वास्थ केन्द्र र आयुर्वेद केन्द्रलाई भने ३ थान कम्प्युटर दिने उपलब्ध गराउने व्यवस्था छ। सबै सामुदायिक सूचना केन्द्रले फोटोकपी, लेजर प्रिन्टर, स्क्यानर, टेबल, कुर्सी, राउटर, केबल, इन्टरनेट नेटवर्कलगायतका उपकरण र सेवासमेत पाउनेछन्। विद्युत् सुविधा नभएका स्थानमा भने सोलार प्यानल, ब्याट्रीसहित विद्युतका लागि आवश्यक उपकरणसमेत उपलब्ध गराउने मस्यौदामा उल्लेख छ। केन्द्रहरूले बजेट पाएपछि सार्वजनिक खरिद ऐनअनुसार यी सामग्री खरिद गर्न सक्नेछन्। केन्द्रमा सूचना तथा सञ्चार सचिवको संयोजकत्वमा र जिल्लामा प्रमुख जिल्ला अधिकारीको संयोजकत्वमा समन्वय समिति बनाएर सूचना केन्द्रलाई अघि बढाइने व्यवस्था कार्यविधिमा छ। जिल्ला समन्वय समितिको सिफारिसका आधारमा प्राधिकरणले कोषको रकम हुलाकमार्फत केन्द्रलाई उपलब्ध गराउने व्यवस्था गरिएको छ। केन्द्रीय समन्वय समितिले भने सूचना केन्द्र छनोट र स्थापनाको स्वीकृति दिनुका साथै जिल्ला समन्वय समिति सूचना केन्द्रको समेत अनुगमन गर्नेछ। सरकारी अनुदानमा स्थापना भएका यस्ता केन्द्रले निश्चित सेवा शुल्क लिएर स्थानीयलाई इन्टरनेट, प्रिन्ट, फोटोकपी, स्क्यानिङलगायतका सूचना प्रविधिसम्बन्धी सेवा दिनुपर्नेछ। केन्द्रले मूल्य तोक्दा बाजारको दरभन्दा बढी तोक्न पाउने छैनन्। सूचना केन्द्रले एक पटक अनुदान पाएपछि त्यसैलाई उपयोग गरी सोही आम्दानीका आधारमा व्यवस्थापन गर्नुपर्नेछ। सरकारले ग्रामीण क्षेत्रमा समेत विद्युतीय सरकार, विद्युतीय शिक्षा, विद्युतीय व्यापार, विद्युतीय कृषि र विद्युतीय पर्यटन विकासका लागि यस्ता केन्द्र सञ्चालन गर्न लागेको जनाएको छ। यस्ता केन्द्रहरूले विद्युतीय पुस्तकालय, विद्युतीय स्वास्थ्य, विद्युतीय वित्तीय प्रणालीलगायतका सुरुवातसमेत गर्नुपर्नेछ।"
युरिया मल अभाव,"कञ्चनपुर गहुँ खेती लगाउने बेला रासायनिक मल नपाएका यहाँका कृषकले फेरि मलको अभाव बेहोर्नुपरेको छ। गहुँ सिँचाइपछि आवश्यक पर्ने युरिया मलको अभाव हँुदा कृषकहरू मारमा परेका छन्। जिल्लामा आवश्यक पर्नेभन्दा न्यून मात्रामा युरिया आएका कारण अभाव भएको हो। यहाँ बिक्री वितरण गर्नेमध्ये साल्ट ट्रेडिंगले यसपाला हिउँदे बालीका लागि युरिया मल आयात नगर्दा समस्या भएको छ। बर्खेबालीपछि साल्ट ट्रेडिङले युरियामल ल्याएको छैन। कृषि सामग्री कम्पनी लिमिटेडसँग पनि न्यून मात्रामा युरिया भएका कारण अभाव भएको हो। यति बेला कृषि सामग्री र साल्ट ट्रेडिङको गोदाम रित्ता छन्। युरिया खोज्दै कृषकहरू दिनहुँ कृषि सामग्री कम्पनीको कार्यालयमा आउने भए पनि रित्तै फर्किने गरेका छन्। हामीसँग भएको युरिया पुस १० अघि नै सकिएको हो, कृषि सामग्री कम्पनी महेन्द्रनगरका प्रमुख बिसन चन्दले भने, अझै एक सातासम्म युरिया आउँदैन। उनले विगतका वर्ष साल्ट ट्रेडिंगले पनि बिक्री गर्दै आएको थियो। यस पटक उसले नबेच्दा समस्या भएको हो। चन्दका अनुसार कञ्चनपुरमा अझै ५७ सय टन बढी युरिया आवश्यक पर्ने देखिन्छ। महिनाअघि युरियामा २ सय र डीएपीमा सय रुपैयाँ मूल्य घटेपछि सस्तोमा मल पाउने आसमा रहेका कृषकहरू मल नपाउँदा निराश बनेका छन्। यहाँ जहिल्यै पनि आवश्यकताका बेला मल पाइँदैन, भीमदत्त नगरपालिका १० का कृषक सुरेश जोशीले भने, अभाव हुँदा भारतबाट ल्याएको मल प्रयोग गर्नुपरेको छ। उनका अनुसार भारतबाट अवैध रूपमा ल्याइएको युरिया प्रतिबोराको १२ सयभन्दा बढी तिर्नुपर्छ। हालै मूल्य घटेपछि यहाँ यरिया प्रतिबोरा ८ सय ३१ रुपैयाँमा पाइन थालेको हो। साल्ट ट्रेडिङ महेन्द्रनगरका प्रमुख ध्रुव श्रेष्ठका अनुसार कञ्चनपुरमा ३ महिनादेखि युरिया आयात भएको छैन। केन्द्रमा जानकारी माग्दा केही दिनमा आउने जवाफ पाइएको उनले बताए। अझै दुईतीन सातासम्म युरिया नआउने खबर आएको छ, उनले भने, गहुँको सिजनका लागि हामीले मल दिन नसक्ने अवस्था छ। उनका अनुसार साल्ट ट्रेडिङले गहुँका बेला करिब ३ सय टन युरिया बिक्री गर्दै आएको छ। कृषकहरू भारतबाट अवैध रूपमा आयात भएको गुणस्तरहीन मल प्रयोग गर्न बाध्य छन्। विभिन्न नाकाहरूबाट लुकिछिपी ल्याइएको मल सीमावर्ती बजारभन्दा दोब्बर मूल्यमा बिक्री भइरहेको छ। खासगरी सीमा क्षेत्रमा गुणस्तरहीन मलको प्रयोग बढी हुने गरेको छ। जसका कारण गहुँखेती प्रभावित हुनुका साथै माटोको उर्बरा शक्तिमा समेत नकारात्मक असर पर्ने कृषकहरू बताउँछन्।गहुँ सँगै विभिन्न तरकारी र उखुका लागि समेत मलको अभाव देखिएको हो। जिल्ला कृषि विकास कार्यालयको तथ्यांकअनुसार कञ्चनपुरमा करिब ३० हजार हेक्टरमा गहुँखेती गरिन्छ। यहाँ गहँको उत्पादकत्व अढाईदेखि ३ मेट्रिक टनका बीचमा रहेको छ। समयमा सिँचाइ र मलको उपलब्धता नहुँदा उत्पादकत्व अझै घट्न सक्ने कृषि प्राविधिकहरू बताउँछन्। गहुँ छरेको २०२५ दिनपछि सिँचाइ गरेर युरिया मल हाल्नुपर्छ। युरिया र डीएपी मलको मूल्य घटे पनि ग्रामीण भेगमा छिटफुट मात्रामा एकआध बोरी मल मौज्दात राखेका सहकारीहरूले भने पुरानै मूल्यमा बिक्री गरिरहेका छन्। पुरानो मूल्यमा ढुवानी र मुनाफा जोडेर मल बिक्री गरिरहेको कृषकहरू बताउँछन्। साल्ट ट्ेरडिङका कार्यालय प्रमुख श्रेष्ठका अनुसार सहकारी सञ्चालकहरूले घटेको मूल्यमा बिक्री गर्दा घाटा हुने भन्दै पुरानै मूल्यमा बिक्री गरिरहेको बताए।"
किनेर खानेले बेच्न थाले तरकारी,"ढाँपस्वाँराकी मिठु सुनारले नुनतेल, चुरापोतेजस्ता घरायसी सामान किन्न श्रीमान्सँग हात थाप्नु नपर्ने अवस्थाको अन्त्य भएको बताइन्। प्रसिद्ध पर्यटकीयस्थल पंचासे नजिकै भएकाले यहाँ आन्तरिक र बाह्य पर्यटक आउन थालेपछि होमस्टे सञ्चालनमा ल्याइएको छ। पर्यटकलाई ताजा र अर्गानिक तरकारी खुवाउन पाइएको स्थानीय तारा गुरुङले बताइन्। कृषि कर्ममा स्थानीयको संलग्नता बढाएर बजार व्यवस्थापनमा सहयोग गरिएको संघका अध्यक्ष कृष्णप्रसाद अधिकारीले बताए। किसानको पोषण सुरक्षा र जीविकोपार्जनमा ठूलो सहयोग पुगेको छ, उनले भने। स्थानीयले प्रत्येक सोमबार र बिहीबार तरकारी पोखरा पठाउँछन। पोखराको अर्चलेबोटमा बिक्री केन्द्र छ। तरकारी संकलन गरेर पोखरा पठाएपछि थप उत्साही बनाएको र केही गरौं भन्ने भावनाको विकास भएको निर्मला तिमिल्सिना पौडेलले बताइन्। किनेर खाने गाउँमा सबै जना तरकारी खेतीमा आकर्षित भएपछि हालै मात्र क्षेत्रीय कृषि, जिल्ला कृषिलगायत सरोकारवालाले अनुगमन गरेका थिए। स्थानीयले ठूलो मिहिनेत गरेका रहेछन्, कृषि विकास अधिकृत लोकेन्द्र बोहराले भने, उनीहरूको काम सराहनीय छ। आवश्यक सहयोगका लागि तयार छौं।"
आलु विकास केन्द्र बन्यो कृषि अनुसन्धानस्थल,"०२४ सालमा आलु विकास केन्द्र सञ्चालन गरिए पनि केही वर्षपछि बन्द भएको थियो। स्थानीयबासीको मागसहित चौतर्फी दबाबका कारण यो जमिनलाई पुन: प्रयोग गर्न राज्यको ध्यान पुगेको हो। स्थानीय बासिन्दाले नयाँ ढंगबाट सञ्चालित कृषि अनुसन्धान केन्द्रको निरन्तरतामा जोड दिएका छन्। झन्डै चार दशकअघि आलु खेतीको विकासका लागि महत्त्वाकांक्षी रूपमा सञ्चालन गरिएको आयोजना भौगोलिक विकटता, चिसो मौसम अनियमितता र सुसञ्चालनको अभावमा बन्द भएको थियो। त्यति बेला निर्माण भएका करोडौं मूल्य बराबरका संरचना काम नलाग्ने अवस्थामा छन्। कृषि अनुसन्धानसहित जडीबुटी खेतीका लागि पनि यो क्षेत्र उत्तम रहेकाले त्यसतर्फ पनि राज्यको ध्यान जानुपर्ने स्थानीयबासीको भनाइ छ।"
गुणस्तरीय बीउ मात्र बेच्छौं,"भक्तपुर बीउ र विषादीको व्यापारमा संलग्न भक्तपुरका व्यवसायीले गुणस्तरीय बीउ मात्र बेच्ने प्रतिबद्धता जनाएका छन्। विषादीको सही प्रयोगबारे किसानलाई सचेत गराउने र आफूहरूले बिक्री गर्दा पनि उच्च सतर्कता अपनाउने उनीहरूले बताएका छन्।नेपाल बीउ व्यवसायी संघ जिल्ला समन्वय समिति भक्तपुरको शनिबार रानीकोट गढीमा आयोजित दोस्रो साधारणसभामा उनीहरूले व्यापार र नाफाभन्दा पनि सेवालाई महत्त्व दिने प्रतिबद्धता जाहेर गरेका हुन्। बीउ कमसल भएकै कारण गत वर्ष भक्तपुरका किसानले क्षतिपूर्ति पाउनुपर्छ भन्ने माग राखे, समितिका उपाध्यक्ष बाबुकाजी डंगोलले भने, अब यस्ता समस्या आउन नदिन हामी सचेत हुनुपर्छ।विषादी व्यवसायी संघका महासचिव गणेश बानियाँले बिक्रेताको लापरबाहीका कारण किसान मारमा पर्ने गरेको बताए। नाफा हुन्छ भन्दैमा जे पनि र जस्तो पनि बेच्नु भएन, उनले भने, गुणस्तरीय बीउ बिजन मात्र किसानलाई दिएर व्यवासायीको धर्म पनि निभाउनुपर्यो। समितिका पूर्वअध्यक्ष शिव भुजुले हाइब्रिड मा मात्र भर पर्दा बेलाबखतमा कमसल बीउ परेर आइपर्ने समस्याको सामना बिक्रेताले गरिरहनुपरेकाले लोकल बीउ उत्पादनतर्फ पनि व्यवसायी र कृषि कार्यालय लाग्नुपर्ने सुझाब दिए।"
कर्णाली करिडोरको २८ किमि सडक ट्रयाक खुल्यो,"बाँधुको भँुगलासम्म ट्रयाक खोलिसकिएको हो। कर्णाली नदीको तीरैतीर निर्माण भइरहेको सडकले स्थानीय बासिन्दा हर्षित छन्। गाउँँ नजिक सडक पुगेपछि हाम्रो जीवन पनि फेरिने थियो, कवाडीका रन्दीप बुढाले भने। यो सडक कर्णालीसँग जोडिएका बाजुराका विकट गोत्री जगन्नाथबाँधुरुगिन हुँदै सिमीकोट पुग्छ। हाल कालीकोटबाजुरा खण्डका ५ ठाउँमा सेनाको प्राविधिक टोली चट्टान फोर्न व्यस्त छ। कालीकोटको सिलाजित पहरा, बाजुराको गोत्रीस्थित लैफु, जगन्नाथको भुकाखोला, बाँधुको कालापहराको चट्टान फोर्न महिनौंअघिदेखि विस्फोटको काम चलिरहेको छ। सेनाले निजी क्षेत्रका ठेकेदारलाई समेत परिचालन गरिरहेको छ।चट्टान रहेका ठाउँको अवरोध चाँडै खुला हुने सेनाले जनायो। चट्टान फोर्ने काम पूरा भएपछि बाजुराको २८ किलोमिटर खण्डमा जिप ट्रयाक्टर गुड्न सक्ने अवस्था छ, प्राविधिक सेनानी मिलन कार्कीले भने। झुगलाबाट १५ किलोमिटर अगाडि बढे यो सडक बाजुरा र हुम्लाको सिमानामा पर्ने कवाडी पुग्छ। दुई वर्षअघिदेखि कर्णाली करिडोरअन्तर्गत खुलालुलैफुसिमीकोट सडकखण्डको निर्माणको जिम्मेवारी नेपाली सेनाले लिएपछि कामले तीव्रता पाएको हो। कालीकोटको खुलालुलाई जिरो प्वाइन्ट मानिएको यस सडकको सिमीकोटसम्म १ सय ९६ किमि छ। यसअन्तर्गत कालीकोट खण्डमा ४०, बाजुरा खण्डमा ४३ र हुम्ला खण्डमा १ सय १३ किमि पर्छ। अहिले सदरमुकाम पुग्न तीन दिन पैदल हिँड्नुपर्ने बाध्यता रहेका रुगिन बिच्छयाँका बासिन्दा सडक सञ्चालनले जीवन फेरिने आशामा छन्।"
"जहाज उड्दै, रोकिँदै","टरिगाउँ (दाङ) तुलसीपुरस्थित टरिगाउँ विमानस्थल कालोपत्रे भएको तीन वर्ष बितिसक्यो। जहाज चढ्ने दंगाली जनताको सपना पूरा हुन सकिरहेको छैन। कालोपत्रे भएपछि एक वर्ष जति गोमा एयरलाइन्सले सातामा दुई पटक जहाज चलायो तर निरन्तरता दिन सकेन। तुलसीपुरका व्यवसायीहरू लगातार विमानस्थलको माग गर्दै हरेक मन्त्रालय धाइरहेका छन् तर जति पहल गर्दा पनि जहाज चल्न सकिरहेको छैन।विमानस्थलमा नेपाली सेनाको सुरक्षा छ। नागरिक उड्यन प्राधिकरणका कर्मचारी जीर्ण कार्यालय कुरेर बसिरहेका छन्। जहाज भने उड्दैन। ०११ फागुन ११ मा परीक्षण उडान गरिएपछि लगातार ०५२ सम्म जहाज चल्यो। कहिलेकाहीं त दिनमा तीन, चार उडानसम्म भए। राम्रै चलेको थियो, २८ वर्षदेखि टरिगाउँ विमानस्थलमा कार्यरत नागरिक उड्डयन कार्यालयका सहयोगी केदार चौधरीले भने, ०५२ मा एक्कासि इन्धन र यात्रु अभाव छ भन्दै उडान बन्द भयो। त्यसपछि नियमित जहाज उड्न सकेन।त्यति बेला नेपाल वायु सेवा निगमले दाङबाट काठमाडांै, नेपालगन्ज, रुकुमको चौरजहारी र सल्लेरीमा उडान गरिरहेको थियो। ०६० मा फेरि नेपाल वायु सेवा, सीता र यती एयरलाइन्सले जहाज उडाउन थाले। हरेकले सातामा एकएक उडान गरे। ०६६ सम्म लगातार उडान भयो। ०६७ देखि ७० सालसम्म विमानस्थल कालोपत्रे गर्न थालेपछि उडान बन्द भयो। कालोपत्रेको काम सम्पन्न भएपछि गोमा एयरलाइन्सले एक वर्ष उडान गर्यो। हाल विमान बन्द भएको एक वर्ष पुग्यो।जहाज उड्ने र बन्द हुने शृंखला चलिरहेको छ। नागरिक उड्डयन कार्यालय जीर्ण छ। सहयोगी केदार र रामप्रसाद चौधरीले कुरिरहेका छन्। वरिष्ठ अधिकृत प्रभास रञ्जन काजमा सोलुखुम्बुको लुक्ला विमानस्थलमा छन्। कार्यालय आयो, एक छिन बस्यो। घाम ताप्यो, गयो, सहयोगी रामप्रसादले भने, अरू केही काम छैन। के गर्नु? विमान चले काम हुन्थ्यो। बेलाबेला यात्रुहरूले जहाज चल्छ कि चल्दैन भनेर फोन गर्ने गरेको सहयोगी केदारले बताए। फोन आउँछ। विमान उड्नेनउड्नेबारे सोध्छन्। हामी केही भन्न सक्दैनौं, उनले भने, हामीलाई पनि दिन बिताउन गाह्रो भएको छ। केही काम नगरी तलब खानु पनि राम्रो हुँदो रहेनछ। जहाज चले हामीले पनि काम पाउँथ्यौं। यात्रुलाई पनि सुविधा हुन्थ्यो।विमानस्थलको ३६ बिघा १० कट्ठा १० धुर जग्गा विमानस्थलको पेरिमिटरभित्र छ। अरू जग्गा पनि छ तर अतिक्रमण भइरहेको छ। जग्गा खोजी गर्ने कोही नहुँदा अतिक्रमण बढिरहेको सहयोगी केदारले बताए। विमानस्थल सञ्चालन हुन नसकेपछि बिहीबार सिँचाइमन्त्री दीपक गिरीले पर्यटन तथा नागरिक उड्डयनमन्त्री जीवनबहादुर शाहीलाई ल्याएर विमान सञ्चालनको सम्भावनाबारे अवलोकन गराए। विभागका महानिर्देशक सञ्जीव गौतम, मन्त्रालयका सहसचिव सुरेश आचार्य र केही प्राविधिक टोलीसहित आएका मन्त्री शाहीले विमानस्थलको सम्पूर्ण क्षेत्रको अध्ययन गरे।विमानस्थलको अवलोकनपछि मन्त्री शाहीले धावनमार्ग ७ सय ५० मिटर मात्रै कालोपत्रे भएकाले ठूला जहाज उडाउन प्राविधिक समस्या रहेको बताए। यसलाई बढाएर १२ देखि १५ सयसम्म पुर्याउन सके ठूला जहाज पनि उडाउन सकिने उनले बताए। नेपाल वायु सेवासँग जहाज नहुँदा अहिलेकै अवस्थामा जहाज चलाउन कठिन भइरहेको मन्त्री शाहीले बताए। निजी एयरलाइन्ससँग पनि कुरा भइरहेको छ। हामी छिट्टै विमान चलाउन पहल गर्छौं, उनले भने, इन्धन डिपो नभएका कारण भाडा महँगो भएको छ। यसले पनि समस्या भइरहेको छ।निजी एयरलाइन्स कम्पनीहरूले तुलसीपुर उद्योग वाणिज्य संघले नौवटा टिकटको पैसा ग्यारेन्टी गरिदिए मात्र जहाज उडाउँछौं भन्ने सर्त राखेका कारण विमान सञ्चालनमा समस्या भइरहेको संघका अध्यक्ष विमल रिजालले बताए। हामीले यात्रु नभए पनि टिकटको पैसा दिनुपर्ने बाध्यता सिर्जना गरिन्छ। त्यसरी नै एक वर्ष त गोमाको जहाज चल्यो, उनले भने, त्यसो गर्दा पनि भाडा महँगो भएका कारण यात्रुलाई मार पर्छ। नेपालगन्जबाट ६ हजारमा उड्न पाइन्छ भने यहाँ ९ हजार भाडा हुन्छ। अनि कसरी टिकटको ग्यारेन्टी गर्ने?इन्धन डिपो स्थापना गरी नियमित विमान चलाउन पहल गरिने सिँचाइमन्त्री दीपक गिरीले बताए। म विमान सञ्चालनका लागि लगातार लागिरहेको छु। अहिले सम्बन्धित मन्त्री र प्राविधिकलाई ल्याएर अध्ययन गराइरहेको छु, उनले भने, यसको प्राविधिक पक्ष अध्ययन गरी कसरी जहाज नियमित गर्न सकिन्छ भन्नेमा हामी लागिरहेका छौं।"
पर्यटन प्रवद्र्धन गर्न र्याली,"अस्ट्रेलियामा रहेका दुई सामाजिक संस्था जय नेपाल फाउन्डेसन र नेप्लिज युथ फोरम ले नेपाली पर्यटन प्रवद्र्धन गर्न संयुक्त रूपमा यो र्याली निकालेका हुन्। आफ्नो गाडी भएका नेपालीहरूलाई नेपाल चिनाउने स्टिकर लगाउन प्रेरित गरिएको थियो। आधुनिक शैलीमा बनाइएको र सरकारी निकायबाट स्वीकृति लिइएको उक्त स्टिकरमा नेपाललाई आफ्नो होलिडे बनाउन आग्रह गरिएको छ। स्टिकरमा गौतम बुद्ध, सगरमाथा, कुमारीलगायतको चित्रहरू रहेका छन्। यो हामीले आफ्नो देशको पर्यटनमा केही योगदान पुर्याउन सकिन्छ कि भनेर सुरु गरिएको सानो अभियान हो, फाउन्डेसनका अध्यक्ष विष्णु सापकोटाले कान्तिपुरलाई भने। नेप्लिज युथ फोरमका महासचिव अरुण गौतमका अनुसार अहिलेसम्म ३० वटा कारमा उक्त स्टिकर लगाइसकिएको छ भने अन्य विभिन्न राज्यहरूबाट स्टिकरको माग भइरहेको छ।"
औद्योगिक करिडोर छिट्टै लोडसेडिङ मुक्त,"पर्सा ऊर्जामन्त्री जनार्दन शर्माले पर्सा बारा औद्योगिक करिडोरलाई छिट्टै लोडसेडिङ मुक्त बनाउने प्रतिबद्धता व्यक्त गरेका छन्। मुलुकलाई लोडसेडिङ्ग मुक्त बनाउने विशेष अभियानमा हामी लागेका छौं, यसको सुरुवात काठमाडौंबाट गरिएको छ, शनिबार वीरगन्ज उद्योग वाणिज्य संघले आयोजना गरेको अन्तरक्रियामा उनले भने, अब दोस्रो चरणमा पर्सा बारा औद्योगिक करिडोरलाई लोडसेडिङ मुक्त बनाउने हाम्रो लक्ष्य छ।पछिल्लो समय आफूलगायत ऊर्जा मन्त्रालयको टिमले राजधानी, विराटनगर, पोखराका उद्योगी व्यवसायीहरूसँग गरेको भेटमा उनीहरूले हालका दिनमा घटेको लोडसेडिङले आफूहरूलाई ठूलो राहत भएको प्रतिक्रिया दिएको बताउँदै उनले भने, उद्योग व्यवसाय क्षेत्रलाई सक्दो विद्युत् उपलब्ध गराउन हामी तयार छौं, तपाईंहरू नयाँनयाँ उद्योगधन्दा स्थापना गर्नुहोस्। मुलुकलाई लोडसेडिङ मुक्त गर्न सके बर्सेनि मुलुकको कम्तीमा २० अर्ब रुपैयाँ जोगिने बताउँदै उनले ऊर्जा मन्त्रायलयको टिमले गरेको कामको प्रतिफल अबका केही महिनाभित्र झनै बढी आउने दाबी गरे।वीरगन्ज उद्योग वाणिज्य संघका अध्यक्ष प्रदीपकुमार केडियाले पर्सा बारा औद्योगिक करिडोरलाई लोडसेडिङ मुक्त बनाउन परवानीपुर रक्सौल प्रसारण लाइन अविलम्ब निर्माण हुनुपर्ने माग गरे। उनले यो प्रसारण लाइन निर्माणमा देखिएको अवरोध पन्छाएर काम अघि बढाउन पनि आग्रह गरे। शनिबार प्रेस सेन्टरले आयोजना गरेको भेटघाट कार्यक्रममा मन्त्री शर्माले वीरगन्ज चिनी कारखाना सञ्चालन गर्नु आवश्यक रहेको बताए।"
गाउँबासी बैंकिङ सुविधाबाट वञ्चित,"नेपालगन्ज बाँकेको नेपालगन्जको सुर्खेतरोडलाई बैंक रोड भने पनि हुन्छ। मुख्य चोक धम्बोझी र पुष्पलाल चोकमा घरैपिच्छे बंैक कार्यालयहरू छन्। त्यस्तै, नगरउन्मुख कोहलपुर र खजुरामा पनि बैंक शाखा खुल्ने क्रम बढ्दो छ। तर, राप्तीपारीको बघौडा क्षेत्रका ९ गाविसमा अझैसम्म पनि बैंकहरूको सेवा पुग्न सकेको छैन। कालीकोटमा एक बैंकको भागमा ५० हजार ५ सय ८५ जनसंख्या पर्न आउने नेपाल राष्ट्र बैंकले जनाएको छ। कालीकोटमा ३ वटा मात्र वाणिज्य बैंक छन्। त्यस्तै मुगुमा दुई मात्र वाणिज्य बैंक छन्। एक बैंकको भागमा ३० हजार २ सय २८ जनसंख्या आश्रित रहेको पाइएको छ। राष्ट्र बैंकका अनुसार कर्णाली अञ्चलमा एक बैंकको भागमा सरदर २४ हजार ८ सय ८५ जनसंख्या छ। राष्ट्र बैंकको तथ्याङ्कलाई हेर्ने हो भने मध्यपश्चिमका अधिकांश ग्रामीण क्षेत्रमा अझै बैंकिङ सुविधा पुग्न सकेको छैन। द्वन्द्वकालमा विस्थापित भएका सरकारी बैंकका शाखाहरू समेत पुनस्र्थापना हुन सकेको छैनन् भने निजी बैंकको सेवा प्रवाह सहरी क्षेत्रमा मात्र केन्द्रित छ। कर्णाली अञ्चलको हुम्लामा पनि ३ वटा बैंक मात्र सञ्चालनमा छन्। जब कि बाँके र दाङमा मात्र ७२ वटा बैंकका शाखा सञ्चालनमा छन्। नेपालगन्जमा घरैपिच्छे सरकारी र निजी बैंकका शाखाहरू सञ्चालनमा छन्। राप्तीपारिबाट कम्तीमा पनि चार घण्टा हिँडेर बैंकको सेवा लिन आउनुपर्ने बाध्यता छ, होलिया ५ का राजेन्द्रकुमार शर्माले भने, बैंकिङ सेवा गाउँकेन्द्रित नहुँदा सबैखाले काममा समस्या छ। त्यस्तै दाङको तुलसीपुर र घोराहीमा मात्र बैंकहरू केन्द्रित छन् भने विकट गाउँका स्थानीयबासी घण्टौँ हिँडेर बैंकिङ सेवा लिन बाध्य छन्।बाँकेमा एक बैंक बराबर ७ हजार ५ सय ९ र दाङमा ४ हजार ६९ जनसंख्या पर्ने गरेको छ। बैंकहरू ग्रामीण क्षेत्रमा नपुग्दा सरकारी कामकाजदेखि व्यक्तिगत काममा समस्या छ, व्यावसायी कन्हैयालाल वैद्यले भने, ग्रामीण क्षेत्रमा बैंकिङ पहुँच पुर्याउने भन्दै खुलेका बैंकहरू सहरकेन्द्रित छन। वर्षौदेखि बैंकिङ सेवा लिनका लागि ग्रामीण क्षेत्रका बासिन्दा सहरी क्षेत्रमा आउनुपर्ने बाध्यता हट्न जरुरी छ।नौ शाखा रहेको दैलेखमा एक बैंकको भागमा ३० हजार ८ सय ७० जनसंख्या आश्रित छ। १० बैंक रहेको सल्यानमा २५ हजार ५ सय जनसंख्या एउटा बैंकमा आश्रित छ। बैंकहरू ग्रामीण क्षेत्रमा जान नसक्दा ग्रामीण क्षेत्रमा कृषि क्षेत्र व्यावसायिक बन्न नसकेको नेपालगन्ज उद्योग वाणिज्य संघका अध्यक्ष नन्दलाल वैश्यले भने, ग्रामीण क्षेत्रमा बैंक नहँुदा आर्थिक कारोबार र व्यावसायिकता बर्सेनि कम हुँदै गइरहेको छ। उनले बैंकिङ गतिविधि गाउँमा नहुँदा कृषि र घरेलु उद्योगमा लगानी घट्दै गएको जनाए। राष्ट्र बैंकका अनुसार मध्यपश्चिमाञ्चल विकास क्षेत्रमा २८ वाणिज्य बैंकका १ सय ७५ शाखा छन्। जब कि कर्णाली क्षेत्रमा १७ बैंकले मात्र आफ्नो सेवा प्रवाह गरिरहेका छन्। कर्णाली क्षेत्रमा बैंकहरूको ४४ करोड ३० लाख मात्र बचत छ भने १९ करोड १४ लाख मात्र कर्जा प्रवाह भएको छ। बाँके जिल्लामा मात्रै २ अर्ब ८४ करोड ३४ लाख बचत छ भने ३ अर्ब १० करोड ४ लाख कर्जा प्रवाह भएको छ। राप्ती क्षेत्रमा ३ अर्ब २९ करोड बचत तथा २ अर्ब ८४ करोड कर्जा प्रवाह भएको राष्ट्र बैंक क्षेत्रीय कार्यालय नेपालगन्जले जनाएको छ। सहरी क्षेत्रमा शाखा सञ्चालन गर्ने बैंकलाई अनिवार्य रूपमा दुर्गममा पनि शाखा खोल्न निर्देशन दिएका छौँ, राष्ट्र बैंकका क्षेत्रीय निर्देशक गुरुप्रसाद पौडेलले भने, सुरक्षा र भौतिक पूर्वाधारलगायतका कारणले बैंकहरूले ग्रामीण क्षेत्रमा जान नसकेको जनाउँदै आएका छन्।"
"अक्सनमा चम्किए सागर, सोमपाल, महबुब","टिम चौराहा धनगढी : पारस खड्का (कप्तान), पृथु बास्कोटा ९० हजार, आरिफ शेख ८०, अनिल मण्डल ७५, राजु रिजाल र प्रेम तामाङ ७०, सुसन भारी ५०, अमरसिंह राउटेला र सौरभ खनाल ४०, रसिद खान र ललित राजवंशी ३५, रामनरेश गिरी ३०, आदिल खान २५, दीपेन्द्र थापा र प्रकाश जंग कार्की २० हजार सीवाईसी अत्तरिया : ज्ञानेन्द्र मल्ल (कप्तान), करण केसी र महबुब आलम १ लाख, प्रदीप ऐरी ९० हजार, सन्दीप सुनार ८०, अविनाश बोहरा र दिलीप नाथ ४०, शशी केसरी र योगेन्द्रसिंह कार्की ३०, सुरेन्द्र चन्द र विनोद लामा २५, रोशन नेपाली, ज्ञानेन्द्र कुँवर, योगेश भाट र भुवन केसी २० हजारकाठमाडौं गोल्डेन्स : वसन्त रेग्मी (कप्तान), सोमपाल कामी १ लाख, नरेश बुढाऐर ९५ हजार, भुवन कार्की ८०, सन्तोष भट्ट र भुवन पौडेल ५०, सुवेन्दु पाण्डे ४५, मञ्जित श्रेष्ठ र सन्दीप जोरा ४०, सुमित महर्जन ३५, जितेन्द्रसिंह ठकुरी र नन्दन यादव २५, अशु कन्डोइ, हरिकृष्ण झा, दिनेश अग्री २० हजारकञ्चनपुर आइकोनिक : विनोद भण्डारी (कप्तान), सागर पुन १ लाख, सुनील धमला, सिद्धान्त लोहनी र अविनाश कर्ण ८० हजार, ललितसिंह भण्डारी र चन्द्र साउद ५० हजार, भीम सार्की ४५, सोनु तामाङ र कुशल भुर्तेल ४०, कमलसिंह ऐरी ३५, निरज चन्द र हासिम अन्सारी ३०, रमेश भट्ट र अनिल थापा २० हजारविराटनगर किंग्स : शरद भेषावकर (कप्तान), दीपेन्द्रसिंह ऐरी ८० हजार, सन्दीप लामिछाने ६०, आशिफ शेख, प्रनित थापामगर र जितेन्द्र मुखिया ५०, पवन सर्राफ ४५, सुशील कँडेल ४०, अनिलकुमार शाह ३५, प्रफुल्ल वैद्य ३०, प्रकाश विष्ट र अमित श्रेष्ठ २५, आकाश थापा, राकेश कर्ण र किशोर महतो २० हजाररुपन्देही च्यालेन्जर्स : शक्ति गौचन (कप्तान), सुवास खकुरेल, राजेश पुलामी र विक्रम सोब ८० हजार, प्रकाश केसी ५०, शंकर राना ४५, कृष्ण कार्की ३५, साहब आलम, पुष्प थापा र अन्तिम थापा ३०, नूरध्वज सेन र हरिशंकर शाह २५, गणेश गौडेल, विक्रमकुमार भुसाल र दुर्गेश गुप्ता २० हजार।"
झापालाई उपाधि,"काँकडभिट्टा रमपम झापा एघार शनिबार मेची नेत्रालय काँकडभिट्टा गोल्डकप फुटबलमा च्याम्पियन हुँदै वर्षको पहिलो उपाधि जित्न सफल भएको छ। झापाले फाइनलमा विभागीय टिम एपीएफ क्लबलाई ३० ले हराउँदै घरेलु भूमिमा उपाधि जित्यो। झापाले मंसिरमा सुरुङ्गा गोल्डकपमा एपीएफसँग भोगेको हारको बदला लिएको छ। विजेता झापाले ४ लाख १ हजार नगद पुरस्कार जित्यो। एपीएफको भागमा २ लाख परेको छ। काँकडभिट्टा माविको मैदानमा घरेलु दर्शकको साथ पाएको झापाले खेलको ७७ औं मिनेटमा अग्रता लिएको हो। त्यो पनि आत्मघाती गोलबाट। फरवार्ड विशाल राईको प्रहार एपीएफका डिफेन्डर टोप विष्टले क्लियर गर्न खोज्दा गोल हुन पुगेको थियो। झापाको अग्रतापछि एपीएफ दबाबमा पर्यो। बराबरी गर्न प्रयासरत एपीएफविरुद्ध ९० मिनेटमा कर्ण लिम्बूले गोल थप्दै २० को स्थिति बनाए। रन्जित श्रेष्ठको क्रसलाई कर्णले इन्जुरी समयमा पुन: गोलमा परिणत गर्दा झापाली समर्थक उत्साही भएका थिए । एपीएफका डिफेन्स आदित्य चौधरी, रामकुमार कुमाल र रमेश दंगालको प्रदर्शन उल्लेख्य रह्यो। मिलन राई, श्याम नेपाली, पाल्साङ लामा, युवराज खडाले औसत खेले। अन्जन विष्ट, रन्जन विष्ट, राजेन्द्र रावल जस्ता अनुभवी खेलाडी नहुँदा टिमले घाटा बेहोरेको थियो। झापाका कर्ण लिम्वु, विशाल राई, योगेश गुरुङ, देवेन्द्र तामाङ, रजिन धिमाल र अफ्रिकन खेलाडी पिटर सेगुनको प्रदर्शन उल्लेख्य थियो। विशाल र योगेशले केही राम्रा मुभ मिस गरे। झापाका टिम प्रशिक्षक सञ्जय राईले टिमवर्कका कारण एपीएफलाई हराउन सफल भएको बताए। एपीएफसँगको जितले केही वर्षयताको खराब नतिजा बिर्साएको राईको भनाइ थियो । एपीएफका प्रशिक्षक रत्नकाजी महर्जनले पराजयले राजधानीबाहिरको प्रतियोगितामा उपाधि ह्याट्रिक गर्ने लक्ष्य तुहिएको सुनाए। उदीयमान खेलाडीको पुरस्कार आयोजक काँकडभिट्टाका नवीन सुवेदी भए। उत्कृष्ट गोलरक्षक एपीएफका राजु योगी भए। सर्वाधिक गोलकर्ता कर्ण लिम्बू (५) भए । म्यान अफ द दुर्नामेन्ट झापाका योगेश गुरुङ बने । उनले २५ हजार पुरस्कार पाए।"
शंखमूल फुटसल च्याम्पियन,रेडबुल र एएमए इभेन्ट्सको सहकार्यमा भएको राष्ट्रियस्तरको फुटसल लिगमा १६ टिमले होम एन्ड अवेका आधारमा प्रतिस्पर्धा गरेका थिए। उपविजेता सामाखुसीले ५ लाख पुरस्कार पायो।उत्कृष्ट खेलाडी सामाखुसीका नवीन लामा र उत्कृष्ट गोलरक्षक किकअफका तेजेन्द्रसिंह थापा घोषित भए। दुवैले समान ५० हजार रुपैयाँ पाए। विजेतालाई पूर्वप्रधानमन्त्री केपी शर्मा ओलीले ट्रफी प्रदान गरे।
आर्मी च्याम्पियन,"सुमन भोम्जन स्मृति खेलकुद प्रतिष्ठानको आयोजनामा हेटौंडा १० स्थित फरेस्ट्री मैदानमा भएको प्रतियोगितामा दुई विदेशीसहित १० क्लब सहभागी थिए। खेलाडीलाई राप्रपाका अध्यक्ष कमल थापा, पृतनापति देवकुमार सुवेदी, हेटौंडा स्कुल अफ म्यानेजमेन्टमा प्रमुख पूरनबहादुर जोशी लगायतले पुरस्कार वितरण गरेका थिए। कान्तिपुरकर्मी पुरस्कुत प्रतियोगिता आयोजक प्रतिष्ठानले कान्तिपुर दैनिकका हेटौंडा संवाददाता प्रताप विष्टलाई पु्रस्कृत गरेको छ। जिल्लाको खेलकुद विकास र जिल्लामा पछाडि परेका समुदाय र वर्गको उत्थानमा योगदान पुर्याएवापत् उनलाई पुरस्कृत गरिएको हो। पुरस्कारको राशि १५ हजार ५ सय ५५ रुपैयाँ छ। पुरस्कार यसैवर्ष स्थापना भएको हो।"
आस्ट्रेलियाको क्लिन स्विप,सिड्नी आस्ट्रेलियाले पाकिस्तानलाई तेस्रो टेस्टमा २ सय २० रनले हराएर शनिबार तीन खेलको सिरिजमा क्लिन स्विप गरेको छ। ४ सय ६५ रनको विजय लक्ष्य पछयाइरहेको पाकिस्तान अन्तिम दिन चिया सेसनअघि २ सय ४४ रनमै अलआउट भयो। आस्ट्रेलियाका लागि पाहुना टिमलाई समेट्न पेसम्यान जोस हेजलउड र स्पिनर स्टिभ ओकिभले ३३ विकेट लिए। लन्चअघि पाकिस्तानले सिरिजमै सर्वाधिक रन बनाउने अजर अली र अनुभवी युनिस खानलाई गुमाएको थियो। खेल बराबरीमा टुंग्याउने पाकिस्तानको लक्ष्य पूरा हुन सकेन। विकेटकिपर सरफराज अहमदले सर्वाधिक ७२ रन बनाए। नटआउट उनले ७० बल खेले। अस्ट्ेरलियाले गावामा भएको पहिलो टेस्ट ३९ रनले जितेको थियो। गत साता मेलबर्नको तेस्रो टेस्ट एक इनिङ्स र १८ रनले आफ्नो पक्षमा पारेको हो। अस्ट्ेरलियासँग उसको भूमिमा पाकिस्तानको यो लगातार १२ औं हार हो। उसले पछिल्लो पटक सिड्नीमा २२ वर्षअघि आस्ट्रेलियालाई हराएको थियो। प्रभावशाली प्रारम्भिक ब्याट्सम्यान डेविड वार्नर म्यान अफ द म्याच रहे। उनले टेस्टको पहिलो दिन लन्चअघि नै शतक बनाएका थिए। कप्तान स्टिभ स्मिथ भने म्यान अफ द सिरिज रहे।
महिला लिग भलिबल,"काठमाडौं एपीएफ र न्यू डायमन्ड एकेडेमीले शनिबार सुरु १२ औं ढोरपाटन महिला डबल लिग भलिबल च्याम्पियनसिपमा विजय पाएका छन्। न्यु डायमन्डले आयोजक ढोरपाटन स्पोर्ट्स क्लबलाई २५४, २५५, २५२ को सेटमा हरायो। एपीएफले न्यू डायमन्डमाथि नै २५५, २५६, २५४ को विजय पाएको थियो। चन्डेश्वरीले विजेश्वरीलाई २५१९, २५१७, २५७ ले र नेपाल पुलिसले आर्मी क्लबलाई २५१६, २५१४, १५२५, २५१० ले हराए। सर्वाधिक पुरस्कार राशिको महिला लिग भलिबल माघ ८ सम्म चल्नेछ।"
रूकुममा फुटबल सुरु,रुकुम १६ वर्षमुनिको विद्यालयस्तरीय फुटबल प्रतियोगिता सुरु भएको छ। प्याब्सन रूकुमको आयोजनामा खलंगास्थित न्यू मुनलाइट बोर्डिङको मैदानमा सुरु प्रतियोगितामा ११ विद्यालयले भाग लिएको छ। पछिल्लो समय लोकप्रिय बन्दै गएको फुटबललाई स्कुल स्तरसम्म पुर्याउन प्याब्सन स्थापना दिवसमा स्पर्धा गरिएको प्याब्सन अध्यक्ष खड्कबहादुर कुँवरले बताए।
रंगशालाको उद्घाटन,काठमाडौं मदन भण्डारी स्पोर्ट्स एकेडेमीको अगुवाईमा चन्द्रागिरि नगरपालिकाको ठूलो ढुंगामा मदन स्मृति रंगशाला निर्माण गरिने भएको छ। स्थानीय वन उपभोक्ता समितिको स्वामित्वमा रहेको जग्गामा रंगशाला निर्माण गरिने जनाइएको छ। शनिबार रंगशालाको उद्घाटन गरियो ।
चीनमा पढ्दा,"मचीनको राजधानी बेइजिङस्थित एक प्राथमिक विद्यालयमा कक्षा ५ मा पढ्दै छु । म अहिले १० वर्षकी भएँ । बाबाआमासँगै नेपालबाट चीन आएको ६ वर्ष भयो । नेपालमा मैले नर्सरी र एलकेजीमा पढेकी थिएँ । यहाँ आएर एक वर्ष पूर्वप्राथमिक शिशु कक्षा पढेँ । सुरुसुरुमा म चिनियाँ भाषा पटक्कै बुझ्दिनथेँ । तर विद्यालयको वातावरणले केही महिनामै चिनियाँ बोल्न सक्ने भएँ । म कक्षा एकको तेस्रो सेक्सनमा थिएँ । अहिले कक्षा ५ मा पुग्दा पनि तेस्रो सेक्सनमै छु । कक्षा एकदेखिका ३० जना साथी कक्षाशिक्षिका पनि फेरिएका छैनन् । तर पाँच वर्षदेखि सँगै पढेका साथीहरू र कक्षाशिक्षिकाले अझै पनि मेरो नाम (आर्यका) राम्ररी उच्चारण गर्न सक्दैनन् । यहाँ एकदेखि कक्षा चढ्दै जाँदा कक्षाशिक्षक पनि विद्यार्थीसँगै माथिल्लो कक्षाको कक्षाशिक्षक बन्ने चलन हुँदो रहेछ । त्यही चलनअनुसार मेरो कक्षाशिक्षिका एकदेखि नै स्ये थाउ छिन् । कक्षा ६ बाट मेरो प्राथमिक तह पूरा हुन्छ । त्यसपछि मैले अर्को स्कुल जानुपर्छ । मेरो कक्षाशिक्षक स्ये थाउचाहिँ फेरि एक कक्षाको कक्षाशिक्षक बन्नुहुन्छ । हरेक कक्षाशिक्षकको ६ वर्षे चक्र यसरी नै चलिरहन्छ । कक्षा सातदेखि चाहिँ ग्रेड टिचिङ हुँदैन ।चीनमा हरेक सेप्टेम्बर एक तारिखमा (नेपाली पात्रोअनुसार भदौको मध्य) देखि नयाँ शैक्षिक सत्र सुरु हुन्छ । चीनमा ६ कक्षासम्म प्राथमिक स्कुल हुन्छ । ७ देखि ९ सम्म मध्यम स्कुल र १० देखि १२ सम्म माध्यमिक स्कुल हुन्छ । मेरो स्कुल सोमबारदेखि शुक्रबारसम्म लाग्छ । बिहान पौने आठदेखि अपराह्न पौने चारसम्म दैनिक ६ पिरियड पढाइ हुन्छ । एउटा पिडियड ४५ मिनेटको हुन्छ । हरेक पिरियडको पढाइपछि १० मिनेट ब्रेक हुन्छ । चौथो पिरियडपछि खाना खाने ब्रेक हुन्छ । कक्षामै निश्चित समय गृहकार्य गर्नेसमय पनि छुटयाइएको हुन्छ । खेल्ने र कसरत गर्ने समय पनि हुन्छ । स्कुलमा गृहकार्य गर्ने समय भए पनि विद्यार्थीले घरमा आएर घन्टौँसम्म गृहकार्य गर्नै पर्छ । म हरेक दिन स्कुलले दिएको खाना खान्छु । स्कुलमा खानाका लागि दैनिक १० चिनियाँ युआन (१ सय ५० रुपैयाँभन्दा केही बढी) एकैपल्ट पहिले नै तिरिएको हुन्छ । मलाई चिनियाँ खाना मन पर्छ । चपस्टिक्स चलाउन पनि सजिलो लाग्छ । नेपाली खाना दालभात तरकारीजस्तो एकै ठाउँमा मुछेर खानु पर्दैन । वितेका ६ वर्षमा म पटकपटक नेपाल गएकी छु । काठमाडौंमा बेइजिङजस्तो सफा नभएर धुलैधुलो छ । तैपनि मलाई आफ्नो ठाउँ मन पर्छ । नेपालमा हजुरबा र आफन्तसँग खेल्न र घुम्न खुब मजा आउँछ ।मेरो स्कुलमा कक्षा ४ सम्म मात्र कम्प्युटर विषय पढाइ हुन्छ । त्यो समयसम्म कम्प्युटरको आधारभूत ज्ञान दिएपछि ५ कक्षादेखि कम्प्युटर पढाइ हुँदैन । कक्षामा नियमितबाहेक संगीत, नृत्य, शारीरिक व्यायाम लगायत विषय पनि छन् । सबै विषयमा सबै विद्यार्थीले सहभागी हुनैपर्छ । अंग्रेजी, गणित र चिनियाँ विषय हरेक दिन पढाइ हुन्छ । अरू विषयका लागि निश्चित दिन तोकिएको हुन्छ । कुनै विषयको शिक्षक अनुपस्थित भए त्यो दिन अर्को विषयको पढाइ हुन्छ । अर्को साता अनुपस्थित भएको शिक्षकले अघिल्लो साताको साटो पनि पढाउनुपर्छ । गृहकार्य नगर्ने र कक्षामा अभद्र व्यवहार गर्ने विद्यार्थीलाई चीनमा शारीरिक यातना दिइन्न । तर उसलाई कक्षाबाट बाहिर निकालेर राख्न सकिन्छ । आफैँले गल्ती स्वीकार गर्न लगाउने विधि अपनाइन्छ । मलाई नेपाली सग्ला अक्षर मात्र लेख्न आउँछ । नेपालीमा एकदेखि २० सम्म मात्र गणना गर्न आउँछ । नेपाली भाषामा कुरा गर्दा म हल्का अकमकिन्छु । तर चिनियाँ भाषा भने फरर्र बोल्न सक्छु । म कक्षामा वादविवाद र वक्तृत्वकला प्रतियोगितामा प्राय: पहिलो वा दोस्रो हुन्छु । चिनियाँ भाषामै बोलेर चिनियाँ विद्यार्थीसँग प्रतिस्पर्धा गर्छु । चिनियाँ भाषा बोल्न, लेख्न र पढ्न रमाइलो लाग्छ । चिनियाँ विद्यार्थीको अंग्रेजी कमजोर हँुदो रहेछ । मलाई कक्षामा सबैभन्दा मन पर्ने विषय नै अंग्रेजी हो । हरेक दिन एक पिरियड अंग्रेजी भाषाको पढाइ हुन्छ । साथीहरूलाई सबैभन्दा कठिन विषय अंग्रेजी हो । म कक्षाका सबै साथीहरूलाई अंग्रेजी सिकाउँछु । साथीहरू अंग्रेजीको टयुसन पढ्छन् । तैपनि नआएर मलाई नै सोध्छन् । मलाई पढ्न खासै अल्छी लाग्दैन । तर गृहकार्यचाहिँ पटक्कै मन पर्दैन । स्कुलबाट घर फर्केपछि मलाई गृहकार्य सक्न ४ बजेदेखि रातको १० बजेसम्म लाग्छ । यहाँ प्राथमिक तहदेखि नै अत्यधिक गृहकार्य दिइन्छ । यहाँ एक शैक्षिक सत्रमा ६६ महिनाका दुई सेमेस्टर हुन्छन् । सेमेस्टरको अन्तमा परीक्षा हुन्छ । सय पूर्णाङ्कको परीक्षामा पास हुन कम्तीमा ६० नम्बर ल्याउनुपर्छ । हरेक कक्षाको पहिलो र दोस्रो सेमेस्टरमा पाठयपुस्तक पनि पहिलो भाग र दोस्रो भाग गरेर फरकफरक हुन्छन् । कुनै विद्यार्थीले न्यूनतम ६० अंक ल्याएन भने अर्कोपल्ट मौका परीक्षा दिनुपर्छ । तर कक्षा दोहोर्याउनु पर्दैन । मचाहिँ कक्षामा प्राय: ८५ प्रतिशतभन्दा बढी अंक ल्याउने गर्छु । रातो स्कार्फ विद्यार्थीलाई दुई कक्षादेखि नै चिनियाँ कम्युनिस्ट पार्टीप्रति बफादार बन्न सिकाइन्छ । उनीहरूलाई कक्षा दुईदेखि घाँटीमा बाँध्ने रातो स्कार्फ दिइएको हुन्छ । यो स्कार्फ बाँधेपछि विद्यालयमा प्रवेश गर्दा आफ्ना शिक्षकशिक्षिकालाई सलाम गर्नुपर्छ । सलाम गर्ने निश्चित तरिका हुन्छ । शरीरलाई तनक्क पारेर दाहिने हातको पन्जालाई दाहिने आँखाभन्दा एकमुठी माथि पारेर सलाम गर्नुपर्छ । प्रहरी र सेनाले चाहिँ दाहिने हातको पन्जालाई दाहिने आँखाकै समानान्तर राखेर सलाम गर्छन् । विद्यार्थी र खेलाडीले आँखामाथि पन्जा पुर्याउनुपर्छ । यसको अर्थ चिनियाँ कम्युनिस्ट पार्टी, आफ्ना शिक्षक र मान्यजन आफूभन्दा माथि हुन्छन् भन्ने हो । विद्यार्थीहरूले रातो स्कार्फ नलगाएको बेलाचाहिँ दुवै हात जोडेर छातीमा राखेर नमस्ते गरी झुक्नुपर्छ । सामान्यत: कक्षा दुईदेखिमाथिका विद्यार्थीलाई रातो स्कार्फ बाँध्न दिइन्छ । विद्यालय पोसाकसँग रातो स्कार्फ अनिवार्य गरिएको हुन्छ । विद्यार्थीले हरेक दिन राष्ट्रगान बज्दा उठेर त्यसरी नै सलाम गर्नुपर्छ । कक्षा सुरु हुनुअघि राष्ट्रगान बजाइन्छ । नेपालमा जस्तो खेल मैदानमा गएर लाइन लाग्नु पर्दैन । आआफ्नो कक्षामा उठेर राष्ट्रगानको सम्मानमा सलाम गर्नुपर्छ ।व्यावहारिक तरिकाचीनमा प्राथमिक तहमै भए विद्यार्थीले मुलुकका विभिन्न संग्रहालयमा गएर त्यहाँको फोटो खिची कम्प्युटरबाट कक्षामा प्रस्तुति दिनुपर्छ । हरेक कक्षामा कम्प्युटर र प्रोजेक्टर पनि हुन्छ । त्यो प्रोजेक्टरबाट आफूले संकलन गरेको सामग्रीलाई पर्दामा प्रस्तुत गर्दा विद्यार्थीको आत्मविश्वास र क्षमता विकास हुन्छ । यस्तो कार्य कहिले समूहमा हुन्छ त कहिले एक्लाएक्लै । कक्षामा सबै विद्यार्थी यसमा सहभागी हुनै पर्छ । विशेष गरी सामाजिक शिक्षामा यस्तो कार्य गराइन्छ ।हरेक विद्यालयले विद्यार्थीलाई विभिन्न क्षेत्रमा लगेर व्यावहारिक शिक्षा दिने गर्छ । उदाहरणका लागि बेइजिङको एउटा क्षेत्रमा प्रयोगात्मक शिक्षा दिलाउने ठाउँ छ । त्यहाँ बैंक, होटल, अस्पताल, सुरक्षा व्यवस्थालगायत क्षेत्रको व्यावहारिक शिक्षा दिइन्छ । बैंकको सुरक्षाबारे बुझाउन विद्यार्थीलाई सुरक्षाकर्मीको जस्तै पोसाक लगाउन दिइन्छ । सुरक्षा दिने तरिका सिकाइन्छ । पैसालाई बाकसमा राखेर एक ठाउँबाट अर्को ठाउँमा सार्ने तरिका बुझाइन्छ । बैंकमा आएकाको सुरक्षा जाँच कसरी गर्ने भन्ने अभिनय गराइन्छ । विद्यार्थीमध्येबाटै कोही बैंक स्टाफ बन्छन्, कोही ग्राहक अनि कोहीचाहिँ सुरक्षाकर्मी ।बैंकमा जस्तै अस्पतालमा कसरी सेवा दिइन्छ भन्ने पनि विद्यार्थीलाई नै सहभागी गराएर सिकाइन्छ । यसरी सिकाउँदा विद्यार्थी पनि रमाउँछन् । उनीहरू डाक्टर र नर्सको पोसाक लगाएर अस्पतालका गतिविधिको अभिनय गर्छन् । होटल व्यवसायबारे पनि विद्यार्थीबाटै अभिनय गराएर शिक्षा दिइन्छ । होटलको रिसेप्सनदेखि कोठा व्यवस्था अनि रेस्टुरेन्टमा परिकार बनाउने काम विद्यार्थीबाटै गराइन्छ । कसैले स्यान्डविच बनाउँछन् त कसैले ग्राहकले जस्तै किनेर खान्छन् । हिउँमा चिप्लेटी खेल्ने, चिडिया घरमा गएर डलफिनलाई खाना खुवाउनेजस्ता मनोरञ्जनात्मक शिक्षा पनि दिइन्छ ।"
यस्ता थिए प्राचीन सभ्यता,"प्रस्तुति : जयकुमार महर्जन, स्रोत : एजेन्सीहरू"
मेरो कुची मेरो कलम,"शुभाशिष कार्की, कक्षा९सिद्धार्थ वनस्थली इन्स्चि्युट, काठमाडौं"
हुस्सु,"पुस २४, २०७३ पुसको चिसो थियो । ईशा न्यानो गरी ओछ्यान मा सुतिरहेकी थिई । सानो खैरेको कुइँकुइँ आवाजले उठी । उसले खैरेलाई समातेर माया गरी । ईशा उठ सात बजिसक्यो यो केटीलाई कहिले स्कुल जान ढिला हुँदैन जाडोमा त झन उठाउनै गाह्रो, आमाले भान्छाबाट भन्नुभयो । ऊ हतपत उठी । झ्यालको पर्दा खोली । बाहिर हुस्सु र कुहिरो लागेको थियो । केही पनि देखिएको थिएन । ओहो बाहिर त कस्तो डरलाग्दो उसले मनमनै भनी । आज म स्कुल जाँदिनँ, तँ र म खेल्ने ल, ईशाले खैरेलाई हेर्दै भनी । खैरेले बुझेजस्तै गरी कुइँकुइँ गर्यो । ल हेर, अझै उठेकी रहिनछ । अहिले गाडी छुट्छ, आमाले भित्र छिर्दै भन्नुभयो । आमा म आज स्कुल जाँदिनँ, खैरेलाई हेर्दै ईशाले लाडे पल्टिँदै भनी । किन नजाने ? सन्चो भएन ? आमाले उसको निधारमा हात राख्दै सोध्नुभयो । अहँ मलाई केही पनि भएको छैन, उसले निहुरिएर जवाफ दिई । अनि किन नजाने ? खैरेसँग खेल्नको लागि हो ? आमाले खैरेलाई लिँदै भन्नुभयो । उसले हैन भनेर टाउको हल्लाई । यसो पनि हैन त्यसो पनि हैन अनि के कारणले स्कुल नजाने ? आमाले झर्किंदै भन्नुभयो । के हो आज मलाई चिया नदिने ? अनि यो स्कुल जान पर्दैन ? बुुवा भित्र छिर्दै आमालाई भन्नुभयो । नजाने रे सोधेको, भन्दिनँ, हजुरले नै सोध्नुहोस् । म चिया लिएर आउँछु, आमा बाहिर निस्कनुभयो । किन स्कुल नजाने छोरी, बुवाले मायाले ईशालाई सोध्नुभयो । खैरे बुवाको काखमा आएर हात चाट्दै थियो । उसले बुवाको हात खेलाउँदै भनी, बाहिर हुस्सु लागेको छ । अनि के भयो त ? बुवाले सोध्नुभयो । हेर्नुस् त बुवा केही पनि देखिँदैन । बाटो पनि छैन । हेर्दा पनि कस्तो डरलाग्दो । अनि म स्कुल कसरी पुग्छु ? म हुस्सुभित्र हराएँ भने मैले के गर्ने ? उसले औंलाले झ्यालबाहिर देखाउँदै भनी । बुवाले पनि झयालबाहिर हेर्नुभयो, केही पनि देखिएको थिएन । बुवा मरीमरी हाँस्न थाल्नुभयो । धत् लाटी त्यस्तो कहाँ हुन्छ र । यहाँबाट हेर्दा मात्र त्यस्तो देखिएको हो । त्यहाँभित्र छिरेपछि बाटो देखिन्छ नि, ईशालाई काखमा लिँदै बुबाले भन्नुभयो, त्यही भएर मेरी छोरीले आज स्कुल नजाने भनेको ? ईशा केही नबोली चुप लागेर बसी । आमाले चिया लिएर कोठामा आउनुभयो । बुवाले उहाँलाई ईशा स्कुल नजाने कारण सबै भन्नुभयो । आमा पनि हाँस्नुभयो । बाटो छ भने त म अब म स्कुल जान्छु, उसले उठ्दै भनी । गाडी छुटिसक्यो । हुस्सु पनि लागेको छ । आज हामी सबै घरमा खेलेर बस्ने ल ? ईशालाई हेर्दै आमाले भन्नुभयो । त्यही त मलाई पनि डर लाग्यो, म पनि आज अफिस नजाने, बुवाले ईशालाई हेर्दै भन्नुभयो । बुवाको कुरा सुनेर आमा र ईशा मज्जाले हाँस्नुभयो । खैरेले पनि कुइँकुइँ गर्दै होमा हो मिलायो ।सजनी नौबागे"
सेताम्मे महाभारत गाथा,"पुस २४, २०७३ राजुको घरबाट हिमाल देखिँदैन । घरनजिकै रहेको गोरखनाथ डाँडाले डयाम्मै छेकिन्छ । हिमाल हेर्नका लागि हाइस्कुल नजिकैको सिरानचौरमा आउनुपर्छ । होइन भने गोरखनाथ डाँडा नै उक्लिनुपर्छ । उत्तरतिरको हिमाल हेर्न नपाए पनि वर्षमा एकपटक दक्षिणतिरको महाभारत शृंखला सेताम्मे भएको दृश्य हेरि रमाउँछ राजु ।राजुलाई आफ्नो घरको दक्षिणतिर रहेको महाभारत लेक कहाँदेखि कहाँसम्म फैलिएको छ थाहा छैन । महाभारत लेकको उच्च बिन्दु बेथान्चोक नारायण डाँडा भने घरबाटै प्रस्ट देखिन्छ । तर पनौती बिजुलीघरबाट बत्ती निकाल्नका लागि महाभारत पहाडको फेदफेदै क्यानलबाट पानी लगिरहेको राजुलाई थाहा छ । जाडो मौसममा धेरै जाडो भएको बेला पानी परेको भोलिपल्ट मात्र किन महाभारत लेक यसरी सेताम्मे हुन्छ, राजुलाई थाहा छैन । तर यसरी सेताम्मे देखिनु भनेको वर्षमा एकपल्ट हिमालय पर्वतराजाले महाभारत लेकलाई आफ्नी बहिनी सम्झेर एक जोर लुगा दिएको रे भन्ने कथाचाहिँ राजुलाई उसका हजुरबुबाले सुनाउनुभएको याद छ । हजुरबुबाले यो कथा भन्नुभएदेखि बर्सेनि दसैंतिहारपछि जाडो लाग्न थालेपछि राजुलाई महाभारत लेकलाई लुगा पायो पाएन भन्ने कुराको व्यग्र प्रतीक्षा हुन्छ । जाडोले आफू लुगलुग काम्नु परे पनि मनमनै अझ ठूलो पानी परोस् भन्ने कामना गर्छ राजु । पुसमाघको उत्कर्षमा पानी परेको भोलिपल्ट उठ्नेबित्तिकै दक्षिणतिरको विशाल महाभारत पहाडमा नजर लगाउँछ, सेताम्मे देखेपछि हजुरबुबाले भन्नुभएको कुरा सही भएको ठानेर औधि खुसी हुन्छ । कहिलेकाहीं चाहिँ पानी परे पनि भोलिपल्ट त्यसरी सेताम्मे नदेख्दा खिन्न मान्छ । फेरि पानी पर्ने समयको प्रतीक्षा गर्छ ।आज स्कुलमा काठमाडौंबाट ठूलो सर आउनुभएको छ । उहाँको नाम तीर्थबहादुर श्रेष्ठ रहेछ । उहाँले बताएअनुसार नेपालको पहाडी र तराई क्षेत्रबीचको यो महाभारत पर्वत २५०० देखि ३५०० मिटरको उचाइ हासिल गरेर पूर्वपश्चिम फैलिएको छ रे । र, यो पर्वत शृंखलाको उच्चतम बिन्दुमध्ये एक बेथान्चोक नारायण पनि हो रे । जसको उचाइ ३०१८ मिटर छ रे । यस्तोमा पुसमाघको जाडोयाममा पानी पर्नेबित्तिकै सजिलै यी उच्च भागमा पनि हिउँ पर्छ रे । तीर्थ सरले भन्नुभएअनुसार ५००० मिटरमाथि सालैभरि हिउँ हुन्छ । जतिसुकै गर्मी मौसममा पनि त्यहाँ हिउँ पग्लिँदैन भने २५००, ३००० मिटरमाथिका पहाड, डाँडामा जाडोयाममा पानी पर्नेबित्तिकै अर्थात् अत्याधिक चिसो हुनेबित्तिकै हिउँ पर्छ, त्यही हिउँ जम्माजम्मी भएर टाढाबाट हेर्दा सेताम्मे देखिन्छ रे ।तीर्थ सरले बताउनुभएअनुसार जलवायु परिवर्तनका कारण विश्वको तापमान वृद्धि हुने क्रम जारी छ र विगत केही वर्षयता यस्तोमा कुनै कुनै वर्ष आशातीत चिसो नै हुन नपाई जाडोयाम सकिने एवं जाडोमा पानी नै नपर्ने कारण हिउँ पर्दैन रे । पानी परे पनि चिसो यथेष्ट नपुगेर सेताम्मे नै देखिँदैन रे । तीर्थ सरका यी पछिल्ला कुरा सुनेपछि भने राजु अलि चिन्तित भयो । जलवायु परिवर्तनको कारण, यसको रोकथाम तथा यसको न्यूनीकरण बारे काठमाडांैदेखि आउनुभएका सरसँग राजुलाई सोध्ने आँटै आएन ।डा सुमनराज ताम्राकार"

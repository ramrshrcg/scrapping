शीर्षक,विवरण
चेपाङका नाममा चौपट,"सिद्धि (चितवन) सिद्धि९ स्थित छेरबाङका सतीराम चेपाङको घर पुग्न मोटरबाटोदेखि करिब डेढ घण्टा पैदल हिँड्नु पर्छ । घरबाटै मोटरबाटो देखिन्छ । त्यहीँबाट दैनिक गाडी ओहोरदोहोर गर्छन् । तर उनको दु:ख बुझ्ने कोही हुँदैनन् । अपांग भए पनि दु:खजिलो गरेर बिहानबेलुका छाक जुटाउँछन् । अन्न नभएका दिन भोकै सुत्छन् । कसैसँग हात फैलाएर माग्दैनन् । उनको देब्रे खुट्टा बाङ्गो छ । यो समस्या जन्मजात हो । अहिले घरमा अनिकाल छ । मकै फलेन । अरू अन्न लगाउने बारी छैन । पाँच डोको मकै फलेको थियो, खाने धेरै छौं, अहिलेसम्म के पुग्थ्यो, घरको पिँढीमा निराश मुद्रामा भेटिएका उनले भने, तिहारबाट अनिकाल लाग्यो, खाने अन्न छैन, जसोतसो बाँचिएको छ । जनता आवासमार्फत बनेको घर भूकम्पले भत्कियो । अहिले टहरोको बास छ । टहरोको एक छेउमा बाख्रा छन् । टाँडमुनि सुँगुर छ । त्यसको माथि उनको परिवार बस्छ । आफ्नो भन्ने एउटा घर थियो, त्यो पनि भूकम्पले ढल्यो, उनले भने, बनाउने पैसा छैन, बाख्रा र सुँगुर अँधिया पाले पनि पेटभरि खाने अन्न छैन । उनकी जेठी श्रीमतीले अनिकाल सहन नसकेर करिब ९ वर्षअघि झुन्डिएर आत्महत्या गरिन् । जुन कुरा सम्झिँदा अहिले पनि उनका आँखा रसाउँछन् । तर अनिकालको समस्या पहिला जस्तो थियो, अहिले पनि त्यस्तै छ । भदौमा पाक्ने मकैले कात्तिकसम्म पुग्दैन, उनले दु:ख बिसाउँंदै भने, बाबुआमाले अनिकाल लाग्दा गिट्ठा खोज्न जंगल पस्न सिकाए, अहिले पनि अनिकालको आहारा गिट्ठा, भ्याकुर, सिस्नु नै हो । तर अहिले गिट्ठा पाइँदैन । ज्याला मजदुरी गरेर छाक जुटाउनु परेको छ । छोराछोरी हुर्काउन समस्या भएपछि उनले कान्छी श्रीमती भित्र्याए । अहिले ६ जनाको परिवार छ । तीन छोरा र एक छोरी छन् । गाउँमा हामीजस्ता गरिबलाई सहयोग गर्न धेरै संस्था भित्रिएको सुनिन्छ, उनले भने, खै हाम्रा गाउँतिर त आउनै बिर्सेजस्तो छ, कहिलेकाहीं खान पुग्छपुग्दैन भनेर सोध्न आउनेले अब त बाटो पनि बिर्सेजस्तो लाग्यो । सतीराम एक प्रतिनिधि पात्र मात्र हुन् । गाविसका अधिकांशले बर्सेनि अनिकालको सामना गर्नुपर्ने बाध्यता छ । गाउँमा संस्थाको ओइरो लागेको छ, अब सुखका दिन आउला भनेर हल्ला सुनेको वर्षौं बित्यो, स्थानीय बलबहादुर चेपाङले भने, हाम्रा गाउँमा अहिलेसम्म कोही आएनन्, हिजो जस्तो अवस्थामा थियौं, आज पनि हालत उस्तै छ । तीनदोभानसम्म मोटरबाटो पुगेकाले पहाडी गाविसमध्ये सिद्धि सुगममा गनिन्छ । यो गाविसमा चेपाङ समुदायको बाक्लो बसोबास छ । सहज यात्रामा पुगिने भएकाले अधिकांश गैरसरकारी संस्थाको आँखा यो गाविसमा पर्ने गरेको छ । चेपाङ गाउँको विकास र समुदायको आर्थिक उन्नतिका लागि भन्दै करोडौं बजेट भित्रिएको छ । तर जीवनस्तरमा कुनै परिवर्तन आएको छैन । गरिबी उस्तै छ । शिक्षा, स्वास्थ्य, खानेपानीमा कुनै सुधार छैन । जिल्ला विकास समितिको रेकर्डमा मात्रै यो गाउँमा ३ वर्षयता ९ वटा संस्थामार्फत ९ करोड ३७ लाख रुपैयाँ भित्रिएको छ । तथ्यांकमा नहुने तर पटके ढंगले काम गर्ने अनगिन्ती छन् । कसैले दान, सहयोग गर्नुपरे यहीं पुग्छन् । १० लाखभन्दा कम बजेट भएका संस्थाको हिसाबकिताब छैन । चेपाङको नाममा काम गरेजस्तो गरेर खर्च नदेखाई रकम हिनामिना गर्नेको कमी छैन । आर्थिक पारदर्शिता छैन । कुन संस्था गाउँमा आएका छन् । कसले के काम गरेको छ, गाउँलेलाई थाहा छैन । सम्बन्धित निकायबाट कुनै अनुगमन भएको छैन ।हामीले सिद्धि८ स्थित मझवाङको पृथ्वी प्राविमा आफ्टर स्कुल कार्यक्रम सञ्चालन गरेका छौं, काठमाडौंमा रहेका जेन्टल हर्ट फाउन्डेसनका संस्थापक निर्देशक अर्जुन ढकालले टेलिफोनमा भने, तीन वर्ष भयो कार्यक्रम सुरु गरेको, विद्यालय छुट्टीपछि नानीहरूलाई पढाउँछौं । उनले पहिला स्कुल जान नमान्ने नानीहरू अहिले जान थालेको दाबी गरे । तर ढकालले भनेको स्कुल सिद्धि गाविसमै नभएको सद्धि१ स्थित राप्रावि कल्याणचौरका प्रधानाध्यापक दिनेश चेपाङले बताए । सहयोग गरिरहेको छु भन्ने संस्थाको नाम पनि अहिलेसम्म सुनेको छैन, पृथ्वी स्कुल त झन् सिद्धिमै छैन, उनले भने, चेपाङ सोझो जात भनेर हाम्रो गरिबी बेचेर खाने संस्था बढे । उनले गाउँमा संस्थाको ओइरो लागे पनि समुदायले परिवर्तनको अनुभूति गर्न नपाएको गुनासो गरे ।जिविसका अनुसार जेन्टल हर्ट फाउन्डेसनले १८ लाख ७५ हजार बजेट सिद्धिका लागि छुट्याएको छ । उता फरवार्ड नेपालले यो गाविसमा ६ वर्षदेखि काम गर्दै आएको छ ।यो संस्थाको उद्देश्य चेपाङलाई जीविको पार्जनमा सहयोग गर्ने हो । तर त्यसको अनुभूति चेपाङ समुदायले गर्न पाएका छैनन् । करेसाबारी, गोठ सुधार, बंगुरपालन, माछापालन भन्दै संस्थाले यो गाविसका लागि ७० लाख ५१ हजार ३ सय ७७ रुपैयाँ छुट्याइएको छ । गाउँमा जाँदा न बंगुर पालेको देख्न पाइन्छ न माछा पालेको देख्न पाइन्छ । हाम्रो अभियानले कृषक सचेत भए, नयाँ प्रविधिको बारेमा सिक्न पाए, संस्थाका कार्यक्रम निर्देशक रामकृष्ण न्यौपानेले भने, यो सबै चेपाङ गाउँमा भएको हो । यो संस्थाले सबै वडामा काम गरेको जनाए पनि गाउँले जानकार छैनन् । संस्थाले झारा टार्ने काम गर्दै बजेट सक्ने गरेका छन् । चेपाङको गरिबी देखाएर संस्था गठन गर्दै करोडौं रकम भित्र्याउने गरिन्छ, गाउँका अगुवा यमप्रसाद चेपाङले भने, रकम भित्र्याउने जति सधंै मोटाउने, हाम्रो अवस्था भने सधंै उस्तै हुने रहेछ । उनले संस्थाले गरिबी न्यूनीकरणभन्दा पनि सानातिना कार्यक्रम गरेर पैसा सक्ने गरेको बताए ।गरिबी घटेनगरिबी निवारण कोषको साझेदारी संस्थाको रूपमा मेड नेपालले गाविसमा काम गरेको ५ वर्ष भयो । तर उपलब्धि भेटाउन मुस्किल पर्छ । यो संस्थाले गरिबी निवारण गर्ने भन्दै तरकारी खेती र बाख्रापालनमा समूहमार्फत सहयोग गर्दै आएको छ । जसको बजेट ८७ लाख २६ हजार ६ सय छ । बाख्रा पाल्ने बढेका छन्, संस्थाका कार्यकारी निर्देशक मीनराज भण्डारीले भने, आर्थिक पारदर्शिता कायम राखेका छौं, समूह गठन गरेर मात्र पैसा उपलब्ध गराउने गरेका छौं । उनका अनुसार संस्थाको लगानी यो गाविसमा एक करोड पुग्दैछ । गाउँमा पैसा लगानी हुन्छ । तर उपलब्धि के भयो भनेर खोज्ने कोही छैनन् । यो गाविसमा सबैभन्दा धेरै लगानी सौराहाको सपना भिलेज सोसियल इम्प्याक्टले गरेको छ । गाविसका लागि उसको बजेट ३ करोड ५० लाख छ । उसले काम थालेको एक महिना पूरा भयो । संस्थाले उनीहरूको आनी, बानी र व्यवहारमा परिर्वतन ल्याउन कायक्रमहरू गर्छ । तीन वर्षसम्म सञ्चालन हुने कार्यक्रमबाट चेपाङलाई सरसफाइ, जीविकोपार्जन, शिक्षा, स्वास्थ्य र आयआर्जनमा सहयोग हुने दाबी सपना भिलेजका अध्यक्ष ध्रुब गिरीले गरे । तर संस्थाले यति ठूलो रकमको ५० प्रतिशतभन्दा बढी अन्तरघर, वडा, स्वास्थ्य, शिक्षालगायत प्रतियोगितामा खर्च गर्ने जनाएको छ । यो ठाउँमा लामो समयदेखि स्वास्थ्य शिविर गर्दै आएका थियौं, संस्थाका अध्यक्ष गिरीले भने, तर समुदायमा केही परिवर्तन आएन, गाउँमै बसेर काम गरौं भनेर परियोजना सुरु गरेका हौं ।गाउँलेलाई बोलाएर भव्यभोज तथा सांस्कृतिक कार्यक्रमको आयोजना गरी परियोजना थालिएको घोषणा गरिएको थियो । तर चेपाङ अगुवाले यति ठूलो रकम केही निश्चित ठाउँमा लगानी गर्न सकिए त्यो ठाउँको परिवर्तन हुने भए पनि आवश्यक नै नभएको कार्यक्रम गरेर रकम सक्न खोजिएको बताए । ठूलो रकम लगानी गर्ने अर्को संस्था हेफर हो । चार वर्षदेखि हेफरको सहयोगी संस्थाको रूपमा महिला समूह समन्वय समितिले काम गर्दै आएको छ । यसको बजेट २ करोड ५० लाख छ । बाख्रापालनमा सहयोग गर्दै आएका छौं, हेफरकी कार्यक्रम अधिकृत सुनिता शेर्पाले भनिन्, त्यही भएर गाउँलेको मुख्य आम्दानीको स्रोत बाख्रा बनेको छ । उनले गरिबी न्यूनीकरण गर्न नसकिए पनि पहिलाको अवस्थाभन्दा केही सुधार आएको दाबी गरिन् । उता सामाजिक विकास तथा अनुसन्धान केन्द्र (एसडीआरसी) का कार्यक्रम टिम लिडर गोविन्द सुवेदीका अनुसार सिद्धिको ७, ८ र ९ वडामा खानेपानी तथा सरसफाइको काम सुरु भएको छ । काम सुरु भएको ६ महिना भयो । फन बोर्डअन्तर्गत सुरु भएको प्रोजेक्ट २० महिनासम्म चल्ने छ । जसको बजेट १ करोड ३७ लाख छ । ०६८ असोज ६ गते सिंगो जिल्ला खुल्ला दिसामुक्त भए पनि यो संस्थाले उक्त वडामा शौचालय निर्माणमा खर्च गर्दै छ । जबकि खुल्ला दिसामुक्त घोषणामा मात्र १५ करोड ६२ लाख रुपैयाँ खर्च भएको थियो । खानेपानीका लागि गाउँलेसँग समेत संस्थाले पैसा उठाएको छ । अनिकालको सामना गरिरहेका गाउँलेलाई उक्त वडाबाट घरलौरी पैसा उठाइएको छ । ७ र ८ वडाका गाउँलेले ३ हजार ५ सय बुझाएका छन् । स्थानीयका अनुसार ९ मा २ हजार छ । गाउँलेको पनि सहयोग रहोस् भनेर मात्र यस्तो गरिएको हो, उनले भने, कामअन्तर्गत विकास चरणमा छौं । उनले जिविस र खानेपानी कार्यालयकै सल्लाहमा सिद्धि पुगेको बताए । उता डेग नेपालले चेपाङ महिला सशक्तीकरण कार्यक्रम चलाउन थालेको २ वर्ष भयो । संस्थाका कार्यक्रम संयोजक जनक कार्कीका अनुसार संस्थाले महिलालाई आफ्नो अधिकारका सम्बन्धमा बलियो बनाउने छ । त्यस्तै बोल्न र नेतृत्व गर्न सिकाउने छ । संस्थाले यो कार्यक्रमका लागि भन्दै २० लाख बजेट छुट्याएको छ । त्यस्तै चेपाङ विकास समाजको ६ लाख ८९ हजार र महिला सघन केन्द्रले ३ लाख यही गाउँका लागि भनेर छुट्याएको जिविस स्रोतले जनायो । उता सौराहाकै होटल मोनालिसाले सिद्धिकै वडा ८ जिङलाउमा खानेपानी, शिक्षा, तरकारी खेतीका लागि भन्दै करिब ५५ लाख खर्च गरिसकेको छ । लगानी होटलको मात्र होइन, साथीभाइको समेत रहेको छ, होटलका सञ्चालक केशव खनालले भने, गाउँ परिवर्तनको चरणमा छ । यस्ता होटल, संस्थाले लगानी गरेको बारे जिविसलाई थाहा छैन । चेपाङ अगुवाबाट संस्थाले कार्यक्रम ल्याउँछन् पैसा खान्छन् भन्ने गुनासो आउने गरेको छ, जिविसका सामाजिक विकास शाखाका कार्यक्रम अधिकृत रामहरि न्यौपानेले भने, गाउँमा लगानी गर्ने संस्थाको संख्या बढे पनि सोचेजस्तो राम्रो रिजल्ट आउन सकेको छैन । संस्थाले गरेको काम प्रभावकारी भयोभएन, कस्तो रिजल्ट आयो, संस्थाले गाउँमा पुगेर काम गरेका छन्छैनन् भनेर सम्बन्धित निकायले अनुगमन गरेको छैन । समग्र क्षेत्रको अनुगमन गर्ने भनेर टिम बनाएका छौं, प्रमुख जिल्ला अधिकारी नारायणप्रसाद भट्टले भने, अब चाँडै गैरसरकारी संस्थाको सञ्चालन तथा व्यवस्थापन गर्ने गरी अघि बढ्ने छौं । गाविसका अनुसार यहाँ ७ सय १५ घरधुरीमा ४ हजार ६ सय ५२ जनसंख्या छ । ९५ प्रतिशत चेपाङको बसोबास छ । गाविस सचिव पदमबहादुर भेटवालले संस्थाको संख्या बढे पनि परिवर्तन देख्न नपाएको गुनासो गरे । संस्थाले अरू काम नगरे पनि चेपाङलाई कार्यक्रम गर्दा एक छाक भातचाहिँ खुवाउने गरेको छ, मैले देखेको त्यत्ति हो, उनले भने । चितवनको सिद्धि९ स्थित छेरबाङका सतीराम चेपाङ र उनकी श्रीमती सनीमाया । उनीहरूको ६ जनाको परिवार खानेकुरा नभएकाले भोकभोकै छ । भूकम्पले घर भत्किएपछि उनीहरू सुँगुरको टाँडमाथि रात काट्छन् ।"
विधेयक अघि बढाऔं,"सर्वाेच्चले आदेश गरिसक्दा पनि किन प्रस्ताव अघि नबढाउनुभएको भनी प्रधानमन्त्रीलाइ सोध्न जाने निर्णय गरेका छौं, झाले भने, कांग्रेस सभापति देउवालाई पनि यही कुरा सोध्छौं । हाम्रो माग सम्बोधन गर्दै पारित गराउने वातावरण बनाउन कुरा हुन्छ । मोर्चाले प्रेस काउन्सिलले गरेको अखबारहरूको पछिल्लो वर्गीकरणप्रति आपत्ति जनाउँदै मधेस आन्दोलनको सकारात्मक सम्प्रेषण गर्ने मिडिया छुटाइएको दाबी गरेको छ । मोर्चा बैठकमा सर्वोच्चको पछिल्लो आदेश र अबको रणनीतिबारे कुराकानी भएको सद्भावना महासचिव मनीषकुमार सुमनले जानकारी दिए ।मोर्चा र गठबन्धनका अलग बैठक गठबन्धन बैठक सकिएलगत्तै तमलोपा मुख्यालय बिजुलीबजारमा मधेसी मोर्चा बैठक सुरु भएको थियो । तीनकुनेका गठबन्धन बैठकमा कमै जाने तमलोपा अध्यक्ष महन्थ ठाकुर बुधबार भने गएका थिए । तर, त्यसलगत्तैको मोर्चा बैठकमा भने यादव गएनन् । उनले व्यक्तिगत समस्याका कारण सहभागी हुन नसक्ने भन्दै बैठक चलाउन अनुरोध गरेर हिँडेका थिए । एउटै विषयका लागि किन दुइटा बैठक गर्नुपरेको हो भनी सोधिएको प्रश्नको जवाफमा यादवले भने, त्यस्तो कुनै कारण छैन, संयोग परेछ । त्यो पनि बसिहालूँ, यो पनि बसिहालूँ भनेर एकै दिन दुईवटा बैठक गरिएको हो ।२९ दलीय गठबन्धनमा मधेसी मोर्चाका सात घटक पनि सामेल छन् । केही मधेसकेन्द्रित दलका नेताले गठबन्धन बैठकमा खुलेर सहभागी हुन अनिच्छा जाहेर गर्ने हुँदा अलगअलग बैठक बस्ने गर्छन् । मोर्चाका एक नेताले गठबन्धनलाई नेता विशेषले आफ्नोअनुकूल उपयोग गर्न खोजेको अनुभूति भएकाले नजाने गरेको कान्तिपुरलाई बताए ।"
संशोधनको समर्थन गर्दैनौं : राप्रपा,"काठमाडौं राष्ट्रिय प्रजातन्त्र पार्टीले संविधान संशोधन विधेयकलाई समर्थन नगर्ने पार्टीका महामन्त्री राजेन्द्र लिङ्देनले बताएका छन् । विधेयकका कतिपय प्रावधानमा हाम्रो असहमति छ, त्यसैले यसलाई जस्ताको त्यस्तै पास गर्ने पक्षमा हामी छैनौं, लिङ्देनले बुधबार कान्तिपुरसँग भने । राष्ट्रहित विपरीत हुने कतिपय प्रावधान परिमार्जन नगरेसम्म समर्थन नगर्ने पार्टी निर्णय रहेको उनले जनाए । केन्द्रीय कार्यसम्पादन समितिले मधेस र पहाडलाई अलग पार्ने गरी भएको सीमांकन प्रस्ताव नमान्ने निर्णय गरेको थियो । मधेसका समस्या सम्बोधन गर्न जरुरी भए पनि संशोधन विधेयकले त्यसलाई नसमेटेको लिङ्देनले बताए । पार्टी अध्यक्ष कमल थापा र राष्ट्रिय अध्यक्ष पशुपतिशमशेर राणाबीच यसबारे विवाद नरहेको उनले बताए ।"
खोसियो अधिकार,"काठमाडौं त्रिभुवन विश्वविद्यालयले सरकार र डा गोविन्द केसीबीचको सम्झौता उल्लंघन गर्दै मेडिकल कलेजहरूमा सिट संख्या र भर्ना शुल्क निर्धारण गर्ने अधिकार चिकित्साशास्त्र अध्ययन संस्थान (आईओएम) बाट खोसेर आफैंले लिएको छ । प्रधानमन्त्री एवं कुलपति पुष्पकमल दाहालको अध्यक्षतामा बुधबार बसेको त्रिवि सभाले आफ्नो विश्वविद्यालय मातहतका आईओएमसहित सबै नौवटै संकायमा विद्यार्थीको सिट संख्या र भर्ना शुल्क निर्धारण गर्ने अधिकार खोसेर विश्वविद्यालय आफैंले लिएको हो ।चिकित्सा शिक्षा र स्वास्थ्य क्षेत्रका विकृतिविरुद्ध १० पटक आमरण अनशन बसिसकेका डा केसीसँग सरकारले गरेको सम्झौतामा आईओएमलाई अधिकतम स्वायत्तता दिने निर्णय गरी तत्काल कार्यान्वयन गर्ने उल्लेख छ । प्रधानमन्त्री दाहालकै संलग्नतामा त्रिविले सरकार र डा केसीबीच भएको सम्झौता उल्लंघन गरेको हो । जबकि सरकारी टोली र केसीबीच भएको सम्झौता मन्त्रिपरिषद्ले नै अनुमोदन गरिसकेको छ ।सम्झौताविपरीत त्रिवि सभाले त्रिविको नियमावली संशोधन गरी मेडिकल कलेजहरूमा विद्यार्थीको कोटा (सिट संख्या) र भर्ना शुल्क तोक्ने अधिकार कटौती गरेको हो । सम्झौताअनुसार आईओएमका सबभन्दा वरिष्ठ चिकित्सक प्राध्यापकलाई डिन नियुक्त गर्न थालिएको छ । डिनकै संयोजकत्वमा रहेको विशेषज्ञहरूको समितिले मेडिकल कलेजहरूको सिट संख्या र भर्ना शुल्क तोक्ने अधिकारलाई अझ व्यवस्थित गर्ने सम्झौतामा उल्लेख छ ।त्रिवि सभाले नियम संशोधन गरी सिट संख्या र भर्ना शुल्क तोक्ने अधिकार आईओएमका डिनको संयोजकत्वमा रहेको समितिबाट खोसेर कार्यकारी परिषद्लाई दिएको छ । नयाँ नियमअनुसार मेडिकल कलेजहरूको विद्यार्थीको सिट संख्या र शुल्क तोक्ने काम त्रिविका रजिस्टारको संयोजकत्वमा रहेको समितिले गर्नेछ । समितिमा उपकुलपतिले तोकेको शिक्षक, डिन या निजले तोकेको व्यक्ति र रजिस्टारले तोकेको कर्मचारी प्रतिनिधि सदस्य रहने व्यवस्था गरिएको छ । अब विशेषज्ञता नभएका व्यक्तिहरूको बाहुल्य भएको समितिले प्रभाव, पहुँच र पैसाको बलमा हचुवाका भरमा मेडिकल कलेजहरूमा विद्यार्थीको सिट संख्या तोक्ने र शुल्क तय गर्ने हुनाले मेडिकल कलेजहरूको शिक्षाको गुणस्तर खस्कने चिन्ता चिकित्सकहरूले गरेका छन् । यसअघि आईओएमका डिन अध्यक्ष, निजले तोकेको प्रतिनिधि, त्रिविका कुलपतिले तोकेको प्रतिनिधि रहेको विशेषज्ञ समितिले मेडिकल कलेजहरूको सिट संख्या र भर्ना शुल्क तोक्ने व्यवस्था थियो । केसीसँगको सम्झौताबमोजिम यसअघि सरकारले आईओएमलाई प्रशासनिक र आर्थिक स्वायत्तता दिने निर्णय गरेको थियो । त्यही निर्णयअनुसार आईओएमले मेडिकल कलेजहरूको मापदण्ड पुगेनपुगेको अनुगमन गरी सिट निर्धारणको निर्णय गर्दै आएको थियो । सरकारद्वारा गठित समितिको सिफारिसका आधारमा आईओएमले नै शुल्क तोकेर लागू गर्ने काम गर्दै आएको थियो । संसद्मा विचाराधीन चिकित्सा शिक्षासम्बन्धी ऐन संशोधन विधेयकमा चिकित्सा शिक्षा आयोगले सिट र शुल्क तोक्ने प्रस्ताव गरेको छ । त्रिविको संशोधित नियमले त्यसलाई समेत प्रभावित गर्न सक्ने चिन्ता चिकित्सकहरूको छ ।त्रिवि सभाले इन्जिनियरिङ अध्ययन प्रतिष्ठानको इन्जिनियरिङ कलेजहरूको विद्यार्थीको सिट संख्या र शुल्क तोक्ने अधिकारसमेत खोसेर कार्यकारी परिषद्मा खिचेको छ । संशोधित नियमअनुसार अब त्रिविका रजिस्टार अध्यक्ष रहेको समितिले इन्जिनियरिङ कलेजहरूको सिट संख्या र भर्ना शुल्क तोक्नेछ । त्रिविका पदाधिकारीहरूकै हस्तक्षेपले मेडिकल तथा इन्जिनियरिङ कलेजहरूको सिट संख्या र शुल्क बढी निर्धारण हुने गरेको भनेर सधैं विवाद हुँदै आएको छ । अब त्रिविका पदाधिकारीले नै सिट संख्या र शुल्क तय गर्ने नयाँ व्यवस्थाले मेडिकल तथा इन्जिनियरिङ कलेजको सिट र शुल्क निर्धारणमा माफिया हाबी हुन सक्ने चिन्ता चिकित्सकहरूको छ ।त्रिवि उपकुलपति तीर्थ खनियाँले भने आईओएमका डिनको अधिकार कटौती र डा केसीसितको सम्झौता उल्लंघन नभएको दाबी गरे । संशोधित नियमले डिनको अधिकार अझै थपेको छ । डिनलाई यसअघि एक करोड रुपैयाँसम्मको सार्वजनिक खरिदको (आर्थिक) अधिकार थियो । अब तीन करोडसम्मको आर्थिक अधिकार दिइएको छ, खनियाँले कान्तिपुरसित भने ।"
तीन हजार मृतकका परिवारले राहत पाएनन्,"काठमाडौं श्रम स्वीकृतिको दुई वर्षे म्याद सकिएर विदेशमा मृत्यु भएका कम्तीमा ३ हजारका परिवारले क्षतिपूर्ति पाएका छैनन् । सरकारले वैदेशिक रोजगारीमा मृत्यु भएका मृतकका परिवारलाई क्षतिपूर्ति दिन वैदेशिक रोजगार प्रवद्र्धन बोर्ड बनाएको छ । बोर्डले श्रमस्वीकृतिको म्यादभित्र मृत्यु हुने कामदारलाई मात्रै क्षतिपूर्ति दिने गरेको छ । वैदेशिक रोजगारीका क्रममा मृत्यु भएका परिवारले बोर्डबाट ३ लाख रुपैयाँ र बिमाबापत १० लाख रुपैयाँ पाउने कानुनी व्यवस्था छ । विदेश जाने कामदारसँग एक हजार रुपैयाँ लिएर बोर्डले २०६५ माघबाट क्षतिपूर्ति दिन थालेको हो । हाल बोर्डको कोषमा ३ अर्ब ८० करोड रुपैयाँ नाघेको छ । दुई महिना मात्रै फरक पर्दा पनि क्षतिपूर्ति पाइनँ, कुवेतमा मृत्यु भएका धनौजी७, धनुषाकी ३१ वर्षीय सत्यनारायण शाह सोनारकी श्रीमती बबिताले भनिन्, कुवेतको कम्पनीले पनि क्षतिपूर्ति दिएन । नेपालबाट पनि पाएको छैन ।गन्तव्य देशका श्रम कानुनले कार्यक्षेत्रभित्र मृत्यु भए मात्रै कामदारका परिवारलाई क्षतिपूर्ति दिने गरेको छ । खाडी तथा मलेसियामा मृत्यु भएका कामदारमध्ये झन्डै ६० प्रतिशतको क्याम्पमै मृत्यु भएको छ । अधिकांश कम्पनीले आठ घण्टा मात्रै बिमा गरेको हँुदा क्याम्पमा सुतेको सुत्यै वा हृदयाघात भएर मृत्यु हुनेले क्षतिपूर्ति पाउन सक्ने सम्भावना निकै कम छ, कतारका लागि पूर्वराजदूत सूर्यनाथ मिश्रले भने, २४ सै घण्टा पुग्ने गरी बिमा गरेको छ भने कम्पनीले क्षतिपूर्ति दिन्छ । बोर्ड गठन भएयता श्रमस्वीकृतिको म्यादभित्र मृत्यु भएका झन्डै ५ हजार जना परिवारलाई क्षतिपूर्ति पाएका छन् । वैदेशिक रोजगार ऐन र नियमावली अनुसार हामीले बोर्डको कार्यसम्पादन गर्ने हो, बोर्डका कार्यकारी निर्देशक रघुराज काफ्लेले भने, ऐन र नियमावलीले करार पत्रका कामदारलाई मात्रै आकर्षण गर्छ ।बोर्डमा क्षतिपूर्ति नपाउने भएपछि अधिकांश पीडित परिवार पुग्ने गरेका छैनन् । गत आर्थिक वर्षमा करिब १२ सय नेपालीको शव ढुवानी गर्यौं । विमानस्थलबाट घरघरमा पुर्याइदियांै, काफ्लेले भने, करिब ७ सयको परिवारले मात्रै बोर्डबाट क्षतिपूर्ति लगेको देखिन्छ । वैदेशिक रोजगार विभागले खाडीमा दुई वर्ष र मलेसियामा तीन वर्षका लागि श्रम स्वीकृति दिने गरेको छ । ऐनको नजरमा श्रम स्वीकृतिको म्याद सकिएको भोलिपल्टदेखि कामदारहरू गैरकानुनी हुन्छन् । उनीहरू मृत्यु तथा घाइते भई अंगभंग भए बोर्डबाट पाउने सुविधा लिनबाट वञ्चित हुने गर्छन् । करार अवधि सकिएर अलपत्र परेका कामदारलाई उद्धार तथा औषधि उपचार गर्नदेखि शव ल्याउन अर्थ मन्त्रालयबाट रकम निकासा हुँदै आएको छ । यस आर्थिक वर्षबाट यस्ता हैसियत भएकालाई राहत दिन अर्थ मन्त्रालयले परराष्ट्र मन्त्रालयलाई ५० लाख रुपैयाँको एउटा कोष बनाइदिएको छ, काफ्लेले भने, मृतकका परिवारलाई क्षतिपूर्ति दिन भने सकिएको छैन । श्रम मन्त्रालयका अनुसार वैधानिक तवरबाट विदेश जान र बस्न प्रोत्साहित गर्ने कार्यलाई प्राथमिकता दिँदा कागजातविहीन भएकालाई राहत दिलाउन नसकिएको हो । साउदीका लागि पूर्वराजदूत उदयराज पाण्डेले करार अवधि सकिएलगत्तै कामदार स्वदेश फिरिहाल्न सम्भव नभएको बताए । नेपालमा लिएको श्रम स्वीकृतिको म्याद सकिए तुरुन्तै कामदारहरू स्वदेश फिरिहाल्न सम्भव छैन र हुँदैन । कानुनी हैसियतमा बसेर काम गर्नेहरू बाध्यताले पनि फर्किन मिल्दैन, उनले भने, त्यसका लागि दूतावासबाटै पुन: श्रमस्वीकृति लिने व्यवस्था गर्नुपर्छ ।करार अवधि सकेको तीन महिनासम्म मृत्यु तथा अंगभंग भए पनि क्षतिपूर्ति दिन सकिने गरी वैदेशिक रोजगार नियमावलीलाई संशोधन गर्न १० महिनाअघि नै तयार गरिए पनि श्रम मन्त्रालयमा थन्किएर बसेको छ । म्याद सकेको ६ महिनासम्मलाई निजीस्तरको जीवन बिमाले क्षतिपूर्ति दिन्छ । झन् राज्यको तहबाटै भएको छैन, काफ्लेले भने, नियमावली संशोधन भए केही राहत मिल्ला । प्रधानमन्त्री पुष्पकमल दाहालले करार अवधि सकेर स्वदेश फिर्न नपाउने र नफर्केका कामदारलाई दूतावासबाट तुरुन्तै पुन: श्रमस्वीकृति गर्ने व्यवस्था मिलाउने घोषणा गरे पनि कार्यान्वयन भएको छैन । विभागका महानिर्देशकले अधिकार प्रत्योजना गरेपछि दूतावासबाट पुन: श्रमस्वीकृति दिन सकिन्छ । यसका लागि हामीले महानिर्देशकसँग राय सोधेका छौं, मन्त्रालयका प्रवक्ता गोविन्दमणि भुर्तेलले भने, राय आएलगत्तै हामी प्रक्रिया बढाइहाल्छौं । कल्याणकारी कोषमा बुझाउने रकम दूतावासले नै लिन मिल्छ । निजीस्तरको कम्पनीबाट गर्ने जीवन बिमाको विषयमा छलफल गर्दैछौं ।२०१६ मा यूएईमा ६६ नेपालीको मृत्युकाठमाडौं सन् २०१६ मा वैदेशिक रोजगारीका लागि संयुक्त अरब इमिरेट्स (यूएई) पुगेका ६६ नेपालीको मृत्यु भएको छ । आबुधाबीस्थित नेपाली दूतावासका अनुसार मृत्यु हुनेमा ६० पुरुष र ६ जना महिला छन् । यसअघि २०१५ मा ६४, ०१४ मा ६३ र ०१३ मा ७८ जनाको मृत्यु भएको थियो । मृत्यु हुनेमा १९ देखि ४१ वर्ष उमेर समूहका छन् । दूतावासका प्रवक्ता कृष्ण अर्यालका अनुसार सबभन्दा धेरैको हृदयाघातका कारण मृत्यु भएको छ । हृदयाघातबाट २२, अन्य रोगबाट ८, मादक पदार्थ सेवनबाट ५, आत्महत्याबाट १७, सडक दुर्घटनामा ८ र डुबेर ४ को मृत्यु भएको छ भने ३ जनाको कार्यक्षेत्रमै र २ जनाको अन्य कारणले मृत्यु भएको छ । अर्यालले कामदारहरूमा सचेतना बढाउन सके मृत्युदर घटाउन सकिने बताए । नेपालीको मुख्य समस्या हृदयाघात हो । दोस्रो आत्महत्या र सडक दुर्घटना हो, उनले भने, हामीले कामदारलाई बेलाबेला परामर्श दिन जरुरी देखिएको छ । गैरआवासीय नेपाली संघ यूएईका अध्यक्ष सुदीप कार्कीले यूएई आउनुअघि कामदारको स्वास्थ्य परीक्षणमा विशेष जोड दिनुपर्ने बताए । खानपान र बसोबासमा ध्यान दिनुपर्छ । नेपालबाट मुटु परीक्षण गराई आएमा र मानसिक तनाव घटाउन सके धेरै जनाको ज्यान जोगिन सक्छ, उनले भने ।"
विपक्षमा अमेरिकी फैसला,काठमाडौं इराकमा १३ वर्षअघि हत्या गरिएका १२ नेपालीका आफन्तले काम लगाउने कम्पनीविरुद्ध दिएको उजुरीमा अमेरिकाको पुनरावेदन अदालतले विपक्षमा फैसला गरेको छ । द्वन्द्वग्रस्त इराकमा रहेको केबीआर (केलोग ब्राउन एन्ड रुट) र त्यसैको ठेकेदार कम्पनी दाउद एन्ड पार्टनर्सले अम्मानको होटेलमा काम लगाइदिने भनेर नेपालीलाई झुक्याई इराक तस्करी गरेको भन्दै दायर मुद्दामा तल्लो अदालतको फैसलालाई पुनरावेदन अदालतले सदर गरेको हो । हत्या गरिएकाहरूका आफन्तले २००८ मा दायर गरेको मुद्दाको विपक्षमा सन् २०१४ मा तल्लो अदालतले फैसला गरेको थियो । त्यसपछि उनीहरूले पुनरावेदन गरेका थिए । अदालतले अमेरिकी कम्पनी केबीआरको पक्षमा फैसला गरेको हो । इराकबाट जीवितै फर्केका कामदारले आफूलाई सैन्य शिविरमा १५ महिना जबर्जस्ती काममा लगाइएको र त्यसपछि मात्रै राहदानी फिर्ता दिइएको बताएका थिए । यससँगै मारिएका व्यक्तिलाई झुक्याएर मानव तस्करी गरेको भन्दै आफन्त र आतंकवादीको कब्जामा नपरेका एक नेपाली कामदारले दायर गरेको मुद्दा खारेज भएको छ । तीनमध्ये दुई न्यायाधीशले कम्पनीको पक्षमा फैसला गरेपछि मुद्दा खारेज भएको समाचार संस्था रोयटर्सले जनाएको छ ।
कराँची जेलबाट फर्किए यमबहादुर,"काठमाडौं भारतीय समुद्रमा माछा मार्दामार्दै पाकिस्तानी जेलमा पुगेका गुल्मी, बडागाउँका यमबहादुर सार्की उद्धारसहयोगीको भरथेग पाएर मंगलबार राति काठमाडौं उत्रँदा निकै मुस्किलले नेपाली बोलिरहेका थिए । एक सालसम्म जेलमा थिएँ, नेपाली बोल्नै मुस्किल परिरहेको छ, पुसे ठिहीमा समेत पातलो सर्ट, फाटेको पाइन्ट र प्लास्टिकको चप्पलका भरमा विमानस्थलमा भेटिएका सार्कीले एकै सासमा सुनाए, कराँचीको ल्यान्डी जेलमा ५ सयभन्दा बढी कैदी थियौं, म एक जना मात्रै नेपाली थिएँ । यसरी अचानक घर फिर्न पाउँला भन्ने लागेकै थिएन । भारतपाकिस्तान सीमावर्ती पञ्जाब प्रान्तको समुद्रमा पानी जहाजमा तैरिँदै माछा मार्ने काम गरिरहेका गुल्मी बडागाउँ ३ का सार्की सामुद्रिक सिमाना थाहा नपाई पाकिस्तान पुगेका थिए । मछुवारको भरिया मात्रै बनेर काममा गएका ३३ वर्षे सार्कीलाई आफू नेपाली भएको पहिचान जुटाउनै एक वर्ष लागेको थियो । इस्लामाबादस्थित नेपाली दूतावासले सार्की थुनामा रहेको ३ महिनाअघि थाहा पाए पनि घर फिर्ती टिकट उपलब्ध गराउन नसक्दा थुना अवधि लम्बिँदै गएको समाचार कान्तिपुरमा प्रकाशित भएको थियो । आर्थिक अवस्था कमजोर रहेका र फिर्ती टिकटको रकमसमेत जुटाउन नसकिरहेका सार्कीका बारेमा थाहा पाएर झापा, दुधेका व्यवसायी सन्तोष थोप्रा लिम्बूले टिकटसहित गुल्मीसम्म जाने खर्च उपलब्ध गराएका थिए । सार्कीलाई रिसिभ गर्न पनि लिम्बू मंगलबार विमानस्थल पुगेका थिए ।काठमाडौं उत्रिएर पहिलोपटक बाबु अमरबहादुरसँग फोनमा कुरा गर्न पाएँ, म बाँचेर आएँ भनेर सुनाएँ, यमबहादुरले सुनाए, भारतको पञ्जाबमा बसेर आसपासको समुद्रमा माछा मार्नर्े काममा जान थालेको १४ वर्ष भइसकेको थियो, पहिलोपटक दशा लागेर पाकिस्तानको जेलमा पुगेको थिएँ । अवैध रूपमा सीमा वारपारको घटना र अभियोग आफैंमा गम्भीर भए पनि अहिले भारत, पाकिस्तान, बंगलादेश, श्रीलंकासहितका मुलुकका जेलहरूमा एकअर्काको सामुद्रिक सीमा उल्लंघन गरेको अभियोगमा हजारौं नागरिक थुनामा छन् । यसअघि, सन् २०१२ को सेप्टेम्बरमा गुल्मी, बडागाउँकै २५ वर्षे मीनबहादुर सर्तुङ्गे मगर माछाभरिया बनेकै हैसियतमा कराँचीको मलिर जेलमा २९ महिना थुनामा बसेका थिए । अन्तर्राष्ट्रिय कानुनमा समेत टेरिटोरियल भायोलेन्स (सीमा क्षेत्र उल्लंघन) लाई गम्भीर अपराध मानिन्छ । यस्तो अभियोगमा आजीवन कारावासको सजायसमेत हुने स्थिति रहन्छ । तर, यमबहादुरका हकमा नियतवश नभएको गल्ती र माछा मार्नेभन्दा पनि भरिया काम गर्ने यामबहादुरको बाध्यकारी हैसियत बारे खुलाएर इस्लामबादस्थित नेपाली दूतावासले पाकिस्तान सरकारसँग उनको रिहाइका लागि आग्रह गरेपछि डिपोर्टेसन सम्भव भएको हो । यो काममा कूटनीतिक तवरमा समन्वयको काम गर्ने इस्लामाबादस्थित काउन्सिलर तीर्थराज अर्यालले बुधबार यमबहादुरलाई काठमाडौंमा भेटेर अबदेखि असुरक्षित र खतरा मोल्ने प्रकृतिका काममा नजान सुझाव दिएका थिए । छोरा यमबहादुरलाई लिन उनका बाबु अमरबहादुर बिहीबार काठमाडौं आउने भएका छन् । मंगलबार बिहान पनि म जेल बाहिर धुले बाटामा पानी हालिरहेको थिएँ, यमबहादुरले सुनाए, एकाएक तिमी तयार होऊ, आज नेपाल जान पाउँछौं भनेर जेलरले खबर गरेपछि म अचम्ममा परें । कराँचीबाट मस्कट (ओमान) हुँदै साँझ काठमाडौं आइपुग्दा म आफैं अचम्ममा परें । यमबहादुरका अनुसार गुल्मीको बडागाउँबाटै पञ्जाब प्रान्तमा माछा मार्न जाने ८ युवा अझै समुद्रतिरै अथवा आसपासमा रहेका हुन सक्छन् । समुद्रमा माछा मारेको कामको मासिक २५ हजार रुपैयाँका हिसाबमा पाउनुपर्ने तलब यमबहादुरले ६ महिनायता पाएका छैनन् । उनी गुल्मी गाउँ पुगेर फेरि तलब उठाउन पञ्जाब जाने योजनामा छन् ।"
प्राविधिकलाई प्रोत्साहन भत्ता कात्तिकदेखिकै,"काठमाडौं पुनर्निर्माणमा खटिएका प्राविधिकहरूले कात्तिक १० देखि नै लागू हुने गरी प्रोत्साहन भत्ता पाउने भएका छन् । सरकारले पुनर्निर्माणका लागि करारमा नियुक्त प्राविधिक तथा अन्य कर्मचारीलाई भौगोलिक क्षेत्रका आधारमा ५० र कार्यसम्पादनका आधारमा ५० प्रतिशत भत्ता दिने भएको हो । उनीहरूलाई चाडपर्व खर्च र दुर्घटना बिमाको समेत व्यवस्था हुनेछ । कार्यस्थलमा ६ महिनाभन्दा बढी सेवा करारमा गरेका इन्जिनियर, सबइन्जिनियर र ओभरसियरलाई खाइपाई आएको एक महिनाको तलब बराबर चाडपर्व खर्च उपलब्ध गराइनेछ । दुर्घटना बिमा पनि एक महिनाकै तलब बराबर हुने सहरी विकास मन्त्रालय केन्द्रीय आयोजना इकाईका प्रमुख शिवहरि शर्माले बताए । उपत्यकाका काठमाडौं, भक्तपुर र ललितपुरका प्राविधिकले भने भत्ता पाउने छैनन् । तर ललितपुरका दुर्गम गाउँमा काम गर्ने प्राविधिकलाई भने दिइनेछ ।"
गैंडा हेर्न चिनियाँ टोली,"काठमाडौं एकसिंगे गैंडा, तिनको बासस्थान र आहारलगायत व्यवस्थापन हेर्न चीनको वन मन्त्रालयबाट पाँच सदस्यीय टोली नेपाल आएको छ । चीनको स्टेट फरेस्ट्री एडमिनिस्टेसनका उपमन्त्री चेन फेंगसुईको नेतृत्वमा नेपाल आएको टोली बुधबार चितवन राष्ट्रिय निकुञ्ज पुगेको छ । चिनियाँ टोलीलाई बुधबार बिहान वन मन्त्रालयका सचिव डाकृष्णचन्द्र पौडेल र राष्ट्रिय निकुञ्ज तथा वन्यजन्तु संरक्षण विभागका महानिर्देशक मनबहादुर खडकाले अन्तर्राष्टिय विमानस्थलमा स्वागत गरेका थिए । महानिर्देशक खडकाले चिनियाँ टोली बुधबारै गैंडा, बासस्थान र आहारलगायत संरक्षणको अवस्था अध्ययन गर्न चितवन निकुञ्ज गएको बताए । चिनियाँ टोली फर्किएपछि नेपालका गैंडा विशेषज्ञ र वन मन्त्रालयको टोलीले चीन गएर नेपाली गैंडा राखिने बासस्थानको अध्ययन गर्नेछ ।"
म मधेसको धर्तीपुत्र,"काठमाडौं एमाले नेता माधव नेपालले वास्तविक मधेसको प्रतिनिधित्व आफूजस्ता व्यक्तिले मात्र गर्ने भन्दै जसले जे माग्यो त्यो पूरा गर्न नहुने बताएका छन् । उनले मधेसी केन्द्रित दलहरूले गरेका मागहरू नाजायाज भएको उल्लेख गर्दै त्यस्तै माग पूरा गर्न सत्तारूढ दलहरू लागेको बताए । नेपालमै नजन्मिएका, बाबु, बाजेको अत्तोपत्तो नभएकाहरूले भनेको चाहिँ मधेसको माग हुने अनि पितापुर्खा नै मधेसी भएका मजस्ता मधेसको धर्तीपुत्रले भनेको चाहिँ मधेसको माग नहुने ? प्रेस चौतारीले बुधबार राजधानीमा आयोजना गरेको अन्तरक्रियामा नेपालले भने । उनले संविधान संशोधनमार्फत प्रदेशको सीमा हेरफेर गर्ने प्रयासप्रति आपत्ति जनाए । मधेसका जनताको खास माग भनेको विकास हो, गरिबी निवारण हो, चुनाव हो, उनले भने, सीमा हेरफेर होइन, म पनि मधेसको प्रतिनिधित्व गर्छु मोरङदेखि पर्सासम्म हालै भ्रमण गरेर आएको छु त्यहाँका जनतालाई सिमा हेरफेर होइन चुनाव हुन्छ कि हुँदैन भन्ने चासो छ । सर्वोच्च अदालतको आदेशबाट प्रदेश सभा गठन नहुँदासम्म प्रदेशको सीमा हेरफेर गर्न नमिल्ने स्पष्ट भएकाले अब हठ नगरी सरकारले विधेयक फिर्ता लिएर चुनाव घोषणा गर्नु उपयुक्त हुने नेपालको भनाइ थियो ।"
आँबुखैरेनीपोखरा सडक चार लेन बन्ने,"काठमाडौं (कास) सरकारले पृथ्वी राजमार्गको आँबुखैरेनीपोखरा सडकलाई चार लेन फराकिलो बनाउने तयारी गरेको छ । सरकारले पृथ्वी राजमार्गको मुग्लिनपोखरा ९३ किमिमध्ये आँबुखैरेनीपोखरा ८६ किमि सडकलाई चार लेन फराकिलो बनाउने तयारी गरेको हो । हाल उक्त सडक दुई लेनको छ । सडक विभागअन्तर्गतको आयोजना निर्देशनालय (एडीबी) का प्रमुख केशवकुमार शर्माले एसियाली विकास बैंक (एडीबी) को सहयोग आउने भएपछि विस्तारको विस्तृत डिजाइनिङ थालिएको बताए । उनका अनुसार मुग्लिनआँबुखैरेनी ७ किमि खण्डमा मस्र्याङदी जलविद्युत् गृह र टनेल भएकाले हाल विस्तार कार्य गरिने छैन । विदेशी कम्पनीले डिजाइनको जिम्मा लिएको छ, उनले भने, यस वर्ष डिजाइन, सम्झौता सकिन्छ, सन् २०१८ भित्र ठेक्का आहवान गरिन्छ ।"
कानुनभन्दा कार्की माथि ?,"काठमाडौं जनआन्दोलन ०६२६३ का बलमा स्थापित प्रतिनिधिसभाले २०६३ जेठ ४ गते गरेको घोषणाले सार्वजनिक पदमा रहेका व्यक्तिले परिवर्तनको भावनाअनुरूप प्रतिनिधिसभामा शपथ खानुपर्ने व्यवस्था गरेको थियो । तोकिएका सार्वजनिक पद धारण गर्ने पदाधिकारीहरूले प्रतिनिधिसभाबाट तोकिएको ढाँचामा तोकिएको शपथ लिनेछन्, घोषणाको नवौं बुँदामा विविध शीर्षकमा भनिएको थियो, शपथ लिन इन्कार गर्ने अधिकारी पदमुक्त हुनेछन् । तत्कालीन राजा ज्ञानेन्द्रको प्रत्यक्ष शासनकालमा मुख्यसचिव भएका लोकमानसिंह कार्कीका हकमा भने यो घोषणा लागू भएन ।यहीबीचमा घोषणाविरुद्ध अधिवक्ता बालकृष्ण नेउपानेलगायतले दायर गरेको रिट सर्वोच्च अदालतले खारेज गरिदिएको थियो । तत्कालीन न्यायाधीशत्रय अनुपराज शर्मा, रामप्रसाद श्रेष्ठ र गौरी ढकालको विशेष इजलासले संविधानको न्यायिक परीक्षण हुन नसक्ने भन्दै रिट खारेज गरिदिएको थियो । आदेशमा भनिएको थियो, संविधानको अंग बनिसकेका प्रावधानहरूको न्यायिक पुनरावलोकन गर्न न्यायिक पुनरावलोकनसम्बन्धी मान्य सिद्धान्तले पनि अनुमति नदिने । आदेशसँगै सार्वजनिक पदमा रहनेहरू शपथका लागि बाध्य थिए । तर कार्कीले उक्त घोषणाअनुसार शपथ लिएनन् । केही महिना निलम्बन भएपछि उनी योजना आयोगको विशेष अधिकृतका रूपमा सरुवा भए । २०६३ साउन २२ देखि २०६५ भदौ २५ सम्म योजना आयोगमा रहे पनि न उनी एक दिन पनि हाजिर भएनन्, न त उनले प्रतिनिधिसभाको घोषणाबमोजिम शपथ नै लिए । आफूमाथि अन्य आरोपमा कारबाही हुने भएपछि उनले राजीनामा गरेका थिए ।त्यसको झन्डै ६ वर्षपछि संविधानको बाधा अड्काउ फुकाउ आदेशअनुसार नै प्रधानन्यायाधीश खिलराज रेग्मीको अध्यक्षतामा गठित चुनावी सरकारले कार्कीलाई अख्तियार प्रमुखमा नियुक्त गर्दा पनि यस्तै प्रवृत्ति दोहोरियो । संवैधानिक परिषदले कार्कीलाई अख्तियार प्रमुखमा नियुक्त गरेपछि परिषद्को तत्कालीन सचिव (नेपाल सरकारको मुख्यसचिव) लीलामणि पौड्यालले राष्ट्रपति कार्यालयमा त्यसबारे पत्राचार गरेका थिए । उक्त पत्रमा बाधा अड्काउ आदेश जारी भएपछिको अवस्थामा संविधानसभा निर्वाचन भई व्यवस्थापिका संसद्का रूपमा अधिवेशन प्रारम्भ भएको मितिले एक महिनाभित्र संसद्समक्ष प्रस्तुत गर्ने गरी नियुक्त गर्न सिफारिस भएको हुँदा सो बमोजिम नियुक्तिका लागि सम्माननीय राष्ट्रपतिसमक्ष पेस हुन अनुरोध छ भनी उल्लेख थियो । तर दोस्रो संविधानसभा गठन र व्यवस्थापिका संसद् क्रियाशील भएपछि कार्कीको नियुक्तिको विषय हालसम्म पनि संसद्बाट अनुमोदन हुन सकेको छैन । गत साउनमा संविधानको मस्यौदाले अन्तिम रूप पाउँदै गर्दा संवैधानिक अंग र निकायको पदाधिकारीहरूको पुनर्नियुक्तिको प्रावधान समेट्नुपर्ने बहस चलेको थियो । नेपाल बार एसोसिएसनको टोलीले तत्कालीन सभामुख सुवास नेम्वाङलाई भेटेरै पुनर्नियुक्तिको प्रावधान समेट्न सुझाव दिएको थियो । तर अख्तियार प्रमुख कार्कीलाई नै दृष्टिगत गरी संविधानमा पुनर्नियुक्तिको प्रावधान राखिएन । सार्वजनिक जवाफदेहिता र उत्तरदायित्वको विषयमा लोकमान कानुनभन्दा माथि थिए, संसद सचिवालयमा कार्यरत एक उच्च अधिकृतले भने, लोकमानकै कारण संविधानमा पुनर्नियुक्तिको प्रावधान हटाइएको थियो ।"
बायोडाटामै झूट,"अख्तियार दुरुपयोग अनुसन्धान आयोगका निलम्बित प्रमुख कार्कीले नियुक्तिका लागि संवैधानिक परिषद्मा पेस गरेको आफ्नो बायोडाटामा उल्लेखित केही विवरण झूटो भेटिएको छ । उनले बायोडाटामा आफ्नो कार्यानुभवलाई मुख्य रूपमा उल्लेख गरेका छन् । उक्त विवरण नै झूटो रहेको खुलेको हो । कार्कीले संवैधानिक परिषद्मा पेस गरेको बायोडाटामा सन् २००६ को अप्रिलदेखि २००९ सम्म आफू मुख्य सचिव रहेको विवरण उल्लेख गरेका छन् । उनले आफ्नो व्यक्तिगत विवरणमा उल्लेख गरेको इस्वी संवत्को मिति विसं मा रूपान्तरण गर्दा २०६२ चैतवैशाख हुन आउँछ । उनले उल्लेख गरेको विवरण (सन् २००९) लाई आधार मान्ने हो भने २०६५ पुससम्म उनी मुख्यसचिवमा कार्यरत रहेको देखिन्छ । तर यथार्थमा भने दुई वर्षअघि नै उनी मुख्य सचिवबाट बिदा भइसकेका थिए । सामान्य प्रशासन र प्रधानमन्त्री तथा मन्त्रिपरिषद् कार्यालयले सर्वोच्च अदालतमा पठाएको कार्कीसम्बन्धी फाइलमा भने २०६३ साल साउन २१ गते उनी मुख्यसचिवबाट हटिसकेको देखिन्छ । साउन २२ गतेदेखि भने उनी राष्ट्रिय योजना आयोगको सचिवालयमा विशेष अधिकृतको रूपमा सरुवा गरिएका थिए । उक्त मितिलाई इस्वी सन्मा रूपान्तरण गर्दा सन् २००६ अगस्ट ७ मात्रै हुन्छ । यसरी हेर्दा उनले करिब ३ वर्ष आफूले नपाएको जिम्मेवारी र पदमाथि दाबी गरेका हुन् । २०६३ साउन २२ गते योजना आयोगको सचिवालयमा सरुवा भएदेखि एक दिन पनि हाजिर नभएका कार्की बिदाको निवेदन दिएर घरठेगानाबाट बेपत्ता भएका थिए । उनलाई सम्पर्कमा आउन आग्रह गरी सामान्य प्रशासन मन्त्रालयले दुई पटक सार्वजनिक सूचना प्रकाशित गरेको थियो भने उनको घरमै पुगेर प्रहरी र वडा कार्यालयको टोलीले चिठीको व्यहोरा गेटमा टाँसेको थियो । २०६३ सालदेखि एक दिन पनि कार्यालय उपस्थित नभएका कार्कीले २०६५ भदौ २५ मा राजीनामा दिएका थिए । उनको राजीनामा २०६५ असोज ४ को मन्त्रिपरिषद बैठकले स्वीकृत गरेको थियो । मुख्यसचिवबाट हटाएपछि, एक दिन पनि कार्यालयमा अनुपस्थित भएका कार्कीले उक्त अवधिलाई नै अनुभवमा जोडेका हुन् । कार्कीले आफ्नो अनुभवमा नेपाल सरकारको मुख्यसचिव रहेको उल्लेख गरेका छन् । तर उनी तत्कालीन राजा ज्ञानेन्द्रको प्रत्यक्ष शासनकालमा श्री ५ को सरकारका मुख्यसचिव थिए । श्री ५ को सरकार लाई नेपाल सरकार मा रूपान्तरित गरेपछि मुख्यसचिव नै नरहेका कार्कीले भने अस्वाभाविक दाबी गरेको भेटिएको हो । २०४१ सालमा राजप्रासाद सेवामा सोझै उपसचिव भएका कार्की २०६३ मा मुख्यसचिवबाट हटाइएका थिए । राजप्रासाद सेवालाई जोड्ने हो भने पनि उनको जागिर अवधि २२ वर्षको हुन्छ । त्यसक्रममा उनले आफ्नो बायोडाटामै बेलायतको भिक्टोरिया युनिभर्सिटी अफ मेनचेस्टरबाट पोस्ट ग्य्राजुएट र मास्टर्स गरेको उल्लेख गरेका छन् । सन् १९८८ मा पोस्ट ग्य्राजुएसन गरेका उनले १९८९ मा मास्टर्स गरेको भनी बायोडाटामा उल्लेख गरेका छन् । बेलायतमा बसेर अध्ययन गरेको २ वर्षलाई समेत उनले जोडेर आफ्नो अनुभव २४ वर्ष पुगेको दाबी गरेका थिए ।"
भाषा आयोग अझै अपूर्ण,"काठमाडौं राजनीतिक भागबन्डा नमिल्दा गठन भएको चार महिनासम्म पनि भाषा आयोगमा सदस्यहरू नियुक्त हुन सकेका छैनन । सरकारले भदौ २४ मा सचिव डा लवदेव अवस्थी अध्यक्ष रहेको आयोग गठन गरेको थियो । तर प्रदेशहरूको प्रतिनिधित्व हुने गरी सदस्य नियुक्त हुन सकेको छैन । संवैधानिक व्यवस्थाअनुसार मान्यताप्राप्त विश्वविद्यालयबाट सम्बन्धित विषयमा स्नातकोत्तर गरेको, नेपालका विभिन्न भाषाका सम्बन्धमा अध्ययन, अध्यापन, अनुसन्धान र अन्वेषणको क्षेत्रमा कम्तीमा बीस वर्षको कार्य अनुभव भएको, पैंतालीस वर्ष उमेर पूरा भएको र उच्च नैतिक चरित्र भएको हुनुपर्नेछ । तर दलहरूले नेपाली भाषा मात्र पढेकालाई सिफारिस गरेपछि नियुक्त हुन नसकेको हो । संविधानको धारा २८७ को उपधारा (१) मा संविधान प्रारम्भ भएको मितिले एक वर्षभित्र सरकारले प्रदेशहरूको प्रतिनिधित्व हुने गरी भाषा आयोग गठन गर्ने उल्लेख छ ।यसअघि प्रदेश१ बाट डा गोविन्दबहादुर तुम्बाहाङ, प्रदेश२ बाट डा देवनारायण यादव, प्रदेश३ बाट ओमकारेश्वर श्रेष्ठ, प्रदेश४ बाट डा अम्बिका रेग्मी, प्रदेश५ बाट गंगाबहादुर केसी र प्रदेश६ बाट कुलप्रसाद खनाल नियुक्तिको चर्चा चलेको थियो । प्रदेश७ बाट अध्यक्ष अवस्थी स्वयं रहेकाले अन्य आदिवासी जनजाति समुदायका भाषाशास्त्रीमध्येबाट छनोट गर्ने अनौपचारिक सहमति भएको थियो । अवस्थीले भने सदस्य नियुक्ति नहुँदै नौ सदस्यीय विज्ञ समूह गठन गरेका छन् । सरकारका प्रवक्ता सूचना तथा सञ्चारमन्त्री सुरेन्द्रकुमार कार्कीले आयोगमा छिट्टै सदस्य नियुक्त हुने बताए । भाषाबारे जानकारी भएको, भाषाप्रतिको दृष्टिकोण बुझेको मान्छेको खोजी भइरहेकाले सदस्य नियुक्ति ढिला भएको हो, कार्कीले भने, पार्टीभित्र र अन्तरपार्टीबीचमा छलफल भइरहेकै छ । तदारुकतासाथ चाँडै गर्छौं ।"
स्ववियुमा उमेर हद २८ वर्ष,"काठमाडौं (कास) त्रिभुवन विश्वविद्यालयले स्वतन्त्र विद्यार्थी युनियन (स्ववियु) चुनावमा उम्मेदवारी दिने विद्यार्थीको उमेर २८ वर्ष कायम गरेको छ । त्रिवि कुलपति तथा प्रधानमन्त्री पुष्पकमल दाहालको अध्यक्षतामा बुधबार कीर्तिपुरमा भएको त्रिवि सभाले स्ववियुसम्बन्धी नियम पारित गरेको हो । त्रिविले गत असारमा शिक्षाध्यक्ष सुधा त्रिपाठीको संयोजकत्वमा गठन गरेको स्ववियु चुनावमा उमेर विवाद मिलाउन गठित समितिको प्रतिवेदनअनुसार नै नियम पारित गरेको हो । स्ववियु निर्वाचनका निम्ति पहिलोपटक उमेर हद कायम गरिएको हो । यो नियम आगामी फागुन १४ गते हुने स्ववियु चुनावमा लागू हुने छ । त्रिविमा नौ वर्षयता स्ववियु चुनाव हुन सकेको छैन । स्ववियु निर्वाचनसम्बन्धी नियम पारित भए पनि त्रिवि सभामा सदस्यका रूपमा रहेका प्रमुख विद्यार्थी संगठनका अध्यक्षहरू भने सभाको बैठकमा थिएनन् । नेविसंघका अध्यक्ष नैनसिंह महर, अनेरास्ववियुकी अध्यक्ष नवीना लामा र अखिल क्रान्तिकारीका अध्यक्ष नरेन्द्र न्यौपाने त्रिवि सभाका सदस्य छन् । स्रोतका अनुसार साना विद्यार्थी संगठनहरूको दबाबका कारण उनीहरू उपस्थित नभएका हुन् । अबको स्ववियु निर्वाचन मिश्रित प्रणालीका आधारमा हुनेछ । कार्यसमिति अध्यक्ष, सचिव र कोषाध्यक्षको मतदान एक व्यक्ति एक मतका आधारमा हुने निर्वाचन पद्धतिबाट हुनेछ, संशोधनसहित पारित नियम ३४८ को (ख) मा भनिएको छ, सदस्यहरूका हकमा जम्मा निर्वाचित हुने सदस्यहरूमध्ये ५० प्रतिशत सदस्यहरूका लागि प्रत्यक्ष निर्वाचन प्रणाली र बाँकी ५० प्रतिशत सदस्यहरूको निर्वाचन समानुपातिक प्रणालीबाट हुनेछ । उपाध्यक्ष र सहसचिवको निर्वाचन निर्वाचित अध्यक्ष, सचिव, कोषाध्यक्ष र सदस्यहरूसहितको समितिले समानुपातिकतर्फबाट निर्वाचित सदस्यहरूमध्येबाट प्रत्यक्ष निर्वाचन प्रणालीबाट गर्नेछ । यसरी स्ववियु निर्वाचितमध्ये समानुपातिकतर्फका सदस्य र पदाधिकारीलाई सम्बन्धित संघ, संगठन वा समूहले कारण जनाएर फिर्ता बोलाउन सक्ने नियममा उल्लेख छ । रिक्त स्थानमा सम्बन्धित संगठनको बन्दसूचीभित्रको नाममध्येबाट अर्को सदस्य मनोनयन गर्न सक्ने व्यवस्था छ । नियम पारित भएसँगै प्रधानमन्त्री दाहालले स्ववियु मिनी संसद् का रूपमा रहेकाले त्रिविले चुनाव गराउनै पर्ने बताए । स्ववियु ठूलो ट्रेनिङ सेन्टर हो, अवरुद्ध हुँदा हाम्रो भावी नेतृत्व उत्पादनमा बाधा पर्न जान्छ, प्रधानमन्त्री दाहालले भने, चुनाव गराउनै पर्छ । तर, स्थानीय चुनाव गर्दा स्ववियु निर्वाचनले असर नगरोस् । स्थानीय तहको चुनाव गराउन केही दिनभित्रै राष्ट्रिय सहमति गर्दैछौं । त्रिवि उपकुलपति तीर्थ खनियाँले आगामी फागुन १४ गते स्ववियु निर्वाचन सम्पन्न गर्ने जनाउँदै कर्मचारी र प्राध्यापकको समेत निर्वाचनलाई प्राथमिकतामा राखेको बताए । अब सहायक प्राध्यापक पनित्रिवि सभाले त्रिवि शिक्षक कर्मचारी सेवासम्बन्धी नियम, २०५० संशोधन गर्दै सहायक प्राध्यापक पद सिर्जना गरेको छ । यो शिक्षकको प्रवेश विन्दुको पद हो । हालसम्म उपप्राध्यापक पद कायम थियो । निजामती सेवाअनुसार उपप्राध्यापक पद उपसचिव सरह रहन्थ्यो भने नयाँ सिर्जना गरिएको सहायक प्राध्यापक पद शाखा अधिकृतसरह हुने जनाइएको छ । त्रिवि सेवा आयोगले अबदेखि उपप्राध्यापक, सहप्राध्यापक र प्राध्यापकको पदपूर्ति गर्दा आन्तरिकतर्फ ७५ प्रतिशत र खुला प्रतियोगिताबाट २५ प्रतिशत हुनेछ । सहायक प्राध्यापकको भने शतप्रतिशत खुला प्रतियोगिताबाट पदपूर्ति हुनेछ ।"
गर्भमा पनि असुरक्षित छन् छोरी,"भक्तपुर सूर्यविनायक सुन्दरबस्तीकी २५ वर्षीया सुचित्रा (नाम परिवर्तन) को ७ र ५ वर्षकी छोरी छन् । एक छोरा र छोरी जन्माउने इच्छा बोकेका सुचित्रा दम्पतीले सोचेजस्तो भएन । पहिलो सन्तान छोरी हुँदासम्म उनको परिवारमा खुसी थियो । दोस्रो सन्तानका रूपमा पनि छोरीकै जन्म भएपछि परिवार तथा छिमेकीले मन खिन्न बनाउन थाले ।नेपाली सेनामा कार्यरत पतिले बिदामा घर आउँदा छोरा त चाहिन्छ नै भन्न थालेपछि तेस्रो सन्तान जन्माउने सहमति भएको उनी बताउँछिन् । दम्पतीकै सहमतिअनुसार छोरा जन्माउने अभिलाषामा तेस्रो गर्भ रहयो । गर्भ रहेको केही सातामा छोरा रहयो भने राख्ने र छोरी रहे फाल्ने भन्ने सहमतिमै भ्रुणको लिंग परीक्षण गराएर छोरी भ्रुण हत्या भएको उनले स्विकारिन् । सूर्यविनायककै एक कानुनी मान्यताप्राप्त गर्भपतन केन्द्रकै चिकित्सकको सल्लाहमा भ्रुण परीक्षण गरी गर्भपतन गराएको उनले बताइन् ।मान्यताप्राप्त गर्भपतन केन्द्रले महिलाको निर्णयमा १२ सातासम्मको, हाडनाता वा बलात्कारबाट रहन गएको गर्भको प्रमाणित भई अभिभावकको सहमतिमा, आमा र बच्चामा कुनै जोखिम देखिए सम्बन्धित चिकित्सकको सल्लाहमा मात्र गर्भपतन गराउन सकिने कानुनी प्रावधान छ । यसबाहेक भ्रुणको लिंग पहिचान गरी गर्भपतन गराउन भने पाइँदैन ।तर, पैसाको लोभमा वैधानिकता पाएकै चिकित्सकहरूले भ्रुण पहिचान गरी गर्भपतन गराइन्छ । बाध्य भएरै तेस्रो गर्भको भ्रुण हत्या गर्नुपरेको हो, उनले भनिन्, छोरा जन्माउने कुरामा पति, घरपरिवारकै दबाब बढी भयो । सुरुमा चिकित्सकले भ्रुणको परीक्षण गर्न मानेको थिएनन्, पछि वीर अस्पतालनजिकैको एक क्लिनिकमा लगेर गर्भपतन गराएको हो, उनले भनिन् । सुचित्राले आफू मात्र नभई अन्य ४ साथीले समेत सोही स्थानमा भ्रुण परीक्षण गराई गर्भपतन गराएको बताइन् ।सुचित्राको जस्तै भक्तपुर इनाचोकी श्रृष्टि (नाम परिवर्तन) को ५ वर्षकी छोरी छिन् । पहिलो सन्तान छोरी भएपछि ३ वर्षपछि दोस्रो सन्तानका रूपमा छोरा जन्माउने सहमतिमा गर्भ बस्यो । तर, गर्भ परीक्षण गराउँदा छोरी रहेको पाइएपछि ८ हजार खर्च गरी गर्भपतन गराएको उनले बताइन् । परिवारको दबाब र छोराको आसमा २ महिनाअघि पुन: दोस्रो भ्रुण हत्या गर्न बाध्य भएको उनले बताइन् । जेठानीको छोरा भएको भन्दै परिवारले छोरै पाउन दबाब दिइरहेको छ, उनले भनिन् ।गर्भमा रहेको भ्रुणको लिंग छोरा वा छोरी भनेर पहिचान गराउन पाइँदैन । भ्रुणको लिंग परीक्षणलाई अपराध मानिन्छ । गर्भमा रहेको बच्चा र आमाको स्वास्थ्य अवस्थाबारे जानकारी लिन भिडियो एक्सरे (अल्ट्रासाउन्ड) गराउन पाइन्छ, जिल्ला जनस्वास्थ्य कार्यालय भक्तपुरका जनस्वास्थ्य निरीक्षक उमेश द्यौभडेलले भने, तर, अल्ट्रासाउन्ड गरी भ्रुणको लिंग छोरा वा छोरी पहिचान गर्न भने पाइँदैन । यदि यस्तो भएको छ भने अपराध हो ।मुलुकी ऐनको ज्यानसम्बन्धी महल (२८) ग मा गर्भमा रहेको भ्रुणको लिंग पहिचान मात्र गराउनेलाई ३ देखि ६ महिना कैद र पहिचान गरी गर्भपतन गराउनेलाई ६ महिनादेखि २ वर्षसम्म कैदको व्यवस्था रहेको अधिवक्ता किरण न्यौपानेले बताए । परिवार र पतिको सल्लाहबाट गर्भपतन गराउने भएकाले यसविरुद्ध कसैले उजुरी नहाल्ने प्रवृत्ति छ ।"
"९६ पक्राउ, साँझ छुटे",काठमाडौं उपत्यकाव्यापी सडक विस्तार पीडित संघर्ष समितिले बुधबार गरेको बन्दको प्रभाव नगन्य देखिएको छ । बन्द गराउँदै हिँडने ८९ जनालाई प्रहरीले उपत्यकाका विभिन्न ठाउँबाट पक्राउ गरेको थियो । जसमध्ये ६ जना ललितपुरबाट पक्राउ परेका थिए भने अन्य काठमाडौंबाट । दिनभर भृकुटीमण्डपस्थित महेन्द्र पुलिस क्लबमा राखिएका उनीहरूलाई साँझ छाडिएको थियो । महानगरीय प्रहरी परिसरका प्रवक्ता शरद चन्दका अनुसार अब आइन्दा अवान्छनीय गतिविधि नगर्ने सर्तसहितको कागजमा हस्ताक्षर गराई उनीहरूलाई आफन्तको जिम्मा लगाइएको हो ।
मर्कामा परे तरकारी किसान,"ललितपुर उपत्यका सडक पिडित संघर्ष समितिको नाममा बुधबार घोषित उपत्यका बन्दको मार जिल्लाका विषेशगरि दक्षिण दुर्गम पहाडी भेगका सयौं किसानले खेप्नुपरेको छ । सातदोबाटो चापागाउँ सडक पिडित संर्घष समितिले बिहानैदेखि चापागाउँमा यातायात अवरोध गर्दा दक्षिणका तरकारी बोक्ने गाडीहरू मारमा परे ।चापागाउँस्थित घिमिरे तरकारी होलसेल पसलका अनुसार गाडी नचलेकाले किसानहरूको बेच्न ल्याउन लागिएको तरकारी गाउँमै थन्किएको छ । घिमिरे तरकारी होलसेल पसल सञ्चालक हुदराज घिमिरेले बन्दको नाममा सर्वसाधारणलाई मर्कामा पार्न नहुने बताए । बन्दमा तरकारी, दु:ध र पानी बोक्ने गाडीलाई सहज आवतजावतको हुने भनिए पनि अझै लागू नभएकाले किसान मारमा परेका हुन्, उनले भने ।दैनिक लेलेचन्दनपुर सडक भएर गोटिखेल, शंखु, बुखेल, नल्लु, भारदेउ, चौघर, ठुर्लादुर्लङ, कालेश्वरीबाट सिजनमा दैनिक ३० हजार केजी र बेसिजनमा ९ हजार किजी तरकारी बजारमा आउने गर्छ । कान्तीलोक पथ अन्तर्गत पर्ने भट्टेडाडा, गिम्दी, आश्राङ, प्युटार, माल्टा, घुसेलबाट सिजनमा दैनिक १० देखि १५ हजार केजी अफसिजनमा ९ हजार केजीसम्म आउँछ । दक्षिणमा करिब ६० प्रतिशत किसान दुग्ध र तरकारी व्यवसायीमा आवद्ध छन् । दक्षिणबाट काउली, बन्दा, रायो साग, सिमी, बोडी, काँक्रो, फर्सी, घिरौला, तितेकरेला, मटरकोसा, गोलभेडा उत्पादन गरी बजारमा ल्याएर बेच्ने गर्छन् ।चापागाउँ प्रहरी वृतका प्रहरी नायब उपरीक्षक श्यामकुमार राईले बन्द गर्दै हिड्नेलाई सम्झाई बुझाई सडकमा बस्न नदिइएको बताए । तरकारी बोक्ने गाडीहरू चलाएको भए चल्न सक्थे उनले भने ।"
पशु सेवामा व्यापक भ्रष्टाचार,"ललितपुर उपत्यका सडक पिडित संघर्ष समितिको नाममा बुधबार घोषित उपत्यका बन्दको मार जिल्लाका विषेशगरि दक्षिण दुर्गम पहाडी भेगका सयौं किसानले खेप्नुपरेको छ । सातदोबाटो चापागाउँ सडक पिडित संर्घष समितिले बिहानैदेखि चापागाउँमा यातायात अवरोध गर्दा दक्षिणका तरकारी बोक्ने गाडीहरू मारमा परे ।चापागाउँस्थित घिमिरे तरकारी होलसेल पसलका अनुसार गाडी नचलेकाले किसानहरूको बेच्न ल्याउन लागिएको तरकारी गाउँमै थन्किएको छ । घिमिरे तरकारी होलसेल पसल सञ्चालक हुदराज घिमिरेले बन्दको नाममा सर्वसाधारणलाई मर्कामा पार्न नहुने बताए । बन्दमा तरकारी, दु:ध र पानी बोक्ने गाडीलाई सहज आवतजावतको हुने भनिए पनि अझै लागू नभएकाले किसान मारमा परेका हुन्, उनले भने ।दैनिक लेलेचन्दनपुर सडक भएर गोटिखेल, शंखु, बुखेल, नल्लु, भारदेउ, चौघर, ठुर्लादुर्लङ, कालेश्वरीबाट सिजनमा दैनिक ३० हजार केजी र बेसिजनमा ९ हजार किजी तरकारी बजारमा आउने गर्छ । कान्तीलोक पथ अन्तर्गत पर्ने भट्टेडाडा, गिम्दी, आश्राङ, प्युटार, माल्टा, घुसेलबाट सिजनमा दैनिक १० देखि १५ हजार केजी अफसिजनमा ९ हजार केजीसम्म आउँछ । दक्षिणमा करिब ६० प्रतिशत किसान दुग्ध र तरकारी व्यवसायीमा आवद्ध छन् । दक्षिणबाट काउली, बन्दा, रायो साग, सिमी, बोडी, काँक्रो, फर्सी, घिरौला, तितेकरेला, मटरकोसा, गोलभेडा उत्पादन गरी बजारमा ल्याएर बेच्ने गर्छन् ।चापागाउँ प्रहरी वृतका प्रहरी नायब उपरीक्षक श्यामकुमार राईले बन्द गर्दै हिड्नेलाई सम्झाई बुझाई सडकमा बस्न नदिइएको बताए । तरकारी बोक्ने गाडीहरू चलाएको भए चल्न सक्थे उनले भने ।"
मनलागी वितरण,"डोटी जिल्लाका सांसद यसपालि पनि निर्वाचन क्षेत्रको पूर्वाधार तथा विकासका लागि आएको ९ करोडमध्ये आधाजति रकम उपलब्धिबिनै सक्ने तयारीमा छन् । कार्यकर्ता पोस्न र तलब खुवाउन सरकारी बजेट खर्चने योजना बनाएका उनीहरूले संघसंस्था र मठमन्दिरलाई मनलागी रकम बाँडै छन् ।एउटै पार्टी र एकै निर्वाचन क्षेत्र रहेका ३ सांसदले एकै विद्यालयमा छुट्टाछुट्टै रकम बाँडेका छन् । लाटामाडांै गाविसको राधाकृष्ण माविमा सांसद वीरबहादुर बलायरले १० लाख, सांसद भरतबहादुर खडका र कल्पना सोपले ३३ लाख दिएको पाइएको छ । जिविसमा सांसदले पेस गरेको कार्यक्रम तथा प्रस्तावनामा विद्यालयलाई के प्रयोजनका लागि रकम दिइएको हो भन्ने उल्लेख छैन । प्रत्यक्ष निर्वाचित सांसदहरूले सडक र विद्यालयलाई बढी बजेट छुट्टयाए पनि समानुपातिकतर्फका सांसद मीना पुनबाहेक अन्यले मठमन्दिर, संघसंस्था, तालिम, गोष्ठी, सिँचाइ र तटबन्धमा रकम हालेका छन् । ९ करोडमध्ये १ करोड ४७ लाख विद्यालयलाई मात्रै गएको छ । ४ करोड ५९ लाख सडकमा छुट्टयाइएको छ । ३५ लाख ७५ हजार विभिन्न संघसंस्थालाई बाँडिएको छ ।निर्वाचन क्षेत्र पूर्वाधार विशेष कार्यक्रमको २ निर्वाचन क्षेत्रको गरी ६ करोड र निर्वाचन क्षेत्र विकास कार्यक्रममा ६ सांसदको ३ करोड गरी ९ करोड जिल्लामा आएको छ । जिल्लाबाट ३ समानुपातिकसहित ५ सभासद छन् । पर्खाल निर्माण, खेलमैदान, फर्निचर खरिद, भवन मर्मतका योजना बनाएर वितरण गरिएका अधिकांश विद्यालयका योजना शिक्षकको तलबका लागि भएको जिल्ला शिक्षा कार्यालयका एक कर्मचारीले बताए । सांसद भरतबहादुर खडकाले २ संस्थालाई ६ लाख २५ हजार दिएका छन् । एमालेबाट समानुपातिक प्रतिनिधित्व गर्ने क्षेत्र नं २ की सभासद् गौरी ओलीले ७ संघसंस्थालाई २२ लाख बाँडेकी छन् । उनले तालिम, गोष्ठी, खेलकुद तथा भवन निर्माणका नाममा योजना बनाएर रकम वितरण गरेको पाइएको छ ।एमालेबाट प्रत्यक्ष निर्वाचित क्षेत्र नं २ का सभासद प्रेम आलेमगरले मठमन्दिरका नाममा २५ लाख छुट्टयाएका छन् । मठमन्दिरलाई बढी रकम छुटयाउनेमा आलेपछि सभासद कल्पना सोप परेकी छन् । सोपले ६ मन्दिरलाई ९ लाख दिएकी छन् ।प्रत्यक्ष निर्वाचित सांसद वीरबहादुर बलायर र प्रेम आलेमगरले सडकलाई पहिलो प्राथमिकता दिएर योजना बनाएका छन् । बलायरले २० सडकमा २ करोड २६ लाख, आलेमगरले १९ सडकमा २ करोड ४ लाख छुट्टयाएका छन् । दुवैले ११ वटा महत्त्वाकांक्षी सडक योजना बनाएका छन् । बलायरले दीपायलदेखि मौवा सडकलाई डबल कटिङका लागि ४१ लाख छुट्टयाएका छन् । सांसद आलेमगरले दुर्गम क्षेत्र मानिने बर्छैन(घांगल सडकका लागि ५० लाख विनियोजन गरेका छन् । स्थानीय विकास अधिकारी कृष्णप्रसाद गौतमले १ लाखभन्दा माथिका योजना बनाउने अधिकार सांसदकै रहेकाले आफूहरूको त्यसमा कुनै संलग्नता नरहेको बताए । मैले सबै योजना हेरेको छु, निर्देशिका अनुसारै भेटेको छु, स्थानीय विकास अधिकारी गौतमले भने, केही २३ योजना मात्र अलि मिलेका छैनन् तर पनि अनुमोदनका मन्त्रालय लागि पठाएको छु ।"
अर्काको नागरिकताबाट ठगी,"काभ्रे अर्काको नागरिकता प्रयोग गरेर ठगी गरेको आरोपमा प्रहरीले तनहुँ, स्याम्घाका वसन्तबहादुर क्षत्रीलाई पक्राउ गरेको छ ।उनले आफ्नो संलग्नता नदेखियोस् भनेर अरूको नागरिकता प्रयोग गरी रकम निकाल्दै आएको प्रहरीले जनायो । पनौती १२ का अनील दुवालका नामबाट बनेपास्थित आईएमई गु्रपको देवु मनी रेमिटबाट पैसा निकाल्ने क्रममा क्षत्री पक्राउ परेका हुन् । रूस पठाउने भनी पैसा असुल्दै आएका वसन्तका दाइ लक्ष्मणबहादुर क्षत्रीले इटहरीको कन्सल्टेन्सीमार्फत रकम मगाउने गरेका थिए । उक्त रकम भाइ वसन्तका नाममा आउने गथ्र्यो । लक्ष्मणले पनि आफ्नो नाम जीवन भन्दै गलत परिचय दिने गरेको प्रहरीले बताएको छ । दाइले मगाएको रकम भाइ वसन्तले अनीलका नामबाट झिक्ने गरेको खुलेको हो ।अनिलका नाममा वसन्तले निकालेको रकम विभिन्न व्यक्तिका नाममा जम्मा गर्दै आएको देखिन्छ, जिल्ला प्रहरी प्रमुख एसपी सहकुल थापाले भने, अनुसन्धान थालेका छौं । इटहरीको कन्सल्टेन्सीमा काम गर्ने अरुणा कार्की श्रेष्ठले रूसमा रहेका भनिएका लक्ष्मणलाई अनीलका नाममा पैसा पठाउँदै आएकी थिइन् । जीवनले रसियाका लागि भिसा पठाउने र अरुणाले मान्छे पठाउँदै आएकी हुन् । रूसमा एउटा काम भनेर अर्कै काम लगाएपछि पीडितले अरुणालाई दबाब दिएपछि उनले अनील दुवाललाई खोजी गरेकी थिइन् । पीडित अनीललाई खोज्दै उनको घर पुगेका थिए । त्यसपछि उनका नाममा ठगी भएको प्रहरीले पत्ता लगाएको थियो । बनेपाको उक्त रेमिटबाट पैसा निकाल्ने गरेको पाएपछि उनीहरूले अनीलका नाममा पैसा निकाल्न आउनेमाथि निगरानी बढाएका थिए । मंगलबार पैसा निकाल्न आएका वसन्तलाई प्रहरीले पक्राउ गरेको थियो ।उनको साथबाट अन्य पाँच जनाको नागरिकताको प्रतिलिपि, ३० हजार रुपैयाँ, पेनड्राइभ, सिमकार्ड फेला पारेको एसपी थापाले जानकारी दिए । प्रहरीको प्रारम्भिक अनुसन्धानले अनीलका नाममा ३ सय ७७ पटक रकमको कारोबार भएको देखिएको छ । यो गिरोह ठूलो छ, धेरै रकम ठगिएको हुनुपर्छ, एसपी थापाले भने । अनीलले भने कारोबार गरेको नदेखिएको र उनको नागरिकता दुरुपयोग भएको निष्कर्ष प्रहरीले निकालेको छ । अनीलले प्रहरीमा आफ्नो नागरिकता दुरुपयोग भएको भनी उजुरी दिएका छन् ।"
डोर्यायो गाउँको मायाले,"सिक्लेस (कास्की) चौरासी वर्ष पुगेका अभिभावकको दीर्घायुको हर्ष साट्ने परम्परा नौलो होइन । तर, यतिका उमेर खपाएकाहरूलाई कसरी खुसी पार्ने ?बेलायत बस्दै आएका कास्कीका कोलप्रसाद गुरुङले भने १५ लाख रुपैयाँ खर्चेर आफ्नो गाउँमा स्वागतद्वार बनाइदिए । त्यसको उद्घाटन ८४ वर्षीया आमा बीपी गुरुङबाट गराए । यही मेसोमा उनले बेलायतमै जन्मेका छोराछोरीलाई आफ्नो जन्मघर पनि देखाए ।पोखराबाट ४० किमि दूरीको पहाडी गाउँ सिक्लेसमा जन्मेहुर्केका उनी बेलायती सेनाबाट सेवानिवृत्त भएपछि केही वर्ष हङकङ बसेका थिए । पोखरामै रहँदा विवाह भए पनि पत्नी कमलाको त्यतैको आईडी थियो । मैले त्यहाँ एक जना धनी मान्छेको बडिगार्डको जागिर गरेको थिएँ, उनले भने, चिनियाँ भाषामा दक्खल नभएकालाई हङकङमा भविष्य हुन्न भन्ने बुझेर यूकेका लागि जागिर खोजेँ, आमासहित परिवारलाई उतै सारेँ । उनले आफ्नो पुख्र्यौली घर भने बेचेनन्, बरु गाउँकै विपन्नलाई रेखदेख गरी बस्न दिए ।एउटा सेक्युरिटी कम्पनी स्थापनादेखि नै अपरेसन इन्चार्जको जागिरमा रहेका कोलप्रसादले पोखरा आएपछि सोमबार परिवारलाई गाडीबाट गाउँ पठाए । आमालाई हेलिकोप्टर चार्टर गरी लगे । गाउँलेले उनीहरूको भव्य स्वागत मात्रै गरेनन्, गैरीथर समाजघरमा सयौं संख्यामा भेला भएर राति अबेरसम्म नाचगान गरे । वृद्धा बिपीले घर पुग्नासाथ आँगन र ढोकालाई ढोगिन् । भित्र पसिन् अनि धूवाँ मडारिएको घरलाई आगो ताप्दै हेरेर निकैबेर टोलाइन् । नातिनातिना अनौठो मानिरहेका थिए । धूवाँ भएकाले उनीहरू धेरैबेर भित्र बसेनन् । म डेढ वर्षको छँदा बुबा बित्नुभएको हो, त्यसैले मलाई उहाँको सम्झना छैन, कोलप्रसादले भने, एक्ली आमाको एक्लो छोरो म । आमालाई २० वर्षपछि गाउँ टेकाउन पाएँ । छोराछोरीलाई पनि मेरो जन्मघर देखाउन पाउँदा आनन्द लाग्यो । १९, १४ र १० वर्षका छोरी र छोराले गाउँघर, गुरुङ भाषाको संवाद र रहनसहन अनौठो माने । बाउआमाले बोल्ने भएकाले सानो छोरी र छोरा नेपाली भाषा बुझ्छन् तर बोल्दैनन् । उनीहरूका साथी गोरा, रहनसहन पनि बेग्लै, उनले भने, सधैं लाग्थ्यो यी विदेशमा जन्मेहुर्केकालाई पुर्खाको थलो कहिले देखाउनू । विदेश बसेका नेपाली परिवारका बच्चाहरू मोबाइल, ल्यापटप र साथीहरूसँग मात्रै बढी समय बिताउने भएकाले अभिभावकसँग संवाद र सरसल्लाह निकै थोरै हुने उनले बताए । कोलप्रसादकी पत्नी कमला पनि सन्तानलाई पुरानो घर देखाउन पाएकामा खुसी छिन् । उनले भनिन्, नानीहरूले पुर्खाको थलो चिने मात्रै आफू कहाँबाट आएको भन्ने बिर्संदैनन् ।पर्यटकीय गाउँ सिक्लेसका अधिकांश परिवारको घर पोखरामा पनि छ । आमाको चौरासीमा कोलप्रसादले पोखरा बसेका झन्डै सयजना हाराहारी स्थानीयलाई दुई बस र तीनवटा जिप रिजर्भ गरेर गाउँ लगे । सिक्लेसबाट पोखरा झरेका ७६ वर्षीय भूपू सुवेदार कुमानसिंह गुरुङले भने, कोलप्रसादले जसरी घर राख्नुपर्ने रैछ । आफूले त बेचेर हिंडियो । आज हेर्दा अनौठो लाग्यो । नयाँ पुस्ता कुनै दिन पुर्खाको थलो खोज्दै आउने भएकाले जहाँ पुगे पनि आफ्नो गाउँठाउँको माया मार्न नहुने उनले बताए । मंगलबार गाउँलेले कोलप्रसादको परिवारलाई बिदा गर्दा धेरैका आँखा रसाएका थिए । आमा बिपी आफन्तलाई सेतो टीका लगाइदिँदै भाग्यले जुराए फेरि भेट्ने वचन दिइरहेकी थिइन् ।"
हिन्दु नभए पहिचान गुम्छ,नेपालगन्ज राष्ट्रिय प्रजातन्त्र पार्टीका अध्यक्ष कमल थापाले हिन्दु राष्ट्र घोषणा नगरिए नेपालको पहिचानै गुम्ने बताएका छन् । उनले मुलुकलाई बलियो र एकताबद्ध बनाउन पनि हिन्दु राष्ट्रको खाचो रहेको औल्याए । पार्टीको मध्यपश्चिमाञ्चल एकता भेलालाई सम्बोधन गर्न बुधबार यहाँ आएका थापाले नेपाली जनतालाई मालिक बनाउने अभियान चाल्नेहरूबाटै प्रजातन्त्र संकटमा परेको आरोपसमेत लगाए ।
दुर्घटनामा मृत्यु,भरतपुर जिपको ठक्करबाट भरतपुरस्थित जुनियर प्रहरी अधिकृत शिक्षालयमा कार्यरत प्रहरी जवान इनम दवाडीको बुधबार बिहान मृत्यु भएको छ । अर्का जवान सुमन भुजेल घाइते छन् । भरतपुर केन्द्रीय बसपार्कबाट तरकारी बोकेर मुग्लिनतर्फ जाँदै गरेको ना३च ८३१ नम्बरको बोलेरो जिपले मंगलबार राति साइकल गस्तीमा रहेका गोर्खाका दबाडी र विराटनगरका भुजेललाई ठक्कर दिएको हो । एसपी दीपक थापाले घाइते भुजेलको बायाँ खुट्टा भाँचिए पनि उनी खतरामुक्त रहेको बताए ।
प्रमाण जुटाउन घरघरै,लमजुङ सशस्त्र द्वन्द्वको समयमा बेपत्ता पारिएका व्यक्तिको खोजबिन गर्न बनेको आयोगले प्रमाण जुटाउन घरघरै पुग्ने तयारी गरेको छ । पीडित परिवारका घरसम्मै कर्मचारी पुगेर फागुनदेखि विस्तृत अध्ययन थालिने आयोगका अध्यक्ष लोकेन्द्र मल्लिकले बताए । यसका लागि पीडित परिवारसँग कम्तीमा २२ पाने फारम भराइनेछ ।
भालुले झम्टिँदा घाइते,सल्यान भालुले झम्टिँदा काल्चे ८ छापडाँडाका ४५ वर्षीय प्रेमबहादुर केसी गम्भीर घाइते भएका छन् । गाउँ नजिकैको जंगलबाट फर्कने क्रममा उनलाई भालुले आक्रमण गरेको हो ।
बलात्कारमा पाँच वर्ष कैद,हेटौंडा जिल्ला अदालतले करणी अभियोगमा एक युवकलाई ५ वर्ष कैद फैसला गरेको छ । जिल्ला न्यायाधीश दयाराम ढकालको इजलासले बुधबार छतिवन ३ का ३९ वर्षीय अमरबहादुर घिसिङविरुद्धको मुद्दामा यस्तो फैसला गरेको हो । घिसिङमाथि ३५ वर्षीया महिलालाई बलात्कार गरेको अभियोग थियो । पीडितलाई पीडकबाट ५० हजार रुपैयाँ क्षतिपूर्ति भराउनुपर्न आदेशमा उल्लेख छ । गत भदौ २८ गते राति घिसिङले घरमा सुतिरहेकी महिलालाई ढोका फोडेर भित्र पसी करणी गरेका थिए । उनलाई गत असोजदेखि पुर्पक्ष थुनामा राखिएको थियो ।
धारिलो हतियारले हत्या,भरतपुर माडी नगरपालिका १२ बाँदरझुलाका ३६ वर्षीय रामलाल रोडाको मंगलबार राति हत्या भएको छ । विवाद भएपछि आवेगमा आएर स्थानीय सानो रुम्बा दम्पतीले धारिलो हतियार प्रयोग गरी हत्या गरेको प्रहरीले जनायो । मृतक रोडाको शव घटनास्थलबाट ७ सय मिटर दक्षिणतर्फको जंगलमा खाल्डो खनी पुर्न लागेको अवस्थामा फेला परेको हो । रुम्बा दम्पतीलाई पक्राउ गरेर अनुसन्धान अगाडि बढाएको प्रहरीले जनायो ।
तालको प्रचार भएन,जाजरकोट प्राकृतिक रूपमा निक्कै सुन्दर सल्यानको कुपिन्डे दह प्रचारप्रसार अभावमा ओझेलमा परेको छ । सरोकारवाला निकायको बेवास्ताले न तालको संरक्षण भएको छ नत पर्यटकीय पूर्वाधार विकासमा नै ध्यान दिइएको छ । तालसम्म यातायात पहुँच रहे पनि प्रचार अभावमा फाटफुट आन्तरिक पर्यटक बाहेक बाहिरबाट पाहुना नआउने गरेको स्थानीयको गुनासो छ ।
दिल्लीले नबुझ्दाको तनाव,"कूटनीति मात्र भनेर शब्दको सहारामात्र पनि लिन त सकिन्थ्यो, तर यथार्थमा हामीले अहिले जुन विषय उठाउँदैछौं, त्यसलाई दिल्लीकै नीतिको रूपमा लिनुपर्ने हुन्छ । भारतमा मोदी सरकार आइसकेपछि विदेश सम्बन्धमा उनले धेरै ठूलठूला कुरा गरे । अमेरिका र जापानसित, भारतीय मूलका मान्छे बसेका दक्षिणपूर्वी एसियासित र चीनसितै पनि उनले सम्बन्ध सुधारको बाटोलाई सशक्त रूपमा अगाडि बढाएका छन्, यसमा शंका छैन । भारतको सामरिक स्वार्थ होस् या आफूलाई घेर्ने छिमेकी पर्खाल किन नहोस्, प्रधानमन्त्री हुनासाथ उनले भुटान, नेपाल, बंगलादेश र पाकिस्तानसंँग सम्बन्ध सुधारका प्रयत्न गरेजस्तो देखियो । नेपालमा आएर मोदीले लामो अन्तरालपछि एउटा सार्वभौम मुलुकलाई गर्ने सम्मान मैले दिएँ भन्ने आशयका भाषण गरे । जनतासित सम्बन्ध गाँस्ने क्रममा मूल सडकमा आफ्नो कारकेड रोकेर केटाकेटी र पाका मान्छेसित कुरा गर्दै आत्मीयता पनि देखाए । त्यसरी संसद्मा आइपुगेका भारतका प्रधानमन्त्री नरेन्द्र मोदीले संसद्मा गरेको भाषणमा संसदीय मर्यादाविपरीत बेस्सरी ताली ठोक्नेहरू पनि देखियो । यी सबै देख्दादेख्दै भारतले हामीले होइन, समस्या नेपालभित्रको हो भनेर नेपाललाई नाकाबन्दीको हदसम्म पुर्याउने व्यवहार पनि भोगियो ।त्यसो भए के अब नेपालभारतको सम्बन्ध साँच्चिकै अर्थमा चिसिएको हो त ? आजसम्मको राजनीतिक पुस्ताले यो कुरो अस्वीकार गर्न सक्छ, तर भोलिको पुस्ताले जसले नेपालको राजनीतिलाई हेर्नुपर्ने हुन्छ, उसले नेपालको व्यापार, व्यवसाय र समृद्धिका लागि भारत एवं भारतीय बजार ध्यान नदिई हुँदैन । तर सिंगो पुस्ता अहिले झन्डैझन्डै भारतविरोधी भइसकेको छ । कलेज, विश्वविद्यालय जाने बेलामा तेल नपाएर, बस नचलेर, अरू सवारी साधन नभएर उसले आफ्नो शैक्षिक संस्था बंक हुँदाखेरी समय कसरी बिताउनुपर्यो होला ? र यो के कारणले भयो, उनीहरूको सोच कस्तो भयो होला ? यो कुरो दिल्लीले बुझेन ।दिल्लीका राजदूत लैनचौरमा बसेर हिजो बेलायतको रेजिडेन्सीले जस्तै व्यवहार गर्न थालेका छन् । नेपालका राजनीतिकर्मी पनि लामबद्ध भएर उनलाई भेट्ने प्रतीक्षामा बस्छन् । स्वाभाविक हो, एउटा औपनिवेशिक शक्तिको भनौं यो प्रभुत्व भएको शक्तिको म प्रतिनिधि हुँ भनेर उनले सोचे भने हामीले पनि अन्यथा कसरी भन्ने ? भारतका प्रधानमन्त्री, त्यहाँको विपक्षी दलका नेता या भारतसत्ताका समर्थकहरू या जोकोही पनि राजनीतिमा संलग्न भारतका नेताहरूले नेपालबारे बोल्दा जहिले पनि यो एउटा सार्वभौम मुलुक हो भन्ने अभिव्यक्ति दिएकै हुन्छन् । तर भारतका दूत अर्को भाषामा भनौं राजदूत भने नेपाललाई दिल्लीको उपनिवेशको रूपमा लिन्छन् । जुन नेपालीले स्वीकार गर्ने कुरै छैन । विगतमा नेपाल र भारतका नेताहरू एकअर्कालाई यथार्थमा समकक्षी नै सम्झन्थे । भारतीय स्वतन्त्रता संग्राममा आआफ्नो भूमिकालाई लिएर भारतका नेताहरूलाई यसो गर, उसो नगर भन्नेसम्मको हैसियत राख्थे । दल जुनसुकै हुन्, नेता जोसुकै हुन्, अहिलेको नेतृत्वले त्यो हैसियत गुमाए जस्तो देखिन्छ । भारतले पनि ठूलो दाइको व्यवहार जो कुनै बेला पहिले पनि गरेको हो । अहिले झन् बलियो रूपमा गर्ने यत्न गर्दैछ । यत्न गर्नु अस्वाभाविक हैन, उसको सामरिक स्वार्थको पक्षमा होला । माथि नै भनिए जस्तो चारै दिशामा पर्खालजस्तो एउटा सुरक्षा घेराभित्र आफूलाई राख्नसकेमा कुनै पनि महाशक्तिले कुनै पनि बेला उसको स्वार्थमाथि हमला गर्न सक्दैन भन्ने उसलाई लाग्नु स्वाभाविक छ । तर यता नेपालीलाई भने हिमालको पर्खाल र भारतसितको मधुर सम्बन्धमा आफ्नो सुरक्षाको प्रत्याभूति हो भन्ने लागेको बेला भारतको यो व्यवहारले चीन र नेपालबीच खडा भएको हिमाली पर्खाल या भारत र नेपाल बीचको सांस्कृतिक र विश्व समुदायले कुनै बेला मान्यता दिएर निर्धारित गरेको आफ्नो स्वतन्त्रतालाई अब कसैले खलबल्याउन सक्दैन भन्ने सोच यदि छ भने त्यो अन्यथा होइन । कुनै बेला जब साम्राज्यका रूपमा बेलायत थियो, साम्राज्यवादी शक्तिका रूपमा अमेरिका थियो, पटकपटक युद्ध र सन्धिसम्झौता गर्दै बेलायतबाट एउटा सार्वभौम शक्तिको रूपमा मान्यता पाएको नेपाल थियो । विश्व समुदाय एकअर्का विरुद्ध युद्धमा होमिएका बेला नेपालीको वीरतालाई स्वीकार गर्दै बेलायतजस्तो शक्तिले समेत दूतमात्र नेपालमा बस्ने ठाउँ देऊ, अब हामी कुनै पनि अर्थमा नेपालको भूभाग र नेपालको राज्यशक्तिमाथि छोइदिल्लगी गर्दैनौं भन्थे । किनभने पश्चिम नालापानी र दक्षिण सीमावर्ती क्षेत्रदेखि पूर्व टिस्टासम्म नेपालको प्रहारलाई झेल्न नसकेको सिंगो भारतमाथि शासन गर्ने शक्तिले पनि नेपालको सार्वभौमिक अस्तित्वलाई त्यसैबेला स्वीकार गरेको हो । अब हामी २१ औं शताब्दीमा छौं । अब नत एक इन्च कुनै सार्वभौम मुलुकको जमिन कसैले लिन सक्छ, न एकमुठी मान्छेलाई आफ्नो प्रभावमा पार्न सक्छ । यसबेला भारतले नेपालप्रति देखाएको व्यवहारका कारण एउटा सिंगै पुस्ता भारतविरोधी भयो भने आश्चर्य मान्नुपर्ने कारण छैन । विश्वव्यापी रूपमा आफ्नो विदेश नीतिलाई सफल रूपमा चित्रण गर्ने भारतको वर्तमान सत्ता संस्थापनले नेपालमाथि गरेको व्यवहार कति हदसम्म स्वयं भारतलाई स्वीकार्य बनाउन सक्छ, त्यो सोचेको हुनुपर्ने थियो, तर सोचेन । जतिसुकै ठूलो स्वरमा नेपालमा भएको आर्थिक नाकाबन्दी भारतीय सरकारले गरेको होइन भने पनि यो कुरा स्वीकार्न कुनै नेपाली र नेपालका अन्तर्राष्ट्रिय मित्रहरू तयार छैनन् । मधेस राष्ट्रवादको कुरो भारतको चासोको रूपमा बेलाबेला त्यहीँको नेतृत्वले उठाउँदै आए पनि आम भारतीय यसबाट निरपेक्ष छन् । अझ कति त खुला रूपले नेपाललाई उत्तरतिरको छिमेकसित नजिक तुल्याउँदै अर्को शक्तिशाली मुलुक चीनको प्रभाव क्षेत्रभित्र पार्ने यो असफल कूटनीति हो भन्नेसम्मका कुरा सुनिन्छ । नेपालका सीमा जोडिएका राज्य बंगाल, उत्तरप्रदेश, विहार या उत्तराञ्चल ती कहींका नेताले पनि केन्द्रको यो व्यवहारलाई स्वीकार गरेनन् । नत विहारका नेताहरूले नेपालको मधेसी मागलाई त्यति ठूलो महत्त्व दिएको देखियो, न उत्तर प्रदेश र उत्तराखण्ड नत बंगालले नै । भोलिको राजनीतिक परिवर्तनले अथवा यसो भनौं सीमावर्ति क्षेत्रको निर्वाचनले ती राज्यको शासन पनि दिल्ली अनुकूल हुनसक्ला, त्यो हुँदैमा ती प्रदेशका जनता नेपालविरुद्ध खनिन्छन् भन्ने केही छैन । दिल्लीको अहिले नेपालप्रतिको नीतिका कारण दिल्ली र काठमाडौंको दूरी बढ्दै गएको छ र यो अझै बढ्ने सम्भावना लैनचौरस्थित दिल्लीदूतको व्यवहारले झन् बढाएको छ ।भारतीय प्रधानमन्त्री मोदीले नेपाल भ्रमणका बेला साँच्चिकै नेपालीको मन जितेजस्तो व्यवहार गरेकै हो । लामो समयदेखि तनावमा रहेको नेपालभारत सम्बन्ध भारतको मोदी सरकारको पालामा सुधारिन्छ भन्ने अपेक्षा नेपालीले गरेका पनि हुन्, त्यसका कारण पनि छन् । नेपालको विशिष्ट प्रकृतिको राजनीति र वर्तमान भारतको संस्थापनको राजनीतिसँग कतै न कतै बेमेल भएजस्तो देखिन्छ, त्यो धर्मका विषयलाई लिएर भएको होस्, नेपालीले भर्खर बनाएको संविधानलाई लिएर होस् या भारतीय गुप्तचर संस्थाले भारतीय अधिकारीसमक्ष बुझाएका कुराले होस्, यो तनाव शिथिलीकरणभन्दा पनि अझ बढी तनावको स्थितिजस्तो देखिन थाल्यो । अब हामी सबैले एउटा प्रश्न आफैंसित गर्नुपर्ने हुन्छ कि यही तनावको सम्बन्ध राखेर नेपालभारत दुवैको हितमा हुनसक्छ ? सामान्यत: सबैले सोच्ने कुरा हो, यो उचित हुँदैन । त्यसो भए भोलिको पुस्तासम्मलाई चित्त बुझ्नेगरी या अर्को भाषामा भनौं आजको पुस्ताले गरेका गल्तीलाई भोलि सुधार्न सक्नेगरी सम्बन्धको सौहार्दता कसरी पाउन सक्छौं ? आज भारतको विदेश नीति निर्माता त्यहाँका राजनीतिक व्यक्ति र साँच्चिकै भारतको सामरिक स्वार्थमा विश्वास राख्ने भारतको आर्थिक समुन्नति र समृद्धिका लागि नेपालको पनि भूमिका हुनसक्छ, रहन सक्छ भन्ने सोच राख्ने जोकोहीले यस विषयमा घोत्लिनुपर्छ । नेपाल सानै होला, तर न यसलाई भारतसित झुक्नुपर्ने आवश्यकता छ, नत तनावपूर्ण व्यवहारमा बसिरहनु कुनै पनि अर्थमा भारतको स्वार्थसित मेल खान्छ । जसैजसै नेपालभारतको सम्बन्धबीच तिक्तता बढ्दै जान्छ, तसैतसै नेपालले अरू कुनै मित्रको साथसहयोग खोज्ने क्रम बढेर जान्छ । भारतीय विदेश नीतिका निर्माता या सञ्चालकले यो कुरा नबुझ्ने हो भने दुवै देशको हित सुनिश्चित र संरक्षित हुनसक्ने अवस्था देखिँदैन । यी दुवै मुलुकको परनिर्भरता एकआपसमा छ, आफूलाई जतिसुकै आकारको भारतले देखे पनि कतिपय स्रोतको मामिलामा दुइटा मुलुकबीच सौहार्दपूर्ण व्यवहार हुँदा तुलनात्मक लाभ दुवैलाई छ, यो कुरा बुझ्नैपर्ने हुन्छ । अहिलेको विश्व भूराजनीतिक अवस्थितिमा नेपालको महत्तालाई न्युन आँकलन गर्नु भारतलाई सामरिक र आर्थिक दृष्टिले लाभप्रद हुनसक्दैन ।धेरै अघि बीपी कोइराला भन्ने गर्नुहुन्थ्यो, नेपाल र भारतको आर्थिक एवं सामरिक स्वार्थ एकअर्काको विरुद्धमा छैनन् । नेपाल असुरक्षित भएका बेला भारतले आफूमात्रै सुरक्षित छु भन्ने अवस्था रहने छैन । त्यसैगरी भारत असुरक्षित भएको अवस्थामा नेपालको सुरक्षाको प्रत्याभूति दिनसक्ने अर्को कुनै शक्ति पनि छैन । यो कुरालाई मनन गर्दै नेपाललाई घचेटेर विश्वका अरू शक्तिको समीप पुर्याउनु भारतको हितमा त छँदै छैन, त्यो बाध्यात्मक स्थितिलाई स्वीकार्दै आफ्नो सुरक्षाका लागि नेपालले भारतभन्दा परको कुनै शक्तिराष्ट्रसित मित्रता गुहार्यो भने त्यो भारतका लागि पनि एउटा डरमर्दो अवस्था हुनसक्छ । तर यो कुरो भारत र उसबाट खटाइएका दूतहरूले बुझिदिए पो ।"
गौरवका आयोजना नरोकिऊन्,"हरेक वर्ष सरकारले उच्च प्राथमिकता दिई बजेट विनियोजन गर्ने गरेपनि राष्ट्रिय गौरवका आयोजनाको प्रगति निराशाजनक देखिन्छ । वर्षौंअघि सुरु भएका गौरवका २१ आयोजनामध्ये अहिलेसम्म कुनै पनि पूरा भइसकेका छैनन् । हालसम्म ८० प्रतिशतभन्दा माथि काम सकिएका आयोजनाको संख्या ७ वटा मात्र छन् । दुई आयोजनाको प्रगति ५० देखि ६९ सम्म हासिल भएको छ । सबैभन्दा बढी ११ आयोजनाको भौतिक प्रगति ५० प्रतिशतभन्दा कम रहेको भनी प्रधानमन्त्रीले अध्यक्षता गर्ने राष्ट्रिय विकास समस्या समाधान समितिको बैठकमा प्रतिवेदन पेस भएको छ । प्रगति नै नभएका आयोजना पनि छन् । काम नसकेपछि सरकारले हरेक वर्ष आयोजनाको लक्ष्य प्राप्त गर्ने मिति सार्दै आएको छ । चालु आर्थिक वर्षको प्रथम चौमासिकको प्रगति हेर्दा सरकारले पुरानै परम्परामा आयोजनाको प्रगति प्राप्त गर्ने मिति सार्नुपर्ने देखिन्छ । सरकारले गौरवका आयोजनालाई उच्च प्राथमिकतामा राख्ने गरेको छ । बजेट, कर्मचारी, नीतिगत विषय र अनुगमन तथा मूल्यांकनको प्रक्रियालाई सरकारले प्राथमिकता दिने गरेको हो । तर, ठीक उल्टो, यस्ता आयोजनाको प्रगति एवं निर्माण गति धिमा देखिन्छ । खासगरी सरकारी नीतिनियमकै कारण गौरवका आयोजना निर्बाध अघि बढ्न नसकेका हुन् । सरकारले नै तयार पारेको प्रतिवेदनअनुसार ऐन, कानुन, अन्तरसरकारी निकायबीचको समन्वय अभाव, दक्ष जनशक्ति अभाव, वन तथा वातावरणको मुद्दा, निर्माण सामग्री अभावलगायत समस्याले गौरवका आयोजनाको प्रगति कम भइरहेको औंल्याइएको छ । कतिपय आयोजना कुन मोडलबाट निर्माण गर्ने भन्नेमा सरकार नै स्पष्ट छैन । प्रधानमन्त्री र उच्च अधिकारीले प्राथमिकतामा राखेको घोषणा गर्ने गौरवकै आयोजनाको प्रगतिको बाधक नै सरकारी निकाय र सरकारका नीतिनियम हुनु लाजमर्दो स्थिति हो । हरेक सरकार प्रमुख तथा मन्त्रीहरूले गौरवका आयोजनाहरूको कुनै न कुनै रूपमा अनुगमन गर्ने गरेका छन् । आयोजना स्थलमा पुगेर तिनको गुणगान गाउने र बजेट विनियोजन गराउने गर्छन् । तर आयोजनाका समस्या समाधान गर्नेतर्फ उनीहरूको ध्यान गएको देखिँदैन । समस्या देखाएर चिन्ता व्यक्त गर्ने काम भने गर्छन् । योजना आयोगले समन्वय गर्ने समस्या समाधान समितिको बैठकमा प्रधानमन्त्री पुष्पकमल दाहालले गौरवका आयोजनाको प्रगतिबारे चिन्ता व्यक्त गरे । ढिलै भए पनि उनले मन्त्री तथा सचिवहरूलाई गौरवका आयोजनाहरूको निर्माण खाका एक महिनाभित्र टुंग्याउन निर्देशन दिएका छन् । खासगरी काठमाडौंतराई द्रुतमार्ग, बुढीगण्डकी जलविद्युत् आयोजना, निजगढ दोस्रो अन्तर्राष्ट्रिय विमानास्थल, पश्चिम सेती जलविद्युत् आयोजना र हुलाकी मार्गको प्रगति सन्तोषजनक नरहेको भन्दै उनले कार्यान्वयन खाका स्पष्ट पार्न निर्देशन दिएका हुन् । उनको निर्देशनपछि राष्ट्रिय योजना आयोगले गौरवका आयोजना हुनुपर्ने आधार र मापदण्ड तयार पार्ने काम छिट्टै गरी त्यसका लागि छुट्टै नीति ल्याउने प्रतिबद्धता व्यक्त गरेको छ । र, यस कामका लागि आयोगले एक समिति गठन गर्ने गृहकार्य सुरु गरेको छ । पछिल्लो समय देखिएको यो काम सकारात्मक भए पनि सरकारी परम्परा पछ्याउँदै ठोस निष्कर्षमा नपुग्ने हो कि भन्ने चिन्ता पनि यथावतै छ । अहिलेसम्म सरकारले कस्ता खालका आयोजना गौरवभित्रको सूचीमा राख्ने, तिनले केके सुविधा पाउने भन्ने स्पष्ट निर्धारण गर्न सकेको छैन । अन्य आयोजनाका तुलनामा छुट्टै सेवासुविधासमेत छैन । कतिपय आयोजनाको कार्यान्वयन कुन सरकारी निकायले हेर्ने भन्ने अन्योल छ । सरकारी निकायहरूबीच मतभेदसमेत छ । अर्कोतर्फ भएका नीतिनियमलाई देखाएर काम पन्छाउने, अघि नबढाउनेलगायत प्रवृत्ति कर्मचारी वृत्तमा देखिन्छ । यस्ता आयोजनामा काम गर्ने कर्मचारीलाई पुरस्कार र दण्डको व्यवस्था छैन ।यस्ता नीतिगत अस्पष्टता र कार्यान्वयनका समस्याले सरकार नै गौरवका आयोजनाप्रति अस्पष्ट देखिन्छ । आर्थिक विकासका लागि महत्त्वपूर्ण भूमिका निर्वाह गर्ने आयोजनाको विषयमा सरकार सर्वप्रथम प्रस्ट हुनैपर्छ । सरकार प्रमुखले नै अध्ययन, अनुगनम गर्ने यस्ता आयोजनाका समस्या एक पछि अर्को गर्दै समाधान गर्दै जानुपर्छ । खासगरी नीतिगत अप्ठ्याराहरू अन्तरसम्बन्धित सरकारी निकायबीच समन्वय गरी समाधान गरिनुपर्छ । यी विषयमा ध्यान निदने हो भने बजेट प्राथमिकतासाथ विनियोजन गर्ने, खर्च नहुने र आयोजनाको लक्ष्य प्राप्त गर्ने मिति सार्दै साने परम्पराले निरन्तरता मात्रै पाउनेछ ।"
जोरपाटीसाँखु सडकको दुरवस्था,"हरेक वर्ष सरकारले उच्च प्राथमिकता दिई बजेट विनियोजन गर्ने गरेपनि राष्ट्रिय गौरवका आयोजनाको प्रगति निराशाजनक देखिन्छ । वर्षौंअघि सुरु भएका गौरवका २१ आयोजनामध्ये अहिलेसम्म कुनै पनि पूरा भइसकेका छैनन् । हालसम्म ८० प्रतिशतभन्दा माथि काम सकिएका आयोजनाको संख्या ७ वटा मात्र छन् । दुई आयोजनाको प्रगति ५० देखि ६९ सम्म हासिल भएको छ । सबैभन्दा बढी ११ आयोजनाको भौतिक प्रगति ५० प्रतिशतभन्दा कम रहेको भनी प्रधानमन्त्रीले अध्यक्षता गर्ने राष्ट्रिय विकास समस्या समाधान समितिको बैठकमा प्रतिवेदन पेस भएको छ । प्रगति नै नभएका आयोजना पनि छन् । काम नसकेपछि सरकारले हरेक वर्ष आयोजनाको लक्ष्य प्राप्त गर्ने मिति सार्दै आएको छ । चालु आर्थिक वर्षको प्रथम चौमासिकको प्रगति हेर्दा सरकारले पुरानै परम्परामा आयोजनाको प्रगति प्राप्त गर्ने मिति सार्नुपर्ने देखिन्छ । सरकारले गौरवका आयोजनालाई उच्च प्राथमिकतामा राख्ने गरेको छ । बजेट, कर्मचारी, नीतिगत विषय र अनुगमन तथा मूल्यांकनको प्रक्रियालाई सरकारले प्राथमिकता दिने गरेको हो । तर, ठीक उल्टो, यस्ता आयोजनाको प्रगति एवं निर्माण गति धिमा देखिन्छ । खासगरी सरकारी नीतिनियमकै कारण गौरवका आयोजना निर्बाध अघि बढ्न नसकेका हुन् । सरकारले नै तयार पारेको प्रतिवेदनअनुसार ऐन, कानुन, अन्तरसरकारी निकायबीचको समन्वय अभाव, दक्ष जनशक्ति अभाव, वन तथा वातावरणको मुद्दा, निर्माण सामग्री अभावलगायत समस्याले गौरवका आयोजनाको प्रगति कम भइरहेको औंल्याइएको छ । कतिपय आयोजना कुन मोडलबाट निर्माण गर्ने भन्नेमा सरकार नै स्पष्ट छैन । प्रधानमन्त्री र उच्च अधिकारीले प्राथमिकतामा राखेको घोषणा गर्ने गौरवकै आयोजनाको प्रगतिको बाधक नै सरकारी निकाय र सरकारका नीतिनियम हुनु लाजमर्दो स्थिति हो । हरेक सरकार प्रमुख तथा मन्त्रीहरूले गौरवका आयोजनाहरूको कुनै न कुनै रूपमा अनुगमन गर्ने गरेका छन् । आयोजना स्थलमा पुगेर तिनको गुणगान गाउने र बजेट विनियोजन गराउने गर्छन् । तर आयोजनाका समस्या समाधान गर्नेतर्फ उनीहरूको ध्यान गएको देखिँदैन । समस्या देखाएर चिन्ता व्यक्त गर्ने काम भने गर्छन् । योजना आयोगले समन्वय गर्ने समस्या समाधान समितिको बैठकमा प्रधानमन्त्री पुष्पकमल दाहालले गौरवका आयोजनाको प्रगतिबारे चिन्ता व्यक्त गरे । ढिलै भए पनि उनले मन्त्री तथा सचिवहरूलाई गौरवका आयोजनाहरूको निर्माण खाका एक महिनाभित्र टुंग्याउन निर्देशन दिएका छन् । खासगरी काठमाडौंतराई द्रुतमार्ग, बुढीगण्डकी जलविद्युत् आयोजना, निजगढ दोस्रो अन्तर्राष्ट्रिय विमानास्थल, पश्चिम सेती जलविद्युत् आयोजना र हुलाकी मार्गको प्रगति सन्तोषजनक नरहेको भन्दै उनले कार्यान्वयन खाका स्पष्ट पार्न निर्देशन दिएका हुन् । उनको निर्देशनपछि राष्ट्रिय योजना आयोगले गौरवका आयोजना हुनुपर्ने आधार र मापदण्ड तयार पार्ने काम छिट्टै गरी त्यसका लागि छुट्टै नीति ल्याउने प्रतिबद्धता व्यक्त गरेको छ । र, यस कामका लागि आयोगले एक समिति गठन गर्ने गृहकार्य सुरु गरेको छ । पछिल्लो समय देखिएको यो काम सकारात्मक भए पनि सरकारी परम्परा पछ्याउँदै ठोस निष्कर्षमा नपुग्ने हो कि भन्ने चिन्ता पनि यथावतै छ । अहिलेसम्म सरकारले कस्ता खालका आयोजना गौरवभित्रको सूचीमा राख्ने, तिनले केके सुविधा पाउने भन्ने स्पष्ट निर्धारण गर्न सकेको छैन । अन्य आयोजनाका तुलनामा छुट्टै सेवासुविधासमेत छैन । कतिपय आयोजनाको कार्यान्वयन कुन सरकारी निकायले हेर्ने भन्ने अन्योल छ । सरकारी निकायहरूबीच मतभेदसमेत छ । अर्कोतर्फ भएका नीतिनियमलाई देखाएर काम पन्छाउने, अघि नबढाउनेलगायत प्रवृत्ति कर्मचारी वृत्तमा देखिन्छ । यस्ता आयोजनामा काम गर्ने कर्मचारीलाई पुरस्कार र दण्डको व्यवस्था छैन ।यस्ता नीतिगत अस्पष्टता र कार्यान्वयनका समस्याले सरकार नै गौरवका आयोजनाप्रति अस्पष्ट देखिन्छ । आर्थिक विकासका लागि महत्त्वपूर्ण भूमिका निर्वाह गर्ने आयोजनाको विषयमा सरकार सर्वप्रथम प्रस्ट हुनैपर्छ । सरकार प्रमुखले नै अध्ययन, अनुगनम गर्ने यस्ता आयोजनाका समस्या एक पछि अर्को गर्दै समाधान गर्दै जानुपर्छ । खासगरी नीतिगत अप्ठ्याराहरू अन्तरसम्बन्धित सरकारी निकायबीच समन्वय गरी समाधान गरिनुपर्छ । यी विषयमा ध्यान निदने हो भने बजेट प्राथमिकतासाथ विनियोजन गर्ने, खर्च नहुने र आयोजनाको लक्ष्य प्राप्त गर्ने मिति सार्दै साने परम्पराले निरन्तरता मात्रै पाउनेछ ।"
"लोकमान, संसद् र न्यायालय","अख्तियार दुरुपयोग अनुसन्धान आयोगको प्रमुख पदमा लोकमानसिंह कार्की नियुक्त भए यताका तीन वर्षमा मुलुकमा भ्रष्टाचार नियन्त्रण मामिला एउटा मजाकको विषय भएको छ । भ्रष्टाचार नियन्त्रण गर्ने संवैधानिक निकायका प्रमुखले गरेका तीनथरी कामले यो अधिकारसम्पन्न निकाय नराम्ररी प्रभावित छ । पहिलो भ्रष्टाचारका नाममा आतंक सिर्जना गर्ने र वास्तविक भ्रष्टहरूलाई उन्मुक्ति दिने, दोस्रो भ्रष्टाचार नियन्त्रणका लागि संविधानले दिएको अधिकार छानीछानी आफ्ना विरोधी सिध्याउन प्रयोग गर्ने, तीनलाई हैरानी दिने, आफ्नो पिछलग्गु बनाउने र तेस्रो अख्तियारजस्तो शक्तिशाली संवैधानिक संरचनालाई संस्थागत हुन नदिई भय र त्रासमा चलाउने । यी तीन प्रवृत्तिको एउटै उद्देश्य भनेको मुलुकमा मौलाउँदै गएको भ्रष्ट प्रवृत्ति नियन्त्रण गरी सुशासन कायम गर्ने संविधानको मर्म कुल्चनु र अधिकारसम्पन्न संवैधानिक निकायलाई आफ्नो महत्त्वाकांक्षा पुरा गर्ने औजार बनाउनु थियो । जो केही हदसम्म भयो पनि । मुलुकमा सुशासन स्थापना गर्ने प्रभावकारी संस्थाको यो हविगत हुनुमा मुख्य जिम्मेवारी संसद्को छ । संविधानले नै भ्रष्टाचार नियन्त्रण गर्न एउटा अधिकारसम्पन्न निकायको परिकल्पना गर्यो र त्यसको नियन्त्रणको जिम्मेवारी संसद्लाई दियो । तर विधायक र स्थानीय विकास अधिकारीको भूमिका एकैपल्ट निभाउन प्रयत्नरत सांसदहरूको व्यवहार जिम्मेवारीसम्मत रहेन । उनीहरू विकास बजेट खर्चभित्रका प्रकटअप्रकट स्वार्थले उनीहरूलाई नैतिक रूपमा कमजोर बनायो । परिणाम संविधान बमोजिम गठन भएको शक्तिशाली निकायमाथि निगरानी राख्ने संसद्को क्षमता कमजोर भयो ।हुँदाहुँदा कार्कीले सर्वोच्च जनप्रतिनिधिसभा संसद्को नामै उल्लेख गरेर र न्यायालयप्रति लक्षित गरेर दिएको पछिल्लो वक्तव्य सामान्य मिडिया कभरेजमा सीमित रह्यो । एउटा संवैधानिक निकायको निलम्बित प्रमुखले आफूविरुद्ध दिएको त्यो हदको वक्तव्यलाई सांसदले थाहा नपाएझैं गर्नु सर्वोच्च भनिने जनप्रतिनिधिसभा कुन हदसम्म कमजोर भइसकेको छ भन्ने एउटा दृष्टान्त हुनसक्छ । आफूलाई छानबिन र कारबाही प्रक्रिया अघि बढाइरहेको निकायलाई लोकमानले वस्त्र फुकाल्ने धम्की दिनु चानचुने चुनौती थिएन । आफू निलम्बित अवस्थामा रहँदासमेत यस्तो धम्की दिनसक्ने कार्कीले पदमा रहँदा केसम्म गरेका थिए भनेर अनुमान गर्न सकिन्छ । त्योभन्दा पनि गम्भीर पक्ष संविधानले दिएको अधिकार प्रयोग गरेर संसद्ले उनीमाथि छानबिन गर्दा नाङ्गेझार पार्ने धम्की दिनु नागरिक सर्वोच्चता माथिकै चुनौती थियो । तर दुर्भाग्य, निर्वाचन क्षेत्र विकास विशेष कार्यक्रमको बेथितिले सांसदलाई नैतिक रूपमा यसरी थिचेको छ कि आफूमाथि यो हदसम्मको आक्षेप आउँदा पनि कुनै सांसदले प्रतिवाद गर्ने हिम्मत गरेनन् । आफूलाई महाभियोगको चक्रव्यूहमा पँसाइएको प्रसङ्गमा संसद् र सांसदहरूको नाम उल्लेख नगरी तर प्रसङ्गले बुझाउने भाषामा कार्कीले पर्याप्त मात्रामा धम्क्याएका छन् । वक्तव्यमा उनले भनेका छन्, कथंकदाचित आसुरी इच्छा बमोजिम असत्यको विजय भई मैले उपरोक्त बमोजिमको कार्य गर्न असमर्थ भएको अवस्थामा म सम्पूर्ण नेपाली दाजुभाइ तथा दिदीबहिनीहरू समक्ष करबद्ध भई भ्रष्ट प्रवृत्तिको उजागर गर्न भ्रष्टाचार विरुद्धको अभियानलाई निरन्तरता दिने प्रणसमेत गर्छु । मुलुकमा सदाचार र सार्वजनिक जवाफदेहिताको मात्रा उच्च रहन्थ्यो भने एउटा संवैधानिक पदाधिकारीले मुलुकको उपल्लो जनप्रतिनिधि निकायलाई यसरी ललकारेर टिप्पणी गर्नसक्ने अवस्था आउने थिएन । इतिहास साक्षी छ लोकमानसिंह कार्की लोकतन्त्रलाई ललकारेर अख्तियार प्रमुख पदमा पुगे । संसद् र जनप्रतिनिधिमाथि धम्कीको भरमा राज गर्न खोजे । संविधान र कानुनले तोकेको परिधिभन्दा पर गएर एकाधिकार र सर्वसत्तावाद लाद्न प्रयास गरे । समग्रमा उनको साढे तीन वर्षको टंगाल बसाइ त्रास र भयको भरमा मुलुकलाई आफूअनुकूल चलाउन खोज्ने अहंकारपूर्ण थियो । संसद्ले महाभियोग र न्यायालयले उनको योग्यता परीक्षण गरिरहँदा पनि उनले त्यो अहंकारपूर्ण भाषाको प्रयोग गर्न छाडेका छैनन् । उनको वक्तव्यको पछिल्लो अनुच्छेद यसको प्रमाण हो । अदालतबाट तारेख लिएर फर्केपछि कार्कीले जारी गरेको वक्तव्यको अन्तिम अनुच्छेद यस्तो छ कानुन पालना गराउने दायित्व बोकेकाहरूले आफ्नो कर्तव्य निर्वाह गरेबापत दण्डित हुनुपर्ने र भ्रष्टाचार नियन्त्रण गरी सुशासन प्रबद्र्धन गर्ने दायित्व बोकेका व्यक्तिले भ्रष्टाचार नियन्त्रणका निम्ति कदम चालेकै कारण अपमानित र अपहेलित हुनुपर्यो भने त्यसबेला कैयन सीमाहरू भत्कन सक्छन् । अख्तियार दुरुपयोग अनुसन्धान आयोगको प्रमुखका रूपमा भ्रष्टाचार नियन्त्रणका निम्ति गरिएका प्रयासलाई अवरोध पुर्याइन्छ भने सचेत नेपाली नागरिकका रूपमा भ्रष्टाचार विरुद्धको अभियान चलाउनु मेरो स्वाभाविक कर्म हुनेछ । त्यसबेला कत्तिको शरीरमा वस्त्र बाँकी रहला, समयले नै बताउनेछ ।संसद्मा विचाराधीन विषयको निक्र्योल ढिलोचाँडो होला । तर लोकमानको ललकार र संसद्को निरीहताले मुलुकमा भ्रष्टाचार नियन्त्रणको मामिलामा संविधानले गरेको एउटा परिकल्पनालाई अब थप बहस गर्नुपर्ने विषय बनाइदिएको छ । संविधान र कानुन बमोजिम बलियो अख्तियार बनाउने भए संसद् पनि बलियो हुनुपर्ने रहेछ । कुनै पदाधिकारी वा समग्र अख्तियार बलियो हुनखोज्ने तर संसद् निरीह रहने हो भने भ्रष्टाचार नियन्त्रण मामिला सुशासनको विषय होइन, अहंकारको विषय हुनपुग्ने रहेछ । नियन्त्रण र सन्तुलनमा ध्यान नदिने हो भने भ्रष्टाचार नियन्त्रणका नाममा मुलुकको लोकतान्त्रिक पद्धति कमजोरमात्रै होइन, लिकबाहिर पुग्ने सम्भावना पनि नहोला भन्न सकिन्न । सार्वजनिक पदमा रहने शक्तिशाली अधिकारीलाई सामान्यतया आमसञ्चार माध्यमहरू प्रिय लाग्दैनन् । केही सीमित माध्यमलाई दबाब र प्रभावमा राखे पनि आमरूपमा यो काम सहज हुन्न । संवैधानिक अंगलाई विश्वास गरेर बुझाइएका व्यक्तिका निजी मामिला शिरपुछार हटाएर छानीछानी प्रेसलाई दिने काम कार्की नेतृत्वको अख्तियारले गरेकै हो । तर जब अख्यितारको संस्थागत विकासविरुद्ध उनको एकाधिकार र संवैधानिक शक्तिको बदनियतपूर्ण प्रयोगबारे मिडियाले सार्वजनिक रूपमा प्रश्न उठाउन थाल्यो, उनलाई पनि असह्य भयो । यसको असर अदालतमा पनि देखियो । लोकमानसिंह कार्कीको मुद्दा सुनवाइका क्रममा कार्की पक्षधर वकिलको जोडतोड तर्क रह्यो कार्कीको योग्यता मामिलामा न्यायालयले भन्दा पहिल्यै मिडियाले फैसला गरिसके । निष्पक्ष सुनवाइको हक सुरक्षित गर्न न्याय प्रणालीमा अवलम्बन गरिने अन्तर्राष्ट्रिय मान्यताको वकालत गर्ने ती अधिवक्ताहरूको भनाइ थियो मिडिया ट्रायल गराउन खोज्ने प्रवृत्ति र यसमा संलग्न पत्रकार बारेमा पनि न्यायालयले चासो राख्नुपर्छ । आदेशमार्फत नियन्त्रण गर्नुपर्छ । अदालतमा विचाराधीन विषयमा मिडियाले तथ्यमात्रै प्रस्तुत नगरेर पहिल्यै निचोडसहित सामग्री पस्किने काम कानुनी बुझाइमा मिडिया ट्रायल हो । मिडिया ट्रायललाई किन आपत्तिजनक मानिएको हो भने मिडियामा आएका ती सार्वजनिक तथ्यले न्यायाधीशलाई एकातर्फ उभिन बाध्य पार्छ । अर्थात मुद्दामा दुवै पक्षका दाबी, तर्क र बहस सुनेर फैसला गर्नुपर्ने न्यायाधीशहरू मिडिया कभरेजका कारण बेञ्चमा बस्नुपूर्व नै मनोवैज्ञानिक रूपमा एकातर्फ लाग्न बाध्य भइसकेका हुन्छन् । अथवा उनीहरू मिडियाले चित्रित गरेको जनभावना विरुद्धमा न्यायिक मनको प्रयोग गर्न सक्षम नहुन सक्छन् भन्ने हो । लोकमान सन्दर्भ अलिक फरक छ । अख्तियार प्रमुख पदमा लोकमानसिंह कार्कीको नियुक्ति हुनुभन्दा अघिदेखि यो मामिलालाई नेपाली प्रेसले समाचार र सम्पादकीय टिप्पणीको विषय बनाउँदै आएको छ । नागरिक समाजको तर्फबाट सार्वजनिक रूपमा उनको नियुक्तिविरुद्ध आन्दोलन र ज्ञापनपत्र बुझाउने काम भएका थिए । तिनको पनि पर्याप्त मिडिया कभरेज भएको थियो । लोकमान विरुद्ध अदालतमा मुद्दा परेपछि मात्रै प्रेसले यो विषय उठाउन थालेको होइन । नेपाली प्रेसले यो मुद्दामा मूलत: तथ्यमात्रै प्रस्तुत गरेको छ । राय प्रस्तुत गरेको भए यो मुद्दाका पक्ष र विपक्षमा बोल्ने अधिवक्ताहरूको भनाइमा आधारित राय नै दिएको छ । बरु अदालतमा आफ्नो पक्षको बचाउमा गरिएको बहसलाई विवेक प्रयोग नगरी जस्ताको तस्तै रिपोर्टिङ गरेर यदाकदा सार्वजनिक महत्त्वको विषय बनाउने काम भएको छ । आफ्नो पक्षको हितमा वकिलले बेञ्चमा बोलेका कुरामा संविधान र विधिभन्दा ज्यादा पेसागत उद्देश्य निहित छ भनेर थाहा नपाउनु प्रेसको कमजोरी हुनसक्छ । मिडिया ट्रायलका सन्दर्भमा जोडिएको अर्को प्रश्न हो, तथ्य र दृष्टिकोणमा भिन्नता । मिडियाले तथ्यमात्रै प्रस्तुत गर्न पाउने हो कि दृष्टिकोण पनि ? पछिल्ला दिनमा यो प्रश्न करिबकरिब सन्दर्भहीन भइसकेको छ । जहाँ तथ्य हुन्छ, त्यहाँ सँंगै दृष्टिकोण पनि हुन्छ । त्यसैले कुनै बेला पत्रकारिताको सिद्धान्त पढाउँदा समाचारमा विचार नमिसाउनु भनेर पढाइन्थ्यो भने अहिले विचार बिनाको समाचार पाउन मुस्किल हुन्छ भनिन्छ । त्यसैले त्यसको कभरेज फेयर (विवेकपूर्ण) हुनुपर्छ भन्ने माग गरिन्छ । न्यायालय र मिडिया ट्रायलमा पनि यही कुरा लागु हुन्छ । मिडियाले न्यायालयलाई सूचित गरिरहेको छ कि जबर्जस्त कुनै निष्कर्ष निकाल्न दबाब दिइरहेको छ भनेर न्यायालयले नियतमा हेर्नुपर्छ । जनतालाई राम्ररी सूचित गर्न नसकिरहेको आरोप खेपिरहेको नेपाली मिडियाले अदालतलाई दबाब दिएर मिडिया ट्रायल गराउन खोज्यो भन्नु तथ्यपरक लाग्दैन ।राजनीतिक सन्दर्भमा हिजो पनि अदालतमाथि औंला पटकपटक उठाइएका थिए । तर एकजना संवैधानिक पदाधिकारीले न्यायालयमा तारेख लिएर फर्केपछि मुद्दासंँग सम्बन्धित विषयमा वक्तव्यबाजी गर्ने आश्चर्यजनक साहस देखाएका छन् । निर्दोष हुँदाहुँदै ममाथि अहिले गैरकानुनी प्रक्रियाबाट राज्यका अति उच्च अङ्गमा पदासिन केही व्यक्तिहरूले पूर्वाग्रह राखी गरेको प्रहारको मूल्याङ्कन गर्ने जिम्मेवारी पनि मैले इतिहासलाई नै छोडिदिएको छु । तारेख लिएर फर्केपछि कार्कीले उनकै शब्दमा राज्यका अत्ति उच्च अङ्गलाई यसरी धम्क्याउनुको अर्थ के हो ? अब आमसञ्चार माध्यमले यस बारेमा सविस्तार टिप्पणी गर्दा मिडिया ट्रायल हुने कि नहुने ? कार्कीको विज्ञप्ति, संसद्को मौनता र न्यायालयमा उठाइएको मिडिया ट्रायलको प्रश्नलाई एकठाउँमा ल्याएर हेर्नुपर्छ । यसको सरल निचोड भनेको कार्कीले धम्क्याउने, जनप्रतिनिधिहरू डराउने र प्रेसलाई मौन राख्न कानुनी सिद्धान्तको सहारा लिने प्रयास हो । धम्क्याउनु, डराउनु र मौन बस्नु यी तीनै पक्षले समाजलाई लोकतान्त्रिक मार्गमा हिँड्न सघाउँदैनन् ।"
कसले हेर्छ किसानलाई ?,"कृषि पेसाले कुनै पेसा व्यवसाय नहुने, पुँजीविहीन र दक्ष जनशक्ति तथा सीप कौशलता नहुनेहरूको समूहलाई रोजगारी दिन्छ र जीवनयापनको अवस्था सिर्जना गर्छ । त्यस्तो कृषि पेसालाई उत्थान दिन अन्य मुलुकमा नीतिगत रूपमै सहुलियत तथा सेवा दिने व्यवस्था गरिएको हुन्छ । तर नेपालमा कृषिलाई उत्थान गर्न भनी विदेशी दातृराष्ट्रले ल्याएको कार्यक्रम पनि पहुँचविहीन गरिब किसानकहाँ पुग्न पाउँदैन । लक्षित समूहमा नपुगेको कार्यक्रम भनेको टाउको दुखेको दबाइ खुट्टामा लगाइ जस्तोमात्र हुनपुग्छ ।कृषि कार्यालयमा आफ्नो पहुँच पुग्न सक्ने र कार्यालय पुग्दा स्वागतसत्कार पाउनेहरूले नै कृषिबारे सुविधा लिन सक्छन् । कृषि हाकिम तथा युनियनका नेतासँग उठबस, खानपिन गर्नसक्ने, गराउन सक्ने पहुँचवालाहरूले नै कृषिको बजेट दोहन गर्छन् । अर्थात् जसले दादागिरी देखाउँछ, उसैले कृषिको बजेटमा रजाइँ मच्चाउँछ । उदाहरणको रूपमा कृषिसम्बन्धी देशविदेशको तालिम, सुविधा अनुदान वा राज्यको सुविधा पानी चुहिने, छानो भएको, भित्तो भत्केको, दैलो लडेको गरिबले पाएको देख्नुभएको छ ? जुत्ता, चप्पल नलगाउने, झुम्रो लुगा लगाउने, गरिबीको चिन्ह शरीरमा बोकी हिँड्नेले पाएको देख्नुभएको छ ? कृषि कार्यालय थाहा नपाउने, सोध्दै गए पनि भित्र छिर्न नपाउने, छिरे पनि बस्न नपाउने, नमस्कार गर्दा उसको नमस्कार नफर्काइने व्यक्तिले अनुदान पाएको देख्नुभएको छ ? यसबाट कृषि अनुदान केमा र कसलाई लगानी गरिन्छ, आफै प्रस्ट भएन र ?भोको पेटमा शारीरिक श्रम गर्ने, मानव प्राणी किसानमात्र हो । भोलि पेटभरि खान पाउने आसमा दिनभरि भोको पेटमा काम गर्छ, तर त्यो भोलि उसलाई कहिल्यै आउँदैन । केवल बाँच्नका लागि खान्छ र खानका लागि बाँचेको अवस्थामा गुज्रन्छ । घामले पोल्दैन, पानीले भिज्दैन, गर्मीले हेर्दैन, जाडोले नछुने प्राणीमा किसानमात्र हो । बिहानदेखि बेलुकासम्म घाम लाग्छ, तर लागेदेखि अस्ताउँदासम्म किसान खेतमै काम गरेको हुन्छ । जब पानी, झरी सुरु हुन्छ, अनि किसानलाई काम गर्न बितेको हुन्छ । यही बेला न हो, मुठी लगाएर मुरी उब्जाउने समय भनेर काममै हुन्छ । गर्मी भयो भनेर शीतलमा बसे बाँझो खेतमा अन्न कसरी फलाउने ? जाडो मानेर नाङ्गो खुट्टामा झुत्रे कपडामा खेतमा काम नगरे बाली कसरी लाउने, कसरी भित्र्याउने ? त्यसकारण किसानले जाडो, गर्मी, घामपानी केही भन्न पाउँदैन, अनवरत रूपमा काम गरेर बाली भित्र्याउनुपर्छ ।भित्री मधेस तथा तराईका किसानको मूल बाली भनेको धान नै हो । धान रोप्नका लागि मल, बिउ र खेतीको खर्च तिर्ने उपाय भनेको त्यही रोपेको धान पाकेपछि बेचेर तिर्ने स्रोत गनिन्छ । घरपरिवारमा कपडा फेर्नुपर्दा धान बेचेर, मिठोमसिनो एकछाक खान धान बेचेर, छोराछोरीको पढाइ खर्च धान बेचेर, औषधीउपचार गराउनुपर्यो धान बेचेर । अर्थात जेजति आवश्यकता पर्छ, धान बेचेर टार्ने प्रतीक्षामा किसान बसेका हुन्छन् । तर विना लगानीका दलालहरू किसानको धानमा आँखा गाडेर धनी बन्छन् । सेतो गद्दीमाथि सेतो सुकिलो पहिरनमा ठूलो पेट हुने दलाल बजारका चोकचोकमा बसेका हुन्छन् । उनीहरूले सिन्डिकेट चलाएका छन् । किसानको धानको मूल्य किसानले तोक्न सक्दैन । किनकि किसान गरिब र असंगठित हुन्छन् । तर किसानमारा दलालहरू अवैधानिक रूपमा संगठित हुन्छन् र उनीहरू नाम मात्रको भाउ तोक्छन् । किसान जुन दलालको गद्दीमा गए पनि एउटै भाउ । अब कहाँ जानु ? जाडोका लुगाफाटा के गर्नु ? साहुको थैली कति पर्खन्छ ? मल, बिउको रकम कहिले तिर्नु ? सरकार भाउ तोक्दैन । सरकार व्यापार त गर्छ, तर किसानको धान किन्दैन । भाउ पनि तोक्दैन । आफ्नो मिहेनत र घामपानीको श्रम थोरै मूल्यमा दलाललाई बिक्री गर्न बाध्य हुन्छ । जब किसानको धान सस्तो मूल्यमा दलालले लिइसक्छ, अनि पो सरकार धानको मूल्य तोक्छ, जसले दलाललाई मात्र फाइदा हुन्छ । अनि दलालको संगठनले धानको मूल्य बढाउने निर्णय गर्छ, किनकि अब धान किसानसँग हँुदैन, दलालसँंग मात्र हुन्छ । किनेर खाने उपभोक्ता महंँगोमा किन्न बाध्य हुन्छ । दु:ख, हैरानी खेप्ने किसान सधंै मारमा ।सरकार र राजनीतिक दलहरू किसानमुखी छैनन् । किनभने किसानले आन्दोलन गर्दैनन्, बन्द, हडताल, चक्काजाम, संघर्ष आदि गर्दैनन् । गाडी तोडफोड गर्दैनन् । मान्छे कुटिहिँड्न सक्दैनन् । नेता, राजनीतिकर्मी, पार्टी र उसका भ्रातृ संगठनहरूलाई चन्दा दिन सक्दैनन् । दलालको सञ्जाल ठूलाबडाकहाँसम्म हुन्छ, तर निमुखा किसानको पहुँच ठूलाबडासम्म पुग्न सक्दैन । किसानले नाकामा ढाट तेस्र्याएर माग पूरा गराउन सक्दैनन् ।सबैले हेपेको, सबैको पीडित बनेको र आफ्नो आवाज आफैं निकाल्न नसक्ने किसानको वास्तविक नेता छैनन् । त्यसकारण स्वघोषित अग्ला कदका नेताका अगाडि होचो कद बनाइएका किसानका मुखमा सबैले घोचो कोच्ने नै हो, नेता, पार्टी, सरकार, दलालसमेत भएर ।"
दलितप्रति अनुदार सरकार,"पक्षराष्ट्र भएका हिसाबले प्रत्येक दुई वर्षमा संयुक्त राष्ट्र संघमा पठाउनुपर्ने सबै किसिमका जातीय भेदभाव उन्मूलन गर्नेसम्बन्धी अन्तर्राष्ट्रिय महासन्धि (सर्ड) को आवधिक प्रतिवेदन नेपालले सन् २००४ देखि पठाएको छैन । दुई वर्षमा पठाउनुपर्ने रिपोर्ट करिब १४ वर्षसम्म पनि नपठाउँदा नेपाललाई राष्ट्रिय तथा अन्तर्राष्ट्रिय तहमा नै प्रश्न उठ्नु र सरकार दलित समुदायप्रति अनुदार र गैरजिम्मेवार छ भन्ने आरोप लाग्नु स्वाभाविक हो । सरकार जिम्मेवार नहुनुको परिणाम पछिल्लोपटक काभ्रेमा जातीय विभेदकै कारण अजित मिजार र लक्ष्मी परियारको हत्या भएको छ । नेपालले सर्ड रिपोर्ट नपठाएको सन्दर्भ जेनेभामा गतवर्ष सम्पन्न विश्वव्यापी आवधिक समीक्षा (युपीआर) का बेला चर्को रूपमा उठेको थियो भने राष्ट्र संघका सदस्य राष्ट्रहरूले अविलम्ब रिपोर्ट पठाउन नेपाललाई सिफारिससमेत गरेका थिए । गतवर्ष नेपाल भ्रमणमा आएका सर्ड कमिटिका अध्यक्षले पनि यो विषयलाई प्रमुखताका साथ उठाएका थिए भने मानवअधिकारकर्मीले समेत बारम्बार सरकारको ध्यानाकर्षण गराएका थिए । तर पनि रिपोर्ट पठाइएको छैन । रंगभेद, जातिभेद विरुद्ध विश्वव्यापी रूपमा भएका आन्दोलनका मागको सम्बोधन गरी पीडितहरूलाई न्याय दिलाउने उद्देश्यले संंयुक्त राष्ट्र संघको महासभाले सन् १९६५ मा सबै किसिमका जातीय भेदभाव उन्मूलन गर्ने सम्बन्धी अन्तर्राष्ट्रिय महासन्धि सर्ड पारित गरी सन् १९६९ देखि र नेपालले १९७१ मा अनुमोदन गरी लागु गर्यो । मानवअधिकारको विश्वव्यापी घोषणपत्रको जगमा निर्माण भएको यो महासन्धिले वंशज र कामका आधारमा गरिने भेदभावलाई आधारभूत विषय मान्दै जातीय विभेदमा आधारित सर्वोच्चताको कुनै पनि सिद्धान्त वैज्ञानिक रूपले गलत, नैतिक रूपले निन्दनीय र सामाजिक रूपले अन्यायपूर्ण तथा खतरनाक भएको र कुनै पनि स्थानमा भेदभाव गर्नु उचित नभएकोमा जोड दिएको छ । महासन्धिमा ३ भाग र २५ वटा धारा छन् । यसले समानताको अधिकार, स्वतन्त्रताको अधिकार, सार्वजनिक वस्तु वा सेवाको विना भेदभाव उपयोग गर्ने अधिकार, जातीय भेदभाव विरुद्ध राज्यद्वारा संरक्षण पाउने अधिकारजस्ता अधिकारमा जोड दिँदै जातीय भेदभावको सिकार भएका समुदायको सर्वोपरी विकास गर्नका लागि तत्काल विशेष व्यवस्था गर्दै भेदभावयुक्त कानुन, नीति, नियम तथा भेदभावलाई नामेट पार्नु राज्यको दायित्व भएकोमा समेत जोड दिएको छ । महासन्धिले संसारभरका रंगभेद, जातिभेद, वंशभेदका कारण अन्यायमा परेका जनतालाई एकीकृत गर्नुका साथै न्याय दिने अपेक्षा गरिएको भए पनि यसका प्रावधानहरू कार्यान्वयन हुनसकेका छैनन् । दलित अधिकारका लागि केही संवैधानिक, कानुनी र नीतिगत प्रावधानहरू र केही संरचनाहरू निर्माण गरिएको भए पनि न त्यस्ता नीतिहरू प्रभावकारी रूपमा कार्यान्वयन हुनसकेका छन्, नत संरचनाहरूले काम गरेका छन् । दलित अधिकारर्मीले प्रभावकारी खबरदारी गर्न नसक्नु, महासन्धि बारेमा नीति निर्माता, कानुन कार्यान्वयन गर्ने निकाय र स्वयं दलित समुदायलाई पनि जानकारी नहुनु र महासन्धिको कार्यान्वयनका लागि सरकारले योजनाबद्ध कार्यक्रम गर्न नसक्नुले महासन्धि कार्यान्वयनमा समस्या आएको पाइन्छ । अहिले पनि मन्दिर प्रवेश गर्दा, कुवा वा धारा छुँदा कुटपिट, बलात्कार, डेरीमा दूध नलिने, अन्तरजातीय विवाह गर्दा बहिष्कार गर्ने जस्ता छुवाछूत र विभेदका घटना देशभर भइनै रहेका छन् । पछिल्लो समयमा काभ्रेका अजित मिजारलाई अन्तरजातीय विवाहका कारण हत्या गरिएको र काभ्रेकै लक्ष्मी परियारलाई बोक्सीको आरोपमा मलमूत्र खुवाएर हत्या गरिएको घटनाले दलितहरूको आत्मसम्मानपूर्वक बाँच्न पाउने अधिकार गम्भीर चुनौतीमा परेको छ, तर सरकार मूकदर्शक बनेको छ । यसरी क्रमिक रूपमा बढ्दै गएका दलित हिंसाका घटनाले छुवाछूतमुक्त राष्ट्र घोषणा, संविधानमा भएका दलित सम्बन्धी हक, छुवाछूत ऐन, दलित आयोगको व्यवस्थाजस्ता सरकारका पहलकदमी पनि प्रभावहीन भएको पुष्टि हुन्छ । यस्तो सन्दर्भमा सर्डजस्ता महासन्धि र अन्तर्राष्ट्रिय पहल र दबाबको खाँचो हुने गर्छ । तर दलित आन्दोलनको लाचारीपनले यस्तो पहल हुनसकेको छैन ।संयुक्त राष्ट्र संघमा भएको पहिलो विश्वव्यापी आवधिक समीक्षा (युपीआर) मा नेपालले छुवाछूत अन्त्य गर्नका लागि ऐन निर्माण गर्ने प्रतिबद्धता व्यक्त गरे बमोजिम नै छुवाछूत ऐन निर्माण भएको थियो । पछि परेको समुदायलाई माथि उकास्नका लागि दातृनिकायको सुझावअनुसार समताका आधारमा सकारात्मक विभेदको सुरुवात गरिएको थियो । यसले के जनाउँछ भने विश्वव्यापीकरणको अहिलेको अवस्थामा दलित समुदायको मानवअधिकार संरक्षण गर्न अन्तर्राष्ट्रिय पहलकदमीको आवश्यकता छ । यसैले वर्तमान परिवर्तित परिस्थितिमा सरकारले अविलम्ब सर्ड रिर्पाेर्ट पठाएर अन्तर्राष्ट्रिय दायित्व पुरा गर्न र दलित समुदायको मानवअधिकारको संरक्षण गर्दै उनीहरूलाई संविधान र कानुनले दिएको आत्मसम्मानपूर्वक बाँच्न पाउने अधिकारको संरक्षण गर्नुपर्छ ।"
पैसाले अर्को चुरे बन्दैन,"एकछिन सोचौं, चुरे नभए के हुन्छ ? तराई रहँदैन, बालुवामा परिणत हुन्छ । तराईको अन्न भण्डारको महत्त्व सबैभन्दा उत्तरमा ठडिएको हिमालकै कारण भएको हो । चुरेलाई हिमालको कान्छी बहिनी भनेर जो चिनाइन्छ । माथि हिमाल नभइदिए तल अन्न भण्डारको तराई हुने थिएन । यसो हेर्दा एउटा सानो डाँडाजस्तो देखिने चुरे क्षेत्र न तराईको हुनसक्यो, नत पहाडको । चुरे क्षेत्रबाट हुनसक्ने लाभका बारेमा जसले जानेका छन्, उसले दोहन गरेका छन्, जो बुझेका छैनन्, उनीहरू बेखबर भइनै हाले । चुरे क्षेत्रलाई चुरिया, शिवालिक वा चुलाचुली भनेर पनि चिनिने गरिन्छ । चुरे गिट्टी, बलौटे माटो तथा नरम चट्टानका पत्रपत्र मिलेर बनेको छ । भौतिक संरचनाको दृष्टिकोणले चुरेक्षेत्र अत्यन्त कमलो छ । यो क्षेत्र नेपालको पूर्वदेखि पश्चिमसम्म फैलिएको छ ।चुरेले तराईको भूमिगत जलस्रोतको तहलाई कायम राख्न र कृषि उत्पादनमा सहयोग पुर्याउनुका साथै दुन, भावर र तराईको भूभागलाई बाढीपहिरोजस्ता प्रकोपबाट बचाउने भूमिका निर्वाह गर्दै आएको छ । चुरे विनाश भइरहेको छ, यो ठूलो अपराध हो । तर विनाश गर्नेहरूमाथि लगाम लगाउन सकिएको छैन । चुरेको दोहनबाट तराईको उब्जनीलाई नै नकारात्मक असर पार्छ । त्यसैले चुरेको सवाललाई राष्ट्रिय रूपमा उठाउन जरुरी छ । यो यस क्षेत्रका बासिन्दाहरूका लागि बाँच्न पाउने अधिकारसँग जोडिएको विषय हो । पर्यावरण संरक्षणको सवाल हो । यसले तराईका द्वन्द्वलाई न्युनीकरण गर्न सक्छ र नेपालको विभिन्न भूगोलका बासिन्दालाई साझा स्वार्थका कारण एक ठाउँमा ल्याउन बल पुर्याउँछ । चुरे, भावर र तराईहामी कि चुरे बुझ्छौं कि तराई नै बुझ्छौं । तर यी दुइटाका बीचमा के छ ? त्यसको महत्त्व के हो ? भावर क्षेत्र चुरे र तराईका बीचको क्षेत्र हो, जहाँबाट उर्वर भूमिको सुरुवात हन्छ र हरियाली तथा चिस्यान देखिन्छ । चुरेको ढुङ्गा र बालुवा भएको जमिनबाट भित्र छिरेको पानी भावरमा भएको चिम्ट्याइलो माटोले छेकेपछि बल्ल जमिनमाथि आउँछ । अहिले हामी सबैले छुट्याउनै नसकेको र कहिल्यै पनि नभनेको कुरा चुरे र भावरको सिमाना हो । कहाँ र के ले छुट्याएको छ त चुरे र भावरलाई ? चुरेको तलतिर आउने बित्तिकै पानी जमिनमुनि जान्छ । अनि त्यो पानी केही तलतिर आएर फेरि जमिनभन्दा माथि आउँछ । त्यही भासिएको पानी निस्कने ठाउँ नै चुरे र भावरको सिमाना हो । चुरे र भावरको भूबनोट उस्तैउस्तै छ । तर, भावर क्षेत्रको माटो चिम्ट्याइलो छ । यहाँबाट पानी छिरेर तल जान सक्दैन, त्यसैले भावर क्षेत्रमा आएपछि पानी जमिनमाथि निस्कन कर लाग्छ । तर अहिलेसम्म हामीले सजिलो परिभाषा खोज्यौं । राजमार्ग उत्तरतिर चुरे पहाड छ र दक्षिणतिर तराई छ मात्रै भनिरहेका छौं । अहिले पनि विकास कार्यक्रमहरू हुँदा हामी राजमार्ग उत्तर र दक्षिणका भन्छौं । चुरे संरक्षणका लागि भएका काममा प्राय: माथिकालाई मात्रै समावेश गराइयो, अध्ययनको विषय बनाइयो, त्यही योजना पनि लगियो । तर, तलतिर दसगजा सम्मकालाई जोड्न सकिएन । वातावरणीय सेवाका हिसाबले यसको सेवा पाउने र संरक्षणमा भाग लिने कसकसले हो भन्ने प्रस्ट भएन । वातावरणीय सेवाको उपभोग गर्नेले तिर्नुपर्ने के हो भन्ने विषयमा हामी मौन छौं । यस्तो सेवाको उपयोगबापत वा त्यसबाट लिने फाइदाबापत गर्नुपर्ने काम हामीले गर्नसकेका छैनौं । पानीको संकटचुरेमा अहिले धेरै थरीका विनाश भएका छन् । यसको असरले त्यहाँबाट बग्ने पानी सङ्लो भएन । पानीमा माटोका कण बढी भए । यसरी पानी बाक्लो भएपछि यो जमिनमुनि जान सकेन । जमिनका छिद्रबाट भित्र छिर्न नसक्दा भूमिगत पानीको भण्डारमा कमी भयो । यसले तराईमा थोरै जमिन खनेर सजिलैसँग पाइने पानी अब निकै गहिरोसँग खनेपछि मात्रै आउने भयो । अर्को चुरेबाट आउने पानीलाई अलमल्याउने केही पनि भएन, माटोमात्रै भएको चुरेमा पानी छिटो कुद्यो, यसलाई रोक्ने, दह बन्ने वा केही क्षण अलमल्याउने केही पनि भएन । यसरी पानी अलमलिने ठाउँ नहुँदा जमिनमुनि जान सकेन । माटोले सोसेन । बगेर सोझै तलतिर गयो । अहिले चुरेबाट बगेर तलतिर जाने खोलाको चौडाइ धेरै बढेको छ । पूर्वदेखि पश्चिमसम्म नै यो क्रम जारी छ । पर्सा वन्यजन्तु आरक्ष र बर्दिया राष्ट्रिय निकुञ्जमा पर्ने खोलाबाहेक अन्त सबैतिरका खोलाले आफ्नो चौडाइ बढाएका छन् । यी दुई ठाउँबाहेक अन्यत्रका खोला छेउका जमिन तल खोलामाथि हुँदै गएको छ । चुरे विनाशले गर्दा हुने नदी कटानले जग्गाविहीन हुनेहरूको संख्या पनि कम छैन । चुरेबाट आउने खोलाले मानिसहरू घरबारविहीन भएका छन् । विज्ञहरू भन्छन्, हरेक वर्ष चुरेबाट निस्कने एउटा खोलाले औसतमा ३८ विगाहा जग्गा काट्छ । खोलाले मूलत: वनस्पति नभएको ठाउँ बगाएको छ । जमिन कटानको यो क्रम तल्लो भेगमा अझ बढी छ । यसरी काटेको जमिन बगाएर अर्को ठाउँमा पुर्ने समस्या फेरि बेग्लै छ । चुरेका खोलाले काटेर एकबेलाको धनुषाको छेदिपोखर भन्ने गाउँ नै अहिले हराइसकेको छ । तराईको उर्वर जमिन जोगाउन पनि चुरेक्षेत्र जोगाउनुपर्छ । तराई त्यसै उर्वर भएको छैन । चुरेले पानीको नियमन र निरन्तर आपूर्ति गराएकै कारण तराई उर्वर हुन सहयोग पुगेको हो । त्यसैले अब तल्लो तराईलाई समेत चुरे विनाशको कारणबारे सुसूचित गराउनुपर्छ र संरक्षणका कामहरू त्यो क्षेत्रसम्म पुर्याउनुपर्छ । चुरेमा बढिरहेको सिल्टेसन निकै भयावह छ । यसलाई नियन्त्रण गर्न हरियाली बढाएर नाङ्गा ठाउँलाई तुरुन्तै कम गर्नुपर्छ । चुरे मासिनुमा प्राकृतिक कारणभन्दा मानवीय कारण बढी जिम्मेवार छ ।चुरेको धनचुरे क्षेत्रको इकोलोजिकल महत्त्व पनि धेरै छ । यहाँको इकोसिस्टममा हुने परिवर्तनले नेपालकै रूप फेरिन सक्छ, बिग्रन सक्छ, यसको असर नेपाल भरिनै पर्छ । मेचीदेखि महाकालीसम्म फैलिएका कारण यसको असर एकठाउँमा मात्रै सीमित हुन्न । जैविक विविधतामा पनि चुरेक्षेत्र महत्त्वपूर्ण छ । केही जीवजन्तुको त उत्पत्ति स्थल नै चुरे हो । केही वनस्पति चुरेमा मात्रै पाइन्छन् । चुरे वन्यजन्तुको मार्गसमेत हो, यो चितवनमा वा चुरेको कुनै भागमा भन्ने कुरा होइन यो पूर्वदेखि पश्चिमसम्मकै विशेषता हो । त्यसैले यसका आफ्नै विशेषता छन् । चुरेको अर्को समस्या भनेको मास वेस्टिङ हो । यो क्षेत्रको ठूलो भूभाग नै एकैचोटी भत्किएर जान्छ, जसका कारण हुने क्षति निकै बढी हुन्छ । चुरेमा भएको स्रोत झिक्नैपर्छ र झिक्नुहुन्न भन्ने दुवै अतिवादी विचार हुन् । स्रोतको उचित उपयोग गर्नसके नै त्यो ठाउँको दिगो विकास गर्न सकिन्छ । तर कति झिक्ने, कहाँबाट झिक्ने, कसरी झिक्ने अनि कसले झिक्ने ? भन्ने कुरामा ध्यान दिनु जरुरी छ । त्यसो गर्न सकियो भनेमात्रै स्रोतको उपयोगले वातावरणमा हानि पुर्याउँदैन । त्यसैले यहाँका स्रोतको उपयोग अतिवादी भएर होइन, वैज्ञानिक आधारमा हुनुपर्छ । स्रोत उपयोग गरेबापत उचित रकम लिने र त्यस्तो रकम त्यही क्षेत्रको व्यवस्थापनमा लगाउने हो भने यसले धेरै समस्या जन्माउँदैन ।राष्ट्रिय साँध र काँधजसरी देशको सिमाना जोगाउन जरुरी छ । त्यसरी नै हाम्रो भूगोल, संस्कृति र पर्यावरणीय पक्षको काँधहरूलाई पनि जोगाउनुपर्छ । साँध दसगजासँगै काँध चुरे पनि जोगाउनुपर्छ । यो विषयमा उत्तरदक्षिण नभनी एक भएर स्थानीय सरोकारका विषयमा काम गर्नुपर्छ । मरुभूमीकरण र तराई मधेसको राजनीतिसँग पनि यसलाई गाँसेर हेर्नु आवश्यक छ । चुरे र तराई आमा र बच्चाजस्तै हो । यसलाई छुट्याउनु भनेको बच्चालाई टुहुरो बनाउनु हो । अहिले हामी संरक्षणभन्दा व्यापारका कुरामा बढी जोड दिन थालेका छौं । चुरे संरक्षण वा जैविक विविधता संरक्षणजस्ता विषय ओझेलमा पर्दै गएका छन् । अहिले त हामी कार्बन व्यापारको कुरा गरिरहेका छौं । यसबाटै पैसा कमाउने र पैसा भएपछि सारा संरक्षणका काम आफैं हुन्छ जस्तो भान हुन थालेको छ । व्यापार हावी हुन थालेको छ । स्रोतको उपयोग र संरक्षणको अवस्था हेर्दा अहिले हामी सुतेको बाघलाई उठाइरहेका छौं । यो साँच्चिकै उठ्यो भने यसले केके विनाश गर्छ, कसैलाई पनि थाहा छैन । हाम्रो अहिलेको आवश्यकता त कार्बन उत्सर्जनलाई कम गर्न रुख रोप्ने हो, जलाधार संरक्षण गर्ने हो, जैविक विविधता संरक्षण गर्ने हो । तर यो काम कसले गर्ने ?वातावरणको कुनै निश्चित सीमा हुँदैन् । चुरे संरक्षणसँग राष्ट्रपतिको नाम जोडेर परियोजना पनि थालनी भएको लामो समय भयो । तर अनुभवले के देखाउँछ भने सरोकारवाला सरकारी निकायकै बीचमा समन्वय छैन । सरकारपिच्छे चुरेको सवालमा हेर्ने दृष्टिकोणमा समानता भेटिँदैन । विगतमा तत्कालीन राष्ट्रपति डारामवरण यादवको विशेष अभिरुचिले गर्दा कतिपय सरकारलाई अरूचि भएको देखिन्थ्यो । संक्रमणकालमा सबैभन्दा बढी चुरेमाथि नै प्रहार भइरहेको छ । सरकार वा जनताले बुझ्नुपर्ने कुरा के हो, भोलि पैसा भएर पनि फेरि अर्को चुुरे बनाउन सकिँदैन । वर्तमान राष्ट्रपतिले चुरेसँग नेपाली नागरिकको साइनोबारे नेपाल सरकारलाई बेलाबखत घचघच्याइराखे संरक्षणका सवालमा सार्थक परिणाम आउन सक्छ ।"
५० वर्षमा आमा,"जनेट ज्याक्सनसँग सन् २०१७ को आगमनको उल्लास मनाउनुको अर्को कारण पनि छ । ग्रामी अवार्ड विजेता यी अमेरिकी गायिका आमा बनेकी छन् । अमेरिकी अनलाइन ई न्युजले लेखेअनुसार, उनी ५० वर्षको उमेरमा पहिलो सन्तानकी आमा भएकी हुन् ।कतारी व्यवसायी विसाम अल मनाबाट उनले मंगलबार छोरो जन्माएकी हुन् । मनासँग उनको तेस्रो विवाह हो भने, सन्तानचाहिँ अहिलेसम्मकै पहिलो । पप लेजेन्ड माइकल ज्याक्सनकी बहिनीले कतारी अर्बपतिसँग सन् २०१२ मा विवाह गरेकी हुन् ।२०१६ को बीचतिर जेनेटले आफ्नो प्रेग्नेन्सीबारे सोसल मिडियामार्फत खुसी सार्वजनिक गरेकी थिइन् । आमा पहिलोपटक बन्न लागेकाले पनि उनको हर्षको सीमा थिएन । शरीरले आकार बदल्दै गर्दा उनले आफ्नो अनब्रेकेबल वल्र्ड टुर लाई ब्रेक दिनुपरेको थियो । त्यही क्रममा एक दिन उनले ट्वीट गरेकी थिइन्, रेस्ट अप । डक्टर्स अर्डर्स । तर, आफू प्रेग्नेन्ट भएको हो कि धर्मसन्तान ग्रहण गर्ने योजनामा लागेको हो भन्नेबारे केही खुलाएकी थिइनन् ।"
बेलायतमा पुरानो डुंगा,"लन्डन नेपाली फिल्म पुरानो डुंगा ले बेलायती हलहरूमा स्थान पाएको छ । लन्डनको हयारोस्थित सफारी सिनेमा हलमा प्रिमियर सोपछि योर्कसहित दुई ठाउँ प्रदर्शन भइसकेको उक्त फिल्म जनवरी पहिलो साता ए ग्रेड सिनेमा हल सिनेवल्र्ड मा समेत लगाइने भएको छ । इन्टरनेसनल नेप्लिज फिल्म एकेडेमी यूकेले फिल्म प्रदर्शन गर्न लागेको हो । यसअघि एकेडेमीले गाजलु सिनेवल्र्डका दसभन्दा बढी हलमा प्रदर्शन गरेको थियो । लन्डनमा हालै आयोजित प्रेस मिटमा एकेडेमीका तर्फबाट प्रशान्त थापाले फिल्म जनवरी ६ र ८ मा अल्डरसट, आसफोर्ड, फेल्थाम, ओटु ग्रिनविच, वेम्ली, नोटिङहाम, स्विन्डन, एवरडिन, एडिनबरा र म्यानचेस्टरमा प्रदर्शन हुने तय भइसकेको जानकारी दिए । पत्रकार सम्मेलनमा उक्त फिल्मका निर्देशक रामबाबु गुरुङले फिल्मले नेपालमा सोचेजस्तो व्यापार नगरेको स्विकारे ।कमीकमजोरी पक्कै छन्, उनले भने, समीक्षामा साथीहरूले राम्रानराम्रा पक्ष औंल्याउनुभएको छ । तर, मैले यसअघिका कबड्डी, कबड्डी कबड्डी भन्दा पृथक धारमा बनाउने प्रयास गरेको हुँ ।दयाहाङ राई, प्रियंका कार्की, मेनुका प्रधान, माओत्से गुरुङ लगायतको अभिनय रहेको उक्त फिल्मको गीत निर जहिले रिसाउने लोकप्रिय भइसकेको छ । कार्यक्रममा फिल्म निर्देशक, निर्माता तथा प्रदर्शक निरक पौडेलले पछिल्लो समय नेपाली फिल्मको गुणस्तर वृद्धि भइरहेको जनाउँदै नेपाली फिल्म बेलायती हलमा प्रदर्शन हुनु शुभसंकेत भएको बताए ।बिग एफएमका अध्यक्ष महेश भण्डारीले उक्त फिल्म हेरुन्जेल राम्रो लाग्ने बताए ।"
कर्ममा विश्वास गर्ने कर्मा,"काठमाडौं रंगमञ्चमा काम गर्दागर्दै सानो संसार देखि फिल्मको ठूलो संसारमा पाइला चालेका कर्माको गति यो दस वर्षको दौरान न उच्च देखियो, न गति छोडेर बाहिरिए नै । यसै शुक्रबार उनी अभिनीत भ्रम र लगत्तै अर्को साता लभ सासा रिलिज हुने भएपछि उनी पुन: चर्चामा आएका छन् ।हरर जानरामा बनाइएको भ्रम मा उनी भिन्तुना जोशीको अपोजिटमा छन् भने रोमान्टिक लभस्टोरी लभ सासा मा कर्मासँग केकी अधिकारीले स्क्रिन सेयर गरेकी छन् । चुपचाप फिल्म खेलिरहने तर चर्चामा खासै नदेखिने कर्मालाई कतिपयले अन्डररेटेड कलाकार पनि भन्छन् रे । स्वयं उनैले सुनाए ।मिडियामा नआउने अनि फिल्म पनि धेरै नखेलेकोले होला, सोझा लाग्ने कर्माले कारण पनि आफैं दिँदै थपे, फाट्टफुट्ट गर्दागर्दै पनि दस वर्ष बितिसक्यो ।कर्माले डेब्यु फिल्म सानो संसार बाटै जति हाइप पाए, त्यसपछि पनि उनी अभिनीत फस्ट लभ, लुट, रेशम फिलिली हिट नै भए । तर जस भने उनलाई खासै गएन । यसबीचमा उनी सबै फिल्ममा सहायक चरित्रमा बाँचे ।सहायक र मुख्य चरित्र भन्ने हामीकहाँ र बलिउडमा मात्रै हो । अन्य देशका फिल्म हेर्ने हो भने उनीहरू हरेक चरित्रलाई उत्तिकै महत्त्व दिन्छन् र मिहिनेत लगाउँछन् । म पनि त्यसैमा विश्वास गर्छु । यसो भन्ने कर्मालाई त रेशम फिलिली मा सानो भूमिकामा मात्रै देखिँदा कतिपयले गाली गरेरै भने रे, तँ हिरो भइसकेको मान्छे, यस्ता सानातिना भूमिकामा खेल्नुहुन्छ त ? यस पटक आउन लागेका दुवै फिल्ममा भने कर्मा सोलो हिरोका रूपमा देखिँदै छन् । तर यसमा कर्मालाई तात्त्विक फरक नपारेको बताउँछन् ।कर्मा केही हदसम्म अनलक्की पनि हुन् । छायांकन क्रममै ठूलो चर्चा पाएको नवीन सुब्बा निर्देशित गुडबाई काठमान्डू र प्रशान्त रसाइली निर्देशित हेलेन रिलिज नहुँदा त्यसको धेरथोर असर फिल्मका नायक कर्मालाई पनि परेको छ । तर सधैं शान्त मिजासमा भेटिने कर्मा यी सबै कुराबाट टाढा छन् । अथवा, उनी आफ्नो चर्चा नै नहोस् भन्ने उनी चाहन्छन् । ग्ल्यामर फिल्डमा भएर पनि किन यस्तो त ? कर्माले भने, चर्चामा आउन नचाहने मेरो इच्छा पनि हुन सक्छ । हुन त कलाकार सधैं क्यामेरा अघि नै हुन्छ भनिन्छ तर मलाई सकेसम्म पछाडि नै बस्न मन पर्छ । रंगमञ्चबाट आएको भएर होला, क्यामेरा फेस गर्न एकदमै अप्ठयारो लाग्छ । त्यसो त उनी फोटोसमेत कम खिच्ने बताउँदै भन्छन्, पोज नै दिन आउँदैन । क्यामेरा देख्यो कि के के नै भएको जस्तो लाग्छ ।उनी आफूलाई लजालु स्वभावको मान्छन् नै । यसैमा आफैंलाई हाँसोको पात्र बनाउने एक घटना पनि सुनाए, म सानोमा पनि लजाएर आमाको सारीले मुख छोपेर लुक्थें रे । त्यो देख्दा ठूलोआमाले ए तँ पछि बूढीसँग पनि लजाउँछस् भन्नुहुन्थ्यो रे । फिल्म सकाउनेबित्तिकै कैयौं मिडिया आकर्षित गर्नतर्फ लाग्छन् । तर कर्मा के गर्लान् त ? म दुलोमा पस्छु वा घुम्न निस्किन्छु, फिल्म खेलेर कमाएको सबै पैसा घुमाइमा नै खर्च गर्न रुचाउने कर्माले सिलसिला जोडे, अनि फेरि अर्को कामका लागि निस्किन्छु । रंगमञ्चदेखि नै म आफूलाई हिरो हुन वा सुपरस्टार हुन आएको हुँ भन्ने कहिल्यै लागेन ।घुम्न सबैलाई मन पर्छ । कर्मालाई त झनै मन पर्छ । म सिक्ने क्रममा नै छु । केही नयाँ दिन वा सोचमा परिवर्तनका लागि पनि देश जान्ने क्रममा छु, कर्माले सुनाए, जसको ट्राभलमा एउटा सानो क्यामेरा र मोटरसाइकल छुट्दैन । दसैंलगत्तै पनि उनी दस दिनका लागि रारा ताल हुइँकिएका थिए भने त्यसअघि कालापत्थर उक्लिएका थिए । किन उनी यसरी फिरन्ते चरित्र देखाउँछन् ? कर्मा बोले, घुम्ने क्रममा विभिन्न मान्छेहरू भेट्छु, विविध भाषा, संस्कृति देख्छु । अनि हिमालदेखि तराईसम्मका जातजातिलाई भेटेपछि र केही सिकेपछि त्यसलाई आफ्नो पर्फमेन्समा कसरी ल्याउन सक्छु वा चरित्र निर्माणमा मलाई कत्तिको फाइदा हुन्छ भन्नेमा ध्यान दिन्छु । यसो त प्राय: विपश्यनामा ध्यानका लागि गइरहेने कर्मा साइक्लिङ वा बाइकिङ गर्दा स्पिरिचुअल फ्रिडम पाएको जस्तो महसुस गर्छन् रे । बाटोमा कन्सन्ट्रेट भई कुद्नु एउटा मेडिटेसन नै जस्तो लाग्छ मलाई, कर्माले अनुभव सुनाए ।"
इतिहासविद् श्रेष्ठ सम्मानित,"भक्तपुर इतिहासविद् प्राडा पुरुषोत्तमलोचन श्रेष्ठ सम्मानित भएका छन् । उनी इतिहासरत्न उपाधिबाट सम्मानित भएका हुन् । लुकेर रहेका इतिहासको अनुसन्धान गरी प्रकाशमा ल्याउने महत्त्वपूर्ण काम गरेको भन्दै जोशी रिसर्च इन्स्टिच्युट ललितपुरले उनलाई इतिहासरत्न उपाधि दिएको हो । कार्यक्रममा भक्तपुरको सल्लाघारीको लोप भएको गुफा र कलात्मक ढुंगेधाराबारे लेखिएको उनकै कृति गुहा, गुहालेख, गुहाचित्र एवं अन्य सम्पदा र धालाँखुसि र फलेहिति पुस्तक पनि सार्वजनिक गरियो । मजदुर किसान पार्टीका अध्यक्ष नारायणमान बिजुक्छेले कृति लोकार्पण गरेका हुन् । इतिहास र सम्पदा जोगाउन पुस्तकले सघाउने बिजुक्छेले दाबी गरे । विनोदराज शर्मा, प्रकाश दर्नाल, विश्वमोहन जोशी, सुधादेवी श्रेष्ठ, डासरिता थापा, कृष्णप्रसाद दुमरु लगायतले कृतिमाथि प्रकाश पारेका थिए । धालाँखुसि ल्वहंहिति सुधार समितिले पुस्तक छापेको हो ।"
शिक्षाविद् श्रेष्ठ पुरस्कृत,धनकुटा सल्भ नेपालद्वारा स्थापित जीवलाल श्रेष्ठ स्मृति पुरस्कारबाट शिक्षाविद्लेखक शिवकुमार श्रेष्ठ सम्मानित भएका छन् । श्रेष्ठलाई ५१ हजार राशिसहित सम्मानपत्र प्रदान गरिएको हो । धनकुटा बहुमुखी क्याम्पसका पूर्वप्रमुख श्रेष्ठका कथा र इतिहाससम्बन्धी पुस्तक प्रकाशित छन् ।तीन वर्षअघि निधन भएका समाजसेवीशिक्षाविद् जीवलालले रेडक्रस सोसाइटी लगायत सामाजिक संघसंस्था र प्राध्यापन क्षेत्रमा चार दशक सेवा गरेका थिए । उनको स्मृतिको पुरस्कार प्रत्येक तीन वर्षमा प्रदान गरिने जनाइएको छ ।
सात महिनामा इन्धनबाट बूढीगण्डकीलाई ५ अर्ब,"काठमाडौं बूढीगण्डकी जलविद्युत् आयोजना बनाउन भन्दै इन्धनमा लगाइएको करबाट सात महिनामा करिब ५ अर्ब रुपैयाँँ संकलन भएको छ । गत जेठ १५ मा आएको चालु आर्थिक वर्ष २०७३७४ को बजेटमार्फत उक्त कर लगाइएको थियो । आयल निगमले आयात गरेको पेट्रोलियम पदार्थमा ५ रुपैयाँ पूर्वाधार कर लगाउने र उक्त रकम बूढीगण्डकीका लागि खर्च गर्ने बजेटमा उल्लेख छ । सोहीअनुसार उक्त रकम संकलन भएको हो । तत्कालीन अर्थमन्त्री विष्णु पौडेलले उपभोक्तालाई अतिरिक्त भार नपर्ने गरी निगमले आयात गर्ने पेट्रोल, डिजेल र हवाई इन्धनमा भन्सार विन्दुमै प्रतिलिटर ५ रुपैयाँका दरले पूर्वाधार कर लगाउने बजेटमार्फत घोषणा गरेका थिए । सोहीअनुसार बजेट भाषणको भोलिपल्ट (जेठ १६ गते) देखि सरकारले कर संकलन थालेको हो । निगमका निमित्त नायब कार्यकारी निर्देशक नागेन्द्र साहका अनुसार गत जेठ र असार महिनामा १ अर्ब १६ करोड रुपैयाँ संकलन भएको थियो । आर्थिक वर्ष २०७३७४ साउनदेखि मंसिर १५ गतेसम्म २ अर्ब ९२ करोड संकलन भयो । पछिल्लो एक महिनामा ९२ करोड रुपैयाँ संकलन भएको उनले बताए । २०७३७४ को बजेटमार्फत ऊर्जा विकासका लागि निगमले आयात गर्ने पेट्रोलियम पदार्थमा प्रतिलिटर ५ रुपैयाँका दरले पूर्वाधार कर लगाउने निर्णयपछि हालसम्म करिब ५ अर्ब रुपैयाँ संकलन भएको छ, साहले भने, रकम बूढीगण्डकी आयोजनाको पूर्वाधार विकासमा खर्च हुनेछ । उनका अनुसार भन्सार बिन्दुमै प्रतिलिटर ५ रुपैयाँको दरले पूर्वाधार कर लगाइन्छ । मटितेलमा भने पूर्वाधार कर लगाइएको छैन । निगमका बिक्री वितरण विभागका निर्देशक सीताराम पोखरेलले इन्धनको आयात बढेकाले पूर्वाधार कर पनि सोहीअनुसार वृद्धि भएको बताए । केही महिनायता इन्धनको माग र आयात बढेको छ, पोखरेलले भने, इन्धन आयात वृद्धिअनुसार पूर्वाधार कर रकम पनि बढ्दै गएको हो । निगमका अनुसार आयात हुने नाकाबाट मूल्य अभिवृद्धि कर र भन्सार महसुलजस्तै ५ रुपैयाँ पूर्वाधार कर छुट्याइन्छ । बजेट भाषण गर्दै तत्कालीन अर्थमन्त्री पौडेलले उपभोक्तालाई अतिरिक्त भार नपर्ने गरी कर लगाइने बताए पनि निगमले उपभोक्ताबाटै असुल्दै आएको छ । भार नपर्ने भनिए पनि प्रतिलिटर ५ रुपैयाँ जोडेर खुद्रा बिक्री मूल्य तय गरिन्छ, निगमका एक अधिकारीले भने, सुरुमा निगमको नाफा रकमबाट छुट्याइए पनि हाल सर्वसाधारणबाटै लिन थालेका छौं । निगमले भारतीय आयल कर्पोरेसन्स (आईओसी) ले पठाएको नयाँ मूल्यसूचीअनुसार निगमको पाक्षिक नाफा १४ करोड १८ लाख रुपैयाँ छ । तर, पनि सर्वसाधारणबाट बूढीगण्डकीका नाममा थप बोझ थोपरिएको छ । राष्ट्रिय योजना अयोगका अनुसार १२ सय मेगावाट क्षमताका यो आयोजनाको चालु आर्थिक वर्षको प्रथम चौमासिकसम्मको प्रगति १ दशमलव १ मात्रै छ । सरकारले यो वर्ष बूढीगण्डकी आयोजनाका लागि ५ अर्ब ३३ करोड रुपैयाँँ बजेट विनियोजन गरेको छ । तर, जग्गा अधिग्रहण तथा मुआब्जा वितरण पुनर्वास तथा पुन:स्थापनाको व्यवस्थापनमा जटिलतालगायत कारणले प्रगति कम देखिएको जनाइएको छ । यो आयोजनाको निर्माण खाका (मोडालिटी) र स्रोत व्यवस्थापनको निक्र्योल हुन सकेको छैन । गत सोमबारको राष्ट्रिय विकास समस्या समाधान समितिको बैठकमा प्रधानमन्त्री पुष्पकमल दाहालले निर्माण मोडालिटी एक महिनाभित्र टुंग्याउन सरकारलाई निर्देशन दिएका छन् । नीतिगत अन्योल र आयोजना निर्माणका लागि देखिएका जटिलताका कारण इन्धनबाट संकलित रकम उपयोग हुन सकिरहेको छैन । निगमको तथ्यांकअनुसार सबैभन्दा बढी इन्धन रक्सौल नाकाबाट आयात हुन्छ । रक्सौल नाकाबाट मात्रै करिब ६० प्रतिशत इन्धन भित्रिन्छ । पूर्वाधार कर पनि सोही नाकाबाट बढी संकलन भएको छ । ती नाकाबाट आयात हुने इन्धन मुख्यत: उपत्यकालगायत जिल्लामा बिक्री हुन्छ । निगमले आईओसीबाट इन्धन आयात गर्छ । रक्सौलमा प्रतिलिटर पेट्रोल ४९ रुपैयाँ २ पैसामा खरिद गर्छ । त्यसमा सम्पूर्ण सरकारी राजस्व करिब ३६ रुपैयाँ ९१ पैसा जोडिन्छ । निगमको ढुवानी भाडा, बिमा खर्च, प्रशासनिक खर्च, पूर्वाधार विकास, पेट्रोलियम बिक्रेता नाफा लागि छुट्याएर प्रतिलिटर १ सय १ रुपैयाँ ५० पैसामा उपभोक्तालाई बिक्री गर्दै आएको छ । यस्तै डिजेल ४८ रुपैयाँ ४ पैसामा खरिद गर्छ । त्यसमा सरकारी राजस्व १८ रुपैयाँ ८३ पैसा जोडिन्छ । ढुवानी भाडा, बिमा खर्च, प्रशासनिक खर्च, पूर्वाधार विकास, पेट्रोलियम बिक्रेता नाफा लागि छुट्याएर उपभोक्तालाई प्रतिलिटर ७७ रुपैयाँ ५० पैसामा बिक्री गर्दै आएको छ । हवाई इन्धन आन्तरिकमा प्रतिलिटर ८६ रुपैयाँ र हवाई इन्धन अन्तर्राष्ट्रियतर्फ करिब ८० रुपैयाँ बिक्री हुँदै आएको छ । आईओसीले पठाएको नयाँ मूल्यसूचीअनुसार खाना पकाउने ग्यास, डिजेलबाहेक सबैमा नाफा छ । तथ्यांकअनुसार प्रतिलिटर पेट्रोलमा ३ रुपैयाँ ४३ पैसा, मटितेलमा १९ रुपैयाँ ६५ पैसा नाफा छ । हवाई इन्धन आन्तरिकतर्फ प्रतिलिटर १२ रुपैयाँ ५ पैसा र अन्तर्राष्ट्रियतर्फ १९ रुपैयाँ ६७ पैसा नाफा छ ।"
अर्थ र सामान्य प्रशासन मन्त्रालयको असहयोग,"काठमाडौं पुनर्निर्माण प्राधिकरणका प्रमुख कार्यकारी अधिकृत (सीईओ) सुशील ज्ञवालीले मन्त्रिपरिषद् कार्यालय, अर्थ र सामान्य प्रशासन मन्त्रालयको असहयोगका कारण पुनर्निर्माण उल्लेख्य उपलब्धि हासिल गर्न नसकेको स्पष्टीकरण पेस गरेका छन् ।सरकारले माग गरेको स्पष्टीकरणको जवाफ लेख्दै उनले हालसम्मको तथ्यांकहरू पेस गरी उक्त प्रगतिलाई सन्तोषजनक रहेको जनाएका छन् । स्पष्ट शब्दमा असहयोग भन्ने उल्लेख नगरेका उनले पुनर्निर्माणमा उल्लेख्य उपलब्धि हासिल गर्न नसक्नुको पछाडि प्रधानमन्त्री तथा मन्त्रिपरिषद् कार्यालय, अर्थ र सामान्य प्रशासन मन्त्रालय रहेको जनाएका छन् । सरकारले तोकेको अवधि सात दिनभित्रै बुधबार स्पष्टीकरण पेस गर्दै उनले प्रमुख कार्यकारी अधिकृतका रूपमा सम्पादन गरिएको भूमिकालाई सन्तोषजनक नरहेको भन्न कुनै पनि आधार, कारण र अवस्था नरहेको जनाएका छन् । प्रधानमन्त्री तथा मन्त्रिपरिषद्को कार्यालयका सचिव दिनेश थपलियाका अनुसार ज्ञवालीले पेस गरेको स्पष्टीकरण बुधबार नै मुख्य सचिवकोमा पठाइएको छ । उक्त स्पष्टीकरणलाई मुख्य सचिवले प्रधानमन्त्री समक्ष पेस गर्नुहुनेछ, उनले भने, प्रधानमन्त्री आदेशअनुसार मन्त्रिपरिषद्मा पेस हुनेछ ।प्रधानमन्त्री कार्यालय स्रोतका अनुसार अर्थ मन्त्रालयले बजेट उपलब्ध नगराएको, सामान्य प्रशासन मन्त्रालयले कर्मचारी उपलब्ध नगराएको र मन्त्रिपरिषद् कार्यालयले नीतिगत विषयमा ढिलाइ गरेको स्पष्टीकरणमा उल्लेख गरेका छन् । निर्देशक समितिको असोज १० को बैठकले निर्णय गरेअनुसार स्वीकृत योजना तथा कार्यक्रमहरूको कार्यान्वयनका लागि २३ अर्ब ६८ करोड रुपैयाँ आवश्यक पर्नेमा अर्थ मन्त्रालयबाट उपलब्ध गराइएको २० अर्ब ८१ करोड रुपैयाँ रकममध्ये विभिन्न योजना तथा कार्यक्रमका लागि जम्मा ९७ करोड ५० लाख मात्रको बजेट परिचालन गर्न सकिने अवस्था रहेको उनको स्पष्टीकरण सुनाउँदै एक अधिकारीले भने, अर्थ मन्त्रालयद्वारा यथाशीघ्र प्राधिकरणलाई मागअनुसार बजेट उपलब्ध गराउन निर्देशन दिएको भए पनि हालसम्म मिल्दो शीर्षकमा बजेट प्राप्त हुन सकेन । भूकम्पबाट प्रभावित संरचनाको पुनर्निर्माणसम्बन्धी ऐन २०७२ ले व्यवस्था गरेको पुनर्निर्माण कोषलाई सञ्चालनमा ल्याउनका लागि समेत अर्थले असहयोग गरेको स्पष्टीकरणमा उल्लेख छ । ऐनको दफा १५ मा व्यवस्था गरिएको पुनर्निर्माण कोषलाई सञ्चालनमा ल्याउने र प्राधिकरणलाई प्राप्त हुने सबै रकम सोही कोषबाट परिचालन गर्ने व्यवस्था मिलाउने गरी निर्देशक समितिको बैठकले निर्णय गरेको थियो । व्यवस्थापिका संसदले बनाएको कानुनी व्यवस्था तथा स्वयं प्रधानमन्त्रीको अध्यक्षताले गरेको निर्णय विपरीत कार्यान्वयनमा आउन नसक्ने गरी अर्थ मन्त्रालयबाट कार्य भयो, उनको स्पष्टीकरणमा भनिएको छ, पटकपटकको अनुरोध तथा समन्वयका बाबजुद उक्त कोषमा रहने गरी फ्रिज नहुने खातामा जम्मा हुन गएको २८ अर्ब रुपैयाँ रकमलाई निजी आवास अनुदानमा मात्र खर्च गर्ने गरी अर्थ मन्त्रालयबाट सहमति दिइएको तर, महालेखा नियन्त्रक कार्यालयबाट सहमति प्राप्त भएको छैन । निर्देशक समितिको बैठकले सामान्य प्रशासन मन्त्रालयलाई प्राधिकरणमा रिक्त दरबन्दीहरूमा आवश्यक कर्मचारीहरू १५ दिनभित्रैमा उपलब्ध गराउनुपर्ने भनी निर्देशन दिए पनि उपलब्ध नगराएको उनले स्पष्टीकरणमा उल्लेख गरेको ती अधिकारीले बताए । सामान्य प्रशासनमन्त्री र सचिवसँग पटकपटक भेटेर अनुरोध गरे पनि कर्मचारी उपलब्ध नगराएको कुरा उल्लेख छ, ती अधिकारीले भने, नाकाबन्दी तथा इन्धन अभावलगायत प्रतिकूलताहरूका बाबजुद हालसम्म सम्पन्न कार्यबाट प्रभावकारी समन्वय नभएको भनी सरकारले लिएको आधार तथ्यगत रूपमा पुष्टि हुन नसक्ने उनको दाबी छ । अहिलेसम्मका उपलब्धि पेस गरी स्पष्टीकरण सोधिनुपर्ने कुनै आधार र कारण नरहेको जनाएका छन् । प्रधानमन्त्रीले नै अध्यक्षता गर्ने निर्देशक समितिबाट प्राधिकरणले गर्नुपर्ने भनिएका निर्णयहरू कार्यान्वयन भई परिणाम देखिएकाले स्पष्टीकरण खण्डित हुने उल्लेख गरिएको ती अधिकारीले बताए । निर्देशक समितिबाट प्राधिकरणले गर्नुपर्ने भनिएका निर्णयहरू कार्यान्वयन भई परिणाम देखिएको कारणले नै प्राधिकरणबाट भएको कार्य सन्तोषजनक रहेको भन्ने मिति प्रधानमन्त्रीको अध्यक्षतामा रहेको निर्देशक समितिबाट निर्णय भएको हुँदा स्पष्टीकरणमा उल्लेखित व्यहोरा स्वत: खण्डित हुन्छ, उनले प्रस्टीकरणमा भनेका छन् ।गत बिहीबारको मन्त्रिपरिषद् बैठकले उनलाई ५ विषयमा प्रश्न गरी स्पष्टीकरण सोधेको हो । पुनर्निर्माणसम्बन्धी कार्यलाई प्रभावकारी ढंगले यथाशीघ्र अगाडि बढाउन विभिन्न निकायहरूबीच आवश्यक समन्वय कायम गर्न नसकेको, प्राधिकरणमा खटिएका कर्मचारीलाई परिचालन गर्न नसकेको, निर्देशक समितिले दिएका निर्देशनहरूको कार्यान्वयन गर्न, भूकम्पबाट प्रभावित व्यक्ति तथा परिवारलाई समयमा नै पुनर्बासको व्यवस्था मिलाउन र अनुदानबापतको रकम समयमा नै उपलब्ध गराउन नसकेको आरोप लगाउँदै स्पष्टीकरण सोधिएको थियो । स्पष्टीकरण पेस भए पनि बिहीबार बस्ने भनिएको मन्त्रिपरिषद्को बैठकमा सीईओको विषय एजेन्डामा परेको छैन ।निर्देशक समितिबाट भएका निर्णय तथा प्राप्त निर्देशनहरूको कार्यान्वयन गर्ने गराउने प्रक्रिया तदारुकताका साथ अवलम्बन गरेको । निर्देशन पालना गर्ने, मन्त्रालय तथा निकायलाई दिएको निर्देशन पालना गराउन मैले ताकेता गर्ने र समन्वय गर्ने हो, ज्ञवालीले भनेका छन्, तर, मन्त्रालयको वा स्वयं मन्त्रिपरिषद्को जिम्मेवारीको विषयमा म स्वयंले अरूको अधिकार क्षेत्रको अतिक्रमण गरी निर्णय गर्न मिल्दैन । हालसम्म ४१ हजार ३ सय ११ घरको निर्माण सम्पन्न भई अनुदान रकम भुक्तानी गर्ने प्रक्रियामा रहेको उनले जनाएका छन् । १८ हजार ८३ घरको पुनर्निर्माण जारी रहेको उल्लेख छ । करिब २ सय स्वास्थ्य संस्था पुनर्निर्माण १ सय ६९ सम्पन्न हुने अवस्थामा रहेको जनाएका छन् । दुई सय शैक्षिक संस्थाका भवन निर्माणको कार्य सम्पन्न भएका छन् भने करिब १२०० शैक्षिक संस्थाका भवनहरूको पुनर्निर्माण काम अघि बढेको, उनको स्पष्टीकरणमा उल्लेख छ, करिब ५० वटा सरकारी भवनहरू प्रिफेब्रिकेटड संरचनामा सम्पन्न भइसकेका छन् । २ सय २८ वटाको निर्माण जारी रहेको । २ सय ९७ वटा खानेपानी आयोजना सम्पन्न भएको । करिब ९ सय ६१ वटा खानेपानी आयोजनाहरूको पुनर्निर्माण कार्य जारी रहेको । पुरातात्त्विक संरचनाहरूको पुनर्निर्माणतर्फ हालसम्म करिब १५ वटाको सम्पन्न भएको जनाएका छन् । ६९ वटा निर्माणको क्रममा रहेको उल्लेख छ ।"
घटेन भारतबाट हुने टेलिफोन कलको दर,"काठमाडौं नेपाली दूरसञ्चार कम्पनीहरूले विदेशबाट आउने फोनमा लगाउँदै आएको शुल्क नघटाउँदा घोषणाको करिब अढाई वर्षसम्म पनि भारतबाट नेपालमा हुने टेलिफोन कलको दर घट्न सकेको छैन । भारतीय कम्पनीहरूले नेपालमा हुने फोन कलको दर घटाउन तयार रहेको बताए पनि नेपाली कम्पनीहरूले लिने रकम नघटाउँदा हालसम्म महसुल दर कम हुन सकेको नसकेको हो । विदेशबाट आउने कलबापत कम्पनीहरूले निश्चित शुल्क लिने गरेका छन् । विदेशबाट आउने कललाई आफ्नो माध्यम (गेटवे) बाट छिराएर भित्र्याउने कार्यलाई कल टर्मिनेसन भनिन्छ । कल टर्मिनेसन बापत कम्पनीहरूले निश्चित रकम लिने गर्छन् । नेपाली कम्पनीले भारतीयसँग लिने टर्मिनेसन को शुल्क महँगो परेकाले घोषणा भएको लामो समय बितिसक्दा पनि निर्णय कार्यान्वयन हुन नसकेको हो । भारतीय प्रधानमन्त्री नरेन्द्र मोदी पहिलोपटक नेपाल भ्रमणमा आएका बखत २०७१ साउनमा नेपालमा हुने कलको दर घटाउन पहल गर्ने बताएका थिए । त्यसको चार महिनापछि १८ औं सार्क शिखर सम्मेलनमा नेपाल आएका बेला मोदीले भारतबाट हुने कलको दर ३५ प्रतिशत घटाउने घोषणा गरे । भारत सरकारको स्वामित्व रहेको बीएसएनएल कम्पनीले भारतबाट नेपालमा हुने कलको दर घटाउने निर्णयसमेत गर्यो ।भारतीय दूरसञ्चार कम्पनीहरूले नेपाली कम्पनीको कल टर्मिनेसन दर उच्च भएकाले भारतबाट हुने कलको दर घटाउन नसकिने भन्दै आएका छन् । नेपालमा हाल कल टर्मिनेसन दर न्यूनतम ५ रुपैयाँ भारु (८ रुपैयाँ) नेपाली रहेको छ । भारतीय कम्पनीहरूले त्यसमा नाफा जोडी हाल नेपालमा फोन गर्दा प्रतिमिनेट करिब १२ रुपैयाँ भारु लिँदै आएका छन् । नेपाली कम्पनीहरूले टर्मिनेसन दर घटाए मात्र आफूहरू नाफा कम गरेर नेपालमा हुने कलमा सहुलियत दिने उनीहरूले बताउँदै आएका छन् । भारतीय कम्पनीहरूले टर्मिनेसन चार्ज बढी भएकाले कलको दर घटाउन नसक्ने जवाफ दिएको भन्दै भारतमा रहेका नेपालीहरूले प्रधानमन्त्री पुष्पकमल दाहाललाई केही महिनाअघि ज्ञापनपत्रसमेत पठाएका थिए । भारतमा बुझ्दा नेपाली कम्पनीहरूले कलको दर नघटाउँदा सस्तो नपरेको भन्ने बुझिएकाले आवश्यक पहल गरी कलको दर घटाइदिन आग्रह गर्दछौं, भारतमा रहेका प्रवासी नेपालीका संघ संस्थाहरूले बुझाएको ज्ञापनपत्रमा भनिएको छ । ज्ञापनपत्र आएपछि करिब एक महिनाअघि प्रधानमन्त्री कार्यालयले सूचना तथा सञ्चार मन्त्रालयमार्फत दूरसञ्चार प्राधिकरणलाई भारतबाट नेपालमा हुने कल सस्तो बनाउन पत्राचार गरेको छ ।मन्त्रालयको पत्राचारपछि प्राधिकरणले बल्ल भारतबाट हुने कलको दर घटाउन अध्ययन सुरु गरेको जनाएको छ । हामीले परामर्शदाता नियुक्त गरेर अध्ययन गराइरहेका छौं, प्राधिकरणका प्रवक्ता मीनप्रसाद अर्यालले भने, एक महिनामा परामर्शदाताको प्रतिवेदन आउँछ, त्यसका आधारमा हामी अघि बढ्छौं । परामर्शदातालाई भारतसहित अरब राष्ट्र, मलेसिया र कोरियाबाट हुने कलको दर कसरी घटाउन सकिन्छ भन्नेबारे समेत अध्ययन गर्ने जिम्मेवारी दिइएको छ । नेपाली कम्पनीहरूले भने टर्मिनेसन दर घटाउँदा आफ्नो आम्दानी घट्ने तथा भारतीय कम्पनीहरूले नेपाल आउने कल आफ्नो नेटवर्कमार्फत गराएर उल्टै नेपाललाई घाटा लगाउने दाबी गर्दै आएका छन् । परामर्शदाताले कम्पनीहरूले भनेअनुसार आम्दानी गुम्ने अवस्था आउनेनआउनेबारे पनि अध्ययन गर्ने प्राधिकरणले जनाएको छ । नेपाली कम्पनीहरूले भारतबाट हुने कलमा लाग्ने महसुल नघटाए पनि भारतीय कम्पनीहरूले भने नेपालबाट भारतमा हुने कलमा त्यहाँका कम्पनीले न्यून टर्मिनेसन महसुल लिने हुँदा त्यहाँ फोन गर्दा सस्तो पर्ने गरेको छ । अहिले नेपाल टेलिकमको नेटवर्कबाट भारत कल गर्दा प्रतिमिनेट सरदर ४ रुपैयाँ मात्र लाग्छ । दूरसञ्चार प्राधिकरणका अधिकारीहरूका अनुसार नेपाल टेलिकमले भारतबाट हुने कलको टर्मिनेसन शुल्क घटाउन तयार रहेको जनाएको छ । तर, एनसेलले भने यसबाट ठूलो रकम गुम्ने भएकाले घटाउन नसकिने दाबी गर्दै आएको छ । भारतीय कम्पनीले भने नेपालका सबै सेवा प्रदायकले टर्मिनेसन दर घटाए मात्र नाफा कम लिएर नेपालीलाई सहुलियत दिने बताउने गरेका छन् । टर्मिनेसन बापत हुने आम्दानी नेपाली कम्पनीहरूको आयको महत्त्वपूर्ण स्रोत भएकाले उनीहरूले यसलाई घटाउन तयार छैनन् । नेपालका दूरसञ्चार कम्पनीहरूले वार्षिक रूपमा करिब १ खर्ब आम्दानी गर्नेमा ३० देखि ४० प्रतिशत आय टर्मिनेसन शुल्कबापत गर्ने गरेका छन् । कम्पनीहरूले यही आम्दानीलाई देखाएर टर्मिनेसन शुल्क घटाए राज्यलाई ठूलो घाटा हुने दाबी गर्दै आएका छन् । टर्मिनेसन शुल्कबापतको आम्दानीकै लडाइँमा अहिले नेपाल टेलिकम र एनसेलले आफ्नो नेटवर्कमा विदेशबाट आउने कल अर्को कम्पनीको गेटवेबाट आएका भए रोक्ने गरेका छन् । उनीहरूले स्वदेशी कलमा समेत यस्तै अवरोध गर्ने गरेको प्राधिकरणकै अध्ययनले देखाएको छ । नियामक प्राधिकरणका प्रवक्ता अर्याल भने चाँडै नै समस्याको समाधान हुने दाबी गर्छन् । हामीले एक अर्काको नेटवर्कमा अवरोध नगर्न निर्देशन दिएसकेका छौं, उनले भने, टर्मिनेसन शुल्कबारे पनि परामर्शदाताको सिफारिसका आधारमा निर्णय गर्नेछौं ।"
केरा खेती लक्षित महोत्सव,"चितवन यसपटकको चितवन महोत्ससवको मुख्य आकर्षण पनि केरा खेती र यसका बहुउत्पादन रहने भएको छ । मेलामा केराको डमी र नमुना खेती राखिनेछ । यसपटकको महोत्सवको मुख्य उद्देश्य केरा खेतीको प्रवद्र्धन गर्नु हो, महोत्सव आयोजक चितवन उद्योग वाणिज्य संघका अध्यक्ष राजन गौतमले भने । संघले एक गाउँ एक उत्पादन कार्यक्रमअन्तर्गत केरा खेतीको प्रवद्र्धनको काम गर्दै आएको छ । दुई वर्षअघि आयोजित महोत्सवमा समेत दर्शकको आकर्षणको केन्द्र केराको कोसो बनेको थियो । चितवन केरा उत्पादक संघका अनुसार जिल्लामा केरा खेती गर्ने किसानको संख्या ६ सय १० छ । चितवन केरा उत्पादक संघका अध्यक्ष विष्णुहरि पन्तका अनुसार एक गाउँ एक उत्पादन कार्यक्रममार्फत केराको बजारीकरण, विशेषज्ञ ल्याएर तालिमको व्यवस्था, केरा खेती विस्तार गर्न सहयोग मिलेको छ । जिल्लामा २ हजार ६ सय बिघामा केरा खेती हुन्छ । खेती गर्ने किसानको संख्या बढेको छ, अध्यक्ष पन्तले भने, तर, प्लटिङले गर्दा जग्गा अभाव भएको छ ।"
स्मार्ट एप्लाएन्सेस डिलर्स मिट,"काठमाडौं केएल दुगर्ड गु्रपसम्बद्ध कम्पनी स्मार्ट एप्लाएन्सेसले डिलर्स मिट गरेको छ । उक्त अवसरमा डिलरहरूलाई सम्मान, होम एप्लाएन्सका थप उत्पादनको जानकारी र ओलेड टीभी लन्च गरिएको छ । नेपाली बजारमा उक्त टीभी नयाँ टेक्नोलोजीका रूपमा आएको विज्ञप्तिमा उल्लेख छ ।"
बर्दिया निकुञ्जमा पर्यटक बढे,"गुलरिया बर्दिया राष्ट्रिय निकुञ्जमा आन्तरिक तथा बाह्य पर्यटक चाप बढ्दै गएको छ । वैशाखदेखि ९ महिनाको अवधिमा निकुञ्जमा ३३ हजार पर्यटक भित्रिएका छन् । तीमध्ये ३ हजार विदेशी पर्यटक छन् ।हिउँदको समयमा निकुञ्जमा पर्यटकको संख्या बढी हुन्छ । आन्तरिक पर्यटकको चाप बढदै गएपछि व्यवसायीलाई भ्याई नभ्याई छ । ठाकुरद्वाराका होटलमा भारत, बेलायत, फ्रान्स, अमेरिकालगायत मुलुकबाट पर्यटक बढी आउने गरेका छन् । भदौको अन्तिम सातासम्म सुनसान रहेको निकुञ्जमा दैनिक १ सय ५० स्वदेशी र ५० विदेशी पर्यटक आउने गरेका छन् । निकुञ्जका प्रमुख संरक्षण अधिकृत रमेशकुमार थापाले असोजयता नेपाली पर्यटकको संख्या बढ्दै गएको जनाए । प्राय: पर्यटकहरू तीन दिनसम्म बस्ने गरेका छन् । विदेशी पर्यटक भने बढी समय निकुञ्जमा बस्ने गरेको उनको भनाइ छ । उनले भने, यो वर्ष बन्द हडताल नभएकाले पर्यटक बढ्ने आशा छ । ठाकुरद्वारास्थित राइनो होटलका सञ्चालक धर्मराज घिमिरेले असोजदेखि भारत र तेस्रो मुलुकबाट पर्यटक आउने क्रम बढेको बताए । विदेशी पर्यटकले पनि यस महिनामा होटल बुक गरेकाले पर्यटक बढ्ने आशा पलाएको उनले जनाए । यातायातको समस्याले सोचेजति पर्यटक बढ्न नसकेको उनको दु:खेसो छ । निकुञ्जमा ९ महिनाभित्र पर्यटकबाट ८४ लाख रुपैयाँ राजस्व संकलन भइसकेको छ ।"
जाजरकोटमा सुन्तलाबाट ९ करोड आम्दानी,"जाजरकोट जिल्लाका किसानले सुन्तलाबाट यस वर्ष ९ करोड रुपैयाँ आम्दानी गरेको कृषि विकास कार्यालयले जनाएको छ । यहाँका ढिमे, डाडागाउँ, लहँ, खलंगा, खगेनकोट, पैंक, झाप्रालगायतका गाविसमा सुन्तला खेती गरिन्छ । गत वर्षको तुलनामा यस वर्ष ५ प्रतिशतले सुन्तला उत्पादन वृद्धि भएको वरिष्ठ कृषि विकास अधिकृत श्रीराम घिमिरेले बताए । सुन्तला खेतीका लागि यस वर्ष अनुकूल मौसम भएकाले उत्पादन बढेको हो । जिल्लाका किसानले ३ सय ६० हेक्टर क्षेत्रफलमा गरेको सुन्तला खेतीमध्ये १ सय ८० हेक्टरमा उत्पादन हुन थालेको उनले बताए । सुन्तला बोटमै प्रतिकिलो ५० रुपैयाँ र स्थानीय बजारमा भने ८० देखि ९० रुपैयाँमा बिक्री हुने गरेको छ । जिल्लाभरबाट १ हजार ८ सय २४ टन सुन्तला उत्पादन भएको छ, उनले भने, यसको बजार मूल्य ९ करोड १२ लाख रुपैयाँ हुन्छ । ढिमे गाविसको दम्दाला र ढिमको ४९ हेक्टरमा गरिएको सुन्तला खेतीबाट मात्र ७ सय टन उत्पादन हुने उनले जनाए । सुन्तला खेतीबाट मनग्य आम्दानी हुने भएपछि यहाँका किसानहरू यसतर्फ आकर्षित भएका छन् । पछिल्लो समय सुन्तला खेती गर्ने किसानको संख्या बढदै गएको घिमिरेले बताए । थोरै लगानीबाट धेरै आम्दानी हुने भएपछि किसान यो खेतीमा लागेका हुन् । एउटै कृषकले वार्षिक १ लाखदेखि ६ लाख रुपैयाँसम्म आम्दानी लिने गरेका छन् । परम्परागत मकै, गहुँ, जौ, कोदो, फापर हुने पाखोबारी र खेतमा सुन्तला खेती थालिएको ढिमेका शक्तिबहादुर वलीले बताए । यसबाट जीवनस्तर नै परिवर्तन ल्याएको वलीले बताए । जाजरकोटमा उत्पादित सुन्तला जुम्ला, डोल्पा, रुकुम, सुर्खेतलगायत बजारसम्म पुग्ने गरेको छ"
जुम्लाको सिमी रुकुममा,"रुकुम लाम्रा२ जुम्लाका शंकरबहादुर डाँगी र मुनराज खड्का मुसीकोट खलंगा बजारमा सिमी बिक्री गरिरहेका भेटिन्छन् । जुल्लामा संकलन गरेको सिमी उनीहरूले यहाँ ल्याएर बिक्री गरेका हुन् । सात दिनअघि १० क्विन्टल सिमीसहित खलंगा पुगेका उनीहरूले ९ क्विन्टल बिक्री गरिसके । बाँकी १ क्विन्टल बिक्रीपछि फर्केर नेपालगन्जको भण्डारणबाट फेरि १० क्विन्टल लिएर फर्कने उनीहरूको योजना छ । यो सिजनको पहिलोपल्ट ल्याएको सिमी बेचेर सकिन लाग्यो, डाँगीले भने, अब अर्कोपटक पनि ८१० क्विन्टल सिमी बोकेर यतै आउने योजनामा छौं । उनका अनुसार जुम्लामा नगदभन्दा जिन्सी सामानले सिमी साटफेर गरेर संकलन गर्ने गरिन्छ । विशेष गरी जाडो मौसममा प्रयोग हुने, पन्जा, टोपी, मोजा र बालबालिकाका न्याना कपडासँग सिमी साटफेर गरेर बिक्री गर्न ल्याउने गरेको डाँगीको भनाइ छ । सिमी संकलन गर्दा नगदभन्दा जिन्सी (फेन्सी) सामान दिएर ल्याउँदा सस्तो मूल्य पर्न जान्छ । नगदले सिमी खरिद गर्दा प्रतिकिलो १ सय ६० सम्म पर्न जान्छ भने कपडासँग साटफेर गर्दा प्रतिकिलो १ सय ४० रुपैयाँसम्म मूल्य पर्न जाने उनीहरूले बताए । डाँगी र खड्का सिमी बिक्रीका लागि रुकुम यसअघि पनि पुगेका थिए । अन्यत्रभन्दा खलंगामा सिमी व्यापार बढी हुने उनीहरूको अनुभव छ । गत वर्ष खलंगा बजारमा मात्रै उनीहरूले ४ लाख ५० हजार रुपैयाँको २५ क्विन्टल सिमी बिक्री गरेका थिए । उनीहरू यस वर्ष पनि त्यस्तै अपेक्षमा छन् । पोहोर साल २५ क्विन्टल जति नै यसपालि पनि विक्री होला भन्ने सोचेका छौं, उनले भने, यो सिजनको पहिलोपटकको १० क्विन्टल सजिलै बिक्री भयो । प्रतिकिलो १ सय ८० को सिमीलाई उनीहरूले प्रतिपाथी ७ सय रुपैयाँका दरले बिक्री गरिरहेका छन् । व्यापारीले किलो र अन्य सर्वसाधारणले पाथीका दरले सिमी खरिद गर्ने गरेका छन् । थोकमा र घरघर गएर पनि सिमी बिक्री गरेको उनीहरूले बताएका छन् ।"
हवाई यात्रु २१ प्रतिशतले बढे,"काठमाडौं २०१६ को पहिलो नौ महिनामा हवाई यात्रु संख्या गत वर्षभन्दा २१ प्रतिशत बढेको छ । नागरिक उड्डयन प्राधिकरणका अनुसार त्रिभुवन अन्तर्राष्ट्रिय विमानस्थलबाट २५ लाख ७ हजार ६ सय ७४ हवाई यात्रुले आवतजावत गरेका छन् । यो गत वर्षको सोही अवधिको तुलनामा २१ दशमलव १५ प्रतिशतले बढी हो । प्राधिकरणका महानिर्देशक संजीव गौतमका अनुसार २०१६ मा विश्वव्यापी नियमित उडानका यात्रुको आवागमन ६ दशमलव ५ प्रतिशतले वृद्धि भएको छ । एसिया प्रशान्तमा मात्रै ७ दशमलव ५ प्रतिशतले बढेको छ । अन्तर्राष्ट्रिय कार्गो ढुवानी २०१६ मा ४ दशमलव ४ प्रतिशतले वृद्धि भए पनि नेपालमा भने १९ दशमलव ५१ प्रतिशतले घटेको छ । त्यसैगरी वायुयानको आवागमन पनि यही अवधिमा १ दशमलव ४५ प्रतिशतले घटेको छ । तर, त्रिभुवन अन्तर्राष्ट्रिय विमानस्थलमा बिहान ११ बजेदेखि दिउँसो ४ बजेसम्मको पिक समयमा ४६ दशमवल ६ प्रतिशत जहाजको आवागमन हुन्छ । आन्तरिक रुटतर्फ गत वर्षको दाँजोमा २८ यात्रु संख्या वृद्धि भएको छ । गत वर्षको दाँजोमा यस वर्ष सबैभन्दा धेरै वृद्धि कर्णालीको हुम्ला विमानस्थलमा भएको देखिएको छ । प्राधिकरणका उपहानिर्देशक नरेन्द्र थापाका अनुसार २०१६ को पहिलो ११ महिनामा सिमीकोट विमानस्थलमा हवाई यात्रु र आवागमनमा १ सय ७५ प्रतिशत वृद्धि देखियो । गत वर्ष यही अवधिमा ५ हजार ७ सय ५० हवाई यात्रुको आवागमन भएको सिमीकोटमा यस वर्ष १९ हजार ९ सय ३७ पुग्यो ।त्यसैगरी आन्तरिकतर्फ यस वर्ष भैरहवामा ६१ प्रतिशत, लुक्लामा ४७, नेपालगन्जमा ३३, पोखरामा १४ र विराटनगरमा १० प्रतिशतका दरले यात्रु आवागमन वृद्धि भएको छ । प्राधिकरणले हवाई यात्रुको आवागमन बढ्दै गइरहेकाले एउटा क्षेत्रीय र दुइटा अन्तर्राष्ट्रिय गरी तीनवटा विमानस्थल निर्माणलाई पनि प्राथमिकता दिएको छ । देशभर ५० वटा विमानस्थल रहेकामा प्राधिकरणले यस वर्ष कालिकोट, ओखलढुंगाको खिजी भण्डेश्वरी, गुल्मीको सिमीचौर र इलामको सुकिलुम्बामा विमानस्थल बनाइरहेको छ । ३२ वटा विमानस्थल मात्रै सञ्चालन गर्दै आएको प्राधिकरणसँग २६ वटा मात्रै कालोपत्रे गरिएका विमानस्थल छन् । कालोपत्रे हुन बाँकी २३ मध्ये यस वर्ष राजविराज, लामीडाँडा, थामखर्क, दिपायल, साँफेबगर, डोल्पा (मसिनेचौर) र बैतडीको पाटन विमानस्थल कालोपत्रेको कार्य सुरु हुँदै छ । यसै आर्थिक वर्षमा भोजपुर, डोल्पाको जुफाल, मनमाया राई खानिडाँडा विमानस्थलमा कालोपत्रे हुने महानिर्देशक गौतमले बताए । प्राधिकरणले उदयपुर, धरान र प्यूठानमा विमानस्थल बनाउन वातावरणीय अध्ययन गरिरहेको छ । ३६ वर्षअघि अन्तर्राष्ट्रिय र आन्तरिक हवाईयात्रुको आवागमन ६ लाख हाराहारीमा भयो भने जहाजको उडान संख्या २० हजारको हाराहारी भएको थियो । तर, यतिबेला यो तथ्यांक ५ सय प्रतिशतले वृद्धि भएको छ ।"
लोकमार्गमा खाल्टैखाल्टा,"सल्यान राप्ती लोकमार्गको तुलसीपुरसल्यान खण्डमा कालोपत्रे उप्किएर सडक जीर्ण बन्दै गएको छ । चार वर्षअघि गरिएको कालोपत्रे उप्किएर खाल्टाखुल्टी बनेपछि ठेकेदारले लापरबाही गरेको पुष्टि भएको छ । सडक पुरानै अवस्थामा फर्कन लागेको त्रिवेणीका दानबहादुर थापाले बताए । उनका अनुसार खाल्टाखुल्टीले यातायात सञ्चालनमा कठिनाइ छ, धूलोले हिँडिसक्नु हुँदैन । तुलसीपुरदेखि सल्यान, खलंगासम्मको दूरी ६२ किमि छ । तर, मुस्किलले २० किलोमिटरमा मात्र कालोपत्रे देख्न सकिने थापाले जानकारी दिए । प्रत्येक वर्ष मर्मतका लागि लाखांै बजेट विनियोजन हुँदै आएको छ, उनले भने तर, काम भएको देखिँदैन । बर्सेनि टालटुलका नाममा रकम दुरुपयोग भइरहेको छ । यसबारे स्थानीय प्रशासनलाई कुनै चासो छैन । ठेकेदार कम्पनीले कम गुणस्तरको काम गरेकाले सडक छोटो समयमै जीर्ण बनेको व्यवसायी बलबहादुर गिरीले बताए । कालोपत्रे गरेको वर्ष पानी तथा पहिरोले बगाएको ठाउँमा पुन: कालोपत्रे गर्ने भनिए पनि अहिलेसम्म काम अघि नबढाइएको उनको भनाइ छ । अरिंगालेफेदीमा अहिलेसम्म पुल बनेन, शीतलपाटीदेखि राम्रीसम्मको सडक धेरै बिग्रेको छ, उनले भने । तुलसीपुरसल्यान खण्ड कालोपत्रे गर्न ३९ करोड रकम विनियोजन गरिएको थियो । आब २०६६६७ मा उक्त कामको जिम्मा सन्तोषी निर्माण सेवाले लिएको थियो । कम्पनीले चार वर्षमा निर्माण सम्पन्न गरेको भन्दै भुक्तानी लिइसकेको छ । सडक डिभिजन कार्यालय दाङका प्रमुख शिरबहादुर घिमिरेले सडक निर्माण गर्दा मूल्य घटाघटका आधारमा टेन्डर पार्नेले कमसल काम गर्ने गरेको बताए । बाटोको अवस्था कमजोर भएकाले डिभिजन कार्यालयले मर्मतका लागि बर्सेनि बजेट विनियोजन गर्दै आएको उनको भनाइ छ । गत वर्ष मर्मतको जिम्मा लिएको ठेकेदार कम्पनीले समयमै काम सम्पन्न नगरेकाले ताकेता गरिरहेका छौं, उनले भने । निर्माण सुस्त दैलेख राष्ट्रिय योजना आयोगको टोलीले मध्यपहाडी लोकमार्गको निर्माण सुस्त भएको जनाएको छ । आयोग सदस्य चन्द्रकान्त पौडेल, उपसचिव निशानराज गौतमलगायतको टोलीले अनुगमनपछि सदरमुकाम खण्डमा काम नभएको जनाएको हो । टोलीले निर्माण छिटो सक्न सचेत गराएको छ । बजार क्षेत्रका लागि मध्यपहाडीको टेन्डर प्रक्रिया अगाडि बढेको आयोगका शाखा अधिकृत लोकनाथ भुसालले जानकारी दिए । दैलेखको अधिकांश खण्डमा ग्राभेल भएको र कालोपत्रेको टेन्डर छिट्टै आह्वान गरिने उनले बताए । मध्यपहाडी लोगमार्गको काम ८० प्रतिशत पूरा भइसकेको उनको भनाइ छ । जिल्लामा ९ किलोमिटर ग्राभेल गरिएको छ । जाजरकोटको साल्मा र दैलेखको जगनाथदेखि लोहोरे खोलासम्म ३३ किलोमिटर कालोपत्रे गर्ने तयारी रहेको आयोजना कार्यालयले जनाएको छ ।"
प्रावि शिक्षकलाई मावि जिम्मा,"बारा विद्यालय जुन तहको हुन्छ, त्यही तहको शिक्षक प्रधानाध्यापक हुनुपर्ने कानुनी व्यवस्था छ । यस्तो नियुक्ति खुला प्रतिस्पर्धाबाट गराउनुपर्छ । तर, यहाँ झन्डै ५० माविमा भने प्रावि तहका शिक्षकले प्रधानाध्यापकको जिम्मेवारी सम्हाल्दै आएका छन् ।यो समस्या वर्षौंदेखि छ । दरबन्दी अभाव, लामो समयदेखि दरबन्दी मिलानअन्तर्गत शिक्षक व्यवस्थापन र शिक्षा समिति पूर्ण नहुँदा यस्तो अवस्था आएको हो । गुणस्तरीय शिक्षाका लागि आवश्यकता अनुसार शिक्षकको हरेक वर्ष अद्यावधिक गरी सरुवा मिलान गर्नुपर्ने नीतिगत तथा कानुनी व्यवस्था भए पनि यो प्रक्रिया ६ वर्षदेखि अवरुद्ध छ । जैतापुरस्थित नेरामाविमा ८ वर्षदेखि प्रावि शिक्षक प्रधानाध्यापक बनेर काम गरिरहेका छन् । मावि दरबन्दीका एकै शिक्षक छैनन् त्यहाँ । यसैगरी बेलहिया नेरा उमावि पनि प्रावि तहकै शिक्षकले चलाइरहेका छन् । प्रावि तहका सोनालाल मण्डललाई प्रअ बनाइएको विद्यालय व्यवस्थापन समिति अध्यक्ष वृजकिशोर कुसवाहाले बताए । जैतापुर माविका प्रअ दीपेन्द्र महतो भन्छन्, शिक्षा कार्यालय गुहार्दागुहार्दै थाकिसकेँ तर मावि शिक्षक दिएको छैन । त्यसैले आफू प्रावि तहको भए पनि माविको प्रअ बनेर काम गरिरहेको छु । यस्तो समस्या गाउँका विद्यालयमा बढी छ । जिल्ला शिक्षा कार्यालयका प्रशासन प्रमुख बृजकिशोरप्रसाद साह भन्छन्, शिक्षकहरू अनुकूलका सहर र नगर आसपासका विद्यालयमा मात्र बस्ने प्रवृत्तिले यस्तो भएको हो । विद्यालयअनुसार शिक्षकको समेत तह मिलान गर्नु कार्यालयको जिम्मेवारी भए पनि राजनीतिक संक्रमणले अप्ठयारो पारेको उनको भनाइ छ । साहका अनुसार जिल्लाका ७० माविलाई न्यूनतम साढे ३ सय शिक्षक आवश्यक छ । अहिले १ सय ७४ जनाले मात्र धानिरहेका छन् । करार सूचीमा रहेकालाई अवसर दिए समस्या केही कम हुने उनको ठम्याइ छ । सुविधाभोगी प्रवृत्ति बढेकाले ग्रामीण क्षेत्रका विद्यालय योग्य र दक्ष शिक्षकबाट वञ्चित छन्, एक अगुवा शिक्षकले भने, २०६९ यता सरुवा मिलान भएकै छैन । त्यसअघि सरुवा मिलान भए पनि व्यवस्थापन हुन नसकेकाले प्रावि शिक्षकले मावि सञ्चालन गर्नुपर्ने समस्या आएको हो । जिल्ला शिक्षा अधिकारी धनप्रसाद पोखरेल एकदुई दिनकै होमवर्क ले समस्या समाधान गर्न सकिने भए पनि शिक्षा समिति लामो समयदेखि पूर्ण नभएकाले शिक्षक व्यवस्थापन गर्न नसकिएको बताउँछन् । उनी भन्छन्, यो समस्या अब धेरै समय रहन्न । समाधानको प्रयासमा छौं ।चन्दा उठाएर तलबनवलपरासी दरबन्दी अभावले जिल्लाको नरम ७ ल्हापेस्थित लक्ष्मी निमाविका शिक्षकलाई स्थानीयले चन्दा उठाएर तलब खुवाउँदै आएका छन् । अभिभावकले चौमासिक रकम उठाउने गरेका हुन् । दरबन्दी नहुँदा निजी स्रोतका शिक्षकलाई चौमासिक रकम उठाएर तलब दिने गरेको उनीहरूले बताए । विद्यालयमा ९ शिक्षक र १ कर्मचारी छन् । तीमध्ये दुई प्रावि र १ निमावि दरबन्दी छ । बाँकी ६ शिक्षकलाई निजी स्रोतमा धानिएको छ । जसका लागि चौमासिक रूपमा प्रतिघर १ हजार ५ सय रुपैयाँसम्म उठाउने गरेको विद्यालयका प्रधानाध्यापक सुरज गुरुङले बताए । विकट नरम ६ र ७ वडाका ४६ घरका एक सय बालबालिका विद्यालयमा अध्ययन गर्छन् । केही वर्ष अघिसम्म ५ कक्षासम्म पढाइ हुन्थ्यो । ६ देखि माथिका कक्षा पढ्न २ घण्टाको पैदल दूरीमा रहेको र २ खोला तरेर जानुपर्ने बाध्यता थियो । खोलाको जोखिम बढेपछि निमाविसम्मको कक्षा सञ्चालन गरेको विद्यालय व्यवस्थापन समिति अध्यक्ष यमबहादुर गुरुङले बताए । दुई भवनका ५ वटा कक्षाकोठामा रहेको टिनको छानो चुहिएका कारण वर्षाको समयमा पठनपाठनमा समस्या हुने गरेको विद्यालयका प्रधानाध्यापक गुरुङले गुनासो गरे । यस वर्ष भने दुई कोठाको नयाँ भवन बनेको छ । अधिकांश गुरुङ र मगर समुदायका बालबालिका पठनपाठनका लागि आउने गर्छन् । विद्यार्थी न्यून भएकाले शिक्षा कार्यालयले थप दरबन्दी नदिएको जनाएको छ ।"
परिवारले शव बुझे,"ताप्लेजुङ खोक्लिङ ८ मा हत्या गरिएका वन रक्षक गणेश शाहीका परिवार ५ बुँदे सहमतिपछि शव बुझ्न सहमत भएका छन् । बुधबार जिल्ला प्रशासन कार्यालयमा भएको संयुक्त छलफलमा सहमति जुटेको हो । मृतक परिवारले हेलिकप्टरबाट शव घरसम्म पुर्याइदिन गरेको अनुरोधलाई भने प्रशासनले अस्वीकार गरेको छ ।गत आइतबार हत्या गरिएका शाहीलाई राष्ट्र सेवक कर्मचारी सहिद घोषणा, उचित क्षतिपूर्ति र उच्चस्तरीय छानबिन समिति गठनका लागि जिल्ला प्रशासनले गृहमन्त्रालयमा सिफारिस गर्ने सहमति भएको छ । शाहीकी पत्नीलाई वन कार्यालयमा जागिरका लागि सम्बन्धित निकायमा पहल गर्ने, पक्राउ परेका सविन भनिने टेकबहादुर लिम्बूबाहेक अरू कसैको संलग्नता भए गम्भीर छानबिन गरी कानुनी दायरामा ल्याउने विषयमा समेत सहमति भएको प्रमुख जिल्ला अधिकारी नरबहादुर खड्काले बताए । खड्काका अनुसार खर्च अभावले हेलिकप्टरबाट शव घरसम्म पुर्याउने व्यवस्था गर्न सकिएको छैन । मोटरबाटोको पहुँच भएको ठाउँसम्म गाडीमार्फत पुर्याउन सकिने तर हेलिकप्टर धेरै खर्चिलो हुने भएकाले सम्भव नभएको उनले बताए । मैले गृह र डीएफओले वन मन्त्रालयमा समन्वय गर्यौं । तर, धेरै खर्चिलो हुने भएकाले सम्भव भएन, उनले भने । शव जाजरकोटस्थित घर लान समस्या भएपछि परिवारले ताप्लेजुङमै सदगत गर्ने सोच बनाएका छन् । भाइको हत्यापछि गणेशका दाजु जनक छिमेकीसहित ताप्लेजुङ पुगेका थिए । उनी बुधबार जिल्ला वन कार्यालयमा पुगेर वन अधिकृत माधवप्रसाद देवलाई भाइलाई एक्लै डिउटीमा पठाइनु को कारण सोधेका थिए ।"
चिसोले सास्ती,"नुवाकोट मौसम परिवर्तनसँगै एक्कासि बढेको चिसोका कारण भूकम्पपीडितको जनजीवन प्रभावित भएको छ । उच्च भेगमा हिमपात र तल्लो भागमा चिसो बढेपछि स्थानीय अस्थायी टहरामा आगो तापेर रात बिताउन बाध्य छन् । चिसोले बाहिर निस्कन सकिएको छैन, समुद्रटार ७ का राजु पण्डितले भने, गाईबस्तुको समेत बिजोग भयो । आगो बालुन्जेल न्यानो हुन्छ, उनले भने, त्यसपछि जस्ताको चिसोले सताउँछ । चिसोले बालबालिका र वृद्धवृद्धालाई सताएको स्थानीयले बताए । घर बाहिर निस्कनै गाह्रो छ, साल्मे ७ घलेगाउँका स्थानीय कृष्णमान घलेले भने, माथिडाँडामा परेको हिउँको सिरेटोले चिसो बढायो । घर बनाउन नसकेकाले यस्तो सास्ती खेप्नुपर्यो, उनले भने, आगो तापे पनि राति जस्ताबाट खसेको शीतको थोपाले जाडो बढाइहाल्छ । अधिकांश भूकम्पपीडितले घर बनाउन सकेका छैनन् । पहिलो किस्ता रकम लगेकाको पनि हालत उस्तै छ । जिल्लामा ६५ हजार ६ सय ५९ जना भूकम्पपीडित भए पनि १० हजारभन्दा बढी छुटेको बताइएको छ ।"
पुनरागमनमा आर्सनलको बराबरी,"लन्डन आर्सनलले इंग्लिस प्रिमियर लिगमा मंगलबार राति सनसनीपूर्ण पुनरागमन रच्दै बर्नमाउथलाई ३३ को बराबरीमा रोकेको छ । तीन गोलले पछाडि परेको स्थिति उल्टाएको आर्सनलका लागि खेलको अन्त्यतिर ओलिभर जिरुडले निर्णायक बराबरी गोल गरेका थिए । स्वान्सीले भने अर्को खेलमा आफ्ना नयाँ व्यवस्थापक पाउल क्लेमेन्टको स्वागत गर्दै क्रिस्टल प्यालेसलाई २१ ले हरायो । आर्सेन वेंगरको आर्सनल भने बर्नमाउथमा निश्चित हारको संघारमा थियो । तीन गोल पछाडि रहनुको अर्थ आर्सनलको उपाधि होडमा अर्को ठूलो चोट पुग्नु थियो । घरेलु टिमले चार्ली ड्यानियल्स, कलम विल्सन र रायन प्रेसरको गोलले डिन कोर्टमा अग्रता लिएको थियो । तर आर्सनलले अन्तिम २० मिनेटमा तीन गोल गर्यो । यसका लागि सुरुवाती दुई गोल गर्नेमा एलेक्सिस सान्चेज र लुकास पेरेज थिए । कप्तान सिमोन फ्रान्सिसलाई गुमाएर १० खेलाडीमा सीमित बर्नमाउथविरुद्ध इन्जुरी समयको दोस्रो मिनेटमा जिरुडले गोल गरे । यो बराबरीपछि आर्सनल चौथो स्थानमा रह्यो । यो लिगको शीर्ष स्थानको चेल्सीसँग ८ अंक दूरी हो । हामीले हार स्वीकार्न मानेनौं । यो हाम्रा लागि मानसिक परीक्षा पनि हो, वेंगरले भने, फुटबलमा पुनरागमनको धेरै कथा छन् र यसमध्ये एक आज हेर्न पायौं । हाम्रा लागि यो बराबरी खेल अगाडि स्वीकार गर्न सकिने नतिजा होइन । तर तीन गोलले पछाडिको स्थितिमा यो बराबरी पनि हाम्रो लागि उत्तिकै मान्य छ ।सेलहस्र्ट पार्कमा भने स्वान्सीले क्रिस्टल प्यालेसलाई २१ ले हरायो । व्यवस्थापकमा क्लेमेन्ट नियुक्त भएको केही घन्टामै प्राप्त यस जितपछि स्वान्सी अन्तिम स्थान छोड्न सफल भयो । मंगलबार रातिको अर्को खेलमा स्टोक सिटीले वाट्फोर्डलाई २० ले हरायो । पाउल टिमलाई नैतिक समर्थन गर्न रंगशाला पुगेका थिए । उनको उपस्थितिको अर्थ दोस्रो हाफमा देखियो, स्वान्सीका निमित्त व्यवस्थापक एलान कर्टिसले भने ।उनले थपे, आजको जितबाट हाम्रा धेरै आलोचक आश्चर्यमा परेको हुनुपर्छ । स्वान्सीले ४२ औं मिनेटमा एलफी मसनको गोलले अग्रता लिएको थियो र यो उनको प्रिमियर लिगमा पहिलो व्यक्तिगत गोल थियो । क्रिस्टल प्यालेसका व्यवस्थापकका रूपमा पहिलोपल्ट घरमा भएको खेल खेलिरहेका साम एलार्डिसका लागि ८३ औं मिनेटमा विल्फ्रेन्ड जाहाले बराबरी गोल गरे । त्यसको पाँच मिनेटपछि खुसी मनाउने पालो भने क्लेमेन्टको थियो । एन्जेल रान्गलले विजयी गोल गरे र स्वान्सी हल सिटीलाई पछाडि छाडेर १९ औं स्थानमा उक्लियो । हलको १३ अंक छ भने स्वान्सीसँ १५ अंक भएको छ । सन्डरल्यान्ड १५ अंकमै पुछारबाट तेस्रोमा छ । स्टोकले भने ब्रिटानिया स्टेडियममा वाट्फोर्डलाई हराएर रेलिगेसन क्षेत्रबाट आफूलाई अझ टाढा राख्यो । रायन सक्रसको गोलले पहिलो हाफमा स्टोक अगाडि थियो । दोस्रो हाफमा पिटर दोस्रो गोल गरे । स्टोक २४ अंकसहित ११ औं स्थानमा छ ।"
२० खेलाडी भित्र्याउँदै चापेकोएन्से,"चापेको, ब्राजिल विमान दुर्घटनामा परी टोली नै गुमाएको ब्राजिली फुटबल क्लब चापेकोएन्सेले नयाँ सिजनका लागि २० जनासम्म खेलाडी अनुबन्ध गर्ने भएको छ । साथै दुर्घटनाबाट बचेका २ खेलाडी खेलमा फर्कने सक्ने आशले उनीहरूको जर्सी नम्बर सुरक्षित राखिने भएको छ । नोभेम्बर २८ मा कोलम्बियामा भएको विमान दुर्घटनामा क्लबले आफ्ना सबैजसो सिनियर खेलाडी गुमाएको थियो । दक्षिणवर्ती सहर चापेकोस्थित लघुस्तरको उक्त क्लबका सेन्टरब्याक नेटो र फुलब्याक अलान रुस्चेल भाग्यवश बच्न सफल भए । साथै जगेडा गोलकिपर ज्याक्सन फुलम्यान पनि बचे, जसको खुट्टाको अलिकता भाग काट्नुपरेको छ । क्लबका निर्देशक रुई कोस्टाले बचेका तीन खेलाडीको भूमिका क्लबमा अझै बाँकी रहेको बताए । फुलम्यान, नेटो र रुस्चेलको जर्सी नम्बर यो सिजन कसैले पनि लगाउने छैन, कोस्टाले भने । उनका अनुसार जनवरी २६ मा सिजन सुरु हुनुअघि क्लबले नयाँ खेलाडी अनुबन्ध गर्नेछ । उनीहरूको पहिलो घरेलु खेल जोइनभिलसँग छ । दुर्घटनापछि प्रतिद्वन्द्वी टिमहरूले चापेकोएन्सेलाई लोनमा खेलाडी पठाएर सहयोग गर्ने घोषणा गरेका थिए । हामी लोनमा खेलाडीहरू ल्याउँदै छौं । हामीलाई धेरैले सहयोग गरेका छन्, कोस्टाले भने । टोलीले शुक्रबारदेखि प्रिसिजन ट्रेनिङ सुरु गर्दैछ । टोलीमा केही जुनियरसहित विमानमा सवार टोलीमा नपरेका केही खेलाडी बांँकी छन । हामीले सयजना खेलाडी हेऱ्यौं तर अन्तिममा ३८ छान्यौं ट्ेरनिङका लागि, कोस्टाले भने । क्लबलाई फाइनल नखेलिकनै कप सुडामेरिकानाको उपाधि प्रदान गरिएको थियो ।"
किरणले माल्दिभ्सको लिग खेल्ने,"काठमाडौं राष्ट्रिय फुटबल टिमका गोलकिपर किरण चेम्जोङले माल्दिभ्सको पहिलो डिभिजनको टिम ट्रस्ट एन्ड केयर स्पोर्ट्स क्लब (टीसी स्पोर्ट्स) बाट खेल्ने भएका छन् । एकवर्षे अनुबन्धनको सहमति गरेका उनी शुक्रबार माले प्रस्थान गर्दैछन् ।मेरो खेल पहिलेदेखि नै पछ्याइरहेको रहेछ । एजेन्टबिना नै टीसी स्पोर्ट्सका पदाधिकारीले गत अक्टोबरमा नै पहिलो रोजाइको गोलकिपरका लागि मलाई प्रस्ताव गरेका थिए । त्यसमा भर्खरै सहमति भयो र शुक्रबार माले जाँदैछु, उनले भने । टीसी स्पोर्ट्स माल्दिभ्सको उच्च श्रेणीको धिवेही प्रिमियर लिग क्लब हो । सन् २०१५ देखि माथिल्लो डिभिजनमा उक्लिएको टीसी स्पोर्ट्स सन् २०१६ को लिग, एफए कप र प्रेसिडेन्ट्स कपमा उपविजेता भएको थियो ।एक फुटबल खेलाडीका रूपमा व्यावसायिक लिग खेल्न पाउनु ठूलो कुरा हो, जहाँ क्लबको नियमित प्रशिक्षण र प्रतिस्पर्धा हुने गर्छ, एएफसी सोलिडारिटी कप च्याम्पियन नेपाली राष्ट्रिय टिमका गोलकिपर किरणले भने, यस्तो लिगले खेलाडीलाई अझ राम्रो बनाउँछ, जुन देशका लागि पनि फाइदा हुन्छ । उनले थपे, दुईवर्षे अनुबन्धको प्रस्ताव आएको थियो तर जनवरी, २०१७ देखि लागू हुने गरी मैले एक वर्षलाई मात्र सहमति गरेको छु ।माल्दिभियन राजधानी माले पुगेर नै क्लबसँग अनुबन्धपत्रमा सम्झौता हुने उनले बताए । उनी पारिश्रमिकबारे भने खुल्न चाहेनन् । नेपालको लिग आयोजनाबारे अहिलेसम्म टुंगो नलागेको स्थितिमा उनले भने, पैसाको मात्र कुरा होइन, एक्सपोजर सबैभन्दा महत्त्वपूर्ण हो । यो सिजन राम्रो गर्न सके अझ ठूलो क्लबमा अवसर मिल्न सक्छ । यस्तो अवसर अरु खेलाडीले पनि पायो भने नेपाली फुटबललाई राम्रो हुनेछ । पछिल्लो सिजन एक खेलमात्र हारे पनि मजियासँग पछाडि परेको टीसी स्पोर्ट्सले यो सिजन लिग च्याम्पियन हुने लक्ष्य राखेको पनि उनले बताए । माल्दिभ्सका पूर्वगोलकिपर मोहम्मद इमरानले बाहिरिएपछि हेन्भिरुको क्लबमा किरणलाई अवसर मिलेको हो । माल्दिभ्सकै पूर्वखेलाडी मोहम निजाम टीसी स्पोर्ट्सका मुख्य प्रशिक्षक छन् । उनले आफ्नो क्लबमा किरण आबद्ध भइसकेको माल्दिभियन मिडियाले जनाएका छन् ।धिवेही प्रिमियर लिगको नयाँ सिजन फेब्रुअरी, २०१७ मा सुरु हुनेछ । यसमा आठ टिमले एकअर्काबीच ३(३ खेल खेल्नेछन् । दक्षिण एसियाली फुटबलमा भारतपछि माल्दिभ्स लिगलाई उत्कृष्ट मानिन्छ । यी दुई देशका शीर्ष दुई क्लबले एसियाली फुटबल महासंघ (एएफसी) को दोस्रो ठूलो क्लब प्रतियोगिता एएफसी कप खेल्न पाउँछन् ।उनी माल्दिभियन लिग खेल्ने तेस्रो नेपाली फुटबलर हुने छन् । यसअघि फरवार्डद्वय सन्तोष साहुखल र जुमनु राईले अल युथ लिंकेजबाट सन् २००९ को धिवेही लिग खेलेका थिए । सधँै रेलिगेसन टार्न संघर्षरत् युथ लिंकेज अहिले तेस्रो डिभिजनमा झरेको छ । मछिन्द्र क्लबबाट थ्रीस्टार हुँदै पछिल्लो समय मनाङ मस्र्याङीबाट खेलेका २६ वर्षीय किरणले दोस्रोपल्ट विदेशी लिग खेल्न लागेका हुन् । उनले सन्तोष र लोकबन्धु गुरुङसँगै सन् २०१० मा चित्तागोङ अबाहनीबाट बंगलादेश प्रिमियर लिग पनि खेलेका थिए । उनले थ्रीस्टारबाट राष्ट्रिय लिग एक र सहिद स्मारक ए डिभिजन लिग दुईपल्ट जितेका थिए । मनाङ र थ्रीस्टारबाट दर्जन बढी नकआउट प्रतियोगिताको ट्रफी पनि उचालेका छन् उनले ।वर्षयता नेपालको नम्बर एक गोलकिपरमा स्थापित किरणले मलेसियाको कुचिङमा नोभेम्बर, २०१६ मा भएको सोलिडारिटी कपमा चारै खेल पूरा समय खेलेका थिए । त्यसै क्रममा उनले ५० क्याप पनि पार गरेका हुन् । सोलिडारिटी कप च्याम्पियन हुनु नै नेपाली फुटबलको सबैभन्दा ठूलो उपलब्धि हो । त्यसै आधारमा नेपाललाई एएफसीले फेरि एसियन कप २०१९ को छनोट खेल्ने अवसर दिएको छ । उनले एएफसी च्यालेन्ज कप २००८ को छनोटमा मकाउसँग २४ मे, २००८ मा कम्बोडियामा भएको खेलमार्फत् अन्तर्राष्ट्रिय फुटबलमा डेब्यू गरेका थिए ।"
कर्णको ह्याट्रिक,"काँकडभिट्टा फरवार्ड कर्ण लिम्बूले ह्याट्रिक गर्दा झापा ११ काँकडभिट्टामा जारी मेची नेत्रालय काँकडभिट्टा गोल्डकप फुटबलमा बुधबार रुपन्देही ११ लाई पन्छाउँदै बुधबार फाइनल पुगेको छ । झापाले रुपन्देहीको चुनौती ४० ले समाप्त पारेको थियो । खेलको म्यान अफ द म्याच घोषित कर्णले मध्यान्तरपछि ५१, ७५ र ७७ औं मिनेटमा गोल गर्दै ह्याट्रिक पूरा गरे । सुरुआती गोल योगेश गुरुङले गरे । उनले खेलको २६ औ मिनेटमा गोल गरेका थिए । घरेलु मैदानमा झापा हाबी भयो । १० औं मिनेटमा कर्णले पेनाल्टी बक्सभित्रै पाएको राम्रो मौका गुमाए । उनी २० औं मिनेटमा रवि थापामगरको क्रसमा पनि गोल गर्न चुके । लगत्तै त्यस्तै अवसर उनले सदुपयोग गर्न सकेनन् । छरिता फरवार्ड विशाल राई भने चल्न सकेनन् । २५ औं मिनेटमा वान भर्सेज वानमा उनको प्रहार देब्रे बारबाट लागेर बाहिरियो । झापाले आधाभन्दा वढी समय गुज्रिएपछि गोलको खाता खोल्यो । विपक्षी डिफेन्डरले अफसाइड ठानेर छाडेको बललाई कर्णले ३६ औं मिनेटमा दायाँ भागबाट गोल गर्दा रुपन्देहीका गोलकिपर दिलीप क्षेत्री अवाक बने । ३४ औं मिनेटमा वान भर्सेज वानको अवसरमा दीपकले फितलो गर्दा गोल हुन सकेन । त्यसअघि २५ औ मिनेटमा दीपकको क्रसमा उत्तम गुरुङले पनि कमजोर प्रहार गरे । दोस्रो हाफपछि खेल एकतर्फी जस्तै देखियो । एक गोलले पछि पर्दा रुपन्देही दबाबमा परेको थियो । ४१ औ मिनेटमा गोलकिपर दिलीप बिट भएको स्थितिमा बुद्ध चेम्जोङको सुन्दर क्रम उपयोग गर्न विशाल र कर्ण दुवै चुके । मध्यान्तरको लगत्तै ४८ औं मिनेटपछि रुपन्देही १० खेलाडीमा समेटियो । झापाका रजिन धिमाललाई फाउल हानेपछि रेफ्री लव खत्रीले रुपन्देहीका फरवार्ड आरमन्डलाई रातो कार्ड देखाएका थिए । त्यसपछि रुपन्देहीले थप दबाब झेल्नुपऱ्यो । कर्णले ५१ औ मिनेटमा गोल गर्दै टिमलाई २० को अग्रता दिलाए । ६७ औ मिनेटमा रुपन्देहीका लक्ष्मण रुचालको प्रहार गोलकिपर योगेश प्रसाईंले विफल पारे । ७४ मिनेटमा दीपक राईले अवसर गुमाए । तर कर्णले ७५ र ७७ औं मिनेटमा लगातार दुई गोल थपेपछि रुपन्देहीको हार निश्चित बन्यो ।"
सामनालाई त्रिवेणी कप,लमजुङ आयोजक त्रिवेणी युवा क्लब रातोलाई २० ले हराउँदै बुधबार छिमेकी जिल्ला तनहुँको सामना युवा क्लव तुरतुरेले २५ औं त्रिवेणी कपको उपाधि उचालेको छ ।बेसीसहरस्थित सहजी खेलमैदानमा सामनाको तर्फबाट दुवै गोल सन्तबहादुर गुरुङले गरेका थिए । पहिलो हाफको १० औं मिनेटमा गोलको खाता खोलेका उनले दोस्रो गोल गर्दा २७ औं मिनेट भएको थियो । घरेलु दर्शकको समर्थन पाए पनि त्रिवेणीले गोल फर्काउन सकेन । विजेताले ३ लाख नगदसहित रजतजयन्तीको त्रिवेणी कप उचाल्यो । सामना २२ औं संस्करणको पनि विजेता हो । उपविजेता त्रिवेणीले १ लाख ५० हजार रुपैयाँ पायो । ४४ गोल गरेका सामनाका सन्तबहादुर गुरुङ र भक्त आलेमगर तथा त्रिवेणी नीलोका बसन्त गुरुङ र रातोका रितेश मल्लले ४४ हजार पाए । त्रिवेणी रातोका सरोज ठकुरी उत्कृष्ट खेलाडी भए । उनले १५ हजार पाए ।
एट्लेटिको विजयी,लास पल्मास कोपा डे रेको अन्तिम १६ को पहिलो लेगमा एट्लेटिको म्याड्रिडले लास पल्मासलाई २० ले हराएको छ । जोर्ज कोके र एन्टोनियो ग्रिजम्यानको गोलमा एट्लेटिकोले सहज जित हात पारेको हो । स्पेनिस लिगमा रियल म्याड्रिडभन्दा ९ अंकले पछि रहेको एट्लेटिकोले जित्ने सम्भावना बढी देखिने घरेलु ट्रफी कोपा डे रे नै हो ।
रंगशाला बनाउन महोत्सव,"नवलपरासी चोरमारा युवा क्लबले जिल्लाको मध्यबिन्दु नगरपालिकामा रंगशाला निर्माणका लागि माघ २१ देखि फागुन १ सम्म महोत्सव आयोजना गर्ने भएको छ । पूर्वपश्चिम राजमार्गको मध्यभागमा अवस्थित मध्यबिन्दु नगरपालिकामा खेलकुद गतिविधि गर्न व्यवस्थित मैदान अभाव भएकाले स्थानीयहरू रंगशाला निर्माणमा जुटेका छन् । रंगशाला निर्माणका लागि १ करोडभन्दा बढी रकम लाग्ने अनुमान छ । त्यसमा नगरपालिकाले ३५ लाख र विदेशमा रहेका युवाले २५ लाख रुपैयाँ सहयोग गरेका छन् । थप रकम संकलन र स्थानीय उत्पादन, पर्यटन प्रवद्र्धन गर्न महोत्सव गरिने मूल समारोह समितिका अध्यक्ष श्याम पौडेलले जानकारी दिए"
चेल्सी समर्थकलाई कैद,"पेरिस चेल्सीका चार समर्थकलाई एक अश्वेत मानिसलाई भूमिगत रेलमा चढ्न रोक्दै जातीय गालीगलौच गरेको अभियोगमा एक स्थानीय अदालतले कैद सजायसहित जरिवानाको फैसला सुनाएको छ । २०१५, फेबु्रअरीमा उक्त घटना भएको हो । लन्डन क्लबले फ्रान्सेली प्रतिद्वन्द्वी पेरिस सेन्ट जर्मेनसँग खेलेको हेर्न पेरिस पुगेका उनीहरूले सुलिमेन सिला नामक अश्वेत मानिसलाई त्यस्तो दुव्र्यवहार गरेका थिए । अभियुक्तमध्ये अदालतमा उपस्थित नहुने २ जनालाई १ वर्ष कैद, उपस्थितमध्ये एकलाई ८ र अर्कालाई ६ महिना कैद सुनाइएको थियो । उनीहरूबाट पीडित सिलालाई १० हजार युरो क्षतिपूर्ति भर्नसमेत आदेश दिइएको छ ।"
रेफ्री मानन्धरको संन्यास,"लमजुङ राष्ट्रिय रेफ्री सुरज मानन्धरले रेफ्री जीवनबाट संन्यास घोषणा गरेका छन् । १४ वर्षसम्म फुटबल खेलमा निर्णायकको भूमिकामा रहेका उनले २५ औं त्रिवेणी कप फुटबलको समापनसँगै व्यावसायिक रेफ्रीबाट संन्यास लिएको बुधबार घोषणा गरेका हुन् । बेसीसहरमा आयोजित कार्यक्रममा उनलाई सांसद जमीन्द्रमान घले र त्रिवेणी युवा क्लबका अध्यक्ष छविन्द्र गुरुङले अल्लोको कोट र कदरपत्रबाट सम्मान गरे । व्यावसायिक खेलाडीबाट संन्यास लिएको १४ वर्ष रेफ्री गरेपछि व्यावसायिक रेफ्री जीवनबाट संन्यास घोषणा गर्दछु, त्रिवेणी कपको फाइनल हुँदै गर्दा उनले मञ्चमा भने । मंगलबारसम्म उनैले खेलाएका थिए । उनले झन्डै १४ वर्ष ए डिभिजनबाट खेलेका थिए । ४१ वर्षे उनी काठमाडौं महानगरपालिका २० भीमसेनस्थानका बासिन्दा हुन् ।"
चेपाङका नाममा चौपट,"सिद्धि (चितवन) सिद्धि९ स्थित छेरबाङका सतीराम चेपाङको घर पुग्न मोटरबाटोदेखि करिब डेढ घण्टा पैदल हिँड्नु पर्छ । घरबाटै मोटरबाटो देखिन्छ । त्यहीँबाट दैनिक गाडी ओहोरदोहोर गर्छन् । तर उनको दु:ख बुझ्ने कोही हुँदैनन् । अपांग भए पनि दु:खजिलो गरेर बिहानबेलुका छाक जुटाउँछन् । अन्न नभएका दिन भोकै सुत्छन् । कसैसँग हात फैलाएर माग्दैनन् । उनको देब्रे खुट्टा बाङ्गो छ । यो समस्या जन्मजात हो । अहिले घरमा अनिकाल छ । मकै फलेन । अरू अन्न लगाउने बारी छैन । पाँच डोको मकै फलेको थियो, खाने धेरै छौं, अहिलेसम्म के पुग्थ्यो, घरको पिँढीमा निराश मुद्रामा भेटिएका उनले भने, तिहारबाट अनिकाल लाग्यो, खाने अन्न छैन, जसोतसो बाँचिएको छ । जनता आवासमार्फत बनेको घर भूकम्पले भत्कियो । अहिले टहरोको बास छ । टहरोको एक छेउमा बाख्रा छन् । टाँडमुनि सुँगुर छ । त्यसको माथि उनको परिवार बस्छ । आफ्नो भन्ने एउटा घर थियो, त्यो पनि भूकम्पले ढल्यो, उनले भने, बनाउने पैसा छैन, बाख्रा र सुँगुर अँधिया पाले पनि पेटभरि खाने अन्न छैन । उनकी जेठी श्रीमतीले अनिकाल सहन नसकेर करिब ९ वर्षअघि झुन्डिएर आत्महत्या गरिन् । जुन कुरा सम्झिँदा अहिले पनि उनका आँखा रसाउँछन् । तर अनिकालको समस्या पहिला जस्तो थियो, अहिले पनि त्यस्तै छ । भदौमा पाक्ने मकैले कात्तिकसम्म पुग्दैन, उनले दु:ख बिसाउँंदै भने, बाबुआमाले अनिकाल लाग्दा गिट्ठा खोज्न जंगल पस्न सिकाए, अहिले पनि अनिकालको आहारा गिट्ठा, भ्याकुर, सिस्नु नै हो । तर अहिले गिट्ठा पाइँदैन । ज्याला मजदुरी गरेर छाक जुटाउनु परेको छ । छोराछोरी हुर्काउन समस्या भएपछि उनले कान्छी श्रीमती भित्र्याए । अहिले ६ जनाको परिवार छ । तीन छोरा र एक छोरी छन् । गाउँमा हामीजस्ता गरिबलाई सहयोग गर्न धेरै संस्था भित्रिएको सुनिन्छ, उनले भने, खै हाम्रा गाउँतिर त आउनै बिर्सेजस्तो छ, कहिलेकाहीं खान पुग्छपुग्दैन भनेर सोध्न आउनेले अब त बाटो पनि बिर्सेजस्तो लाग्यो । सतीराम एक प्रतिनिधि पात्र मात्र हुन् । गाविसका अधिकांशले बर्सेनि अनिकालको सामना गर्नुपर्ने बाध्यता छ । गाउँमा संस्थाको ओइरो लागेको छ, अब सुखका दिन आउला भनेर हल्ला सुनेको वर्षौं बित्यो, स्थानीय बलबहादुर चेपाङले भने, हाम्रा गाउँमा अहिलेसम्म कोही आएनन्, हिजो जस्तो अवस्थामा थियौं, आज पनि हालत उस्तै छ । तीनदोभानसम्म मोटरबाटो पुगेकाले पहाडी गाविसमध्ये सिद्धि सुगममा गनिन्छ । यो गाविसमा चेपाङ समुदायको बाक्लो बसोबास छ । सहज यात्रामा पुगिने भएकाले अधिकांश गैरसरकारी संस्थाको आँखा यो गाविसमा पर्ने गरेको छ । चेपाङ गाउँको विकास र समुदायको आर्थिक उन्नतिका लागि भन्दै करोडौं बजेट भित्रिएको छ । तर जीवनस्तरमा कुनै परिवर्तन आएको छैन । गरिबी उस्तै छ । शिक्षा, स्वास्थ्य, खानेपानीमा कुनै सुधार छैन । जिल्ला विकास समितिको रेकर्डमा मात्रै यो गाउँमा ३ वर्षयता ९ वटा संस्थामार्फत ९ करोड ३७ लाख रुपैयाँ भित्रिएको छ । तथ्यांकमा नहुने तर पटके ढंगले काम गर्ने अनगिन्ती छन् । कसैले दान, सहयोग गर्नुपरे यहीं पुग्छन् । १० लाखभन्दा कम बजेट भएका संस्थाको हिसाबकिताब छैन । चेपाङको नाममा काम गरेजस्तो गरेर खर्च नदेखाई रकम हिनामिना गर्नेको कमी छैन । आर्थिक पारदर्शिता छैन । कुन संस्था गाउँमा आएका छन् । कसले के काम गरेको छ, गाउँलेलाई थाहा छैन । सम्बन्धित निकायबाट कुनै अनुगमन भएको छैन ।हामीले सिद्धि८ स्थित मझवाङको पृथ्वी प्राविमा आफ्टर स्कुल कार्यक्रम सञ्चालन गरेका छौं, काठमाडौंमा रहेका जेन्टल हर्ट फाउन्डेसनका संस्थापक निर्देशक अर्जुन ढकालले टेलिफोनमा भने, तीन वर्ष भयो कार्यक्रम सुरु गरेको, विद्यालय छुट्टीपछि नानीहरूलाई पढाउँछौं । उनले पहिला स्कुल जान नमान्ने नानीहरू अहिले जान थालेको दाबी गरे । तर ढकालले भनेको स्कुल सिद्धि गाविसमै नभएको सद्धि१ स्थित राप्रावि कल्याणचौरका प्रधानाध्यापक दिनेश चेपाङले बताए । सहयोग गरिरहेको छु भन्ने संस्थाको नाम पनि अहिलेसम्म सुनेको छैन, पृथ्वी स्कुल त झन् सिद्धिमै छैन, उनले भने, चेपाङ सोझो जात भनेर हाम्रो गरिबी बेचेर खाने संस्था बढे । उनले गाउँमा संस्थाको ओइरो लागे पनि समुदायले परिवर्तनको अनुभूति गर्न नपाएको गुनासो गरे ।जिविसका अनुसार जेन्टल हर्ट फाउन्डेसनले १८ लाख ७५ हजार बजेट सिद्धिका लागि छुट्याएको छ । उता फरवार्ड नेपालले यो गाविसमा ६ वर्षदेखि काम गर्दै आएको छ ।यो संस्थाको उद्देश्य चेपाङलाई जीविको पार्जनमा सहयोग गर्ने हो । तर त्यसको अनुभूति चेपाङ समुदायले गर्न पाएका छैनन् । करेसाबारी, गोठ सुधार, बंगुरपालन, माछापालन भन्दै संस्थाले यो गाविसका लागि ७० लाख ५१ हजार ३ सय ७७ रुपैयाँ छुट्याइएको छ । गाउँमा जाँदा न बंगुर पालेको देख्न पाइन्छ न माछा पालेको देख्न पाइन्छ । हाम्रो अभियानले कृषक सचेत भए, नयाँ प्रविधिको बारेमा सिक्न पाए, संस्थाका कार्यक्रम निर्देशक रामकृष्ण न्यौपानेले भने, यो सबै चेपाङ गाउँमा भएको हो । यो संस्थाले सबै वडामा काम गरेको जनाए पनि गाउँले जानकार छैनन् । संस्थाले झारा टार्ने काम गर्दै बजेट सक्ने गरेका छन् । चेपाङको गरिबी देखाएर संस्था गठन गर्दै करोडौं रकम भित्र्याउने गरिन्छ, गाउँका अगुवा यमप्रसाद चेपाङले भने, रकम भित्र्याउने जति सधंै मोटाउने, हाम्रो अवस्था भने सधंै उस्तै हुने रहेछ । उनले संस्थाले गरिबी न्यूनीकरणभन्दा पनि सानातिना कार्यक्रम गरेर पैसा सक्ने गरेको बताए ।गरिबी घटेनगरिबी निवारण कोषको साझेदारी संस्थाको रूपमा मेड नेपालले गाविसमा काम गरेको ५ वर्ष भयो । तर उपलब्धि भेटाउन मुस्किल पर्छ । यो संस्थाले गरिबी निवारण गर्ने भन्दै तरकारी खेती र बाख्रापालनमा समूहमार्फत सहयोग गर्दै आएको छ । जसको बजेट ८७ लाख २६ हजार ६ सय छ । बाख्रा पाल्ने बढेका छन्, संस्थाका कार्यकारी निर्देशक मीनराज भण्डारीले भने, आर्थिक पारदर्शिता कायम राखेका छौं, समूह गठन गरेर मात्र पैसा उपलब्ध गराउने गरेका छौं । उनका अनुसार संस्थाको लगानी यो गाविसमा एक करोड पुग्दैछ । गाउँमा पैसा लगानी हुन्छ । तर उपलब्धि के भयो भनेर खोज्ने कोही छैनन् । यो गाविसमा सबैभन्दा धेरै लगानी सौराहाको सपना भिलेज सोसियल इम्प्याक्टले गरेको छ । गाविसका लागि उसको बजेट ३ करोड ५० लाख छ । उसले काम थालेको एक महिना पूरा भयो । संस्थाले उनीहरूको आनी, बानी र व्यवहारमा परिर्वतन ल्याउन कायक्रमहरू गर्छ । तीन वर्षसम्म सञ्चालन हुने कार्यक्रमबाट चेपाङलाई सरसफाइ, जीविकोपार्जन, शिक्षा, स्वास्थ्य र आयआर्जनमा सहयोग हुने दाबी सपना भिलेजका अध्यक्ष ध्रुब गिरीले गरे । तर संस्थाले यति ठूलो रकमको ५० प्रतिशतभन्दा बढी अन्तरघर, वडा, स्वास्थ्य, शिक्षालगायत प्रतियोगितामा खर्च गर्ने जनाएको छ । यो ठाउँमा लामो समयदेखि स्वास्थ्य शिविर गर्दै आएका थियौं, संस्थाका अध्यक्ष गिरीले भने, तर समुदायमा केही परिवर्तन आएन, गाउँमै बसेर काम गरौं भनेर परियोजना सुरु गरेका हौं ।गाउँलेलाई बोलाएर भव्यभोज तथा सांस्कृतिक कार्यक्रमको आयोजना गरी परियोजना थालिएको घोषणा गरिएको थियो । तर चेपाङ अगुवाले यति ठूलो रकम केही निश्चित ठाउँमा लगानी गर्न सकिए त्यो ठाउँको परिवर्तन हुने भए पनि आवश्यक नै नभएको कार्यक्रम गरेर रकम सक्न खोजिएको बताए । ठूलो रकम लगानी गर्ने अर्को संस्था हेफर हो । चार वर्षदेखि हेफरको सहयोगी संस्थाको रूपमा महिला समूह समन्वय समितिले काम गर्दै आएको छ । यसको बजेट २ करोड ५० लाख छ । बाख्रापालनमा सहयोग गर्दै आएका छौं, हेफरकी कार्यक्रम अधिकृत सुनिता शेर्पाले भनिन्, त्यही भएर गाउँलेको मुख्य आम्दानीको स्रोत बाख्रा बनेको छ । उनले गरिबी न्यूनीकरण गर्न नसकिए पनि पहिलाको अवस्थाभन्दा केही सुधार आएको दाबी गरिन् । उता सामाजिक विकास तथा अनुसन्धान केन्द्र (एसडीआरसी) का कार्यक्रम टिम लिडर गोविन्द सुवेदीका अनुसार सिद्धिको ७, ८ र ९ वडामा खानेपानी तथा सरसफाइको काम सुरु भएको छ । काम सुरु भएको ६ महिना भयो । फन बोर्डअन्तर्गत सुरु भएको प्रोजेक्ट २० महिनासम्म चल्ने छ । जसको बजेट १ करोड ३७ लाख छ । ०६८ असोज ६ गते सिंगो जिल्ला खुल्ला दिसामुक्त भए पनि यो संस्थाले उक्त वडामा शौचालय निर्माणमा खर्च गर्दै छ । जबकि खुल्ला दिसामुक्त घोषणामा मात्र १५ करोड ६२ लाख रुपैयाँ खर्च भएको थियो । खानेपानीका लागि गाउँलेसँग समेत संस्थाले पैसा उठाएको छ । अनिकालको सामना गरिरहेका गाउँलेलाई उक्त वडाबाट घरलौरी पैसा उठाइएको छ । ७ र ८ वडाका गाउँलेले ३ हजार ५ सय बुझाएका छन् । स्थानीयका अनुसार ९ मा २ हजार छ । गाउँलेको पनि सहयोग रहोस् भनेर मात्र यस्तो गरिएको हो, उनले भने, कामअन्तर्गत विकास चरणमा छौं । उनले जिविस र खानेपानी कार्यालयकै सल्लाहमा सिद्धि पुगेको बताए । उता डेग नेपालले चेपाङ महिला सशक्तीकरण कार्यक्रम चलाउन थालेको २ वर्ष भयो । संस्थाका कार्यक्रम संयोजक जनक कार्कीका अनुसार संस्थाले महिलालाई आफ्नो अधिकारका सम्बन्धमा बलियो बनाउने छ । त्यस्तै बोल्न र नेतृत्व गर्न सिकाउने छ । संस्थाले यो कार्यक्रमका लागि भन्दै २० लाख बजेट छुट्याएको छ । त्यस्तै चेपाङ विकास समाजको ६ लाख ८९ हजार र महिला सघन केन्द्रले ३ लाख यही गाउँका लागि भनेर छुट्याएको जिविस स्रोतले जनायो । उता सौराहाकै होटल मोनालिसाले सिद्धिकै वडा ८ जिङलाउमा खानेपानी, शिक्षा, तरकारी खेतीका लागि भन्दै करिब ५५ लाख खर्च गरिसकेको छ । लगानी होटलको मात्र होइन, साथीभाइको समेत रहेको छ, होटलका सञ्चालक केशव खनालले भने, गाउँ परिवर्तनको चरणमा छ । यस्ता होटल, संस्थाले लगानी गरेको बारे जिविसलाई थाहा छैन । चेपाङ अगुवाबाट संस्थाले कार्यक्रम ल्याउँछन् पैसा खान्छन् भन्ने गुनासो आउने गरेको छ, जिविसका सामाजिक विकास शाखाका कार्यक्रम अधिकृत रामहरि न्यौपानेले भने, गाउँमा लगानी गर्ने संस्थाको संख्या बढे पनि सोचेजस्तो राम्रो रिजल्ट आउन सकेको छैन । संस्थाले गरेको काम प्रभावकारी भयोभएन, कस्तो रिजल्ट आयो, संस्थाले गाउँमा पुगेर काम गरेका छन्छैनन् भनेर सम्बन्धित निकायले अनुगमन गरेको छैन । समग्र क्षेत्रको अनुगमन गर्ने भनेर टिम बनाएका छौं, प्रमुख जिल्ला अधिकारी नारायणप्रसाद भट्टले भने, अब चाँडै गैरसरकारी संस्थाको सञ्चालन तथा व्यवस्थापन गर्ने गरी अघि बढ्ने छौं । गाविसका अनुसार यहाँ ७ सय १५ घरधुरीमा ४ हजार ६ सय ५२ जनसंख्या छ । ९५ प्रतिशत चेपाङको बसोबास छ । गाविस सचिव पदमबहादुर भेटवालले संस्थाको संख्या बढे पनि परिवर्तन देख्न नपाएको गुनासो गरे । संस्थाले अरू काम नगरे पनि चेपाङलाई कार्यक्रम गर्दा एक छाक भातचाहिँ खुवाउने गरेको छ, मैले देखेको त्यत्ति हो, उनले भने । चितवनको सिद्धि९ स्थित छेरबाङका सतीराम चेपाङ र उनकी श्रीमती सनीमाया । उनीहरूको ६ जनाको परिवार खानेकुरा नभएकाले भोकभोकै छ । भूकम्पले घर भत्किएपछि उनीहरू सुँगुरको टाँडमाथि रात काट्छन् ।"
विधेयक अघि बढाऔं,"सर्वाेच्चले आदेश गरिसक्दा पनि किन प्रस्ताव अघि नबढाउनुभएको भनी प्रधानमन्त्रीलाइ सोध्न जाने निर्णय गरेका छौं, झाले भने, कांग्रेस सभापति देउवालाई पनि यही कुरा सोध्छौं । हाम्रो माग सम्बोधन गर्दै पारित गराउने वातावरण बनाउन कुरा हुन्छ । मोर्चाले प्रेस काउन्सिलले गरेको अखबारहरूको पछिल्लो वर्गीकरणप्रति आपत्ति जनाउँदै मधेस आन्दोलनको सकारात्मक सम्प्रेषण गर्ने मिडिया छुटाइएको दाबी गरेको छ । मोर्चा बैठकमा सर्वोच्चको पछिल्लो आदेश र अबको रणनीतिबारे कुराकानी भएको सद्भावना महासचिव मनीषकुमार सुमनले जानकारी दिए ।मोर्चा र गठबन्धनका अलग बैठक गठबन्धन बैठक सकिएलगत्तै तमलोपा मुख्यालय बिजुलीबजारमा मधेसी मोर्चा बैठक सुरु भएको थियो । तीनकुनेका गठबन्धन बैठकमा कमै जाने तमलोपा अध्यक्ष महन्थ ठाकुर बुधबार भने गएका थिए । तर, त्यसलगत्तैको मोर्चा बैठकमा भने यादव गएनन् । उनले व्यक्तिगत समस्याका कारण सहभागी हुन नसक्ने भन्दै बैठक चलाउन अनुरोध गरेर हिँडेका थिए । एउटै विषयका लागि किन दुइटा बैठक गर्नुपरेको हो भनी सोधिएको प्रश्नको जवाफमा यादवले भने, त्यस्तो कुनै कारण छैन, संयोग परेछ । त्यो पनि बसिहालूँ, यो पनि बसिहालूँ भनेर एकै दिन दुईवटा बैठक गरिएको हो ।२९ दलीय गठबन्धनमा मधेसी मोर्चाका सात घटक पनि सामेल छन् । केही मधेसकेन्द्रित दलका नेताले गठबन्धन बैठकमा खुलेर सहभागी हुन अनिच्छा जाहेर गर्ने हुँदा अलगअलग बैठक बस्ने गर्छन् । मोर्चाका एक नेताले गठबन्धनलाई नेता विशेषले आफ्नोअनुकूल उपयोग गर्न खोजेको अनुभूति भएकाले नजाने गरेको कान्तिपुरलाई बताए ।"
संशोधनको समर्थन गर्दैनौं : राप्रपा,"काठमाडौं राष्ट्रिय प्रजातन्त्र पार्टीले संविधान संशोधन विधेयकलाई समर्थन नगर्ने पार्टीका महामन्त्री राजेन्द्र लिङ्देनले बताएका छन् । विधेयकका कतिपय प्रावधानमा हाम्रो असहमति छ, त्यसैले यसलाई जस्ताको त्यस्तै पास गर्ने पक्षमा हामी छैनौं, लिङ्देनले बुधबार कान्तिपुरसँग भने । राष्ट्रहित विपरीत हुने कतिपय प्रावधान परिमार्जन नगरेसम्म समर्थन नगर्ने पार्टी निर्णय रहेको उनले जनाए । केन्द्रीय कार्यसम्पादन समितिले मधेस र पहाडलाई अलग पार्ने गरी भएको सीमांकन प्रस्ताव नमान्ने निर्णय गरेको थियो । मधेसका समस्या सम्बोधन गर्न जरुरी भए पनि संशोधन विधेयकले त्यसलाई नसमेटेको लिङ्देनले बताए । पार्टी अध्यक्ष कमल थापा र राष्ट्रिय अध्यक्ष पशुपतिशमशेर राणाबीच यसबारे विवाद नरहेको उनले बताए ।"
खोसियो अधिकार,"काठमाडौं त्रिभुवन विश्वविद्यालयले सरकार र डा गोविन्द केसीबीचको सम्झौता उल्लंघन गर्दै मेडिकल कलेजहरूमा सिट संख्या र भर्ना शुल्क निर्धारण गर्ने अधिकार चिकित्साशास्त्र अध्ययन संस्थान (आईओएम) बाट खोसेर आफैंले लिएको छ । प्रधानमन्त्री एवं कुलपति पुष्पकमल दाहालको अध्यक्षतामा बुधबार बसेको त्रिवि सभाले आफ्नो विश्वविद्यालय मातहतका आईओएमसहित सबै नौवटै संकायमा विद्यार्थीको सिट संख्या र भर्ना शुल्क निर्धारण गर्ने अधिकार खोसेर विश्वविद्यालय आफैंले लिएको हो ।चिकित्सा शिक्षा र स्वास्थ्य क्षेत्रका विकृतिविरुद्ध १० पटक आमरण अनशन बसिसकेका डा केसीसँग सरकारले गरेको सम्झौतामा आईओएमलाई अधिकतम स्वायत्तता दिने निर्णय गरी तत्काल कार्यान्वयन गर्ने उल्लेख छ । प्रधानमन्त्री दाहालकै संलग्नतामा त्रिविले सरकार र डा केसीबीच भएको सम्झौता उल्लंघन गरेको हो । जबकि सरकारी टोली र केसीबीच भएको सम्झौता मन्त्रिपरिषद्ले नै अनुमोदन गरिसकेको छ ।सम्झौताविपरीत त्रिवि सभाले त्रिविको नियमावली संशोधन गरी मेडिकल कलेजहरूमा विद्यार्थीको कोटा (सिट संख्या) र भर्ना शुल्क तोक्ने अधिकार कटौती गरेको हो । सम्झौताअनुसार आईओएमका सबभन्दा वरिष्ठ चिकित्सक प्राध्यापकलाई डिन नियुक्त गर्न थालिएको छ । डिनकै संयोजकत्वमा रहेको विशेषज्ञहरूको समितिले मेडिकल कलेजहरूको सिट संख्या र भर्ना शुल्क तोक्ने अधिकारलाई अझ व्यवस्थित गर्ने सम्झौतामा उल्लेख छ ।त्रिवि सभाले नियम संशोधन गरी सिट संख्या र भर्ना शुल्क तोक्ने अधिकार आईओएमका डिनको संयोजकत्वमा रहेको समितिबाट खोसेर कार्यकारी परिषद्लाई दिएको छ । नयाँ नियमअनुसार मेडिकल कलेजहरूको विद्यार्थीको सिट संख्या र शुल्क तोक्ने काम त्रिविका रजिस्टारको संयोजकत्वमा रहेको समितिले गर्नेछ । समितिमा उपकुलपतिले तोकेको शिक्षक, डिन या निजले तोकेको व्यक्ति र रजिस्टारले तोकेको कर्मचारी प्रतिनिधि सदस्य रहने व्यवस्था गरिएको छ । अब विशेषज्ञता नभएका व्यक्तिहरूको बाहुल्य भएको समितिले प्रभाव, पहुँच र पैसाको बलमा हचुवाका भरमा मेडिकल कलेजहरूमा विद्यार्थीको सिट संख्या तोक्ने र शुल्क तय गर्ने हुनाले मेडिकल कलेजहरूको शिक्षाको गुणस्तर खस्कने चिन्ता चिकित्सकहरूले गरेका छन् । यसअघि आईओएमका डिन अध्यक्ष, निजले तोकेको प्रतिनिधि, त्रिविका कुलपतिले तोकेको प्रतिनिधि रहेको विशेषज्ञ समितिले मेडिकल कलेजहरूको सिट संख्या र भर्ना शुल्क तोक्ने व्यवस्था थियो । केसीसँगको सम्झौताबमोजिम यसअघि सरकारले आईओएमलाई प्रशासनिक र आर्थिक स्वायत्तता दिने निर्णय गरेको थियो । त्यही निर्णयअनुसार आईओएमले मेडिकल कलेजहरूको मापदण्ड पुगेनपुगेको अनुगमन गरी सिट निर्धारणको निर्णय गर्दै आएको थियो । सरकारद्वारा गठित समितिको सिफारिसका आधारमा आईओएमले नै शुल्क तोकेर लागू गर्ने काम गर्दै आएको थियो । संसद्मा विचाराधीन चिकित्सा शिक्षासम्बन्धी ऐन संशोधन विधेयकमा चिकित्सा शिक्षा आयोगले सिट र शुल्क तोक्ने प्रस्ताव गरेको छ । त्रिविको संशोधित नियमले त्यसलाई समेत प्रभावित गर्न सक्ने चिन्ता चिकित्सकहरूको छ ।त्रिवि सभाले इन्जिनियरिङ अध्ययन प्रतिष्ठानको इन्जिनियरिङ कलेजहरूको विद्यार्थीको सिट संख्या र शुल्क तोक्ने अधिकारसमेत खोसेर कार्यकारी परिषद्मा खिचेको छ । संशोधित नियमअनुसार अब त्रिविका रजिस्टार अध्यक्ष रहेको समितिले इन्जिनियरिङ कलेजहरूको सिट संख्या र भर्ना शुल्क तोक्नेछ । त्रिविका पदाधिकारीहरूकै हस्तक्षेपले मेडिकल तथा इन्जिनियरिङ कलेजहरूको सिट संख्या र शुल्क बढी निर्धारण हुने गरेको भनेर सधैं विवाद हुँदै आएको छ । अब त्रिविका पदाधिकारीले नै सिट संख्या र शुल्क तय गर्ने नयाँ व्यवस्थाले मेडिकल तथा इन्जिनियरिङ कलेजको सिट र शुल्क निर्धारणमा माफिया हाबी हुन सक्ने चिन्ता चिकित्सकहरूको छ ।त्रिवि उपकुलपति तीर्थ खनियाँले भने आईओएमका डिनको अधिकार कटौती र डा केसीसितको सम्झौता उल्लंघन नभएको दाबी गरे । संशोधित नियमले डिनको अधिकार अझै थपेको छ । डिनलाई यसअघि एक करोड रुपैयाँसम्मको सार्वजनिक खरिदको (आर्थिक) अधिकार थियो । अब तीन करोडसम्मको आर्थिक अधिकार दिइएको छ, खनियाँले कान्तिपुरसित भने ।"
तीन हजार मृतकका परिवारले राहत पाएनन्,"काठमाडौं श्रम स्वीकृतिको दुई वर्षे म्याद सकिएर विदेशमा मृत्यु भएका कम्तीमा ३ हजारका परिवारले क्षतिपूर्ति पाएका छैनन् । सरकारले वैदेशिक रोजगारीमा मृत्यु भएका मृतकका परिवारलाई क्षतिपूर्ति दिन वैदेशिक रोजगार प्रवद्र्धन बोर्ड बनाएको छ । बोर्डले श्रमस्वीकृतिको म्यादभित्र मृत्यु हुने कामदारलाई मात्रै क्षतिपूर्ति दिने गरेको छ । वैदेशिक रोजगारीका क्रममा मृत्यु भएका परिवारले बोर्डबाट ३ लाख रुपैयाँ र बिमाबापत १० लाख रुपैयाँ पाउने कानुनी व्यवस्था छ । विदेश जाने कामदारसँग एक हजार रुपैयाँ लिएर बोर्डले २०६५ माघबाट क्षतिपूर्ति दिन थालेको हो । हाल बोर्डको कोषमा ३ अर्ब ८० करोड रुपैयाँ नाघेको छ । दुई महिना मात्रै फरक पर्दा पनि क्षतिपूर्ति पाइनँ, कुवेतमा मृत्यु भएका धनौजी७, धनुषाकी ३१ वर्षीय सत्यनारायण शाह सोनारकी श्रीमती बबिताले भनिन्, कुवेतको कम्पनीले पनि क्षतिपूर्ति दिएन । नेपालबाट पनि पाएको छैन ।गन्तव्य देशका श्रम कानुनले कार्यक्षेत्रभित्र मृत्यु भए मात्रै कामदारका परिवारलाई क्षतिपूर्ति दिने गरेको छ । खाडी तथा मलेसियामा मृत्यु भएका कामदारमध्ये झन्डै ६० प्रतिशतको क्याम्पमै मृत्यु भएको छ । अधिकांश कम्पनीले आठ घण्टा मात्रै बिमा गरेको हँुदा क्याम्पमा सुतेको सुत्यै वा हृदयाघात भएर मृत्यु हुनेले क्षतिपूर्ति पाउन सक्ने सम्भावना निकै कम छ, कतारका लागि पूर्वराजदूत सूर्यनाथ मिश्रले भने, २४ सै घण्टा पुग्ने गरी बिमा गरेको छ भने कम्पनीले क्षतिपूर्ति दिन्छ । बोर्ड गठन भएयता श्रमस्वीकृतिको म्यादभित्र मृत्यु भएका झन्डै ५ हजार जना परिवारलाई क्षतिपूर्ति पाएका छन् । वैदेशिक रोजगार ऐन र नियमावली अनुसार हामीले बोर्डको कार्यसम्पादन गर्ने हो, बोर्डका कार्यकारी निर्देशक रघुराज काफ्लेले भने, ऐन र नियमावलीले करार पत्रका कामदारलाई मात्रै आकर्षण गर्छ ।बोर्डमा क्षतिपूर्ति नपाउने भएपछि अधिकांश पीडित परिवार पुग्ने गरेका छैनन् । गत आर्थिक वर्षमा करिब १२ सय नेपालीको शव ढुवानी गर्यौं । विमानस्थलबाट घरघरमा पुर्याइदियांै, काफ्लेले भने, करिब ७ सयको परिवारले मात्रै बोर्डबाट क्षतिपूर्ति लगेको देखिन्छ । वैदेशिक रोजगार विभागले खाडीमा दुई वर्ष र मलेसियामा तीन वर्षका लागि श्रम स्वीकृति दिने गरेको छ । ऐनको नजरमा श्रम स्वीकृतिको म्याद सकिएको भोलिपल्टदेखि कामदारहरू गैरकानुनी हुन्छन् । उनीहरू मृत्यु तथा घाइते भई अंगभंग भए बोर्डबाट पाउने सुविधा लिनबाट वञ्चित हुने गर्छन् । करार अवधि सकिएर अलपत्र परेका कामदारलाई उद्धार तथा औषधि उपचार गर्नदेखि शव ल्याउन अर्थ मन्त्रालयबाट रकम निकासा हुँदै आएको छ । यस आर्थिक वर्षबाट यस्ता हैसियत भएकालाई राहत दिन अर्थ मन्त्रालयले परराष्ट्र मन्त्रालयलाई ५० लाख रुपैयाँको एउटा कोष बनाइदिएको छ, काफ्लेले भने, मृतकका परिवारलाई क्षतिपूर्ति दिन भने सकिएको छैन । श्रम मन्त्रालयका अनुसार वैधानिक तवरबाट विदेश जान र बस्न प्रोत्साहित गर्ने कार्यलाई प्राथमिकता दिँदा कागजातविहीन भएकालाई राहत दिलाउन नसकिएको हो । साउदीका लागि पूर्वराजदूत उदयराज पाण्डेले करार अवधि सकिएलगत्तै कामदार स्वदेश फिरिहाल्न सम्भव नभएको बताए । नेपालमा लिएको श्रम स्वीकृतिको म्याद सकिए तुरुन्तै कामदारहरू स्वदेश फिरिहाल्न सम्भव छैन र हुँदैन । कानुनी हैसियतमा बसेर काम गर्नेहरू बाध्यताले पनि फर्किन मिल्दैन, उनले भने, त्यसका लागि दूतावासबाटै पुन: श्रमस्वीकृति लिने व्यवस्था गर्नुपर्छ ।करार अवधि सकेको तीन महिनासम्म मृत्यु तथा अंगभंग भए पनि क्षतिपूर्ति दिन सकिने गरी वैदेशिक रोजगार नियमावलीलाई संशोधन गर्न १० महिनाअघि नै तयार गरिए पनि श्रम मन्त्रालयमा थन्किएर बसेको छ । म्याद सकेको ६ महिनासम्मलाई निजीस्तरको जीवन बिमाले क्षतिपूर्ति दिन्छ । झन् राज्यको तहबाटै भएको छैन, काफ्लेले भने, नियमावली संशोधन भए केही राहत मिल्ला । प्रधानमन्त्री पुष्पकमल दाहालले करार अवधि सकेर स्वदेश फिर्न नपाउने र नफर्केका कामदारलाई दूतावासबाट तुरुन्तै पुन: श्रमस्वीकृति गर्ने व्यवस्था मिलाउने घोषणा गरे पनि कार्यान्वयन भएको छैन । विभागका महानिर्देशकले अधिकार प्रत्योजना गरेपछि दूतावासबाट पुन: श्रमस्वीकृति दिन सकिन्छ । यसका लागि हामीले महानिर्देशकसँग राय सोधेका छौं, मन्त्रालयका प्रवक्ता गोविन्दमणि भुर्तेलले भने, राय आएलगत्तै हामी प्रक्रिया बढाइहाल्छौं । कल्याणकारी कोषमा बुझाउने रकम दूतावासले नै लिन मिल्छ । निजीस्तरको कम्पनीबाट गर्ने जीवन बिमाको विषयमा छलफल गर्दैछौं ।२०१६ मा यूएईमा ६६ नेपालीको मृत्युकाठमाडौं सन् २०१६ मा वैदेशिक रोजगारीका लागि संयुक्त अरब इमिरेट्स (यूएई) पुगेका ६६ नेपालीको मृत्यु भएको छ । आबुधाबीस्थित नेपाली दूतावासका अनुसार मृत्यु हुनेमा ६० पुरुष र ६ जना महिला छन् । यसअघि २०१५ मा ६४, ०१४ मा ६३ र ०१३ मा ७८ जनाको मृत्यु भएको थियो । मृत्यु हुनेमा १९ देखि ४१ वर्ष उमेर समूहका छन् । दूतावासका प्रवक्ता कृष्ण अर्यालका अनुसार सबभन्दा धेरैको हृदयाघातका कारण मृत्यु भएको छ । हृदयाघातबाट २२, अन्य रोगबाट ८, मादक पदार्थ सेवनबाट ५, आत्महत्याबाट १७, सडक दुर्घटनामा ८ र डुबेर ४ को मृत्यु भएको छ भने ३ जनाको कार्यक्षेत्रमै र २ जनाको अन्य कारणले मृत्यु भएको छ । अर्यालले कामदारहरूमा सचेतना बढाउन सके मृत्युदर घटाउन सकिने बताए । नेपालीको मुख्य समस्या हृदयाघात हो । दोस्रो आत्महत्या र सडक दुर्घटना हो, उनले भने, हामीले कामदारलाई बेलाबेला परामर्श दिन जरुरी देखिएको छ । गैरआवासीय नेपाली संघ यूएईका अध्यक्ष सुदीप कार्कीले यूएई आउनुअघि कामदारको स्वास्थ्य परीक्षणमा विशेष जोड दिनुपर्ने बताए । खानपान र बसोबासमा ध्यान दिनुपर्छ । नेपालबाट मुटु परीक्षण गराई आएमा र मानसिक तनाव घटाउन सके धेरै जनाको ज्यान जोगिन सक्छ, उनले भने ।"
विपक्षमा अमेरिकी फैसला,काठमाडौं इराकमा १३ वर्षअघि हत्या गरिएका १२ नेपालीका आफन्तले काम लगाउने कम्पनीविरुद्ध दिएको उजुरीमा अमेरिकाको पुनरावेदन अदालतले विपक्षमा फैसला गरेको छ । द्वन्द्वग्रस्त इराकमा रहेको केबीआर (केलोग ब्राउन एन्ड रुट) र त्यसैको ठेकेदार कम्पनी दाउद एन्ड पार्टनर्सले अम्मानको होटेलमा काम लगाइदिने भनेर नेपालीलाई झुक्याई इराक तस्करी गरेको भन्दै दायर मुद्दामा तल्लो अदालतको फैसलालाई पुनरावेदन अदालतले सदर गरेको हो । हत्या गरिएकाहरूका आफन्तले २००८ मा दायर गरेको मुद्दाको विपक्षमा सन् २०१४ मा तल्लो अदालतले फैसला गरेको थियो । त्यसपछि उनीहरूले पुनरावेदन गरेका थिए । अदालतले अमेरिकी कम्पनी केबीआरको पक्षमा फैसला गरेको हो । इराकबाट जीवितै फर्केका कामदारले आफूलाई सैन्य शिविरमा १५ महिना जबर्जस्ती काममा लगाइएको र त्यसपछि मात्रै राहदानी फिर्ता दिइएको बताएका थिए । यससँगै मारिएका व्यक्तिलाई झुक्याएर मानव तस्करी गरेको भन्दै आफन्त र आतंकवादीको कब्जामा नपरेका एक नेपाली कामदारले दायर गरेको मुद्दा खारेज भएको छ । तीनमध्ये दुई न्यायाधीशले कम्पनीको पक्षमा फैसला गरेपछि मुद्दा खारेज भएको समाचार संस्था रोयटर्सले जनाएको छ ।
कराँची जेलबाट फर्किए यमबहादुर,"काठमाडौं भारतीय समुद्रमा माछा मार्दामार्दै पाकिस्तानी जेलमा पुगेका गुल्मी, बडागाउँका यमबहादुर सार्की उद्धारसहयोगीको भरथेग पाएर मंगलबार राति काठमाडौं उत्रँदा निकै मुस्किलले नेपाली बोलिरहेका थिए । एक सालसम्म जेलमा थिएँ, नेपाली बोल्नै मुस्किल परिरहेको छ, पुसे ठिहीमा समेत पातलो सर्ट, फाटेको पाइन्ट र प्लास्टिकको चप्पलका भरमा विमानस्थलमा भेटिएका सार्कीले एकै सासमा सुनाए, कराँचीको ल्यान्डी जेलमा ५ सयभन्दा बढी कैदी थियौं, म एक जना मात्रै नेपाली थिएँ । यसरी अचानक घर फिर्न पाउँला भन्ने लागेकै थिएन । भारतपाकिस्तान सीमावर्ती पञ्जाब प्रान्तको समुद्रमा पानी जहाजमा तैरिँदै माछा मार्ने काम गरिरहेका गुल्मी बडागाउँ ३ का सार्की सामुद्रिक सिमाना थाहा नपाई पाकिस्तान पुगेका थिए । मछुवारको भरिया मात्रै बनेर काममा गएका ३३ वर्षे सार्कीलाई आफू नेपाली भएको पहिचान जुटाउनै एक वर्ष लागेको थियो । इस्लामाबादस्थित नेपाली दूतावासले सार्की थुनामा रहेको ३ महिनाअघि थाहा पाए पनि घर फिर्ती टिकट उपलब्ध गराउन नसक्दा थुना अवधि लम्बिँदै गएको समाचार कान्तिपुरमा प्रकाशित भएको थियो । आर्थिक अवस्था कमजोर रहेका र फिर्ती टिकटको रकमसमेत जुटाउन नसकिरहेका सार्कीका बारेमा थाहा पाएर झापा, दुधेका व्यवसायी सन्तोष थोप्रा लिम्बूले टिकटसहित गुल्मीसम्म जाने खर्च उपलब्ध गराएका थिए । सार्कीलाई रिसिभ गर्न पनि लिम्बू मंगलबार विमानस्थल पुगेका थिए ।काठमाडौं उत्रिएर पहिलोपटक बाबु अमरबहादुरसँग फोनमा कुरा गर्न पाएँ, म बाँचेर आएँ भनेर सुनाएँ, यमबहादुरले सुनाए, भारतको पञ्जाबमा बसेर आसपासको समुद्रमा माछा मार्नर्े काममा जान थालेको १४ वर्ष भइसकेको थियो, पहिलोपटक दशा लागेर पाकिस्तानको जेलमा पुगेको थिएँ । अवैध रूपमा सीमा वारपारको घटना र अभियोग आफैंमा गम्भीर भए पनि अहिले भारत, पाकिस्तान, बंगलादेश, श्रीलंकासहितका मुलुकका जेलहरूमा एकअर्काको सामुद्रिक सीमा उल्लंघन गरेको अभियोगमा हजारौं नागरिक थुनामा छन् । यसअघि, सन् २०१२ को सेप्टेम्बरमा गुल्मी, बडागाउँकै २५ वर्षे मीनबहादुर सर्तुङ्गे मगर माछाभरिया बनेकै हैसियतमा कराँचीको मलिर जेलमा २९ महिना थुनामा बसेका थिए । अन्तर्राष्ट्रिय कानुनमा समेत टेरिटोरियल भायोलेन्स (सीमा क्षेत्र उल्लंघन) लाई गम्भीर अपराध मानिन्छ । यस्तो अभियोगमा आजीवन कारावासको सजायसमेत हुने स्थिति रहन्छ । तर, यमबहादुरका हकमा नियतवश नभएको गल्ती र माछा मार्नेभन्दा पनि भरिया काम गर्ने यामबहादुरको बाध्यकारी हैसियत बारे खुलाएर इस्लामबादस्थित नेपाली दूतावासले पाकिस्तान सरकारसँग उनको रिहाइका लागि आग्रह गरेपछि डिपोर्टेसन सम्भव भएको हो । यो काममा कूटनीतिक तवरमा समन्वयको काम गर्ने इस्लामाबादस्थित काउन्सिलर तीर्थराज अर्यालले बुधबार यमबहादुरलाई काठमाडौंमा भेटेर अबदेखि असुरक्षित र खतरा मोल्ने प्रकृतिका काममा नजान सुझाव दिएका थिए । छोरा यमबहादुरलाई लिन उनका बाबु अमरबहादुर बिहीबार काठमाडौं आउने भएका छन् । मंगलबार बिहान पनि म जेल बाहिर धुले बाटामा पानी हालिरहेको थिएँ, यमबहादुरले सुनाए, एकाएक तिमी तयार होऊ, आज नेपाल जान पाउँछौं भनेर जेलरले खबर गरेपछि म अचम्ममा परें । कराँचीबाट मस्कट (ओमान) हुँदै साँझ काठमाडौं आइपुग्दा म आफैं अचम्ममा परें । यमबहादुरका अनुसार गुल्मीको बडागाउँबाटै पञ्जाब प्रान्तमा माछा मार्न जाने ८ युवा अझै समुद्रतिरै अथवा आसपासमा रहेका हुन सक्छन् । समुद्रमा माछा मारेको कामको मासिक २५ हजार रुपैयाँका हिसाबमा पाउनुपर्ने तलब यमबहादुरले ६ महिनायता पाएका छैनन् । उनी गुल्मी गाउँ पुगेर फेरि तलब उठाउन पञ्जाब जाने योजनामा छन् ।"
प्राविधिकलाई प्रोत्साहन भत्ता कात्तिकदेखिकै,"काठमाडौं पुनर्निर्माणमा खटिएका प्राविधिकहरूले कात्तिक १० देखि नै लागू हुने गरी प्रोत्साहन भत्ता पाउने भएका छन् । सरकारले पुनर्निर्माणका लागि करारमा नियुक्त प्राविधिक तथा अन्य कर्मचारीलाई भौगोलिक क्षेत्रका आधारमा ५० र कार्यसम्पादनका आधारमा ५० प्रतिशत भत्ता दिने भएको हो । उनीहरूलाई चाडपर्व खर्च र दुर्घटना बिमाको समेत व्यवस्था हुनेछ । कार्यस्थलमा ६ महिनाभन्दा बढी सेवा करारमा गरेका इन्जिनियर, सबइन्जिनियर र ओभरसियरलाई खाइपाई आएको एक महिनाको तलब बराबर चाडपर्व खर्च उपलब्ध गराइनेछ । दुर्घटना बिमा पनि एक महिनाकै तलब बराबर हुने सहरी विकास मन्त्रालय केन्द्रीय आयोजना इकाईका प्रमुख शिवहरि शर्माले बताए । उपत्यकाका काठमाडौं, भक्तपुर र ललितपुरका प्राविधिकले भने भत्ता पाउने छैनन् । तर ललितपुरका दुर्गम गाउँमा काम गर्ने प्राविधिकलाई भने दिइनेछ ।"
गैंडा हेर्न चिनियाँ टोली,"काठमाडौं एकसिंगे गैंडा, तिनको बासस्थान र आहारलगायत व्यवस्थापन हेर्न चीनको वन मन्त्रालयबाट पाँच सदस्यीय टोली नेपाल आएको छ । चीनको स्टेट फरेस्ट्री एडमिनिस्टेसनका उपमन्त्री चेन फेंगसुईको नेतृत्वमा नेपाल आएको टोली बुधबार चितवन राष्ट्रिय निकुञ्ज पुगेको छ । चिनियाँ टोलीलाई बुधबार बिहान वन मन्त्रालयका सचिव डाकृष्णचन्द्र पौडेल र राष्ट्रिय निकुञ्ज तथा वन्यजन्तु संरक्षण विभागका महानिर्देशक मनबहादुर खडकाले अन्तर्राष्टिय विमानस्थलमा स्वागत गरेका थिए । महानिर्देशक खडकाले चिनियाँ टोली बुधबारै गैंडा, बासस्थान र आहारलगायत संरक्षणको अवस्था अध्ययन गर्न चितवन निकुञ्ज गएको बताए । चिनियाँ टोली फर्किएपछि नेपालका गैंडा विशेषज्ञ र वन मन्त्रालयको टोलीले चीन गएर नेपाली गैंडा राखिने बासस्थानको अध्ययन गर्नेछ ।"
म मधेसको धर्तीपुत्र,"काठमाडौं एमाले नेता माधव नेपालले वास्तविक मधेसको प्रतिनिधित्व आफूजस्ता व्यक्तिले मात्र गर्ने भन्दै जसले जे माग्यो त्यो पूरा गर्न नहुने बताएका छन् । उनले मधेसी केन्द्रित दलहरूले गरेका मागहरू नाजायाज भएको उल्लेख गर्दै त्यस्तै माग पूरा गर्न सत्तारूढ दलहरू लागेको बताए । नेपालमै नजन्मिएका, बाबु, बाजेको अत्तोपत्तो नभएकाहरूले भनेको चाहिँ मधेसको माग हुने अनि पितापुर्खा नै मधेसी भएका मजस्ता मधेसको धर्तीपुत्रले भनेको चाहिँ मधेसको माग नहुने ? प्रेस चौतारीले बुधबार राजधानीमा आयोजना गरेको अन्तरक्रियामा नेपालले भने । उनले संविधान संशोधनमार्फत प्रदेशको सीमा हेरफेर गर्ने प्रयासप्रति आपत्ति जनाए । मधेसका जनताको खास माग भनेको विकास हो, गरिबी निवारण हो, चुनाव हो, उनले भने, सीमा हेरफेर होइन, म पनि मधेसको प्रतिनिधित्व गर्छु मोरङदेखि पर्सासम्म हालै भ्रमण गरेर आएको छु त्यहाँका जनतालाई सिमा हेरफेर होइन चुनाव हुन्छ कि हुँदैन भन्ने चासो छ । सर्वोच्च अदालतको आदेशबाट प्रदेश सभा गठन नहुँदासम्म प्रदेशको सीमा हेरफेर गर्न नमिल्ने स्पष्ट भएकाले अब हठ नगरी सरकारले विधेयक फिर्ता लिएर चुनाव घोषणा गर्नु उपयुक्त हुने नेपालको भनाइ थियो ।"
आँबुखैरेनीपोखरा सडक चार लेन बन्ने,"काठमाडौं (कास) सरकारले पृथ्वी राजमार्गको आँबुखैरेनीपोखरा सडकलाई चार लेन फराकिलो बनाउने तयारी गरेको छ । सरकारले पृथ्वी राजमार्गको मुग्लिनपोखरा ९३ किमिमध्ये आँबुखैरेनीपोखरा ८६ किमि सडकलाई चार लेन फराकिलो बनाउने तयारी गरेको हो । हाल उक्त सडक दुई लेनको छ । सडक विभागअन्तर्गतको आयोजना निर्देशनालय (एडीबी) का प्रमुख केशवकुमार शर्माले एसियाली विकास बैंक (एडीबी) को सहयोग आउने भएपछि विस्तारको विस्तृत डिजाइनिङ थालिएको बताए । उनका अनुसार मुग्लिनआँबुखैरेनी ७ किमि खण्डमा मस्र्याङदी जलविद्युत् गृह र टनेल भएकाले हाल विस्तार कार्य गरिने छैन । विदेशी कम्पनीले डिजाइनको जिम्मा लिएको छ, उनले भने, यस वर्ष डिजाइन, सम्झौता सकिन्छ, सन् २०१८ भित्र ठेक्का आहवान गरिन्छ ।"
कानुनभन्दा कार्की माथि ?,"काठमाडौं जनआन्दोलन ०६२६३ का बलमा स्थापित प्रतिनिधिसभाले २०६३ जेठ ४ गते गरेको घोषणाले सार्वजनिक पदमा रहेका व्यक्तिले परिवर्तनको भावनाअनुरूप प्रतिनिधिसभामा शपथ खानुपर्ने व्यवस्था गरेको थियो । तोकिएका सार्वजनिक पद धारण गर्ने पदाधिकारीहरूले प्रतिनिधिसभाबाट तोकिएको ढाँचामा तोकिएको शपथ लिनेछन्, घोषणाको नवौं बुँदामा विविध शीर्षकमा भनिएको थियो, शपथ लिन इन्कार गर्ने अधिकारी पदमुक्त हुनेछन् । तत्कालीन राजा ज्ञानेन्द्रको प्रत्यक्ष शासनकालमा मुख्यसचिव भएका लोकमानसिंह कार्कीका हकमा भने यो घोषणा लागू भएन ।यहीबीचमा घोषणाविरुद्ध अधिवक्ता बालकृष्ण नेउपानेलगायतले दायर गरेको रिट सर्वोच्च अदालतले खारेज गरिदिएको थियो । तत्कालीन न्यायाधीशत्रय अनुपराज शर्मा, रामप्रसाद श्रेष्ठ र गौरी ढकालको विशेष इजलासले संविधानको न्यायिक परीक्षण हुन नसक्ने भन्दै रिट खारेज गरिदिएको थियो । आदेशमा भनिएको थियो, संविधानको अंग बनिसकेका प्रावधानहरूको न्यायिक पुनरावलोकन गर्न न्यायिक पुनरावलोकनसम्बन्धी मान्य सिद्धान्तले पनि अनुमति नदिने । आदेशसँगै सार्वजनिक पदमा रहनेहरू शपथका लागि बाध्य थिए । तर कार्कीले उक्त घोषणाअनुसार शपथ लिएनन् । केही महिना निलम्बन भएपछि उनी योजना आयोगको विशेष अधिकृतका रूपमा सरुवा भए । २०६३ साउन २२ देखि २०६५ भदौ २५ सम्म योजना आयोगमा रहे पनि न उनी एक दिन पनि हाजिर भएनन्, न त उनले प्रतिनिधिसभाको घोषणाबमोजिम शपथ नै लिए । आफूमाथि अन्य आरोपमा कारबाही हुने भएपछि उनले राजीनामा गरेका थिए ।त्यसको झन्डै ६ वर्षपछि संविधानको बाधा अड्काउ फुकाउ आदेशअनुसार नै प्रधानन्यायाधीश खिलराज रेग्मीको अध्यक्षतामा गठित चुनावी सरकारले कार्कीलाई अख्तियार प्रमुखमा नियुक्त गर्दा पनि यस्तै प्रवृत्ति दोहोरियो । संवैधानिक परिषदले कार्कीलाई अख्तियार प्रमुखमा नियुक्त गरेपछि परिषद्को तत्कालीन सचिव (नेपाल सरकारको मुख्यसचिव) लीलामणि पौड्यालले राष्ट्रपति कार्यालयमा त्यसबारे पत्राचार गरेका थिए । उक्त पत्रमा बाधा अड्काउ आदेश जारी भएपछिको अवस्थामा संविधानसभा निर्वाचन भई व्यवस्थापिका संसद्का रूपमा अधिवेशन प्रारम्भ भएको मितिले एक महिनाभित्र संसद्समक्ष प्रस्तुत गर्ने गरी नियुक्त गर्न सिफारिस भएको हुँदा सो बमोजिम नियुक्तिका लागि सम्माननीय राष्ट्रपतिसमक्ष पेस हुन अनुरोध छ भनी उल्लेख थियो । तर दोस्रो संविधानसभा गठन र व्यवस्थापिका संसद् क्रियाशील भएपछि कार्कीको नियुक्तिको विषय हालसम्म पनि संसद्बाट अनुमोदन हुन सकेको छैन । गत साउनमा संविधानको मस्यौदाले अन्तिम रूप पाउँदै गर्दा संवैधानिक अंग र निकायको पदाधिकारीहरूको पुनर्नियुक्तिको प्रावधान समेट्नुपर्ने बहस चलेको थियो । नेपाल बार एसोसिएसनको टोलीले तत्कालीन सभामुख सुवास नेम्वाङलाई भेटेरै पुनर्नियुक्तिको प्रावधान समेट्न सुझाव दिएको थियो । तर अख्तियार प्रमुख कार्कीलाई नै दृष्टिगत गरी संविधानमा पुनर्नियुक्तिको प्रावधान राखिएन । सार्वजनिक जवाफदेहिता र उत्तरदायित्वको विषयमा लोकमान कानुनभन्दा माथि थिए, संसद सचिवालयमा कार्यरत एक उच्च अधिकृतले भने, लोकमानकै कारण संविधानमा पुनर्नियुक्तिको प्रावधान हटाइएको थियो ।"
बायोडाटामै झूट,"अख्तियार दुरुपयोग अनुसन्धान आयोगका निलम्बित प्रमुख कार्कीले नियुक्तिका लागि संवैधानिक परिषद्मा पेस गरेको आफ्नो बायोडाटामा उल्लेखित केही विवरण झूटो भेटिएको छ । उनले बायोडाटामा आफ्नो कार्यानुभवलाई मुख्य रूपमा उल्लेख गरेका छन् । उक्त विवरण नै झूटो रहेको खुलेको हो । कार्कीले संवैधानिक परिषद्मा पेस गरेको बायोडाटामा सन् २००६ को अप्रिलदेखि २००९ सम्म आफू मुख्य सचिव रहेको विवरण उल्लेख गरेका छन् । उनले आफ्नो व्यक्तिगत विवरणमा उल्लेख गरेको इस्वी संवत्को मिति विसं मा रूपान्तरण गर्दा २०६२ चैतवैशाख हुन आउँछ । उनले उल्लेख गरेको विवरण (सन् २००९) लाई आधार मान्ने हो भने २०६५ पुससम्म उनी मुख्यसचिवमा कार्यरत रहेको देखिन्छ । तर यथार्थमा भने दुई वर्षअघि नै उनी मुख्य सचिवबाट बिदा भइसकेका थिए । सामान्य प्रशासन र प्रधानमन्त्री तथा मन्त्रिपरिषद् कार्यालयले सर्वोच्च अदालतमा पठाएको कार्कीसम्बन्धी फाइलमा भने २०६३ साल साउन २१ गते उनी मुख्यसचिवबाट हटिसकेको देखिन्छ । साउन २२ गतेदेखि भने उनी राष्ट्रिय योजना आयोगको सचिवालयमा विशेष अधिकृतको रूपमा सरुवा गरिएका थिए । उक्त मितिलाई इस्वी सन्मा रूपान्तरण गर्दा सन् २००६ अगस्ट ७ मात्रै हुन्छ । यसरी हेर्दा उनले करिब ३ वर्ष आफूले नपाएको जिम्मेवारी र पदमाथि दाबी गरेका हुन् । २०६३ साउन २२ गते योजना आयोगको सचिवालयमा सरुवा भएदेखि एक दिन पनि हाजिर नभएका कार्की बिदाको निवेदन दिएर घरठेगानाबाट बेपत्ता भएका थिए । उनलाई सम्पर्कमा आउन आग्रह गरी सामान्य प्रशासन मन्त्रालयले दुई पटक सार्वजनिक सूचना प्रकाशित गरेको थियो भने उनको घरमै पुगेर प्रहरी र वडा कार्यालयको टोलीले चिठीको व्यहोरा गेटमा टाँसेको थियो । २०६३ सालदेखि एक दिन पनि कार्यालय उपस्थित नभएका कार्कीले २०६५ भदौ २५ मा राजीनामा दिएका थिए । उनको राजीनामा २०६५ असोज ४ को मन्त्रिपरिषद बैठकले स्वीकृत गरेको थियो । मुख्यसचिवबाट हटाएपछि, एक दिन पनि कार्यालयमा अनुपस्थित भएका कार्कीले उक्त अवधिलाई नै अनुभवमा जोडेका हुन् । कार्कीले आफ्नो अनुभवमा नेपाल सरकारको मुख्यसचिव रहेको उल्लेख गरेका छन् । तर उनी तत्कालीन राजा ज्ञानेन्द्रको प्रत्यक्ष शासनकालमा श्री ५ को सरकारका मुख्यसचिव थिए । श्री ५ को सरकार लाई नेपाल सरकार मा रूपान्तरित गरेपछि मुख्यसचिव नै नरहेका कार्कीले भने अस्वाभाविक दाबी गरेको भेटिएको हो । २०४१ सालमा राजप्रासाद सेवामा सोझै उपसचिव भएका कार्की २०६३ मा मुख्यसचिवबाट हटाइएका थिए । राजप्रासाद सेवालाई जोड्ने हो भने पनि उनको जागिर अवधि २२ वर्षको हुन्छ । त्यसक्रममा उनले आफ्नो बायोडाटामै बेलायतको भिक्टोरिया युनिभर्सिटी अफ मेनचेस्टरबाट पोस्ट ग्य्राजुएट र मास्टर्स गरेको उल्लेख गरेका छन् । सन् १९८८ मा पोस्ट ग्य्राजुएसन गरेका उनले १९८९ मा मास्टर्स गरेको भनी बायोडाटामा उल्लेख गरेका छन् । बेलायतमा बसेर अध्ययन गरेको २ वर्षलाई समेत उनले जोडेर आफ्नो अनुभव २४ वर्ष पुगेको दाबी गरेका थिए ।"
भाषा आयोग अझै अपूर्ण,"काठमाडौं राजनीतिक भागबन्डा नमिल्दा गठन भएको चार महिनासम्म पनि भाषा आयोगमा सदस्यहरू नियुक्त हुन सकेका छैनन । सरकारले भदौ २४ मा सचिव डा लवदेव अवस्थी अध्यक्ष रहेको आयोग गठन गरेको थियो । तर प्रदेशहरूको प्रतिनिधित्व हुने गरी सदस्य नियुक्त हुन सकेको छैन । संवैधानिक व्यवस्थाअनुसार मान्यताप्राप्त विश्वविद्यालयबाट सम्बन्धित विषयमा स्नातकोत्तर गरेको, नेपालका विभिन्न भाषाका सम्बन्धमा अध्ययन, अध्यापन, अनुसन्धान र अन्वेषणको क्षेत्रमा कम्तीमा बीस वर्षको कार्य अनुभव भएको, पैंतालीस वर्ष उमेर पूरा भएको र उच्च नैतिक चरित्र भएको हुनुपर्नेछ । तर दलहरूले नेपाली भाषा मात्र पढेकालाई सिफारिस गरेपछि नियुक्त हुन नसकेको हो । संविधानको धारा २८७ को उपधारा (१) मा संविधान प्रारम्भ भएको मितिले एक वर्षभित्र सरकारले प्रदेशहरूको प्रतिनिधित्व हुने गरी भाषा आयोग गठन गर्ने उल्लेख छ ।यसअघि प्रदेश१ बाट डा गोविन्दबहादुर तुम्बाहाङ, प्रदेश२ बाट डा देवनारायण यादव, प्रदेश३ बाट ओमकारेश्वर श्रेष्ठ, प्रदेश४ बाट डा अम्बिका रेग्मी, प्रदेश५ बाट गंगाबहादुर केसी र प्रदेश६ बाट कुलप्रसाद खनाल नियुक्तिको चर्चा चलेको थियो । प्रदेश७ बाट अध्यक्ष अवस्थी स्वयं रहेकाले अन्य आदिवासी जनजाति समुदायका भाषाशास्त्रीमध्येबाट छनोट गर्ने अनौपचारिक सहमति भएको थियो । अवस्थीले भने सदस्य नियुक्ति नहुँदै नौ सदस्यीय विज्ञ समूह गठन गरेका छन् । सरकारका प्रवक्ता सूचना तथा सञ्चारमन्त्री सुरेन्द्रकुमार कार्कीले आयोगमा छिट्टै सदस्य नियुक्त हुने बताए । भाषाबारे जानकारी भएको, भाषाप्रतिको दृष्टिकोण बुझेको मान्छेको खोजी भइरहेकाले सदस्य नियुक्ति ढिला भएको हो, कार्कीले भने, पार्टीभित्र र अन्तरपार्टीबीचमा छलफल भइरहेकै छ । तदारुकतासाथ चाँडै गर्छौं ।"
स्ववियुमा उमेर हद २८ वर्ष,"काठमाडौं (कास) त्रिभुवन विश्वविद्यालयले स्वतन्त्र विद्यार्थी युनियन (स्ववियु) चुनावमा उम्मेदवारी दिने विद्यार्थीको उमेर २८ वर्ष कायम गरेको छ । त्रिवि कुलपति तथा प्रधानमन्त्री पुष्पकमल दाहालको अध्यक्षतामा बुधबार कीर्तिपुरमा भएको त्रिवि सभाले स्ववियुसम्बन्धी नियम पारित गरेको हो । त्रिविले गत असारमा शिक्षाध्यक्ष सुधा त्रिपाठीको संयोजकत्वमा गठन गरेको स्ववियु चुनावमा उमेर विवाद मिलाउन गठित समितिको प्रतिवेदनअनुसार नै नियम पारित गरेको हो । स्ववियु निर्वाचनका निम्ति पहिलोपटक उमेर हद कायम गरिएको हो । यो नियम आगामी फागुन १४ गते हुने स्ववियु चुनावमा लागू हुने छ । त्रिविमा नौ वर्षयता स्ववियु चुनाव हुन सकेको छैन । स्ववियु निर्वाचनसम्बन्धी नियम पारित भए पनि त्रिवि सभामा सदस्यका रूपमा रहेका प्रमुख विद्यार्थी संगठनका अध्यक्षहरू भने सभाको बैठकमा थिएनन् । नेविसंघका अध्यक्ष नैनसिंह महर, अनेरास्ववियुकी अध्यक्ष नवीना लामा र अखिल क्रान्तिकारीका अध्यक्ष नरेन्द्र न्यौपाने त्रिवि सभाका सदस्य छन् । स्रोतका अनुसार साना विद्यार्थी संगठनहरूको दबाबका कारण उनीहरू उपस्थित नभएका हुन् । अबको स्ववियु निर्वाचन मिश्रित प्रणालीका आधारमा हुनेछ । कार्यसमिति अध्यक्ष, सचिव र कोषाध्यक्षको मतदान एक व्यक्ति एक मतका आधारमा हुने निर्वाचन पद्धतिबाट हुनेछ, संशोधनसहित पारित नियम ३४८ को (ख) मा भनिएको छ, सदस्यहरूका हकमा जम्मा निर्वाचित हुने सदस्यहरूमध्ये ५० प्रतिशत सदस्यहरूका लागि प्रत्यक्ष निर्वाचन प्रणाली र बाँकी ५० प्रतिशत सदस्यहरूको निर्वाचन समानुपातिक प्रणालीबाट हुनेछ । उपाध्यक्ष र सहसचिवको निर्वाचन निर्वाचित अध्यक्ष, सचिव, कोषाध्यक्ष र सदस्यहरूसहितको समितिले समानुपातिकतर्फबाट निर्वाचित सदस्यहरूमध्येबाट प्रत्यक्ष निर्वाचन प्रणालीबाट गर्नेछ । यसरी स्ववियु निर्वाचितमध्ये समानुपातिकतर्फका सदस्य र पदाधिकारीलाई सम्बन्धित संघ, संगठन वा समूहले कारण जनाएर फिर्ता बोलाउन सक्ने नियममा उल्लेख छ । रिक्त स्थानमा सम्बन्धित संगठनको बन्दसूचीभित्रको नाममध्येबाट अर्को सदस्य मनोनयन गर्न सक्ने व्यवस्था छ । नियम पारित भएसँगै प्रधानमन्त्री दाहालले स्ववियु मिनी संसद् का रूपमा रहेकाले त्रिविले चुनाव गराउनै पर्ने बताए । स्ववियु ठूलो ट्रेनिङ सेन्टर हो, अवरुद्ध हुँदा हाम्रो भावी नेतृत्व उत्पादनमा बाधा पर्न जान्छ, प्रधानमन्त्री दाहालले भने, चुनाव गराउनै पर्छ । तर, स्थानीय चुनाव गर्दा स्ववियु निर्वाचनले असर नगरोस् । स्थानीय तहको चुनाव गराउन केही दिनभित्रै राष्ट्रिय सहमति गर्दैछौं । त्रिवि उपकुलपति तीर्थ खनियाँले आगामी फागुन १४ गते स्ववियु निर्वाचन सम्पन्न गर्ने जनाउँदै कर्मचारी र प्राध्यापकको समेत निर्वाचनलाई प्राथमिकतामा राखेको बताए । अब सहायक प्राध्यापक पनित्रिवि सभाले त्रिवि शिक्षक कर्मचारी सेवासम्बन्धी नियम, २०५० संशोधन गर्दै सहायक प्राध्यापक पद सिर्जना गरेको छ । यो शिक्षकको प्रवेश विन्दुको पद हो । हालसम्म उपप्राध्यापक पद कायम थियो । निजामती सेवाअनुसार उपप्राध्यापक पद उपसचिव सरह रहन्थ्यो भने नयाँ सिर्जना गरिएको सहायक प्राध्यापक पद शाखा अधिकृतसरह हुने जनाइएको छ । त्रिवि सेवा आयोगले अबदेखि उपप्राध्यापक, सहप्राध्यापक र प्राध्यापकको पदपूर्ति गर्दा आन्तरिकतर्फ ७५ प्रतिशत र खुला प्रतियोगिताबाट २५ प्रतिशत हुनेछ । सहायक प्राध्यापकको भने शतप्रतिशत खुला प्रतियोगिताबाट पदपूर्ति हुनेछ ।"
गर्भमा पनि असुरक्षित छन् छोरी,"भक्तपुर सूर्यविनायक सुन्दरबस्तीकी २५ वर्षीया सुचित्रा (नाम परिवर्तन) को ७ र ५ वर्षकी छोरी छन् । एक छोरा र छोरी जन्माउने इच्छा बोकेका सुचित्रा दम्पतीले सोचेजस्तो भएन । पहिलो सन्तान छोरी हुँदासम्म उनको परिवारमा खुसी थियो । दोस्रो सन्तानका रूपमा पनि छोरीकै जन्म भएपछि परिवार तथा छिमेकीले मन खिन्न बनाउन थाले ।नेपाली सेनामा कार्यरत पतिले बिदामा घर आउँदा छोरा त चाहिन्छ नै भन्न थालेपछि तेस्रो सन्तान जन्माउने सहमति भएको उनी बताउँछिन् । दम्पतीकै सहमतिअनुसार छोरा जन्माउने अभिलाषामा तेस्रो गर्भ रहयो । गर्भ रहेको केही सातामा छोरा रहयो भने राख्ने र छोरी रहे फाल्ने भन्ने सहमतिमै भ्रुणको लिंग परीक्षण गराएर छोरी भ्रुण हत्या भएको उनले स्विकारिन् । सूर्यविनायककै एक कानुनी मान्यताप्राप्त गर्भपतन केन्द्रकै चिकित्सकको सल्लाहमा भ्रुण परीक्षण गरी गर्भपतन गराएको उनले बताइन् ।मान्यताप्राप्त गर्भपतन केन्द्रले महिलाको निर्णयमा १२ सातासम्मको, हाडनाता वा बलात्कारबाट रहन गएको गर्भको प्रमाणित भई अभिभावकको सहमतिमा, आमा र बच्चामा कुनै जोखिम देखिए सम्बन्धित चिकित्सकको सल्लाहमा मात्र गर्भपतन गराउन सकिने कानुनी प्रावधान छ । यसबाहेक भ्रुणको लिंग पहिचान गरी गर्भपतन गराउन भने पाइँदैन ।तर, पैसाको लोभमा वैधानिकता पाएकै चिकित्सकहरूले भ्रुण पहिचान गरी गर्भपतन गराइन्छ । बाध्य भएरै तेस्रो गर्भको भ्रुण हत्या गर्नुपरेको हो, उनले भनिन्, छोरा जन्माउने कुरामा पति, घरपरिवारकै दबाब बढी भयो । सुरुमा चिकित्सकले भ्रुणको परीक्षण गर्न मानेको थिएनन्, पछि वीर अस्पतालनजिकैको एक क्लिनिकमा लगेर गर्भपतन गराएको हो, उनले भनिन् । सुचित्राले आफू मात्र नभई अन्य ४ साथीले समेत सोही स्थानमा भ्रुण परीक्षण गराई गर्भपतन गराएको बताइन् ।सुचित्राको जस्तै भक्तपुर इनाचोकी श्रृष्टि (नाम परिवर्तन) को ५ वर्षकी छोरी छिन् । पहिलो सन्तान छोरी भएपछि ३ वर्षपछि दोस्रो सन्तानका रूपमा छोरा जन्माउने सहमतिमा गर्भ बस्यो । तर, गर्भ परीक्षण गराउँदा छोरी रहेको पाइएपछि ८ हजार खर्च गरी गर्भपतन गराएको उनले बताइन् । परिवारको दबाब र छोराको आसमा २ महिनाअघि पुन: दोस्रो भ्रुण हत्या गर्न बाध्य भएको उनले बताइन् । जेठानीको छोरा भएको भन्दै परिवारले छोरै पाउन दबाब दिइरहेको छ, उनले भनिन् ।गर्भमा रहेको भ्रुणको लिंग छोरा वा छोरी भनेर पहिचान गराउन पाइँदैन । भ्रुणको लिंग परीक्षणलाई अपराध मानिन्छ । गर्भमा रहेको बच्चा र आमाको स्वास्थ्य अवस्थाबारे जानकारी लिन भिडियो एक्सरे (अल्ट्रासाउन्ड) गराउन पाइन्छ, जिल्ला जनस्वास्थ्य कार्यालय भक्तपुरका जनस्वास्थ्य निरीक्षक उमेश द्यौभडेलले भने, तर, अल्ट्रासाउन्ड गरी भ्रुणको लिंग छोरा वा छोरी पहिचान गर्न भने पाइँदैन । यदि यस्तो भएको छ भने अपराध हो ।मुलुकी ऐनको ज्यानसम्बन्धी महल (२८) ग मा गर्भमा रहेको भ्रुणको लिंग पहिचान मात्र गराउनेलाई ३ देखि ६ महिना कैद र पहिचान गरी गर्भपतन गराउनेलाई ६ महिनादेखि २ वर्षसम्म कैदको व्यवस्था रहेको अधिवक्ता किरण न्यौपानेले बताए । परिवार र पतिको सल्लाहबाट गर्भपतन गराउने भएकाले यसविरुद्ध कसैले उजुरी नहाल्ने प्रवृत्ति छ ।"
"९६ पक्राउ, साँझ छुटे",काठमाडौं उपत्यकाव्यापी सडक विस्तार पीडित संघर्ष समितिले बुधबार गरेको बन्दको प्रभाव नगन्य देखिएको छ । बन्द गराउँदै हिँडने ८९ जनालाई प्रहरीले उपत्यकाका विभिन्न ठाउँबाट पक्राउ गरेको थियो । जसमध्ये ६ जना ललितपुरबाट पक्राउ परेका थिए भने अन्य काठमाडौंबाट । दिनभर भृकुटीमण्डपस्थित महेन्द्र पुलिस क्लबमा राखिएका उनीहरूलाई साँझ छाडिएको थियो । महानगरीय प्रहरी परिसरका प्रवक्ता शरद चन्दका अनुसार अब आइन्दा अवान्छनीय गतिविधि नगर्ने सर्तसहितको कागजमा हस्ताक्षर गराई उनीहरूलाई आफन्तको जिम्मा लगाइएको हो ।
मर्कामा परे तरकारी किसान,"ललितपुर उपत्यका सडक पिडित संघर्ष समितिको नाममा बुधबार घोषित उपत्यका बन्दको मार जिल्लाका विषेशगरि दक्षिण दुर्गम पहाडी भेगका सयौं किसानले खेप्नुपरेको छ । सातदोबाटो चापागाउँ सडक पिडित संर्घष समितिले बिहानैदेखि चापागाउँमा यातायात अवरोध गर्दा दक्षिणका तरकारी बोक्ने गाडीहरू मारमा परे ।चापागाउँस्थित घिमिरे तरकारी होलसेल पसलका अनुसार गाडी नचलेकाले किसानहरूको बेच्न ल्याउन लागिएको तरकारी गाउँमै थन्किएको छ । घिमिरे तरकारी होलसेल पसल सञ्चालक हुदराज घिमिरेले बन्दको नाममा सर्वसाधारणलाई मर्कामा पार्न नहुने बताए । बन्दमा तरकारी, दु:ध र पानी बोक्ने गाडीलाई सहज आवतजावतको हुने भनिए पनि अझै लागू नभएकाले किसान मारमा परेका हुन्, उनले भने ।दैनिक लेलेचन्दनपुर सडक भएर गोटिखेल, शंखु, बुखेल, नल्लु, भारदेउ, चौघर, ठुर्लादुर्लङ, कालेश्वरीबाट सिजनमा दैनिक ३० हजार केजी र बेसिजनमा ९ हजार किजी तरकारी बजारमा आउने गर्छ । कान्तीलोक पथ अन्तर्गत पर्ने भट्टेडाडा, गिम्दी, आश्राङ, प्युटार, माल्टा, घुसेलबाट सिजनमा दैनिक १० देखि १५ हजार केजी अफसिजनमा ९ हजार केजीसम्म आउँछ । दक्षिणमा करिब ६० प्रतिशत किसान दुग्ध र तरकारी व्यवसायीमा आवद्ध छन् । दक्षिणबाट काउली, बन्दा, रायो साग, सिमी, बोडी, काँक्रो, फर्सी, घिरौला, तितेकरेला, मटरकोसा, गोलभेडा उत्पादन गरी बजारमा ल्याएर बेच्ने गर्छन् ।चापागाउँ प्रहरी वृतका प्रहरी नायब उपरीक्षक श्यामकुमार राईले बन्द गर्दै हिड्नेलाई सम्झाई बुझाई सडकमा बस्न नदिइएको बताए । तरकारी बोक्ने गाडीहरू चलाएको भए चल्न सक्थे उनले भने ।"
पशु सेवामा व्यापक भ्रष्टाचार,"ललितपुर उपत्यका सडक पिडित संघर्ष समितिको नाममा बुधबार घोषित उपत्यका बन्दको मार जिल्लाका विषेशगरि दक्षिण दुर्गम पहाडी भेगका सयौं किसानले खेप्नुपरेको छ । सातदोबाटो चापागाउँ सडक पिडित संर्घष समितिले बिहानैदेखि चापागाउँमा यातायात अवरोध गर्दा दक्षिणका तरकारी बोक्ने गाडीहरू मारमा परे ।चापागाउँस्थित घिमिरे तरकारी होलसेल पसलका अनुसार गाडी नचलेकाले किसानहरूको बेच्न ल्याउन लागिएको तरकारी गाउँमै थन्किएको छ । घिमिरे तरकारी होलसेल पसल सञ्चालक हुदराज घिमिरेले बन्दको नाममा सर्वसाधारणलाई मर्कामा पार्न नहुने बताए । बन्दमा तरकारी, दु:ध र पानी बोक्ने गाडीलाई सहज आवतजावतको हुने भनिए पनि अझै लागू नभएकाले किसान मारमा परेका हुन्, उनले भने ।दैनिक लेलेचन्दनपुर सडक भएर गोटिखेल, शंखु, बुखेल, नल्लु, भारदेउ, चौघर, ठुर्लादुर्लङ, कालेश्वरीबाट सिजनमा दैनिक ३० हजार केजी र बेसिजनमा ९ हजार किजी तरकारी बजारमा आउने गर्छ । कान्तीलोक पथ अन्तर्गत पर्ने भट्टेडाडा, गिम्दी, आश्राङ, प्युटार, माल्टा, घुसेलबाट सिजनमा दैनिक १० देखि १५ हजार केजी अफसिजनमा ९ हजार केजीसम्म आउँछ । दक्षिणमा करिब ६० प्रतिशत किसान दुग्ध र तरकारी व्यवसायीमा आवद्ध छन् । दक्षिणबाट काउली, बन्दा, रायो साग, सिमी, बोडी, काँक्रो, फर्सी, घिरौला, तितेकरेला, मटरकोसा, गोलभेडा उत्पादन गरी बजारमा ल्याएर बेच्ने गर्छन् ।चापागाउँ प्रहरी वृतका प्रहरी नायब उपरीक्षक श्यामकुमार राईले बन्द गर्दै हिड्नेलाई सम्झाई बुझाई सडकमा बस्न नदिइएको बताए । तरकारी बोक्ने गाडीहरू चलाएको भए चल्न सक्थे उनले भने ।"
मनलागी वितरण,"डोटी जिल्लाका सांसद यसपालि पनि निर्वाचन क्षेत्रको पूर्वाधार तथा विकासका लागि आएको ९ करोडमध्ये आधाजति रकम उपलब्धिबिनै सक्ने तयारीमा छन् । कार्यकर्ता पोस्न र तलब खुवाउन सरकारी बजेट खर्चने योजना बनाएका उनीहरूले संघसंस्था र मठमन्दिरलाई मनलागी रकम बाँडै छन् ।एउटै पार्टी र एकै निर्वाचन क्षेत्र रहेका ३ सांसदले एकै विद्यालयमा छुट्टाछुट्टै रकम बाँडेका छन् । लाटामाडांै गाविसको राधाकृष्ण माविमा सांसद वीरबहादुर बलायरले १० लाख, सांसद भरतबहादुर खडका र कल्पना सोपले ३३ लाख दिएको पाइएको छ । जिविसमा सांसदले पेस गरेको कार्यक्रम तथा प्रस्तावनामा विद्यालयलाई के प्रयोजनका लागि रकम दिइएको हो भन्ने उल्लेख छैन । प्रत्यक्ष निर्वाचित सांसदहरूले सडक र विद्यालयलाई बढी बजेट छुट्टयाए पनि समानुपातिकतर्फका सांसद मीना पुनबाहेक अन्यले मठमन्दिर, संघसंस्था, तालिम, गोष्ठी, सिँचाइ र तटबन्धमा रकम हालेका छन् । ९ करोडमध्ये १ करोड ४७ लाख विद्यालयलाई मात्रै गएको छ । ४ करोड ५९ लाख सडकमा छुट्टयाइएको छ । ३५ लाख ७५ हजार विभिन्न संघसंस्थालाई बाँडिएको छ ।निर्वाचन क्षेत्र पूर्वाधार विशेष कार्यक्रमको २ निर्वाचन क्षेत्रको गरी ६ करोड र निर्वाचन क्षेत्र विकास कार्यक्रममा ६ सांसदको ३ करोड गरी ९ करोड जिल्लामा आएको छ । जिल्लाबाट ३ समानुपातिकसहित ५ सभासद छन् । पर्खाल निर्माण, खेलमैदान, फर्निचर खरिद, भवन मर्मतका योजना बनाएर वितरण गरिएका अधिकांश विद्यालयका योजना शिक्षकको तलबका लागि भएको जिल्ला शिक्षा कार्यालयका एक कर्मचारीले बताए । सांसद भरतबहादुर खडकाले २ संस्थालाई ६ लाख २५ हजार दिएका छन् । एमालेबाट समानुपातिक प्रतिनिधित्व गर्ने क्षेत्र नं २ की सभासद् गौरी ओलीले ७ संघसंस्थालाई २२ लाख बाँडेकी छन् । उनले तालिम, गोष्ठी, खेलकुद तथा भवन निर्माणका नाममा योजना बनाएर रकम वितरण गरेको पाइएको छ ।एमालेबाट प्रत्यक्ष निर्वाचित क्षेत्र नं २ का सभासद प्रेम आलेमगरले मठमन्दिरका नाममा २५ लाख छुट्टयाएका छन् । मठमन्दिरलाई बढी रकम छुटयाउनेमा आलेपछि सभासद कल्पना सोप परेकी छन् । सोपले ६ मन्दिरलाई ९ लाख दिएकी छन् ।प्रत्यक्ष निर्वाचित सांसद वीरबहादुर बलायर र प्रेम आलेमगरले सडकलाई पहिलो प्राथमिकता दिएर योजना बनाएका छन् । बलायरले २० सडकमा २ करोड २६ लाख, आलेमगरले १९ सडकमा २ करोड ४ लाख छुट्टयाएका छन् । दुवैले ११ वटा महत्त्वाकांक्षी सडक योजना बनाएका छन् । बलायरले दीपायलदेखि मौवा सडकलाई डबल कटिङका लागि ४१ लाख छुट्टयाएका छन् । सांसद आलेमगरले दुर्गम क्षेत्र मानिने बर्छैन(घांगल सडकका लागि ५० लाख विनियोजन गरेका छन् । स्थानीय विकास अधिकारी कृष्णप्रसाद गौतमले १ लाखभन्दा माथिका योजना बनाउने अधिकार सांसदकै रहेकाले आफूहरूको त्यसमा कुनै संलग्नता नरहेको बताए । मैले सबै योजना हेरेको छु, निर्देशिका अनुसारै भेटेको छु, स्थानीय विकास अधिकारी गौतमले भने, केही २३ योजना मात्र अलि मिलेका छैनन् तर पनि अनुमोदनका मन्त्रालय लागि पठाएको छु ।"
अर्काको नागरिकताबाट ठगी,"काभ्रे अर्काको नागरिकता प्रयोग गरेर ठगी गरेको आरोपमा प्रहरीले तनहुँ, स्याम्घाका वसन्तबहादुर क्षत्रीलाई पक्राउ गरेको छ ।उनले आफ्नो संलग्नता नदेखियोस् भनेर अरूको नागरिकता प्रयोग गरी रकम निकाल्दै आएको प्रहरीले जनायो । पनौती १२ का अनील दुवालका नामबाट बनेपास्थित आईएमई गु्रपको देवु मनी रेमिटबाट पैसा निकाल्ने क्रममा क्षत्री पक्राउ परेका हुन् । रूस पठाउने भनी पैसा असुल्दै आएका वसन्तका दाइ लक्ष्मणबहादुर क्षत्रीले इटहरीको कन्सल्टेन्सीमार्फत रकम मगाउने गरेका थिए । उक्त रकम भाइ वसन्तका नाममा आउने गथ्र्यो । लक्ष्मणले पनि आफ्नो नाम जीवन भन्दै गलत परिचय दिने गरेको प्रहरीले बताएको छ । दाइले मगाएको रकम भाइ वसन्तले अनीलका नामबाट झिक्ने गरेको खुलेको हो ।अनिलका नाममा वसन्तले निकालेको रकम विभिन्न व्यक्तिका नाममा जम्मा गर्दै आएको देखिन्छ, जिल्ला प्रहरी प्रमुख एसपी सहकुल थापाले भने, अनुसन्धान थालेका छौं । इटहरीको कन्सल्टेन्सीमा काम गर्ने अरुणा कार्की श्रेष्ठले रूसमा रहेका भनिएका लक्ष्मणलाई अनीलका नाममा पैसा पठाउँदै आएकी थिइन् । जीवनले रसियाका लागि भिसा पठाउने र अरुणाले मान्छे पठाउँदै आएकी हुन् । रूसमा एउटा काम भनेर अर्कै काम लगाएपछि पीडितले अरुणालाई दबाब दिएपछि उनले अनील दुवाललाई खोजी गरेकी थिइन् । पीडित अनीललाई खोज्दै उनको घर पुगेका थिए । त्यसपछि उनका नाममा ठगी भएको प्रहरीले पत्ता लगाएको थियो । बनेपाको उक्त रेमिटबाट पैसा निकाल्ने गरेको पाएपछि उनीहरूले अनीलका नाममा पैसा निकाल्न आउनेमाथि निगरानी बढाएका थिए । मंगलबार पैसा निकाल्न आएका वसन्तलाई प्रहरीले पक्राउ गरेको थियो ।उनको साथबाट अन्य पाँच जनाको नागरिकताको प्रतिलिपि, ३० हजार रुपैयाँ, पेनड्राइभ, सिमकार्ड फेला पारेको एसपी थापाले जानकारी दिए । प्रहरीको प्रारम्भिक अनुसन्धानले अनीलका नाममा ३ सय ७७ पटक रकमको कारोबार भएको देखिएको छ । यो गिरोह ठूलो छ, धेरै रकम ठगिएको हुनुपर्छ, एसपी थापाले भने । अनीलले भने कारोबार गरेको नदेखिएको र उनको नागरिकता दुरुपयोग भएको निष्कर्ष प्रहरीले निकालेको छ । अनीलले प्रहरीमा आफ्नो नागरिकता दुरुपयोग भएको भनी उजुरी दिएका छन् ।"
डोर्यायो गाउँको मायाले,"सिक्लेस (कास्की) चौरासी वर्ष पुगेका अभिभावकको दीर्घायुको हर्ष साट्ने परम्परा नौलो होइन । तर, यतिका उमेर खपाएकाहरूलाई कसरी खुसी पार्ने ?बेलायत बस्दै आएका कास्कीका कोलप्रसाद गुरुङले भने १५ लाख रुपैयाँ खर्चेर आफ्नो गाउँमा स्वागतद्वार बनाइदिए । त्यसको उद्घाटन ८४ वर्षीया आमा बीपी गुरुङबाट गराए । यही मेसोमा उनले बेलायतमै जन्मेका छोराछोरीलाई आफ्नो जन्मघर पनि देखाए ।पोखराबाट ४० किमि दूरीको पहाडी गाउँ सिक्लेसमा जन्मेहुर्केका उनी बेलायती सेनाबाट सेवानिवृत्त भएपछि केही वर्ष हङकङ बसेका थिए । पोखरामै रहँदा विवाह भए पनि पत्नी कमलाको त्यतैको आईडी थियो । मैले त्यहाँ एक जना धनी मान्छेको बडिगार्डको जागिर गरेको थिएँ, उनले भने, चिनियाँ भाषामा दक्खल नभएकालाई हङकङमा भविष्य हुन्न भन्ने बुझेर यूकेका लागि जागिर खोजेँ, आमासहित परिवारलाई उतै सारेँ । उनले आफ्नो पुख्र्यौली घर भने बेचेनन्, बरु गाउँकै विपन्नलाई रेखदेख गरी बस्न दिए ।एउटा सेक्युरिटी कम्पनी स्थापनादेखि नै अपरेसन इन्चार्जको जागिरमा रहेका कोलप्रसादले पोखरा आएपछि सोमबार परिवारलाई गाडीबाट गाउँ पठाए । आमालाई हेलिकोप्टर चार्टर गरी लगे । गाउँलेले उनीहरूको भव्य स्वागत मात्रै गरेनन्, गैरीथर समाजघरमा सयौं संख्यामा भेला भएर राति अबेरसम्म नाचगान गरे । वृद्धा बिपीले घर पुग्नासाथ आँगन र ढोकालाई ढोगिन् । भित्र पसिन् अनि धूवाँ मडारिएको घरलाई आगो ताप्दै हेरेर निकैबेर टोलाइन् । नातिनातिना अनौठो मानिरहेका थिए । धूवाँ भएकाले उनीहरू धेरैबेर भित्र बसेनन् । म डेढ वर्षको छँदा बुबा बित्नुभएको हो, त्यसैले मलाई उहाँको सम्झना छैन, कोलप्रसादले भने, एक्ली आमाको एक्लो छोरो म । आमालाई २० वर्षपछि गाउँ टेकाउन पाएँ । छोराछोरीलाई पनि मेरो जन्मघर देखाउन पाउँदा आनन्द लाग्यो । १९, १४ र १० वर्षका छोरी र छोराले गाउँघर, गुरुङ भाषाको संवाद र रहनसहन अनौठो माने । बाउआमाले बोल्ने भएकाले सानो छोरी र छोरा नेपाली भाषा बुझ्छन् तर बोल्दैनन् । उनीहरूका साथी गोरा, रहनसहन पनि बेग्लै, उनले भने, सधैं लाग्थ्यो यी विदेशमा जन्मेहुर्केकालाई पुर्खाको थलो कहिले देखाउनू । विदेश बसेका नेपाली परिवारका बच्चाहरू मोबाइल, ल्यापटप र साथीहरूसँग मात्रै बढी समय बिताउने भएकाले अभिभावकसँग संवाद र सरसल्लाह निकै थोरै हुने उनले बताए । कोलप्रसादकी पत्नी कमला पनि सन्तानलाई पुरानो घर देखाउन पाएकामा खुसी छिन् । उनले भनिन्, नानीहरूले पुर्खाको थलो चिने मात्रै आफू कहाँबाट आएको भन्ने बिर्संदैनन् ।पर्यटकीय गाउँ सिक्लेसका अधिकांश परिवारको घर पोखरामा पनि छ । आमाको चौरासीमा कोलप्रसादले पोखरा बसेका झन्डै सयजना हाराहारी स्थानीयलाई दुई बस र तीनवटा जिप रिजर्भ गरेर गाउँ लगे । सिक्लेसबाट पोखरा झरेका ७६ वर्षीय भूपू सुवेदार कुमानसिंह गुरुङले भने, कोलप्रसादले जसरी घर राख्नुपर्ने रैछ । आफूले त बेचेर हिंडियो । आज हेर्दा अनौठो लाग्यो । नयाँ पुस्ता कुनै दिन पुर्खाको थलो खोज्दै आउने भएकाले जहाँ पुगे पनि आफ्नो गाउँठाउँको माया मार्न नहुने उनले बताए । मंगलबार गाउँलेले कोलप्रसादको परिवारलाई बिदा गर्दा धेरैका आँखा रसाएका थिए । आमा बिपी आफन्तलाई सेतो टीका लगाइदिँदै भाग्यले जुराए फेरि भेट्ने वचन दिइरहेकी थिइन् ।"
हिन्दु नभए पहिचान गुम्छ,नेपालगन्ज राष्ट्रिय प्रजातन्त्र पार्टीका अध्यक्ष कमल थापाले हिन्दु राष्ट्र घोषणा नगरिए नेपालको पहिचानै गुम्ने बताएका छन् । उनले मुलुकलाई बलियो र एकताबद्ध बनाउन पनि हिन्दु राष्ट्रको खाचो रहेको औल्याए । पार्टीको मध्यपश्चिमाञ्चल एकता भेलालाई सम्बोधन गर्न बुधबार यहाँ आएका थापाले नेपाली जनतालाई मालिक बनाउने अभियान चाल्नेहरूबाटै प्रजातन्त्र संकटमा परेको आरोपसमेत लगाए ।
दुर्घटनामा मृत्यु,भरतपुर जिपको ठक्करबाट भरतपुरस्थित जुनियर प्रहरी अधिकृत शिक्षालयमा कार्यरत प्रहरी जवान इनम दवाडीको बुधबार बिहान मृत्यु भएको छ । अर्का जवान सुमन भुजेल घाइते छन् । भरतपुर केन्द्रीय बसपार्कबाट तरकारी बोकेर मुग्लिनतर्फ जाँदै गरेको ना३च ८३१ नम्बरको बोलेरो जिपले मंगलबार राति साइकल गस्तीमा रहेका गोर्खाका दबाडी र विराटनगरका भुजेललाई ठक्कर दिएको हो । एसपी दीपक थापाले घाइते भुजेलको बायाँ खुट्टा भाँचिए पनि उनी खतरामुक्त रहेको बताए ।
प्रमाण जुटाउन घरघरै,लमजुङ सशस्त्र द्वन्द्वको समयमा बेपत्ता पारिएका व्यक्तिको खोजबिन गर्न बनेको आयोगले प्रमाण जुटाउन घरघरै पुग्ने तयारी गरेको छ । पीडित परिवारका घरसम्मै कर्मचारी पुगेर फागुनदेखि विस्तृत अध्ययन थालिने आयोगका अध्यक्ष लोकेन्द्र मल्लिकले बताए । यसका लागि पीडित परिवारसँग कम्तीमा २२ पाने फारम भराइनेछ ।
भालुले झम्टिँदा घाइते,सल्यान भालुले झम्टिँदा काल्चे ८ छापडाँडाका ४५ वर्षीय प्रेमबहादुर केसी गम्भीर घाइते भएका छन् । गाउँ नजिकैको जंगलबाट फर्कने क्रममा उनलाई भालुले आक्रमण गरेको हो ।
बलात्कारमा पाँच वर्ष कैद,हेटौंडा जिल्ला अदालतले करणी अभियोगमा एक युवकलाई ५ वर्ष कैद फैसला गरेको छ । जिल्ला न्यायाधीश दयाराम ढकालको इजलासले बुधबार छतिवन ३ का ३९ वर्षीय अमरबहादुर घिसिङविरुद्धको मुद्दामा यस्तो फैसला गरेको हो । घिसिङमाथि ३५ वर्षीया महिलालाई बलात्कार गरेको अभियोग थियो । पीडितलाई पीडकबाट ५० हजार रुपैयाँ क्षतिपूर्ति भराउनुपर्न आदेशमा उल्लेख छ । गत भदौ २८ गते राति घिसिङले घरमा सुतिरहेकी महिलालाई ढोका फोडेर भित्र पसी करणी गरेका थिए । उनलाई गत असोजदेखि पुर्पक्ष थुनामा राखिएको थियो ।
धारिलो हतियारले हत्या,भरतपुर माडी नगरपालिका १२ बाँदरझुलाका ३६ वर्षीय रामलाल रोडाको मंगलबार राति हत्या भएको छ । विवाद भएपछि आवेगमा आएर स्थानीय सानो रुम्बा दम्पतीले धारिलो हतियार प्रयोग गरी हत्या गरेको प्रहरीले जनायो । मृतक रोडाको शव घटनास्थलबाट ७ सय मिटर दक्षिणतर्फको जंगलमा खाल्डो खनी पुर्न लागेको अवस्थामा फेला परेको हो । रुम्बा दम्पतीलाई पक्राउ गरेर अनुसन्धान अगाडि बढाएको प्रहरीले जनायो ।
तालको प्रचार भएन,जाजरकोट प्राकृतिक रूपमा निक्कै सुन्दर सल्यानको कुपिन्डे दह प्रचारप्रसार अभावमा ओझेलमा परेको छ । सरोकारवाला निकायको बेवास्ताले न तालको संरक्षण भएको छ नत पर्यटकीय पूर्वाधार विकासमा नै ध्यान दिइएको छ । तालसम्म यातायात पहुँच रहे पनि प्रचार अभावमा फाटफुट आन्तरिक पर्यटक बाहेक बाहिरबाट पाहुना नआउने गरेको स्थानीयको गुनासो छ ।
दिल्लीले नबुझ्दाको तनाव,"कूटनीति मात्र भनेर शब्दको सहारामात्र पनि लिन त सकिन्थ्यो, तर यथार्थमा हामीले अहिले जुन विषय उठाउँदैछौं, त्यसलाई दिल्लीकै नीतिको रूपमा लिनुपर्ने हुन्छ । भारतमा मोदी सरकार आइसकेपछि विदेश सम्बन्धमा उनले धेरै ठूलठूला कुरा गरे । अमेरिका र जापानसित, भारतीय मूलका मान्छे बसेका दक्षिणपूर्वी एसियासित र चीनसितै पनि उनले सम्बन्ध सुधारको बाटोलाई सशक्त रूपमा अगाडि बढाएका छन्, यसमा शंका छैन । भारतको सामरिक स्वार्थ होस् या आफूलाई घेर्ने छिमेकी पर्खाल किन नहोस्, प्रधानमन्त्री हुनासाथ उनले भुटान, नेपाल, बंगलादेश र पाकिस्तानसंँग सम्बन्ध सुधारका प्रयत्न गरेजस्तो देखियो । नेपालमा आएर मोदीले लामो अन्तरालपछि एउटा सार्वभौम मुलुकलाई गर्ने सम्मान मैले दिएँ भन्ने आशयका भाषण गरे । जनतासित सम्बन्ध गाँस्ने क्रममा मूल सडकमा आफ्नो कारकेड रोकेर केटाकेटी र पाका मान्छेसित कुरा गर्दै आत्मीयता पनि देखाए । त्यसरी संसद्मा आइपुगेका भारतका प्रधानमन्त्री नरेन्द्र मोदीले संसद्मा गरेको भाषणमा संसदीय मर्यादाविपरीत बेस्सरी ताली ठोक्नेहरू पनि देखियो । यी सबै देख्दादेख्दै भारतले हामीले होइन, समस्या नेपालभित्रको हो भनेर नेपाललाई नाकाबन्दीको हदसम्म पुर्याउने व्यवहार पनि भोगियो ।त्यसो भए के अब नेपालभारतको सम्बन्ध साँच्चिकै अर्थमा चिसिएको हो त ? आजसम्मको राजनीतिक पुस्ताले यो कुरो अस्वीकार गर्न सक्छ, तर भोलिको पुस्ताले जसले नेपालको राजनीतिलाई हेर्नुपर्ने हुन्छ, उसले नेपालको व्यापार, व्यवसाय र समृद्धिका लागि भारत एवं भारतीय बजार ध्यान नदिई हुँदैन । तर सिंगो पुस्ता अहिले झन्डैझन्डै भारतविरोधी भइसकेको छ । कलेज, विश्वविद्यालय जाने बेलामा तेल नपाएर, बस नचलेर, अरू सवारी साधन नभएर उसले आफ्नो शैक्षिक संस्था बंक हुँदाखेरी समय कसरी बिताउनुपर्यो होला ? र यो के कारणले भयो, उनीहरूको सोच कस्तो भयो होला ? यो कुरो दिल्लीले बुझेन ।दिल्लीका राजदूत लैनचौरमा बसेर हिजो बेलायतको रेजिडेन्सीले जस्तै व्यवहार गर्न थालेका छन् । नेपालका राजनीतिकर्मी पनि लामबद्ध भएर उनलाई भेट्ने प्रतीक्षामा बस्छन् । स्वाभाविक हो, एउटा औपनिवेशिक शक्तिको भनौं यो प्रभुत्व भएको शक्तिको म प्रतिनिधि हुँ भनेर उनले सोचे भने हामीले पनि अन्यथा कसरी भन्ने ? भारतका प्रधानमन्त्री, त्यहाँको विपक्षी दलका नेता या भारतसत्ताका समर्थकहरू या जोकोही पनि राजनीतिमा संलग्न भारतका नेताहरूले नेपालबारे बोल्दा जहिले पनि यो एउटा सार्वभौम मुलुक हो भन्ने अभिव्यक्ति दिएकै हुन्छन् । तर भारतका दूत अर्को भाषामा भनौं राजदूत भने नेपाललाई दिल्लीको उपनिवेशको रूपमा लिन्छन् । जुन नेपालीले स्वीकार गर्ने कुरै छैन । विगतमा नेपाल र भारतका नेताहरू एकअर्कालाई यथार्थमा समकक्षी नै सम्झन्थे । भारतीय स्वतन्त्रता संग्राममा आआफ्नो भूमिकालाई लिएर भारतका नेताहरूलाई यसो गर, उसो नगर भन्नेसम्मको हैसियत राख्थे । दल जुनसुकै हुन्, नेता जोसुकै हुन्, अहिलेको नेतृत्वले त्यो हैसियत गुमाए जस्तो देखिन्छ । भारतले पनि ठूलो दाइको व्यवहार जो कुनै बेला पहिले पनि गरेको हो । अहिले झन् बलियो रूपमा गर्ने यत्न गर्दैछ । यत्न गर्नु अस्वाभाविक हैन, उसको सामरिक स्वार्थको पक्षमा होला । माथि नै भनिए जस्तो चारै दिशामा पर्खालजस्तो एउटा सुरक्षा घेराभित्र आफूलाई राख्नसकेमा कुनै पनि महाशक्तिले कुनै पनि बेला उसको स्वार्थमाथि हमला गर्न सक्दैन भन्ने उसलाई लाग्नु स्वाभाविक छ । तर यता नेपालीलाई भने हिमालको पर्खाल र भारतसितको मधुर सम्बन्धमा आफ्नो सुरक्षाको प्रत्याभूति हो भन्ने लागेको बेला भारतको यो व्यवहारले चीन र नेपालबीच खडा भएको हिमाली पर्खाल या भारत र नेपाल बीचको सांस्कृतिक र विश्व समुदायले कुनै बेला मान्यता दिएर निर्धारित गरेको आफ्नो स्वतन्त्रतालाई अब कसैले खलबल्याउन सक्दैन भन्ने सोच यदि छ भने त्यो अन्यथा होइन । कुनै बेला जब साम्राज्यका रूपमा बेलायत थियो, साम्राज्यवादी शक्तिका रूपमा अमेरिका थियो, पटकपटक युद्ध र सन्धिसम्झौता गर्दै बेलायतबाट एउटा सार्वभौम शक्तिको रूपमा मान्यता पाएको नेपाल थियो । विश्व समुदाय एकअर्का विरुद्ध युद्धमा होमिएका बेला नेपालीको वीरतालाई स्वीकार गर्दै बेलायतजस्तो शक्तिले समेत दूतमात्र नेपालमा बस्ने ठाउँ देऊ, अब हामी कुनै पनि अर्थमा नेपालको भूभाग र नेपालको राज्यशक्तिमाथि छोइदिल्लगी गर्दैनौं भन्थे । किनभने पश्चिम नालापानी र दक्षिण सीमावर्ती क्षेत्रदेखि पूर्व टिस्टासम्म नेपालको प्रहारलाई झेल्न नसकेको सिंगो भारतमाथि शासन गर्ने शक्तिले पनि नेपालको सार्वभौमिक अस्तित्वलाई त्यसैबेला स्वीकार गरेको हो । अब हामी २१ औं शताब्दीमा छौं । अब नत एक इन्च कुनै सार्वभौम मुलुकको जमिन कसैले लिन सक्छ, न एकमुठी मान्छेलाई आफ्नो प्रभावमा पार्न सक्छ । यसबेला भारतले नेपालप्रति देखाएको व्यवहारका कारण एउटा सिंगै पुस्ता भारतविरोधी भयो भने आश्चर्य मान्नुपर्ने कारण छैन । विश्वव्यापी रूपमा आफ्नो विदेश नीतिलाई सफल रूपमा चित्रण गर्ने भारतको वर्तमान सत्ता संस्थापनले नेपालमाथि गरेको व्यवहार कति हदसम्म स्वयं भारतलाई स्वीकार्य बनाउन सक्छ, त्यो सोचेको हुनुपर्ने थियो, तर सोचेन । जतिसुकै ठूलो स्वरमा नेपालमा भएको आर्थिक नाकाबन्दी भारतीय सरकारले गरेको होइन भने पनि यो कुरा स्वीकार्न कुनै नेपाली र नेपालका अन्तर्राष्ट्रिय मित्रहरू तयार छैनन् । मधेस राष्ट्रवादको कुरो भारतको चासोको रूपमा बेलाबेला त्यहीँको नेतृत्वले उठाउँदै आए पनि आम भारतीय यसबाट निरपेक्ष छन् । अझ कति त खुला रूपले नेपाललाई उत्तरतिरको छिमेकसित नजिक तुल्याउँदै अर्को शक्तिशाली मुलुक चीनको प्रभाव क्षेत्रभित्र पार्ने यो असफल कूटनीति हो भन्नेसम्मका कुरा सुनिन्छ । नेपालका सीमा जोडिएका राज्य बंगाल, उत्तरप्रदेश, विहार या उत्तराञ्चल ती कहींका नेताले पनि केन्द्रको यो व्यवहारलाई स्वीकार गरेनन् । नत विहारका नेताहरूले नेपालको मधेसी मागलाई त्यति ठूलो महत्त्व दिएको देखियो, न उत्तर प्रदेश र उत्तराखण्ड नत बंगालले नै । भोलिको राजनीतिक परिवर्तनले अथवा यसो भनौं सीमावर्ति क्षेत्रको निर्वाचनले ती राज्यको शासन पनि दिल्ली अनुकूल हुनसक्ला, त्यो हुँदैमा ती प्रदेशका जनता नेपालविरुद्ध खनिन्छन् भन्ने केही छैन । दिल्लीको अहिले नेपालप्रतिको नीतिका कारण दिल्ली र काठमाडौंको दूरी बढ्दै गएको छ र यो अझै बढ्ने सम्भावना लैनचौरस्थित दिल्लीदूतको व्यवहारले झन् बढाएको छ ।भारतीय प्रधानमन्त्री मोदीले नेपाल भ्रमणका बेला साँच्चिकै नेपालीको मन जितेजस्तो व्यवहार गरेकै हो । लामो समयदेखि तनावमा रहेको नेपालभारत सम्बन्ध भारतको मोदी सरकारको पालामा सुधारिन्छ भन्ने अपेक्षा नेपालीले गरेका पनि हुन्, त्यसका कारण पनि छन् । नेपालको विशिष्ट प्रकृतिको राजनीति र वर्तमान भारतको संस्थापनको राजनीतिसँग कतै न कतै बेमेल भएजस्तो देखिन्छ, त्यो धर्मका विषयलाई लिएर भएको होस्, नेपालीले भर्खर बनाएको संविधानलाई लिएर होस् या भारतीय गुप्तचर संस्थाले भारतीय अधिकारीसमक्ष बुझाएका कुराले होस्, यो तनाव शिथिलीकरणभन्दा पनि अझ बढी तनावको स्थितिजस्तो देखिन थाल्यो । अब हामी सबैले एउटा प्रश्न आफैंसित गर्नुपर्ने हुन्छ कि यही तनावको सम्बन्ध राखेर नेपालभारत दुवैको हितमा हुनसक्छ ? सामान्यत: सबैले सोच्ने कुरा हो, यो उचित हुँदैन । त्यसो भए भोलिको पुस्तासम्मलाई चित्त बुझ्नेगरी या अर्को भाषामा भनौं आजको पुस्ताले गरेका गल्तीलाई भोलि सुधार्न सक्नेगरी सम्बन्धको सौहार्दता कसरी पाउन सक्छौं ? आज भारतको विदेश नीति निर्माता त्यहाँका राजनीतिक व्यक्ति र साँच्चिकै भारतको सामरिक स्वार्थमा विश्वास राख्ने भारतको आर्थिक समुन्नति र समृद्धिका लागि नेपालको पनि भूमिका हुनसक्छ, रहन सक्छ भन्ने सोच राख्ने जोकोहीले यस विषयमा घोत्लिनुपर्छ । नेपाल सानै होला, तर न यसलाई भारतसित झुक्नुपर्ने आवश्यकता छ, नत तनावपूर्ण व्यवहारमा बसिरहनु कुनै पनि अर्थमा भारतको स्वार्थसित मेल खान्छ । जसैजसै नेपालभारतको सम्बन्धबीच तिक्तता बढ्दै जान्छ, तसैतसै नेपालले अरू कुनै मित्रको साथसहयोग खोज्ने क्रम बढेर जान्छ । भारतीय विदेश नीतिका निर्माता या सञ्चालकले यो कुरा नबुझ्ने हो भने दुवै देशको हित सुनिश्चित र संरक्षित हुनसक्ने अवस्था देखिँदैन । यी दुवै मुलुकको परनिर्भरता एकआपसमा छ, आफूलाई जतिसुकै आकारको भारतले देखे पनि कतिपय स्रोतको मामिलामा दुइटा मुलुकबीच सौहार्दपूर्ण व्यवहार हुँदा तुलनात्मक लाभ दुवैलाई छ, यो कुरा बुझ्नैपर्ने हुन्छ । अहिलेको विश्व भूराजनीतिक अवस्थितिमा नेपालको महत्तालाई न्युन आँकलन गर्नु भारतलाई सामरिक र आर्थिक दृष्टिले लाभप्रद हुनसक्दैन ।धेरै अघि बीपी कोइराला भन्ने गर्नुहुन्थ्यो, नेपाल र भारतको आर्थिक एवं सामरिक स्वार्थ एकअर्काको विरुद्धमा छैनन् । नेपाल असुरक्षित भएका बेला भारतले आफूमात्रै सुरक्षित छु भन्ने अवस्था रहने छैन । त्यसैगरी भारत असुरक्षित भएको अवस्थामा नेपालको सुरक्षाको प्रत्याभूति दिनसक्ने अर्को कुनै शक्ति पनि छैन । यो कुरालाई मनन गर्दै नेपाललाई घचेटेर विश्वका अरू शक्तिको समीप पुर्याउनु भारतको हितमा त छँदै छैन, त्यो बाध्यात्मक स्थितिलाई स्वीकार्दै आफ्नो सुरक्षाका लागि नेपालले भारतभन्दा परको कुनै शक्तिराष्ट्रसित मित्रता गुहार्यो भने त्यो भारतका लागि पनि एउटा डरमर्दो अवस्था हुनसक्छ । तर यो कुरो भारत र उसबाट खटाइएका दूतहरूले बुझिदिए पो ।"
गौरवका आयोजना नरोकिऊन्,"हरेक वर्ष सरकारले उच्च प्राथमिकता दिई बजेट विनियोजन गर्ने गरेपनि राष्ट्रिय गौरवका आयोजनाको प्रगति निराशाजनक देखिन्छ । वर्षौंअघि सुरु भएका गौरवका २१ आयोजनामध्ये अहिलेसम्म कुनै पनि पूरा भइसकेका छैनन् । हालसम्म ८० प्रतिशतभन्दा माथि काम सकिएका आयोजनाको संख्या ७ वटा मात्र छन् । दुई आयोजनाको प्रगति ५० देखि ६९ सम्म हासिल भएको छ । सबैभन्दा बढी ११ आयोजनाको भौतिक प्रगति ५० प्रतिशतभन्दा कम रहेको भनी प्रधानमन्त्रीले अध्यक्षता गर्ने राष्ट्रिय विकास समस्या समाधान समितिको बैठकमा प्रतिवेदन पेस भएको छ । प्रगति नै नभएका आयोजना पनि छन् । काम नसकेपछि सरकारले हरेक वर्ष आयोजनाको लक्ष्य प्राप्त गर्ने मिति सार्दै आएको छ । चालु आर्थिक वर्षको प्रथम चौमासिकको प्रगति हेर्दा सरकारले पुरानै परम्परामा आयोजनाको प्रगति प्राप्त गर्ने मिति सार्नुपर्ने देखिन्छ । सरकारले गौरवका आयोजनालाई उच्च प्राथमिकतामा राख्ने गरेको छ । बजेट, कर्मचारी, नीतिगत विषय र अनुगमन तथा मूल्यांकनको प्रक्रियालाई सरकारले प्राथमिकता दिने गरेको हो । तर, ठीक उल्टो, यस्ता आयोजनाको प्रगति एवं निर्माण गति धिमा देखिन्छ । खासगरी सरकारी नीतिनियमकै कारण गौरवका आयोजना निर्बाध अघि बढ्न नसकेका हुन् । सरकारले नै तयार पारेको प्रतिवेदनअनुसार ऐन, कानुन, अन्तरसरकारी निकायबीचको समन्वय अभाव, दक्ष जनशक्ति अभाव, वन तथा वातावरणको मुद्दा, निर्माण सामग्री अभावलगायत समस्याले गौरवका आयोजनाको प्रगति कम भइरहेको औंल्याइएको छ । कतिपय आयोजना कुन मोडलबाट निर्माण गर्ने भन्नेमा सरकार नै स्पष्ट छैन । प्रधानमन्त्री र उच्च अधिकारीले प्राथमिकतामा राखेको घोषणा गर्ने गौरवकै आयोजनाको प्रगतिको बाधक नै सरकारी निकाय र सरकारका नीतिनियम हुनु लाजमर्दो स्थिति हो । हरेक सरकार प्रमुख तथा मन्त्रीहरूले गौरवका आयोजनाहरूको कुनै न कुनै रूपमा अनुगमन गर्ने गरेका छन् । आयोजना स्थलमा पुगेर तिनको गुणगान गाउने र बजेट विनियोजन गराउने गर्छन् । तर आयोजनाका समस्या समाधान गर्नेतर्फ उनीहरूको ध्यान गएको देखिँदैन । समस्या देखाएर चिन्ता व्यक्त गर्ने काम भने गर्छन् । योजना आयोगले समन्वय गर्ने समस्या समाधान समितिको बैठकमा प्रधानमन्त्री पुष्पकमल दाहालले गौरवका आयोजनाको प्रगतिबारे चिन्ता व्यक्त गरे । ढिलै भए पनि उनले मन्त्री तथा सचिवहरूलाई गौरवका आयोजनाहरूको निर्माण खाका एक महिनाभित्र टुंग्याउन निर्देशन दिएका छन् । खासगरी काठमाडौंतराई द्रुतमार्ग, बुढीगण्डकी जलविद्युत् आयोजना, निजगढ दोस्रो अन्तर्राष्ट्रिय विमानास्थल, पश्चिम सेती जलविद्युत् आयोजना र हुलाकी मार्गको प्रगति सन्तोषजनक नरहेको भन्दै उनले कार्यान्वयन खाका स्पष्ट पार्न निर्देशन दिएका हुन् । उनको निर्देशनपछि राष्ट्रिय योजना आयोगले गौरवका आयोजना हुनुपर्ने आधार र मापदण्ड तयार पार्ने काम छिट्टै गरी त्यसका लागि छुट्टै नीति ल्याउने प्रतिबद्धता व्यक्त गरेको छ । र, यस कामका लागि आयोगले एक समिति गठन गर्ने गृहकार्य सुरु गरेको छ । पछिल्लो समय देखिएको यो काम सकारात्मक भए पनि सरकारी परम्परा पछ्याउँदै ठोस निष्कर्षमा नपुग्ने हो कि भन्ने चिन्ता पनि यथावतै छ । अहिलेसम्म सरकारले कस्ता खालका आयोजना गौरवभित्रको सूचीमा राख्ने, तिनले केके सुविधा पाउने भन्ने स्पष्ट निर्धारण गर्न सकेको छैन । अन्य आयोजनाका तुलनामा छुट्टै सेवासुविधासमेत छैन । कतिपय आयोजनाको कार्यान्वयन कुन सरकारी निकायले हेर्ने भन्ने अन्योल छ । सरकारी निकायहरूबीच मतभेदसमेत छ । अर्कोतर्फ भएका नीतिनियमलाई देखाएर काम पन्छाउने, अघि नबढाउनेलगायत प्रवृत्ति कर्मचारी वृत्तमा देखिन्छ । यस्ता आयोजनामा काम गर्ने कर्मचारीलाई पुरस्कार र दण्डको व्यवस्था छैन ।यस्ता नीतिगत अस्पष्टता र कार्यान्वयनका समस्याले सरकार नै गौरवका आयोजनाप्रति अस्पष्ट देखिन्छ । आर्थिक विकासका लागि महत्त्वपूर्ण भूमिका निर्वाह गर्ने आयोजनाको विषयमा सरकार सर्वप्रथम प्रस्ट हुनैपर्छ । सरकार प्रमुखले नै अध्ययन, अनुगनम गर्ने यस्ता आयोजनाका समस्या एक पछि अर्को गर्दै समाधान गर्दै जानुपर्छ । खासगरी नीतिगत अप्ठ्याराहरू अन्तरसम्बन्धित सरकारी निकायबीच समन्वय गरी समाधान गरिनुपर्छ । यी विषयमा ध्यान निदने हो भने बजेट प्राथमिकतासाथ विनियोजन गर्ने, खर्च नहुने र आयोजनाको लक्ष्य प्राप्त गर्ने मिति सार्दै साने परम्पराले निरन्तरता मात्रै पाउनेछ ।"
जोरपाटीसाँखु सडकको दुरवस्था,"हरेक वर्ष सरकारले उच्च प्राथमिकता दिई बजेट विनियोजन गर्ने गरेपनि राष्ट्रिय गौरवका आयोजनाको प्रगति निराशाजनक देखिन्छ । वर्षौंअघि सुरु भएका गौरवका २१ आयोजनामध्ये अहिलेसम्म कुनै पनि पूरा भइसकेका छैनन् । हालसम्म ८० प्रतिशतभन्दा माथि काम सकिएका आयोजनाको संख्या ७ वटा मात्र छन् । दुई आयोजनाको प्रगति ५० देखि ६९ सम्म हासिल भएको छ । सबैभन्दा बढी ११ आयोजनाको भौतिक प्रगति ५० प्रतिशतभन्दा कम रहेको भनी प्रधानमन्त्रीले अध्यक्षता गर्ने राष्ट्रिय विकास समस्या समाधान समितिको बैठकमा प्रतिवेदन पेस भएको छ । प्रगति नै नभएका आयोजना पनि छन् । काम नसकेपछि सरकारले हरेक वर्ष आयोजनाको लक्ष्य प्राप्त गर्ने मिति सार्दै आएको छ । चालु आर्थिक वर्षको प्रथम चौमासिकको प्रगति हेर्दा सरकारले पुरानै परम्परामा आयोजनाको प्रगति प्राप्त गर्ने मिति सार्नुपर्ने देखिन्छ । सरकारले गौरवका आयोजनालाई उच्च प्राथमिकतामा राख्ने गरेको छ । बजेट, कर्मचारी, नीतिगत विषय र अनुगमन तथा मूल्यांकनको प्रक्रियालाई सरकारले प्राथमिकता दिने गरेको हो । तर, ठीक उल्टो, यस्ता आयोजनाको प्रगति एवं निर्माण गति धिमा देखिन्छ । खासगरी सरकारी नीतिनियमकै कारण गौरवका आयोजना निर्बाध अघि बढ्न नसकेका हुन् । सरकारले नै तयार पारेको प्रतिवेदनअनुसार ऐन, कानुन, अन्तरसरकारी निकायबीचको समन्वय अभाव, दक्ष जनशक्ति अभाव, वन तथा वातावरणको मुद्दा, निर्माण सामग्री अभावलगायत समस्याले गौरवका आयोजनाको प्रगति कम भइरहेको औंल्याइएको छ । कतिपय आयोजना कुन मोडलबाट निर्माण गर्ने भन्नेमा सरकार नै स्पष्ट छैन । प्रधानमन्त्री र उच्च अधिकारीले प्राथमिकतामा राखेको घोषणा गर्ने गौरवकै आयोजनाको प्रगतिको बाधक नै सरकारी निकाय र सरकारका नीतिनियम हुनु लाजमर्दो स्थिति हो । हरेक सरकार प्रमुख तथा मन्त्रीहरूले गौरवका आयोजनाहरूको कुनै न कुनै रूपमा अनुगमन गर्ने गरेका छन् । आयोजना स्थलमा पुगेर तिनको गुणगान गाउने र बजेट विनियोजन गराउने गर्छन् । तर आयोजनाका समस्या समाधान गर्नेतर्फ उनीहरूको ध्यान गएको देखिँदैन । समस्या देखाएर चिन्ता व्यक्त गर्ने काम भने गर्छन् । योजना आयोगले समन्वय गर्ने समस्या समाधान समितिको बैठकमा प्रधानमन्त्री पुष्पकमल दाहालले गौरवका आयोजनाको प्रगतिबारे चिन्ता व्यक्त गरे । ढिलै भए पनि उनले मन्त्री तथा सचिवहरूलाई गौरवका आयोजनाहरूको निर्माण खाका एक महिनाभित्र टुंग्याउन निर्देशन दिएका छन् । खासगरी काठमाडौंतराई द्रुतमार्ग, बुढीगण्डकी जलविद्युत् आयोजना, निजगढ दोस्रो अन्तर्राष्ट्रिय विमानास्थल, पश्चिम सेती जलविद्युत् आयोजना र हुलाकी मार्गको प्रगति सन्तोषजनक नरहेको भन्दै उनले कार्यान्वयन खाका स्पष्ट पार्न निर्देशन दिएका हुन् । उनको निर्देशनपछि राष्ट्रिय योजना आयोगले गौरवका आयोजना हुनुपर्ने आधार र मापदण्ड तयार पार्ने काम छिट्टै गरी त्यसका लागि छुट्टै नीति ल्याउने प्रतिबद्धता व्यक्त गरेको छ । र, यस कामका लागि आयोगले एक समिति गठन गर्ने गृहकार्य सुरु गरेको छ । पछिल्लो समय देखिएको यो काम सकारात्मक भए पनि सरकारी परम्परा पछ्याउँदै ठोस निष्कर्षमा नपुग्ने हो कि भन्ने चिन्ता पनि यथावतै छ । अहिलेसम्म सरकारले कस्ता खालका आयोजना गौरवभित्रको सूचीमा राख्ने, तिनले केके सुविधा पाउने भन्ने स्पष्ट निर्धारण गर्न सकेको छैन । अन्य आयोजनाका तुलनामा छुट्टै सेवासुविधासमेत छैन । कतिपय आयोजनाको कार्यान्वयन कुन सरकारी निकायले हेर्ने भन्ने अन्योल छ । सरकारी निकायहरूबीच मतभेदसमेत छ । अर्कोतर्फ भएका नीतिनियमलाई देखाएर काम पन्छाउने, अघि नबढाउनेलगायत प्रवृत्ति कर्मचारी वृत्तमा देखिन्छ । यस्ता आयोजनामा काम गर्ने कर्मचारीलाई पुरस्कार र दण्डको व्यवस्था छैन ।यस्ता नीतिगत अस्पष्टता र कार्यान्वयनका समस्याले सरकार नै गौरवका आयोजनाप्रति अस्पष्ट देखिन्छ । आर्थिक विकासका लागि महत्त्वपूर्ण भूमिका निर्वाह गर्ने आयोजनाको विषयमा सरकार सर्वप्रथम प्रस्ट हुनैपर्छ । सरकार प्रमुखले नै अध्ययन, अनुगनम गर्ने यस्ता आयोजनाका समस्या एक पछि अर्को गर्दै समाधान गर्दै जानुपर्छ । खासगरी नीतिगत अप्ठ्याराहरू अन्तरसम्बन्धित सरकारी निकायबीच समन्वय गरी समाधान गरिनुपर्छ । यी विषयमा ध्यान निदने हो भने बजेट प्राथमिकतासाथ विनियोजन गर्ने, खर्च नहुने र आयोजनाको लक्ष्य प्राप्त गर्ने मिति सार्दै साने परम्पराले निरन्तरता मात्रै पाउनेछ ।"
"लोकमान, संसद् र न्यायालय","अख्तियार दुरुपयोग अनुसन्धान आयोगको प्रमुख पदमा लोकमानसिंह कार्की नियुक्त भए यताका तीन वर्षमा मुलुकमा भ्रष्टाचार नियन्त्रण मामिला एउटा मजाकको विषय भएको छ । भ्रष्टाचार नियन्त्रण गर्ने संवैधानिक निकायका प्रमुखले गरेका तीनथरी कामले यो अधिकारसम्पन्न निकाय नराम्ररी प्रभावित छ । पहिलो भ्रष्टाचारका नाममा आतंक सिर्जना गर्ने र वास्तविक भ्रष्टहरूलाई उन्मुक्ति दिने, दोस्रो भ्रष्टाचार नियन्त्रणका लागि संविधानले दिएको अधिकार छानीछानी आफ्ना विरोधी सिध्याउन प्रयोग गर्ने, तीनलाई हैरानी दिने, आफ्नो पिछलग्गु बनाउने र तेस्रो अख्तियारजस्तो शक्तिशाली संवैधानिक संरचनालाई संस्थागत हुन नदिई भय र त्रासमा चलाउने । यी तीन प्रवृत्तिको एउटै उद्देश्य भनेको मुलुकमा मौलाउँदै गएको भ्रष्ट प्रवृत्ति नियन्त्रण गरी सुशासन कायम गर्ने संविधानको मर्म कुल्चनु र अधिकारसम्पन्न संवैधानिक निकायलाई आफ्नो महत्त्वाकांक्षा पुरा गर्ने औजार बनाउनु थियो । जो केही हदसम्म भयो पनि । मुलुकमा सुशासन स्थापना गर्ने प्रभावकारी संस्थाको यो हविगत हुनुमा मुख्य जिम्मेवारी संसद्को छ । संविधानले नै भ्रष्टाचार नियन्त्रण गर्न एउटा अधिकारसम्पन्न निकायको परिकल्पना गर्यो र त्यसको नियन्त्रणको जिम्मेवारी संसद्लाई दियो । तर विधायक र स्थानीय विकास अधिकारीको भूमिका एकैपल्ट निभाउन प्रयत्नरत सांसदहरूको व्यवहार जिम्मेवारीसम्मत रहेन । उनीहरू विकास बजेट खर्चभित्रका प्रकटअप्रकट स्वार्थले उनीहरूलाई नैतिक रूपमा कमजोर बनायो । परिणाम संविधान बमोजिम गठन भएको शक्तिशाली निकायमाथि निगरानी राख्ने संसद्को क्षमता कमजोर भयो ।हुँदाहुँदा कार्कीले सर्वोच्च जनप्रतिनिधिसभा संसद्को नामै उल्लेख गरेर र न्यायालयप्रति लक्षित गरेर दिएको पछिल्लो वक्तव्य सामान्य मिडिया कभरेजमा सीमित रह्यो । एउटा संवैधानिक निकायको निलम्बित प्रमुखले आफूविरुद्ध दिएको त्यो हदको वक्तव्यलाई सांसदले थाहा नपाएझैं गर्नु सर्वोच्च भनिने जनप्रतिनिधिसभा कुन हदसम्म कमजोर भइसकेको छ भन्ने एउटा दृष्टान्त हुनसक्छ । आफूलाई छानबिन र कारबाही प्रक्रिया अघि बढाइरहेको निकायलाई लोकमानले वस्त्र फुकाल्ने धम्की दिनु चानचुने चुनौती थिएन । आफू निलम्बित अवस्थामा रहँदासमेत यस्तो धम्की दिनसक्ने कार्कीले पदमा रहँदा केसम्म गरेका थिए भनेर अनुमान गर्न सकिन्छ । त्योभन्दा पनि गम्भीर पक्ष संविधानले दिएको अधिकार प्रयोग गरेर संसद्ले उनीमाथि छानबिन गर्दा नाङ्गेझार पार्ने धम्की दिनु नागरिक सर्वोच्चता माथिकै चुनौती थियो । तर दुर्भाग्य, निर्वाचन क्षेत्र विकास विशेष कार्यक्रमको बेथितिले सांसदलाई नैतिक रूपमा यसरी थिचेको छ कि आफूमाथि यो हदसम्मको आक्षेप आउँदा पनि कुनै सांसदले प्रतिवाद गर्ने हिम्मत गरेनन् । आफूलाई महाभियोगको चक्रव्यूहमा पँसाइएको प्रसङ्गमा संसद् र सांसदहरूको नाम उल्लेख नगरी तर प्रसङ्गले बुझाउने भाषामा कार्कीले पर्याप्त मात्रामा धम्क्याएका छन् । वक्तव्यमा उनले भनेका छन्, कथंकदाचित आसुरी इच्छा बमोजिम असत्यको विजय भई मैले उपरोक्त बमोजिमको कार्य गर्न असमर्थ भएको अवस्थामा म सम्पूर्ण नेपाली दाजुभाइ तथा दिदीबहिनीहरू समक्ष करबद्ध भई भ्रष्ट प्रवृत्तिको उजागर गर्न भ्रष्टाचार विरुद्धको अभियानलाई निरन्तरता दिने प्रणसमेत गर्छु । मुलुकमा सदाचार र सार्वजनिक जवाफदेहिताको मात्रा उच्च रहन्थ्यो भने एउटा संवैधानिक पदाधिकारीले मुलुकको उपल्लो जनप्रतिनिधि निकायलाई यसरी ललकारेर टिप्पणी गर्नसक्ने अवस्था आउने थिएन । इतिहास साक्षी छ लोकमानसिंह कार्की लोकतन्त्रलाई ललकारेर अख्तियार प्रमुख पदमा पुगे । संसद् र जनप्रतिनिधिमाथि धम्कीको भरमा राज गर्न खोजे । संविधान र कानुनले तोकेको परिधिभन्दा पर गएर एकाधिकार र सर्वसत्तावाद लाद्न प्रयास गरे । समग्रमा उनको साढे तीन वर्षको टंगाल बसाइ त्रास र भयको भरमा मुलुकलाई आफूअनुकूल चलाउन खोज्ने अहंकारपूर्ण थियो । संसद्ले महाभियोग र न्यायालयले उनको योग्यता परीक्षण गरिरहँदा पनि उनले त्यो अहंकारपूर्ण भाषाको प्रयोग गर्न छाडेका छैनन् । उनको वक्तव्यको पछिल्लो अनुच्छेद यसको प्रमाण हो । अदालतबाट तारेख लिएर फर्केपछि कार्कीले जारी गरेको वक्तव्यको अन्तिम अनुच्छेद यस्तो छ कानुन पालना गराउने दायित्व बोकेकाहरूले आफ्नो कर्तव्य निर्वाह गरेबापत दण्डित हुनुपर्ने र भ्रष्टाचार नियन्त्रण गरी सुशासन प्रबद्र्धन गर्ने दायित्व बोकेका व्यक्तिले भ्रष्टाचार नियन्त्रणका निम्ति कदम चालेकै कारण अपमानित र अपहेलित हुनुपर्यो भने त्यसबेला कैयन सीमाहरू भत्कन सक्छन् । अख्तियार दुरुपयोग अनुसन्धान आयोगको प्रमुखका रूपमा भ्रष्टाचार नियन्त्रणका निम्ति गरिएका प्रयासलाई अवरोध पुर्याइन्छ भने सचेत नेपाली नागरिकका रूपमा भ्रष्टाचार विरुद्धको अभियान चलाउनु मेरो स्वाभाविक कर्म हुनेछ । त्यसबेला कत्तिको शरीरमा वस्त्र बाँकी रहला, समयले नै बताउनेछ ।संसद्मा विचाराधीन विषयको निक्र्योल ढिलोचाँडो होला । तर लोकमानको ललकार र संसद्को निरीहताले मुलुकमा भ्रष्टाचार नियन्त्रणको मामिलामा संविधानले गरेको एउटा परिकल्पनालाई अब थप बहस गर्नुपर्ने विषय बनाइदिएको छ । संविधान र कानुन बमोजिम बलियो अख्तियार बनाउने भए संसद् पनि बलियो हुनुपर्ने रहेछ । कुनै पदाधिकारी वा समग्र अख्तियार बलियो हुनखोज्ने तर संसद् निरीह रहने हो भने भ्रष्टाचार नियन्त्रण मामिला सुशासनको विषय होइन, अहंकारको विषय हुनपुग्ने रहेछ । नियन्त्रण र सन्तुलनमा ध्यान नदिने हो भने भ्रष्टाचार नियन्त्रणका नाममा मुलुकको लोकतान्त्रिक पद्धति कमजोरमात्रै होइन, लिकबाहिर पुग्ने सम्भावना पनि नहोला भन्न सकिन्न । सार्वजनिक पदमा रहने शक्तिशाली अधिकारीलाई सामान्यतया आमसञ्चार माध्यमहरू प्रिय लाग्दैनन् । केही सीमित माध्यमलाई दबाब र प्रभावमा राखे पनि आमरूपमा यो काम सहज हुन्न । संवैधानिक अंगलाई विश्वास गरेर बुझाइएका व्यक्तिका निजी मामिला शिरपुछार हटाएर छानीछानी प्रेसलाई दिने काम कार्की नेतृत्वको अख्तियारले गरेकै हो । तर जब अख्यितारको संस्थागत विकासविरुद्ध उनको एकाधिकार र संवैधानिक शक्तिको बदनियतपूर्ण प्रयोगबारे मिडियाले सार्वजनिक रूपमा प्रश्न उठाउन थाल्यो, उनलाई पनि असह्य भयो । यसको असर अदालतमा पनि देखियो । लोकमानसिंह कार्कीको मुद्दा सुनवाइका क्रममा कार्की पक्षधर वकिलको जोडतोड तर्क रह्यो कार्कीको योग्यता मामिलामा न्यायालयले भन्दा पहिल्यै मिडियाले फैसला गरिसके । निष्पक्ष सुनवाइको हक सुरक्षित गर्न न्याय प्रणालीमा अवलम्बन गरिने अन्तर्राष्ट्रिय मान्यताको वकालत गर्ने ती अधिवक्ताहरूको भनाइ थियो मिडिया ट्रायल गराउन खोज्ने प्रवृत्ति र यसमा संलग्न पत्रकार बारेमा पनि न्यायालयले चासो राख्नुपर्छ । आदेशमार्फत नियन्त्रण गर्नुपर्छ । अदालतमा विचाराधीन विषयमा मिडियाले तथ्यमात्रै प्रस्तुत नगरेर पहिल्यै निचोडसहित सामग्री पस्किने काम कानुनी बुझाइमा मिडिया ट्रायल हो । मिडिया ट्रायललाई किन आपत्तिजनक मानिएको हो भने मिडियामा आएका ती सार्वजनिक तथ्यले न्यायाधीशलाई एकातर्फ उभिन बाध्य पार्छ । अर्थात मुद्दामा दुवै पक्षका दाबी, तर्क र बहस सुनेर फैसला गर्नुपर्ने न्यायाधीशहरू मिडिया कभरेजका कारण बेञ्चमा बस्नुपूर्व नै मनोवैज्ञानिक रूपमा एकातर्फ लाग्न बाध्य भइसकेका हुन्छन् । अथवा उनीहरू मिडियाले चित्रित गरेको जनभावना विरुद्धमा न्यायिक मनको प्रयोग गर्न सक्षम नहुन सक्छन् भन्ने हो । लोकमान सन्दर्भ अलिक फरक छ । अख्तियार प्रमुख पदमा लोकमानसिंह कार्कीको नियुक्ति हुनुभन्दा अघिदेखि यो मामिलालाई नेपाली प्रेसले समाचार र सम्पादकीय टिप्पणीको विषय बनाउँदै आएको छ । नागरिक समाजको तर्फबाट सार्वजनिक रूपमा उनको नियुक्तिविरुद्ध आन्दोलन र ज्ञापनपत्र बुझाउने काम भएका थिए । तिनको पनि पर्याप्त मिडिया कभरेज भएको थियो । लोकमान विरुद्ध अदालतमा मुद्दा परेपछि मात्रै प्रेसले यो विषय उठाउन थालेको होइन । नेपाली प्रेसले यो मुद्दामा मूलत: तथ्यमात्रै प्रस्तुत गरेको छ । राय प्रस्तुत गरेको भए यो मुद्दाका पक्ष र विपक्षमा बोल्ने अधिवक्ताहरूको भनाइमा आधारित राय नै दिएको छ । बरु अदालतमा आफ्नो पक्षको बचाउमा गरिएको बहसलाई विवेक प्रयोग नगरी जस्ताको तस्तै रिपोर्टिङ गरेर यदाकदा सार्वजनिक महत्त्वको विषय बनाउने काम भएको छ । आफ्नो पक्षको हितमा वकिलले बेञ्चमा बोलेका कुरामा संविधान र विधिभन्दा ज्यादा पेसागत उद्देश्य निहित छ भनेर थाहा नपाउनु प्रेसको कमजोरी हुनसक्छ । मिडिया ट्रायलका सन्दर्भमा जोडिएको अर्को प्रश्न हो, तथ्य र दृष्टिकोणमा भिन्नता । मिडियाले तथ्यमात्रै प्रस्तुत गर्न पाउने हो कि दृष्टिकोण पनि ? पछिल्ला दिनमा यो प्रश्न करिबकरिब सन्दर्भहीन भइसकेको छ । जहाँ तथ्य हुन्छ, त्यहाँ सँंगै दृष्टिकोण पनि हुन्छ । त्यसैले कुनै बेला पत्रकारिताको सिद्धान्त पढाउँदा समाचारमा विचार नमिसाउनु भनेर पढाइन्थ्यो भने अहिले विचार बिनाको समाचार पाउन मुस्किल हुन्छ भनिन्छ । त्यसैले त्यसको कभरेज फेयर (विवेकपूर्ण) हुनुपर्छ भन्ने माग गरिन्छ । न्यायालय र मिडिया ट्रायलमा पनि यही कुरा लागु हुन्छ । मिडियाले न्यायालयलाई सूचित गरिरहेको छ कि जबर्जस्त कुनै निष्कर्ष निकाल्न दबाब दिइरहेको छ भनेर न्यायालयले नियतमा हेर्नुपर्छ । जनतालाई राम्ररी सूचित गर्न नसकिरहेको आरोप खेपिरहेको नेपाली मिडियाले अदालतलाई दबाब दिएर मिडिया ट्रायल गराउन खोज्यो भन्नु तथ्यपरक लाग्दैन ।राजनीतिक सन्दर्भमा हिजो पनि अदालतमाथि औंला पटकपटक उठाइएका थिए । तर एकजना संवैधानिक पदाधिकारीले न्यायालयमा तारेख लिएर फर्केपछि मुद्दासंँग सम्बन्धित विषयमा वक्तव्यबाजी गर्ने आश्चर्यजनक साहस देखाएका छन् । निर्दोष हुँदाहुँदै ममाथि अहिले गैरकानुनी प्रक्रियाबाट राज्यका अति उच्च अङ्गमा पदासिन केही व्यक्तिहरूले पूर्वाग्रह राखी गरेको प्रहारको मूल्याङ्कन गर्ने जिम्मेवारी पनि मैले इतिहासलाई नै छोडिदिएको छु । तारेख लिएर फर्केपछि कार्कीले उनकै शब्दमा राज्यका अत्ति उच्च अङ्गलाई यसरी धम्क्याउनुको अर्थ के हो ? अब आमसञ्चार माध्यमले यस बारेमा सविस्तार टिप्पणी गर्दा मिडिया ट्रायल हुने कि नहुने ? कार्कीको विज्ञप्ति, संसद्को मौनता र न्यायालयमा उठाइएको मिडिया ट्रायलको प्रश्नलाई एकठाउँमा ल्याएर हेर्नुपर्छ । यसको सरल निचोड भनेको कार्कीले धम्क्याउने, जनप्रतिनिधिहरू डराउने र प्रेसलाई मौन राख्न कानुनी सिद्धान्तको सहारा लिने प्रयास हो । धम्क्याउनु, डराउनु र मौन बस्नु यी तीनै पक्षले समाजलाई लोकतान्त्रिक मार्गमा हिँड्न सघाउँदैनन् ।"
कसले हेर्छ किसानलाई ?,"कृषि पेसाले कुनै पेसा व्यवसाय नहुने, पुँजीविहीन र दक्ष जनशक्ति तथा सीप कौशलता नहुनेहरूको समूहलाई रोजगारी दिन्छ र जीवनयापनको अवस्था सिर्जना गर्छ । त्यस्तो कृषि पेसालाई उत्थान दिन अन्य मुलुकमा नीतिगत रूपमै सहुलियत तथा सेवा दिने व्यवस्था गरिएको हुन्छ । तर नेपालमा कृषिलाई उत्थान गर्न भनी विदेशी दातृराष्ट्रले ल्याएको कार्यक्रम पनि पहुँचविहीन गरिब किसानकहाँ पुग्न पाउँदैन । लक्षित समूहमा नपुगेको कार्यक्रम भनेको टाउको दुखेको दबाइ खुट्टामा लगाइ जस्तोमात्र हुनपुग्छ ।कृषि कार्यालयमा आफ्नो पहुँच पुग्न सक्ने र कार्यालय पुग्दा स्वागतसत्कार पाउनेहरूले नै कृषिबारे सुविधा लिन सक्छन् । कृषि हाकिम तथा युनियनका नेतासँग उठबस, खानपिन गर्नसक्ने, गराउन सक्ने पहुँचवालाहरूले नै कृषिको बजेट दोहन गर्छन् । अर्थात् जसले दादागिरी देखाउँछ, उसैले कृषिको बजेटमा रजाइँ मच्चाउँछ । उदाहरणको रूपमा कृषिसम्बन्धी देशविदेशको तालिम, सुविधा अनुदान वा राज्यको सुविधा पानी चुहिने, छानो भएको, भित्तो भत्केको, दैलो लडेको गरिबले पाएको देख्नुभएको छ ? जुत्ता, चप्पल नलगाउने, झुम्रो लुगा लगाउने, गरिबीको चिन्ह शरीरमा बोकी हिँड्नेले पाएको देख्नुभएको छ ? कृषि कार्यालय थाहा नपाउने, सोध्दै गए पनि भित्र छिर्न नपाउने, छिरे पनि बस्न नपाउने, नमस्कार गर्दा उसको नमस्कार नफर्काइने व्यक्तिले अनुदान पाएको देख्नुभएको छ ? यसबाट कृषि अनुदान केमा र कसलाई लगानी गरिन्छ, आफै प्रस्ट भएन र ?भोको पेटमा शारीरिक श्रम गर्ने, मानव प्राणी किसानमात्र हो । भोलि पेटभरि खान पाउने आसमा दिनभरि भोको पेटमा काम गर्छ, तर त्यो भोलि उसलाई कहिल्यै आउँदैन । केवल बाँच्नका लागि खान्छ र खानका लागि बाँचेको अवस्थामा गुज्रन्छ । घामले पोल्दैन, पानीले भिज्दैन, गर्मीले हेर्दैन, जाडोले नछुने प्राणीमा किसानमात्र हो । बिहानदेखि बेलुकासम्म घाम लाग्छ, तर लागेदेखि अस्ताउँदासम्म किसान खेतमै काम गरेको हुन्छ । जब पानी, झरी सुरु हुन्छ, अनि किसानलाई काम गर्न बितेको हुन्छ । यही बेला न हो, मुठी लगाएर मुरी उब्जाउने समय भनेर काममै हुन्छ । गर्मी भयो भनेर शीतलमा बसे बाँझो खेतमा अन्न कसरी फलाउने ? जाडो मानेर नाङ्गो खुट्टामा झुत्रे कपडामा खेतमा काम नगरे बाली कसरी लाउने, कसरी भित्र्याउने ? त्यसकारण किसानले जाडो, गर्मी, घामपानी केही भन्न पाउँदैन, अनवरत रूपमा काम गरेर बाली भित्र्याउनुपर्छ ।भित्री मधेस तथा तराईका किसानको मूल बाली भनेको धान नै हो । धान रोप्नका लागि मल, बिउ र खेतीको खर्च तिर्ने उपाय भनेको त्यही रोपेको धान पाकेपछि बेचेर तिर्ने स्रोत गनिन्छ । घरपरिवारमा कपडा फेर्नुपर्दा धान बेचेर, मिठोमसिनो एकछाक खान धान बेचेर, छोराछोरीको पढाइ खर्च धान बेचेर, औषधीउपचार गराउनुपर्यो धान बेचेर । अर्थात जेजति आवश्यकता पर्छ, धान बेचेर टार्ने प्रतीक्षामा किसान बसेका हुन्छन् । तर विना लगानीका दलालहरू किसानको धानमा आँखा गाडेर धनी बन्छन् । सेतो गद्दीमाथि सेतो सुकिलो पहिरनमा ठूलो पेट हुने दलाल बजारका चोकचोकमा बसेका हुन्छन् । उनीहरूले सिन्डिकेट चलाएका छन् । किसानको धानको मूल्य किसानले तोक्न सक्दैन । किनकि किसान गरिब र असंगठित हुन्छन् । तर किसानमारा दलालहरू अवैधानिक रूपमा संगठित हुन्छन् र उनीहरू नाम मात्रको भाउ तोक्छन् । किसान जुन दलालको गद्दीमा गए पनि एउटै भाउ । अब कहाँ जानु ? जाडोका लुगाफाटा के गर्नु ? साहुको थैली कति पर्खन्छ ? मल, बिउको रकम कहिले तिर्नु ? सरकार भाउ तोक्दैन । सरकार व्यापार त गर्छ, तर किसानको धान किन्दैन । भाउ पनि तोक्दैन । आफ्नो मिहेनत र घामपानीको श्रम थोरै मूल्यमा दलाललाई बिक्री गर्न बाध्य हुन्छ । जब किसानको धान सस्तो मूल्यमा दलालले लिइसक्छ, अनि पो सरकार धानको मूल्य तोक्छ, जसले दलाललाई मात्र फाइदा हुन्छ । अनि दलालको संगठनले धानको मूल्य बढाउने निर्णय गर्छ, किनकि अब धान किसानसँग हँुदैन, दलालसँंग मात्र हुन्छ । किनेर खाने उपभोक्ता महंँगोमा किन्न बाध्य हुन्छ । दु:ख, हैरानी खेप्ने किसान सधंै मारमा ।सरकार र राजनीतिक दलहरू किसानमुखी छैनन् । किनभने किसानले आन्दोलन गर्दैनन्, बन्द, हडताल, चक्काजाम, संघर्ष आदि गर्दैनन् । गाडी तोडफोड गर्दैनन् । मान्छे कुटिहिँड्न सक्दैनन् । नेता, राजनीतिकर्मी, पार्टी र उसका भ्रातृ संगठनहरूलाई चन्दा दिन सक्दैनन् । दलालको सञ्जाल ठूलाबडाकहाँसम्म हुन्छ, तर निमुखा किसानको पहुँच ठूलाबडासम्म पुग्न सक्दैन । किसानले नाकामा ढाट तेस्र्याएर माग पूरा गराउन सक्दैनन् ।सबैले हेपेको, सबैको पीडित बनेको र आफ्नो आवाज आफैं निकाल्न नसक्ने किसानको वास्तविक नेता छैनन् । त्यसकारण स्वघोषित अग्ला कदका नेताका अगाडि होचो कद बनाइएका किसानका मुखमा सबैले घोचो कोच्ने नै हो, नेता, पार्टी, सरकार, दलालसमेत भएर ।"
दलितप्रति अनुदार सरकार,"पक्षराष्ट्र भएका हिसाबले प्रत्येक दुई वर्षमा संयुक्त राष्ट्र संघमा पठाउनुपर्ने सबै किसिमका जातीय भेदभाव उन्मूलन गर्नेसम्बन्धी अन्तर्राष्ट्रिय महासन्धि (सर्ड) को आवधिक प्रतिवेदन नेपालले सन् २००४ देखि पठाएको छैन । दुई वर्षमा पठाउनुपर्ने रिपोर्ट करिब १४ वर्षसम्म पनि नपठाउँदा नेपाललाई राष्ट्रिय तथा अन्तर्राष्ट्रिय तहमा नै प्रश्न उठ्नु र सरकार दलित समुदायप्रति अनुदार र गैरजिम्मेवार छ भन्ने आरोप लाग्नु स्वाभाविक हो । सरकार जिम्मेवार नहुनुको परिणाम पछिल्लोपटक काभ्रेमा जातीय विभेदकै कारण अजित मिजार र लक्ष्मी परियारको हत्या भएको छ । नेपालले सर्ड रिपोर्ट नपठाएको सन्दर्भ जेनेभामा गतवर्ष सम्पन्न विश्वव्यापी आवधिक समीक्षा (युपीआर) का बेला चर्को रूपमा उठेको थियो भने राष्ट्र संघका सदस्य राष्ट्रहरूले अविलम्ब रिपोर्ट पठाउन नेपाललाई सिफारिससमेत गरेका थिए । गतवर्ष नेपाल भ्रमणमा आएका सर्ड कमिटिका अध्यक्षले पनि यो विषयलाई प्रमुखताका साथ उठाएका थिए भने मानवअधिकारकर्मीले समेत बारम्बार सरकारको ध्यानाकर्षण गराएका थिए । तर पनि रिपोर्ट पठाइएको छैन । रंगभेद, जातिभेद विरुद्ध विश्वव्यापी रूपमा भएका आन्दोलनका मागको सम्बोधन गरी पीडितहरूलाई न्याय दिलाउने उद्देश्यले संंयुक्त राष्ट्र संघको महासभाले सन् १९६५ मा सबै किसिमका जातीय भेदभाव उन्मूलन गर्ने सम्बन्धी अन्तर्राष्ट्रिय महासन्धि सर्ड पारित गरी सन् १९६९ देखि र नेपालले १९७१ मा अनुमोदन गरी लागु गर्यो । मानवअधिकारको विश्वव्यापी घोषणपत्रको जगमा निर्माण भएको यो महासन्धिले वंशज र कामका आधारमा गरिने भेदभावलाई आधारभूत विषय मान्दै जातीय विभेदमा आधारित सर्वोच्चताको कुनै पनि सिद्धान्त वैज्ञानिक रूपले गलत, नैतिक रूपले निन्दनीय र सामाजिक रूपले अन्यायपूर्ण तथा खतरनाक भएको र कुनै पनि स्थानमा भेदभाव गर्नु उचित नभएकोमा जोड दिएको छ । महासन्धिमा ३ भाग र २५ वटा धारा छन् । यसले समानताको अधिकार, स्वतन्त्रताको अधिकार, सार्वजनिक वस्तु वा सेवाको विना भेदभाव उपयोग गर्ने अधिकार, जातीय भेदभाव विरुद्ध राज्यद्वारा संरक्षण पाउने अधिकारजस्ता अधिकारमा जोड दिँदै जातीय भेदभावको सिकार भएका समुदायको सर्वोपरी विकास गर्नका लागि तत्काल विशेष व्यवस्था गर्दै भेदभावयुक्त कानुन, नीति, नियम तथा भेदभावलाई नामेट पार्नु राज्यको दायित्व भएकोमा समेत जोड दिएको छ । महासन्धिले संसारभरका रंगभेद, जातिभेद, वंशभेदका कारण अन्यायमा परेका जनतालाई एकीकृत गर्नुका साथै न्याय दिने अपेक्षा गरिएको भए पनि यसका प्रावधानहरू कार्यान्वयन हुनसकेका छैनन् । दलित अधिकारका लागि केही संवैधानिक, कानुनी र नीतिगत प्रावधानहरू र केही संरचनाहरू निर्माण गरिएको भए पनि न त्यस्ता नीतिहरू प्रभावकारी रूपमा कार्यान्वयन हुनसकेका छन्, नत संरचनाहरूले काम गरेका छन् । दलित अधिकारर्मीले प्रभावकारी खबरदारी गर्न नसक्नु, महासन्धि बारेमा नीति निर्माता, कानुन कार्यान्वयन गर्ने निकाय र स्वयं दलित समुदायलाई पनि जानकारी नहुनु र महासन्धिको कार्यान्वयनका लागि सरकारले योजनाबद्ध कार्यक्रम गर्न नसक्नुले महासन्धि कार्यान्वयनमा समस्या आएको पाइन्छ । अहिले पनि मन्दिर प्रवेश गर्दा, कुवा वा धारा छुँदा कुटपिट, बलात्कार, डेरीमा दूध नलिने, अन्तरजातीय विवाह गर्दा बहिष्कार गर्ने जस्ता छुवाछूत र विभेदका घटना देशभर भइनै रहेका छन् । पछिल्लो समयमा काभ्रेका अजित मिजारलाई अन्तरजातीय विवाहका कारण हत्या गरिएको र काभ्रेकै लक्ष्मी परियारलाई बोक्सीको आरोपमा मलमूत्र खुवाएर हत्या गरिएको घटनाले दलितहरूको आत्मसम्मानपूर्वक बाँच्न पाउने अधिकार गम्भीर चुनौतीमा परेको छ, तर सरकार मूकदर्शक बनेको छ । यसरी क्रमिक रूपमा बढ्दै गएका दलित हिंसाका घटनाले छुवाछूतमुक्त राष्ट्र घोषणा, संविधानमा भएका दलित सम्बन्धी हक, छुवाछूत ऐन, दलित आयोगको व्यवस्थाजस्ता सरकारका पहलकदमी पनि प्रभावहीन भएको पुष्टि हुन्छ । यस्तो सन्दर्भमा सर्डजस्ता महासन्धि र अन्तर्राष्ट्रिय पहल र दबाबको खाँचो हुने गर्छ । तर दलित आन्दोलनको लाचारीपनले यस्तो पहल हुनसकेको छैन ।संयुक्त राष्ट्र संघमा भएको पहिलो विश्वव्यापी आवधिक समीक्षा (युपीआर) मा नेपालले छुवाछूत अन्त्य गर्नका लागि ऐन निर्माण गर्ने प्रतिबद्धता व्यक्त गरे बमोजिम नै छुवाछूत ऐन निर्माण भएको थियो । पछि परेको समुदायलाई माथि उकास्नका लागि दातृनिकायको सुझावअनुसार समताका आधारमा सकारात्मक विभेदको सुरुवात गरिएको थियो । यसले के जनाउँछ भने विश्वव्यापीकरणको अहिलेको अवस्थामा दलित समुदायको मानवअधिकार संरक्षण गर्न अन्तर्राष्ट्रिय पहलकदमीको आवश्यकता छ । यसैले वर्तमान परिवर्तित परिस्थितिमा सरकारले अविलम्ब सर्ड रिर्पाेर्ट पठाएर अन्तर्राष्ट्रिय दायित्व पुरा गर्न र दलित समुदायको मानवअधिकारको संरक्षण गर्दै उनीहरूलाई संविधान र कानुनले दिएको आत्मसम्मानपूर्वक बाँच्न पाउने अधिकारको संरक्षण गर्नुपर्छ ।"
पैसाले अर्को चुरे बन्दैन,"एकछिन सोचौं, चुरे नभए के हुन्छ ? तराई रहँदैन, बालुवामा परिणत हुन्छ । तराईको अन्न भण्डारको महत्त्व सबैभन्दा उत्तरमा ठडिएको हिमालकै कारण भएको हो । चुरेलाई हिमालको कान्छी बहिनी भनेर जो चिनाइन्छ । माथि हिमाल नभइदिए तल अन्न भण्डारको तराई हुने थिएन । यसो हेर्दा एउटा सानो डाँडाजस्तो देखिने चुरे क्षेत्र न तराईको हुनसक्यो, नत पहाडको । चुरे क्षेत्रबाट हुनसक्ने लाभका बारेमा जसले जानेका छन्, उसले दोहन गरेका छन्, जो बुझेका छैनन्, उनीहरू बेखबर भइनै हाले । चुरे क्षेत्रलाई चुरिया, शिवालिक वा चुलाचुली भनेर पनि चिनिने गरिन्छ । चुरे गिट्टी, बलौटे माटो तथा नरम चट्टानका पत्रपत्र मिलेर बनेको छ । भौतिक संरचनाको दृष्टिकोणले चुरेक्षेत्र अत्यन्त कमलो छ । यो क्षेत्र नेपालको पूर्वदेखि पश्चिमसम्म फैलिएको छ ।चुरेले तराईको भूमिगत जलस्रोतको तहलाई कायम राख्न र कृषि उत्पादनमा सहयोग पुर्याउनुका साथै दुन, भावर र तराईको भूभागलाई बाढीपहिरोजस्ता प्रकोपबाट बचाउने भूमिका निर्वाह गर्दै आएको छ । चुरे विनाश भइरहेको छ, यो ठूलो अपराध हो । तर विनाश गर्नेहरूमाथि लगाम लगाउन सकिएको छैन । चुरेको दोहनबाट तराईको उब्जनीलाई नै नकारात्मक असर पार्छ । त्यसैले चुरेको सवाललाई राष्ट्रिय रूपमा उठाउन जरुरी छ । यो यस क्षेत्रका बासिन्दाहरूका लागि बाँच्न पाउने अधिकारसँग जोडिएको विषय हो । पर्यावरण संरक्षणको सवाल हो । यसले तराईका द्वन्द्वलाई न्युनीकरण गर्न सक्छ र नेपालको विभिन्न भूगोलका बासिन्दालाई साझा स्वार्थका कारण एक ठाउँमा ल्याउन बल पुर्याउँछ । चुरे, भावर र तराईहामी कि चुरे बुझ्छौं कि तराई नै बुझ्छौं । तर यी दुइटाका बीचमा के छ ? त्यसको महत्त्व के हो ? भावर क्षेत्र चुरे र तराईका बीचको क्षेत्र हो, जहाँबाट उर्वर भूमिको सुरुवात हन्छ र हरियाली तथा चिस्यान देखिन्छ । चुरेको ढुङ्गा र बालुवा भएको जमिनबाट भित्र छिरेको पानी भावरमा भएको चिम्ट्याइलो माटोले छेकेपछि बल्ल जमिनमाथि आउँछ । अहिले हामी सबैले छुट्याउनै नसकेको र कहिल्यै पनि नभनेको कुरा चुरे र भावरको सिमाना हो । कहाँ र के ले छुट्याएको छ त चुरे र भावरलाई ? चुरेको तलतिर आउने बित्तिकै पानी जमिनमुनि जान्छ । अनि त्यो पानी केही तलतिर आएर फेरि जमिनभन्दा माथि आउँछ । त्यही भासिएको पानी निस्कने ठाउँ नै चुरे र भावरको सिमाना हो । चुरे र भावरको भूबनोट उस्तैउस्तै छ । तर, भावर क्षेत्रको माटो चिम्ट्याइलो छ । यहाँबाट पानी छिरेर तल जान सक्दैन, त्यसैले भावर क्षेत्रमा आएपछि पानी जमिनमाथि निस्कन कर लाग्छ । तर अहिलेसम्म हामीले सजिलो परिभाषा खोज्यौं । राजमार्ग उत्तरतिर चुरे पहाड छ र दक्षिणतिर तराई छ मात्रै भनिरहेका छौं । अहिले पनि विकास कार्यक्रमहरू हुँदा हामी राजमार्ग उत्तर र दक्षिणका भन्छौं । चुरे संरक्षणका लागि भएका काममा प्राय: माथिकालाई मात्रै समावेश गराइयो, अध्ययनको विषय बनाइयो, त्यही योजना पनि लगियो । तर, तलतिर दसगजा सम्मकालाई जोड्न सकिएन । वातावरणीय सेवाका हिसाबले यसको सेवा पाउने र संरक्षणमा भाग लिने कसकसले हो भन्ने प्रस्ट भएन । वातावरणीय सेवाको उपभोग गर्नेले तिर्नुपर्ने के हो भन्ने विषयमा हामी मौन छौं । यस्तो सेवाको उपयोगबापत वा त्यसबाट लिने फाइदाबापत गर्नुपर्ने काम हामीले गर्नसकेका छैनौं । पानीको संकटचुरेमा अहिले धेरै थरीका विनाश भएका छन् । यसको असरले त्यहाँबाट बग्ने पानी सङ्लो भएन । पानीमा माटोका कण बढी भए । यसरी पानी बाक्लो भएपछि यो जमिनमुनि जान सकेन । जमिनका छिद्रबाट भित्र छिर्न नसक्दा भूमिगत पानीको भण्डारमा कमी भयो । यसले तराईमा थोरै जमिन खनेर सजिलैसँग पाइने पानी अब निकै गहिरोसँग खनेपछि मात्रै आउने भयो । अर्को चुरेबाट आउने पानीलाई अलमल्याउने केही पनि भएन, माटोमात्रै भएको चुरेमा पानी छिटो कुद्यो, यसलाई रोक्ने, दह बन्ने वा केही क्षण अलमल्याउने केही पनि भएन । यसरी पानी अलमलिने ठाउँ नहुँदा जमिनमुनि जान सकेन । माटोले सोसेन । बगेर सोझै तलतिर गयो । अहिले चुरेबाट बगेर तलतिर जाने खोलाको चौडाइ धेरै बढेको छ । पूर्वदेखि पश्चिमसम्म नै यो क्रम जारी छ । पर्सा वन्यजन्तु आरक्ष र बर्दिया राष्ट्रिय निकुञ्जमा पर्ने खोलाबाहेक अन्त सबैतिरका खोलाले आफ्नो चौडाइ बढाएका छन् । यी दुई ठाउँबाहेक अन्यत्रका खोला छेउका जमिन तल खोलामाथि हुँदै गएको छ । चुरे विनाशले गर्दा हुने नदी कटानले जग्गाविहीन हुनेहरूको संख्या पनि कम छैन । चुरेबाट आउने खोलाले मानिसहरू घरबारविहीन भएका छन् । विज्ञहरू भन्छन्, हरेक वर्ष चुरेबाट निस्कने एउटा खोलाले औसतमा ३८ विगाहा जग्गा काट्छ । खोलाले मूलत: वनस्पति नभएको ठाउँ बगाएको छ । जमिन कटानको यो क्रम तल्लो भेगमा अझ बढी छ । यसरी काटेको जमिन बगाएर अर्को ठाउँमा पुर्ने समस्या फेरि बेग्लै छ । चुरेका खोलाले काटेर एकबेलाको धनुषाको छेदिपोखर भन्ने गाउँ नै अहिले हराइसकेको छ । तराईको उर्वर जमिन जोगाउन पनि चुरेक्षेत्र जोगाउनुपर्छ । तराई त्यसै उर्वर भएको छैन । चुरेले पानीको नियमन र निरन्तर आपूर्ति गराएकै कारण तराई उर्वर हुन सहयोग पुगेको हो । त्यसैले अब तल्लो तराईलाई समेत चुरे विनाशको कारणबारे सुसूचित गराउनुपर्छ र संरक्षणका कामहरू त्यो क्षेत्रसम्म पुर्याउनुपर्छ । चुरेमा बढिरहेको सिल्टेसन निकै भयावह छ । यसलाई नियन्त्रण गर्न हरियाली बढाएर नाङ्गा ठाउँलाई तुरुन्तै कम गर्नुपर्छ । चुरे मासिनुमा प्राकृतिक कारणभन्दा मानवीय कारण बढी जिम्मेवार छ ।चुरेको धनचुरे क्षेत्रको इकोलोजिकल महत्त्व पनि धेरै छ । यहाँको इकोसिस्टममा हुने परिवर्तनले नेपालकै रूप फेरिन सक्छ, बिग्रन सक्छ, यसको असर नेपाल भरिनै पर्छ । मेचीदेखि महाकालीसम्म फैलिएका कारण यसको असर एकठाउँमा मात्रै सीमित हुन्न । जैविक विविधतामा पनि चुरेक्षेत्र महत्त्वपूर्ण छ । केही जीवजन्तुको त उत्पत्ति स्थल नै चुरे हो । केही वनस्पति चुरेमा मात्रै पाइन्छन् । चुरे वन्यजन्तुको मार्गसमेत हो, यो चितवनमा वा चुरेको कुनै भागमा भन्ने कुरा होइन यो पूर्वदेखि पश्चिमसम्मकै विशेषता हो । त्यसैले यसका आफ्नै विशेषता छन् । चुरेको अर्को समस्या भनेको मास वेस्टिङ हो । यो क्षेत्रको ठूलो भूभाग नै एकैचोटी भत्किएर जान्छ, जसका कारण हुने क्षति निकै बढी हुन्छ । चुरेमा भएको स्रोत झिक्नैपर्छ र झिक्नुहुन्न भन्ने दुवै अतिवादी विचार हुन् । स्रोतको उचित उपयोग गर्नसके नै त्यो ठाउँको दिगो विकास गर्न सकिन्छ । तर कति झिक्ने, कहाँबाट झिक्ने, कसरी झिक्ने अनि कसले झिक्ने ? भन्ने कुरामा ध्यान दिनु जरुरी छ । त्यसो गर्न सकियो भनेमात्रै स्रोतको उपयोगले वातावरणमा हानि पुर्याउँदैन । त्यसैले यहाँका स्रोतको उपयोग अतिवादी भएर होइन, वैज्ञानिक आधारमा हुनुपर्छ । स्रोत उपयोग गरेबापत उचित रकम लिने र त्यस्तो रकम त्यही क्षेत्रको व्यवस्थापनमा लगाउने हो भने यसले धेरै समस्या जन्माउँदैन ।राष्ट्रिय साँध र काँधजसरी देशको सिमाना जोगाउन जरुरी छ । त्यसरी नै हाम्रो भूगोल, संस्कृति र पर्यावरणीय पक्षको काँधहरूलाई पनि जोगाउनुपर्छ । साँध दसगजासँगै काँध चुरे पनि जोगाउनुपर्छ । यो विषयमा उत्तरदक्षिण नभनी एक भएर स्थानीय सरोकारका विषयमा काम गर्नुपर्छ । मरुभूमीकरण र तराई मधेसको राजनीतिसँग पनि यसलाई गाँसेर हेर्नु आवश्यक छ । चुरे र तराई आमा र बच्चाजस्तै हो । यसलाई छुट्याउनु भनेको बच्चालाई टुहुरो बनाउनु हो । अहिले हामी संरक्षणभन्दा व्यापारका कुरामा बढी जोड दिन थालेका छौं । चुरे संरक्षण वा जैविक विविधता संरक्षणजस्ता विषय ओझेलमा पर्दै गएका छन् । अहिले त हामी कार्बन व्यापारको कुरा गरिरहेका छौं । यसबाटै पैसा कमाउने र पैसा भएपछि सारा संरक्षणका काम आफैं हुन्छ जस्तो भान हुन थालेको छ । व्यापार हावी हुन थालेको छ । स्रोतको उपयोग र संरक्षणको अवस्था हेर्दा अहिले हामी सुतेको बाघलाई उठाइरहेका छौं । यो साँच्चिकै उठ्यो भने यसले केके विनाश गर्छ, कसैलाई पनि थाहा छैन । हाम्रो अहिलेको आवश्यकता त कार्बन उत्सर्जनलाई कम गर्न रुख रोप्ने हो, जलाधार संरक्षण गर्ने हो, जैविक विविधता संरक्षण गर्ने हो । तर यो काम कसले गर्ने ?वातावरणको कुनै निश्चित सीमा हुँदैन् । चुरे संरक्षणसँग राष्ट्रपतिको नाम जोडेर परियोजना पनि थालनी भएको लामो समय भयो । तर अनुभवले के देखाउँछ भने सरोकारवाला सरकारी निकायकै बीचमा समन्वय छैन । सरकारपिच्छे चुरेको सवालमा हेर्ने दृष्टिकोणमा समानता भेटिँदैन । विगतमा तत्कालीन राष्ट्रपति डारामवरण यादवको विशेष अभिरुचिले गर्दा कतिपय सरकारलाई अरूचि भएको देखिन्थ्यो । संक्रमणकालमा सबैभन्दा बढी चुरेमाथि नै प्रहार भइरहेको छ । सरकार वा जनताले बुझ्नुपर्ने कुरा के हो, भोलि पैसा भएर पनि फेरि अर्को चुुरे बनाउन सकिँदैन । वर्तमान राष्ट्रपतिले चुरेसँग नेपाली नागरिकको साइनोबारे नेपाल सरकारलाई बेलाबखत घचघच्याइराखे संरक्षणका सवालमा सार्थक परिणाम आउन सक्छ ।"
५० वर्षमा आमा,"जनेट ज्याक्सनसँग सन् २०१७ को आगमनको उल्लास मनाउनुको अर्को कारण पनि छ । ग्रामी अवार्ड विजेता यी अमेरिकी गायिका आमा बनेकी छन् । अमेरिकी अनलाइन ई न्युजले लेखेअनुसार, उनी ५० वर्षको उमेरमा पहिलो सन्तानकी आमा भएकी हुन् ।कतारी व्यवसायी विसाम अल मनाबाट उनले मंगलबार छोरो जन्माएकी हुन् । मनासँग उनको तेस्रो विवाह हो भने, सन्तानचाहिँ अहिलेसम्मकै पहिलो । पप लेजेन्ड माइकल ज्याक्सनकी बहिनीले कतारी अर्बपतिसँग सन् २०१२ मा विवाह गरेकी हुन् ।२०१६ को बीचतिर जेनेटले आफ्नो प्रेग्नेन्सीबारे सोसल मिडियामार्फत खुसी सार्वजनिक गरेकी थिइन् । आमा पहिलोपटक बन्न लागेकाले पनि उनको हर्षको सीमा थिएन । शरीरले आकार बदल्दै गर्दा उनले आफ्नो अनब्रेकेबल वल्र्ड टुर लाई ब्रेक दिनुपरेको थियो । त्यही क्रममा एक दिन उनले ट्वीट गरेकी थिइन्, रेस्ट अप । डक्टर्स अर्डर्स । तर, आफू प्रेग्नेन्ट भएको हो कि धर्मसन्तान ग्रहण गर्ने योजनामा लागेको हो भन्नेबारे केही खुलाएकी थिइनन् ।"
बेलायतमा पुरानो डुंगा,"लन्डन नेपाली फिल्म पुरानो डुंगा ले बेलायती हलहरूमा स्थान पाएको छ । लन्डनको हयारोस्थित सफारी सिनेमा हलमा प्रिमियर सोपछि योर्कसहित दुई ठाउँ प्रदर्शन भइसकेको उक्त फिल्म जनवरी पहिलो साता ए ग्रेड सिनेमा हल सिनेवल्र्ड मा समेत लगाइने भएको छ । इन्टरनेसनल नेप्लिज फिल्म एकेडेमी यूकेले फिल्म प्रदर्शन गर्न लागेको हो । यसअघि एकेडेमीले गाजलु सिनेवल्र्डका दसभन्दा बढी हलमा प्रदर्शन गरेको थियो । लन्डनमा हालै आयोजित प्रेस मिटमा एकेडेमीका तर्फबाट प्रशान्त थापाले फिल्म जनवरी ६ र ८ मा अल्डरसट, आसफोर्ड, फेल्थाम, ओटु ग्रिनविच, वेम्ली, नोटिङहाम, स्विन्डन, एवरडिन, एडिनबरा र म्यानचेस्टरमा प्रदर्शन हुने तय भइसकेको जानकारी दिए । पत्रकार सम्मेलनमा उक्त फिल्मका निर्देशक रामबाबु गुरुङले फिल्मले नेपालमा सोचेजस्तो व्यापार नगरेको स्विकारे ।कमीकमजोरी पक्कै छन्, उनले भने, समीक्षामा साथीहरूले राम्रानराम्रा पक्ष औंल्याउनुभएको छ । तर, मैले यसअघिका कबड्डी, कबड्डी कबड्डी भन्दा पृथक धारमा बनाउने प्रयास गरेको हुँ ।दयाहाङ राई, प्रियंका कार्की, मेनुका प्रधान, माओत्से गुरुङ लगायतको अभिनय रहेको उक्त फिल्मको गीत निर जहिले रिसाउने लोकप्रिय भइसकेको छ । कार्यक्रममा फिल्म निर्देशक, निर्माता तथा प्रदर्शक निरक पौडेलले पछिल्लो समय नेपाली फिल्मको गुणस्तर वृद्धि भइरहेको जनाउँदै नेपाली फिल्म बेलायती हलमा प्रदर्शन हुनु शुभसंकेत भएको बताए ।बिग एफएमका अध्यक्ष महेश भण्डारीले उक्त फिल्म हेरुन्जेल राम्रो लाग्ने बताए ।"
कर्ममा विश्वास गर्ने कर्मा,"काठमाडौं रंगमञ्चमा काम गर्दागर्दै सानो संसार देखि फिल्मको ठूलो संसारमा पाइला चालेका कर्माको गति यो दस वर्षको दौरान न उच्च देखियो, न गति छोडेर बाहिरिए नै । यसै शुक्रबार उनी अभिनीत भ्रम र लगत्तै अर्को साता लभ सासा रिलिज हुने भएपछि उनी पुन: चर्चामा आएका छन् ।हरर जानरामा बनाइएको भ्रम मा उनी भिन्तुना जोशीको अपोजिटमा छन् भने रोमान्टिक लभस्टोरी लभ सासा मा कर्मासँग केकी अधिकारीले स्क्रिन सेयर गरेकी छन् । चुपचाप फिल्म खेलिरहने तर चर्चामा खासै नदेखिने कर्मालाई कतिपयले अन्डररेटेड कलाकार पनि भन्छन् रे । स्वयं उनैले सुनाए ।मिडियामा नआउने अनि फिल्म पनि धेरै नखेलेकोले होला, सोझा लाग्ने कर्माले कारण पनि आफैं दिँदै थपे, फाट्टफुट्ट गर्दागर्दै पनि दस वर्ष बितिसक्यो ।कर्माले डेब्यु फिल्म सानो संसार बाटै जति हाइप पाए, त्यसपछि पनि उनी अभिनीत फस्ट लभ, लुट, रेशम फिलिली हिट नै भए । तर जस भने उनलाई खासै गएन । यसबीचमा उनी सबै फिल्ममा सहायक चरित्रमा बाँचे ।सहायक र मुख्य चरित्र भन्ने हामीकहाँ र बलिउडमा मात्रै हो । अन्य देशका फिल्म हेर्ने हो भने उनीहरू हरेक चरित्रलाई उत्तिकै महत्त्व दिन्छन् र मिहिनेत लगाउँछन् । म पनि त्यसैमा विश्वास गर्छु । यसो भन्ने कर्मालाई त रेशम फिलिली मा सानो भूमिकामा मात्रै देखिँदा कतिपयले गाली गरेरै भने रे, तँ हिरो भइसकेको मान्छे, यस्ता सानातिना भूमिकामा खेल्नुहुन्छ त ? यस पटक आउन लागेका दुवै फिल्ममा भने कर्मा सोलो हिरोका रूपमा देखिँदै छन् । तर यसमा कर्मालाई तात्त्विक फरक नपारेको बताउँछन् ।कर्मा केही हदसम्म अनलक्की पनि हुन् । छायांकन क्रममै ठूलो चर्चा पाएको नवीन सुब्बा निर्देशित गुडबाई काठमान्डू र प्रशान्त रसाइली निर्देशित हेलेन रिलिज नहुँदा त्यसको धेरथोर असर फिल्मका नायक कर्मालाई पनि परेको छ । तर सधैं शान्त मिजासमा भेटिने कर्मा यी सबै कुराबाट टाढा छन् । अथवा, उनी आफ्नो चर्चा नै नहोस् भन्ने उनी चाहन्छन् । ग्ल्यामर फिल्डमा भएर पनि किन यस्तो त ? कर्माले भने, चर्चामा आउन नचाहने मेरो इच्छा पनि हुन सक्छ । हुन त कलाकार सधैं क्यामेरा अघि नै हुन्छ भनिन्छ तर मलाई सकेसम्म पछाडि नै बस्न मन पर्छ । रंगमञ्चबाट आएको भएर होला, क्यामेरा फेस गर्न एकदमै अप्ठयारो लाग्छ । त्यसो त उनी फोटोसमेत कम खिच्ने बताउँदै भन्छन्, पोज नै दिन आउँदैन । क्यामेरा देख्यो कि के के नै भएको जस्तो लाग्छ ।उनी आफूलाई लजालु स्वभावको मान्छन् नै । यसैमा आफैंलाई हाँसोको पात्र बनाउने एक घटना पनि सुनाए, म सानोमा पनि लजाएर आमाको सारीले मुख छोपेर लुक्थें रे । त्यो देख्दा ठूलोआमाले ए तँ पछि बूढीसँग पनि लजाउँछस् भन्नुहुन्थ्यो रे । फिल्म सकाउनेबित्तिकै कैयौं मिडिया आकर्षित गर्नतर्फ लाग्छन् । तर कर्मा के गर्लान् त ? म दुलोमा पस्छु वा घुम्न निस्किन्छु, फिल्म खेलेर कमाएको सबै पैसा घुमाइमा नै खर्च गर्न रुचाउने कर्माले सिलसिला जोडे, अनि फेरि अर्को कामका लागि निस्किन्छु । रंगमञ्चदेखि नै म आफूलाई हिरो हुन वा सुपरस्टार हुन आएको हुँ भन्ने कहिल्यै लागेन ।घुम्न सबैलाई मन पर्छ । कर्मालाई त झनै मन पर्छ । म सिक्ने क्रममा नै छु । केही नयाँ दिन वा सोचमा परिवर्तनका लागि पनि देश जान्ने क्रममा छु, कर्माले सुनाए, जसको ट्राभलमा एउटा सानो क्यामेरा र मोटरसाइकल छुट्दैन । दसैंलगत्तै पनि उनी दस दिनका लागि रारा ताल हुइँकिएका थिए भने त्यसअघि कालापत्थर उक्लिएका थिए । किन उनी यसरी फिरन्ते चरित्र देखाउँछन् ? कर्मा बोले, घुम्ने क्रममा विभिन्न मान्छेहरू भेट्छु, विविध भाषा, संस्कृति देख्छु । अनि हिमालदेखि तराईसम्मका जातजातिलाई भेटेपछि र केही सिकेपछि त्यसलाई आफ्नो पर्फमेन्समा कसरी ल्याउन सक्छु वा चरित्र निर्माणमा मलाई कत्तिको फाइदा हुन्छ भन्नेमा ध्यान दिन्छु । यसो त प्राय: विपश्यनामा ध्यानका लागि गइरहेने कर्मा साइक्लिङ वा बाइकिङ गर्दा स्पिरिचुअल फ्रिडम पाएको जस्तो महसुस गर्छन् रे । बाटोमा कन्सन्ट्रेट भई कुद्नु एउटा मेडिटेसन नै जस्तो लाग्छ मलाई, कर्माले अनुभव सुनाए ।"
इतिहासविद् श्रेष्ठ सम्मानित,"भक्तपुर इतिहासविद् प्राडा पुरुषोत्तमलोचन श्रेष्ठ सम्मानित भएका छन् । उनी इतिहासरत्न उपाधिबाट सम्मानित भएका हुन् । लुकेर रहेका इतिहासको अनुसन्धान गरी प्रकाशमा ल्याउने महत्त्वपूर्ण काम गरेको भन्दै जोशी रिसर्च इन्स्टिच्युट ललितपुरले उनलाई इतिहासरत्न उपाधि दिएको हो । कार्यक्रममा भक्तपुरको सल्लाघारीको लोप भएको गुफा र कलात्मक ढुंगेधाराबारे लेखिएको उनकै कृति गुहा, गुहालेख, गुहाचित्र एवं अन्य सम्पदा र धालाँखुसि र फलेहिति पुस्तक पनि सार्वजनिक गरियो । मजदुर किसान पार्टीका अध्यक्ष नारायणमान बिजुक्छेले कृति लोकार्पण गरेका हुन् । इतिहास र सम्पदा जोगाउन पुस्तकले सघाउने बिजुक्छेले दाबी गरे । विनोदराज शर्मा, प्रकाश दर्नाल, विश्वमोहन जोशी, सुधादेवी श्रेष्ठ, डासरिता थापा, कृष्णप्रसाद दुमरु लगायतले कृतिमाथि प्रकाश पारेका थिए । धालाँखुसि ल्वहंहिति सुधार समितिले पुस्तक छापेको हो ।"
शिक्षाविद् श्रेष्ठ पुरस्कृत,धनकुटा सल्भ नेपालद्वारा स्थापित जीवलाल श्रेष्ठ स्मृति पुरस्कारबाट शिक्षाविद्लेखक शिवकुमार श्रेष्ठ सम्मानित भएका छन् । श्रेष्ठलाई ५१ हजार राशिसहित सम्मानपत्र प्रदान गरिएको हो । धनकुटा बहुमुखी क्याम्पसका पूर्वप्रमुख श्रेष्ठका कथा र इतिहाससम्बन्धी पुस्तक प्रकाशित छन् ।तीन वर्षअघि निधन भएका समाजसेवीशिक्षाविद् जीवलालले रेडक्रस सोसाइटी लगायत सामाजिक संघसंस्था र प्राध्यापन क्षेत्रमा चार दशक सेवा गरेका थिए । उनको स्मृतिको पुरस्कार प्रत्येक तीन वर्षमा प्रदान गरिने जनाइएको छ ।
सात महिनामा इन्धनबाट बूढीगण्डकीलाई ५ अर्ब,"काठमाडौं बूढीगण्डकी जलविद्युत् आयोजना बनाउन भन्दै इन्धनमा लगाइएको करबाट सात महिनामा करिब ५ अर्ब रुपैयाँँ संकलन भएको छ । गत जेठ १५ मा आएको चालु आर्थिक वर्ष २०७३७४ को बजेटमार्फत उक्त कर लगाइएको थियो । आयल निगमले आयात गरेको पेट्रोलियम पदार्थमा ५ रुपैयाँ पूर्वाधार कर लगाउने र उक्त रकम बूढीगण्डकीका लागि खर्च गर्ने बजेटमा उल्लेख छ । सोहीअनुसार उक्त रकम संकलन भएको हो । तत्कालीन अर्थमन्त्री विष्णु पौडेलले उपभोक्तालाई अतिरिक्त भार नपर्ने गरी निगमले आयात गर्ने पेट्रोल, डिजेल र हवाई इन्धनमा भन्सार विन्दुमै प्रतिलिटर ५ रुपैयाँका दरले पूर्वाधार कर लगाउने बजेटमार्फत घोषणा गरेका थिए । सोहीअनुसार बजेट भाषणको भोलिपल्ट (जेठ १६ गते) देखि सरकारले कर संकलन थालेको हो । निगमका निमित्त नायब कार्यकारी निर्देशक नागेन्द्र साहका अनुसार गत जेठ र असार महिनामा १ अर्ब १६ करोड रुपैयाँ संकलन भएको थियो । आर्थिक वर्ष २०७३७४ साउनदेखि मंसिर १५ गतेसम्म २ अर्ब ९२ करोड संकलन भयो । पछिल्लो एक महिनामा ९२ करोड रुपैयाँ संकलन भएको उनले बताए । २०७३७४ को बजेटमार्फत ऊर्जा विकासका लागि निगमले आयात गर्ने पेट्रोलियम पदार्थमा प्रतिलिटर ५ रुपैयाँका दरले पूर्वाधार कर लगाउने निर्णयपछि हालसम्म करिब ५ अर्ब रुपैयाँ संकलन भएको छ, साहले भने, रकम बूढीगण्डकी आयोजनाको पूर्वाधार विकासमा खर्च हुनेछ । उनका अनुसार भन्सार बिन्दुमै प्रतिलिटर ५ रुपैयाँको दरले पूर्वाधार कर लगाइन्छ । मटितेलमा भने पूर्वाधार कर लगाइएको छैन । निगमका बिक्री वितरण विभागका निर्देशक सीताराम पोखरेलले इन्धनको आयात बढेकाले पूर्वाधार कर पनि सोहीअनुसार वृद्धि भएको बताए । केही महिनायता इन्धनको माग र आयात बढेको छ, पोखरेलले भने, इन्धन आयात वृद्धिअनुसार पूर्वाधार कर रकम पनि बढ्दै गएको हो । निगमका अनुसार आयात हुने नाकाबाट मूल्य अभिवृद्धि कर र भन्सार महसुलजस्तै ५ रुपैयाँ पूर्वाधार कर छुट्याइन्छ । बजेट भाषण गर्दै तत्कालीन अर्थमन्त्री पौडेलले उपभोक्तालाई अतिरिक्त भार नपर्ने गरी कर लगाइने बताए पनि निगमले उपभोक्ताबाटै असुल्दै आएको छ । भार नपर्ने भनिए पनि प्रतिलिटर ५ रुपैयाँ जोडेर खुद्रा बिक्री मूल्य तय गरिन्छ, निगमका एक अधिकारीले भने, सुरुमा निगमको नाफा रकमबाट छुट्याइए पनि हाल सर्वसाधारणबाटै लिन थालेका छौं । निगमले भारतीय आयल कर्पोरेसन्स (आईओसी) ले पठाएको नयाँ मूल्यसूचीअनुसार निगमको पाक्षिक नाफा १४ करोड १८ लाख रुपैयाँ छ । तर, पनि सर्वसाधारणबाट बूढीगण्डकीका नाममा थप बोझ थोपरिएको छ । राष्ट्रिय योजना अयोगका अनुसार १२ सय मेगावाट क्षमताका यो आयोजनाको चालु आर्थिक वर्षको प्रथम चौमासिकसम्मको प्रगति १ दशमलव १ मात्रै छ । सरकारले यो वर्ष बूढीगण्डकी आयोजनाका लागि ५ अर्ब ३३ करोड रुपैयाँँ बजेट विनियोजन गरेको छ । तर, जग्गा अधिग्रहण तथा मुआब्जा वितरण पुनर्वास तथा पुन:स्थापनाको व्यवस्थापनमा जटिलतालगायत कारणले प्रगति कम देखिएको जनाइएको छ । यो आयोजनाको निर्माण खाका (मोडालिटी) र स्रोत व्यवस्थापनको निक्र्योल हुन सकेको छैन । गत सोमबारको राष्ट्रिय विकास समस्या समाधान समितिको बैठकमा प्रधानमन्त्री पुष्पकमल दाहालले निर्माण मोडालिटी एक महिनाभित्र टुंग्याउन सरकारलाई निर्देशन दिएका छन् । नीतिगत अन्योल र आयोजना निर्माणका लागि देखिएका जटिलताका कारण इन्धनबाट संकलित रकम उपयोग हुन सकिरहेको छैन । निगमको तथ्यांकअनुसार सबैभन्दा बढी इन्धन रक्सौल नाकाबाट आयात हुन्छ । रक्सौल नाकाबाट मात्रै करिब ६० प्रतिशत इन्धन भित्रिन्छ । पूर्वाधार कर पनि सोही नाकाबाट बढी संकलन भएको छ । ती नाकाबाट आयात हुने इन्धन मुख्यत: उपत्यकालगायत जिल्लामा बिक्री हुन्छ । निगमले आईओसीबाट इन्धन आयात गर्छ । रक्सौलमा प्रतिलिटर पेट्रोल ४९ रुपैयाँ २ पैसामा खरिद गर्छ । त्यसमा सम्पूर्ण सरकारी राजस्व करिब ३६ रुपैयाँ ९१ पैसा जोडिन्छ । निगमको ढुवानी भाडा, बिमा खर्च, प्रशासनिक खर्च, पूर्वाधार विकास, पेट्रोलियम बिक्रेता नाफा लागि छुट्याएर प्रतिलिटर १ सय १ रुपैयाँ ५० पैसामा उपभोक्तालाई बिक्री गर्दै आएको छ । यस्तै डिजेल ४८ रुपैयाँ ४ पैसामा खरिद गर्छ । त्यसमा सरकारी राजस्व १८ रुपैयाँ ८३ पैसा जोडिन्छ । ढुवानी भाडा, बिमा खर्च, प्रशासनिक खर्च, पूर्वाधार विकास, पेट्रोलियम बिक्रेता नाफा लागि छुट्याएर उपभोक्तालाई प्रतिलिटर ७७ रुपैयाँ ५० पैसामा बिक्री गर्दै आएको छ । हवाई इन्धन आन्तरिकमा प्रतिलिटर ८६ रुपैयाँ र हवाई इन्धन अन्तर्राष्ट्रियतर्फ करिब ८० रुपैयाँ बिक्री हुँदै आएको छ । आईओसीले पठाएको नयाँ मूल्यसूचीअनुसार खाना पकाउने ग्यास, डिजेलबाहेक सबैमा नाफा छ । तथ्यांकअनुसार प्रतिलिटर पेट्रोलमा ३ रुपैयाँ ४३ पैसा, मटितेलमा १९ रुपैयाँ ६५ पैसा नाफा छ । हवाई इन्धन आन्तरिकतर्फ प्रतिलिटर १२ रुपैयाँ ५ पैसा र अन्तर्राष्ट्रियतर्फ १९ रुपैयाँ ६७ पैसा नाफा छ ।"
अर्थ र सामान्य प्रशासन मन्त्रालयको असहयोग,"काठमाडौं पुनर्निर्माण प्राधिकरणका प्रमुख कार्यकारी अधिकृत (सीईओ) सुशील ज्ञवालीले मन्त्रिपरिषद् कार्यालय, अर्थ र सामान्य प्रशासन मन्त्रालयको असहयोगका कारण पुनर्निर्माण उल्लेख्य उपलब्धि हासिल गर्न नसकेको स्पष्टीकरण पेस गरेका छन् ।सरकारले माग गरेको स्पष्टीकरणको जवाफ लेख्दै उनले हालसम्मको तथ्यांकहरू पेस गरी उक्त प्रगतिलाई सन्तोषजनक रहेको जनाएका छन् । स्पष्ट शब्दमा असहयोग भन्ने उल्लेख नगरेका उनले पुनर्निर्माणमा उल्लेख्य उपलब्धि हासिल गर्न नसक्नुको पछाडि प्रधानमन्त्री तथा मन्त्रिपरिषद् कार्यालय, अर्थ र सामान्य प्रशासन मन्त्रालय रहेको जनाएका छन् । सरकारले तोकेको अवधि सात दिनभित्रै बुधबार स्पष्टीकरण पेस गर्दै उनले प्रमुख कार्यकारी अधिकृतका रूपमा सम्पादन गरिएको भूमिकालाई सन्तोषजनक नरहेको भन्न कुनै पनि आधार, कारण र अवस्था नरहेको जनाएका छन् । प्रधानमन्त्री तथा मन्त्रिपरिषद्को कार्यालयका सचिव दिनेश थपलियाका अनुसार ज्ञवालीले पेस गरेको स्पष्टीकरण बुधबार नै मुख्य सचिवकोमा पठाइएको छ । उक्त स्पष्टीकरणलाई मुख्य सचिवले प्रधानमन्त्री समक्ष पेस गर्नुहुनेछ, उनले भने, प्रधानमन्त्री आदेशअनुसार मन्त्रिपरिषद्मा पेस हुनेछ ।प्रधानमन्त्री कार्यालय स्रोतका अनुसार अर्थ मन्त्रालयले बजेट उपलब्ध नगराएको, सामान्य प्रशासन मन्त्रालयले कर्मचारी उपलब्ध नगराएको र मन्त्रिपरिषद् कार्यालयले नीतिगत विषयमा ढिलाइ गरेको स्पष्टीकरणमा उल्लेख गरेका छन् । निर्देशक समितिको असोज १० को बैठकले निर्णय गरेअनुसार स्वीकृत योजना तथा कार्यक्रमहरूको कार्यान्वयनका लागि २३ अर्ब ६८ करोड रुपैयाँ आवश्यक पर्नेमा अर्थ मन्त्रालयबाट उपलब्ध गराइएको २० अर्ब ८१ करोड रुपैयाँ रकममध्ये विभिन्न योजना तथा कार्यक्रमका लागि जम्मा ९७ करोड ५० लाख मात्रको बजेट परिचालन गर्न सकिने अवस्था रहेको उनको स्पष्टीकरण सुनाउँदै एक अधिकारीले भने, अर्थ मन्त्रालयद्वारा यथाशीघ्र प्राधिकरणलाई मागअनुसार बजेट उपलब्ध गराउन निर्देशन दिएको भए पनि हालसम्म मिल्दो शीर्षकमा बजेट प्राप्त हुन सकेन । भूकम्पबाट प्रभावित संरचनाको पुनर्निर्माणसम्बन्धी ऐन २०७२ ले व्यवस्था गरेको पुनर्निर्माण कोषलाई सञ्चालनमा ल्याउनका लागि समेत अर्थले असहयोग गरेको स्पष्टीकरणमा उल्लेख छ । ऐनको दफा १५ मा व्यवस्था गरिएको पुनर्निर्माण कोषलाई सञ्चालनमा ल्याउने र प्राधिकरणलाई प्राप्त हुने सबै रकम सोही कोषबाट परिचालन गर्ने व्यवस्था मिलाउने गरी निर्देशक समितिको बैठकले निर्णय गरेको थियो । व्यवस्थापिका संसदले बनाएको कानुनी व्यवस्था तथा स्वयं प्रधानमन्त्रीको अध्यक्षताले गरेको निर्णय विपरीत कार्यान्वयनमा आउन नसक्ने गरी अर्थ मन्त्रालयबाट कार्य भयो, उनको स्पष्टीकरणमा भनिएको छ, पटकपटकको अनुरोध तथा समन्वयका बाबजुद उक्त कोषमा रहने गरी फ्रिज नहुने खातामा जम्मा हुन गएको २८ अर्ब रुपैयाँ रकमलाई निजी आवास अनुदानमा मात्र खर्च गर्ने गरी अर्थ मन्त्रालयबाट सहमति दिइएको तर, महालेखा नियन्त्रक कार्यालयबाट सहमति प्राप्त भएको छैन । निर्देशक समितिको बैठकले सामान्य प्रशासन मन्त्रालयलाई प्राधिकरणमा रिक्त दरबन्दीहरूमा आवश्यक कर्मचारीहरू १५ दिनभित्रैमा उपलब्ध गराउनुपर्ने भनी निर्देशन दिए पनि उपलब्ध नगराएको उनले स्पष्टीकरणमा उल्लेख गरेको ती अधिकारीले बताए । सामान्य प्रशासनमन्त्री र सचिवसँग पटकपटक भेटेर अनुरोध गरे पनि कर्मचारी उपलब्ध नगराएको कुरा उल्लेख छ, ती अधिकारीले भने, नाकाबन्दी तथा इन्धन अभावलगायत प्रतिकूलताहरूका बाबजुद हालसम्म सम्पन्न कार्यबाट प्रभावकारी समन्वय नभएको भनी सरकारले लिएको आधार तथ्यगत रूपमा पुष्टि हुन नसक्ने उनको दाबी छ । अहिलेसम्मका उपलब्धि पेस गरी स्पष्टीकरण सोधिनुपर्ने कुनै आधार र कारण नरहेको जनाएका छन् । प्रधानमन्त्रीले नै अध्यक्षता गर्ने निर्देशक समितिबाट प्राधिकरणले गर्नुपर्ने भनिएका निर्णयहरू कार्यान्वयन भई परिणाम देखिएकाले स्पष्टीकरण खण्डित हुने उल्लेख गरिएको ती अधिकारीले बताए । निर्देशक समितिबाट प्राधिकरणले गर्नुपर्ने भनिएका निर्णयहरू कार्यान्वयन भई परिणाम देखिएको कारणले नै प्राधिकरणबाट भएको कार्य सन्तोषजनक रहेको भन्ने मिति प्रधानमन्त्रीको अध्यक्षतामा रहेको निर्देशक समितिबाट निर्णय भएको हुँदा स्पष्टीकरणमा उल्लेखित व्यहोरा स्वत: खण्डित हुन्छ, उनले प्रस्टीकरणमा भनेका छन् ।गत बिहीबारको मन्त्रिपरिषद् बैठकले उनलाई ५ विषयमा प्रश्न गरी स्पष्टीकरण सोधेको हो । पुनर्निर्माणसम्बन्धी कार्यलाई प्रभावकारी ढंगले यथाशीघ्र अगाडि बढाउन विभिन्न निकायहरूबीच आवश्यक समन्वय कायम गर्न नसकेको, प्राधिकरणमा खटिएका कर्मचारीलाई परिचालन गर्न नसकेको, निर्देशक समितिले दिएका निर्देशनहरूको कार्यान्वयन गर्न, भूकम्पबाट प्रभावित व्यक्ति तथा परिवारलाई समयमा नै पुनर्बासको व्यवस्था मिलाउन र अनुदानबापतको रकम समयमा नै उपलब्ध गराउन नसकेको आरोप लगाउँदै स्पष्टीकरण सोधिएको थियो । स्पष्टीकरण पेस भए पनि बिहीबार बस्ने भनिएको मन्त्रिपरिषद्को बैठकमा सीईओको विषय एजेन्डामा परेको छैन ।निर्देशक समितिबाट भएका निर्णय तथा प्राप्त निर्देशनहरूको कार्यान्वयन गर्ने गराउने प्रक्रिया तदारुकताका साथ अवलम्बन गरेको । निर्देशन पालना गर्ने, मन्त्रालय तथा निकायलाई दिएको निर्देशन पालना गराउन मैले ताकेता गर्ने र समन्वय गर्ने हो, ज्ञवालीले भनेका छन्, तर, मन्त्रालयको वा स्वयं मन्त्रिपरिषद्को जिम्मेवारीको विषयमा म स्वयंले अरूको अधिकार क्षेत्रको अतिक्रमण गरी निर्णय गर्न मिल्दैन । हालसम्म ४१ हजार ३ सय ११ घरको निर्माण सम्पन्न भई अनुदान रकम भुक्तानी गर्ने प्रक्रियामा रहेको उनले जनाएका छन् । १८ हजार ८३ घरको पुनर्निर्माण जारी रहेको उल्लेख छ । करिब २ सय स्वास्थ्य संस्था पुनर्निर्माण १ सय ६९ सम्पन्न हुने अवस्थामा रहेको जनाएका छन् । दुई सय शैक्षिक संस्थाका भवन निर्माणको कार्य सम्पन्न भएका छन् भने करिब १२०० शैक्षिक संस्थाका भवनहरूको पुनर्निर्माण काम अघि बढेको, उनको स्पष्टीकरणमा उल्लेख छ, करिब ५० वटा सरकारी भवनहरू प्रिफेब्रिकेटड संरचनामा सम्पन्न भइसकेका छन् । २ सय २८ वटाको निर्माण जारी रहेको । २ सय ९७ वटा खानेपानी आयोजना सम्पन्न भएको । करिब ९ सय ६१ वटा खानेपानी आयोजनाहरूको पुनर्निर्माण कार्य जारी रहेको । पुरातात्त्विक संरचनाहरूको पुनर्निर्माणतर्फ हालसम्म करिब १५ वटाको सम्पन्न भएको जनाएका छन् । ६९ वटा निर्माणको क्रममा रहेको उल्लेख छ ।"
घटेन भारतबाट हुने टेलिफोन कलको दर,"काठमाडौं नेपाली दूरसञ्चार कम्पनीहरूले विदेशबाट आउने फोनमा लगाउँदै आएको शुल्क नघटाउँदा घोषणाको करिब अढाई वर्षसम्म पनि भारतबाट नेपालमा हुने टेलिफोन कलको दर घट्न सकेको छैन । भारतीय कम्पनीहरूले नेपालमा हुने फोन कलको दर घटाउन तयार रहेको बताए पनि नेपाली कम्पनीहरूले लिने रकम नघटाउँदा हालसम्म महसुल दर कम हुन सकेको नसकेको हो । विदेशबाट आउने कलबापत कम्पनीहरूले निश्चित शुल्क लिने गरेका छन् । विदेशबाट आउने कललाई आफ्नो माध्यम (गेटवे) बाट छिराएर भित्र्याउने कार्यलाई कल टर्मिनेसन भनिन्छ । कल टर्मिनेसन बापत कम्पनीहरूले निश्चित रकम लिने गर्छन् । नेपाली कम्पनीले भारतीयसँग लिने टर्मिनेसन को शुल्क महँगो परेकाले घोषणा भएको लामो समय बितिसक्दा पनि निर्णय कार्यान्वयन हुन नसकेको हो । भारतीय प्रधानमन्त्री नरेन्द्र मोदी पहिलोपटक नेपाल भ्रमणमा आएका बखत २०७१ साउनमा नेपालमा हुने कलको दर घटाउन पहल गर्ने बताएका थिए । त्यसको चार महिनापछि १८ औं सार्क शिखर सम्मेलनमा नेपाल आएका बेला मोदीले भारतबाट हुने कलको दर ३५ प्रतिशत घटाउने घोषणा गरे । भारत सरकारको स्वामित्व रहेको बीएसएनएल कम्पनीले भारतबाट नेपालमा हुने कलको दर घटाउने निर्णयसमेत गर्यो ।भारतीय दूरसञ्चार कम्पनीहरूले नेपाली कम्पनीको कल टर्मिनेसन दर उच्च भएकाले भारतबाट हुने कलको दर घटाउन नसकिने भन्दै आएका छन् । नेपालमा हाल कल टर्मिनेसन दर न्यूनतम ५ रुपैयाँ भारु (८ रुपैयाँ) नेपाली रहेको छ । भारतीय कम्पनीहरूले त्यसमा नाफा जोडी हाल नेपालमा फोन गर्दा प्रतिमिनेट करिब १२ रुपैयाँ भारु लिँदै आएका छन् । नेपाली कम्पनीहरूले टर्मिनेसन दर घटाए मात्र आफूहरू नाफा कम गरेर नेपालमा हुने कलमा सहुलियत दिने उनीहरूले बताउँदै आएका छन् । भारतीय कम्पनीहरूले टर्मिनेसन चार्ज बढी भएकाले कलको दर घटाउन नसक्ने जवाफ दिएको भन्दै भारतमा रहेका नेपालीहरूले प्रधानमन्त्री पुष्पकमल दाहाललाई केही महिनाअघि ज्ञापनपत्रसमेत पठाएका थिए । भारतमा बुझ्दा नेपाली कम्पनीहरूले कलको दर नघटाउँदा सस्तो नपरेको भन्ने बुझिएकाले आवश्यक पहल गरी कलको दर घटाइदिन आग्रह गर्दछौं, भारतमा रहेका प्रवासी नेपालीका संघ संस्थाहरूले बुझाएको ज्ञापनपत्रमा भनिएको छ । ज्ञापनपत्र आएपछि करिब एक महिनाअघि प्रधानमन्त्री कार्यालयले सूचना तथा सञ्चार मन्त्रालयमार्फत दूरसञ्चार प्राधिकरणलाई भारतबाट नेपालमा हुने कल सस्तो बनाउन पत्राचार गरेको छ ।मन्त्रालयको पत्राचारपछि प्राधिकरणले बल्ल भारतबाट हुने कलको दर घटाउन अध्ययन सुरु गरेको जनाएको छ । हामीले परामर्शदाता नियुक्त गरेर अध्ययन गराइरहेका छौं, प्राधिकरणका प्रवक्ता मीनप्रसाद अर्यालले भने, एक महिनामा परामर्शदाताको प्रतिवेदन आउँछ, त्यसका आधारमा हामी अघि बढ्छौं । परामर्शदातालाई भारतसहित अरब राष्ट्र, मलेसिया र कोरियाबाट हुने कलको दर कसरी घटाउन सकिन्छ भन्नेबारे समेत अध्ययन गर्ने जिम्मेवारी दिइएको छ । नेपाली कम्पनीहरूले भने टर्मिनेसन दर घटाउँदा आफ्नो आम्दानी घट्ने तथा भारतीय कम्पनीहरूले नेपाल आउने कल आफ्नो नेटवर्कमार्फत गराएर उल्टै नेपाललाई घाटा लगाउने दाबी गर्दै आएका छन् । परामर्शदाताले कम्पनीहरूले भनेअनुसार आम्दानी गुम्ने अवस्था आउनेनआउनेबारे पनि अध्ययन गर्ने प्राधिकरणले जनाएको छ । नेपाली कम्पनीहरूले भारतबाट हुने कलमा लाग्ने महसुल नघटाए पनि भारतीय कम्पनीहरूले भने नेपालबाट भारतमा हुने कलमा त्यहाँका कम्पनीले न्यून टर्मिनेसन महसुल लिने हुँदा त्यहाँ फोन गर्दा सस्तो पर्ने गरेको छ । अहिले नेपाल टेलिकमको नेटवर्कबाट भारत कल गर्दा प्रतिमिनेट सरदर ४ रुपैयाँ मात्र लाग्छ । दूरसञ्चार प्राधिकरणका अधिकारीहरूका अनुसार नेपाल टेलिकमले भारतबाट हुने कलको टर्मिनेसन शुल्क घटाउन तयार रहेको जनाएको छ । तर, एनसेलले भने यसबाट ठूलो रकम गुम्ने भएकाले घटाउन नसकिने दाबी गर्दै आएको छ । भारतीय कम्पनीले भने नेपालका सबै सेवा प्रदायकले टर्मिनेसन दर घटाए मात्र नाफा कम लिएर नेपालीलाई सहुलियत दिने बताउने गरेका छन् । टर्मिनेसन बापत हुने आम्दानी नेपाली कम्पनीहरूको आयको महत्त्वपूर्ण स्रोत भएकाले उनीहरूले यसलाई घटाउन तयार छैनन् । नेपालका दूरसञ्चार कम्पनीहरूले वार्षिक रूपमा करिब १ खर्ब आम्दानी गर्नेमा ३० देखि ४० प्रतिशत आय टर्मिनेसन शुल्कबापत गर्ने गरेका छन् । कम्पनीहरूले यही आम्दानीलाई देखाएर टर्मिनेसन शुल्क घटाए राज्यलाई ठूलो घाटा हुने दाबी गर्दै आएका छन् । टर्मिनेसन शुल्कबापतको आम्दानीकै लडाइँमा अहिले नेपाल टेलिकम र एनसेलले आफ्नो नेटवर्कमा विदेशबाट आउने कल अर्को कम्पनीको गेटवेबाट आएका भए रोक्ने गरेका छन् । उनीहरूले स्वदेशी कलमा समेत यस्तै अवरोध गर्ने गरेको प्राधिकरणकै अध्ययनले देखाएको छ । नियामक प्राधिकरणका प्रवक्ता अर्याल भने चाँडै नै समस्याको समाधान हुने दाबी गर्छन् । हामीले एक अर्काको नेटवर्कमा अवरोध नगर्न निर्देशन दिएसकेका छौं, उनले भने, टर्मिनेसन शुल्कबारे पनि परामर्शदाताको सिफारिसका आधारमा निर्णय गर्नेछौं ।"
केरा खेती लक्षित महोत्सव,"चितवन यसपटकको चितवन महोत्ससवको मुख्य आकर्षण पनि केरा खेती र यसका बहुउत्पादन रहने भएको छ । मेलामा केराको डमी र नमुना खेती राखिनेछ । यसपटकको महोत्सवको मुख्य उद्देश्य केरा खेतीको प्रवद्र्धन गर्नु हो, महोत्सव आयोजक चितवन उद्योग वाणिज्य संघका अध्यक्ष राजन गौतमले भने । संघले एक गाउँ एक उत्पादन कार्यक्रमअन्तर्गत केरा खेतीको प्रवद्र्धनको काम गर्दै आएको छ । दुई वर्षअघि आयोजित महोत्सवमा समेत दर्शकको आकर्षणको केन्द्र केराको कोसो बनेको थियो । चितवन केरा उत्पादक संघका अनुसार जिल्लामा केरा खेती गर्ने किसानको संख्या ६ सय १० छ । चितवन केरा उत्पादक संघका अध्यक्ष विष्णुहरि पन्तका अनुसार एक गाउँ एक उत्पादन कार्यक्रममार्फत केराको बजारीकरण, विशेषज्ञ ल्याएर तालिमको व्यवस्था, केरा खेती विस्तार गर्न सहयोग मिलेको छ । जिल्लामा २ हजार ६ सय बिघामा केरा खेती हुन्छ । खेती गर्ने किसानको संख्या बढेको छ, अध्यक्ष पन्तले भने, तर, प्लटिङले गर्दा जग्गा अभाव भएको छ ।"
स्मार्ट एप्लाएन्सेस डिलर्स मिट,"काठमाडौं केएल दुगर्ड गु्रपसम्बद्ध कम्पनी स्मार्ट एप्लाएन्सेसले डिलर्स मिट गरेको छ । उक्त अवसरमा डिलरहरूलाई सम्मान, होम एप्लाएन्सका थप उत्पादनको जानकारी र ओलेड टीभी लन्च गरिएको छ । नेपाली बजारमा उक्त टीभी नयाँ टेक्नोलोजीका रूपमा आएको विज्ञप्तिमा उल्लेख छ ।"
बर्दिया निकुञ्जमा पर्यटक बढे,"गुलरिया बर्दिया राष्ट्रिय निकुञ्जमा आन्तरिक तथा बाह्य पर्यटक चाप बढ्दै गएको छ । वैशाखदेखि ९ महिनाको अवधिमा निकुञ्जमा ३३ हजार पर्यटक भित्रिएका छन् । तीमध्ये ३ हजार विदेशी पर्यटक छन् ।हिउँदको समयमा निकुञ्जमा पर्यटकको संख्या बढी हुन्छ । आन्तरिक पर्यटकको चाप बढदै गएपछि व्यवसायीलाई भ्याई नभ्याई छ । ठाकुरद्वाराका होटलमा भारत, बेलायत, फ्रान्स, अमेरिकालगायत मुलुकबाट पर्यटक बढी आउने गरेका छन् । भदौको अन्तिम सातासम्म सुनसान रहेको निकुञ्जमा दैनिक १ सय ५० स्वदेशी र ५० विदेशी पर्यटक आउने गरेका छन् । निकुञ्जका प्रमुख संरक्षण अधिकृत रमेशकुमार थापाले असोजयता नेपाली पर्यटकको संख्या बढ्दै गएको जनाए । प्राय: पर्यटकहरू तीन दिनसम्म बस्ने गरेका छन् । विदेशी पर्यटक भने बढी समय निकुञ्जमा बस्ने गरेको उनको भनाइ छ । उनले भने, यो वर्ष बन्द हडताल नभएकाले पर्यटक बढ्ने आशा छ । ठाकुरद्वारास्थित राइनो होटलका सञ्चालक धर्मराज घिमिरेले असोजदेखि भारत र तेस्रो मुलुकबाट पर्यटक आउने क्रम बढेको बताए । विदेशी पर्यटकले पनि यस महिनामा होटल बुक गरेकाले पर्यटक बढ्ने आशा पलाएको उनले जनाए । यातायातको समस्याले सोचेजति पर्यटक बढ्न नसकेको उनको दु:खेसो छ । निकुञ्जमा ९ महिनाभित्र पर्यटकबाट ८४ लाख रुपैयाँ राजस्व संकलन भइसकेको छ ।"
जाजरकोटमा सुन्तलाबाट ९ करोड आम्दानी,"जाजरकोट जिल्लाका किसानले सुन्तलाबाट यस वर्ष ९ करोड रुपैयाँ आम्दानी गरेको कृषि विकास कार्यालयले जनाएको छ । यहाँका ढिमे, डाडागाउँ, लहँ, खलंगा, खगेनकोट, पैंक, झाप्रालगायतका गाविसमा सुन्तला खेती गरिन्छ । गत वर्षको तुलनामा यस वर्ष ५ प्रतिशतले सुन्तला उत्पादन वृद्धि भएको वरिष्ठ कृषि विकास अधिकृत श्रीराम घिमिरेले बताए । सुन्तला खेतीका लागि यस वर्ष अनुकूल मौसम भएकाले उत्पादन बढेको हो । जिल्लाका किसानले ३ सय ६० हेक्टर क्षेत्रफलमा गरेको सुन्तला खेतीमध्ये १ सय ८० हेक्टरमा उत्पादन हुन थालेको उनले बताए । सुन्तला बोटमै प्रतिकिलो ५० रुपैयाँ र स्थानीय बजारमा भने ८० देखि ९० रुपैयाँमा बिक्री हुने गरेको छ । जिल्लाभरबाट १ हजार ८ सय २४ टन सुन्तला उत्पादन भएको छ, उनले भने, यसको बजार मूल्य ९ करोड १२ लाख रुपैयाँ हुन्छ । ढिमे गाविसको दम्दाला र ढिमको ४९ हेक्टरमा गरिएको सुन्तला खेतीबाट मात्र ७ सय टन उत्पादन हुने उनले जनाए । सुन्तला खेतीबाट मनग्य आम्दानी हुने भएपछि यहाँका किसानहरू यसतर्फ आकर्षित भएका छन् । पछिल्लो समय सुन्तला खेती गर्ने किसानको संख्या बढदै गएको घिमिरेले बताए । थोरै लगानीबाट धेरै आम्दानी हुने भएपछि किसान यो खेतीमा लागेका हुन् । एउटै कृषकले वार्षिक १ लाखदेखि ६ लाख रुपैयाँसम्म आम्दानी लिने गरेका छन् । परम्परागत मकै, गहुँ, जौ, कोदो, फापर हुने पाखोबारी र खेतमा सुन्तला खेती थालिएको ढिमेका शक्तिबहादुर वलीले बताए । यसबाट जीवनस्तर नै परिवर्तन ल्याएको वलीले बताए । जाजरकोटमा उत्पादित सुन्तला जुम्ला, डोल्पा, रुकुम, सुर्खेतलगायत बजारसम्म पुग्ने गरेको छ"
जुम्लाको सिमी रुकुममा,"रुकुम लाम्रा२ जुम्लाका शंकरबहादुर डाँगी र मुनराज खड्का मुसीकोट खलंगा बजारमा सिमी बिक्री गरिरहेका भेटिन्छन् । जुल्लामा संकलन गरेको सिमी उनीहरूले यहाँ ल्याएर बिक्री गरेका हुन् । सात दिनअघि १० क्विन्टल सिमीसहित खलंगा पुगेका उनीहरूले ९ क्विन्टल बिक्री गरिसके । बाँकी १ क्विन्टल बिक्रीपछि फर्केर नेपालगन्जको भण्डारणबाट फेरि १० क्विन्टल लिएर फर्कने उनीहरूको योजना छ । यो सिजनको पहिलोपल्ट ल्याएको सिमी बेचेर सकिन लाग्यो, डाँगीले भने, अब अर्कोपटक पनि ८१० क्विन्टल सिमी बोकेर यतै आउने योजनामा छौं । उनका अनुसार जुम्लामा नगदभन्दा जिन्सी सामानले सिमी साटफेर गरेर संकलन गर्ने गरिन्छ । विशेष गरी जाडो मौसममा प्रयोग हुने, पन्जा, टोपी, मोजा र बालबालिकाका न्याना कपडासँग सिमी साटफेर गरेर बिक्री गर्न ल्याउने गरेको डाँगीको भनाइ छ । सिमी संकलन गर्दा नगदभन्दा जिन्सी (फेन्सी) सामान दिएर ल्याउँदा सस्तो मूल्य पर्न जान्छ । नगदले सिमी खरिद गर्दा प्रतिकिलो १ सय ६० सम्म पर्न जान्छ भने कपडासँग साटफेर गर्दा प्रतिकिलो १ सय ४० रुपैयाँसम्म मूल्य पर्न जाने उनीहरूले बताए । डाँगी र खड्का सिमी बिक्रीका लागि रुकुम यसअघि पनि पुगेका थिए । अन्यत्रभन्दा खलंगामा सिमी व्यापार बढी हुने उनीहरूको अनुभव छ । गत वर्ष खलंगा बजारमा मात्रै उनीहरूले ४ लाख ५० हजार रुपैयाँको २५ क्विन्टल सिमी बिक्री गरेका थिए । उनीहरू यस वर्ष पनि त्यस्तै अपेक्षमा छन् । पोहोर साल २५ क्विन्टल जति नै यसपालि पनि विक्री होला भन्ने सोचेका छौं, उनले भने, यो सिजनको पहिलोपटकको १० क्विन्टल सजिलै बिक्री भयो । प्रतिकिलो १ सय ८० को सिमीलाई उनीहरूले प्रतिपाथी ७ सय रुपैयाँका दरले बिक्री गरिरहेका छन् । व्यापारीले किलो र अन्य सर्वसाधारणले पाथीका दरले सिमी खरिद गर्ने गरेका छन् । थोकमा र घरघर गएर पनि सिमी बिक्री गरेको उनीहरूले बताएका छन् ।"
हवाई यात्रु २१ प्रतिशतले बढे,"काठमाडौं २०१६ को पहिलो नौ महिनामा हवाई यात्रु संख्या गत वर्षभन्दा २१ प्रतिशत बढेको छ । नागरिक उड्डयन प्राधिकरणका अनुसार त्रिभुवन अन्तर्राष्ट्रिय विमानस्थलबाट २५ लाख ७ हजार ६ सय ७४ हवाई यात्रुले आवतजावत गरेका छन् । यो गत वर्षको सोही अवधिको तुलनामा २१ दशमलव १५ प्रतिशतले बढी हो । प्राधिकरणका महानिर्देशक संजीव गौतमका अनुसार २०१६ मा विश्वव्यापी नियमित उडानका यात्रुको आवागमन ६ दशमलव ५ प्रतिशतले वृद्धि भएको छ । एसिया प्रशान्तमा मात्रै ७ दशमलव ५ प्रतिशतले बढेको छ । अन्तर्राष्ट्रिय कार्गो ढुवानी २०१६ मा ४ दशमलव ४ प्रतिशतले वृद्धि भए पनि नेपालमा भने १९ दशमलव ५१ प्रतिशतले घटेको छ । त्यसैगरी वायुयानको आवागमन पनि यही अवधिमा १ दशमलव ४५ प्रतिशतले घटेको छ । तर, त्रिभुवन अन्तर्राष्ट्रिय विमानस्थलमा बिहान ११ बजेदेखि दिउँसो ४ बजेसम्मको पिक समयमा ४६ दशमवल ६ प्रतिशत जहाजको आवागमन हुन्छ । आन्तरिक रुटतर्फ गत वर्षको दाँजोमा २८ यात्रु संख्या वृद्धि भएको छ । गत वर्षको दाँजोमा यस वर्ष सबैभन्दा धेरै वृद्धि कर्णालीको हुम्ला विमानस्थलमा भएको देखिएको छ । प्राधिकरणका उपहानिर्देशक नरेन्द्र थापाका अनुसार २०१६ को पहिलो ११ महिनामा सिमीकोट विमानस्थलमा हवाई यात्रु र आवागमनमा १ सय ७५ प्रतिशत वृद्धि देखियो । गत वर्ष यही अवधिमा ५ हजार ७ सय ५० हवाई यात्रुको आवागमन भएको सिमीकोटमा यस वर्ष १९ हजार ९ सय ३७ पुग्यो ।त्यसैगरी आन्तरिकतर्फ यस वर्ष भैरहवामा ६१ प्रतिशत, लुक्लामा ४७, नेपालगन्जमा ३३, पोखरामा १४ र विराटनगरमा १० प्रतिशतका दरले यात्रु आवागमन वृद्धि भएको छ । प्राधिकरणले हवाई यात्रुको आवागमन बढ्दै गइरहेकाले एउटा क्षेत्रीय र दुइटा अन्तर्राष्ट्रिय गरी तीनवटा विमानस्थल निर्माणलाई पनि प्राथमिकता दिएको छ । देशभर ५० वटा विमानस्थल रहेकामा प्राधिकरणले यस वर्ष कालिकोट, ओखलढुंगाको खिजी भण्डेश्वरी, गुल्मीको सिमीचौर र इलामको सुकिलुम्बामा विमानस्थल बनाइरहेको छ । ३२ वटा विमानस्थल मात्रै सञ्चालन गर्दै आएको प्राधिकरणसँग २६ वटा मात्रै कालोपत्रे गरिएका विमानस्थल छन् । कालोपत्रे हुन बाँकी २३ मध्ये यस वर्ष राजविराज, लामीडाँडा, थामखर्क, दिपायल, साँफेबगर, डोल्पा (मसिनेचौर) र बैतडीको पाटन विमानस्थल कालोपत्रेको कार्य सुरु हुँदै छ । यसै आर्थिक वर्षमा भोजपुर, डोल्पाको जुफाल, मनमाया राई खानिडाँडा विमानस्थलमा कालोपत्रे हुने महानिर्देशक गौतमले बताए । प्राधिकरणले उदयपुर, धरान र प्यूठानमा विमानस्थल बनाउन वातावरणीय अध्ययन गरिरहेको छ । ३६ वर्षअघि अन्तर्राष्ट्रिय र आन्तरिक हवाईयात्रुको आवागमन ६ लाख हाराहारीमा भयो भने जहाजको उडान संख्या २० हजारको हाराहारी भएको थियो । तर, यतिबेला यो तथ्यांक ५ सय प्रतिशतले वृद्धि भएको छ ।"
लोकमार्गमा खाल्टैखाल्टा,"सल्यान राप्ती लोकमार्गको तुलसीपुरसल्यान खण्डमा कालोपत्रे उप्किएर सडक जीर्ण बन्दै गएको छ । चार वर्षअघि गरिएको कालोपत्रे उप्किएर खाल्टाखुल्टी बनेपछि ठेकेदारले लापरबाही गरेको पुष्टि भएको छ । सडक पुरानै अवस्थामा फर्कन लागेको त्रिवेणीका दानबहादुर थापाले बताए । उनका अनुसार खाल्टाखुल्टीले यातायात सञ्चालनमा कठिनाइ छ, धूलोले हिँडिसक्नु हुँदैन । तुलसीपुरदेखि सल्यान, खलंगासम्मको दूरी ६२ किमि छ । तर, मुस्किलले २० किलोमिटरमा मात्र कालोपत्रे देख्न सकिने थापाले जानकारी दिए । प्रत्येक वर्ष मर्मतका लागि लाखांै बजेट विनियोजन हुँदै आएको छ, उनले भने तर, काम भएको देखिँदैन । बर्सेनि टालटुलका नाममा रकम दुरुपयोग भइरहेको छ । यसबारे स्थानीय प्रशासनलाई कुनै चासो छैन । ठेकेदार कम्पनीले कम गुणस्तरको काम गरेकाले सडक छोटो समयमै जीर्ण बनेको व्यवसायी बलबहादुर गिरीले बताए । कालोपत्रे गरेको वर्ष पानी तथा पहिरोले बगाएको ठाउँमा पुन: कालोपत्रे गर्ने भनिए पनि अहिलेसम्म काम अघि नबढाइएको उनको भनाइ छ । अरिंगालेफेदीमा अहिलेसम्म पुल बनेन, शीतलपाटीदेखि राम्रीसम्मको सडक धेरै बिग्रेको छ, उनले भने । तुलसीपुरसल्यान खण्ड कालोपत्रे गर्न ३९ करोड रकम विनियोजन गरिएको थियो । आब २०६६६७ मा उक्त कामको जिम्मा सन्तोषी निर्माण सेवाले लिएको थियो । कम्पनीले चार वर्षमा निर्माण सम्पन्न गरेको भन्दै भुक्तानी लिइसकेको छ । सडक डिभिजन कार्यालय दाङका प्रमुख शिरबहादुर घिमिरेले सडक निर्माण गर्दा मूल्य घटाघटका आधारमा टेन्डर पार्नेले कमसल काम गर्ने गरेको बताए । बाटोको अवस्था कमजोर भएकाले डिभिजन कार्यालयले मर्मतका लागि बर्सेनि बजेट विनियोजन गर्दै आएको उनको भनाइ छ । गत वर्ष मर्मतको जिम्मा लिएको ठेकेदार कम्पनीले समयमै काम सम्पन्न नगरेकाले ताकेता गरिरहेका छौं, उनले भने । निर्माण सुस्त दैलेख राष्ट्रिय योजना आयोगको टोलीले मध्यपहाडी लोकमार्गको निर्माण सुस्त भएको जनाएको छ । आयोग सदस्य चन्द्रकान्त पौडेल, उपसचिव निशानराज गौतमलगायतको टोलीले अनुगमनपछि सदरमुकाम खण्डमा काम नभएको जनाएको हो । टोलीले निर्माण छिटो सक्न सचेत गराएको छ । बजार क्षेत्रका लागि मध्यपहाडीको टेन्डर प्रक्रिया अगाडि बढेको आयोगका शाखा अधिकृत लोकनाथ भुसालले जानकारी दिए । दैलेखको अधिकांश खण्डमा ग्राभेल भएको र कालोपत्रेको टेन्डर छिट्टै आह्वान गरिने उनले बताए । मध्यपहाडी लोगमार्गको काम ८० प्रतिशत पूरा भइसकेको उनको भनाइ छ । जिल्लामा ९ किलोमिटर ग्राभेल गरिएको छ । जाजरकोटको साल्मा र दैलेखको जगनाथदेखि लोहोरे खोलासम्म ३३ किलोमिटर कालोपत्रे गर्ने तयारी रहेको आयोजना कार्यालयले जनाएको छ ।"
प्रावि शिक्षकलाई मावि जिम्मा,"बारा विद्यालय जुन तहको हुन्छ, त्यही तहको शिक्षक प्रधानाध्यापक हुनुपर्ने कानुनी व्यवस्था छ । यस्तो नियुक्ति खुला प्रतिस्पर्धाबाट गराउनुपर्छ । तर, यहाँ झन्डै ५० माविमा भने प्रावि तहका शिक्षकले प्रधानाध्यापकको जिम्मेवारी सम्हाल्दै आएका छन् ।यो समस्या वर्षौंदेखि छ । दरबन्दी अभाव, लामो समयदेखि दरबन्दी मिलानअन्तर्गत शिक्षक व्यवस्थापन र शिक्षा समिति पूर्ण नहुँदा यस्तो अवस्था आएको हो । गुणस्तरीय शिक्षाका लागि आवश्यकता अनुसार शिक्षकको हरेक वर्ष अद्यावधिक गरी सरुवा मिलान गर्नुपर्ने नीतिगत तथा कानुनी व्यवस्था भए पनि यो प्रक्रिया ६ वर्षदेखि अवरुद्ध छ । जैतापुरस्थित नेरामाविमा ८ वर्षदेखि प्रावि शिक्षक प्रधानाध्यापक बनेर काम गरिरहेका छन् । मावि दरबन्दीका एकै शिक्षक छैनन् त्यहाँ । यसैगरी बेलहिया नेरा उमावि पनि प्रावि तहकै शिक्षकले चलाइरहेका छन् । प्रावि तहका सोनालाल मण्डललाई प्रअ बनाइएको विद्यालय व्यवस्थापन समिति अध्यक्ष वृजकिशोर कुसवाहाले बताए । जैतापुर माविका प्रअ दीपेन्द्र महतो भन्छन्, शिक्षा कार्यालय गुहार्दागुहार्दै थाकिसकेँ तर मावि शिक्षक दिएको छैन । त्यसैले आफू प्रावि तहको भए पनि माविको प्रअ बनेर काम गरिरहेको छु । यस्तो समस्या गाउँका विद्यालयमा बढी छ । जिल्ला शिक्षा कार्यालयका प्रशासन प्रमुख बृजकिशोरप्रसाद साह भन्छन्, शिक्षकहरू अनुकूलका सहर र नगर आसपासका विद्यालयमा मात्र बस्ने प्रवृत्तिले यस्तो भएको हो । विद्यालयअनुसार शिक्षकको समेत तह मिलान गर्नु कार्यालयको जिम्मेवारी भए पनि राजनीतिक संक्रमणले अप्ठयारो पारेको उनको भनाइ छ । साहका अनुसार जिल्लाका ७० माविलाई न्यूनतम साढे ३ सय शिक्षक आवश्यक छ । अहिले १ सय ७४ जनाले मात्र धानिरहेका छन् । करार सूचीमा रहेकालाई अवसर दिए समस्या केही कम हुने उनको ठम्याइ छ । सुविधाभोगी प्रवृत्ति बढेकाले ग्रामीण क्षेत्रका विद्यालय योग्य र दक्ष शिक्षकबाट वञ्चित छन्, एक अगुवा शिक्षकले भने, २०६९ यता सरुवा मिलान भएकै छैन । त्यसअघि सरुवा मिलान भए पनि व्यवस्थापन हुन नसकेकाले प्रावि शिक्षकले मावि सञ्चालन गर्नुपर्ने समस्या आएको हो । जिल्ला शिक्षा अधिकारी धनप्रसाद पोखरेल एकदुई दिनकै होमवर्क ले समस्या समाधान गर्न सकिने भए पनि शिक्षा समिति लामो समयदेखि पूर्ण नभएकाले शिक्षक व्यवस्थापन गर्न नसकिएको बताउँछन् । उनी भन्छन्, यो समस्या अब धेरै समय रहन्न । समाधानको प्रयासमा छौं ।चन्दा उठाएर तलबनवलपरासी दरबन्दी अभावले जिल्लाको नरम ७ ल्हापेस्थित लक्ष्मी निमाविका शिक्षकलाई स्थानीयले चन्दा उठाएर तलब खुवाउँदै आएका छन् । अभिभावकले चौमासिक रकम उठाउने गरेका हुन् । दरबन्दी नहुँदा निजी स्रोतका शिक्षकलाई चौमासिक रकम उठाएर तलब दिने गरेको उनीहरूले बताए । विद्यालयमा ९ शिक्षक र १ कर्मचारी छन् । तीमध्ये दुई प्रावि र १ निमावि दरबन्दी छ । बाँकी ६ शिक्षकलाई निजी स्रोतमा धानिएको छ । जसका लागि चौमासिक रूपमा प्रतिघर १ हजार ५ सय रुपैयाँसम्म उठाउने गरेको विद्यालयका प्रधानाध्यापक सुरज गुरुङले बताए । विकट नरम ६ र ७ वडाका ४६ घरका एक सय बालबालिका विद्यालयमा अध्ययन गर्छन् । केही वर्ष अघिसम्म ५ कक्षासम्म पढाइ हुन्थ्यो । ६ देखि माथिका कक्षा पढ्न २ घण्टाको पैदल दूरीमा रहेको र २ खोला तरेर जानुपर्ने बाध्यता थियो । खोलाको जोखिम बढेपछि निमाविसम्मको कक्षा सञ्चालन गरेको विद्यालय व्यवस्थापन समिति अध्यक्ष यमबहादुर गुरुङले बताए । दुई भवनका ५ वटा कक्षाकोठामा रहेको टिनको छानो चुहिएका कारण वर्षाको समयमा पठनपाठनमा समस्या हुने गरेको विद्यालयका प्रधानाध्यापक गुरुङले गुनासो गरे । यस वर्ष भने दुई कोठाको नयाँ भवन बनेको छ । अधिकांश गुरुङ र मगर समुदायका बालबालिका पठनपाठनका लागि आउने गर्छन् । विद्यार्थी न्यून भएकाले शिक्षा कार्यालयले थप दरबन्दी नदिएको जनाएको छ ।"
परिवारले शव बुझे,"ताप्लेजुङ खोक्लिङ ८ मा हत्या गरिएका वन रक्षक गणेश शाहीका परिवार ५ बुँदे सहमतिपछि शव बुझ्न सहमत भएका छन् । बुधबार जिल्ला प्रशासन कार्यालयमा भएको संयुक्त छलफलमा सहमति जुटेको हो । मृतक परिवारले हेलिकप्टरबाट शव घरसम्म पुर्याइदिन गरेको अनुरोधलाई भने प्रशासनले अस्वीकार गरेको छ ।गत आइतबार हत्या गरिएका शाहीलाई राष्ट्र सेवक कर्मचारी सहिद घोषणा, उचित क्षतिपूर्ति र उच्चस्तरीय छानबिन समिति गठनका लागि जिल्ला प्रशासनले गृहमन्त्रालयमा सिफारिस गर्ने सहमति भएको छ । शाहीकी पत्नीलाई वन कार्यालयमा जागिरका लागि सम्बन्धित निकायमा पहल गर्ने, पक्राउ परेका सविन भनिने टेकबहादुर लिम्बूबाहेक अरू कसैको संलग्नता भए गम्भीर छानबिन गरी कानुनी दायरामा ल्याउने विषयमा समेत सहमति भएको प्रमुख जिल्ला अधिकारी नरबहादुर खड्काले बताए । खड्काका अनुसार खर्च अभावले हेलिकप्टरबाट शव घरसम्म पुर्याउने व्यवस्था गर्न सकिएको छैन । मोटरबाटोको पहुँच भएको ठाउँसम्म गाडीमार्फत पुर्याउन सकिने तर हेलिकप्टर धेरै खर्चिलो हुने भएकाले सम्भव नभएको उनले बताए । मैले गृह र डीएफओले वन मन्त्रालयमा समन्वय गर्यौं । तर, धेरै खर्चिलो हुने भएकाले सम्भव भएन, उनले भने । शव जाजरकोटस्थित घर लान समस्या भएपछि परिवारले ताप्लेजुङमै सदगत गर्ने सोच बनाएका छन् । भाइको हत्यापछि गणेशका दाजु जनक छिमेकीसहित ताप्लेजुङ पुगेका थिए । उनी बुधबार जिल्ला वन कार्यालयमा पुगेर वन अधिकृत माधवप्रसाद देवलाई भाइलाई एक्लै डिउटीमा पठाइनु को कारण सोधेका थिए ।"
चिसोले सास्ती,"नुवाकोट मौसम परिवर्तनसँगै एक्कासि बढेको चिसोका कारण भूकम्पपीडितको जनजीवन प्रभावित भएको छ । उच्च भेगमा हिमपात र तल्लो भागमा चिसो बढेपछि स्थानीय अस्थायी टहरामा आगो तापेर रात बिताउन बाध्य छन् । चिसोले बाहिर निस्कन सकिएको छैन, समुद्रटार ७ का राजु पण्डितले भने, गाईबस्तुको समेत बिजोग भयो । आगो बालुन्जेल न्यानो हुन्छ, उनले भने, त्यसपछि जस्ताको चिसोले सताउँछ । चिसोले बालबालिका र वृद्धवृद्धालाई सताएको स्थानीयले बताए । घर बाहिर निस्कनै गाह्रो छ, साल्मे ७ घलेगाउँका स्थानीय कृष्णमान घलेले भने, माथिडाँडामा परेको हिउँको सिरेटोले चिसो बढायो । घर बनाउन नसकेकाले यस्तो सास्ती खेप्नुपर्यो, उनले भने, आगो तापे पनि राति जस्ताबाट खसेको शीतको थोपाले जाडो बढाइहाल्छ । अधिकांश भूकम्पपीडितले घर बनाउन सकेका छैनन् । पहिलो किस्ता रकम लगेकाको पनि हालत उस्तै छ । जिल्लामा ६५ हजार ६ सय ५९ जना भूकम्पपीडित भए पनि १० हजारभन्दा बढी छुटेको बताइएको छ ।"
पुनरागमनमा आर्सनलको बराबरी,"लन्डन आर्सनलले इंग्लिस प्रिमियर लिगमा मंगलबार राति सनसनीपूर्ण पुनरागमन रच्दै बर्नमाउथलाई ३३ को बराबरीमा रोकेको छ । तीन गोलले पछाडि परेको स्थिति उल्टाएको आर्सनलका लागि खेलको अन्त्यतिर ओलिभर जिरुडले निर्णायक बराबरी गोल गरेका थिए । स्वान्सीले भने अर्को खेलमा आफ्ना नयाँ व्यवस्थापक पाउल क्लेमेन्टको स्वागत गर्दै क्रिस्टल प्यालेसलाई २१ ले हरायो । आर्सेन वेंगरको आर्सनल भने बर्नमाउथमा निश्चित हारको संघारमा थियो । तीन गोल पछाडि रहनुको अर्थ आर्सनलको उपाधि होडमा अर्को ठूलो चोट पुग्नु थियो । घरेलु टिमले चार्ली ड्यानियल्स, कलम विल्सन र रायन प्रेसरको गोलले डिन कोर्टमा अग्रता लिएको थियो । तर आर्सनलले अन्तिम २० मिनेटमा तीन गोल गर्यो । यसका लागि सुरुवाती दुई गोल गर्नेमा एलेक्सिस सान्चेज र लुकास पेरेज थिए । कप्तान सिमोन फ्रान्सिसलाई गुमाएर १० खेलाडीमा सीमित बर्नमाउथविरुद्ध इन्जुरी समयको दोस्रो मिनेटमा जिरुडले गोल गरे । यो बराबरीपछि आर्सनल चौथो स्थानमा रह्यो । यो लिगको शीर्ष स्थानको चेल्सीसँग ८ अंक दूरी हो । हामीले हार स्वीकार्न मानेनौं । यो हाम्रा लागि मानसिक परीक्षा पनि हो, वेंगरले भने, फुटबलमा पुनरागमनको धेरै कथा छन् र यसमध्ये एक आज हेर्न पायौं । हाम्रा लागि यो बराबरी खेल अगाडि स्वीकार गर्न सकिने नतिजा होइन । तर तीन गोलले पछाडिको स्थितिमा यो बराबरी पनि हाम्रो लागि उत्तिकै मान्य छ ।सेलहस्र्ट पार्कमा भने स्वान्सीले क्रिस्टल प्यालेसलाई २१ ले हरायो । व्यवस्थापकमा क्लेमेन्ट नियुक्त भएको केही घन्टामै प्राप्त यस जितपछि स्वान्सी अन्तिम स्थान छोड्न सफल भयो । मंगलबार रातिको अर्को खेलमा स्टोक सिटीले वाट्फोर्डलाई २० ले हरायो । पाउल टिमलाई नैतिक समर्थन गर्न रंगशाला पुगेका थिए । उनको उपस्थितिको अर्थ दोस्रो हाफमा देखियो, स्वान्सीका निमित्त व्यवस्थापक एलान कर्टिसले भने ।उनले थपे, आजको जितबाट हाम्रा धेरै आलोचक आश्चर्यमा परेको हुनुपर्छ । स्वान्सीले ४२ औं मिनेटमा एलफी मसनको गोलले अग्रता लिएको थियो र यो उनको प्रिमियर लिगमा पहिलो व्यक्तिगत गोल थियो । क्रिस्टल प्यालेसका व्यवस्थापकका रूपमा पहिलोपल्ट घरमा भएको खेल खेलिरहेका साम एलार्डिसका लागि ८३ औं मिनेटमा विल्फ्रेन्ड जाहाले बराबरी गोल गरे । त्यसको पाँच मिनेटपछि खुसी मनाउने पालो भने क्लेमेन्टको थियो । एन्जेल रान्गलले विजयी गोल गरे र स्वान्सी हल सिटीलाई पछाडि छाडेर १९ औं स्थानमा उक्लियो । हलको १३ अंक छ भने स्वान्सीसँ १५ अंक भएको छ । सन्डरल्यान्ड १५ अंकमै पुछारबाट तेस्रोमा छ । स्टोकले भने ब्रिटानिया स्टेडियममा वाट्फोर्डलाई हराएर रेलिगेसन क्षेत्रबाट आफूलाई अझ टाढा राख्यो । रायन सक्रसको गोलले पहिलो हाफमा स्टोक अगाडि थियो । दोस्रो हाफमा पिटर दोस्रो गोल गरे । स्टोक २४ अंकसहित ११ औं स्थानमा छ ।"
२० खेलाडी भित्र्याउँदै चापेकोएन्से,"चापेको, ब्राजिल विमान दुर्घटनामा परी टोली नै गुमाएको ब्राजिली फुटबल क्लब चापेकोएन्सेले नयाँ सिजनका लागि २० जनासम्म खेलाडी अनुबन्ध गर्ने भएको छ । साथै दुर्घटनाबाट बचेका २ खेलाडी खेलमा फर्कने सक्ने आशले उनीहरूको जर्सी नम्बर सुरक्षित राखिने भएको छ । नोभेम्बर २८ मा कोलम्बियामा भएको विमान दुर्घटनामा क्लबले आफ्ना सबैजसो सिनियर खेलाडी गुमाएको थियो । दक्षिणवर्ती सहर चापेकोस्थित लघुस्तरको उक्त क्लबका सेन्टरब्याक नेटो र फुलब्याक अलान रुस्चेल भाग्यवश बच्न सफल भए । साथै जगेडा गोलकिपर ज्याक्सन फुलम्यान पनि बचे, जसको खुट्टाको अलिकता भाग काट्नुपरेको छ । क्लबका निर्देशक रुई कोस्टाले बचेका तीन खेलाडीको भूमिका क्लबमा अझै बाँकी रहेको बताए । फुलम्यान, नेटो र रुस्चेलको जर्सी नम्बर यो सिजन कसैले पनि लगाउने छैन, कोस्टाले भने । उनका अनुसार जनवरी २६ मा सिजन सुरु हुनुअघि क्लबले नयाँ खेलाडी अनुबन्ध गर्नेछ । उनीहरूको पहिलो घरेलु खेल जोइनभिलसँग छ । दुर्घटनापछि प्रतिद्वन्द्वी टिमहरूले चापेकोएन्सेलाई लोनमा खेलाडी पठाएर सहयोग गर्ने घोषणा गरेका थिए । हामी लोनमा खेलाडीहरू ल्याउँदै छौं । हामीलाई धेरैले सहयोग गरेका छन्, कोस्टाले भने । टोलीले शुक्रबारदेखि प्रिसिजन ट्रेनिङ सुरु गर्दैछ । टोलीमा केही जुनियरसहित विमानमा सवार टोलीमा नपरेका केही खेलाडी बांँकी छन । हामीले सयजना खेलाडी हेऱ्यौं तर अन्तिममा ३८ छान्यौं ट्ेरनिङका लागि, कोस्टाले भने । क्लबलाई फाइनल नखेलिकनै कप सुडामेरिकानाको उपाधि प्रदान गरिएको थियो ।"
किरणले माल्दिभ्सको लिग खेल्ने,"काठमाडौं राष्ट्रिय फुटबल टिमका गोलकिपर किरण चेम्जोङले माल्दिभ्सको पहिलो डिभिजनको टिम ट्रस्ट एन्ड केयर स्पोर्ट्स क्लब (टीसी स्पोर्ट्स) बाट खेल्ने भएका छन् । एकवर्षे अनुबन्धनको सहमति गरेका उनी शुक्रबार माले प्रस्थान गर्दैछन् ।मेरो खेल पहिलेदेखि नै पछ्याइरहेको रहेछ । एजेन्टबिना नै टीसी स्पोर्ट्सका पदाधिकारीले गत अक्टोबरमा नै पहिलो रोजाइको गोलकिपरका लागि मलाई प्रस्ताव गरेका थिए । त्यसमा भर्खरै सहमति भयो र शुक्रबार माले जाँदैछु, उनले भने । टीसी स्पोर्ट्स माल्दिभ्सको उच्च श्रेणीको धिवेही प्रिमियर लिग क्लब हो । सन् २०१५ देखि माथिल्लो डिभिजनमा उक्लिएको टीसी स्पोर्ट्स सन् २०१६ को लिग, एफए कप र प्रेसिडेन्ट्स कपमा उपविजेता भएको थियो ।एक फुटबल खेलाडीका रूपमा व्यावसायिक लिग खेल्न पाउनु ठूलो कुरा हो, जहाँ क्लबको नियमित प्रशिक्षण र प्रतिस्पर्धा हुने गर्छ, एएफसी सोलिडारिटी कप च्याम्पियन नेपाली राष्ट्रिय टिमका गोलकिपर किरणले भने, यस्तो लिगले खेलाडीलाई अझ राम्रो बनाउँछ, जुन देशका लागि पनि फाइदा हुन्छ । उनले थपे, दुईवर्षे अनुबन्धको प्रस्ताव आएको थियो तर जनवरी, २०१७ देखि लागू हुने गरी मैले एक वर्षलाई मात्र सहमति गरेको छु ।माल्दिभियन राजधानी माले पुगेर नै क्लबसँग अनुबन्धपत्रमा सम्झौता हुने उनले बताए । उनी पारिश्रमिकबारे भने खुल्न चाहेनन् । नेपालको लिग आयोजनाबारे अहिलेसम्म टुंगो नलागेको स्थितिमा उनले भने, पैसाको मात्र कुरा होइन, एक्सपोजर सबैभन्दा महत्त्वपूर्ण हो । यो सिजन राम्रो गर्न सके अझ ठूलो क्लबमा अवसर मिल्न सक्छ । यस्तो अवसर अरु खेलाडीले पनि पायो भने नेपाली फुटबललाई राम्रो हुनेछ । पछिल्लो सिजन एक खेलमात्र हारे पनि मजियासँग पछाडि परेको टीसी स्पोर्ट्सले यो सिजन लिग च्याम्पियन हुने लक्ष्य राखेको पनि उनले बताए । माल्दिभ्सका पूर्वगोलकिपर मोहम्मद इमरानले बाहिरिएपछि हेन्भिरुको क्लबमा किरणलाई अवसर मिलेको हो । माल्दिभ्सकै पूर्वखेलाडी मोहम निजाम टीसी स्पोर्ट्सका मुख्य प्रशिक्षक छन् । उनले आफ्नो क्लबमा किरण आबद्ध भइसकेको माल्दिभियन मिडियाले जनाएका छन् ।धिवेही प्रिमियर लिगको नयाँ सिजन फेब्रुअरी, २०१७ मा सुरु हुनेछ । यसमा आठ टिमले एकअर्काबीच ३(३ खेल खेल्नेछन् । दक्षिण एसियाली फुटबलमा भारतपछि माल्दिभ्स लिगलाई उत्कृष्ट मानिन्छ । यी दुई देशका शीर्ष दुई क्लबले एसियाली फुटबल महासंघ (एएफसी) को दोस्रो ठूलो क्लब प्रतियोगिता एएफसी कप खेल्न पाउँछन् ।उनी माल्दिभियन लिग खेल्ने तेस्रो नेपाली फुटबलर हुने छन् । यसअघि फरवार्डद्वय सन्तोष साहुखल र जुमनु राईले अल युथ लिंकेजबाट सन् २००९ को धिवेही लिग खेलेका थिए । सधँै रेलिगेसन टार्न संघर्षरत् युथ लिंकेज अहिले तेस्रो डिभिजनमा झरेको छ । मछिन्द्र क्लबबाट थ्रीस्टार हुँदै पछिल्लो समय मनाङ मस्र्याङीबाट खेलेका २६ वर्षीय किरणले दोस्रोपल्ट विदेशी लिग खेल्न लागेका हुन् । उनले सन्तोष र लोकबन्धु गुरुङसँगै सन् २०१० मा चित्तागोङ अबाहनीबाट बंगलादेश प्रिमियर लिग पनि खेलेका थिए । उनले थ्रीस्टारबाट राष्ट्रिय लिग एक र सहिद स्मारक ए डिभिजन लिग दुईपल्ट जितेका थिए । मनाङ र थ्रीस्टारबाट दर्जन बढी नकआउट प्रतियोगिताको ट्रफी पनि उचालेका छन् उनले ।वर्षयता नेपालको नम्बर एक गोलकिपरमा स्थापित किरणले मलेसियाको कुचिङमा नोभेम्बर, २०१६ मा भएको सोलिडारिटी कपमा चारै खेल पूरा समय खेलेका थिए । त्यसै क्रममा उनले ५० क्याप पनि पार गरेका हुन् । सोलिडारिटी कप च्याम्पियन हुनु नै नेपाली फुटबलको सबैभन्दा ठूलो उपलब्धि हो । त्यसै आधारमा नेपाललाई एएफसीले फेरि एसियन कप २०१९ को छनोट खेल्ने अवसर दिएको छ । उनले एएफसी च्यालेन्ज कप २००८ को छनोटमा मकाउसँग २४ मे, २००८ मा कम्बोडियामा भएको खेलमार्फत् अन्तर्राष्ट्रिय फुटबलमा डेब्यू गरेका थिए ।"
कर्णको ह्याट्रिक,"काँकडभिट्टा फरवार्ड कर्ण लिम्बूले ह्याट्रिक गर्दा झापा ११ काँकडभिट्टामा जारी मेची नेत्रालय काँकडभिट्टा गोल्डकप फुटबलमा बुधबार रुपन्देही ११ लाई पन्छाउँदै बुधबार फाइनल पुगेको छ । झापाले रुपन्देहीको चुनौती ४० ले समाप्त पारेको थियो । खेलको म्यान अफ द म्याच घोषित कर्णले मध्यान्तरपछि ५१, ७५ र ७७ औं मिनेटमा गोल गर्दै ह्याट्रिक पूरा गरे । सुरुआती गोल योगेश गुरुङले गरे । उनले खेलको २६ औ मिनेटमा गोल गरेका थिए । घरेलु मैदानमा झापा हाबी भयो । १० औं मिनेटमा कर्णले पेनाल्टी बक्सभित्रै पाएको राम्रो मौका गुमाए । उनी २० औं मिनेटमा रवि थापामगरको क्रसमा पनि गोल गर्न चुके । लगत्तै त्यस्तै अवसर उनले सदुपयोग गर्न सकेनन् । छरिता फरवार्ड विशाल राई भने चल्न सकेनन् । २५ औं मिनेटमा वान भर्सेज वानमा उनको प्रहार देब्रे बारबाट लागेर बाहिरियो । झापाले आधाभन्दा वढी समय गुज्रिएपछि गोलको खाता खोल्यो । विपक्षी डिफेन्डरले अफसाइड ठानेर छाडेको बललाई कर्णले ३६ औं मिनेटमा दायाँ भागबाट गोल गर्दा रुपन्देहीका गोलकिपर दिलीप क्षेत्री अवाक बने । ३४ औं मिनेटमा वान भर्सेज वानको अवसरमा दीपकले फितलो गर्दा गोल हुन सकेन । त्यसअघि २५ औ मिनेटमा दीपकको क्रसमा उत्तम गुरुङले पनि कमजोर प्रहार गरे । दोस्रो हाफपछि खेल एकतर्फी जस्तै देखियो । एक गोलले पछि पर्दा रुपन्देही दबाबमा परेको थियो । ४१ औ मिनेटमा गोलकिपर दिलीप बिट भएको स्थितिमा बुद्ध चेम्जोङको सुन्दर क्रम उपयोग गर्न विशाल र कर्ण दुवै चुके । मध्यान्तरको लगत्तै ४८ औं मिनेटपछि रुपन्देही १० खेलाडीमा समेटियो । झापाका रजिन धिमाललाई फाउल हानेपछि रेफ्री लव खत्रीले रुपन्देहीका फरवार्ड आरमन्डलाई रातो कार्ड देखाएका थिए । त्यसपछि रुपन्देहीले थप दबाब झेल्नुपऱ्यो । कर्णले ५१ औ मिनेटमा गोल गर्दै टिमलाई २० को अग्रता दिलाए । ६७ औ मिनेटमा रुपन्देहीका लक्ष्मण रुचालको प्रहार गोलकिपर योगेश प्रसाईंले विफल पारे । ७४ मिनेटमा दीपक राईले अवसर गुमाए । तर कर्णले ७५ र ७७ औं मिनेटमा लगातार दुई गोल थपेपछि रुपन्देहीको हार निश्चित बन्यो ।"
सामनालाई त्रिवेणी कप,लमजुङ आयोजक त्रिवेणी युवा क्लब रातोलाई २० ले हराउँदै बुधबार छिमेकी जिल्ला तनहुँको सामना युवा क्लव तुरतुरेले २५ औं त्रिवेणी कपको उपाधि उचालेको छ ।बेसीसहरस्थित सहजी खेलमैदानमा सामनाको तर्फबाट दुवै गोल सन्तबहादुर गुरुङले गरेका थिए । पहिलो हाफको १० औं मिनेटमा गोलको खाता खोलेका उनले दोस्रो गोल गर्दा २७ औं मिनेट भएको थियो । घरेलु दर्शकको समर्थन पाए पनि त्रिवेणीले गोल फर्काउन सकेन । विजेताले ३ लाख नगदसहित रजतजयन्तीको त्रिवेणी कप उचाल्यो । सामना २२ औं संस्करणको पनि विजेता हो । उपविजेता त्रिवेणीले १ लाख ५० हजार रुपैयाँ पायो । ४४ गोल गरेका सामनाका सन्तबहादुर गुरुङ र भक्त आलेमगर तथा त्रिवेणी नीलोका बसन्त गुरुङ र रातोका रितेश मल्लले ४४ हजार पाए । त्रिवेणी रातोका सरोज ठकुरी उत्कृष्ट खेलाडी भए । उनले १५ हजार पाए ।
एट्लेटिको विजयी,लास पल्मास कोपा डे रेको अन्तिम १६ को पहिलो लेगमा एट्लेटिको म्याड्रिडले लास पल्मासलाई २० ले हराएको छ । जोर्ज कोके र एन्टोनियो ग्रिजम्यानको गोलमा एट्लेटिकोले सहज जित हात पारेको हो । स्पेनिस लिगमा रियल म्याड्रिडभन्दा ९ अंकले पछि रहेको एट्लेटिकोले जित्ने सम्भावना बढी देखिने घरेलु ट्रफी कोपा डे रे नै हो ।
रंगशाला बनाउन महोत्सव,"नवलपरासी चोरमारा युवा क्लबले जिल्लाको मध्यबिन्दु नगरपालिकामा रंगशाला निर्माणका लागि माघ २१ देखि फागुन १ सम्म महोत्सव आयोजना गर्ने भएको छ । पूर्वपश्चिम राजमार्गको मध्यभागमा अवस्थित मध्यबिन्दु नगरपालिकामा खेलकुद गतिविधि गर्न व्यवस्थित मैदान अभाव भएकाले स्थानीयहरू रंगशाला निर्माणमा जुटेका छन् । रंगशाला निर्माणका लागि १ करोडभन्दा बढी रकम लाग्ने अनुमान छ । त्यसमा नगरपालिकाले ३५ लाख र विदेशमा रहेका युवाले २५ लाख रुपैयाँ सहयोग गरेका छन् । थप रकम संकलन र स्थानीय उत्पादन, पर्यटन प्रवद्र्धन गर्न महोत्सव गरिने मूल समारोह समितिका अध्यक्ष श्याम पौडेलले जानकारी दिए"
चेल्सी समर्थकलाई कैद,"पेरिस चेल्सीका चार समर्थकलाई एक अश्वेत मानिसलाई भूमिगत रेलमा चढ्न रोक्दै जातीय गालीगलौच गरेको अभियोगमा एक स्थानीय अदालतले कैद सजायसहित जरिवानाको फैसला सुनाएको छ । २०१५, फेबु्रअरीमा उक्त घटना भएको हो । लन्डन क्लबले फ्रान्सेली प्रतिद्वन्द्वी पेरिस सेन्ट जर्मेनसँग खेलेको हेर्न पेरिस पुगेका उनीहरूले सुलिमेन सिला नामक अश्वेत मानिसलाई त्यस्तो दुव्र्यवहार गरेका थिए । अभियुक्तमध्ये अदालतमा उपस्थित नहुने २ जनालाई १ वर्ष कैद, उपस्थितमध्ये एकलाई ८ र अर्कालाई ६ महिना कैद सुनाइएको थियो । उनीहरूबाट पीडित सिलालाई १० हजार युरो क्षतिपूर्ति भर्नसमेत आदेश दिइएको छ ।"
रेफ्री मानन्धरको संन्यास,"लमजुङ राष्ट्रिय रेफ्री सुरज मानन्धरले रेफ्री जीवनबाट संन्यास घोषणा गरेका छन् । १४ वर्षसम्म फुटबल खेलमा निर्णायकको भूमिकामा रहेका उनले २५ औं त्रिवेणी कप फुटबलको समापनसँगै व्यावसायिक रेफ्रीबाट संन्यास लिएको बुधबार घोषणा गरेका हुन् । बेसीसहरमा आयोजित कार्यक्रममा उनलाई सांसद जमीन्द्रमान घले र त्रिवेणी युवा क्लबका अध्यक्ष छविन्द्र गुरुङले अल्लोको कोट र कदरपत्रबाट सम्मान गरे । व्यावसायिक खेलाडीबाट संन्यास लिएको १४ वर्ष रेफ्री गरेपछि व्यावसायिक रेफ्री जीवनबाट संन्यास घोषणा गर्दछु, त्रिवेणी कपको फाइनल हुँदै गर्दा उनले मञ्चमा भने । मंगलबारसम्म उनैले खेलाएका थिए । उनले झन्डै १४ वर्ष ए डिभिजनबाट खेलेका थिए । ४१ वर्षे उनी काठमाडौं महानगरपालिका २० भीमसेनस्थानका बासिन्दा हुन् ।"

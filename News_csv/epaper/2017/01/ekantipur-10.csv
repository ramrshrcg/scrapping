शीर्षक,विवरण
चन्द्रागिरिका भौतिक संरचना नक्सापासै नगरी,"काठमाडौं ऐन र नियमावली मिच्दै ४० वर्षका लागि वनको जग्गा हात पारेको चन्द्रागिरि हिल्स लिमिटेडले नगरपालिकाबाट नक्सापासै नगरी भटाभट भौतिक संरचना निर्माण गरेकोगरिरहेको खुलेको छ । केबलकारको टप स्टेसन भवन, मन्दिर, भ्यु टावर, कन्फरेन्स हल, रेस्टुरेन्टलगायत निर्माण सकेर व्यावसायिक सञ्चालनमा ल्याइसकेको चन्द्रागिरि हिल्सले कुनै पनि भवनको नक्सापास नगरेको जानकारी चन्द्रागिरि नगरपालिकाको नक्सा शाखाका ओभरसियर राजेन्द्र राईले दिए । वन ऐन र नियमावलीविपरीत चन्द्रागिरिको ३६ हेक्टर (७०९२ रोपनी) वनक्षेत्र लिज (भाडा) मा लिएर संरचना निर्माण गरेको समाचार केही दिनअघि सार्वजनिक भएपछि बल्ल कम्पनीले नक्सापासका लागि नगरपालिकामा प्रक्रिया अघि बढाएको छ । भवन निर्माण सकेर केबलकार सञ्चालनमा ल्याएपछि नक्सापास गर्नुपर्यो भनेर कम्पनीले निवेदन दिएको छ, राईले सोमबार कान्तिपुरसित भने । स्थानीय स्वायत्त शासन ऐन २०५५ को दफा १४९ मा नगरपालिकासँग अनुमति नलिई भवन निर्माण गर्न नपाइने व्यवस्था छ । चन्द्रागिरि २०७१ कात्तिक २६ मा नगरपालिका घोषणा भएको हो । ऐनमा नगरपालिका क्षेत्रमा भवन निर्माण गर्न चाहने व्यक्तिले भवन निर्माण गर्ने अनुमतिका लागि भवनको नक्सासहित तोकिएको ढाँचामा नगरपालिकासमक्ष दरखास्त दिनुपर्ने उल्लेख छ । चन्द्रागिरि हिल्सले केबलकारको टप स्टेसन, मन्दिर, भ्यु टावर, रेस्टुरेन्टलगायत भौतिक संरचना नक्साबिना नै निर्माण गरेको राईले उल्लेख गरे । चन्द्रागिरि नगरपालिकाको ६ नम्बर वडामा पर्ने बटम स्टेसनको भवनको भने साविक थानकोट गाविस हुँदै नक्सापास भएको छ । चन्द्रागिरि हिल्सले चन्द्रागिरि डाँडामा निर्माण गरिरहेका अधिकांश संरचना नगरपालिकाको ६ नम्बर वडामा पर्छन् । नक्सापासै नगरी वनक्षेत्र फाँडेर उसले पाँचतारे होटल तथा रिसोर्ट, एम्युजमेन्ट पार्क तथा अन्य भौतिक संरचना बनाइरहे पनि सरकारी निकायहरू मौन छन् । हिल्सका महाप्रबन्धक अभिषेकविक्रम शाहले असोज १७ मा जिल्ला वन कार्यालय, काठमाडौंलाई बुझाएको प्रतिवेदनमा टप स्टेसन, मन्दिर, कन्फरेन्स हल, भ्यु टावर तथा अन्य भौतिक संरचना निर्माण सम्पन्न भई साउन २४ देखि सर्वसाधारणका लागि खुल्ला गरिएको उल्लेख गरेको छ । औपचारिक उद्घाटन भने ३० मंसिरमा प्रधानमन्त्री पुष्पकमल दाहालले गरेका थिए । हिल्सले अहिले पाँचतारे होटल रिसोर्ट, एम्युजमेन्ट पार्क तथा अन्य भौतिक संरचना निर्माण गरिरहेको छ । त्यसको ठेक्का रसुवा निर्माण सेवाले पाएको छ । नगरपालिकाबाट ती कुनै पनि संरचनाको नक्सापास भएको छैन । साविकको थानकोट गाविस १ र ९ मा पर्ने सामुदायिक वन जनताबाट खोसेर कबुलियतीमा रूपान्तरण गरी तत्कालीन माधव नेपाल नेतृत्वको सरकारले २०६८ साउन २० मा केबलकार, होटल, रिसोर्ट तथा भ्यु टावर सञ्चालन गर्न काठमाडौं फनपार्क लिमिटेडलाई भाडामा दिएको थियो । २०७३ जेठ १५ देखि काठमाडौं फनपार्कलाई चन्द्रागिरि हिल्स लिमिटेड नाम राखेर निर्माण अघि बढाइएको हो । वनसँग गरेको सम्झौताविपरीत चन्द्रागिरि हिल्सले वनक्षेत्र फाँड्दै संरचना निर्माण गरिरहेको छ । सम्झौताविपरीत संरचना निर्माण तथा अन्य काम भए वनले जतिबेला पनि उक्त वनक्षेत्र कबुलियतीबाट फिर्ता लिन सक्ने वन नियमावलीमा व्यवस्था छ । निर्माणका क्रममा डोजर लगाएर जथाभावी खन्ने क्रममा माटो खसेर वनक्षेत्र मासिएको छ भने माटो तलको बस्तीसम्मै आएको छ । निर्माणका क्रममा गत वर्षात्मा चन्द्रागिरिबाट बगेर आएको लेदोले कैयौं घरमा क्षति पुर्याएको महांकाल सामुदायिक वनका अध्यक्ष नीराजन महतले बताए । काठमाडौंका जिल्ला वन अधिकृत डा इन्द्रप्रसाद सापकोटाले चन्द्रागिरि हिल्सले गरिरहेको निर्माण, केबलकारले ओगटेको क्षेत्र, मन्दिर परिसर, भ्यु टावर, सडक, रिसोर्टलगायत भौतिक संरचनाले ओगटेको क्षेत्रबारे विस्तृत अध्ययन गरी नक्सासहित प्रतिवेदन तयार गर्न पुस १३ मा इलाका वन कार्यालय महादेवस्थानलाई निर्देशन दिएको छ । निर्देशनअनुसार आफूहरूले संरचना निर्माणको नक्सांकन गरिरहेको इलाका वन कार्यालयका सहायक वन अधिकृत जगदीश रेग्मीले बताए । बाँंंचन्द्रागिरि नगरपालिकाका कार्यकारी अधिकृत कृष्णप्रसाद जैसीले स्वायत्त शासन ऐनविपरीत निर्माण भएका संरचना जतिबेला पनि भत्काउन सकिने बताए । स्थानीय निकाय कमजोर भएको मौकामा यस्ता काम भइरहेका हुन्, जैसीले भने, भत्काउनुपर्छ भनेर जनआवाज उठे चन्द्रागिरिको हकमा पनि त्यो लागू हुन्छ, सरुवा नै हुनुपरे पनि कानुनको कार्यान्वयन गर्छु । ऐनमा मापदण्डविपरीत बनाइएका संरचना भत्काउँदा भएको खर्चसमेत सम्बन्धित व्यक्ति या कम्पनीले नै व्यहोर्नुपर्ने उल्लेख छ । चन्द्रागिरिमा निर्माण भइरहेका भौतिक संरचनाबारे चौतर्फी विरोध सुरु भएपछि कम्पनीले नक्सापासका लागि नगरपालिकामा निवेदन दिएको छ । चन्द्रागिरिमा ४ वटा ब्लकमा भौतिक संरचना निर्माण भएको र बन्दै गरेको भन्दै नक्सापासका लागि प्रक्रिया अघि बढाए पनि केकस्ता संरचना हुन् भन्ने नखुलाइएको नगरपालिकाका ओभरसियर राईले बताए । नगरपालिकाले कम्पनीबाट पेस गरिएका नक्सासहितका प्रतिवेदन ६ नम्बर वडामा पठाइदिएको छ । जसअनुसार उक्त क्षेत्रको साँधसँधियार र अन्य सरोकारवाला निकायसमक्ष उजुरी वा गुनासोका लागि ६ नम्बर वडाले गत साता १५ दिने सूचना टाँसेको वडा सचिव कान्छा श्रेष्ठले बताए । कम्पनीले ४ वटा ब्लकका भौतिक संरचनाको नक्सापासका लागि निवेदन दिएको हो । कम्पनीका संरचनाको डिजाइन र नक्सा सेल प्रालि, नक्सालले तयार गरेको हो । कम्पनीका महाप्रबन्धक अभिषेकविक्रम शाहले प्रक्रिया पुर्याएरै आफूहरूले चन्द्रागिरिमा भौतिक संरचना निर्माण गरेको दाबी गरे । कतिपय संरचनाको नक्सा हामीसँग छ, शाहले भने, कतिपय प्रक्रियामा होला, सरकारी काममा कति ढिलाइ हुन्छ त्यो सबैलाई थाहै छ ।"
अघि बद्यो निर्वाचन विधेयक,"निर्वाचन मिति घोषणा गर्न सरकारले आनाकानी गरिरहेकोमा आपत्ति जनाउँदै एमाले सांसद प्रकाश ज्वालाले स्थानीय निकाय पुन:संरचना आयोगको प्रतिवेदन अविलम्ब कार्यान्वयनको माग गरे । स्थानीय तहलाई आपसमा गाभिने र छुट्टिने अधिकार सुनिश्चित गर्नुपर्ने उल्लेख गर्दै सत्तारूढ माओवादी केन्द्रका प्रमुख सचेतक टेकबहादुुर बस्नेतले स्थानीय तह पुन:संरचना आयोगले मापदण्ड पालना गरेनगरेको जाँचिनुपर्ने बताए । छलफलमा भाग लिएका कांग्रेस सांसद कमल पँगेनी, नेमकिपाका डिल्ली काफ्लेलगायत सांसदहरूले स्थानीय तहको नभई स्थानीय निकायको निर्वाचन गर्न माग गरेका थिए ।सदनमा सत्तापक्ष र प्रतिपक्षका सांसदले यी दुई विधेयकले निर्वाचनको माहोल बनाएको बताए पनि यसअघि नै दफावार छलफलका लागि गएका तीनवटा विधेयक राज्य व्यवसथा समितिमा महिनौंदेखि विचाराधीन छन् । समितिअन्तर्गतको उपसमितिका सदस्य रामेश्वर फुयालका अनुसार मतदाता नामावलीसम्बन्धी विधेयकमा परेको संशोधनबारे एकसरो सहमति भए पनि राजनीतिक दलसम्बन्धी विधेयकमा ठोस प्रगति भएको छैन । समानुपातिक निर्वाचनमा निश्चित प्रतिशत मत प्राप्त गर्ने र प्रत्यक्षतर्फ न्यूनतम सिट जित्नेलाई मात्र समानुपातिक सिट दिनेनदिने, कस्ता दललाई राष्ट्रिय दलको मान्यता दिनेजस्ता महत्त्वपूर्ण मुद्दा दलसम्बन्धी विधेयकका विषय हुन् ।निर्वाचन आयोगको काम, कर्तव्य र अधिकारसम्बन्धी विधेयकमा पनि आवधिक निर्वाचनको मिति तोक्ने अधिकार सरकारसँगै हुने कि आयोगलाई दिने भन्ने प्रश्नको निरूपण भएको छैन । आयोगले सबै तहको आवधिक निर्वाचनको सुनिश्चितताका लागि प्रतिनिधिसभा र प्रदेशसभाको मध्यावधि निर्वाचनबाहेकका सबै निर्वाचनको मिति तोक्ने अधिकार आफूसँग हुनुपर्ने बताउँदै आएको छ । स्थानीय तहको निर्वाचनसम्बन्धी विधेयकको सैद्धान्तिक छलफलमा सहभागी सांसदहरूले भने प्रत्येक ५ वर्षको कुन महिनाको कुन दिन निर्वाचन गर्ने भन्ने तालिका नै कानुनमा उल्लेख हुनुपर्ने माग गरे । २०७४ माघ ७ भित्र तीनै तहको निर्वाचन गर्ने बताए पनि सरकारले नौमध्ये तीनवटा विधेयक संसद्मा दर्तासमेत गरेको छैन । राष्ट्रपतिउपराष्ट्रपति र राष्ट्रियसभाको निर्वाचक मण्डलका सदस्य रहने तीन तहको जनप्रतिनिधिको मतको भार कानुनमा तोकेअनुसार फरक रहने संवैधानिक व्यवस्थाका कारण तीनै तहको निर्वाचनसम्बन्धी कानुन अन्तरसम्बन्धित छन् । पूर्ववर्ती सरकारकै पालमा कानुन मन्त्रालयले मस्यौदा गरेको प्रतिनिधिसभा र प्रदेशसभाको क्षेत्र निर्धारणसम्बन्धी विधेयक गृह मन्त्रालयमा थन्किएको छ भने प्रतिनिधिसभा सदस्य निर्वाचन ऐन संशोधन र राष्ट्रियसभा सदस्य निर्वाचन ऐन संशोधनको मस्यौदासमेत तयार भएको छैन । राष्ट्रियसभा सदस्यको निर्वाचक मण्डलमा रहने प्रदेशसभाका सदस्य र स्थानीय तहका प्रमुखउपप्रमुखको मतको भार कानुनमा तोकेअनुसार फरक हुने संवैधानिक व्यवस्था (संविधानको धारा ८६ को उपधारा २, क) का कारण स्थानीय तहको निर्वाचनअगावै यी सबै कानुन बनिसक्नुपर्छ । राष्ट्रपति निर्वाचनका लागि संघीय संसद्, प्रदेशसभाका सदस्यहरूको मत भारको फरक पनि संघीय कानुनमा उल्लेख हुनुपर्छ । प्रत्येक प्रदेशमा पर्ने प्रतिनिधिसभाको एक निर्वाचन क्षेत्र प्रदेशसभाको दुई निर्वाचन क्षेत्र हुने संवैधानिक व्यवस्था कार्यान्वयनका लागि क्षेत्र निर्धारणसम्बन्धी कानुन संशोधन र आयोग गठन आवश्यक हुन्छ । गणपूरक संख्या नपुग्दा बैठक स्थगितबल्लबल्ल खुलेको संसद् बैठकमा समेत गणपूरक संख्या समस्याका रूपमा देखिएको छ । स्थानीय तहको निर्वाचनसम्बन्धी महत्त्वपूर्ण विधेयकमाथि विचार गरियोस् भन्ने प्रस्ताव निर्णयार्थ पेस गर्दा सोमबार संसद् बैठकमा आवश्यक कोरम नपुगेको हो । संसद् भवनमा रहेको उपस्थिति पुस्तिकामा सोमबार ४ सय ४ सांसदले हाजिर गरे पनि कोरमको प्रश्न उठेका बेला बैठक कक्षमा १ सय १६ सांसद मात्रै उपस्थित थिए । त्यतिबेला सत्तारूढ माओवादी केन्द्र र कांग्रेसका अघिल्ला तीन रोह पूरै खाली थिए भने ४० सदस्यीय मन्त्रिपरिषद्का सदस्यमध्ये प्रस्ताव पेस गर्न उभिएका गृहमन्त्री विमलेन्द्र निधिबाहेक एक मन्त्री मात्रै उपस्थित थिए । प्रमुख प्रतिपक्षी एमालेको रोहमा भने संसदीय दलका उपनेता सुवासचन्द्र नेम्वाङ, पोलिटब्युरो सदस्य केशवप्रसाद बडाल, अर्थ समितिका सभापति प्रकाश ज्वालालगायत नेताहरू उपस्थित थिए । सदनमा कुनै पनि प्रस्ताव निर्णयार्थ पेस गर्न कुल सदस्य संख्या (५९५) को कम्तीमा एक चौथाइ (१४९) सदस्यको उपस्थिति आवश्यक पर्छ । तर कुनै सदस्यले कोरमको प्रश्न उठाएमा मात्रै सभामुखले बैठक कक्षमा उपस्थित रहेका सांसदको गणना गरिन्छ । स्थानीय तहको निर्वाचनसम्बन्धी विधेयकमाथि विचार गरियोस् भन्ने प्रस्तावमाथिको छलफल सकिएको घोषणा गर्दै सोमबार सभामुख ओनसरी घर्तीले उक्त प्रस्ताव निर्णयार्थ पेस गर्दा नेमकिपाका सांसद डिल्ली काफ्लेले कोरमको प्रश्न उठाएका हुन् । सभामुख घर्तीले संसद् भवन परिसरमा रहेका सांसदलाई बैठक कक्षमा प्रवेशका लागि जनाउ दिन तीन मिनेटसम्म घन्टी बजाउन लगाएपछि गरिएको गणनामा समेत कोरमका लागि ३३ जना सांसद पुगेनन् । बैठकमा उपस्थित भएर हाजिर गरेका ४ सय ४ मध्ये २ सय ८८ सांसदले बैठक बंक गरेको देखिएपछि सभामुख घर्तीले सदन स्थगित गरी आघा घण्टापछि दोस्रो बैठक डाकेकी हुन् । दोस्रो बैठकमा कोरमका लागि अधिकांश मन्त्री संसद्मा भवन पुगेका थिए । संसद्लाई बिजनेस दिने र कार्यसूचीमा रहेका सरकारी प्रस्तावका पक्षमा बहुमत र बैठकमा गणपूरक संख्या पुर्याउने दायित्व सत्तापक्षको हो ।"
साढे ३१ करोड बिगो दाबी,"२०६५ सालमा सांसद भएपछिको १३ महिनाको अवधिमा तलबभत्ताबापत ३० प्रतिशत खर्च कटाएर २ लाख १९ हजार रुपैयाँ मात्रै आर्जन गरेका साहले त्यस अवधिमा ३ करोड १६ लाख रुपैयाँ गैरकानुनी आर्जन गरेको अख्तियारको दाबी छ । त्यस क्रममा उनले मेडिकल कलेज, जग्गा, विभिन्न कम्पनी र बैंक खातामा मौज्दात जोडेका थिए । २०६६ साउनदेखि एक वर्षको अवधिमा २ लाख ३२ हजार रुपैयाँ तलब लगायतबाट वैध आर्जन गरेका साहले सोही अवधिमा ३ करोड ९२ लाख रुपैयाँ भ्रष्टाचार गरेर रकम कमाएको अख्तियारको आरोप छ । भौतिक योजना तथा निर्माण राज्यमन्त्री भएकै वर्ष उनले ललितपुरका दुई ठाउँमा १३ आना जग्गा ९४ लाख रुपैयाँमा खरिद गरेको भेटिएको अख्तियारको अनुसन्धान प्रतिवेदनमा उल्लेख छ । २०६७ साउनपछिको एक वर्षमा पनि साहको आर्जनको ग्राफ बढदै गएको अख्तियारको विवरणमा उल्लेख छ । अख्तियारको दाबीअनुसार उनले ६ करोड ६१ लाख रुपैयाँ सोही वर्षमा आर्जन गरे । २०६८ मा उनको स्रोत नखुलेको आर्जन ११ करोड ४१ लाख रुपैयाँ देखियो । त्यस वर्ष उनको कन्स्ट्रक्सन कम्पनीले ३ वटा हेभी इक्विपमेन्ट खरिद गरेको थियो । त्यही वर्ष संसद्बाट आउनुपर्ने उनको तलब पनि संविधानसभामा माइक तोडफोड गरेका कारण रोकिएको थियो । २०६९ जेठ १५ देखि २०७३ साउन मसान्तसम्म साहले ६ करोड ३८ लाख रुपैयाँ स्रोत नखुलाई आर्जन गरेको अख्तियारको दाबी छ । २०६९ जेठ १४ देखि २०७० माघ ६ सम्म सार्वजनिक पदमा नरहे पनि साहले त्यस अवधिमा वैध आर्जनको तुलनामा स्रोत नखुलेको आर्जन अत्यधिक देखिएको अख्तियारको दाबी छ । यस अवधिमा भएका खर्च र लगानीको कारोबारसमेत निज सार्वजनिक पदमा बहाल रहँदा आर्जन गरेको आयस्रोतहरूलाई नै परिचालन गरेको देखिन आएको छ, अख्तियारको आरोपपत्रमा उल्लेख छ । २०६५ देखि हालसम्म जग्गा खरिदमा ३ करोड ६० लाख रुपैयाँ खर्च गरेका साहले रजिस्ट्रेसनका क्रममा मात्रै ९ लाख २० हजार दस्तुर तिरेका थिए । घर निर्माण र सजावटका लागि उनले ८१ लाख १९ हजार रुपैयाँ खर्च गरेको भेटिएको छ । ऋण तिर्न १० करोड खर्चेको भन्दै अख्तियारले साहमाथि २ करोड २५ लाख रुपैयाँ सवारी साधनमा खर्च गरेको, विभिन्न कम्पनी स्थापनामा एक करोड ८ लाख खर्चेको अनुसन्धान प्रतिवेदनमा उल्लेख छ । कुल ४२ करोड ६६ लाख रुपैयाँ आर्जन गर्दा साहले सांसदको पारिश्रमिकबाट ३ लाख ५८ हजार, राज्यमन्त्रीको पारिश्रमिकबाट २ लाख ९६ हजार, बैंक ऋणबाट ९ करोड ६९ लाख आर्जेका थिए । कम्पनी र फर्महरूको आर्जनबाट १ करोड २८ लाख तथा सेयर बिक्रीबाट १२ लाख ६२ हजार रुपैयाँ गरी उनले ११ करोड १६ लाख रुपैयाँ मात्रै वैध रूपमा आर्जन गरेको अख्तियारको दाबी छ । कुल आर्जनमा वैध आर्जन घटाई बाँकी ३१ करोड ५० लाखको सम्पत्तिलाई अख्तियारले गैरकानुनी सम्पत्ति आर्जन गरेको दाबीसहित विशेषमा मुद्दा दायर गरेको हो । ललितपुरका ५ ठाउँमा २० रोपनीभन्दा बढी जग्गा खरिद गरेका साहले धनुषा र सर्लाहीमा गरी ११ ठाउँमा सम्पत्ति जोडेको अख्तियारको दाबी छ । धनुषा र ललितपुरमा दुइटा घर साहका कर्मचारीको नाममा रहेको र दर्जनौं फर्मको उनको लगानी विवादास्पद रहेको अख्तियारको दाबी छ । काठमाडौं उपत्यका, सिरहा र मेची अञ्चलका प्रहरी युनिटहरूमा रासन ठेक्का लिएका साधु साह सुडीले ३८ लाख ९८ हजार रुपैयाँको कारोबार गरे पनि ठेक्काको कारोबार गर्ने मिथिला आयल स्टोर्सले २८ लाख २८ हजार रुपैयाँ मात्रै कारोबार भएको दाबी गरेको छ । अख्तियारले साहका बाबुले प्रहरीको रासन ठेक्काको आम्दानीको कारोबार पनि शंकास्पद ठहर्याएर अनुसन्धानका लागि राजस्व अनुसन्धान विभागमा पत्राचार गरेको छ ।"
भारतीय बोर्डका विद्यालयले सरकारलाई टेरेनन्,"काठमाडौं भारतको सेन्ट्रल बोर्ड अफ सेकेन्डरी (सीबीएसई) कार्यक्रम सञ्चालन गर्न अनुमति लिएका १४ वटा विद्यालयले शिक्षा मन्त्रालयसँग एक वर्षअघि गरेको सम्झौता पालना नगर्दा पनि सरकारले कारबाहीको दायरामा ल्याउन सकेको छैन । भारतीय कार्यक्रम सञ्चालन गर्ने विद्यालयलाई १३ वटा सर्त पालना गर्ने गरी गत वर्ष माघमा अनुमति दिइएको थियो । सरकारले तोकेको सर्त पालना नगरे विद्यालय सञ्चालन अनुमति रद्द गर्नेसम्मको सम्झौता भएको थियो । विदेशी कार्यक्रम पढाइ हुने विद्यालयका नेपाली विद्यार्थीले शिक्षा मन्त्रालयबाट अध्ययन अनुमतिपत्र (एनओसी) लिनुपर्ने सर्त छ । अघिल्लो शैक्षिक सत्रअघि नै विद्यालय सञ्चालनको अनुमति लिइसकेकाले यस वर्षदेखि मन्त्रालयबाट अध्ययन अनुमति लिएर मात्रै विद्यार्थी भर्ना गराउनुपथ्र्यो । तर मन्त्रालयबाट अनुमति नलिई विद्यालयहरूले विद्यार्थीलाई पढाउँदै आएका छन् ।सीबीएसई कार्यक्रम चलाउने विद्यालयले विद्यार्थीको विवरणसमेत शिक्षा कार्यालयहरूमा पेस गरेका छैनन् । शिक्षा मन्त्रालयका अनुसार सीबीएसईको कार्यक्रम सञ्चालन गर्ने राजधानी र सीमा सहरमा गरी १४ वटा विद्यालय छन् । ती विद्यालयमा कति नेपाली विद्यार्थी अध्ययनरत छन् भन्ने यकिन तथ्यांक सरकारसित छैन । काठमाडौंका जिल्ला शिक्षा अधिकारी जयाप्रसाद आचार्यले विदेशी कार्यक्रम सञ्चालन गर्ने विद्यालयहरूले अध्ययनरत विद्यार्थीको विवरण नबुझाएको बताए । विदेशी कार्यक्रम सञ्चालन गर्ने विद्यालयले अझै फ्लास भरेका छैनन्, उनले भने । शिक्षा मन्त्रालयले अनुमति दिएका विद्यालयको निगरानी गर्न हरेक विद्यालयका लागि एकएक जना उपसचिवलाई जिम्मेवारी तोकिएको थियो । मन्त्रालयले खटाएका उपसचिव केही अवकाश पाइसके भने अरू अन्यत्र सरुवा भइसकेका छन् । मन्त्रालयले एक वर्षअघि अनुमति दिएको यस्ता विद्यालयले सर्त पालना गरे नगरेको शिक्षा विभागले पनि अनुगमन गरेको छैन । यस्ता विद्यालयले पढाउने पाठ्यक्रम र पाठ्यपुस्तक नेपाली पाठ्यक्रमसँग मेल खान्छखाँदैन भनेर अध्ययन गर्न शिक्षा मन्त्रालयले पाठ्यक्रम विकास केन्द्रका कार्यकारी निर्देशकको संयोजकत्वमा अध्ययन समिति गठन गरेको थियो । तत्कालीन कार्यकारी निर्देशक बाबुराम पौडेल शिक्षा विभागका महानिर्देशक भएसँगै पाठ्यक्रमको अध्ययन पनि त्यतिकै थन्किएको छ । पाठ्यक्रम र पाठ्यपुस्तक संकलन गरिसकेका थियांै । मेरो सरुवा भएपछि त्यो काम गर्न सकिएन, उनले भने । मन्त्रालयले पाठ्यक्रमको तुलना गर्ने जिम्मेवारी पौडेललाई भन्दा पनि पाठ्यक्रमका कार्यकारी निर्देशकलाई दिएको हो । उनी सरुवा भएपछि पाठ्यक्रममा सरुवा भएका कृष्णप्रसाद काप्रीले त्यो काम गर्नुपथ्र्यो । उनले आफ्नो दायित्वअनुरूप काम गरेका छैनन् ।शिक्षा मन्त्रालयका प्रवक्ता हरिप्रसाद लम्सालले यस्ता विद्यालयहरूको गतिविधिको निगरानी भइरहेको बताए । अनुगमनका लागि मन्त्रालयबाट उपसचिव खटाइएको छ । विद्यालयले गर्ने गतिविधिको निगरानी भइरहेको छ, उनले भने । कक्षा ८ सम्म सञ्चालन गर्ने विद्यालयले ८ लाख र १२ कक्षासम्म सञ्चालन गर्नेले १५ लाख रुपैयाँ धरौटी राखेर अनुमति लिएका छन् । सीबीएसई कार्यक्रम पढाउने विद्यालयमा विदेशी शिक्षक र कर्मचारीले भिसा र श्रम स्वीकृति अनिवार्य लिनुपर्छ । विद्यालयको वार्षिक रूपमा लेखापरीक्षणसमेत गराउनुपर्छ । यस्ता विद्यालयमा मन्त्रालयले तोकेको प्रतिनिधिलाई राखेर सञ्चालक समिति गठन गर्नुपर्छ । तर, अहिले ती विद्यालयको विद्यार्थी संख्या र शुल्कको तथ्यांक मन्त्रालय र मातहतको निकायसँग छैन । विदेशी कार्यक्रम सञ्चालन गर्ने विद्यालयले १० प्रतिशत छात्रवृत्ति उपलब्ध गराउनुपर्ने अर्को सर्त थियो । छात्रवृत्ति उपलब्ध नगराए सामुदायिक विद्यालयको शैक्षिक स्तर सुधार गर्न रकम खर्च गर्नुपर्ने प्रावधान राखिएको थियो ।"
सम्झौता कार्यान्वयन गर्न पहल,मन्त्रालयका अनुसार आन्दोलनमा क्रममा मृत्यु भएका ५२ लाई सहिद घोषणा गरिएको र उनीहरूका परिवारले जनही दस लाख रुपैयाँ र मृत्यु भएका अन्य चार जनाका परिवारले पनि दस लाख रुपैयाँ पाइसकेका छन् । त्यस्तै आन्दोलनका क्रममा घाइते २१ जनालाई उपचारमा ३७ लाख रुपैयाँ खर्च भएको र अन्य घाइतेको उपचारका निम्ति ३१ लाख दिइएको छ । उनका मन्त्रालयका अनुसार उपचार खर्चका लागि भनेर थप १ करोड ५ लाख रुपैयाँ विभिन्न अस्पताललाई सोझै दिइएको छ । त्यस्तै आन्दोलनका क्रममा भएको भौतिक क्षति भन्दै ८६ लाख ८९ हजार रुपैयाँको माग दाबी मन्त्रालयमा पेस भएको छ । गृहले क्षतिको रकम दिनका लागि अर्थ मन्त्रालयसँग सहमति मागेको छ । तर अर्थले क्षति पुष्टि हुने कागजात माग गरेको छ ।
कार्की अख्तियारको संस्थागत स्मरण मा नरहने,"काठमाडौं अख्तियार दुरुपयोग अनुसन्धान आयोगका कर्मचारीहरूले सोमबार बिहान गेटैमा रहेको भित्ताबाट लोकमानसिंह कार्कीको फोटो हटाए । त्यसमुनि रहेको माननीय प्रमुख आयुक्त लेखिएको हटेन । मध्याह्न अख्तियार मुख्यालय टंगाल पुग्दा प्लेटमाथिको भित्तामा फोटो फ्रेमको दाग मात्रै बाँकी थियो । प्रमुख आयुक्तका रूपमा कार्कीको फोटो हटे पनि पूर्वप्रमुख आयुक्तहरूको नाम र फोटोको लहरमा उनको सूची भने थपिएन ।पूर्वप्रमुख आयुक्तका रूपमा उहाँ (कार्की) लाई अख्तियारले स्मरणमा राख्न आवश्यक रहेन, एक आयुक्तले कान्तिपुरसित भने, सर्वोच्च अदालतले संवैधानिक परिषद्को सिफारिस, त्यसका आधारमा भएको नियुक्ति र शपथलाई त्यही दिनदेखि उत्प्रेषणको आदेशले बदर गरिदिएपछि उहाँलाई कसरी योग्य प्रमुख आयुक्तको रूपमा संस्थाले स्मरण गर्ने ? आयोगले कार्कीकै बारेमा हालसम्म कुनै औपचारिक निर्णय गरेको छैन । तर पनि अन्य पूर्वप्रमुख र आयुक्तहरूलाई झंै आयोगले कार्कीलाई सम्मानपूर्वक स्मरणमा राख्ने, औपचारिक कार्यक्रमहरूमा निमन्त्रणा गर्ने लगायतका आलंकारिक सम्मानको स्थानमा राख्ने सम्भावना भने नरहेको ती आयुक्तले बताए । सोमबारै अख्तियारको वेबसाइटबाट कार्कीको नाम र फोटो हटाइएको छ । तर सोमबार रातिसम्म पनि कार्कीले ट्विटर ह्यान्डलमा आफूलाई अख्तियार प्रमुखको रूपमै परिचित गराएका थिए । सर्वोच्च अदालतका पूर्वन्यायाधीश तथा पछिल्लो जनआन्दोलनमा भएको दमनबारे छानबिन गर्न गठित आयोगका संयोजक कृष्णजंग रायमाझीले कार्कीको नियुक्ति नै बदर भएकाले उनको हैसियत नियुक्त हुनुअघिको मितिकै जस्तो हुने बताए । नियुक्तिको औचित्य नै गलत भइसकेपछि उहाँसँग पूर्वप्रमुख आयुक्तको हैसियत छ भन्नै मिलेन, रायमाझीले कान्तिपुरसित भने, सर्वोच्च अदालतले उहाँको नियुक्तिलाई नै वैध नठहर्याएपछि हामीले पूर्वप्रमुख आयुक्तको पगरी थपिदिन मिल्दैन ।विशेष अदालतका पूर्वअध्यक्ष गौरीबहादुर कार्की पनि लोकमानको अबको बायोडाटामा सर्वोच्च अदालतले निर्णयमा सुनाएका शब्दावली थप्न मिले पनि अख्तियारको प्रमुखका रूपमा काम गरेको अवधि थप्न नमिल्ने बताउँछन् । जुन कुरा सर्वोच्च अदालतले वैध थिएन भन्छ, त्यही (प्रमुख आयुक्त) हो भनेर सम्बोधन गर्न मिल्छ र ? सर्वोच्च अदालतको आइतबारको आदेशले (तत्कालीन) प्रधानन्यायाधीशबाट लोकमानलाई गराइएको प्रमुख आयुक्त पदको शपथलगायत निजलाई नियुक्ति गर्दाको सन्दर्भमा भएका कामकारबाही उत्प्रेषणको आदेशद्वारा बदर हुने ठहर्याएको थियो । कार्कीका अनुसार उच्च नैतिक चरित्र र अनुभवका दृष्टिकोणले लोकमान अयोग्य ठहरिए पनि उनले प्रमुख आयुक्तको रूपमा गरेका कामकारबाहीलाई अवैध ठहर्याउन भने मिल्दैन । उनले प्रमुख आयुक्तकै हैसियतले काम गरेको, व्यक्तिको निर्णय नभई त्यो काममा अख्तियार दुरुपयोग अनुसन्धान आयोग पनि जोडिने भएकाले सबै काम कारबाहीको कानुनी वैधतामा प्रश्न गर्न नमिल्ने उनी बताउँछन् । व्यक्तिकै योग्यता नपुगेको ठहरिए पनि कामकारबाहीका क्रममा संस्थागत जनशक्ति, प्रक्रिया जोडिने भएकाले ती नाजायज भन्न मिल्दैन होला, पूर्वअध्यक्ष कार्कीले भने । २०४६ सालको जनआन्दोलनपछिका सरकारहरूले पनि पूर्वप्रधानमन्त्री मरिचमान सिंहलाई नोटिस बाटै टाढा राखेको थियो । एक प्रशासनविदका अनुसार जनआन्दोलनमा दमनकारी भूमिकाका कारण उनलाई न औपचारिक समारोहमा निमन्त्रण गरिन्थ्यो न सरकारले पूर्वप्रधानमन्त्रीको रूपमा आलंकारिक सम्मान गरेको थियो । यतिसम्म कि उनी दिवंगत हुँदा समेत सरकारले कुनै औपचारिक कार्यक्रम गरेन । अख्तियारकै प्रमुखका रूपमा ३ वर्ष ९ महिनाको अवधिमा लोकमानले गरेका काम कारबाही, निर्णय र निर्देशनका अभिलेख अख्तियारमा सुरक्षित छन् । उनी प्रमुख रहेको अवधिका हरेक वार्षिक प्रतिवेदनमा उनी प्रमुख आयुक्त उल्लेख छ । तर पनि अरू पूर्वप्रमुख आयुक्त सरहको हैसियतमा उहाँले स्थान पाउने अवस्था छैन, ती आयुक्तले भने । स्रोतका अनुसार लोकमानको बिदाइको औपचारिक कार्यक्रम नगर्ने समेत निश्चित भइसकेको छ । यसअघि प्रतिशोधका कारणले उनले पूर्वआयुक्त केशव बरालको बिदाइ गरेका थिएनन् । यसैबीच अख्तियारले सुरक्षा निकायमार्फत लोकमानसँग सम्पर्क गरेको छ । स्रोतका अनुसार मुख्यालयका प्रहरी अधिकारीहरूसँगको कुराकानीमा उनले केही दिनमै आफूले निवास छाड्ने जानकारी गराएका थिए । साथै उनले आफ्नो सुरक्षाका लागि केही सुरक्षाकर्मीको पनि माग गरेको स्रोतले बतायो । कुनै औपचारिकताबिना सुटुक्क निस्कने तयारी भएको सूचना आएको छ, अख्तियार स्रोतले भन्यो । मोसो दल्नेलाई एक महिना कैद काठमाडौं अख्तियारका तत्कालीन निलम्बित प्रमुख आयुक्त लोकमानसिंह कार्कीमाथि अदालत परिसरमै मोसो दलेका नेकपा (माओवादी) का दुई कार्यकर्तालाई अदालतको अवहेलना गरेको अभियोगमा एक महिना कैद सजाय हुने भएको छ । न्यायाधीशहरू आनन्दमोहन भट्टराई र अनिलकुमार सिन्हाको संयुक्त इजलासले प्रकाश शाही प्रबल र चन्द्रबहादुर बुढालाई एकएक महिना कैद सजाय गर्ने आदेश दिएको हो ।सर्वोच्चले पुस ७ देखि थुनामा रहेका उनीहरूलाई त्यही दिनदेखि कैद कट्टा हुने गरी जिल्ला कारागार काठमाडौंमा पठाउन आदेश दिएको छ । अदालतमा बयान गर्ने क्रममा दुवैले कार्कीमाथि मोसो दलेको स्विकारेका थिए । तर उनीहरूले अदालतको अवहेलना गर्ने आफ्नो उद्देश्य नभएको दाबी गरेका थिए । सर्वोच्च अदालतले भने बयानका क्रममा अस्वीकार गर्दैमा अवहेलना गर्ने क्रियाकलापबाट उन्मुक्ति हुन नसक्ने औंल्याएको छ । अवहेलनाको विषय अदालतको निर्बाध न्याय प्रशासनसँग जोडिएको विषय हो, आदेशमा भनिएको छ, निर्बाध न्याय सम्पादनको निम्ति न्यायाधीश, कर्मचारी, कानुन व्यवसायी र मुद्दाका पक्षहरूको सुरक्षा अत्यावश्यक पूर्वसर्तका रूपमा रहन्छ । न्याय निरूपणको काममा संलग्न वा सरोकार रहने पक्षउपर गरिने कुनै पनि प्रकारको शारीरिक आक्रमण वा बेइज्जतीपूर्ण कार्यलाई अदालतले न्याय सम्पादनमा गरिने हस्तक्षेपको रूपमा बुझ्छ ।"
प्रतिवेदनलाई प्रमाण मानेकोमा खुसी,"पछिल्लो जनआन्दोलनमा भएको दमनबारे छानबिन गर्न गठित आयोगका संयोजक कृष्णजंग रायमाझीले आफ्नो संयोजकत्वको आयोगले सरकारलाई बुझाएको प्रतिवेदनलाई सर्वोच्च अदालतले प्रमाणको रूपमा लिएकोमा खुसी व्यक्त गरेका छन् । हाम्रो टिमको त्यतिबेलाको मेहनत फोस्रो र बेकामको थिएन भन्ने त अदालतले बोलिसकेको छ, रायमाझीले कान्तिपुरसँग भने, आयोगकै प्रतिवेदनका आधारमा लोकमान अख्तियार प्रमुखको रूपमा अयोग्य भएका हुन् ।सरकारले बेवास्ता गरे पनि न्यायालयले आयोगको प्रतिवेदनलाई स्वीकार गरेर त्यसको कार्यान्वयनमा पाइला सारेको बताउँदै उनले अन्य व्यक्तिहरूका हकमा पनि प्रतिवेदनका सिफारिस कार्यान्वयन हुनुपर्ने माग गरे । प्रतिवेदनमा भएका प्रमाणकै आधारमा लोकमान अयोग्य भएका हुन् भने सिफारिस भएका अन्य व्यक्तिहरूमाथि सरकारले किन कारबाही नगर्ने ? रायमाझीले भने ।"
स्वास्थ्य परीक्षण नहुँदा कामदार अलपत्र,"जनवरी १ बाट लागू हुने गरी प्रतिकामदार १० डलर पठाउनुपर्ने नियम लागू भयो । हामीलाई एक जना कामदारको मेडिकल परीक्षण गरेबापत १० डलर विदेशी बैंकमा रकम जम्मा गर्न पत्र आयो, स्वास्थ्य परीक्षणको अनुमति पाएका गाम्का नेपालका मोहन चौलागाईंले भने, विदेशी बैंकमा रकम पठाउन राष्ट्र बैंकले श्रम मन्त्रालयको सिफारिस माग्यो । श्रमले सिफारिस नदिएपछि हामीले कामदारको स्वास्थ्य परीक्षण गर्न बन्द गरेका हौं । जीसीसीले गाम्का नेपालअन्तर्गत १२ वटा स्वास्थ्य संस्थालाई साउदी, बहराइन र ओमन जाने कामदारको स्वास्थ्य परीक्षण गर्न अनुमति दिएको थियो । उनीहरूले एक जना कामदारको स्वास्थ्य परीक्षण गर्न ५३ सय रुपैयाँ लिने गर्छन् । साउदी, बहराइन र ओमनले मेडिकल रिपोर्ट पेस गरेपछि मात्रै भिसा प्रक्रिया सुरु गर्ने गरेका छन् । कतारका केही कम्पनीले पनि मेडिकल रिपोर्ट अनिवार्य लिने गरेका छन् । मेडिकलको रिपोर्ट नभएपछि आवेदन दिने कार्य स्थगित भएको नेपाल वैदेशिक रोजगार व्यवसायी संघका महासचिव रोहण गुरुङले बताए । उनका अनुसार अन्तर्वार्ता पास भएका कम्तीमा १५ हजार कामदार काठमाडौंमा रोकिएका छन् ।"
जनजातिको उपसमूह निर्धारण सुरु,"काठमाडौं सूचीकृत आदिवासी जनजातिभित्रका अल्पसंख्यक तथा सुविधा वञ्चित समुदाय पहिचानका निम्ति आदिवासी जनजाति उपसमूह निर्धारण सुरु भएको छ । स्थानीय विकास मन्त्रालयअन्तर्गतको आदिवासी जनजाति उत्थान प्रतिष्ठानले गठन गरेको आदिवासी जनजाति उपसमूहको कार्यदलले काम थालेको हो । कार्यदल संयोजक ज्ञानेन्द्र पुनले आदिवासी जनजाति उत्थान राष्ट्रिय प्रतिष्ठान ऐन २०५८ मा सूचीकृत ५९ जातिको परिधिभित्र रहेर उपसमूहहरूको निर्धारण प्रक्रिया अघि बढाइएको जानकारी दिए । एक जातीय समूहभित्रको पहिचान पाउँदै आएका तर त्यो जातिभित्र फरकफरक भाषा, संस्कृति, परम्परा, जीवनशैली, उत्पादन सम्बन्ध भएका समूहहरूको अस्तित्व जगेर्ना तथा संवद्र्धन र प्रवद्र्धन गर्न उपसमूह निर्धारण गर्न लागिएको हो, स्थलगत अध्ययनका क्रममा कैलाली पुगेका कार्यदलका संयोजक पुनले भने । कार्यदलले आदिवासी जनजाति सूचीकरणसम्बन्धी पूर्वप्रतिवेदनहरू, प्रकाशित कृति लेख रचनाहरू, ऐतिहासिक तथ्यहरूको अध्ययन, अनुसन्धान, आवश्यकताअनुसार स्थलगत भ्रमण गरी सरोकारवाला संघसंस्था तथा बुद्धिजीवीसँग छलफल, परामर्श तथा अन्तक्र्रिया जारी राखेको छ । सरकारले २०६५ सालमा समाजशास्त्री प्रा डा ओम गुरुङको संयोजकत्वमा आदिवासी जनजाति सूची परिमार्जनसम्बन्धी उच्चस्तरीय कार्यदल गठन गरेको थियो । उक्त कार्यदलले २०६१ सालमा सूचीकृत ५९ जातिमध्ये फ्रि र छैरोतन नभेटिएको र वनकरिया जाति चेपाङ रहेको ठहर गरेको थियो । कार्यदलले उक्त सूचीमा २५ जाति थप गरी ८१ आदिवासी जनजातिको सूचीसहित प्रतिवेदन पेस गरेको थियो । आदिवासी जनजाति उत्थान राष्ट्रिय प्रतिष्ठानका उपाध्यक्ष चन्द्रबहादुर गुरुङका अनुसार उक्त कार्यदलले बुझाएको प्रतिवेदन (२०६६) अनुसार अहिले उपसमूह निर्धारण प्रक्रिया अघि बढाइएको हो । उपाध्यक्ष गुरुङले भने, यसअघिको कार्यदलको प्रतिवेदनले दिएको सूचीअनुसार उपसमूहमा राख्न मिल्नेनमिल्ने भन्नेबारे अध्ययन गर्न कार्यदल बनेको हो ।कार्यदलको सदस्यमा रेशम गुरुङ, मुकुन्द पहरी, बागवीर मुखिया, कुमार ब्लोन, डा तारामणि राई तथा सदस्यसचिवमा रामकुमार मादेन छन् । कार्यदलले डेढ महिनाभित्र प्रतिष्ठानमा प्रतिवेदन बुझाउने छ । उपसमूह निर्धारणका निम्ति चालु आर्थिक वर्ष २०७३७४ मा ७ लाख रुपैयाँ बजेट छुट्याइएको छ ।"
श्रद्धाश्रमलाई २३ लाख,अस्ट्रेलिया विराटनगर उपमहानगर र एनआरएनए अस्ट्रेलियाले विराटनगरमा संयुक्तरूपमा निर्माण गरिरहेको पाथीभरा श्रद्धाश्रमका लागि आइतबार पश्चिम अस्ट्रेलियामा करिब २३ लाख रुपैयाँ संकलन भएको छ । ५० जना वृद्धवृद्धालाई बसोबास र जीवनयापनका लागि सुविधा पुर्याउने योजनाअनुरूप २ वर्षअघि निर्माण सुरु भएको उक्त श्रद्धाश्रमका लागि सहयोग जुटाउन एनआरएनए अस्ट्रेलियाले विभिन्न कार्यक्रम आयोजना गर्दै आएको छ । आइतबार पश्चिम अस्ट्रेलियाको पर्थमा आयोजित कार्यक्रममा उक्त रकम संकलन गरिएको हो । कार्यक्रममा पर्थमा रहेका प्राय: सबै नेपाली संघसंस्थाका प्रतिनिधिले सहभागिता जनाएको एनआरएनए पश्चिम अस्ट्रेलियाका अध्यक्ष राज थपलियाले जानकारी दिए । विराटनगर उपमहानगरपालिकाले प्रदान गरेको जमिनमा निर्माणाधीन श्रद्धाश्रम बन्दै गरेको हो । एनआरएनए अस्ट्रेलियाले भवन निर्माणका लागि २ करोड ६६ लाख रुपैयाँ प्रदान गर्ने सहमतिअनुरूप स्थानीयस्तरमा रकम संकलन गरिएको श्रद्धाश्रमका सहसंयोजक दीपक पराजुलीले बताए ।
फुटपाथ पसल हटाइए,"विष्णुमती खोलाको परोपकार पुलदेखि भित्री सहरका कुनै पनि सडकमा अहिले पसल छैनन् । परोपकार पुल हुुँदै वसन्तपुर क्षेत्रमा सबभन्दा बढी पर्यटक आउँछन् । तिनलाई बोक्ने बस पनि यहीं रोकिन्छन् । श्रेष्ठ भन्छन्, सबभन्दा बढी भीडभाड यहीं हुन्थ्यो ।परोपकार पुलदेखि जमलसम्मको बाटो काठमाडौं महानगरपालिकाले सम्पदा मार्ग घोषणा गरेको छ । घोषणा गरे पनि यसलाई व्यवस्थित भने गरेको थिएन ।फुटपाथममा पसल हुन्थे, श्रेष्ठ भन्छन्, बाटोमै किन्नेको भीड हुन्थ्यो । फुटपाथमा भीड भएपछि सर्वसाधारण सडकबाट हिँड्थे । अनि सवारीसाधन चलाउनै मुस्किल हुन्थ्यो । जाम भएर बाटो छिचोल्नै मुस्किल थियो । अहिले यो सबै समस्या हटेको छ । परोपकार पुलमा पनि सामान राखिएका हुन्थे । पुलै ब्लक हुन्थ्यो ।यो मार्गमा थुप्रै सम्पदा छन् । परोपकार पुलको छेउमै भीमसेन मन्दिर छ । यो मन्दिर कलि संवत् ४३५९ तिर बनेको मानिन्छ । पाल्पाका सेन राजा मणिमुकुन्द सेनले नुवाकोट आक्रमण गरेर फर्केको घटनासँग सम्बन्धित छ यो सम्पदा । नुवाकोटका ठकुरी राजाले सपनामा आदेश दिएअनुसार भीमसेनको यो मन्दिर बनाएको मानिन्छ । किंवदन्तीअनुसार भीमसेनले उपत्यकामा उपद्रो मच्चाए । उनको उपद्रो शान्त गर्न प्रताप मल्लले टोलैपिच्छे राँगा र बोकाको बलि दिने व्यवस्था मिलाए । द्रौपदीको कन्यादान गरी भीमका बीचमा द्रोपदी स्थापना गरे । त्यसका लागि गुठीको व्यवस्था पनि गरिदिए । भीमसेनलाई शक्तिशाली मानेर नित्य पूजाको चलन बसालियो । मरुको धर्मधातु चैत्य, मरुवही बहाल, मरुसत्तल (काष्ठमण्डप), मरुका सत्तल, मरुको सरस्वती, मरुहिटी, मरुटोल यसै क्षेत्रमा पर्छन् । विश्व सम्पदामा सूचीकृत वसन्तपुर क्षेत्रमा थुप्रै मठमन्दिर र दरबार छन् । यो मार्गको मुख्य सम्पदा काष्ठमण्डप हो । काष्ठमण्डप एउटै रूखको काठबाट बनेको मानिन्छ । मरुसत्तलमा गोरखनाथको मूर्ति पनि छ । यसको चारैतिर चार विनायकको मूर्ति पनि छ । गत वर्ष गएको भुइँचालोले जगैसम्म भत्काइदियो । मन्दिरभित्र विभिन्न देवीदेवताको मूर्ति राखिएका थिए । मरुसत्तलकै पूर्वतिर मरुका सत्तल पनि छ । यो सत्तल कुमारी घरका नामले पनि प्रख्यात छ । यसको निर्माण सत्रौं शताब्दीमा जयप्रकाश मल्लले गरेका हुन् । यसको भित्री भागमा ढुंगामा कुँदिएका मूर्ति र हस्तलिखित चित्र छन् । यो सत्तल कुमारीको निवासका रूपमा प्रयोग हँुदै आएको छ ।मरुहिटी पनि काष्ठमण्डपसँगै बनेको इतिहास छ । मरुसत्तलमा बस्न आउनेलाई पानीका लागि मरुहिटी स्थापना गरिएको हो । यहाँ विभिन्न समयमा बनेका ढुंगे धारा छन् । प्रस्तरबाट बनेको ढुंगे धारा मल्लकालीन मानिन्छ । यसको माथि नारायणको मूर्ति छ । धारामा गरुडासन, विष्णु, उमामहेश्वरलगायत विभिन्न देवीदेवताका मूर्ति छन् ।शाहकालमा बनेको मरुको सरस्वती मूर्ति पनि यहाँ सानो देवल बनाएर राखिएको छ । मरुहिटी क्षेत्रमै विभिन्न समयमा बनेका पाटी छन् । यहाँको चसान पाटी शाहकालमा बनेको हो । यहाँका मठमन्दिरमा पूजाका बेलामा यी पाटी प्रयोग हुन्छन् । अरुहिटीकै छेउमा मल्लकालमा बनेको तीन कबल भएको पाटी छ । यसको अगाडि चैत्य छ । मरुहिटी पाटी शाहकालमा बनेको हो । यसमा साधारण थाम र झिंगटीको छानो लगाइएको छ । यसको अगाडि प्रस्तर चैत्य पनि छ । यो चैत्यमा पूजा गर्न सर्वसाधारणको भीड लाग्छ ।मरुको धर्मधातु मरुहिटीको पश्चिमतिर छ । यसको निर्माण मल्लकालमा भएको हो । यो ढुंगाबाट बनेको छ । यो चैत्यमा १३ वटा त्रयोदशा भुवन रहेका छन् । सेतो रंगको यो चैत्यमा दर्शन गर्नेको भीड हुन्छ ।मरुहिटीको उत्तरतिर मरुवही बहाल पनि मल्लकालमै निर्माण भएको हो । यो विहार मरुहिटीको उत्तरतिर छ । यो विहारको लस्करै चैत्य छन् । यहाँ विभिन्न समयका अभिलेख पनि छन् । त्यसमध्ये १६६२ को अभिलेख पनि छ । यसलाई यहाँ भएकामध्ये पुरानो अभिलेख मानिन्छ । यहाँ पनि पूजा र दर्शनका लागि भक्तजनको भीड लाग्छ । यी क्षेत्रमा सम्पदै सम्पदा छन् । हेर्दा साना देखिने चैत्य, मन्दिर पनि ऐतिहासिक छन् । खोज्दै जाँदा धेरैजसो सम्पदा लिच्छविकालतिर गएर जोडिन्छन् । मूर्त, अमूर्त दुवैखाले संस्कृतिको केन्द्र हो वसन्तपुर क्षेत्र । हनुमानढोका, मख्खनटोल, इन्द्रचोक, जनबहाल, बालकुमारी, असन, कमलाक्षी, भोटाहिटी, जमललगायत क्षेत्र सांस्कृतिक केन्द्र हुन् । यहाँ विभिन्न समयमा पर्व, जात्रा लागिरहेको हुन्छ । इन्द्रचोकको आकाश भैरव, जनबहालको सेतो मत्स्येन्द्रनाथ, असनको अन्नपूर्ण, कमलाक्षी गणेश चर्चित सम्पदा हुन् । यो मार्गमा यस्तो ऐतिहासिक क्षेत्रका पसल, सडक व्यवस्थित छैनन् । पुस्तक पसल राखिएका छन् तर त्यससँग जोडेर सडकसम्म आउने गरी कपडा राखिएका हुन्छन् । यसलाई व्यवस्थित गर्न स्थानीयवासीले टोली नै बनाएका छन् । टोलीले बेलाबेला छडके पनि गर्छ । महानगर प्रहरीको पनि सहयोग लिइएको छ । महानगरका सइ पूर्णचन्द्र भट्टको कमान्डमा ७ जनाको टिम पनि परिचालन गरिएको छ । महानगर पर्यटकसँग शुल्क मात्रै उठाउँदै आएको थियो, श्रेष्ठ भन्छन्, सम्पदा व्यवस्थित गर्नचाहिँ केही पहल गर्दैन । अब महानगरलाई पनि काम गर्न बाध्य पार्छाैं हामी ।फुटपाथ हटाउने अभियानमा स्थानीय तहमा टोल सुधार गर्न बनेका विभिन्न ४३ वटा संघसंस्था एकीकृत गरिएको छ । कान्तिपुर विकास समिति नाम दिएर एकीकृत संस्थाको छाता संस्था बनाइएको छ । अब हामी पुनर्निर्माण र सांस्कृतिक पर्वमा एकै ठाउँमा हुन्छौं, श्रेष्ठ भन्छन्, स्थानीयवासीले हस्तक्षेप नगरे केही काम नहुने भयो ।"
पेटीमै सुत्छन् बिरामी,"काठमाडौं नुवाकोटका नन्दलाल सुनारले पाटन अस्पतालमा पत्नीको उपचार गराइराखेका छन् । ३ वर्ष भयो उनकी पत्नीको मिर्गौलाले काम गर्न छाडेको । उनको पत्नीको १३ महिलादेखि पाटन अस्पतालमा डायलोसिस भइरहेको छ । साताको दुईपटक डायलोसिस गर्नुपर्ने अवस्था रहेको नन्दलालले बताए । नुवाकोटदेखि सातामा दुईपटक काठमाडौं आउन मुस्किल भएको उनको गुनासो छ । आजभोलि नन्दलाल दम्पती अस्पतालको पेटीमै रात कटाउँछन् । उनकी पत्नी अस्पतालको पेटीमै कम्बल ओढेर पल्टिरहेकी भेटिन्छन् । आर्थिक अवस्था कमजोर भएका कारण काठमाडौंमा कोठा लिएर बस्न नसकेको उनले बताए । दिनभर घाम तापेर बस्छु, रात नभए हुन्थ्यो झैं लाग्छ, चिसोले आफैं बिरामी भइसकें, उनले दुखेसो पोखे । १३ महिनादेखि अस्पतालको छिँडीमै सुत्न बाध्य भएको उनले सुनाए । घर ओहोरदोहोर गर्ने पैसाले औषधि किन्ने गरेको उनी बताउँछन् । पोखराकी तीला शाहीकी छोरीको पनि वीर अस्पतालमा मिर्गौलाको उपचार भइरहेको छ । २ महिना भयो उनकी छोरीको मिर्गौलाले काम गर्न छाडेको । शाहीकी छोरीको सातामा दुईपटक डायलोसिस गर्नुपर्छ । घर आउजाउ गर्न नसक्ने अवस्था भएपछि एक सातादेखि उनी अस्पताल परिसरमै सुतिरहेकी छिन् । काठमाडौंमा आफन्त छैनन्, भाडामा कोठा लिएर बस्ने आर्थिक अवस्था छैन, उनले भनिन् । मिर्गौलामा समस्या भएका कारण सुन्निएको छोरीको शरीर आजभोलि चिसोले झनै सुनिन्न थालेको उनले बताइन् । दिनभरि घाममा निद्रा पुर्याउने, रात कहिले बिहान होला भन्दै कुर्ने गरेको उनले सुनाइन् । गाउँमा भूकम्पले लडाएको घर सरकारले दिएको अनुदानबाट बनाउँदै थिएँ, अलपत्र छाडेर आएँ, उनले आँशु खसाल्दै भनिन्, न उता बास बन्ने भो न यता बास छ । स्वास्थ्य मन्त्रालयले सरकारी अस्पताललाई स्वास्थ्य निर्देशिका कडा रूपमा लागू गर्ने आदेश दिएपछि केही महिनायता सरकारी अस्पतालहरूमा डायलोसिस गर्ने बिरामीको लाइन देखिन्छ । अधिकांश बिरामी काठमाडौंबाहिरबाटै आउने गरेको पाइएको छ । उपचार पाउने, बास नपाउने अवस्थाले बिरामी र कुरुवा अलपत्र परेका छन् । वीर अस्पतालका निर्देशक भुपेन्द्र बस्नेतका अनुसार डायलोसिस सेवा लिन आउने सबै बिरामीलाई अस्पतालमा भर्ना लिइँदैन, बेडको व्यवस्था हुँदैन । यस्ता समस्या समाधानका लागि सरकारले देशभरका अञ्चल अस्पतालमा पनि नि:शुल्क र डायलोसिस सेवा विस्तार गर्नुपर्ने उनले बताए । यसले केन्द्रका अस्पतालमा बिरामीको चाप घटाउन पनि सहयोग पुग्छ, उनले भने ।स्वास्थ्य मन्त्रालयका सचिव सेनेन्द्रराज उप्रेतीका अनुसार सरकारले देशभरका अञ्चल अस्पतालमा नि:शुल्क डायलोसिस सेवा विस्तार गर्ने तयारी गरिरहेको छ । ६ महिनाभित्र सेवा विस्तार भइसक्ने उप्रेतीले जानकारी दिए ।"
यात्रुलाई सास्ती,"अनन्तलिंगेश्वर १३, गुन्डुकी नीलम तामाङ सूर्यविनायकको एक इन्टिच्युटमा जापानी भाषा सिक्छिन् । बिहान १० बजेको कक्षा भ्याएर घर जान बस कुरेको बताउने नीलमले साढे ११ बजेसम्म बस नपाएर भौंतारिएको गुनासो गरिन् । बस व्यवसायीको मनोमानीका कारण जिल्लाका भित्री क्षेत्रका यात्रु सास्ती खेप्न बाध्य छन् ।व्यवसायीले रुटको बेवास्ता गरी रिजर्भमा पठाउँदा यात्रुले सडकमा घण्टौं कुर्नुपर्ने बाध्यता छ । घण्टौं कुर्दा पनि बस आउँदैन, आए पनि सिट त के उभिने ठाउँसमेत हुँदैन, सिपाडोलकी लक्ष्मी थापाले भनिन् । सार्वजनिक बिदाको दिन अधिकांश सार्वजनिक बस बढी भाडाको लोभमा रुटको बेवास्ता गर्दै रिजर्भमा जान्छन् । सर्वसाधारणले पिकनिक, यात्राका लागि बस रिजर्भको माग गर्छन्, मिनी बस सेवा समिति भक्तपुरका अध्यक्ष ज्ञानेन्द्र महर्जनले भने, यात्रु कुर्नुपर्ने बाध्यता पनि नहुने र भाडा पनि बढी आउने लोभमा कतिपय रुटका यात्रुवाहक बस रिजर्भमा जान्छ ।"
महानगरको बजेट ५ अर्ब ३७ करोड,"आन्तरिक आयबाट १ अर्ब ८३ करोड ९९ लाख ८४ हजार प्राप्त हुने अनुमान गरिएको बजेट, नीति तथा कार्यक्रम महानगरका कार्यकारी अधिकृत रुद्रसिंह तामाङले सार्वजनिक गरे । यसमा स्थानीय करको योगदान ४५ प्रतिशत र गैरकर अनुदानको योगदान ५५ प्रतिशत रहेको उनले जानकारी दिए । महानगरले कुल विनियोजनमा तलब, भत्ता तथा अन्य खर्चका लागि ५९ करोड ३७ लाख रुपैयाँ प्रस्ताव गरेको छ । विषयगत क्षेत्रअनुसारको नीति कार्यान्वयनका लागि विकास खर्चतर्फ ४ अर्ब ७१ लाख ९३ हजार रुपैयाँ विनियोजन गरेको छ ।सहरी पूर्वाधार विकास तथा सार्वजनिक निर्माण क्षेत्रमा १ अर्ब ६२ करोड ९८ लाख विनियोजन गरेको छ । जनस्वास्थ्य सामाजिक विकासका क्षेत्रमा ११ करोड ८० लाख रुपैयाँ र सम्पदाको पुनर्निर्माण तथा विकासका लागि ४१ करोड २६ लाख विनियोजन गरेको छ । वातावरण सरंक्षण, हरियाली प्रवद्र्धन तथा सहरी सौन्दर्यीकरण क्षेत्रका लागि ८१ करोड, विपत् व्यवस्थापनका लागि ११ करोड ३१ लाख, सूचना तथा सञ्चार प्रविधि र सेवाप्रवाह क्षेत्रका लागि १० करोड, राजस्व क्षेत्र, वित्त क्षेत्र, सहरी योजना क्षेत्र, अन्तर्राष्ट्रिय सम्बन्ध क्षेत्र, सार्वजनिक निजी साझेदारी क्षेत्रका लागि ११ करोड, उज्यालो काठमाडौं कार्यक्रमलाई १० करोड रुपैयाँ विनियोजन गरिएको छ । त्यसैगरी विभिन्न जग्गा एकीकरणहरूका लागि ८१ करोड २५ लाख, टेकुमा बन्न लागेको बहुतले स्टिल स्ट्रक्चरसहितको महानगर कार्यालय भवन निर्माण गर्न यो आवमा थप ३१ करोड, उपत्यका नगर यातायात लिमिटेडको सेयर खरिद गर्न २ करोड, उपत्यकाका वधशाला व्यवस्थित गर्न ५ करोड रुपैयाँ विनियोजन गरिएको कार्यकारी अधिकृत तामाङले जानकारी दिए । काठमाडौं महानगरपालिका क्षेत्र भित्रका २७ सहरी स्वास्थ्य क्लिनिकलाई सुदृढीकरण गरी सहरी स्वास्थ्य प्रवद्र्धन गर्न आवश्यक बजेट पनि मिलाएको तामाङले जानकारी दिए । यस्ता क्लिनिकलाई स्वास्थ्य मन्त्रालयको सहकार्यमा स्वास्थ्य प्रवद्र्धन केन्द्रका रूपमा व्यवस्थित गरिने उनले जनाए । सार्वजनिक निजी साझेदारी प्रणालीमार्फत महानगर क्षेत्रको ४२ स्थानमा सार्वजनिक शौचालय निर्माण गर्न बजेटको व्यवस्था महानगरले गरेको छ । २०७४ साउन १ बाट लागू हुने गरी समग्र महानगर कर प्रशासनमा सुधार ल्याउने भन्दै एकीकृत सम्पत्ति कर लागू गर्ने व्यवस्था पनि महानगरले गरेको छ ।"
विद्यार्थीबीच झडप,"घटनापछि दुवै पक्षले आरोपप्रत्यारोप गरेका छन् । क्रान्तिकारीले आफ्नो संगठनले गरेको भित्तेलेखनलाई नेविसंघले मेटेपछि झडप भएको विज्ञप्तिमा जनाएको छ । स्ववियु हामी सबै विद्यार्थी साझा चासोको विषय हो, क्रान्तिकारीका प्रवक्ता सुरेन्द्र बस्नेतले विज्ञप्तिमा भनेका छन्, यो घटनाप्रति सार्वजनिक रूपमा क्षमा माग्न र दोषीमाथि कारबाही गर्न सम्बन्धित पक्षसित माग गर्छाैं । राजधानीको रत्नराज्य, पब्लिक युथ, अमृत साइन्सलगायत क्याम्पस अनेरास्ववियुलगायत विद्यार्थी संगठनले चुनावी अभियानका रूपमा भित्तेलेखन गर्न थालेका छन् । त्रिविले स्ववियु चुनावको मिति, उम्मेवार बन्न २८ वर्ष उमेर र मिश्रित प्रणालीबाट चुनाव हुने घोषणा गरिसकेको छ । स्ववियु चुनावको तालिका भने सार्वजनिक भएको छैन ।"
हत्यापछि गाउँ सुनसान,"गाउँकै ५२ वर्षे तिलकराम यादवको पनि मुख र शरीरमा लागेको चोट निको भएको छैन । अझै पनि साँझबिहान औषधि नखाए दुख्छ, उनले भने । यहाँ बसोबास भएका हिन्दु र मुस्लिमबीच झपडका क्रममा एक जनाको मृत्यु भएपछि २९ दिनदेखि गाउँ सुनसान छ । गाउँ छाडेर एक सयभन्दा बढी युवा, वयस्क र वृद्ध भागेका छन् । झगडामा ५५ वर्षीय मुन्नुलाल यादवको मृत्यु भएको थियो । त्यसपछि मुस्लिम समुदायका व्यक्तिको भागाभाग भएको हो । गाउँमा अहिले मुस्लिम समुदायका महिला, वृद्धवृद्धा र ८१० वर्षे नाबालक मात्र छन् । गत मंसिर २७ बिहान दाजु तिलकरामलाई कुटपिट गरिरहेको सुनेर मुन्नुलाल घटनास्थलमा गएका थिए । त्यही क्रममा उनीमाथि आक्रमण भएको स्थानीय दरबारीप्रसाद यादवले बताए । घाइते तिलकराम भागेर भैंसीको हूलमा पसेर ज्यान जोगाए, उनले भने, सख्त घाइते मुन्नुको दिउँसो प्राण गयो । बस्तीमा १ सय २४ घर छन् । तीमध्ये एक सय घर मुस्लिमका छन् । घटनापछि पक्राउ पर्ने डरले पुरुष भागेका हुन् । सानादेखि ठूलाले ढुङ्गा र लौरोले चारैतिरबाट आक्रमण गरे, मृतकका छोरा विक्रमले भने । घटनाकै दिनदेखि सुरक्षाका लागि इप्रका गणेशपुरले एक जना हवल्दारको कमान्डमा ५ प्रहरी दिनरात खटाएको छ । जहुर खानको घरमा प्रहरी बसेका छन् । बकौली विद्यालयका शिक्षक जहुर, श्रीमती र ५ छोरासहित भागेका छन् । घटनामा संलग्नको आरोपमा प्रहरीले ६ जना पक्राउ गरेको छ । अनुसन्धान अधिकृतले काम गर्दैछन्, एसपी भोजजंग शाहले भने, अहिले केही भन्न मिल्दैन । उनीहरूमाथि अनुसन्धान अन्तिम चरणमा पुगेको छ । गाउँमा एकअर्कासँग बोल्न डराउने अवस्था छ । जीवनयापन कष्टकर बनेको छ ।"
छिट्टै मुद्दा दर्ता,"दुई व्यक्तिको ज्यान जाने र झन्डै एक दर्जन सर्वसाधारण घाइते हुने गरी भएको उक्त झडपको प्रहरीले अनुसन्धान पूरा गरेको जनाएको छ । अनुसन्धान पूरा गरेर मुद्दा जिल्ला न्यायाधिवक्ताको कार्यालयमा पेस गरेका छांै, बाँके प्रहरी प्रमुख एसपी टेकप्रसाद राईले भने, सरकारी वकिलबाट रायसल्लाह लिएर मुद्दा बुझाइएको छ । उक्त घटनामा मृतकका तर्फबाट २९ जनाविरुद्ध किटानी जाहेरी दिइएको छ । त्यस्तै, हत्या प्रयास, कुटपिट र लुटपाट गरिएको भन्दै अर्को पक्षले २५ जनाविरुद्ध जाहेरी दिएका छन् । किटानी जाहेरीमा नाम परेका व्यक्तिहरूले घर छाडेपछि गाउँमा तनाब उस्तै छ । गत मंसिर २७ गते मोहम्मद डे उत्सव र्यालीमा उत्पन्न विवाद बढदै जाँदा उक्त झडप भएको हो । युवाहरूको सानो विवाद बढेर दुई समुदायबीच तनाब हुँदा गाउँका पसल, घर र धार्मिकस्थलहरू पनि तोडफोड गरिएका थिए । यो दोहोरो झडप हो । आवेश र आक्रोसमा भएको घटना हो, अनुसन्धानमा संलग्न प्रहरी अधिकृतले भने, तर, जाहेरीमा मन नपरेका प्रभावशाली व्यक्तिलाई एकअर्काले पोलेका छन् । प्रहरीका अनुसार झडपका बेला दुबै पक्षका गरी ५०६० व्यक्ति घटनास्थलमा थिए । टाढा र फरक गाउँका भएकाले धेरैले एक अर्काले सायदै चिन्थे । तर, किटानी जाहेरीमा पुरानो रिसिइबी साध्न चिनेका जतिलाई किटानी दिइएको छ । घटनास्थलमा हुँदै नभएको व्यक्तिविरुद्ध पनि जाहेरी छ । विगतमा भएका विभिन्न घटनाको प्रतिशोध साध्न र राजनीतिक लाभ उठाउन पनि एउटा पक्षले अर्को पक्षलाई पोलापोल गरेको देखिएको छ । घटनामा संलग्नताका धेरै प्रमाण देखिएका व्यक्ति भने दुबै पक्षले किटानी गरेका छैनन् । तीमध्येका एक जनाविरुद्ध प्रहरीले मुद्दा अघि बढाएको स्रोतले बतायो । प्रत्यक्षदर्शीका बयानहरू सहीसत्य भएनन् भने मुद्दा जटिल हुने र दोषी उम्किने तथा निर्दोषले सास्ती बेहोर्नुपर्ने हुन सक्ने ती अधिकारीले बताए । मटेहिया झडपका अधिकांश जाहेरीवालाहरू निरक्षर छन् । उनीहरूले जाहेरीमा आंैठाछाप लगाएका छन् । जिल्ला प्रहरी प्रमुख राई जाहेरी दिँदैमा कोही अपराधी पुष्टि नहुने बताउँछन् । उनले भने, प्रहरीले बोलाएर अनुसन्धान गर्छ । संलग्नता पुष्टि भए मात्र कारबाही हुने हो ।"
मुसहरलाई कलाकारको साथ,"महोत्तरी हास्य कलाकारको टोलीले सोमबार बर्दिबास२ स्थित एकीकृत नमुना मुसहर बस्ती शिलान्यास गरेको छ । महजोडी, धुर्मुससुन्तली, किरण केसी, जितु नेपाललगायत दर्जनभन्दा बढी कलाकारले एकैसाथ घरको जगमा इँटा राखेर निर्माण कार्य शुभारम्भ गरेका हुन् । दलित समुदाय मुसहरको जीवनस्तर उकास्ने यो प्रयास धुर्मुससुन्तली फाउन्डेसनले सुरु गरेको प्रेरक र महत्त्वाकांक्षी अभियान रहेको भन्दै महजोडीले प्रशंसा गरे । मदनकृष्ण श्रेष्ठको टिप्पणी थियो, कलाकारले सुरु गरेको यो प्रयास नेताहरूका लागि च्यालेन्ज हो । हरिवंश आचार्यले मधेसको सबैभन्दा दलित मानिने मुसहर बस्तीमा सुरु यो अभियान राष्ट्रिय एकताको प्रतीक रहेको धारणा राखे । अभियानकर्ता दम्पती सीताराम कट्टेल (धुर्मुस) र कुञ्जना घिमिरे (सुन्तली) ले यो अभियान मानवता र सद्भावका लागि सहकार्यको सुरुआत भएको बताए । शिलान्यास कार्यक्रमको उद्घोषण सम्हालेका हास्य कलाकार मनोज गजुरेलले भने, हिजो नेपालीका मुहारमा मुस्कान छर्दै आएका हास्य दम्पतीले अब मन हँसाउन प्रयास सुरु गरेका छन् । यो सत्प्रयासले सबैको सहयोग, सद्भाव र शुभेच्छाले मात्र पूर्णता पाउन सक्छ । एकीकृत नमुना मुसहर बस्ती परियोजना का संयोजक अर्जुनप्रसाद न्योपानेका अनुसार परियोजनाअन्र्तगत बर्दिवसाका मुसहर बस्तीमा ५० आवासीय घर, १ सामुदायिक भवन र १ मन्दिर बनाइनेछ । १४ कट्ठा १० धुर जग्गामा सुरु गरिएको परियोजनामा ३ कोठा, बरन्डा र चोटासहितको पक्की घर निर्माण गर्न लागिएको हो । प्रतिघर ८ लाखका दरले कुल परियोजना लागत ४ करोड ७८ लाख लाग्ने अनुमान छ । कलाकार कट्टेलका अनुसार अनुमानित लागतमध्ये १ करोड ३ लाख रुपैयाँ सिन्धुुपाल्चोकको गिरानचोकमा भूकम्प पीडितका लागि निर्माण गरिएको परियोजनाबाट बचेको रकम मुसहर बस्ती निर्माणका लागि छुट्टयाइएको हो । अपुग रकम देशविदेशमा रहेका शुभेच्छकबाट जुटाइने उनले जनाए । कार्यक्रमकै बेला महजोडीले एक लाख, किरण केसी (रातामकै) ले १० हजार, स्थानीय गौतम होटलका हीरा गौतमले १ लाख, पत्रकार राजकरण महतोले १० हजार नगद सहयोगको घोषणा गरे । स्थानीय विकास अधिकारी कृष्ण चापागाईंले पूर्वमन्त्री गिरीराजमणि पोखरेलको सांसद कोषबाट १० लाख र अर्की सांसद निर्जला राउतले समेत सहयोग गर्ने जानकारी गराए । बर्दिवास नगरपालिका प्रमुख रामकुमार कार्कीले नगरपालिकाले सक्दो सहयोगका साथै आफूसमेत श्रमदान गर्न पछि नपर्ने वचन दिए । प्रजिअ वीरेन्द्रकुमार यादवले भने, यस परियोजनाको घोषणा भएपछि सहयोगी दाताहरूबाट १४ लाख खातामा जम्मा भइसकेको छ ।"
विरोधबीच एमाले सभा,हरिनगरामा जागरण अभियानलाई एमालेका वरिष्ठ नेता माधवकुमार नेपाल लगायतले सम्बोधन गरे । मधेसवादी दलका कार्यकर्ताले बजार बन्द गराएका थिए । अघिल्लो दिन नै एमालेलाई मधेसबाट बिदाइ भन्दै कालोझन्डासहित बजार परिक्रमा गरेका थिए । निर्धारित समयमै स्थानीयको बाग्लो उपस्थितिमा कार्यक्रम सञ्चालन भएको थियो । मधेसवादी दलका कार्यकर्ताहरूले एमाले कार्यकर्ता चढेर आएको को१ख २०३२ नम्बरको बस तोडफोड र को१ख २१४५ नम्बरको बसमा पेट्रोल बम प्रहार गरी आगजनी गरेका थिए । तोडफोड र आगजानी गरेको आरोपमा २ जनालाई नियन्त्रणमा लिएको सुनसरी प्रहरीले जनाएको छ । पक्राउ पर्नेमा गौतमपुर ९ का अशोक मेहता र हरिनगरा ९ का इर्फान अन्सारी छन् ।
भूसंरक्षण प्रमुख बेपत्ता,स्याङ्जा जिल्ला भूसंरक्षण अधिकृत कमलप्रसाद गौतम सातादेखि बेपत्ता छन् । उनी कार्यालय र आफन्तसँग सम्पर्कविहीन भएका हुन् ।पर्वतको राम्जादेउराली घर भई पाँच वर्षदेखि यहाँ कार्यरत उनी काठमाडौं जाने भन्दै हिँडे पनि कसैको सम्पर्कमा नरहेकाले खोजी थालिएको प्रहरीले जनाएको छ । उनी परिवार र विभाग दुवैको सम्पर्कमा नभएपछि उनको मोबाइलको कल डिटेलका आधारमा खोजी थालिएको हो ।
स्काभेटरमा आगजनी,"नुवाकोट अवैध रूपमा खड्गभन्ज्याङ ४ बुनेबेंसीमा बालुवा झिक्दै गरेको स्काभेटरमा आगजनी गरिएको छ । प्रहरीले आगजनी गरेको आरोपमा खड्गभन्ज्याङ ५ का सन्तोष नगरकोटी, कृष्णबहादुर थापामगर र मंगलदास श्रेष्ठलाई पक्राउ गरी अनुसन्धान थालेको छ । रमेश श्रेष्ठ र सुमन मुनाकम फरार छन् । प्रमुख जिल्ला अधिकारी विष्णुप्रसाद पोख्रेलले जग्गा सम्याउने काममा प्रयोग गरिएको स्काभेटरमा आगजनी गरेको बताए । तर, स्थानीयले इस्काभेटर अवैध रूपमा राति बालुवा झिक्ने काममा प्रयोग भइरहेको दाबी गरेका हुन् ।"
नक्कली प्रहरी पक्राउ,हेटौंडा लोकमार्गका विभिन्न भागमा बसेर सवारी साधन रोक्दै पैसा असुल्ने गरेका दुई नक्कली प्रहरी पक्राउ परेका छन् । पक्राउ पर्नेमा हेटौंडा १७ का राजेन्द्र भुजेल र रवीन्द्र गोले रहेको प्रहरीले जनाएको छ । हेटौंडा १७ स्थित लोकमार्ग खण्डमा आवतजावत गर्ने सवारी रोकेर रकम असुलिरहेको अवस्थामा प्रहरीले भुजेल र गोलेलाई पक्राउ गरेको हो । पक्राउ पर्ने दुवैले प्रहरी पोसाक ज्याकेट र बुट लगाएका थिए ।
विमानस्थल सेटिङ मा छानबिन गर,"यस्ता घटनामा अझ गम्भीर पक्ष यो छ कि मूल तस्करलाई उम्काएर मझौला र बिचौलियाहरूलाई समात्ने गरिएको पाइन्छ । यो सुरक्षा निकायहरूको असमक्षता मात्र होइन, सेटिङ नभत्काउने रणनीतिसमेत हुन सक्छ । जब पक्राउबरामदको घटना हुन्छ, अर्को नाटक देखिन्छ एकले अर्कालाई दोष लगाउने । सुरक्षाकर्मीले भन्सारलाई, भन्सारका कर्मचारीले सुरक्षाकर्मीलाई दोषी देखाउँदै आफू चोखिन खोज्छन् । विमानस्थलका अधिकारीहरू चुपचाप रहन्छन् । अध्यागमन चुइँक्क बोल्दैन । यो दूधको साक्षी बिरालो बनिएको मात्र हो । पछिल्लोपल्टकै उदाहरण हेर्ने हो भने घटनामा कुनै एक निकायको सम्लंग्नता मात्र नहुनेबित्तिकै उक्त सुन त्यति बाहिरसम्म आउनै पाउने थिएन । यो हदसम्मको गैरजिम्मेवारी र बदमासीमा अर्कालाई दोष दिनु उन्मुक्तिको उपाय हुँदै होइन । त्यति सजिलै हुने भए विमानस्थलमा ती निकायको उपस्थितिको के अर्थ ? विमानस्थलमा ५४ वटा सुरक्षा पोस्ट छन् । भन्सार र अध्यागमनका छुट्टाछुट्टै चेकजाँच छन् । राष्ट्रिय अनुसन्धान विभाग, नेपाल प्रहरीको केन्द्रीय अनुसन्धान ब्युरो र प्रहरीको प्रतिआतंकवाद युनिटले रेकी गरिरहेका हुन्छन् । तैपनि तस्करी अनवरत चलिरहेको छ । कुन जिम्मेवारी निर्वाह गरेर बसेका छन् ती निकायहरू ? विमानस्थललाई माध्यम बनाएर तस्करीका घटना बढ्नुमा कुनै परिस्थितिमा अन्तरसमन्वयमा कमी हुने गरेको छ भने कुनैमा चाहिनेभन्दा बढी साँठगाँठ । दुवै अवस्था देशका लागि अहितकर हुन् । जुन निकाय सुरक्षा र राजस्व आर्जनका लागि खटिएका छन्, तिनैबाट ठीक उल्टो परिणाम देखिनु लज्जास्पद हो । गैरकानुनी र आपराधिक क्रियाकलाप हो । त्यसमा सम्बन्धित उपल्ला सरकारी तहबाट गहन छानबिन हुनुपर्छ । त्यो अवस्था फेरि आउन नदिन कर्मचारीबाट कानुनको कडा परिपालना गराउन सक्नुपर्छ । यस्ता कार्यमा सम्लग्न कर्मचारीलाई हदैसम्मको सजाय गरिनुपर्छ । तब मात्र देशमा सुव्यवस्था कायम हुनेछ । हाम्रो विमानस्थल अवैध सुन भित्र्याउने थलो मात्र होइन, लागूऔषध एवं अवैध मुद्रा ओसारपसारको ट्रान्जिट समेत बन्दै आएको छ । २०७१७२ मा यहाँबाट हङकङ, मलेसिया, थाइल्यान्ड, युरोपेली मुलुक र अफ्रिका पुर्याउन खोजिएको ११ किलो कोकिन र २ हजार २ सय ६० किलो चरेस बरामद भएको थियो । त्यस्तै २०७२७३ मा ७ केजी कोकिन र १ हजार ३ सय २६ केजी चरेस बरामद भएको थियो । यस्ता घटना बढ्दै गएपछि २०७२ मंसिरमा पर्यटन तथा नागरिक उड्डयन मन्त्रालयले विमानस्थलको अवस्था सुधार्न बनाएको अध्ययन टोलीले गम्भीर सुरक्षा खतरा निम्तिने ध्यानाकर्षण गराएको थियो । त्यस्तो संवेदनशील विषयलाई विमानस्थल प्रशासनले सामान्य रूपमा लिएकामा टोलीले चिन्ता जनाएको थियो । विमानस्थलको सुरक्षा प्रणालीमाथि गहन प्रश्न उठाएको थियो । तर, त्यसलाई सुधार्नतिर होइन, मिलेर अझ लठिभद्र बनाउनतिर सरकारी निकायहरू लालायित हुनु दु:खद् हो । जबसम्म विमानस्थलमा पैसा खुवाएर सरुवा हुने र त्यसलाई उठाउन खानैपर्ने प्रचलनलाई निरुत्साहन गरिँदैन, तबसम्म तस्करीको सेटिङ हट्ने कल्पना गर्नु नै व्यर्थ हुनेछ । मूल जरो त्यहाँ छ । अब सरकारले त्यसको रमिता हेरेर बस्नु हुँदैन । विमानस्थलमा रहेका सम्पूर्ण निकायमाथि छानबिन गरिनुपर्छ । र, तत्काल सेटिङ भत्काइनुपर्छ ।"
संघीयताको औचित्य,"१ सय ३० वर्षदेखि प्रोटेस्टेन्ट धार्मिक समुदायमा सुधारको लागि भएको तनावले जेलिएको पश्चिम युरोपमा नयाँ आदर्शको खोजी भइरहेको थियो । करिब ३० वर्षको रक्तपातपूर्ण युद्धलाई अन्त्य गर्न फ्रान्स, स्पेन, रोमन इम्पेर, डच र स्वीडेन भूभागीय टेरिटोरियल इन्टिग्रिटीको लागि वेष्टफालियन सन्धिमा आए । राज्यलाई सम्बद्र्धन गर्न गणतन्त्र र लोकतान्त्रिक नीति अख्तियार गर्न थाले । भूभागीय राज्य निर्माणको कार्य आआफ्नो औपनिवेशिक प्रभाव भएको कन्टिनेन्टदेखि विस्तारित क्षेत्रहरूमा राज्यहरू घोषणा गर्ने प्रचलनको रूपमा विकास भयो । दोस्रो विश्वयुद्धसम्म आइपुग्दा आआफ्नो राज्य विस्तार, शक्तिको तुजुक र औपनिवेशीकरणको चरम अवस्था थियो । विभिन्न महादेशमा देखिएको स्वराजको आन्दोलन, आन्तरिक गृहयुद्ध र द्वन्द्वले राज्यको विषयमा पनि पुनर्विचार सुरु भयो ।सङ्घीयता अध्येता डानियल जे इलाजरको तर्क छ, आधुनिक कालको राज्यवाद अधिकांश एकात्मक वा सङ्घीय राजनीतिमा विभक्त छ । यसरी हेर्दा उत्पत्ति र विकासको हिसाबले तीनवटा नमुनाहरू देखिन्छन् । हाइरार्किकल, अर्गानिक र कोभेनान्टल । अघिल्ला दुई एकात्मक हुन् भने पछिल्लो संघात्मक । एकात्मक राज्यमा शक्ति माथि अर्थात् केन्द्रमा थुप्रेको हुन्छ, जुन तलसम्म आइपुग्दैन । पिरामिड मोडलको राज्य हो । तलका सबै निकाय माथिको केन्द्रीकृत शक्तिका आसेपासे मात्र हुन् । माथि केन्द्रीकृत भएर रहेको शक्तिलाई विकेन्द्रीकरणको माध्यमबाट विनियोजित गरेर स्थानीय निकायसम्म तल लग्ने भन्ने हो । तर त्यसको लागि तदअनुरुपको राजनीतिक संस्कृति, राज्यको संरचना र प्रशासन वा कर्मचारीतन्त्र, सेवाप्रदायको लागि विशिष्ट अध्ययन गरेको, क्षमतावान हुनु जरुरी छ । संघात्मक राज्यमा माथि भन्ने नै हुँदैन । अर्थात् विना केन्द्रको वा बहुकेन्द्रको सेन्टरपेरिफेरी मोडलको राज्य हो । यो कोभेनान्ट (सम्झौता) बाट तय हुन्छ । संघीभूत इकाइहरू (प्रान्तप्रदेशहरू) बीच सङ्घको स्वरूप, क्रियाकलाप, सङ्घले गर्नुपर्ने कार्य र दायित्वबारे एकअर्कामा भएको सम्झौताबाट सङ्घ बन्छ । यसको एउटा बुझाइ भनेको प्रान्त वा प्रदेशहरू मानवजाति, जनजातिको विकास क्रमसँगै बनेका हुन् । तिनीहरू बन्न सामाजिक, आर्थिक, भौतिक, पर्यावरणीय, विभिन्न कारक तत्त्व हुन्छन् । तिनैबाट सङ्गठित चलायमान राज्य बन्छ । ससाना आकारमा बनेका राज्यहरूले सङ्घ बनाएपछि सङ्घ र राज्य बीचको परस्पर सम्बन्धले सङ्घ चल्छ, नकि कुनै शक्तिशाली केन्द्रले प्रदेश वा प्रान्तहरू चलाउँछ । कसैले कसैमाथि चढाइ गरेर बनेको राज्य वास्तवमा राज्यको अभिन्न अङ्ग नभई झैझगडाको बरु बिउ भइरहन्छ । वेष्टफालियन सोचबाट बनेका राज्यहरू स्वाभाविक रूपमा बनेका नभई युद्ध विजेताको चाहना थोपरी बनेका मात्र हुन् । त्यहाँ द्वन्द्व अवश्यम्भावी छ । सामाजिकशास्त्रको प्राज्ञिक बहसमा राष्ट्र राज्यको निर्माण र तिनको भविष्यबारे चर्को बहस छ कि औपनिवेशिक वा शक्तिको तुजुकमा बनेका राज्यहरूले आम मानवीय चाहना र भावनाको प्रतिनिधित्व गर्दैनन् भन्ने पनि छ । परिणामत: द्वन्द्व अवश्यम्भावी छ । संघात्मक शासन पद्धतिले मात्र त्यो खिचातानीलाई हल गर्न सक्छ । त्यसकारण कथित आधुनिक राज्यहरू राज्यवादबाट संघवादमा रूपान्तरण हुन जरुरी छ । सङ्घीयतामा शक्तिको विभाजन संवैधानिक रूपमै गरेर सङ्घमा साझेदारिता र राज्यमा स्वशासनको विकास गरेर शक्ति सन्तुलन गरी गर्ने हो । नेपाल सुरुदेखि नै द्वन्द्वको चपेटामा रहँदै आएको मुलुक हो । भाइभारदारीदेखि चौतारियाहरू बीचको शत्रुता, राणासितको, कांग्रेस, पञ्च र राजतन्त्रसितको शत्रुता तर समस्या समाधान हुनसकेन । आज द्वन्द्वको रूप लिङ्ग, जाति, क्षेत्र, भाषा, धर्मको हदसम्म उत्रँदैछ । एउटा क्षेत्र वा सम्प्रदाय राष्ट्रवादी हुने र अर्को राष्ट्रघाती हुने हदसम्म राष्ट्रियताको व्याख्या झरेको छ । विस्तारै भिडन्त उन्मुख समाज राजनीतिक नेतृत्वले विकास गरिरहेछन् । विहङ्गम राष्ट्र बनाउने विचारको अभाव छ । प्रजातन्त्र नै मुलुक बन्ने र बनाउने एउटै बुटी हो, कांग्रेसका लागि । सर्वहारा वर्गको अधिनायकत्व नै मुलुक बन्ने वा बनाउने एउटै बुटी हो, कम्युनिस्टका लागि । सर्वसत्तावाद नै मुलुक बन्ने र बनाउने एउटै बुटी हो, राजतन्त्रवादीहरूका लागि । बुटी आआफ्नै समय र क्षमता अनुरूप सबैलाई प्राप्त भयो । तर बुटी के हो, सबैलाई ज्ञानको अभावका कारण मुलुक बनेन । अन्तत: सबैको मनमस्तिष्कमा सत्ता नै सबै कुरो भन्ने सर्वसत्तावाद हावी भएको छ ।एमाले र कांग्रेसले सही कुरा भनिरहेका छन् कि सङ्घीयता उनीहरूको एजेन्डा थिएन । राप्रपाको पनि मुद्दा थिएन । वास्तवमा माओवादीको पनि मुद्दा सङ्घीयता थिएन । तर उत्पीडनको हिसाबले स्वशासनको चाहना गर्ने मधेसी, जनजाति, दलित, महिलाले माओवादीको १० वर्षे जनयुद्धमा प्रशस्त बलिदान दिए र सङघीयता उनीहरूको मुद्दा भएपछि माओवादीको एजेन्डा भएको हो । एमाले र कांग्रेस त्यसैमा सहमत भएका हुन् । सबै पार्टी वेष्टफालिया सन्धिको भावना अनुरूप बन्ने राज्यको दार्शनिक विचारसित उनीहरूको विमति थिएन । सङ्घीय लोकतान्त्रिक गणतन्त्रको संविधान घोषणा गरिरहँदासम्म पनि सङ्घीयताको मर्म दलहरूले बुझेका थिएनन् । बुझेका छैनन् । त्यसको जोखिम नेपालको राज्य निर्माणको राजनीतिले मोलिरहेको छ । सङ्घीयताले नराम्रो केही नगर्ला भनेर सङ्घ घोषणा गरेका राजनीति र राजनेताले बुझ्नुपर्ने महत्त्वपूर्ण पक्ष भनेको सम्झौताबाट गणतान्त्रिक राज्य बनाउने अनुभव सङ्गालेका राजनीतिक दलले सङ्घ बनाउँदा पनि भिडन्त होइन, सम्झौता नै कोभेनान्ट एकमात्र विकल्प हो । सयौँ वर्षदेखि मान्दै आएको राजतन्त्रको जनताले पनि सबै समस्याको जड नै यही हो भनेर गणतन्त्रको घोषणालाई समर्थन गरेका हुन् । तर गणको तन्त्र भन्नाले के बुझ्ने ? समस्या यहाँ भयो । नेपाली बृहत्त शब्दकोशमा गणको अर्थ कुनै एक विषयमा समानता भएका मानिस वा देवताको समुदाय, जमात, समूह, वर्ग आदि भनिएको छ । अर्थात् नेपालमा कुनै एक विषय जस्तो जात, जाति, जनजाति, भाषा, संस्कृति, वर्ग आदि गणहरू छौँ । ती गणको सामूहिक (कलेक्टिभ) पहिचान भित्रका व्यक्तिहरू जनता हौँ । गणतन्त्रको साटो जनतन्त्र भन्ने दल र नेता पनि छन् । यहाँनिर उठ्ने प्रश्न भनेको गण (समुदाय) को तन्त्र कि गणका सदस्यहरू, जनताको तन्त्र ? कुनै राज्य जहाँ एउटै गणका जनतामात्र छन् । उदाहरणका लागि जापानको कुरा गर्न सक्छौँ । जहाँ जापनिज गणका जनतामात्र छन् । त्यो एकात्मक हाइरार्किकल वा अर्गानिक राज्य बन्न सक्छ र बनेको पनि छ । तर छिमेकी मुलुक भारत वा चीन जहाँ एकभन्दा धेरै गणहरू छन्, भारतले सङ्घ बनाएको छ भने चीनले एकात्मक तर सङ्घको चरित्र बोकेको राज्य बनाएको छ । हाम्रो देश नेपालमा गणहरू सामाजिक, सांस्कृतिक तथा आर्थिक क्षेत्रमा अनौपचारिक तवरमा सक्रिय छन् । अर्कोतिर जनताको कुरो गर्ने हो भने उमेरले १६ वर्ष पुगेका हरेक नागरिक समुदायको मूल्यमान्यताबाटै अनुबन्धित छ । पश्चिमी समाजमा गणहरू छैनन् । उनीहरूकोमा १७१८ वर्षसम्म अभिभावकसित बस्ने, त्यसपछि स्वतन्त्र बस्ने संस्कृति हाम्रो संस्कृति होइन । समुदायको संस्कृतिले अनुबन्धित बालिग सदस्यहरूमात्र राज्यको लागि कर्तव्यपरायण व्यक्ति बन्न सक्छन् । गणको नकारात्मक पक्ष नभएको होइन, तर गणहरू बीचको अन्तरसम्बन्ध र मानवअधिकारको विश्वव्यापी मूल्य र मान्यताले तिनमा सुधार आउने हुन् । राज्यले त्यसका लागि आवश्यक उपाय संवैधानिक रूपमै गर्नुपर्छ । गणको तन्त्र, गणतन्त्रका लागि पूर्वसर्त हो । त्यो सर्त नेपालको राज्यले कसरी मान्ने भन्ने प्रश्न सङ्घीयताको दार्शनिक पक्ष हो । गणतन्त्र भनेको गणको होइन, बालिग १८ वर्ष पुगेका नेपालका नागरिकको मात्र सरोकारको विषय यदि मान्ने हो भने त्यो वेष्टफालिया सन्धिपछि निर्मित नीति (एकै खाले नागरिक बनाउने) हो, जुन दुनियाँमा अव्यावहारिक सिद्ध भइसक्यो । राज्य बालिग व्यक्ति, नागरिकले मात्र बन्छ भन्नुको अर्थ नेपालको सन्दर्भमा पर्वते खसआर्य संस्कृतिबाहेक अरूलाई निषेध गरेर राज्य बनाउने मन्त्र हो । यो अर्थमा वेष्टफालियन नीति, सिद्धान्तको अनुकरण सङ्घीयताको लागि मेल खान्न । जनताले कसरी समानता, स्वाधीनता र भ्रातृत्वभाव हासिल गर्ने ? गणतन्त्रको पहिलो प्रश्न भनेको सबै समुदायले समानता, स्वाधीनता र भ्रातृत्व हासिल गर्नसकेको अवस्थामा मात्र सबै जनताले त्यो अधिकार सुनिश्चिततासाथ प्राप्त गर्न पाउँछन् । जस्तो चेपाङ र पर्वते बाहुन दुइटा गणको कुरो गरौँ । चेपाङ गणको व्यक्तिले चेपाङ भाषामा, सकभर चेपाङ जनजातिबाटै राज्यको सेवा कसरी प्राप्त गर्ने ? जबकि पर्वते बाहुन समुदायको व्यक्तिका लागि त्यो समस्या रहेन । राज्यको अगाडि सबै नागरिक बराबर भनी १६ वर्ष पुगेको चेपाङ र पर्वते बाहुन नागरिकताको लागि सिफारिस लिन गाविस सचिवकहाँ जाँदा नै चेपाङले आफ्नो भाषा बोल्न जान्ने सेवाप्रदायी गाविस सचिव पाउँदैन । जसका कारण नागरिकताको प्रमाणपत्र भनेको के हो ? किन प्राप्त गर्नु जरुरी छ ? कसरी प्राप्त गर्न सकिन्छ ? आदि प्रश्न बुझ्न नसकेकै कारण चेपाङ नेपाल राज्यको सदस्य बन्नबाट निरुत्साहित हुने अवस्था छ । उसको ऐतिहासिक भूमि, भाषा, संस्कृतिले व्यवस्थित गरेको गणको कुनै न कुनै प्रकारको राज्यको निकायको अभावमा उनी निरुत्साहित भएका हुन् भने पर्वते बाहुन गणको युवक १६ वर्ष पुगेर नागरिकता लिन जानुअघि उसले पाउने नागरिक शिक्षाले नागरिकता के हो ? किन जरुरी छ ? कसरी प्राप्त गर्ने ? आदि विषयमा जानकार भएर नागरिकता लिन जाँदा सूचित भएर पुगेको हुन्छ । त्यहीँबाट असमानता सुरु भयो । राज्यको नागरिक बन्नमा नै एउटालाई निरुत्साहन छ भने अर्कोलाई दुरुत्साहन राज्यको संरचनाले प्रदान गर्छ । सङ्घीयताले चेपाङ त के राउटेका लागि पनि राज्य गठन गर्न मनासिव वातावरण दिन सक्नुपर्छ । पञ्चायतको अवसानपछि बहुजाति, बहुसांस्कृतिक तथा बहुधार्मिक राष्ट्रको रूपमा नेपाललाई चित्रित गर्न थालियो । तर त्यसको कार्यान्वयन कसरी गरियो भने पूर्णत: बेवास्ता गरेर । १० वर्षे जनयुद्ध वा आन्दोलनमा एकात्मक राज्यले बेवास्ता गरेकै कारण अधिकारविहीनहरू युद्धमा होमिए । बहुसांस्कृतिक सवाल उदार राज्यले समेट्न सक्नुपर्छ भनेर वकालत गर्ने विद्वान विलियम किमलिकाको तर्क के छ भने पश्चिमी उदार लोकतान्त्रिक राज्यहरूले गैरपश्चिमी राष्ट्रहरूको सांस्कृतिक विविधतालाई आत्मसात गर्न सक्नुपर्छ । त्यसको मोडालिटी भनेको बहुजातीय तथा बहुराष्ट्रिय राज्यको परिकल्पना हुनसक्छ । उनले उत्तर अमेरिकी, सङ्घीय मुलुकहरूको सन्दर्भमा वैचारिक तवरमा उठाएका सवाल नेपाल, जो सङ्घीयताको बामे सरिरहेको अवस्थामा चेपाङ जनजाति र पर्वते बाहुन जातको सन्दर्भमा पनि उत्तिकै सान्दर्भिक छ । अन्त्यमा, राज्य र राजनीतिको सांसारिक ज्ञानको दृष्टिले हाम्रो आफ्नै आन्तरिक राजनीतिक बेमेलको पराकाष्ठामा सङ्घीयताको घोषणा हुनु ठूलो कुरो हो । द्वन्द्वलाई सम्झौताको माध्यमबाटै सङ्घीयतामा पुगेको मुलुक नेपालले सङ्घीयताको औचित्य पुष्टि गर्न सकिरहेको छैन र पुन: द्वन्द्वको सपना देखिरहेको छ । यस्तो अवस्थामा सङ्घीयताले आधार मान्नुपर्ने सामाजिक शक्तिहरूबीच बिना सम्झौता घोषणा गरिएको संविधानको जीवन्तता भने अनिश्चित नै हुन्छ ।"
सर्वोच्चको ऐतिहासिक फैसला,"न्हुंछेनारायण श्रेष्ठपुलचोक, ललितपुरबल्लतल्ल कार्कीको नियुक्ति बदर भएको छ । कान्तिपुरको समाचार पढ्दा कार्कीको २०७० बैसाख २५ देखि हालसम्मका क्रियाकलापको एउटा राम्रो नेपाली चलचित्र नै बन्न सक्छ । कार्कीले आफ्नो पहुँचको आधारमा अख्तियारको प्रमुखसम्म भई सानातिना कर्मचारीलाई दु:ख दिने र ठूलासंँग सहकार्य गर्ने गरेको पाइएको छ भने उसको चाणक्य नीतिले गर्दा वर्षाैंसम्म प्रमुखको कुर्सीमा विराजमान हुँदा टसमस गर्न कसैले नसकेको, महाअभियोग दर्ता गर्दा संसदमा ठूलै बहसले स्पेस पाएको, नियुक्ति सम्बन्धित कागजात भूकम्पमा हराएको, म्याद तामेलीमा अवरोध गरेको, आफ्नो विरुद्ध उत्रनेलाई भयभीत पारेको जस्ता कार्कीको फेहरिस्त कुनै चलचित्रका घटनाझैं लाग्छन् । अयोग्यलाई योग्य बनाई अख्तियार प्रमुख बनाउने शीर्ष नेतृत्वलाई समेत कारबाहीको दायरामा ल्याउनुपर्छ । आज लामो समयदेखिको कार्की विवादको छिनोफानो भएको छ । तर अयोग्यलाई योग्य बनाउने खेल जुन खेलियो, भोलि फेरि नदोहोरिनका लागि कार्की नियुक्तिमा सिफारिस गर्ने नेतृत्वलाई समेत कारबाही हुनुपर्छ । प्रमोद पौडेलश्रीपुर१४, वीरगन्जसर्वोच्च अदालतले लोकनमानसिंह कार्की अख्तियार दुरुपयोग अनुसन्धान आयोगको प्रमुख आयुक्त पदमा अयोग्य भएको ठहर गरेसागै यसको चौतर्फी चासो भएको छ । यस विषयमा आआफ्नै व्याख्या विश्लेषण गरिएको छ । धेरैको चासोको विषय बनेको छ, अब कार्कीले के गर्लान् ? यसको उत्तर उनले उचित समयमा दिन्छन् होला । कार्कीलाई हिजो तनमन दिएर अख्तियार प्रमुखको ठाउँसम्म पुर्याउने नेताहरू नै उनी विरुद्धको महाअभियोग प्रस्ताव बोकेर हिंँडे । लोकमानसिंहलाई अख्तियार प्रमुखमा नियुक्त गर्ने बेला नै हामीले कार्कीलाई त्यो ठाउँमा लैजानु हुँदैन, उनलाई त्यो ठाउँमा लैजाँदा देशकै लागि ठूलो घात हुन्छ भन्ने जान्दाजान्दै पनि नजानेजसो गरी स्वार्थका लागि प्रमुखमा नियुक्त गरे । सार्वजनिक रूपमा तत्कालीन अवस्थामा नेताहरूले उनलाई उपयोग गर्नुपर्छ, भविष्य केहो, केहो भन्दै नौटंकी गरे । अहिले कुनै नेता लोकमानलाई नियुक्ति गरेकोमा क्षमा माग्न तयार छन् ? त्यस्तो व्यक्तिलाई देशको सम्मानित ठाउँमा राख्नुपर्ने कारण के हो ? लोकमानलाई संवैधानिक निकायको प्रमुख बनाउनेहरूचाहिँ दण्डित हुनु पर्दैन ? के उनीहरू दूधले नुहाएका हुन् ? यसको कसले लेखाजोखा गर्ने ? हिजो लोकमानलाई नियुक्त गर्दा गल्ती भयो भनेर उनीहरूले राष्ट्रसामु क्षमा माग्नुपर्छ कि पर्दैन ? लोकमानलाई नियुक्ति गर्ने पात्रचाहिँ चोखो, ऊचाहिँ गलत हुन्छ ? गलत व्यक्तिलाई नियुक्त गर्ने व्यक्ति पनि दण्डित हुनुपर्छ । रमेश दवाडीहंसपुर४, गोरखा अन्तत: लोकमानसिंह कार्कीको अख्तियार दुरुपयोग अनुसन्धान आयोगको प्रमुख आयुक्त पदमा भएको नियुक्ति बदर भइछाड्यो । दलीय राजनीतिको घृणित भागबन्डाको खेलमा के हुन्छ र के हुन्न भन्नै नसकिने रहेछ भनी निराश हँुदै गएको जनमानसमा सर्वोच्चको निर्णयले ठूलै आस जगाइदिएको छ । जुनजुन आधारमा अहिले कार्कीको नियुक्ति बदर हुने देखियो, तिनै तथ्य उनको नियुक्तिकै समयमा विद्यमान थिए । दलीय होस् वा व्यक्तिगत स्वार्थमा लिप्त राजनीतिक दलका नेताहरू वा अन्य पदाधिकारीको दृष्टिमा नैतिक मूल्य र मान्यताप्रतिको शून्यताको स्थितिले गर्दा लोकमानतन्त्र नै भन्नुपर्ने अवस्था मुलुकमा आयो । तर लोकतन्त्रमा नैतिक निष्ठा बोकेको एउटा नागरिकको तागतले राज्यले गरेको मनोमानी ढंगको कामकारबाहीलाई अमान्य गराउन कतिसम्म गर्न सक्दोरहेछ भन्ने कुराको अर्को एउटा इतिहास अधिवक्ता ओमप्रकाश अर्यालले बनाएका छन् । महेशप्रसाद ढुंगानानयाँबानेश्वर, काठमाडौंबहुचर्चित, बहुप्रतीक्षित तथा बहुविवादित अख्तियार प्रमुख लोकमानसिंह कार्की सम्मानित सर्वोच्च अदालतको फैसलाबाट पदमुक्त भएका छन् । लोकतन्त्रका हिमायतीहरूले नै रातारात उनैलाई उच्च नैतिक चरित्र भएको देखे, अरु त अरु तिनै सर्वोच्च अदालतमा प्रधानन्यायाधीश भएर भाग्यले मन्त्रिपरिषद अध्यक्ष बनेका खिलराज रेग्मी तथा कार्यवाहक दामोदर शर्मा श्रीमानले समेत सदर गरिदिएपछि अरु त ल्याप्चेका पात्र हुनु स्वाभाविकै हो । अनि सेरेमोनियल राष्ट्रपतिले लाचार भएर पद तथा गोपनीयताको भब्य समारोह गरेर उनलाई सुनपानीले चोख्याइदिए । उनलाई प्रमुख नियुक्त गर्न अहम् भूमिका बहन गर्ने वा सिफारिसमा हस्ताक्षर गर्नेहरूमध्ये अहिले सुशील कोइराला बाहेक सबै जीवित छन् । उनको शानशौकात वा सुरक्षा निकायको हुनसम्मको दुरुपयोग, केयु परीक्षा बोर्डसम्ममा हस्तक्षेप बढाउँदा मुलुक लोकतन्त्र कि लोकमानतन्त्र हो भनेर दोधारमा पर्ने अवस्था थियो । सरुवा, बढुवामा उनको सहमति लिनुपर्ने वा उनले चाहेको व्यक्ति पुरस्कृत हुने भनेको पञ्चायतमा हरेक महत्त्वपूर्ण पदीय सरुवाबढुवामा दरबारको राय बुझेर, चित्त बुझाएर वा अनुमति लिएर गर्ने अभ्यासजस्तो हुकुमे द्वैध शासन चलेछ । आफूलाई विमति राख्ने सहकर्मी होस् या असहयोग गर्नेलाई ठेगान लगाइदिने, भ्रष्ट ठहर हँुदासमेत कारबाही गर्न नदिने कतिसम्मको निकृष्ट काम गर्ने हिम्मत अनवरत गरिरहेका थिए । एकजना राजाले एक जुगमा सबैको लहैलहैमा लागेर सहर निर्वस्त्र परिक्रमा गर्दा एकजना बालकले कराएपछि होश खुलेझैं अहिले मुलुकको शक्तिका पुजारीहरू त्यस्तै नकचरा हुनपुगेका छन् । फरक यति हो, ती राजा साँच्चिकै लुगा नलगाएर सडकमा जयजयकार गर्न रमाए, अहिलेका हाम्रा लोकतन्त्रका लोकपतिहरू लुगा लगाउँदा पनि दिनप्रतिदिन जनताको नजरमा निर्वस्त्र, नैतिक पतोन्मुख, कुचरित्रका कारिन्दाजस्तो खेतबारीमा झुन्ड्याइने ख्याक वा जुलुङ्गोजस्ता पो हुँदैछन् । श्रीकृष्ण राजवंशीसिन्धुली अन्तरिम संविधान २०६३ ले तोकेको योग्यताको आधारमा, अख्तियार प्रमुख लोकमानसिंह कार्कीको सेवा अवधि पुगेन र उच्च नैतिक चरित्र भएको तथा ख्याति प्राप्त गरेको पनि देखिएन भनी सर्वोच्च अदालतले निजको नियुक्ति बदर गरेको समाचार पढ्न पाइयो । सम्मानित सर्वोच्च अदालतको फैसला स्वागतयोग्य छ । गणतन्त्र स्थापनापछि भागबन्डाको संस्कृति यतिविघ्न मौलायो कि त्यसको भासमा प्रधानमन्त्री, पूर्वप्रधानमन्त्री, पूर्वन्यायाधीश, संसदीय दलका नेता, सरकार र विपक्षी सबै भासिँदा रहेछन् । नैतिकता हराउँदो रहेछ । किनभने लोकमान नियुक्ति प्रकरणमा प्रस्ताव पेस गर्ने र सिफारिस गर्नेदेखि नियुक्ति दिनेमा ठूला दलहरूको संलग्नता स्पष्ट रूपमा देखापरेको छ । संवैधानिक आयोगजस्ता ठाउँमा नियुक्ति दिँदा दलीय भागबन्डाको लागि योग्यतालाई नजरअन्दाज गरिने परिपाटी बसाल्नु देश हितमा कदापि हुनसक्दैन । यस प्रकरणमा संलग्नहरूमाथि कुनै किसिमको कारबाही हुने हो ? यसबारे पनि सरकारको स्पष्ट धारणा आउनु जरुरी छ । महेन्द्रसिंह बमटीकापुर९, कैलालीसर्वाेच्च अदालतले अख्तियारका प्रमुख आयुक्तलाई अयोग्य भनी निलम्बन गरेको खबरले मनमा अन्योल छाउन पुगेको छ । सर्वाेच्च अदालतले यसभन्दा अघि पनि नेपाल विद्युत प्राधिकरणद्वारा सेवाबाट हटाइएका पूर्व तीन सञ्चालकहरूलाई नहटाउन अन्तरिम आदेश जारी गरेको थियो र सर्वाेच्चको यस कार्यबाट सर्वत्रको जनदबाबपछि अदालतले उक्त निर्णय सच्याएको थियो । तर यहाँ एकला अख्तियारका प्रवक्ताको दिनदशा बिग्रिएको हो या सर्वाेच्च अदालतको मानहानि उनले गरेको भएर हो या जनदबाब नआएकोले हो, उनमाथि लागेको महाभियोगको दाग आखिर सर्वाेच्चद्वारा प्रमाणित भइछाड्यो । उनी योग्यता नपुगेको व्यक्तिको रूपमा सर्वाेच्चले उनलाई ठहर्यायो, अनि पदबाट निलम्बन पनि गर्न पुग्यो । यो काण्डसँगै मनमा विभिन्न प्रश्न तेर्सिन पुग्यो । जसरी सर्वाेच्च अदालतले उनलाई योग्यता नपुगेको भनेर सेवाबाट हटाउन पुग्यो, कार्कीले स्थायी नियुक्ति लिएदेखि निलम्बन हुँदासम्मका अवधिमा गरेका सेवालाई राज्यले अब वैध मान्ने कि नमान्ने ? अनि उनले घुस अनि भ्रष्टाचारको अभियोगमा रंगेहात पक्राउ गरेका कर्मचारीहरूलाई वैध मान्ने कि नमान्ने ? कि ती भ्रष्टाचारी ठहर गरिएकाहरूलाई अब सुनपानीले छर्किएर चोख्याउने ? यसैगरी कार्कीलाई नियुक्ति दिँदा उनको योग्यताको बारेमा सक्कली कागजात हेर्ने अनि उनी अख्तियारका प्रवक्ता हुनका लागि योग्य छ भनी नियुक्ति दिने त्यसबेलाका राजनीतिक दल अनि प्रशासकहरूलाई राज्यले कारबाही गर्ने कि नगर्ने ? उनीहरूले त्यसबेला कार्कीको के योग्यता देखेर त्यस पदमा नियुक्ति गरे त ? अनि योग्यता नपुगेको कर्मचारीले अहिलेसम्म गरेको कामको जिम्मा वा जश उनलाई नियुक्ति दिलाउनेहरूले जिम्मा लिनुपर्ने या नपर्ने ? कार्कीलाई नियुक्ति दिनेहरूको कागजात पनि राज्यले एकएक गरी छानबिन गरोस् । यदि तिनीहरू पनि यस काण्डमा दोषी पाइए राज्यले तिनीहरूलाई पनि कारबाही गरोस् । बोधनाथ पौडेलनयाँबानेश्वर, काठमाडौंगणतन्त्र ल्याइसकेपछि सर्वशक्तिमान बनेका राजनीतिक दलका प्रमुख नेताहरू लोकमानलाई सर्वमान बनाउन एक भएका थिए । जतिबेला उनीहरूको बोली नै अकाट्य बन्ने गरेको थियो । त्यसैले त नेताले हुन्छ भनेपछि सबै योग्यता पुगेको ठानिन्थ्यो । राजदूत, जीएममात्र होइन, सांसद र मन्त्रीको पदसमेत खरिदबिक्री हुने गरेको छ । स्वाभाविक रूपमा त्यस्ता पदहरू जोसँग पैसा छ, जसले शक्तिमा रहेकालाई प्रभावमा पार्न सक्छ, उसैले किन्ने हो । अपहरण, दलाल, तस्करी र कानुन विपरीतका काम गर्नेका लागिबाहेक संसारमा सबैभन्दा गाह्रो भनेकै मिहेनतले पैसा कमाउनु हो । नैतिकवानसँग न पैसा हुन्छ, नत शासकलाई प्रभाव पर्ने क्षमता । यी सबै पुग्ने भनेकै लोकमानहरूसँग हो । लोकमान एउटा प्रतिनिधि पात्रमात्र हुन्, उनीजस्ता यहाँ हजारौं छन् । राजनीतिलाई पैसा कमाउने सजिलो माध्यम बनाउँदै जाँदा नेतातन्त्र र लोकमानतन्त्र एकठाउँमा गाँसिँदै गएपछि लोकमान जस्ता पात्र हावी हँुदै गएका हुन् । जसको नैतिकता छैन, उसले अरुको नैतिकता र क्षमता खोज्न आवश्यक पनि देख्दैन । त्यसैले राजनीतिक रूपमा संरक्षण पाएपछि सबै योग्यता पुग्ने भयो । राजनीति र लोकमानतन्त्रबीच अन्योन्याश्रित सम्बन्ध रहेको हँुदा जहाँजहाँ राजनीति पुगेको छ, त्यहाँ यस्ता पात्रको गहिरो प्रभाव रहेको छ । यद्यपि ढिलै भए पनि सर्वोच्च अदालतले लोकमानलाई अयोग्य भन्दै नियुक्ति बदर गरेको छ । सर्वोच्चको यो निर्णयले लोकमानतन्त्रको मात्र हार भएको होइन, लोकमानतन्त्र ल्याउन सक्रिय रहने नेतातन्त्रको अनुहारमा समेत कालो धब्बा लगाएको छ । डा ढाकाराम सापकोटाकाठमाडौं"
"मधेस, पहाड र संघीयता","नयाँ संविधानको कार्यान्वयनका लागि आवश्यक संविधान संशोधनको प्रस्ताव प्रमुख प्रतिपक्षी र यसका सहयोगी दलका सांसदहरूको होहल्लाबीच सरकारले भर्खरै संसदमा प्रस्तुत गरेको छ । प्रस्तावमाथि छलफलको क्रममा प्रमुख प्रतिपक्षीले कति अवरोध पुर्याउने हो ? त्यो तमाशा बाँकी नै छ । संविधान संशोधन प्रस्तावलाई प्रतिपक्षीले राष्ट्रघाती ठहर गरेको सन्दर्भमा आगामी दिनहरूमा सदनमा उसको भूमिका कस्तो हुनेछ ? यो सबैको चाखको विषय हो । यसको प्रसंग अलग्गै छ । संविधान प्रस्ताव पराजित हुँदैन भन्ने सत्ता समीकरणका प्रमुख नेता शेरबहादुर देउवाको भनाइमा निकै आत्मविश्वास देखिएको छ । यो आत्मविश्वासको कारण एमालेका नेताहरूलाई पक्कै पनि थाहा छ ।समसामयिक घटनाहरूको निष्पक्ष आंँकलन गर्दा यतिबेला सरकार र प्रमुख प्रतिपक्ष आआफ्नो शक्तिको झुठो भ्रममा बाँचेको प्रस्ट देखिन्छ । सामान्यत: कुरा यतिमात्र हो कि सरकार र प्रतिपक्ष दुवैसंँग देश बनाउन आवश्यक परिकल्पना पनि छैन र जनताका आवश्यकतालाई सम्बोधन गर्ने खुबी पनि छैन । दलहरूलाई अनेक सूत्रीय सहमतिहरूले एउटै डोरीमा डोर्याएर जसोतसो संविधान बनाए पनि त्यो संविधानको मूर्त कार्यान्वयन कसरी गर्ने भन्ने सोचविचार कुनै दलमा पनि देखिएन । संविधान बनिसक्दा पनि उनीहरू बीचको खिचातानीको अन्त्य भएको छैन ।संविधानमा उल्लेख भएको संघीय संरचनालाई संविधान निर्माता मध्येको प्रमुख दल तथा संसदमा प्रमुख प्रतिपक्षी दल एमालेले अनावश्यक झन्झटका रूपमा लिनथालेको आभास हुनथालेको छ । यो कुरा कसैबाट लुकेको छैन । प्रमुख प्रतिपक्षी एमाले संविधानमा व्यवस्था भैसकेको प्रादेशिक सीमांकनलाई यताउता, कतै, अलिकति पनि चलाउन चाहँदैन । उसको दृष्टिमा, प्रदेश नम्बर पाँचमा पुनर्सीमांकनको विपक्षमा भएको चर्को आन्दोलनले नेपाली राष्ट्रियतालाई मुखरित गरेको छ । एमालेको यो निष्कर्षसंँग उसका सहयोगी दलहरू, खास गरेर राष्ट्रिय प्रजातन्त्र पार्टी सहमत देखिएको छ । एमाले नेतृत्वले दुई नम्बर प्रदेशमा पहाडलाई मधेसबाट अलग गरेर संविधान निर्माताहरूबाट गल्ती भएको भनाइ पनि राख्दै आएको छ । संविधान निर्माताहरूले यो गल्ती सच्याउनुपर्छ भन्ने उसको धारणा छ ।तर संविधानमा अहिले खोजिएको संशोधनले मधेसको प्रसंगलाई मात्र छुने होइन । देशमा भएका आदिवासी, जनजाति र सीमान्तकृत समूहका सदस्यहरूको मागलाई पनि यसले पक्कै छुनेछ । पहिचान सहितको संघीयता लिम्बुवानको माग हो । लिम्बुवानका नागरिकहरूले सत्रपटक आक्रमण गर्दा पनि पृथ्वीनारायणले नजितेको लिम्बुवानको पहिचान मेटिनुहुन्न भन्ने माग राख्दै आएका छन् । यसलाई परिवर्तन नै मान्नुपर्छ कि यतिबेला नेपालीहरू राष्ट्रियताको नयाँ परिभाषाको खोजीमा छन् । उनीहरूको ध्येय राष्ट्रिय एकताको परिभाषा जनताको स्वाभिमानलाई उँचो बनाउने खालको हुनुपर्छ भन्ने हो । संस्कृतिले देशको विखण्डन होइन, समायोजनका लागि रसायनको काम गर्छ भन्ने मान्यता बलियो हुँदै गएको छ ।नेपालको राजनीतिक परिवेशमा संघीयताको विचार २०६३ को आन्दोलनकालदेखि नै विवादमा पर्दै आएको छ । यो विचार मधेस, पहाड र हिमालमा लामो समयदेखि तरंगित छ । नयाँ नेपालको संविधानले आठ वर्षसम्म मूर्तरूप लिन नसक्नुको मूलकारण संघीय र धर्मनिरपेक्ष समाजको निर्माणमा उठेको विवाद नै हो । सानो देश भएकोले नेपाल संघीयतामा जानु प्रत्युत्पादक हुने तर्क जनताले सुन्दै आएका छन् भने संघीयतावादीले यसको प्रतिकारमा कुनै बलियो र ठोस तर्क दिएका छैनन् । संविधानसभाको पहिलो कार्यकालमा संघीयताको छलफलमा गैरसरकारी संस्थाहरू नै सक्रिय रहे । राजनीतिक दलका नेताहरूमा संघीयताको व्याख्या गर्ने खुबी नभएको स्पष्ट देखियो । राज्य पुनर्संरचनाको कार्यसूची तयार गर्ने नेताहरू नै संघीयताका सम्बन्धमा अनभिज्ञ देखिए । यही कुरा धर्मनिरपेक्षताका विषयमा पनि देखियो । सामान्य जनतालाई यसको अर्थ नै बुझाइएन । दुर्भाग्य, अहिले संविधान जारी भैसकेपछिको समयमा परिवर्तनका कतिपय क्षेत्रसंँगै संघीयता र धर्मनिरपेक्षता राजनीतिक वृत्तमा असान्दर्भिक बहसका रूपमा चर्चित भएका छन् । राजनीतिक जिज्ञासाका सन्दर्भमा हेर्ने हो भने संघीय पद्धतिका सम्बन्धमा हाम्रा नेताहरूको जानकारी कतिवटा मुलुकले संघीय पद्धति अपनाएका छन् ? भन्नेसम्म सीमित रहेको पाइन्छ । दलहरूका बीच अहिले उत्पन्न भएका असहमति पद्धति र प्रक्रियामा होइन, सत्ताको आकर्षणमा बल्झिएको प्रस्ट देखिन्छ । संविधानसभाको दोस्रो निर्वाचनपछि नेताहरूले सोचेजस्तो कांग्रेसएमालेबीच भद्र सहमति कायम रहने स्थिति हुँदो हो त संविधान निर्माणपछि पनि कांग्रेस नेतृत्वको सरकारले निरन्तरता पाउने सम्भावना थियो । कांग्रेसले संविधानको निर्माणपछि एमालेका लागि सरकारको नेतृत्व छाड्ने भद्र सहमति नतोडेको भए राजनीतिको चरित्रमा खासै अन्तर आउने पनि थिएन । तर कांग्रेस एमालेसंँगको भद्र सहमतिका पक्षमा नअडिएपछि एमालेले सरकार निर्माणका लागि सहकार्य सुरु गर्यो । तर रहँदाबस्दा यो गठबन्धन पनि भद्र सहमतिकै सिकार भयो । प्रतिबद्धता अनुसार एमालेले माओवादीका लागि सिंहासन खाली गरेन ।यही परिप्रेक्ष्यमा बनेको कांग्रेसमाओवादी गठबन्धन सरकार प्रमुख प्रतिपक्षका लागि अहिले जटिल गुत्थी बनेको छ । एमाले राष्ट्रवाद र राष्ट्रघातका नारामा जनतालाई नचाउन खोजिरहेको छ भने माओवादीहरू त्यसबाट निकै पर पुगेका छन् । हिजोको समयमा भएका भारतीय नाकाबन्दी र मधेस आन्दोलनको खोचे थापेर प्रमुख प्रतिपक्ष जसरी शक्ति प्रदर्शनमा लागेको छ, त्यसको खासै तुक देखिँदैन । मधेसवादी दलहरूले आफ्नो दलले भन्दा कम मत ल्याएको, मधेसका नेताहरूभन्दा आफूहरू मधेसमा लोकप्रिय भएको र आफूले बढी सिट जितेको भन्दै जतिसुकै चर्को स्वरमा आफूलाई मधेसको भूमिपुत्र बताए पनि यो कहिल्यै नमिल्ने राजनीतिक हिसाब हो । कुनै एउटा चुनावमा कुनै एउटा दलले विजय पाउने बित्तिकै उसले संसारै जितेको दाबी गर्नु विडम्बना मात्र हो । मूल कुरा त त्यहाँका जनताको तात्कालिक दृष्टिकोणसंँग सहमति छ कि छैन ? मुख्य कुरा यही नै हो । यता आएर कांग्रेसले मधेसप्रतिको आफ्नो पूर्वधारणामा परिवर्तन गरेको छ । उसले मधेसको महत्त्व र आधारलाई बुझेर नै आफूलाई परिवर्तित गरेको हुनुपर्छ । केन्द्रीय राजनीतिले अहिलेसम्म मधेसका प्राथमिकताहरूको उपेक्षा गरेको छ । यो उपेक्षाको आकार एकदमै ठूलो छ । यसले गर्दा मधेसी समाजमा अत्यन्तै बाक्लो प्रभाव परेको छ । मधेसका नागरिकहरू परिवर्तनका कुराहरूलाई पत्याउन छोडेका छन् । उनीहरू निच मारेर भन्न थालेका छन्, यस्तै हो राजनीति, चलेकै छ । चलिरहन्छ । हामी जहाँ थियौं, त्यहीं छौं । मूलधारका मुख्य वा ठूला राजनीतिक दलहरूले जेसुकै दाबा गरे पनि मधेसको राजनीतिबारे यसै भन्न सकिने स्थिति छैन । विगतमा भएका आन्दोलनहरूको दमन, नाकाबन्दीका बेला मधेसका मानिसलाई धराप बनाउन खेलिएको खेल र तराईमधेसका पुरै जातिप्रतिको असंवेदनशीलता मधेसको सबभन्दा ठूलो गुनासो हो । यसलाई गुनासो भन्नुभन्दा पनि असन्तोष भन्नु बढी समिचिन हुनेछ । दलका स्थानीय नेताहरू जनताको यो असन्तोष हटाउनुपर्ने कुरामा सहमत छन् । तर केन्द्रीय नेतृत्वको रुचि र चाखबेगर उनीहरू आफैं केही गर्नसक्ने अवस्थामा छैनन् । उनीहरूको अहिलेको व्यवहारले उनीहरूमा मधेसप्रतिको संवेदनशीलताभन्दा आगामी चुनावप्रतिको सजगता बढी देखिन्छ । मधेसका समस्याहरूको समाधानमा सामाजिक र राजनीतिक तहबाट हुनुपर्ने प्रयासका लागि कसैमा पनि उल्लेख्य र परिणामदायी तत्परता देखिँदैन । संविधान संशोधन भएपछि मधेसमा निकै ठूलो परिवर्तन आउने आशा गर्न सकिन्छ । त्यसका लागि सबै राजनीतिक दलहरू देशका लागि उदार लोकतान्त्रिक भावधारामा हिंँड्नु आवश्यक छ ।"
मखुन्डो लोकतन्त्र !,"आमविश्वास विपरीत हिलारी क्लिन्टनले भन्दा २५ लाख कम मत (पपुलर भोट) ल्याएर पनि डोनाल्ड ट्रम्प अमेरिकाको नयाँ राष्ट्रपति निर्वाचित भएपछि राष्ट्रपति बाराक ओबामाले उदासी पोखे हाम्रो प्रजातन्त्रको स्वरूप नै यस्तै छ । तर के गर्नु, हामी प्रजातन्त्रको विकल्प खोज्न सक्दैनौं । नभन्दै अहिले संसारमा प्रजातन्त्रको जेजस्तो अभ्यास भइरहेको छ, त्यो खुला समाज र उदारवादको आवरणमा बहुराष्ट्रिय स्वार्थपूर्ति र अधिनायकवादतर्फ उन्मुख छ । भनिन्छ, प्रजातन्त्रको असली रूप कि त सानो बालकको जस्तो हुन्छ, नभए स्वेच्छाचारी दानवको जस्तो । दुर्भाग्य, हाम्रो लोकतन्त्र पनि दोस्रो विकल्पजस्तै विद्रुप बन्दै गइरहेको छ । यो लोककल्याणलाई लात मार्दै सीमित व्यक्ति र दलीय स्वार्थसमूहको सेवामा अभ्यस्त भइरहेको छ । लोकतन्त्रप्रजातन्त्रको साध्य समतामूलक समाज हो भने साधन विधिको शासन । यसका न्यूनतम आधार हुन् संविधानको सर्वोच्चता, निष्पक्ष न्याय, आवधिक निर्वाचन, संवैधानिक निकायहरूबीच नियन्त्रण र सन्तुलन, वाक्वैयक्तिक स्वतन्त्रता, नागरिकमौलिक अधिकारको रक्षा, जवाफदेहितापारदर्शिता र विपक्षी विचारको कदर । हाम्रो लोकतन्त्रमा यी सबै शब्द त छन्, तर तिनले वहन गर्ने अर्थ मृतप्राय: हुँदै गैरहेका छन् । निरंकुशतन्त्रको कुरा छाडौं, लोकतन्त्र प्राप्ति यताका संविधानहरू पनि अक्षरश: पालना गरौं भन्ने अभिप्राय: हामीकहाँ बिलकुलै देखापरेन । उल्टै लोकतन्त्रका महाप्रबन्धकहरूले आफूलाई प्रतिकूल लाग्ने बित्तिकै संविधानै संशोधन गरिदिए । २०६३ को अन्तरिम संविधानलाई करिब ८ वर्षको अवधिमा १२ पल्ट संशोधन गर्नुका साथै संविधानसभाकै समेत अवधि लम्ब्याएर अहिलेको संविधान ल्याएका दलहरूले अब एक वर्षभित्र चुनाव गर्न सकेनन् भने फेरि त्यही बाटो अख्तियार गर्ने पक्का छ । यसै पनि प्रदेशसीमा सुल्झाउने नाममा सिंगो मुलुक संविधान संशोधनको संक्रमणमा छँदैछ । जबकि संविधानको परिकल्पना पक्कै पनि अनन्त संक्रमण होइन । त्यसैले छर्लङ्गै छ, हामी अहिले जे अभ्यास गरिरहेका छौं, त्यो शब्दमा संवैधानिक सर्वोच्चता भए पनि यथार्थमा दलीय मिलेमतोको परिपाटी मात्र हो । स्वार्थ मिले जे पनि हुने, नमिले केही जातै हुन नदिने यो परिपाटीले सरकार, संवैधानिक निकाय र कर्मचारीतन्त्र हुँदै जिल्ला, नगर, गाउँ र वडास्तरसम्मै जरा गाडिसकेको छ । ""अख्तियार प्रमुखमा लोकमानसिंह कार्कीको नियुक्ति बदर गरिदिएर सर्वोच्च अदालतले अहिले न्यायिक सर्वोच्चताको जुन दृष्टान्त प्रस्तुत गरेको छ, त्यो एकदमै प्राकृतिक छ । तर सँगसँगै यसले हाम्रो संवैधानिक र न्यायिक सर्वोच्चताको अभ्यास सम्बन्धमा केही प्रश्नहरू पनि जन्माएको छ । अख्तियार प्रमुख बनेको व्यक्ति नियुक्तिको झन्डै ४ वर्षपुग्न लागेपछि अयोग्य ठहरिने तर उसले यति लामो अवधिमा गरेका सारा कामकारबाही जायज ठहरिने ? हामी यो कस्तो संवैधानिक र कानुनी संरचना अभ्यास गरिरहेका छौं ? गलत व्यक्ति हो भन्ने जान्दाजान्दै उसैलाई सिफारिस गर्ने तत्कालीन उच्चस्तरीय राजनीतिक संयन्त्रका नेताहरू पुष्पकमल दाहाल, सुशील कोइराला, झलनाथ खनाल, विजयकुमार गच्छदार, बाबुराम भट्टराई, शेरबहादुर देउवा, महन्थ ठाकुर र वामदेव गौतम तथा सिफारिसको निर्णय गर्ने तत्कालीन संवैधानिक परिषद्का खिलराज रेग्मी, दामोदर शर्मा, माधवप्रसाद घिमिरे, ऋृद्धिबाबा प्रधान र माधवप्रसाद पौडेलचाहिँ यसमा विलकुलै जवाफदेही हुनु नपर्ने उदेकलाग्दो अवस्थाको निरीह साक्षी भएको छ, हाम्रो संवैधानिक र न्यायिक सर्वोच्चता ।न्यायपालिका स्वतन्त्र र निष्पक्ष होस् भन्नका लागि न्यायाधीश नियुक्त गर्दा पारदर्शी र कडा छनोट प्रक्रिया अपनाइनुपर्ने अन्तर्राष्ट्रिय मान्यता छ । तर समानुपातिक सांसदको पद श्रीमतीका लागि उपहार बनाएका हाम्रा नेताहरूले सत्ता र प्रदेश सीमा फेरबदलका निम्ति हुने लेनदेनशृंखलाको केही झमटमै न्यायालयलाई समेत भागबन्डाको भाँडो बनाइदिने जोखिम प्रबल छ । किनभने हरेक सत्ता फेरबदलको शृंखलाले मुलुकलाई कुनै न कुनै अभिशाप नदिएको इतिहास विरलै छ । त्यस्तै हाम्रो आवधिक निर्वाचन पद्धतिले १७ वर्षसम्म स्थानीय निकायको निर्वाचन गर्न नसके पनि १० वर्षमा ९ वटा प्रधानमन्त्री उत्पादन गरेको छ । तीमध्ये एक जना बाहेक सबै प्रधानमन्त्री संसदबाटै चुनिएर आएका हुन् । तर हरेकपल्ट जब स्थानीय वा केन्द्रीय संसदका लागि निर्वाचन गर्नुपर्ने बेला आउँछ, निर्वाचन आयोगले राजनीतिक दलहरूलाई गुहार्नुपर्छ वातावरण बनाइदेऊ, नियम कानुन बनाइदेऊ । चुनाव गर्ने बेला आएर वा निर्वाचन आयोगले चाहेर मात्रै चुनाव होला भन्ने त हाम्रो परिकल्पनामै छैन । मुलुकमा कसैको पनि एकल मनोमालिन्य नहोस् भन्ने हेतुले हामीले अवलम्बन गर्दै आएको शासन पद्धतिमा विभिन्न संवैधानिक निकाय र तिनका पदाधिकारीबीच नियन्त्रण र सन्तुलनको व्यवस्था छ । यही व्यवस्थाभित्रका कार्यकारी प्रमुखले पूरै देशवासीलाई चकित तुल्याउँदै आफ्नो सम्पत्ति विवरण सार्वजनिक गरे मेरो त एक कठ्ठा जग्गा र ३ तोला सुनमात्रै । मन्त्रीहरूका विवरण पनि लगभग उस्तै छन् । व्यवहारत: अब हाम्रो मुलुकमा कुन त्यस्तो निकाय छ, जसले यीयी कारणले यो विवरण ठीक वा गलत छ भन्न सक्छ ? कम्तीमा आधा दशकदेखि पुष्पकमल दाहालको आलिशान आवास र रजगजको जीवनशैली टुलुटुलु नियालिरहेको हाम्रो लोकतन्त्रसित यसलाई पनि सहजै पत्याउनुको विकल्प छैन ।चन्द्रागिरि हिल्स लिमिटेडले सार्वजनिक जंगल र कानुन सँगसँगै मासेर निजी व्यवसाय प्रबद्र्धन गर्यो । यो यथार्थ भलिभाँती सार्वजनिक भैसकेपछि पनि खुला विचारका कैयन् हिमायती उसैको प्रशस्ति गाउन लागिपरे । यसले के बुझाउँछ भने गलतलाई गलत भन्न नसक्नु नै आजको हाम्रो यथार्थ हो, चाहे हामीले जतिसुकै वाक् स्वतन्त्रता उपभोग गरिरहेका किन नहोऔं । सञ्चार माध्यम र सामाजिक सञ्जालहरूमा मुलुक विखण्डनको चेतावनी दिने र राष्ट्र टुक्रिन लागेकामा चिन्ता जनाउने दुवैले निर्बाध ठाउँ पाइरहेका छन् । तर हाम्रो वाक्वैयक्तिक स्वतन्त्रता सम्बन्धी नियम कानुनले यी दुईबीच कुनै पार्थक्य खुट्याउन आवश्यक ठानेकै छैन । चितवनमा चेपाङ बस्ती भएको एउटै गाउँमा तीन वर्षमा ९ करोड खर्च भयो, तर तिनको जीवनस्तर जस्ताको त्यस्तै छ । समाजसेवा गर्छु भनेर खुलेका संस्थाका पदाधिकारी र तिनका लेखा परीक्षकको त कुरा छोडौं, राज्यका नियामक निकायहरू जिल्ला प्रशासन र समाजकल्याण परिषद्का एक जनामात्रै अधिकारीले पनि यसमा तीनतीन वर्षसम्म कुनै अनियमितता देखेनन् । हाम्रो जिम्मेवार र जवाफदेही शासन पद्धति अझै पनि न यो तथ्य गलत हो भन्न आवश्यक ठान्छ, न त यसका लागि कसैलाई दोषी नै ठहर गर्छ । हामीले समतामूलक समाज रटेको रट्यै गर्न थालेकै अढाई दशक भैसक्यो । अहिले पनि मुलुकको ५२ प्रतिशत जीडीपी १० प्रतिशतले उपभोग गरिरहेको छ । २० प्रतिशत विपन्नहरू जीडीपीको ५ प्रतिशत लगानीमा बाँच्न बाध्य छन् । कर संकलनको क्षेत्रगत चित्र हेर्ने हो भने करिब १५ जिल्लाबाट ९६ प्रतिशत र बाँकी ६० जिल्लाबाट ४ प्रतिशत राजस्व उठ्छ । अन्य स्रोतसाधनको वितरणसमेत सबै प्रदेशमा एकनासको छैन । यस्तो विषम आर्थिक यथार्थलाई एकातिर पन्छाएर लोकतन्त्रका हाम्रा रक्षकहरू आजैका मितिसम्म पनि यो जिल्लालाई त्यो प्रदेश र त्यो जिल्लालाई यो प्रदेशमा राख्दा मुलुक समृद्ध हुन्छ भन्ने सपना बेचिरहेका छन् । राज्य सर्वसाधारणबाट कर कम, कमिसन ज्यादा असुलिरहेको छ । सरकार पहुँचवाला निकायको दबाबमा राजधानी केन्द्रित निकायहरू राष्ट्रपति, उपराष्ट्रपति र प्रधानमन्त्री कार्यालयका साथै अख्तियार, न्यायालय, संसद् सचिवालय र राजस्वका कर्मचारीलाई तलबको ५० देखि सय प्रतिशतसम्मै भत्ता बाँडिरहेका छन् । आर्थिक वर्षको आधा समय सकिनलाग्दा पुँजीगत बजेटको ९ प्रतिशतभन्दा कम रकममात्र खर्च भएको छ । विनियोजित बजेट खर्चन नसेका तिनै मन्त्रालयहरू राजनीतिक पार्टीका कार्यकर्ता पोस्न नयाँ कार्यक्रमका लागि भन्दै ठूलो धनराशि मागिरहेका छन् । सेना र प्रहरीका पदाधिकारी मात्र हैन, सिंगो संगठन नै सुरक्षामा भन्दा नाफामूलक व्यवसायमा लगानी गर्न उद्यत छन् । सबैभन्दा ठूलो विश्वविद्यालय बौद्धिक चोरीको बात लागेका तीर्थ खनियाँलाई सुम्पिइएको छ । प्रधानमन्त्रीकै अध्यक्षतामा बसेको विश्वविद्यालय सभाले कुनै प्राज्ञिक गरिमा राख्ने निर्णय गर्नु त परै, मेडिकल कलेजहरूबाट कमिसन कुम्ल्याउने दाउमा सिट र शुल्क तोक्ने मातहतका निकायको अधिकार आफैं खोस्ने निर्णय गरेको छ । राज्यकोषमा २ अर्ब रूपैयाँ प्रदूषण शुल्क बेकार थन्किएको छ, तर वातावरण मन्त्रालय भन्छ बजेट भएन । उपत्यकाका ४० लाख बासिन्दा भने दिनहुँको धूवाँ र धूलोको चरम चपेटा खेप्दै गम्भीर प्रकृतिका दीर्घरोगी बन्न विवश छन् । र यी सबको मूकद्रष्टा छ हाम्रो जवाफदेहीपारदर्शी शासन पद्धति । आखिर किन हामी जे भनिरहेका छौं, व्यवहार ठीक विपरीत छ ? किनभने हामी लोकतन्त्रको सही अभ्यास गरिरहेका छैनौं । लोकतन्त्रको मखुन्डो लगाएर लुटतन्त्रको अभ्यास गरिरहेका छौं । सीमित व्यक्ति र दलीयस्वार्थ समूह हाम्रा साध्य बनिरहेका छन् भने भ्रष्टाचार, भनसुन, मिलेमतो र आलोपालो पद्धति साधन । तर यसो भन्दैमा बाराक ओबामाले जस्तै हामी पनि लोकतन्त्रको विकल्प खोज्न सक्दैनौं । त्यसैले हाम्रा सारा प्रयत्न लोकतन्त्रको विद्रुप मुहार बदल्नेतर्फ केन्द्रित हुनुको कुनै विकल्प छैन । त्यसका लागि जसरी हामीले छाउपडी, छुवाछूत, दाइजो र बोक्सीजस्ता कुप्रथा हटाउन जनस्तरमा सामाजिक संघर्ष जारी राखेका छौं, त्यसरी नै सीमित व्यक्ति र दलीयस्वार्थ समूहका निम्ति गरिने यावत् मिलेमतो, आलोपालो, भनसुन र भ्रष्टाचारजस्ता राजनीतिक कुसंस्कारविरुद्ध अभियान नै छेड्नुपर्छ । अहिलेको अर्थलोलुप युगमा त्यो व्यक्तिमात्र साँच्चिकै इमानदार हो, जसको प्रत्येक आर्जन पवित्र हुन्छ । त्यसैले छिमेकी, आफन्त र नातागोताका जोसुकै भए पनि भ्रष्टहरूविरुद्ध उजुरी गरिहाल्नुपर्छ । प्रत्येक नागरिकलाई गलत व्यक्ति सत्तामा पुग्यो भने उसले मेरो र भावी पुस्ताको भविष्यसमेत कलुषित पार्छ भन्ने हेक्का हुनुपर्छ । सबै तहको नेतृत्वमा नयाँ पुस्ता र स्वच्छ प्रतिभालाई ल्याउन सक्दो प्रयत्न गर्नुपर्छ । हरेक कार्यकारी पदमा एउटै व्यक्ति दुई कार्यकालभन्दा बढी बस्न नपाउने र प्रत्येक निर्वाचन निरर्थक हुन नदिन थ्रेसहोल्डको व्यवस्था गर्ने कानुन बनाउन दबाब दिनुपर्छ ।कम्तीमा पनि न्यायालय, स्वास्थ्य संस्था, शिक्षालय र प्रेसलाई राजनीतिक भागबन्डाको छायाबाट जोगाउने प्रयत्न हुनैपर्छ । नेताकार्यकर्ता, राज्यकोषबाट अवाञ्छित लाभ लिइरहेका कर्मचारी र मिलेमतोआलोपालोमा कमाइखान पल्केका बाहेक अरू सबैले यति उपाय अपनाउन सक्ने हो भने पनि लोकतन्त्रमा लागेको धब्बा केही हदसम्म मेटिनेछ । पूरै सफाइ त पुस्तौंसम्मको अथक प्रयासपछि मात्र सम्भव छ ।"
नैतिकताको कसीमा संसदीय आचरण,"सांसदहरूले आफ्नो कर्तव्य पालनाका सिलसिलामा देहाय बमोजिमको आचरणलाई व्यवहारमा उतार्न सक्नुपर्ने नियमावलीको प्रावधान रहेको छ । तर सांसदहरूको आचरण अनुगमन गर्ने समिति भने गठन हुन नसकेकोले सदनभित्रका क्रियाकलापमा नकारात्मक व्यवहार भइरहेको चर्चालाई नकार्न सक्ने अवस्था छैन । सांसदले संसदको बैठक वा आफू सदस्य भएको समितिमा उपस्थित भई यसका कामकारबाहीमा नियमित रूपमा भाग लिने तथा आफ्नो मताधिकारको प्रयोग गर्नुपर्ने नियमावलीमा व्यवस्था गरिएको छ । बैठकसँग सम्बन्धित हरेक कामकारबाहीमा सदस्यहरूले सार्वजनिक उद्देश्यलाई महत्त्व दिने तथा निजी स्वार्थ र सार्वजनिक स्वार्थबीच द्वन्द्व हुने स्थिति भएमा स्पष्ट रूपमा सार्वजनिक स्वार्थका लागि उभिनुपर्ने स्पष्ट व्यवस्था नियमावलीमा छ । बैठकमा व्यक्तिगत, आर्थिक फाइदा वा शुल्क, पारिश्रमिक वा पारितोषिक लिई बोल्ने, मतदान गर्ने वा भाग लिने काम गर्न पनि नियमावलीले बन्देज गरेको छ ।संसदको वा आफू सदस्य भएको समितिमा विचाराधीन रहेको कुनै विषयमा आफ्नो व्यक्तिगत वा निजी स्वार्थ गासिएको भएमा स्वेच्छाले त्यस कुराको स्पष्ट रूपमा बुझिनेगरी बैठक वा समितिलाई जानकारी गराई त्यस विषयमा हुने छलफलबाट अलग रहनु पर्छ । उल्लेखित व्यवस्था पदाधिकारी र सदस्यहरूको सार्वजनिक जीवनको सबै पक्षमा लागु हुने तर पूर्णरूपमा व्यक्तिगत वा निजी जीवनसग सम्बन्धित काम वा व्यवहारलाई यसले नियमित गरेको नमानिने प्रावधानबाट आचारसंहितालाई अलि बढी उदार र लचकदार बनाउन खोजिएको देखिन्छ । यसबाट अनुगमन समिति क्रियाशील रहंँदा पनि यो वा त्यो बहानामा नकारात्मक क्रियाकलाप भइरहने सम्भावनालाई भने नकार्न सकिँदैन र मिल्दैन पनि ।संसदका सदस्यहरूले सभामुख बैठक कक्षमा प्रवेश हुदा सबैले सम्मान प्रकट गर्न उठ्नुपर्छ । सभामुखले बैठकप्रति सम्मान प्रकट गरी आफ्नो आसन ग्रहण गर्नुपर्छ । बैठक स्थगित भई सभामुख सदनबाट बाहिर निस्केपछि मात्र अरु सदस्यले बैठककक्ष छोड्नुपर्छ । बैठकमा भाग लिने सदस्यले बोल्दा सभामुखलाई सम्बोधन गरेर मात्र बोल्नुपर्छ र सभामुखले अन्यथा आदेश दिएमा बाहेक उभिएर बोल्नुपर्छ । सभामुखले बैठकलाई सम्बोधन गरिरहेको समयमा कुनै पनि सदस्यले स्थान छोड्नु हुँदैन र सभामुखले बोलेको कुरा शान्तिपूर्वक सुन्नुपर्छ । सभामुखको आसन र बोलिरहेको सदस्यको बीचबाट हिँड्नु हुँदैन । कुनै सदस्यले बोलिरहेको समयमा अशान्ति गर्न वा बैठकको मर्यादा भंग हुने वा अव्यवस्था उत्पन्न हुने कुनै काम गर्नु हुँदैन । बैठक कक्षमा सभामुखको सामुन्नेबाट वारपार गरी हिँड्न वा सभामुखको आसनतर्फ पिठ्युँ फर्काएर बस्न हुँदैन । बैठकको कार्यसँग प्रत्यक्ष रूपले सम्बन्धित विषय बाहेक अन्य विषयको पुस्तक, समाचारपत्र वा अन्य कागजपत्र पढ्नु हुँदैन । बैठक अवधिभर बैठक कक्षमा मोबाइल फोन बन्द गर्नु पर्नेछ । अन्यथा सभामुखबाट निजको सहभागितालाई बन्देज लगाउन सक्ने अधिकार नियमावलीमा रहेको छ । तर पनि यदाकदा यो अवस्थाबाट नेपाली संसद अछुतो रहेको छैन । कुनै अदालतमा विचाराधीन मुद्दाका सम्बन्धमा न्यायनिरुपणमा प्रतिकूल असर पार्ने विषय तथा न्यायाधीशले कर्तव्य पालनको सिलसिलामा गरेको न्यायिक कार्यको सम्बन्धमा सदनमा छलफल हुन नसक्ने प्रावधान छ भने महाभियोगको प्रस्तावको छलफलमा भने न्यायाधीशको आचरणको सम्बन्धमा छलफल गर्नसक्ने व्यवस्था रहेको छ । व्यक्तिगत आक्षेप लगाउन हुँदैन । अशिष्ट, अश्लील, अपमानजनक वा कुनै आपत्तिजनक शब्द बोल्नु हुँदैन । सदन वा सभामुखको कुनै निर्णय बदर गरियोस् भन्ने प्रस्तावमाथि बोल्दाको अवस्थामा बाहेक सदन वा सभामुखको कुनै पनि निर्णयको आलोचना गर्नु हुँदैन । बोल्न पाउने अधिकारलाई सदनको कार्यमा बाधा पार्ने मनसायले दुरुपयोग गर्नु हुँदैन ।सदस्यले बोलेको कुरा संसदको विचाराधीन रहेको विषयसँग सम्बद्ध हुनु पर्नेछ । कुनै सदस्यले असम्बद्ध कुरा बोलिरहेमा वा आफ्नो वा अरू कसैको तर्कलाई बारम्बार दोहोर्याइरहेमा सभामुखले निजको व्यवहारप्रति बैठकको ध्यान आकर्षित गर्दै निजलाई बोल्न बन्द गर्न आदेश दिन सक्नेछ । त्यस्तो आदेश हुनासाथ सदस्यले बोल्न बन्द गरी आफ्नो स्थान ग्रहण गर्नु पर्नेछ । तर व्यवहारको कसीमा उपरोक्त व्यवस्थालाई एकपटक परीक्षण गर्नुपर्ने अवस्था भने रहेको छ ।संसद सदस्यले आफ्नो कामकारबाही सही रूपमा सञ्चालन गरेका छन् वा छ्रैनन् भन्ने व्यवस्थाको अनुगमनका लागि सभामुख पदेन सभापति र उपसभामुख पदेन उपसभापति रहनेगरी संसदमा प्रतिनिधित्व गर्ने दलको नेताले छनोट गरेका सदस्य मध्येबाट सभामुखद्वारा मनोनीत बढीमा ३३ जनासदस्यसहित संसदको महासचिव सचिव रहेको एक आचरण समिति रहने व्यवस्था नियमावलीमा रहेको छ ।उक्त व्यवस्थाको मूल्यांकन गर्दा आचरण समिति बढी सशक्त र महत्त्वपूर्ण हुनुुपर्नेमा बैठक र छलफलमा भाग लिने सदस्यले पालन गर्नुपर्ने प्रावधानसहित छलफलमा बोल्ने क्रम लगायत नियमावलीका कतिपय प्रावधानको उल्लंघनलाई आचरणसँंग सहकार्य नगराई देहायका काम, कर्तव्य र अधिकार बमोजिमको कार्यसम्पादन गर्नेसम्मको मात्र प्रावधान समेटिएकोले उक्त समितिको महत्त्व र गरिमामा प्रश्नचिन्ह लाग्न पुुगेको छ ।"
धन्न हाम्रो इज्जत बच्यो,"११ औं चितवन महोत्सवमा उनले सर्वोच्चको फैसलाभन्दा केही घण्टाअघि मात्र महाअभियोगको प्रस्तावलाई सर्वसम्मत सिफारिस समितिमा पठाएकाले आफूहरूको इज्जत बचेको बताए । महाअभियोगबारे कांग्रेसले निर्णय त गरेको छैन तर प्रक्रियालाई अगाडि बढाउन उसले पनि समर्थन गरेर सर्वसम्मत रूपले अगाडि बढाएर सिफारिस समितिमा पठाएका थियौं, दाहालले भने, हामीले समितिमा पठाएको केही घण्टापछि नै सर्वोच्चबाट कार्की पदमुक्त भएको निर्णय आयो, यो सबै राजनीतिज्ञहरूका निम्ति खुसीकै कुरा भयो । उनले आफू र एमाले अध्यक्ष केपी ओलीबीच मन्त्रणा भएर सदन खुलेको चर्चा भए पनि यथार्थ यस्तो नरहेको बताए ।"
संसद्लाई सर्वोच्चले उछिन्यो,"पार्टीको मोरङ जिल्ला अधिवेशनमा बोल्दै ओलीले संविधान संशोधन प्रस्ताव पारित हुन नदिने दोहोर्याएका छन् । ओलीले भने, कसरी भन्नेमा साथीहरू चिन्ता नलिनुस्, यो संसद्बाट पास हँुदैन । सरकारले जनभावनाविपरीत संशोधन गर्न खोजेको उनले आरोप लगाए । हामीले संशोधन प्रस्तावलाई आइतबारै रोक्न खोजेका थियौं तर लुकेर गई बसेको बस्यै गरेर गृहमन्त्रीले गर्ने प्रस्तावसमेत कानुन मन्त्रीले नै पेस गरे, उनले भने, जनभावनाविपरीत संशोधन गर्न यो जालझेल, छलछाम र बेइमानी केका लागि गर्नुपर्यो ?"
को हुन् सञ्जय साह ?,जनकपुर निलम्बित सांसद सञ्जयकुमार साह हाल सिरहा जेलमा छन् । पाँच जनाको ज्यान जाने गरी २०६९ वैशाख १८ गते रामानन्द चोकमा गराइएको वम विस्फोट तथा २०६६ फागुन १७ गते शिवचोकमा सञ्चार उद्यमी अरुण सिंघानियाको हत्या गरिएको घटनामा जिल्ला अदालत धनुषाले पुर्पक्षमा जेल पठाएको थियो । ३८ वर्षीय साह धनुषा लोहनाका स्थायीवासी हुन् । उनका बुबा साधु साह व्यापारको सिलसिलामा जनकपुर आएर व्यवसाय गर्दै बसेका थिए । निलम्बित सांसद साहको बाल्यकाल जनकपुरमै बितेको हो । आफूले रामस्वरूप रामसागर बहुमुखी क्याम्पसबाट बीकमसम्म अध्ययन गरेको उनी स्वयंले बताउँदै आएका छन् ।उनले आफ्नो व्यावसायिक जीवनको सुरुवात जिल्ला विकास समिति धनुषाको कवारा ठेक्काबाट गरेका थिए । २०५४५५ सालमा रामचरित्र साह जिविसका सभापति रहेका बेला सुरु भएको उनको यो ठेक्का झन्डै चार वर्षसम्म चलेको थियो । यस क्रममा उनले राम्रो कमाइ गरेका थिए । त्यसपछि पूर्वपश्चिम राजमार्गमा पर्ने विराटनगरदेखि मकवानपुरसम्मका झन्डै सबै जिविसको कवारा ठेक्का उनकै थियो । उनी प्रहरी तथा नेपाली सेनाको रासनका समेत ठूलै ठेकेदार भए । उनले निर्माण ठेक्काहरू पनि लिएका थिए । यसका अतिरिक्त जग्गा खरिदबिक्रीमा पनि उनले राम्रै कमाइ गरेका थिए । २०६४ सालको संविधानसभा निर्वाचनमा मधेसी जनअधिकार फोरमबाट सभासदको उम्मेदवार हुनु एक दिनअघिसम्म उनी नेपाली कांग्रेससँग आबद्ध थिए । उनले त्यतिबेला एमालेका प्रभावशाली नेता रघुवीर महासेठलाई ठूलो मत अन्तरले पराजित गरेका थिए । त्यसअघि उनी जनकपुर उद्योग वाणिज्य संघको महासचिव पदमा श्यामप्रसाद साहसँग झीनो मत अन्तरले पराजित भएका थिए । दोस्रो संविधानसभा निर्वाचनमा उनी राजेन्द्र महतो नेतृत्वको सद्भावना पार्टीबाट सभासद बने । उनले चुनावमा नेपाली कांग्रेसका जिल्ला सभापति तथा तत्कालीन सभासद रामसरोज यादवलाई पराजित गरेका थिए ।
औषधि पाउनै मुस्किल,"माघ पहिलो साता औषधि पुग्छ : क्षेत्रीय स्वास्थ्य निर्देशक मध्यपश्चिम क्षेत्रीय स्वास्थ्य निर्देशक रीता जोशी जाजरकोटमा औषधि भए पनि आन्तरिक व्यवस्थापनको समस्याले गाउँका स्वास्थ्य संस्थामा नपुगेको बताउँछिन् । निर्देशनालयले दुई अधिकृतलाई पठाएर १० दिनअघि धेरैजसो विवाद मिलाएको उनको दाबी छ । बाँकेले सिलबन्दी टेन्डरबाट १० लाखको औषधि खरिद गरिसकेको र पुस ४ गते नै स्वास्थ्य संस्थामा औषधि पठाएको भनिएकाले औषधि अभावबारे आफूले बुझ्न लगाएको उनले बताइन् । औषधि छैन भने संस्थाले खरिद गर्न निर्देशन दिने भनेको हो । अर्को टेन्डर खोलेर थप माग गर्न भनेका छौ निर्देशक जोशीले भनिन् । मध्यपश्चिमका सबै जिल्लालाई कात्तिक मसान्तसम्म औषधि खरिदको टेन्डर आहवान गर्न भनेको र पुस अन्तिम साताभित्र जिल्ला जनस्वास्थ्यमा आइपुग्ने उनले जनाइन् । सिटामोलको स्टक सकिएकाले मन्त्रालयले क्षेत्रीय स्टोरलाई २५ लाख ट्याब्लेट पठाउन लागेको उल्लेख गर्दै उनले भनिन्, माघ पहिलो साताभित्र जसरी भए पनि सबै स्वास्थ्य संस्थामा औषधि पुर्याउन निर्देशन दिएका छौं ।"
"औषधि आयो, डाक्टर आएनन्","जाजरकोट मध्यपश्चिम क्षेत्रीय मेडिकल स्टोर नेपालगन्जबाट जाजरकोट अस्पतालका लागि शनिबार १३ लाख ४७ हजार मूल्य बराबरको औषधि आएको छ । क्षेत्रीय स्टोरले अत्याधिक कमी रहेको पारासिटामोल भने पठाउन सकेको छैन । विभिन्न इन्जेक्सन र सिरिन्ज, सिट्रिजिन, एमोक्सिलिन, जिन्क ट्याब्लेट, सिप्रो लगायत ३० प्रकारका औषधि प्राप्त भएको निमित्त मेडिकल सुपरिटेन्डेन्ट डा चाँदनी जैसवालले बताइन् । ती औषधि दुर्गमका स्वास्थ्य संस्थामा पठाउन लागिएको उनले जनाइन् । अब तत्काललाई औषधि अभाव टरेको छ, उनले भनिन् । गतसाता कान्तिपुर दैनिकमा यो कस्तो स्वास्थ्य सेवा शीर्षकमा औषधि अभावबारे समाचार प्रकाशित भएपछि सम्बद्ध निकायले चासो देखाएको हो । स्मार्ट मेडिसर्ज नेपालगन्जलाई २३ दिन भित्रै ३५ लाखमा ठेक्का सम्झौता भएको औषधि जाजरकोट पुर्याउन ताकेता गरेको डा जैसवालले बताइन् । यसअघि स्वास्थ्य संस्थामा ५० प्रकारका भन्दा बढी औषधिको अभाव हुँदा जिल्लाको स्वास्थ्य सेवा प्रभावित बन्नुका साथै बिरामी निजी मेडिकलको भर पर्नुपर्ने बाध्यता आएको थियो । अस्पतालले पटकपटक माग गर्दा पनि औषधि आएको थिएन । समाचारपछि क्षेत्रीय स्टोरले रातारात औषधि जाजरकोट पठाएको हो ।"
चुनाव मिति घोषणामा अन्योल,"सत्तापक्ष र मोर्चाका नेताहरूबीच केही दिनअघि भएको छलफलमा संविधान संशोधन विधेयक संसद्मा पेस गरेपछि निर्वाचन मिति घोषणा गर्ने सैद्धान्तिक समझदारी बनेको थियो । निर्वाचन मिति घोषणा भएपछि संविधान संशोधन विधेयक पारित गर्न बार्गेनिङ कार्ड कमजोर हुने ठान्दै मोर्चाका नेताहरूले संशोधन पारित भएपछि मात्र चुनावको मिति घोषणा गर्न कांग्रेस र माओवादी केन्द्रलाई दबाब दिएका छन् ।सरकार र निर्वाचन आयोगमध्ये कसले निर्वाचन मिति घोषणा गर्ने भन्ने अन्योलले पनि ढिलाइ भएको सरकारका एक मन्त्रीले दाबी गरे । संसदबाट विधेयक पारित नभएसम्म निर्वाचन मिति घोषणा गर्न कानुनी रूपमा पनि समस्या छ, ती मन्त्रीले भने, मोर्चाका कारण मात्रै समस्या आएको होइन । तर, कांग्रेस र माओवादी केन्द्रकै केही नेताले प्रधानमन्त्री पुष्पकमल दाहाललाई औपचारिक रूपमा पछि घोषणा गर्नेगरी मन्त्रिपरिषदबाट निर्वाचन मिति सिफारिस गर्न सकिने सुझाव दिँदै आएका छन् । माओवादी केन्द्रका नेता अग्नि सापकोटाले मधेसी मोर्चालाई समेत साथमा लिएर निर्वाचन मिति घोषणा गर्ने तयारी भइरहेकाले ढिलाइ भएको बताए । कांग्रेस, एमाले र माओवादी निर्वाचनका लागि तयारै छन् । मधेसी मोर्चालाई पनि सहमतिमा ल्याएर जान सके सहज हुन्छ भन्ने सरकारको धारणा हो, सापकोटाले भने, संविधान संशोधन विधेयक संसद्मा प्रस्तुत भएपछि निर्वाचन मिति घोषणा गर्ने विषयमा सोच्न सकिन्छ भनेर मोर्चाका साथीहरूले कुरा गर्दै आउनुभएको हो । उहाँहरूसँग एकपटक छलफल गरेर तत्काल मिति घोषणा हुन्छ । कांग्रेस नेता ज्ञानेन्द्रबहादुर कार्कीले पनि तत्कालै निर्वाचन मिति तोक्ने विषयमा प्रमुख दलहरूबीच अनौपचारिक छलफल भइरहेको बताए । निर्वाचन आयोगले तयारीका लागि चार महिना समय आवश्यक हुने बताइरहेकाले पनि मिति घोषणामा अब ढिलाइ गर्न नहुने कार्कीले बताए । द्रुत गतिमा संविधान संशोधन विधेयकलाई पनि टुंगोमा पुर्याउने र निर्वाचन मिति पनि सँगै घोषणा गरेर जाने विषयमै छलफल केन्द्रित छ, उनले भने । मधेसी मोर्चा भने संसद्मा प्रस्तुत संविधान संशोधन विधेयक पारित हुने ग्यारेन्टी नभएसम्म स्थानीय निर्वाचनमा सहभागी हुन नसक्ने अडानमा छ । संविधान संशोधन विधेयक पारित गर्न संसद्मा कायम सदस्य संख्याको दुई तिहाइ आवश्यक पर्छ । प्रमुख प्रतिपक्ष एमालेसहितका ९ राजनीतिक दलले एक तिहाइभन्दा बढी मत होल्ड गरी राख्न सके विधेयक पारित हँुदैन । तर, सरकारले विधेयक पारित हुनेमा ढुक्क रहन संघीय गठबन्धन र मोर्चाका नेताहरूलाई आश्वस्त पार्दै आएको छ । खासगरी प्रधानमन्त्री पुष्पकमल दाहाल र कांग्रेस सभापति शेरबहादुर देउवाले मोर्चाका नेताहरूलाई हरेकजसो बैठकमा विधेयक पारित हुनेमा आश्वस्त पार्दै आएका छन् । मोर्चाका नेताहरूले भने प्रमुख प्रतिपक्ष एमालेको समर्थन नभए विधेयक पारित हुने सम्भावना कम देखेका छन् । त्यसैकारण पनि मोर्चाले पहिला संविधान संशोधन प्रस्ताव पारित हुनुपर्छ, अनि मात्रै निर्वाचन मिति तोकिनुपर्छ भन्ने माग राख्दै आएको हो, मधेसी जनअधिकार फोरम गणतान्त्रिकका अध्यक्ष राजकिशोर यादवले भने । उनले एमाले पनि संविधान संशोधनको पक्षमा आए निर्वाचन मिति घोषणा गरेर अघि बढ्न सकिने बताए । एमाले आउँदा पारित हुने सुनिश्चित हुन्छ । त्यतिबेला निर्वाचन मिति घोषणा गर्दा कुनै फरक पर्दैन, आएन भने कुनै ग्यारेन्टी हुँदैन, यादवले थपे, विधेयक पारित नभएसम्म हामी निर्वाचनमा जान सक्दैनौं । सत्तारूढ दलमध्येकै राप्रपाका अध्यक्ष कमल थापाले समेत यथास्थितिमा संशोधन विधेयकलाई समर्थन गर्न नसकिने बताएका कारण पनि मोर्चाका नेताहरू आशंकित बनेका हुन् । दुई तिहाइ मत पुर्याउन सरकारले हाल प्रतिपक्ष मोर्चामा रहेका केही सांसद तान्नुपर्ने हुन्छ । त्यसका लागि मन्त्रिपरिषद् पुनर्गठन गर्ने सम्मको तयारी सरकार पक्षको छ । राप्रपा अध्यक्ष थापा, मधेसी जनअधिकार फोरम लोकतान्त्रिकका अध्यक्ष विजय गच्छेदारसहित केही साना राजनीतिक दललाई सरकारमा सहभागी गराउने गरी मन्त्रिपरिषद् पुनर्गठन गर्ने सम्मको छलफल भइरहेको स्रोतले बतायो । प्रधानमन्त्री दाहाल प्रस्ताव पारित हुने सुनिश्चित गराएर निर्वाचन मिति घोषणा गर्ने मनस्थितिमा छन् । प्रधानमन्त्री दाहालले स्थानीय तह पुन:संरचना आयोगले प्रतिवेदन बुझाइसकेको अवस्थामा पुरानै संरचनामा जाँदा संघीयतबाट पछि हटेको सन्देश जाने भन्दै मोर्चाका नेताहरूलाई त्यसका लागि मानसिक रूपमा तयार रहन पनि आग्रह गर्दै आएको माओवादी निकट स्रोतले बतायो । नमिलेका ठाउँमा कार्यदल बनाएर मिलाउन सकिन्छ तर अब स्थानीय तहकै निर्वाचनमा जानुपर्छ भनेर मोर्चाका नेताहरूलाई प्रधानमन्त्रीले भन्दै आउनुभएको छ, उक्त स्रोतले बतायो । मधेसी जनअधिकार फोरम गणतान्त्रिका अध्यक्ष राजकिशोर यादवले सार्वजनिक खपतका लागि स्थानीय तहको निर्वाचनको कुरा गरे पनि अप्ठ्यारो पर्ने बताए । विधेयक पारित भएपछि पनि आयोगले दिएको प्रतिवेदनलाई मानेर चुनावमा जान मोर्चा तयार छैन, यादवले भने, प्रधानमन्त्रीले कार्यदल बनाएर यसलाई परिमार्जन गर्न सकिने बताउनुभएको छ । काठमाडौंमा बसेर तयार पारेको प्रतिवेदनलाई मान्ने अवस्था छैन । कसरी परिमार्जन हुन्छ, त्यसमा निर्भर रहन्छ ।निर्वाचन विधेयकको अवस्था राज्य व्यवस्था समितिमा विचाराधी"
धुनसँग दुई देश,"काठमाडौं लामो समयदेखि जापानमै बसेर उतैका विभिन्न थलोमा सांगीतिक प्रस्तुतिमार्फत नेपाल चिनाउँदै आएका छन् चौतारी ब्यान्डका कलाकारहरूले । यो ब्यान्ड आइतबारभने जापानी कलाकारसहित राष्ट्रिय नाचघरमा प्रस्तुत भयो । संगीतकर्मीहरूले संगीतमार्फत दुई देशलाई जोड्ने प्रयास गरे । बाँसुरी, तबला, मादल, गितार र ड्रमको सहयतामा प्रस्तुत दुई देशका प्रचलित धुनहरू लोभलाग्दा थिए । चौतारी ब्यान्डका बाँसुरीवादक पञ्च लामाले चर्चित नेपाली धुनहरू बजाएर प्रस्तुति थालेका थिए । उनीसँगै श्रवण लामाले तबलामादलमा र जापानी कलाकार तेराकादो मित्सुगुले गिटारमा आफूहरूलाई प्रस्तुत गरे । हिमालयमा सूर्योदयको आभाष हुने धुन प्रस्तुत गरेपछि पञ्चले दर्शकको जापानी धुन टोकियोको रात्रिकालीन धुन र समुद्रको छाल धुन थिमको धुन सुनाएका थिए । यी दुई धुनसँगै फ्युजन गरेर उनले नोट इन काठमाडौं शीर्षकमा उपत्यकामा प्रचलित स्थानीय धुन सुनाउन भ्याए । पुुरानो नेपाली गीत ए कान्छा ठट्टैमा यो धुन सुनाएर श्रोतालाई भावुक बनाएका उनले सिन्धुपाल्चोक चौरा बोलको सेलोलाई बाँसुरीमा प्रस्तुत गरेर दर्शक नचाए । उनले मुरलीमार्फत विभिन्न चराको आवाज समेत कार्यक्रममा प्रस्तुत गरे । श्रवणले बजाएको ड्रममा बाँसुरी धुन मिसाएर पनि उनले रोचक प्रस्तुति दिए । कार्यक्रममा पञ्च, श्रवण र तेराकादोले १८ धुन पस्के । उनीहरूले चर्चित नेपाली धुन रेसम फिरिरी प्रस्तुत गर्दा दर्शकश्रोताले नाचेका थिए । लोक झ्याउरे भाकाको धुन पनि मन छुने थियो । बहुदेश, बहुसमाज र बहुसंस्कृतिको अर्थ दिने आकाश राजमार्ग शीर्षक धुन पनि निकै सान्दर्भिक थियो । धुन अनुसार दुई देशका विभिन्न प्राकृतिक र सांस्कृतिक दृश्यहरू प्रोजेक्टरमार्फत देखाउँदा दर्शकले स्थानीयताको आभाष गरेका थिए । दुई दशकदेखि जापानमा बसेर नेपाली धुन पस्कँदै आएका पञ्च र श्रवणलाई जापानी कलाकार तेराकोदा मित्सुगुले पनि साथ दिएका हुन् ।यस्ता कार्यक्रमले मुलुक प्रवद्र्धनमा सघाउने आयोजक सांस्कृतिक संस्थान (नाचघर) का महानिर्देशक राजेश थापाले दाबी गरे । जापानमै पनि चौतारी ब्यान्डको काम हेरेर आएको बताउँदै धुनबाट नेपाललाई चिनाउँदै आएका कलाकारहरूलाई नेपाल निम्त्याउन पाउँदा खुसी लागेको थापाले बताए ।"
अस्पताललाई सघाउन कलाकार,"सिरहा तराईको बाक्लो हुस्सु । लहानस्थित पशुपति सिनेमा हलमा खचाखच दर्शक । मधेसी पहिरनमा शिवशंकर रिजाल (जोगिन्दर पानवाला) मञ्चमा उक्लिएका मात्रै थिए, हल हाँसोले गुन्जियो । शिवशंकरले मैथिली भाषामा हँसाउन थाल्दा उनका जाडी बनेर सुरेन्द्र केसी (मूला साग) झुल्किए । ज्योतिषी र हात हेराउने पात्रको भूमिका उनीहरूले शनिबार लहानबासीलाई चिसो बिर्साउने बनाइदिए ।तराई मधेसको पान संस्कृति र पहाडमा मूला सिन्की दुवै वस्तु जनजनमा परिचित छन्, व्यंग्य यात्रामा प्यारोडीमार्फत उनीहरूले सन्देश दिए, हिमाल, पहाड र तराई मिलेर नेपालीबीच दरिलो एकता हुनु जरुरी छ ।आँखा रोगीहरूको सहयोगार्थ लायन्स क्लब अफ लहानले हालै व्यंग्य यात्रा गरेको थियो । क्लबले मोतीबिन्दुका रोगीहरूको उपचारमा सघाउँदै आइरहेको थियो । क्लबले यसपालि विभिन्न स्थानमा सञ्चालन गरेको शिविरमा आएको ५९ जना मोतीबिन्दुका बिरामीले आर्थिक अभावका कारण आँखाको शल्यक्रिया गर्न सकेका थिएनन् । तिनैको सहयोगार्थ व्यंग्य यात्रा गरिएको थियो । त्यसबाट संकलित एक लाख ४२ हजार एक सय ९० रुपैयाँको चेक लहानस्थित सगरमाथा चौधरी आँखा अस्पताललाई हस्तान्तरण गरियो । त्योसहित आफ्ना सदस्यहरूबाट प्राप्त गरेको चन्दा, दातृ निकायले पठाएको कार्यक्रमबाट भएको बचत पनि आँखा अस्पताललाई दिइएको क्लबका अध्यक्ष पाण्डव हमालले जानकारी दिए ।व्यंग्य यात्रा ब्लु डायमन्डको सहयोगमा सप्तरीको फत्तेपुरबाट पुस २१ मा सुरु गरिएको थियो । चर्चित हास्यव्यंग्य कलाकारहरू मनोज गजुरेल, जितु नेपाल (मुन्द्रे), राजा राजेन्द्र पोखरेल र चर्चित गायिका माण्डवी त्रिपाठीले पनि यसमा प्रस्तुति दिएका थिए ।"
देशभक्तिको भावनाले परिपूर्ण,"लन्डन विद्यार्थीकालदेखि नै साहित्यमा रुचि थियो उनलाई । स्कुल पढदा प्रतियोगिताका लागि निबन्ध कोर्थे उनी । जिल्लाव्यापी निबन्ध प्रतियोगितामा पुरस्कार जितेको सम्झना उनलाई अझै छ । सन् १९८६ मा उच्च शिक्षाका लागि सोभियत संघ लागे उनी । अध्ययन गर्न बिदेसिएपछि नेपाली भाषामा लेख्नेपढ्ने काम स्वाभाविक रूपमा कम हुने भइहाल्यो । उनको औपचारिक अध्ययन समापन हुनु र सोभियत संघ विघटन हुनु सँगसँगै भयो । सोभियत संघले राज्य नियन्त्रित अर्थ व्यवस्था त्यागेर खुल्ला बजार अर्थतन्त्र अंगिकार गरेपछि व्यवसायमा होमिए जीवा लामिछाने । व्यावसायिक व्यस्तताले लेखन टुट्यो । तर, व्यस्तताबीच डायरी मेन्टेन गरिरहन्थे उनी । सन् २०११ मा गैरआवासीय नेपाली संघ (एनआरएनए) को नेतृत्व लिएसँगै उनले एनआरएन अभियानको विस्तार र व्यापारको सिलसिलामा विश्वका पाँच महादेश घुम्ने मौका पाए । तिनै मुलुक घुम्दाका अनुभूतिलाई संग्रह गरेर महिना दिनअघि प्रकाशित सरसर्ती संसार लिएर लन्डन आइपुगेका छन् उनी । रूसका सफल व्यवसायी तथा गैरआवासीय नेपाली संघका पूर्वअध्यक्ष एवं वर्तमान प्रमुख संरक्षक जीवाद्वारा लिखित नियात्रा सरसर्ती संसार को आइतबार लन्डनमा एक समारोहबीच लोकार्पण गरियो । नेपाली राजदूत डा दुर्गाबहादुर सुवेदी र मधेसी जनअधिकार फोरमका सांसद जितेन्द्रनारायण देवले संयुक्त रूपमा कृति विमोचन गरे । यसअघि उक्त कृति नेपाल, तान्जानिया र रूसमा विमोचन भइसकेको छ ।यसमा दर्शनका कुरा छैनन्, जीवा भन्दै थिए, यायावर शैलीमा घुमेको मान्छेले आफूलाई लागेको अनुभूति पस्केको मात्र हो ।नियात्रामा निजी कुराकै वर्णन बढी हुन्छ । तर, जीवाले आफ्नो कृतिमा घुमेका ठाउँको राजनीति, रहनसहन, मानिससँगको भलाकुसारी, भूगोल, इतिहासजस्ता पक्ष पनि समेटिएको बताए ।नेपालब्रिटेन डटकमद्वारा आयोजित कार्यक्रममा राजदूत डा सुवेदीले जीवा अब सफल व्यवसायी, समाजसेवी, नेपाली भाषा साहित्यसेवी र गैरआवासीय नेपाली अभियानका अभियन्ता मात्र नभएर लेखकको पनि पंक्तिमा उभिन आइपुगेको बताए । उनले जीवाका लेखहरूमा राष्ट्रिय चेतना र देशभक्तिको भावना रहेको टिप्पणीसमेत गरे । हाल लन्डनमा रहेका सांसद देवले जीवा कृति उच्चस्तरको भएको भन्दै यसले नेपाली साहित्यमा पनि ठूलो योगदान दिनेमा आफू आशावादी रहेको सुनाए ।"
आरम्भ डबलीको भवन,"संगीत तथा नाट्य प्रतिष्ठानका कुलपति सरुभक्तले सोमबार भवन शिलान्यास गरे । २० लाख रुपैयाँको लागतमा निर्माण हुन लागेको भवन दुई वर्षभित्र पूरा गर्ने लक्ष्य आयोजक आरम्भका अध्यक्ष गोपाल देवानले बताए । डेढ कठ्ठा जमिनमा एक सय सिट क्षमताको नाट्य हल निर्माण गरिने बताइएको छ । १९९७ सालमा सुरु भएको धरानको रंगमञ्च दुई दशकयता विविध कारणले सुस्ताएको थियो । सुस्ताएको आरम्भ नाट्य डबलीले धरानमा आफ्नै भवन बनाएर नाटकलाई जीवन्त दिने भएपछि धरान फेरि रंगमञ्चको सहरको रूपमा चिनिने तयारीमा जुटेको जनाएको छ ।आरम्भका उपाध्यक्ष एवं इन्जिनियरसमेत रहेका सचिन क्षेत्रीले फेब्रिकेट जडित नाट्य हल मोबाइल टाइपमा हुने बताए । उनका अनुसार हलभित्रका सामग्रीलाई अन्यत्र सार्न सकिने गरी निर्माण गरिनेछ । हल भूकम्प प्रतिरोधीसमेत हुने छ । स्लोप आकारमा निर्माण हुन लागेको स्टेज उठाएर अन्यत्र लान सकिने खाल्को निर्माण गर्न लागिएको क्षेत्रीले बताए । आरम्भका अध्यक्ष गोपाल देवानले नाट्य हल साउन्ड तथा लाइट प्रुफको बन्ने बताए । उनले प्रत्यक्ष ध्वनि सुनिन सक्ने टाइपको हल बनाउने उनले बताए । प्रतिष्ठानका कुलपति सरुभक्तले नाट्य क्षेत्रमा पूर्वको धरानले प्रतिनिधित्व गर्दै आएको उल्लेख गर्दै भने, कला, संगीत नाटकले समाजलाई सभ्य बनाउन प्रेरित गर्छ । राजधानी केन्द्रित यस्ता रंग पाठशाला रंगमञ्चको सहर भनिएर चिनिएको धरानमा बन्न लागेकामा म धेरै खुसी छु । रंगमञ्चको विकास गर्न प्रतिष्ठान गम्भीर भएर लाग्छ । रंगमञ्चलाई जीवन्तता दिन प्रतिष्ठानका तर्फबाट सहयोगका लागि सरकारलाई झकझकाउने प्रतिबद्धता जनाउँछु ।"
टीभी स्टारको गहना चोर्ने १६ पक्राउ,"पेरिस अंग्रेजी तथा केही युरोपेली भाषामा प्रसारण हुने टेलिभिजन कार्यक्रमकी रियालिटी टीभी स्टार किम कार्दासियान वेस्टको गरगहना तथा अमूल्य जुहारत डकैती गर्ने गिरोहका १६ जनालाई पक्राउ गरिएको फ्रान्सेली प्रहरीले जनाएको छ । गायिका, नर्तकी, नायिका किम फ्रान्समा फेसन विक नामक टेलिभिजन कार्यक्रम प्रस्तुत गर्ने सिलसिलामा गत अक्टोबरमा पेरिस पुगेकी थिइन् । पेरिसस्थित उनको निजी निवासमा डाँकाहरूको एउटा ठूलै गिरोह जबर्जस्ती घुसी किमलाई बाथरुमभित्र थुनी समूहले एक करोड अमेरिकी डलरभन्दा बढी मूल्य पर्ने सुन तथा हीराका गरगहना, जुहारत डकैती गरेर फरार भएका थिए । उनलाई शारीरिक चोटपटक केही नलागे तापनि मानसिक रूपमा निकै सन्त्रस्त र विचलित भएकी किमका प्रवक्ता महिलाले बताइन् ।"
बाढीबाट २१ को मृत्यु,"थाइल्यान्ड थाइल्यान्डको दक्षिणी दसवटा प्रान्तमा एक सातादेखि निरन्तर परेको ठूलो वर्षा र बाढीका कारण सोमबारसम्म २१ जनाको मृत्यु र २ सयभन्दा बढी स्थानमा सडक र ५९ पुलमा क्षति पुगेको छ ।बाढीले ३ लाख ३० हजार घरमा क्षति पुगेको छ, जसबाट ९ लाख ६० हजार व्यक्ति विस्थापित भएका छन् । सडक क्षतिका कारण ती क्षेत्रमा आवागमन अवरुद्ध भएको छ । दक्षिण थाइल्यान्डमा सामान्य जनजीवन प्रभावित भएको बाढी प्रकोप नियन्त्रण विभागका महानिर्देशक काटचाई प्रोमलर्टले बताए । वर्षाका कारण कतिपय क्षेत्र आंशिक डुबानमा परेपछि उनीहरू विस्थापित भएका हुन् । थाइल्यान्डको मौसम विभागले मंगलबारदेखि मौसममा सुधार आउने बताउँदै नदी आसपासका क्षेत्रमा सुरक्षा सतर्कता अपनाउन सर्वसाधारणलाई अनुरोध गरेको छ । यस्तै, प्रशासनले डुबानमा परेका बस्तीबाट पानी निकाल्न निकै ठूला पानी तान्ने पम्पको सहयोगमा अनवरत जुटिरहेको बताएको छ । नयाँ वर्षको सुरुवातसँगै आएको वर्षाले थाइल्यान्डको पर्यटन व्यवसायलाई पनि नराम्रो असर पारेको छ ।"
भियतनाममा अनिवार्य रक्तदानको प्रस्ताव,"अनिवार्य रक्तदान लागू गर्ने तथा ऐच्छिक रक्तदानलाई प्रोत्साहन दिन सरकारी खर्चमा वृद्धि गरिनेसमेत दुइटा कार्ययोजना कार्यान्वयन गरिने पनि स्वास्थ्य मन्त्रालयले जनाएको छ । अनिवार्य रक्तदान योजनामा मुलुकका करिब ४ करोड ६० लाख वयस्कले वर्षको कम्तीमा एकपटक प्रतिव्यक्ति एक युनिटका दरले अनिवार्य रक्तदान गर्नुपर्छ । एक युनिट रक्तथैलीमा २ सय ५० मिलिलिटरको परिमाण हुन्छ । तर, रक्तसम्बन्धी र रक्तजन्य अन्य रोगले ग्रस्त करिब १ करोड ४२ लाख रोगी पनि पर्ने हुँदा उनीहरूको हकमा भने यो योजना लागू हुने छैन ।"
बलात्कारमा मुद्दा,रुकुम नाताले भतिजी पर्ने मुसिकोट १४ की एक बालिकालाई बलात्कार गरेको भनी चौखाबाङ १ का ६५ वर्षीय वीरबहादुर बुढाविरुद्ध मुद्दा दर्ता भएको छ । बालिकालाई विगत ३ वर्षदेखि डरत्रास देखाएर बलात्कार गरेको उजुरीका आधारमा प्रहरीले बुढालाई पक्राउ गरेको थियो । छानबिनका क्रममा उनीविरुद्ध जबर्जस्ती करणीको मुद्दा दर्ता भएको प्रहरीले जनाएको छ । बालिका गर्भवती भएपछि उनकी आमाले घटनाबारे थाहा पाएकी थिइन् ।
निर्वाचन घोषणा तत्काल,"कञ्चनपुर नेपाली कांग्रेसका केन्द्रीय सदस्य रामशरण महतले संविधान संशोधन प्रक्रिया अघि बढेसँगै स्थानीय निर्वाचन मितिसमेत घोषणा हुनुपर्ने बताएका छन् । संशोधनमा महिनौं लाग्ने भएकाले तत्काल निर्वाचन मिति घोषणा गरेर अघि बढ्नुपर्ने उनको भनाइ छ । अब संशोधन पर्खेर बस्ने बेला छैन, सोमबार महेन्द्रनगरमा पत्रकार भेटघाटमा नेता महतले भने, आइतबार संसदमा पेस भएका केही निर्वाचनसम्बन्धी विधेयक फास्ट ट्रयाकबाट पारित गराउनुपर्छ । संविधानमै सीमांकन प्रदेश सभाबाट पारित गराउनुपर्ने उल्लेख भएकाले सभा गठन नहुन्जेल सीमा हेरफेर गर्न नसकिने उनको तर्क छ ।"
काभ्रेमा खोप सुनिश्चित,काभ्रे काभ्रे पूर्ण खोप सुनिश्चितायुक्त जिल्ला घोषणा भएको छ । २०७२७३ सालमा १ वर्षसम्मका ८ हजार १२ बालबालिकाले अत्यावश्यक ११ प्रकारका खोप पूरा भएपछि आइतबार यस्तो घोषणा गरिएको हो ।
जलाशययुक्त आयोजनाको खरिद दर तोकियो,"काठमाडौं ऊर्जा मन्त्रालयले जलाशयुक्त र अर्ध जलाशययुक्त आयोजनाका लागि विद्युत् खरिद सम्झौता (पीपीए) को दर प्रस्ताव गरेको छ ।सरकारले आयोजना र समयका आधारमा न्यूनतम प्रतियुनिट ४ रुपैयाँ ८० पैसादेखि अधिकतम १२ रुपैयाँ ४० पैसासम्मको पीपीए दरको प्रस्ताव गरेको हो । राष्ट्रिय ऊर्जा संकट निवारण तथा विद्युत् विकास दशक अवधारणापत्र र कार्ययोजना (२०७२ कार्यान्वयनका लागि पीपीए दर प्रस्ताव गरिएको ऊर्जामन्त्री जनार्दन शर्माले बताए ।हामीले प्रवद्र्धकको लाभांश १७ प्रतिशत नबढ्ने गरी खरिद दर प्रस्ताव गरेका छौं, सोमबार ऊर्जा मन्त्रालयका आयोजित पत्रकार सम्मेलनमा उनले भने, यसले खरिद दरको अन्योल समाप्त गरेको छ । कार्ययोजनामा राष्ट्रिय विद्युत् नियमन आयोग गठनको प्रावधान राखिएको छ । आयोगले कार्यान्वयन सुरु गर्नुपूर्वका लागि नयाँ पीपीए दर प्रस्ताव गरिएको मन्त्रालयले जनाएको छ । ऊर्जा मन्त्रालयस्तरीय निर्णयबाट पीपीए दर प्रस्ताव गरिएको हो । मन्त्रिपरिषद्ले अनुमोदन गरेपछि पीपीए दर कार्यान्वयनमा आउनेछ । जलाशययुक्त आयोजनाका लागि मंसिर १६ देखि जेठ १५ सम्म प्रतियुनिट १२ रुपैयाँ ४० पैसा र जेठ १६ देखि मंसिर १५ सम्मका लागि ७ रुपैयाँ १० पैसा पीपीए दर प्रस्ताव गरिएको छ । दिनभरको पानी जम्मा गरेर साँझमा विद्युत् निकाल्न सकिने (पिकिङ रन अफ रिभर (पीआरओआर) आयोजनाका लागि मंसिर १६ देखि जेठ १५ गतेसम्म १० रुपैयाँ ५५ पैसा पीपीए दर प्रस्ताव गरिएको छ । यो प्रस्तावित दरले तत्काललाई कम्पनी मोडलमा निर्माण गर्न लागिएको १ सय ४० मेगावाटको तनहुँ हाइड्रो जलाशययुक्त आयोजना र विद्युत् प्राधिकरणबीच विद्युत् खरिद सम्झौता गर्न सहयोग पुग्नेछ । मुलुकमा जलाशययुक्त आयोजना निर्माण गर्न स्वदेशी तथा विदेशी निजी क्षेत्रलाई आकर्षित गर्ने विश्वास ऊर्जा मन्त्रालयको छ । यस्ता आयोजनाले यस अवधिमा कम्तीमा ६ घन्टा विद्युत् आपूर्ति गर्नुपर्नेछ । पीआरओआर आयोजनाले जेठ १६ देखि मंसिर १५ सम्म उत्पादन गरेको नन पिकिङ ऊर्जाका लागि ८ रुपैयाँ ४० पैसा र पिकिङ का लागि ४ रुपैयाँ ८० पैसा तोकिएको छ । सरकारले प्रस्ताव गरेको विद्युत् खरिद दर मुलुकमा १० हजार मेगावाट विद्युत् उत्पादन नभएसम्म लागू हुनेछ । १० हजार मेगावाट उत्पादन पूरा भएपछि भने यो दरमा हेरफेर हुन सक्ने मन्त्री शर्माले बताए । उनका अनुसार मन्त्रालयले सार्वजनिक गरेको पीपीए दर अहिले नै लागू नभइसकेको जानकारी दिए । यो दर अहिल्यै लागू भइहाल्यो भन्ने हैन । अहिले पनि हामी सरोकारवालासँग छलफलमा छौं, उनले भने, छलफलपछि यसमा केही हेरफेर हुन पनि सक्छ । विद्युत् प्राधिकरणले हाल १ सय मेगावाटसम्मका नदीको प्रवाहमा आधारित (रन अफ रिभर (आरओआर) आयोजनाका लागि पुसदेखि चैतसम्म प्रतियुनिट ८ रुपैयाँ ४० पैसा र वैशाखदेखि मंसिरसम्म ४ रुपैयाँ ८० पैसा दरमा विद्युत् खरिद गर्दै आएको छ । शर्माले जलाशययुक्त र पीआरओआर आयोजनामा समेत लगानी भित्र्याउन यसले सहयोग गर्ने बताए । यो खरिद दर सम्झौता गर्दा हाल प्राधिकरणले लागू गरेअनुसार ३ प्रतिशतको वार्षिक साधारण वृद्धिका हिसाबले ८ वर्षसम्म सुविधा दिइनेछ । जलाशययुक्त, पीआरओआर र १ सय मेगावाटभन्दा ठूला नदीको प्रवाहमा आधारित आयोजनामा अहिले तोकिएको दर लागू हुनेछ । यसका लागि प्रवद्र्धक कम्पनीले आयोजना सम्पन्न भएपछि लाभांशका लागि खरिदकर्तासमक्ष पेस गर्नुपर्ने प्रावधान राखिएको छ । जलाशययुक्त अयोजनाले भने सुख्खायाम (मंसिर १६ देखि जेठ १५ सम्म) मा वार्षिक उत्पादनको ३५ प्रतिशतभन्दा माथि उत्पादन दिनुपर्नेछ । ३५ प्रतिशतभन्दा बढी उत्पादन दिन नसकेमा त्यसलाई पीआरओआर मानेर त्यसैअनुसारको दर निर्धारण हुने मन्त्रालयले जनाएको छ । सुख्खायामममा वार्षिक विद्युत् उत्पादनको ५० प्रतिशतभन्दा बढी भएमा भने बढी उत्पादित विद्युतको प्रतिशत बराबर वर्षायामकै दरमा घटाउनुपर्नेछ । बहुउद्देश्यीय जलाशययुक्त अयोजनाको खरिद दर भने वर्षभरिकै लागि एउटै निश्चित दर हुनेछ । यसका लागि सुख्खा र वर्षायाम दुवैको औसत निकालेर खरिद दर तोकिनेछ । पीआरओआरका लागि भने मन्त्रालयले न्यूनतम विद्युत् आपूर्ति ४ घण्टा तोकेको छ । ठूला जलाशययुक्त आयोजनाको पीपीए दर नतोकिँदा लगानीमा अन्योल रहेकामा दर तोकिएपछि अन्योल हटेको ऊर्जा सचिव अनुप उपाध्यायले बताए । उनले नेपालका ठूला जलाशययुक्त आयोजनामा अब लगानी भित्र्याउन प्रोत्साहन मिल्ने दाबी गरे ।जनताको लगानी प्रतिबद्धता माग सरकारले सोमबार नै जनताको पैसामा माथिल्लो अरुण, दूधकोसी, तमोर, सुनकोसी ३, लाङटाङ, नलसिङगाड, उत्तरगंगा, तिला १, नौमुरेलगायतका आयोजनामा निर्माण गर्न सर्वसाधारणबाट लगानी प्रतिबद्धता आह्वान गरेको छ । ऊर्जामन्त्री शर्माले नेपालको पानी, जनताको लगानी कार्यक्रमका लागि सर्वसाधारणबाट लगानी प्रतिबद्धता आह्वान गरेका हुन् । जनताले लगानी प्रतिबद्धता गर्न आवेदन दिन सक्ने वेबसाइटको सुरुवात गर्दै यस्तो आह्वान गरेका हुन् । ऊर्जा मन्त्रालयले तयार पारेको अनलाइन पोर्टल एमओईएलअनलाइन डट एमओइएन डट जीओभी डट एनपी मार्फत विश्वभर रहेका नेपालीले लगानी प्रतिबद्धता जनाउन सक्ने मन्त्री शर्माले बताए । अनलाइनमार्फत तोकिएको विवरण र कागजात भरेर सर्वसाधारणले लगानी प्रतिबद्धता गर्न सक्ने उनले जानकारी दिए । सर्वसाधारणले गरेको यस्तो लगानी प्रयोग गरी माथिल्लो अरुण, दूधकोसी, तमोर, सुनकोसी ३, लाङटाङ, नलसिङगाड, उत्तरगंगा, तिला १, नौमुरेलगायतका आयोजनामा निर्माण अघि बढाइनेछ ।उनले विदेशमा बस्ने नेपालीसहित कर्मचारी, विभिन्न कोषहरूलगायतका समेत लक्षित गरेर अनलाइनबाटै लगानी प्रतिबद्धताको व्यवस्था गरिएको जानकारी दिए ।टेक अर पे लागू भइसक्योमन्त्री शर्माले उत्पादकहरूले उत्पादन गरेको विद्युत् लिएमा मात्र रकम तिर्ने (टेक एन्ड पे) नीतिलाई खारेज गरेर सोमबारदेखि नै विद्युत् लिने वा रकम तिर्ने (टेक अर पे) लागू भएको जानकारी दिए । पुरानो नीति विद्युत् उत्पदन बढाउनका लागि बाधक देखिएकाले त्यसलाई खारेज गरिएको छ, उनले भने, आजैदेखि टेक अर पे लागू भएको छ, सबै निकायले लागू गर्नेछन् । यो नीति मुलुकमा १० हजार मेगावाट बिजुली उत्पादन नहुँदासम्म लागू हुनेछ ।ऊर्जा क्षेत्रको विकास गर्न बैंक ब्याजदर घटाउने तथा ५० लाख मूल्य अभिवृद्धि कर छुट दिने प्रस्ताव अघि बढाइएको समेत उनले जानकारी दिए । डलरमा हुने पीपीएको जोखिम न्यूनीकरण गर्न हेजिङ फन्ड को व्यवस्था गर्न लागिएको शर्माले बताए । यो फन्डमा कसरी रकम व्यवस्थापन गर्ने भन्ने विषयमा छलफल गर्न सकिन्छ, उनले भने, यसका लागि हामीले अर्थ मन्त्रालयमा प्रस्ताव गरिसकेका छौं । फन्डको व्यवस्थापन गरेपछि डलर पीपीएका विषयमा उठेका विवाद नदोहोरिने उनको दाबी छ । चार वर्षमा चार गुणा माग बढ्ने हालको तुलनामा नेपालको विद्युत् माग आगामी चार वर्षभित्र करिब चार गुणा बढ्ने देखिएको छ । जल तथा ऊर्जा आयोगले सोमबार सार्वजनिक गरेको विद्युत् माग पूर्वानुमान प्रतिवेदन अनुसार सन् २०२० सम्ममा हालको भन्दा माग चार गुणा बढ्ने देखिएको छ । आयोगले विद्युत् उपभोग र त्यसको वृद्धिदरका आधारमा आगामी २५ वर्षको मागसम्बन्धी पूर्वानुमान सार्वजनिक गरेको छ । अहिले हाम्रो माग १ हजार ७ सय २१ मेगावाट रहेको छ, ऊर्जा आयोगका सचिव मधुसुदन अधिकारीले भने, सन् २०२० मा यो माग ६ हजार ८ सय १४ मेगावाट पुग्ने देखिन्छ । आयोगको प्रतिवेदनअनुसार आगामी चार वर्षमा सहरी क्षेत्रका ७५ प्रतिशत घरमा विद्युतबाटै पानी तताउने सुविधा उपयोग हुने देखिन्छ । आयोगले आगामी चार वर्षभित्र सहरी क्षेत्रका सबै घरमा विद्युतबाटै खाना पकाउने प्रचलन सुरु हुने प्रक्षेपणका आधारमा मागको तथ्यांक निकालेको हो । यसैगरी आउने चार वर्षमा कम्तीमा ७ प्रतिशत ग्रामीण क्षेत्रका घरमा विद्युतबाटै खाना पकाउने प्रचलन सुरु हुनेछ । यसैगरी सन् २०२५ सम्ममा सहरी क्षेत्रको ७ प्रतिशत विद्युतीय मेट्रो सञ्चालन विद्युतबाट हुने आयोगको प्रक्षेपण छ । प्रतिवेदनअनुसार सन् २०२५ मा नेपालको विद्युत् माग १० हजार ८ सय ३ मेगावाट, २०३० मा १८ हजार ३ सय ७१ मेगावाट, २०३५ मा २९ हजार २ सय ३१ र २०४० मा ५१ हजार ३ सय ३० मेगावाट पुग्नेछ । टेक अर पे तत्काल लागू गर्न माग यसैबीच स्वतन्त्र ऊर्जा उत्पादकहरूको संस्था नेपाल (इप्पान) ले सरकारले घोषणा गरेको टेक अर पे, मूल्य अभिवृद्धि कर (भ्याट) छुटलगायतको तत्कालै कार्यान्वयन गर्न माग गरेको छ ।सोमबार राजधानीमा पत्रकार सम्मेलन गरी इप्पानले सरकारले पटकपटक विभिन्न सहुलियत र छुटको घोषणा गर्ने तर कार्यान्वयन नगर्ने गरेको आरोप लगाए । धेरै घोषणा भएका छन्, पटकपटक हुने गर्छन्, इप्पानका अध्यक्ष शैलेन्द्र गुरागाईले भने, त्यसको कार्यान्वयन भने हुने गरेको छैन, हामी तत्कालै कार्यान्वयन गर्न माग आग्रह गर्छौं । उनीहरूले वन क्षेत्रको जग्गा भाडामा लिएबापत ७५ रोपनीको हदबन्दीको व्यवस्था हटाउने, निजी प्रवद्र्धकलाई प्रसारण लाइन र सबस्टेसनको निर्माण गर्न दिन पनि माग गरेका छन् । सरकारले पटकपटकका लोडसेडिङ अन्त्य र ऊर्जा आत्मनिर्भर बनाउने घोषणाको कार्यान्वयन गर्न पनि इप्पानले माग गरेका छन् । इप्पानले हालै नयाँ कार्यसमिति चयन गरेको पत्रकार सम्मेलनमा जानकारी दिइएको छ । गुरागाईको सभापतित्वमा चयन भएको नयाँ कार्यसमितिको उपसभापतिमा कुमार पाण्डे, महासचिवमा तुकप्रसाद पौडेल र कोषाध्यक्षमा आनन्द चौधरी छन् ।"
सडक छेउका पम्प सुधार्न निर्देशन,"काठमाडौं सरकारले सडक नजिक सञ्चालित पेट्रोलपम्पको पूर्वाधार सुधार गर्न निर्देशन दिएको छ ।एउटा मात्रै नोजल, त्यसमा पनि सरकारी मापदण्डअनुसार सञ्चालन नभएपछि ४ महिनाभित्र सुधार गर्न निर्देशन दिएको हो । अधिकांश पम्पले मापदण्ड पालना गरेका छैनन् । पम्पको पूर्वाधार सुधार गर्न सूचना प्रकाशित गरेका छौं, आयल निगमका बिक्री वितरण विभाग निर्देशक सीताराम पोखरेलले भने, चार महिनाभित्र सुधार नगरे कारबाही हुन्छ । पम्पको अनुगमनगरी मापदण्ड पूरा नगर्ने पम्पलाई कारबाहीको दायरामा ल्याइने उनले बताए ।हाल मुलुकभरि करिब १२ सय पेट्रोलडिजेल पम्प सञ्चालनमा छन् । तीमध्ये वाग्मतीमा १ सय ७२ र उपत्यकामा १ सय १७ पेट्रोलडिजेल पम्प सञ्चालनमा छन् । हाल नेपाली सेना, प्रहरी, सशस्त्र, साझा र नेसनल ट्ेरडिङको स्वामित्वमा ८ वटा पम्प सञ्चालनमा छन् । उपत्यका बाहिर चितवन, पथलैया, पोखरा र दाङमा पनि सरकारले सञ्चालन गर्दै आएको छ । तर, अधिकांश पम्पहरू मापदण्ड पूरा नगरी सञ्चालन गर्दै आएका छन् । निगमका अनुसार पम्प सञ्चालकले साधारण बिक्रेताको बिक्रीस्थल रहने जग्गाको लम्बाइ राष्ट्रिय राजमार्गको हकमा ४० मिटर र चौडाइ कम्तीमा १७ मिटर, कुल क्षेत्रफल कम्तीमा तीन रोपनी वा साढे चार कठ्ठा जग्गा अनिवार्य हुनुपर्छ । साधारण विक्रेताको बिक्रीस्थल रहने सहायक राजमार्गको हकमा जिल्ला विकास समिति, गाविस तथा कृषि र अन्य सडकहरूको हकमा गाविस तथा नगरपालिका क्षेत्रमा भए जग्गाको लम्बाइ कम्तीमा ३० मिटर र चौडाइ कम्तीमा १५ मिटर र कुल क्षेत्रफल कम्तीमा दुई रोपनी वा तीन कठ्ठा हुनुपर्ने निगमले जनाएको छ । महानगरपालिका वा उपमहानगरपालिकाको क्षेत्रभित्र साधारण विक्रेताको बिक्रीस्थल रहने भए बिक्रीस्थल रहने जग्गाको लम्बाइ कम्तीमा २० मिटर र चौडाइ १२ मिटर, कुल क्षेत्रफल कम्तीमा डेढ रोपनी वा दुई कठ्ठा हुनुपर्छ । यस्तै पम्प परिसरमा बिक्रेताको प्रमाणपत्र (नवीकरणसहित), परिमाण र गुणस्तरसम्बन्धी विवरण, मूल्यसूची, निगमको स्वीकृत लिएर भाडामा लिनेदिनेको कागजात, ४ थान १० लिटर क्षमताको बाल्टिन (बालुवा भरिएको), साबेल पिक एकएक थान अनिवार्य हुनुपर्छ । एक थान एक हजार लिटर पानी भरिएको ट्यांकी, पानी विश्रामस्थल तथा शौचालयको व्यवस्था, डिस्पेन्स पम्प, अन्डरग्राउन्ड ट्यांकीको संख्या र क्षमतासहितको विवरण, ३ फिट वा बढीमा ५ फिटसम्म उचाइ भएको कम्पाउन्ड वाल, वृक्षरोपण तथा ड्रेनेजको व्यवस्था हुनुपर्ने निगमले जनाएको छ । निगमका अनुसार पम्प सञ्चालकले अनुमति लिने क्रममा सबै मापदण्ड पूरा गर्ने दाबी गरे पनि कार्यान्वयन भने गरेका छैनन् ।मापदण्ड पूरा नगर्ने व्यवसायीलाई कानुनी दायरामा ल्याउन निगमले बिक्रेता विनियमावली संशोधनसमेत गरेको छ । करिब दुई साताअघि निगम सञ्चालक समितिले बिक्रेता विनियमावली २०७३ पाससमेत गरेको छ । सोही विनियमावलीअनुसार निगमले निर्देशन दिएको हो । गत शुक्रबार सूचना प्रकाशित गरेर सुधार गर्न भनेका छौं, पोखरेलले भने ।आपूर्ति मन्त्रालयका सहसचिव तथा प्रवक्ता सूर्यप्रसाद श्रेष्ठले विनियमावली प्रारम्भ भएको मितिले चार महिनाको म्याद दिएको बताए । सो समयअवधिभित्र कार्य सम्पन्न गर्न नसक्ने बिक्रेताहरूलाई विनियमावलीमा तोकेबमोजिम कारबाही हुने उनले बताए । चार महिनाभित्र सर्त पूरा नगर्ने साधारण बिक्रेतालाई नियमित रूपमा उपलब्ध गराउँदै आएको परिमाणको ५० प्रतिशत पेट्रोलियम पदार्थ रोक्छौं । त्यसपश्चात् निगमले एक महिनाको अर्को अवसर दिनेछ । उक्त समय सीमाभित्र मापदण्ड पूरा नगरे नियमित उपलब्ध गराउँदै आएको परिमाणको २५ प्रतिशत मात्रै पेट्रोलियम उपलब्ध गराउँछौं । त्यसपश्चात् पुन: एक महिनाको अन्तिम म्याद दिइनेछ, उनले भने, उक्त अवधिभित्र पनि मापदण्ड पूरा नगरेमा निगमले पेट्रोलियम पदार्थको आपूर्ति बन्द गरी बिक्रेता खारेज गर्नेछ । निगमका अनुसार मापदण्ड पूरा गर्ने सन्दर्भमा पम्प बिक्रेताहरूले आपसमा मर्जर, जग्गा थप वा अन्य स्थानमा स्थानान्तरण गर्न सक्नेछन् । तर, स्थानान्तरण गर्नुपूर्व निगमको स्वीकृति अनिवार्य रहेको जनाइएको छ । हाल सञ्चालनमा रहेका प्याक्ड (ड्रमबाट पेट्रोल कारोबार गर्ने) बिक्रेताहरू दुई वर्षभित्र नमुना पम्प बिक्रेतामा परिवर्तन गराउनुपर्ने जनाइएको छ । दुर्गम ठाउँमा पम्प भएका अवस्थामा ड्रमबाट इन्धन उपलब्ध गराउने चलन छ । उक्त व्यवस्थालाई प्याक्ड बिक्रेता भनिन्छ । पेट्रोलियम डिलर्स एसोसिएसनका अध्यक्ष लीलेन्द्र प्रधानले सरकारको एकपक्षीय निर्णयले व्यवसायीलाई अन्योलमा पारेको बताए । उनले जग्गाको हकमा बाहेक सर्वसाधारणलाई सुविधा दिन तयार रहेको बताए । बिक्रेता विनियमावली संशोधन भएको जानकारी पाए पनि पूर्ण रूपमा बुझ्न पाएका छैनौं, उनले भने, विनियमावलीबारे विस्तृत अध्ययन गरी निर्णय गर्नेछौं ।"
किसानलाई कमसल मल : संसदीय प्रतिवेदन,"सांसद काशीनाथ अधिकारी संयोजक रहेको ६ सदस्यीय उपसमितिले आइतबार मूल समितिलाई बुझाएको प्रतिवेदनले अनुदानमा किसानलाई बिक्री गरिने रासायनिक मलको गुणस्तर पनि कमसल रहेको औंल्याएको छ । कतिपय अवस्थामा कृत्रिम बोरासमेत प्रयोग गरेको किसानले सांसदहरूलाई अनुगमनका क्रममा गुनासो गर्दै बोरामा लेखिएको लेबलले उल्लेख गरेको पोषणतत्त्वको मात्रा नहुने गरेको बताएका छन् । समितिका सभापति मोहनप्रसाद बराललाई बुझाइएको प्रतिवेदनमा सरकारले बिक्री गर्ने मलमा करिब ५० प्रतिशत किसानको मात्रै पहँुच रहेको उल्लेख गरिएको छ । अध्ययन समितिले यो कार्यलाई अन्त्य गर्दै सबै किसानको पहुँचमा मल पुर्याइनुपर्ने सुझाव तत्काल लागू गर्नुपर्ने भनेको छ । अनुदानमा मल वितरण गर्न ल्याइएको यो कार्यक्रम लागू भएको करिब एक दशक हुन लाग्दासमेत सरकारले पुनरावलोनक र समीक्षा नगरेको भन्दै प्रतिवेदनले लक्ष्यअनुरूप यो कार्यक्रमको उद्देश्यमाथि पनि प्रश्न गरेको छ ।मल नीति २०५८ लाई बेवास्ता गर्दै उत्पादन र उत्पादकत्व बढाउन सरकारले साना र सीमान्तकृत किसानका लागि यो कार्यक्रम ल्यायो तर प्रतिफल देखिएन, प्रतिवेदनमा भनिएको छ । त्यसैगरी मलको ढुवानी भाडा पनि मनपरी निर्धारण हुने, अपरदर्शी, कृत्रिम अभाव हुने गरेको गुनासो किसानहरूले सांसदसमक्ष राखेका छन् । रासायनिक मल आयातको जिम्मा कृषि सामग्री कम्पनी र साल्ट ट्ेरड्रिङलाई छ भने यसलाई सहकारीमार्फत किसानलाई बिक्री गर्नुपर्छ । तर कतिपय जिल्लामा यो प्रक्रियाको पनि पालना हुने नगरेको औंल्याइएको छ । कृत्रिम सहकारी र कृत्रिम बिक्रेताको चलखेलका कारण किसान मारमा परेका देखिन्छन्, प्रतिवेदनले भनेको छ । हाल नेपालमा वार्षिक ५ लाख टन रासायनिक मल प्रयोग हुँदै आएको छ । तर, कृषि विकास मन्त्रालयले २ लाख ७४ हजार टनका लागि मात्रै अनुदान उपलब्ध गराउँदै आएको छ । यसका लागि मात्रै पौने ५ अर्ब रुपैयाँ विनियोजन हुने गरेको छ । यसैबीच भारतबाहेक तेस्रो मुलुकबाट आयात हुने मलले कोलकाताको हल्दिया नाकामा समयमै ढुवानी नपाउने कारणले किसानले समयमै मल नपाउने गरेको पनि प्रतिवेदनमा उल्लेख गरिएको छ ।सरकारले ०६५ चैतको मन्त्रिपरिषद्बाट रासायनिक मलमा अनुदान उपलब्ध गराउने निर्णय गरेको थियो । ०६५६६ देखि प्रतिकृषक तराईमा ४ हेक्टर, पहाडमा १५ रोपनीमा लगाइने तीन बालीसम्मलाई अनुदानको सरकारी मल वितरण गर्दै आएको छ । गत साउनमा गठन गरिएको समितिले कास्की, मोरङ, तनहुँ, चितवनमा पुगेर स्थलगत अध्ययन गरेको थियो । त्यस क्रममा समितिले सरोकारवाला, किसान संगठन, मल आयतकर्ता, विक्रेता, सहकारी, व्यवसायीलगायतसँग पनि अन्तरक्रिया गरेको थियो ।"
ढुवानीमा सिन्डिकेट छैन,"विराटनगर पूर्वका जिल्लाबाट विभिन्न सामान ढुवानी गर्दा सरकारले तोकेको दरभन्दा कम रकम लिने गरिएको व्यवसायीले जनाएका छन् । ढुवानी भाडा दोब्बर बढाएको भन्ने उद्योगीव्यवसायीको आरोप सत्य नभएको भन्दै उनीहरूले विज्ञप्ति जारी गरी यस्तो जनाएका हुन् ।उनीहरूले ढुवानी सेवामा सिन्डिकेट नरहेको दाबी पनि गरेका छन् । राजधानीसम्म सामान ढुवानी गर्दा सरकारको निर्णयअनुसार प्रति १० टन ३१ हजार ८ सय रुपैयाँ कायम गरिए पनि हाल २७ हजार रुपैयाँ मात्र लिइने गरेको ट्रक व्यवसायी महासंघले जनाएको छ । ट्रक व्यवसायी संघ विराटनगरका अध्यक्ष मेघराज सिग्देलका अनुसार ढुवानीमा आलोपालो प्रणाली लागू गरिएको छैन । आलोपालोका नाममा सुनसरीको इनरुवामा धर्मकाँटा राखेर रकम असुलेको आरोप व्यवसायीले लगाएका छन् । सिग्देलका अनुसार उक्त धर्मकाँटा हाल राखिएको नभई १० वर्षअघिदेखि सञ्चालनमा छ ।यातायात व्यवस्था कार्यालयका प्रतिनिधि, ट्राफिक प्रहरीलगायतको उपस्थिति रहने उक्त स्थानमा मापदण्डभन्दा बढी भार बोक्न नदिन साथै सम्भावित दुर्घटना रोक्न सुपरीवेक्षण हुने गरेको ट्रक यातायात व्यवसायी महासंघका क्षेत्रीय उपाध्यक्ष विनोद खड्काले बताए । ट्रकमा एकजना मात्र चालक रहने भएकाले लामो रुटमा गाडी चलाएर ल्याएपछि एक दिन विश्राम गराएर भोलिपल्ट मात्र जान दिने गरिएको संघले जनाएको छ ।"
हेवाखोलाको विद्युत् केन्द्रीय प्रसारणमा जोडिँदै,"काबेली करिडोरको दोस्रो चरणको काम पूरा नहुँदा आयोजनाले सबै काम सकेर पनि विद्युत् प्रवाह गर्न सकेको छैन । प्राधिकरण, आयोजना र ठेकेदार पक्ष आइतबार सब स्टेसनमा पुगी तयारी थालेको आयोजना प्रमुख दीपेन्द्र द्विवेदीले बताए । अब टेस्टिङको काम अघि बढ्छ, उनले भने, विद्युतको अभाव भएको यो अवस्थामा पूर्वको लोडसेडिङ घटाउन सहयोग पुर्याउँछ ।केन्द्रीय प्रसारणमा आयोजनाको विद्युत् नजोडदा उत्पादन त्यतिकै खेर गइरहेको छ । केही साताअघि नै सबै काम सकेर सब स्टेसनसम्म विद्युत् पुर्याएका हौं, हेवाखोला विद्युत् आयोजनाका वसन्त नेम्वाङले भने, तत्काल सब स्टेसन सञ्चालन गर्न सबै पक्षलाई अनुरोध गरे पनि काम हुन सकेको छैन । आयोजनाले ४ किलोमिटरको प्रसारणलाइनमार्फत स स्टेसनसम्म विद्युत् प्रवाह गरी परीक्षण गरिसकेको छ । काबेली करिडोरअन्तर्गत इलामको सोयाकदेखि फिदिमसम्मको निर्माण भइरहे पनि पूरा भएको छैन । फिदिमस्थित सब स्टेसनमा हेवाको उत्पादन जोडेर विद्युत् प्राधिकरणको पुरानो ३३ केभीए लाइनमार्फत राष्ट्रिय प्रसारण लाइनमा जोड्न तयारी भएको हो । टेस्टिङका लागि जनशक्ति र उपकरण आउने क्रममा रहेकाले केही दिनभित्र नै राष्ट्रिय प्रसारण लाइनमा जोडिन्छ, आयोजनाका इन्जिनियर हेमराज वान्तवाले भने । दोस्रो खण्ड सोयाकदेखि फिदिम र तेस्रो खण्ड फिदिमदेखि अमरपुरसम्म काम एकसाथ भइरहेको छ । दोस्रो खण्डमा १ सय २३ वटा र तेस्रो खण्डमा ५५ वटा टावर निर्माण हुनेछन् । सन् २०१७ को जुलाईमा सकिनुपर्ने आयोजनाको निर्माण भारतीय जेगोर ओभरसिज एन्ड एस्टर जेभिले गरिरहेको छ । घट्यो उत्पादनमाबु र माइमझुवामा सञ्चालित ९९८ मेगावाटको पञ्चकन्या माई हाइड्रो आयोजनाको उत्पादन ३५ मेगावाटमा झरेको छ । दस वर्षअघि माईखोलाको पानी सर्वेक्षण गर्दा अत्यधिक सुख्खा हुने चैतमा कम्तीमा तीन मेगावाट विद्युत् उत्पादन गर्न सकिने निष्कर्ष निकालेको भए पनि यसपालि अझै घट्ने देखिएको छ । यो वर्ष तुलनात्मक रूपमा राम्रो वर्षा भयो, सहायक आयोजना प्रबन्धक दीपक शाक्यले भने, दसैंताका अविरल वर्षाले पानीका मुहान फुट्दा पनि पुसमा नै खोलामा पानी घट्यो । मुहान क्षेत्रका वन विनाश र बढदो तापक्रमका कारण पनि पानी घटेको अनुमान उनको छ ।आयोजनाले सुलुबुङ र जमुनामा ६१ मेगावाटको क्यासकेट आयोजनासमेत सञ्चालन गरेको छ । तर, सुरुको सर्वेक्षणअनुसार पानीको बहाव कायम रहेको छैन । खोलामा पानीको बहाव घटेपछि रन अफ दि रिभर अन्तर्गत सञ्चालित सवै अयाोजनाको विद्युत् उत्पादन घटेको छ । पुवा खोलाको ६२ मेगावाटबाट घटेर २४ मेगावाट उत्पादन भइरहेको छ । हिमाल दोलाखाद्वारा सञ्चालित ४५ मेगावाटको साना माईखोला आयोजनावाट १ दशमलव ६ मेगावाट उत्पादन छ । काबेली करिडोरमा विद्युत् उत्पादन गर्दै आएका आयोजनाको क्षमता ४९५ मेगावाट भए पनि हाल १६ मेगावाट प्रभाव भइरहेको इन्जिनियर हेमराज वान्तवाले बताए । जिल्लाका माईखोला, पुवाखोला र जोगमाई खोलामा चार वटा निर्माणाधीन आयोजना पूरा भएपछि ७९ मेगावाट विद्युत् उत्पादन हुनेछ ।"
सुदूरका तराईमा निक्षेपभन्दा लगानी बढी,"धनगढीकैलाली सुदूरपश्चिमका बैंक तथा वित्तीय संस्थाहरूले निक्ष्ोपभन्दा लगानी बढी गर्दै आएका छन् । राष्ट्र बैंकका अनुसार हालसम्म कैलाली र कञ्चनपुरमा ३७ अर्व ५४ करोड निक्षेप संकलन र ६० अर्ब ४४ करोड लगानी भएको छ ।यस क्षेत्रमा रहेका २ सय ३ वटा बैंक तथा वित्तीय संस्थाहरूले निक्षेप संकलनको दाँजोमा लगानी बढी गर्दै आएका हुन् । तराईका कैलाली र कञ्चनपुरमा लगानी सीमित हुँदा पहाडी क्षेत्रको आर्थिक विकासमा उल्लेख्य प्रगति हुन नसकेको राष्ट्र बैंकले जनाएको छ । वित्तीय संस्थाको निक्षेपभन्दा लगानी धेरै बढी भए पनि तराइका जिल्लामा मात्र सीमित छ, राष्ट्र बैंक धनगढीले आइतबार आयोजना गरेको कार्यक्रममा बैंकका निर्देशक विश्रुत थापाले भने, कैलाली र कञ्चनपुरमा मात्र कुल लगानीको ९२ प्रतिशतभन्दा बढी रहेको देखिएको छ । ०७२ असारसम्म यस क्षेत्रमा बैंक तथा वित्तीय संस्थाको लगानी ३७ अर्ब ३९ करोड रुपैयाँ रहेको थियो । निर्देशक थापाका अनुसार सुदूरपश्चिमका अन्य ७ वटा पहाडी जिल्लामा निक्षेपभन्दा लगानी निकै कम रहेको छ । सुदूरपश्चिममा सबैभन्दा बढी ८४ बैंक तथा वित्तीय संस्था रहेको कैलालीमा लगानीे ७२ प्रतिशतभन्दा बढी रहेको छ । कैलालीमा १८ अर्ब ९ करोड निक्षेप संकलन भएको र ४३ अर्ब ७० करोड रुपैयाँ लगानी भएको नेपाल राष्ट्र बैंकको तथ्यांकमा उल्लेख छ । कञ्चनपुरमा ९ अर्ब १० करोड निक्षेप संकलन भएकोमा १२ अर्ब २६ करोड रुपैयाँ लगानी भएको निर्देशक थापाले बताए । राष्ट्र बैंकका अनुसार डडेल्धुरामा २ अर्ब २९ करोड निक्षेप संकलन भएकोमा १ अर्ब ४० करोड, डोटीमा १ अर्ब ९६ करोड निक्षेप र ८२ लाख कर्जा तथा बैतडीमा १ अर्ब ६३ करोड निक्षेप संकलन भएकोमा ७२ करोड रुपैयाँ लगानी रहेको छ । यसैगरी अछाममा ७८ करोड निक्षेप र ४५ करोड कर्जा, दार्चुलामा १ अर्ब २५ करोड निक्षेप र ५९ करोड लगानी, बाजुरामा ६७ करोड निक्षेप र २४ करोड लगानी, बझाङमा ९६ करोड निक्षेप र २६ करोड रुपैयाँ लगानी रहेको छ ।सुदूरपश्चिमको कैलालीमा ८४, कञ्चनपुरमा ४४, डडेल्धुरामा १४, डोटीमा १२, बैतडीमा ९, अछाममा १७, दार्चुलामा ८, बाजुरामा ६ र बझाङमा ७ बैंकिङ कारोबारको अनुमति पाएका बैंक तथा वित्तीय संस्थाहरू रहेको राष्ट्र बैंकले जनाएको छ ।छिट्टै भारु सटही सहज हुनेनेपालमा रहेका ५ सय र हजार दरका भारतीय रुपैयाँको सटही छिट्टै सहज हुने नेपाल राष्ट्र बैंकका प्रवक्ता नारायणप्रसाद पौडेलले बताएका छन् । पहल भइरहेको छ भारतीय पक्षबाट सकारात्मक संकेत आएको छ, प्रवक्ता पौडेलले भने । उनले प्रधानमन्त्री, राजदूत, गभर्नर तहबाट भारतसँग भारु सटहीबारे निरन्तर संवाद भइरहेको बताए । पौडेलका अनुसार छलफलका लागि एउटा नेपाली टोली भारत जाने तयारीमा छ ।भारतीय पक्षले १ अर्ब भारतीय रुपैयाँ नेपाललाई दिने भएको जानकारी दिए । पौडेलले भने, भारतीय रिजर्व बैंकले तत्काल १ अर्ब दिने भएको छ तर त्यो सटहीका लागि भने होइन । उनले भारतसँगको कारोबारका लागि दिन लागेको बताए ।"
नेपाली नोटको अवमूल्यन,"कञ्चनपुर सीमाक्षेत्रमा भारुको अभाव हुँदा नेपाली मुद्राको अवमूल्यन बढेको छ । भारु सटही गर्दा नेपाली हजारको ५ भारतीय सय र ५ सयको अढाईतीन सय रुपैयाँ मात्र पाइरहेको स्थानीय बताउँछन् । भारतले २ हजारको भारु नोट बजारमा ल्याए पनि खुद्रा अभावमा त्यसको चलनचल्ती निकै कम छ । व्यापारीहरूले उक्त नोट चलाउनै नमान्ने गरेको स्थानीय बताउँछन् । कि त २ हजारकै सामान किन्नुपर्छ भन्छन् कि खुद्रा छैन भन्छन्, स्थानीय दीपक जोशीले भने, भारु नपाएर पनि उस्तै, पाएर पनि उस्तै समस्या छ । डेढ महिनाअघि भारतमा भारु हजार र पाँच सयका नोट प्रतिबन्ध भएपछि सीमाक्षेत्रका बासिन्दाहरू निकै मारमा परेका छन् । सीमावर्ती बजारमा किनमेलदेखि औषधि उपचार र पढाइका लागि भारत जानेहरू निकै समस्यामा परेका छन् । भारुको अभावमा सीमाक्षेत्रका व्यापार व्यवसाय पनि सुस्ताएको व्यापारीहरू बताउँछन् । खासगरी ब्रह्मदेव, दोधाराचाँदनी र महेन्द्रनगरमा यस वर्ष भारुको समस्याले व्यापार निकै खस्केको व्यवसायीहरू बताउँछन् । यति बेला हिउँदेबाली लगाएर भारततिर फर्किनेहरूको भीडभाड बढेको छ । तर भारु नपाउँदा कतिपय कामदारहरू बाटोबाटै फर्किने गरेका छन् । सीमा क्षेत्रका व्यवसायीले २०२५ प्रतिशतसम्म सटही लिइरहेका छन् ।"
फुटवेयर मेलामा भीड,"मेलामा शिखर, बीएफ, स्काई, क्रसरोड, कोसेली, सु ल्यान्ड, फुट ल्यान्ड, टाकुरा र ईजीलगायतका १० नेपाली ब्रान्डका फुटवेयरका स्टलहरू राखिएका छन् । विभिन्न भेराइटिजका सबैलाई चाहिने जुत्ताचप्पल मेलामा पाइने प्रसाईले बताए । विद्यालय, कलेज र मर्निङ वाकमा प्रयोग हुने जुत्तादेखि पाटी सुजहरूसमेत बिक्रीका लागि राखिएका छन्, उनले भने, पहिले लेडिज फुटवेयरहरू मेलामा थिएन, अहिले यो पनि राखेका छौं । अझ नयाँ आइटमहरू मेलाका आकर्षक हुन् । मेलामा डेढ सयदेखि ५ हजारसम्मका फुटवेयर पाइने उनले जनाए । फुट ल्यान्ड तथा मेगा सुज इन्ड्रस्टीका ज्ञानेन्द्र दाहालले पछिल्लो समय स्वदेशी उत्पादनहरू नेपालीहरूले बढी मन पराउन थालेकाले अवलोकनकर्ता तथा उपभोक्ताहरूको भीड मेलामा बढेको बताए । उनले होलसेल र रिटेलरलाई दिने कमिसन उपभोक्तालाई प्रत्यक्ष रूपमै दिने व्यवस्था गरिएकाले मेलामा बजार र सोरुमको तुलनामा फुटवेयर सस्तोमा खरिद गर्न सकिने जनाए । नेपाली ब्रान्डका नयाँ उत्पादनहरूको प्रचारप्रसार गर्न मेला सजिलो माध्यम हो, दाहालले भने, नेपालीको खुट्टामा एक पटक स्वदेशी ब्रान्ड पुर्याउन गाह्रो छ, त्यसपछि उपभोक्ताहरूले आफैं स्वदेशी र विदेशी उत्पादनहरूमा कुन आरामदायी, बलिया र सस्तो छ भने सजिलै ठम्याउन सक्छन् । उनले आफ्नो स्टलबाट दैनिक सयदेखि डेढसय जोडी फुटवेयरहरू बिक्री हुने गरेको बताए । भने, सस्तो, बलियो र बढी टिकाउ मात्रै होइन, उपभोक्ताले चाहेअनुसारको डिजाइनमा एउटै छातामुनि १० वटा नेपाली ब्रान्डका जुत्ताचप्पल पाइने भएकाले समयको बचतसँगै पैसाका लागि पनि किफायती छन् । उनका अनुसार जाडोको मौसम भएरै होला मेलामा सबैभन्दा बढी बिक्री स्पोर्टस आइटमको भइरहेको छ । मेलामा जुत्ता खरिद गर्न आएका सिन्धुपाल्चोक घर भई राजधानीको कोटेश्वर बस्ने निकेश नेपालले आफूलाई मन पर्ने राम्रा र सस्तो नेपाली ब्रान्डको फुटवेयर किन्न पाएकामा खुसी व्यक्त गरे । उनले भने, बजारमा पाइने जुत्ता यहाँ ५० प्रतिशतसम्म छुटमा पाएको छु, छानीछानी खरिद गर्ने अवसर मेलाले प्रदान गरेको छ । उनले बजारमा २७ सय पर्ने जुत्ता १५ सयमा खरिद गरेको बताए । नेपालले मेलाको आयोजना महिनामा कम्तीमा एकचोटि गर्नैपर्ने सुझाव आयोजकलाई दिन चाहेको बताए । त्यस्तै श्रीमान्सँगै मेलामा भेटिएकी कीर्तिपुरकी उमा मानन्धरले एक जोर जुत्ता खरिद गरिसकेको जनाउँदै अर्को जोर छनोट गरिरहेको बताइन् । श्रीमान्का लागि सस्तो र बलियो जुत्ता त किनियो अब मेरो पालो हो, उनले भनिन्, मेलामा नेपाली ब्रान्डको फुटवेयर मात्रै पाइने भएर आएकी हुँ किनभने म स्वदेशी उद्योगको प्रोमोसन होस् भन्ने चाहन्छु, मेलाबाट दुईतीन जोर जुत्ता खरिद गरेर लग्ने सोच छ । यसैगरी श्रीमान्का लागि जुत्ता किन्न आएकी राजधानीस्थित कपनकी शान्ता ढकालले सस्तोमा जुत्ता उपलब्ध गराउने उद्देश्यले आयोजना गरिएको यो मेला आफूहरूजस्ता मध्यम वर्गीय परिवारका लागि राम्रो अवसर भएको बताइन् । उनले भनिन्, श्रीमान्का लागि दुई हजारमा जुत्ता खरिद गरिसकें, छोरा र आफ्ना लागि छान्दै छु ।मेलाबारे धनकुटा घर भई कोटेश्वर बस्दै आएका गजेन्द्र कार्कीको अनुभव अलिक फरक छ । उनले भने, म जस्ता विद्यार्थीका लागि यो मेला सस्तो बजार पनि हो । बाहिर महँगो पर्ने जुत्ता यहाँ छुटमा खरिद गर्दा निक्कै सस्तोमा पाएँ । कार्कीले आफू मेला हेर्न पहिलोचोटि आएकाले रमाइलो भएको र स्वदेशी ब्रान्डका धेरै जुत्ताहरूको मोडल तथा रेट थाहा पाउन सजिलो भएको बताए ।"
महोत्सवमा केराको प्रवद्र्धन,"चितवन केराखेतीको प्रवद्र्धन गर्ने उद्देश्यले नारायणी किनारमा सोमबारबाट ११ औं चितवन महोत्सव सुरु भएको छ । महोत्सवमा मह परिसर, डेरी र प्लास्टिकका नमुना उद्योगका स्टल रहेका छन् । प्रत्येक २ वर्षमा आयोजना गरिने महोत्सवले जिल्लामा सम्भावना बोकेको क्षेत्रको प्रवद्र्धन गर्दै आएको छ । यो वर्ष महोत्सवले पहिलो प्राथमिकतामा केराखेतीलाई राखेको छ । सीमान्तकृत समुदायको पहिचान झल्कने घर महोत्सवको आकर्षण रहेको छ । महोत्सवमा करिब ५ सय स्टल रहनेछन् । जसमा ७ वटा विशेष स्टल रहनेछन् । त्यस्तै महोत्सवकै अवसर पारेर नारायणगढकै क्याम्पाचौरमा फुड फेस्टिबलको आयोजना पुस २८ देखि माघ २ सम्म चल्ने भएको छ । जिल्लाको विकासका सम्बन्धमा विज्ञहरूलाई मंगलबारदेखि विभिन्न विषयमा ५ वटा कार्यशाला गोष्ठी गरिनेछ । जसमा क्वालिटी म्यानेजमेन्ट इन एसएमई, पर्यटन, कृषि, जिल्लाको विकास र साहित्यिक गोष्ठी गरिनेछ । महोत्सवको प्रधानमन्त्री पुष्पकमल दाहालले उद्घाटन गरे । महोत्सव सुरु हुनुपूर्व हजारौंको सहभागितामा झाँकीसहितको र्यालीले नारायणगढ बजारको परिक्रममा गरेको थियो ।"
बार्सालाई बराबरीको निराशा,"म्याड्रिड अन्तिम मिनेटमा लियोनल मेसीले फ्रिकिकमा सानदार गोल गर्दै बार्सिलोनालाई आइतबार हारको स्थितिबाट जोगाएका छन् । ला लिगा उपाधि दाबेदारीमा कमजोर देखिँदै गएको बार्सिलोनाले भिल्लारियलसँग ११ बराबरी खेल्दै अंक बाँड्नुपरेको छ । बार्सिलोनाका लागि यो बराबरी सन् २०१७ सुरुवात गर्दा अर्को नमीठो क्षणका रूपमा रह्यो । स्पेनिस च्याम्पियनले कोपा डेल रेअन्तर्गत नयाँ वर्षको पहिलो खेलमा एथलेटिक बिल्बाओसँग हार बेहोरेको थियो । बार्सिलोना ला लिगाको अंकतालिकामा एक खेल बढी खेलेको अवस्थामा रियल म्याड्रिडभन्दा ५ अंकले पछि परेको छ । इटालियन फरवार्ड निकोला सानसोनेको गोलसँगै भिल्लारियलले बार्सिलोनामाथि सन् २००८ यताकै पहिलो जित हात पार्ने छाँट देखाएको थियो । तर, अन्तिम मिनेटमा मेसीले त्यो सम्भव हुन दिएनन् । भिल्लारियलले एल म्याड्रिगाल रंगशालालाई द सेरामिक स्टेडियम भनेर नयाँ नामकरण गर्ने घोषणा गरेकै दिन यो रोचक खेल भएको हो । यो बराबरीले भिल्लारियल अझै पाँचौं स्थानमा कायम छ । हामीलाई खासमा ३ अंक नै जरुरी थियो । खेलअनुसार त्यो पाउनुपर्ने पनि हो, बार्साका व्यवस्थापक लुइस इनरिकेले भने, तर, आधा सिजन अझै बाँकी छ । हामीले मात्रै जित्ने लय समात्नु जरुरी छ ।बार्सा पूरै अवधिभर हाबी रह्यो । तर ला लिगाकै सबैभन्दा कडा रक्षापंक्ति छिचोल्ने सटिक अवसरहरू चाहिँ बनाउन सकेन । अन्तिम समयमा पेनाल्टी एरियाको साँधनिर मेसीलाई लडाएपछि फ्रिकिक दिइयो, जुन उपयोग पनि मेसीले नै गरे । अन्य खेलमा सेल्टा भिगाले मालागालाई ३१ ले हराउँदा यागो अस्पासले लिगमा व्यक्तिगत ११ औं गोल गरे । जुन क्रिस्टियानो रोनाल्डोसँग बराबर हो । यससँगै सेल्टा भिगो अंकतालिकाको शीर्ष १० मा पुगेको छ । एथ्लेटिको बिल्बाओचाहिँ अल्भेससँगको वास्क डर्बीमा गोलरहित बराबरीमा रोकिएको छ । उसको स्थान सातौं छ । रियल बेटिसचाहिँ संघर्षरत् लिगानेसलाई २० ले हराउँदै रेलिगेसन क्षेत्रबाट ९ अंकले टाढिएको छ । उता एफए कपअन्तर्गत प्रिमियर लिगको शीर्ष टोली चेल्सीले पिटरबर्ग युनाइटेडमाथि ४१ को जित हात पार्दा कप्तान जोन टेरी खराब टयाकलका कारण रातो कार्ड पाएर निस्किए । खेलमा पेड्रोले २ गोल गरे । टोटेनहमले एस्टन भिल्लालाई २० ले हराएर चौथो चरण सुरक्षित गरेको छ ।"
युभेन्ट्सको सहज जित,"मिलान युभेन्ट्सले आइतबार टुरिनमा बोलोग्नामाथि ३० को सहज जित हात पार्दा लिग तालिकामा एएस रोमासँगा ४ अंकको अग्रता बनाएको छ । जितमा गोन्जालो हिग्विनले दुई गोल गरे । अर्को गोल पेनाल्टीमा पाउलो डिबालाले गरे । क्रिसमसअघि दोहामा एसी मिलानसँग इटालियन सुपर कप हारेयता युभेन्ट्सले पहिलो प्रतिस्पर्धामक खेल खेलेको हो । तर आइतबारको खेलमा जियानलुइजी बुफोन, लियोनार्दो बोनुसी, डानी अल्भेस र प्याट्रिस इभ्रा उपस्थित थिएनन् । हिग्विनले सातौं मिनेटमै उत्कृष्ट भलीमा खाता खोलेको खेलमा डिबालाले मध्यान्तरअघि पेनाल्टीमा गोल थपे । लगत्तै ५५ औं मिनेटमा हिग्विनले स्टेफन लिकस्टेनरको उत्कृष्ट क्रसमा सुन्दर हेड गोल गरे । यस सिजनमा हिग्विनको १२ औं गोल हो । गत सप्ताहन्तमा उपाधि प्रतिस्पर्धाअगाडि रोमा, नेपोली, लाजियो र एसी मिलानले जित हात पारे । रोमाले बलपूर्वक जिनुवामाथि १० को नतिजा निकाल्यो, त्यो पनि अर्मान्डो इज्जोको आत्मघाती गोल मद्दतमा । स्टार स्ट्राइकर इडिन जेकोले निकै अवसर खेर फाले । सान सिएरोमा कार्लोस बाक्काले ३ महिनापछि पहिलो गोल गर्दा एसी मिलानले काग्लियारीमाथि जित हात पाऱ्यो । एसी मिलान पाचौं स्थानमा पुगेको छ । एटलान्टाले किइभोमाथि ४१ को विजय पायो । इन्टर मिलानले इभान पेरिसिकको दुई गोलमा युडिनेसीलाई हरायो ।"
सुदूरमा सहारा क्लब पराजित,"धनगढी सुदूरपश्चिममा पहिलो पटक भइरहेको खप्तड गोल्डकप फुटबल प्रतियोगिताको सोमबार सम्पन्न खेलबाट भारतको दिल्ली युनाइटेड सेमिफाइनल पुगेको छ । धनगढी रंगशालामा सोमबार दिल्लीले पोखराको सहारा क्लबलाई ३२ को साँघुरो अन्तरले हराएको थियो । सन्दीपले १० औं मिनेटमा गोल गरेर दिल्लीलाई अग्रता दिलाए । त्यसको चार मिनेटपछि नै सहाराका उत्तम गुरुङले गोल फर्काउँदै खेल बराबरीमा ल्याएका थिए । मध्यान्तरपछि दिल्लीका लागि ४६ औं मिनेटमा थोपे र ५० औं मिनेटमा लागोले गोल गरेर खेल ३१ को स्थितिमा पुर्याए । खेलको ७१ औं मिनेटमा सहाराका सामसनले गोल गरेर अन्तर कम गरे । तर, दिल्लीको सेमिफाइनल यात्रा रोक्न सकेनन् । म्यान अफ द म्याच भएका दिल्लीका थोपे भए । दिल्लीका प्रशिक्षक क्लेवसोन दोर्ते र कप्तान डोनले एकै स्वरमा सबै खेलाडीको तालमेल मिलेकाले जित पाउन सफल भएको बताए । संकटा विजयीखप्तड गोल्डकपमै सोमबार जगदम्बा लुम्बिनी एफसीले संकटा क्लबसँगको खेल २१ को गुमाएको छ । लुम्बिनीले राम्रो खेलेर दर्शकको मन जिते पनि खेल जित्न सकेन । पहिलो हाफको इन्जुरी समयमा लुम्बिनीका रितेश मल्लले गोल गरी टिमलाई अगाडि बढाए । मध्यान्तरपछि लुम्बिनीका पूर्णबहादुर गुरुङले गोलकिपरलाई बल पास गर्दा आफ्नै पोस्टमा छिरेर गोल हुन पुग्यो । आत्मघाती गोलसँगै खेल बराबरी गरेको संकटाका लागि ६४ औं मिनेटमा सुशील केसीले गरेको गोल निर्णायक बन्यो । सुशील नै म्यान अफ द म्याच भए ।लुम्बिनीका प्रशिक्षक विकास गुरुङले आफ्ना खेलाडीले राम्रो प्रदर्शन गर्नाका बाबजुद हानुपरेको बताए । उनले रेफ्रीको भूमिकाप्रति असन्तुष्टि जनाए । उनले थपे, रेफ्रीले अफसाइड हुँदा पनि गोल लिनु आफ्ना लागि घातक भयो । आइतबार पन्जाब ११ लाई ५० ले हराउँदै आयोजक सुदूरपश्चिम ११ सेमिफाइनल पुगेको थियो । मंगलबार मनाङ मस्र्याङ्दी र भुटानको डु्रक स्टारबीच प्रतिस्पर्धा हुँदैछ ।"
तिलोत्तमा गोल्डकप फागुनमा,"बुटवल तिलोत्तमा गोल्डकप फुटबल प्रतियोगिताको १९औं संस्करण फागुनमा हुने भएको छ । रुपन्देही जिल्ला फुटबल संघले फागुन १२ देखि २१ सम्म प्रतियोगिता देवीनगरस्थित एन्फा टेक्निकल सेन्टरमा हुने जनाएको छ ।सोमबार पत्रकार सम्मेलनमा भारतको दुईसहित नेपालका ए डिभिजनका १४ क्लबलाई पत्राचार गरिएको अध्यक्ष दीर्घबहादुर केसीले बताए । उनका अनुसार १० टिमलाई प्रतियोगितामा समावेश गरिने छ । प्रतियोगितालाई सचिवालय स्थापना गरिएको छ । मूल्यांकन समिति, मैदान मर्मतसम्भार, व्यवस्थापन, पार्किङ, सुरक्षा, यातायात, टिम व्यवस्थापन, रेफ्री, प्रचारप्रसार, अतिथि सत्कार लगायतका उपसमिति गठन गर्ने काम अघि बढेको महासचिव लोक पुनले बताए । करिब ७४ लाख खर्च अनुमान गरिएको प्रतियोगिताका लागि आयोजक अहिले प्रायोजक खोज्ने काममा जुटेको छ । विजेताले ५ लाख ५५ हजार ५ सय ५५ तथा उपविजेताले ३ लाख ५५ हजार ५ सय ५५ रुपैयाँ पुरस्कार पाउने छन् । विधागत उत्कृष्टका ५ खेलाडीलाई जनही १५ हजार दिइने जनाइएको छ । भूकम्पपीडितको सहयोगका लागि भन्दै संघले ५ वर्षदेखि रोकिएको तिलोत्तमा गोल्डकपको १८ औं सस्करण जेठमा आयोजना गरेको थियो । ४८ लाख ५१ हजार ५ सय ७५ रुपैयाँ संकलन भएकोमा साढे ३९ लाख खर्च भएको संघले जनाएको छ । बचेको ९ लाख रकममा ४ लाख संकलन गरेर १३ लाख भूकम्पबाट क्षतिग्रस्त गोरखाको धर्मोदय माविको भवन बनाउन सहयोग गरेको आयोजकले जनाएको छ । यस पटक पनि सामाजिक कामलाई निरन्तता दिइने अध्यक्ष केसीले बताए । तिलोत्तमा गोल्डकप २०३१ सालमा बुटवल नगरपालिकाद्वारा स्थापित प्रतियोगिता हो । गोल्डकप ०३३ सालमा पहिलो पटक आयोजना भएको थियो । बुटवल नगरपालिका र जिल्ला फुटबल संघको सहकार्यमा हुँदै आएको प्रतियोगिता हरेक वर्ष हुने भनिए पनि राजनीतिक अस्थिरता, आर्थिक, खेल र प्रतिबद्धताको अभावमा पटक पटक रोकिएको छ । यसले गर्दा ४२ वर्षमा बल्ल १९औं संस्करण हुन लागेको हा । बुटवल उपमहानगरपालिकाका योजना प्रमुख सुमन श्रेष्ठले आपसी समन्वय अभावले नियमित प्रतियोगितामा समस्या परेको बताए । प्रतियोगितामा ठूलो रकम खर्च हुने भएकाले केन्द्रीय बजेटको समेत व्यवस्था गर्न लाग्नुपर्छ, उनले भने ।"
अन्योलमा विराट गोल्डकप,"विराटनगर पाँचौं विराट गोल्डकप फुटबल प्रतियोगिताको आयोजना अन्योलमा परेको छ । मैदान अभावले प्रतियोगिता अन्योल परेको हो ।नगरको एकमात्र खेलस्थल सहिद रंगशालामा मर्मत कार्य भइरहेको जनाउँदै जिल्ला खेलकुद विकास समितिले कम्तीमा ६ महिना कुनै पनि प्रतियोगिता सञ्चालन गर्न नमिल्ने बताएपछि यस्तो अवस्था आएको हो । आयोजक समिति अध्यक्ष राजेन्द्र राउतका अनुसार खेलाउने मैदान नै नभएपछि प्रतियोगिता अनिश्चित बनेका छ । प्रतियोगितालाई निरन्तरता दिन आयोजक समिति हदै प्रयास गरिरहेको छ, उनले भने, पुस अन्तिम सातादेखि प्रतियोगिता गर्ने तयारी थियो । तर मैदान अभावले सम्भव भएन । उनका अनुसार क्षेत्रीय प्रहरी तालिम केन्द्रको मैदानमा भए पनि प्रतियोगितालाई निरन्तरता दिने झिनो सम्भावना छ । तर, त्यहाँ प्राविधिक रूपमा सम्भव हुने स्थिति छैन । विजेताले ५ लाख र उपविजेताले ३ लाख पुरस्कार पाउने प्रतियोगिताको गत संस्करण नेपाल पुलिस क्लबले जितेको थियो । गतवर्ष प्रायोजक र टिकट बिक्रीबाट ८८ लाख रुपैयाँ संकलन हुँदा आयोजक एवं विराट गोल्डकप ट्रस्टलाई ९ लाख रुपैयाँ नाफा भएको जनाइएको छ । विराटनगर उपमहानगरको ८५ लाख र राखेपको ५० लाख लगानीमा सहिद रंगशाला मर्मत भइरहेको छ ।"
ग्रेट हिमालय बंगलादेशतर्फ,"काठमाडौं ग्रेट हिमालय क्रिकेट एकेडेमी बंगलादशेको दिनाजपुरमा हुने १० औं शेख रसेल श्रीति क्रिकेट प्रतियोगितामा भाग लिने त्यसतर्फ गएको छ । जनवरी १२ देखि २० सम्म हुने प्रतियोगितामा बंगलादेशका ८, नेपाल र भारतका ११ टिम सहभागी हुने छन् । सहभागीलाई दुई समूहमा विभाजन गरिएको छ । एउटा टोलीले समूह चरणमा ३ खेल खेल्नेछ । शीर्ष दुई टोली सेमिफाइनल पुग्नेछन् । ग्रेट हिमालयलाई वाइवाइले प्रायोजन गरेको छ । भ्रमणको खर्च खेलाडी, ग्रेट हिमालय र प्रायोजकले बेहोर्ने छ । बंगलादेश जाने ग्रेट हिमालय टिममा इशान पाण्डे (कप्तान), प्रदीप टण्डन, रमन पोखरेल, सुशान श्रेष्ठ, सन्दीप गोइत, रविकुमार शाह, मोहम्मद अलाज मन्सुरी, अनुप श्रेष्ठ, प्रशान्त खत्री, विपिन उपाध्याय, सुमन हुमागाईं, विशांक सुवेदी, शाश्वत पौडेल, रोशेस पाण्डे, दीपक बोहरा, दीपेश पौडेल, सुनील महर्जन, प्रितम केसी, आशुतोष घिरिया, सागर ढकाल, सुदीप शर्मा (प्रशिक्षक) र सुमनराज कार्की (व्यवस्थापक) छन् ।"
सुटिङ भवन अलपत्र,सातौं राष्ट्रिय खेलकुदका नाममा राष्ट्रिय खेलकुद परिषद्ले ५८ लाख रुपैयाँ लागतमा सुटिङ हल निर्माण सुरु गरेको थियो । तर खेल हुने दिन पुस ९ सम्म हलमा छानो थिएन । खेल भने तोकिएभन्दा एक दिनपछि त्रिपाल हालेर खेलाइएको थियो । खेल सकिएको झन्डै दुई साता बिते पनि अझै भवनमा छानो हाल्ने काम सुरु भएको छैन ।खेलका दौरान बतासले त्रिपाल हल्लिएर रेन्जमा दोहोरो प्रकाश परेकाले निशाना तलमाथि भएको भन्दै खेलाडीले चर्को गुनासो गरेका थिए । सुटिङ हलमा विद्युत् आपूर्ति नहुँदा जेनेरेटरको सहयोगमा खेलाउँदा भोल्टेज तलमाथि भएर टार्गेट चेन्ज गर्ने मेसिन (पुल) सबै बिग्रियो । त्यसपछि मानिसले नै डोरी तानेर टार्गेट चेन्ज गरी खेल खेलाइएको थियो । सुटिङका प्रमुख प्रशिक्षक प्रदीप खातीले जेनेरेटरको भोल्टेज नमिल्दा टार्गेट चेन्ज गर्न ल्याइएका ११ वटै मेसिन सर्ट भई बिग्रिएकाले समस्या भएको हो । सुटिङ हलमा विद्युतको पावर अटोकट मेसिन पनि छैन । उक्त मेसिन नहुँदा खेल प्राविधिकले राइफल र पेस्तोलमा ग्यास भर्न अक्सिजनको सिलिन्डर प्रयोग गर्नुपरेको थियो । हलमा ११ सुटिङ रेन्ज छन् । राष्ट्रिय प्रतियोगिता हुनुभन्दा एक महिनाअगाडि भवन निर्माण सम्पन्न गर्ने सर्तमा उपभोक्ता समितिलाई निर्माणको जिम्मा दिइएको थियो । भवनका ठेकेदारलाई १० लाख रुपैयाँभन्दा बढी रकम भुक्तानी गर्न बाँकी छ ।
राष्ट्रपति रनिङ सिल्ड,"भरतपुर राष्ट्रपति रनिङ सिल्ड खेलकुदको क्षेत्र नम्बर एकको प्रतियोगिताअन्तर्गत भलिबलमा वीरेन्द्र आदर्श मावि र खैरहनी मावि विजेता भएका छन् । सोमबार फाइनलमा छात्रतर्फ वीरेन्द्रले ब्रम्हनगर माविलाई र छात्रातर्फ खैरहनी माविले वीरेन्द्र आदर्श माविलाई हराए । कबड्डीको छात्रामा खैरहनी मावि र डेजी बोर्डिङ तथा ब्रम्हनगर र कपिया मावि क्रमश: पहिलो र दोस्रो भए । ज्याभलिन थ्रोको छात्रामा वीरेन्द्र आदर्शकीकी सावित्री पुन, खैरहनीकी सन्तोषी लामिछाने, कपियाकी सुस्मिता खत्री तथा छात्रमा कपियाका विशाल लामा, वीरेन्द्र आदर्शका चन्दन चौधरी र खैरहनीका विनोद लामा शीर्ष तीन स्थानमा विजयी भए । रनिङ सिल्डको क्षेत्र नम्बर दुईको प्रतिस्पर्धा पुस २७ मा हुने आयोजक जिल्ला खेलकुद विकास समितिले जनाएको छ । क्षेत्र नम्बर ४ को खेल प्राविधिक कारणले सरेको बताइएको छ ।"
न्यू डायमन्डको लगातार जित,"काठमाडौं न्यू डायमन्ड एकेडेमीले विजेश्वरी ज्ञानमन्दिर सैनिक स्कुललाई ३० को सोझो सेटमा रोक्दै १२ औं ब्लु स्काई टीभीएस ढोरपाटन महिला डबल लिग भलिबलमा अपराजित यात्रा कायम राखेको छ । सोमबार न्यू डायमन्ड लगातार चौथो जित पाएको छ । १२ अंकसाथ शीर्ष स्थानमा रहेको डायमन्डले विपक्षीलाई २५२, २५३, २५० ले निरीह बनायो । विभागीय टोली एपीएफ क्लबले ३ खेलबाट अपराजित रहँदै ९ अंक जोडेको छ । एपीएफले विभागीय डर्बीमा पुलिस क्लबमाथि २०२५, २५१५, २५१६, २५१६ ले बाजी मार्यो । एपीएफसँग हारेको पुलिसले दिनकै अर्को खेलमा आयोजक ढोरपाटन स्पोर्टस ट्ेरनिङ सेन्टरलाई २५१२, २५१०, २५१७ ले हरायो । पुलिस क्लबले ४ खेलमा ६ अंक जोडेको छ । आयोजक ढोरपाटनसँग ३ खेलमा २ अंक छ । उसले रामेछापको चण्डेश्वरीसँग भएको खेलमा ३२ सेटले नतिजा आफ्नो पक्षमा पारे पनि एक अंक गुमाएको थियो । त्रिभुवन आर्मीले चण्डेश्वरी क्लबलाई २५६, २५१९, २५१० को सोझो सेटमा हरायो । चौथो स्थानको आर्मीले ३ खेलबाट ६ अंक जोडेको छ ।"
आयोजक फाइनलमा,काठमाडौं आयोजक मदन भण्डारी स्पोर्ट्स एकेडेमी सोमबार प्रथम मदन स्मृति कप नाइन ए साइड भेट्रान नकआउट फुटबलको फाइनल पुगेको छ । चन्द्रागिरिको ठूलो ढुंगामा जारी स्पर्धाको सेमिफाइनलमा एकेडेमीले सानो गौचरन नाइट किङ क्लबलाई २१ ले हरायो । आयोजकबाट राष्ट्रिय फुटबल टिमका पूर्व कप्तान राकेश श्रेष्ठ र नरेन्द्रमान श्रेष्ठले गोल गरे । राकेश म्यान अफ द म्याच चुनिए । नाइट किङका बसन्त गुरुङले एक गोल फर्काए । फाइनलमा एकेडेमीले चितवन एफसीसँग खेल्ेनछ । चितवनले वीरगन्ज युथ एकेडेमीलाई ४० ले हराउँदा रवीन्द्र श्रेष्ठले २ तथा यमबहादुर गुरुङ र सुकलाल तामाङले ११ गोल गरे । फाइनल मंगलबार हुनेछ ।
चन्द्रागिरिका भौतिक संरचना नक्सापासै नगरी,"काठमाडौं ऐन र नियमावली मिच्दै ४० वर्षका लागि वनको जग्गा हात पारेको चन्द्रागिरि हिल्स लिमिटेडले नगरपालिकाबाट नक्सापासै नगरी भटाभट भौतिक संरचना निर्माण गरेकोगरिरहेको खुलेको छ । केबलकारको टप स्टेसन भवन, मन्दिर, भ्यु टावर, कन्फरेन्स हल, रेस्टुरेन्टलगायत निर्माण सकेर व्यावसायिक सञ्चालनमा ल्याइसकेको चन्द्रागिरि हिल्सले कुनै पनि भवनको नक्सापास नगरेको जानकारी चन्द्रागिरि नगरपालिकाको नक्सा शाखाका ओभरसियर राजेन्द्र राईले दिए । वन ऐन र नियमावलीविपरीत चन्द्रागिरिको ३६ हेक्टर (७०९२ रोपनी) वनक्षेत्र लिज (भाडा) मा लिएर संरचना निर्माण गरेको समाचार केही दिनअघि सार्वजनिक भएपछि बल्ल कम्पनीले नक्सापासका लागि नगरपालिकामा प्रक्रिया अघि बढाएको छ । भवन निर्माण सकेर केबलकार सञ्चालनमा ल्याएपछि नक्सापास गर्नुपर्यो भनेर कम्पनीले निवेदन दिएको छ, राईले सोमबार कान्तिपुरसित भने । स्थानीय स्वायत्त शासन ऐन २०५५ को दफा १४९ मा नगरपालिकासँग अनुमति नलिई भवन निर्माण गर्न नपाइने व्यवस्था छ । चन्द्रागिरि २०७१ कात्तिक २६ मा नगरपालिका घोषणा भएको हो । ऐनमा नगरपालिका क्षेत्रमा भवन निर्माण गर्न चाहने व्यक्तिले भवन निर्माण गर्ने अनुमतिका लागि भवनको नक्सासहित तोकिएको ढाँचामा नगरपालिकासमक्ष दरखास्त दिनुपर्ने उल्लेख छ । चन्द्रागिरि हिल्सले केबलकारको टप स्टेसन, मन्दिर, भ्यु टावर, रेस्टुरेन्टलगायत भौतिक संरचना नक्साबिना नै निर्माण गरेको राईले उल्लेख गरे । चन्द्रागिरि नगरपालिकाको ६ नम्बर वडामा पर्ने बटम स्टेसनको भवनको भने साविक थानकोट गाविस हुँदै नक्सापास भएको छ । चन्द्रागिरि हिल्सले चन्द्रागिरि डाँडामा निर्माण गरिरहेका अधिकांश संरचना नगरपालिकाको ६ नम्बर वडामा पर्छन् । नक्सापासै नगरी वनक्षेत्र फाँडेर उसले पाँचतारे होटल तथा रिसोर्ट, एम्युजमेन्ट पार्क तथा अन्य भौतिक संरचना बनाइरहे पनि सरकारी निकायहरू मौन छन् । हिल्सका महाप्रबन्धक अभिषेकविक्रम शाहले असोज १७ मा जिल्ला वन कार्यालय, काठमाडौंलाई बुझाएको प्रतिवेदनमा टप स्टेसन, मन्दिर, कन्फरेन्स हल, भ्यु टावर तथा अन्य भौतिक संरचना निर्माण सम्पन्न भई साउन २४ देखि सर्वसाधारणका लागि खुल्ला गरिएको उल्लेख गरेको छ । औपचारिक उद्घाटन भने ३० मंसिरमा प्रधानमन्त्री पुष्पकमल दाहालले गरेका थिए । हिल्सले अहिले पाँचतारे होटल रिसोर्ट, एम्युजमेन्ट पार्क तथा अन्य भौतिक संरचना निर्माण गरिरहेको छ । त्यसको ठेक्का रसुवा निर्माण सेवाले पाएको छ । नगरपालिकाबाट ती कुनै पनि संरचनाको नक्सापास भएको छैन । साविकको थानकोट गाविस १ र ९ मा पर्ने सामुदायिक वन जनताबाट खोसेर कबुलियतीमा रूपान्तरण गरी तत्कालीन माधव नेपाल नेतृत्वको सरकारले २०६८ साउन २० मा केबलकार, होटल, रिसोर्ट तथा भ्यु टावर सञ्चालन गर्न काठमाडौं फनपार्क लिमिटेडलाई भाडामा दिएको थियो । २०७३ जेठ १५ देखि काठमाडौं फनपार्कलाई चन्द्रागिरि हिल्स लिमिटेड नाम राखेर निर्माण अघि बढाइएको हो । वनसँग गरेको सम्झौताविपरीत चन्द्रागिरि हिल्सले वनक्षेत्र फाँड्दै संरचना निर्माण गरिरहेको छ । सम्झौताविपरीत संरचना निर्माण तथा अन्य काम भए वनले जतिबेला पनि उक्त वनक्षेत्र कबुलियतीबाट फिर्ता लिन सक्ने वन नियमावलीमा व्यवस्था छ । निर्माणका क्रममा डोजर लगाएर जथाभावी खन्ने क्रममा माटो खसेर वनक्षेत्र मासिएको छ भने माटो तलको बस्तीसम्मै आएको छ । निर्माणका क्रममा गत वर्षात्मा चन्द्रागिरिबाट बगेर आएको लेदोले कैयौं घरमा क्षति पुर्याएको महांकाल सामुदायिक वनका अध्यक्ष नीराजन महतले बताए । काठमाडौंका जिल्ला वन अधिकृत डा इन्द्रप्रसाद सापकोटाले चन्द्रागिरि हिल्सले गरिरहेको निर्माण, केबलकारले ओगटेको क्षेत्र, मन्दिर परिसर, भ्यु टावर, सडक, रिसोर्टलगायत भौतिक संरचनाले ओगटेको क्षेत्रबारे विस्तृत अध्ययन गरी नक्सासहित प्रतिवेदन तयार गर्न पुस १३ मा इलाका वन कार्यालय महादेवस्थानलाई निर्देशन दिएको छ । निर्देशनअनुसार आफूहरूले संरचना निर्माणको नक्सांकन गरिरहेको इलाका वन कार्यालयका सहायक वन अधिकृत जगदीश रेग्मीले बताए । बाँंंचन्द्रागिरि नगरपालिकाका कार्यकारी अधिकृत कृष्णप्रसाद जैसीले स्वायत्त शासन ऐनविपरीत निर्माण भएका संरचना जतिबेला पनि भत्काउन सकिने बताए । स्थानीय निकाय कमजोर भएको मौकामा यस्ता काम भइरहेका हुन्, जैसीले भने, भत्काउनुपर्छ भनेर जनआवाज उठे चन्द्रागिरिको हकमा पनि त्यो लागू हुन्छ, सरुवा नै हुनुपरे पनि कानुनको कार्यान्वयन गर्छु । ऐनमा मापदण्डविपरीत बनाइएका संरचना भत्काउँदा भएको खर्चसमेत सम्बन्धित व्यक्ति या कम्पनीले नै व्यहोर्नुपर्ने उल्लेख छ । चन्द्रागिरिमा निर्माण भइरहेका भौतिक संरचनाबारे चौतर्फी विरोध सुरु भएपछि कम्पनीले नक्सापासका लागि नगरपालिकामा निवेदन दिएको छ । चन्द्रागिरिमा ४ वटा ब्लकमा भौतिक संरचना निर्माण भएको र बन्दै गरेको भन्दै नक्सापासका लागि प्रक्रिया अघि बढाए पनि केकस्ता संरचना हुन् भन्ने नखुलाइएको नगरपालिकाका ओभरसियर राईले बताए । नगरपालिकाले कम्पनीबाट पेस गरिएका नक्सासहितका प्रतिवेदन ६ नम्बर वडामा पठाइदिएको छ । जसअनुसार उक्त क्षेत्रको साँधसँधियार र अन्य सरोकारवाला निकायसमक्ष उजुरी वा गुनासोका लागि ६ नम्बर वडाले गत साता १५ दिने सूचना टाँसेको वडा सचिव कान्छा श्रेष्ठले बताए । कम्पनीले ४ वटा ब्लकका भौतिक संरचनाको नक्सापासका लागि निवेदन दिएको हो । कम्पनीका संरचनाको डिजाइन र नक्सा सेल प्रालि, नक्सालले तयार गरेको हो । कम्पनीका महाप्रबन्धक अभिषेकविक्रम शाहले प्रक्रिया पुर्याएरै आफूहरूले चन्द्रागिरिमा भौतिक संरचना निर्माण गरेको दाबी गरे । कतिपय संरचनाको नक्सा हामीसँग छ, शाहले भने, कतिपय प्रक्रियामा होला, सरकारी काममा कति ढिलाइ हुन्छ त्यो सबैलाई थाहै छ ।"
अघि बद्यो निर्वाचन विधेयक,"निर्वाचन मिति घोषणा गर्न सरकारले आनाकानी गरिरहेकोमा आपत्ति जनाउँदै एमाले सांसद प्रकाश ज्वालाले स्थानीय निकाय पुन:संरचना आयोगको प्रतिवेदन अविलम्ब कार्यान्वयनको माग गरे । स्थानीय तहलाई आपसमा गाभिने र छुट्टिने अधिकार सुनिश्चित गर्नुपर्ने उल्लेख गर्दै सत्तारूढ माओवादी केन्द्रका प्रमुख सचेतक टेकबहादुुर बस्नेतले स्थानीय तह पुन:संरचना आयोगले मापदण्ड पालना गरेनगरेको जाँचिनुपर्ने बताए । छलफलमा भाग लिएका कांग्रेस सांसद कमल पँगेनी, नेमकिपाका डिल्ली काफ्लेलगायत सांसदहरूले स्थानीय तहको नभई स्थानीय निकायको निर्वाचन गर्न माग गरेका थिए ।सदनमा सत्तापक्ष र प्रतिपक्षका सांसदले यी दुई विधेयकले निर्वाचनको माहोल बनाएको बताए पनि यसअघि नै दफावार छलफलका लागि गएका तीनवटा विधेयक राज्य व्यवसथा समितिमा महिनौंदेखि विचाराधीन छन् । समितिअन्तर्गतको उपसमितिका सदस्य रामेश्वर फुयालका अनुसार मतदाता नामावलीसम्बन्धी विधेयकमा परेको संशोधनबारे एकसरो सहमति भए पनि राजनीतिक दलसम्बन्धी विधेयकमा ठोस प्रगति भएको छैन । समानुपातिक निर्वाचनमा निश्चित प्रतिशत मत प्राप्त गर्ने र प्रत्यक्षतर्फ न्यूनतम सिट जित्नेलाई मात्र समानुपातिक सिट दिनेनदिने, कस्ता दललाई राष्ट्रिय दलको मान्यता दिनेजस्ता महत्त्वपूर्ण मुद्दा दलसम्बन्धी विधेयकका विषय हुन् ।निर्वाचन आयोगको काम, कर्तव्य र अधिकारसम्बन्धी विधेयकमा पनि आवधिक निर्वाचनको मिति तोक्ने अधिकार सरकारसँगै हुने कि आयोगलाई दिने भन्ने प्रश्नको निरूपण भएको छैन । आयोगले सबै तहको आवधिक निर्वाचनको सुनिश्चितताका लागि प्रतिनिधिसभा र प्रदेशसभाको मध्यावधि निर्वाचनबाहेकका सबै निर्वाचनको मिति तोक्ने अधिकार आफूसँग हुनुपर्ने बताउँदै आएको छ । स्थानीय तहको निर्वाचनसम्बन्धी विधेयकको सैद्धान्तिक छलफलमा सहभागी सांसदहरूले भने प्रत्येक ५ वर्षको कुन महिनाको कुन दिन निर्वाचन गर्ने भन्ने तालिका नै कानुनमा उल्लेख हुनुपर्ने माग गरे । २०७४ माघ ७ भित्र तीनै तहको निर्वाचन गर्ने बताए पनि सरकारले नौमध्ये तीनवटा विधेयक संसद्मा दर्तासमेत गरेको छैन । राष्ट्रपतिउपराष्ट्रपति र राष्ट्रियसभाको निर्वाचक मण्डलका सदस्य रहने तीन तहको जनप्रतिनिधिको मतको भार कानुनमा तोकेअनुसार फरक रहने संवैधानिक व्यवस्थाका कारण तीनै तहको निर्वाचनसम्बन्धी कानुन अन्तरसम्बन्धित छन् । पूर्ववर्ती सरकारकै पालमा कानुन मन्त्रालयले मस्यौदा गरेको प्रतिनिधिसभा र प्रदेशसभाको क्षेत्र निर्धारणसम्बन्धी विधेयक गृह मन्त्रालयमा थन्किएको छ भने प्रतिनिधिसभा सदस्य निर्वाचन ऐन संशोधन र राष्ट्रियसभा सदस्य निर्वाचन ऐन संशोधनको मस्यौदासमेत तयार भएको छैन । राष्ट्रियसभा सदस्यको निर्वाचक मण्डलमा रहने प्रदेशसभाका सदस्य र स्थानीय तहका प्रमुखउपप्रमुखको मतको भार कानुनमा तोकेअनुसार फरक हुने संवैधानिक व्यवस्था (संविधानको धारा ८६ को उपधारा २, क) का कारण स्थानीय तहको निर्वाचनअगावै यी सबै कानुन बनिसक्नुपर्छ । राष्ट्रपति निर्वाचनका लागि संघीय संसद्, प्रदेशसभाका सदस्यहरूको मत भारको फरक पनि संघीय कानुनमा उल्लेख हुनुपर्छ । प्रत्येक प्रदेशमा पर्ने प्रतिनिधिसभाको एक निर्वाचन क्षेत्र प्रदेशसभाको दुई निर्वाचन क्षेत्र हुने संवैधानिक व्यवस्था कार्यान्वयनका लागि क्षेत्र निर्धारणसम्बन्धी कानुन संशोधन र आयोग गठन आवश्यक हुन्छ । गणपूरक संख्या नपुग्दा बैठक स्थगितबल्लबल्ल खुलेको संसद् बैठकमा समेत गणपूरक संख्या समस्याका रूपमा देखिएको छ । स्थानीय तहको निर्वाचनसम्बन्धी महत्त्वपूर्ण विधेयकमाथि विचार गरियोस् भन्ने प्रस्ताव निर्णयार्थ पेस गर्दा सोमबार संसद् बैठकमा आवश्यक कोरम नपुगेको हो । संसद् भवनमा रहेको उपस्थिति पुस्तिकामा सोमबार ४ सय ४ सांसदले हाजिर गरे पनि कोरमको प्रश्न उठेका बेला बैठक कक्षमा १ सय १६ सांसद मात्रै उपस्थित थिए । त्यतिबेला सत्तारूढ माओवादी केन्द्र र कांग्रेसका अघिल्ला तीन रोह पूरै खाली थिए भने ४० सदस्यीय मन्त्रिपरिषद्का सदस्यमध्ये प्रस्ताव पेस गर्न उभिएका गृहमन्त्री विमलेन्द्र निधिबाहेक एक मन्त्री मात्रै उपस्थित थिए । प्रमुख प्रतिपक्षी एमालेको रोहमा भने संसदीय दलका उपनेता सुवासचन्द्र नेम्वाङ, पोलिटब्युरो सदस्य केशवप्रसाद बडाल, अर्थ समितिका सभापति प्रकाश ज्वालालगायत नेताहरू उपस्थित थिए । सदनमा कुनै पनि प्रस्ताव निर्णयार्थ पेस गर्न कुल सदस्य संख्या (५९५) को कम्तीमा एक चौथाइ (१४९) सदस्यको उपस्थिति आवश्यक पर्छ । तर कुनै सदस्यले कोरमको प्रश्न उठाएमा मात्रै सभामुखले बैठक कक्षमा उपस्थित रहेका सांसदको गणना गरिन्छ । स्थानीय तहको निर्वाचनसम्बन्धी विधेयकमाथि विचार गरियोस् भन्ने प्रस्तावमाथिको छलफल सकिएको घोषणा गर्दै सोमबार सभामुख ओनसरी घर्तीले उक्त प्रस्ताव निर्णयार्थ पेस गर्दा नेमकिपाका सांसद डिल्ली काफ्लेले कोरमको प्रश्न उठाएका हुन् । सभामुख घर्तीले संसद् भवन परिसरमा रहेका सांसदलाई बैठक कक्षमा प्रवेशका लागि जनाउ दिन तीन मिनेटसम्म घन्टी बजाउन लगाएपछि गरिएको गणनामा समेत कोरमका लागि ३३ जना सांसद पुगेनन् । बैठकमा उपस्थित भएर हाजिर गरेका ४ सय ४ मध्ये २ सय ८८ सांसदले बैठक बंक गरेको देखिएपछि सभामुख घर्तीले सदन स्थगित गरी आघा घण्टापछि दोस्रो बैठक डाकेकी हुन् । दोस्रो बैठकमा कोरमका लागि अधिकांश मन्त्री संसद्मा भवन पुगेका थिए । संसद्लाई बिजनेस दिने र कार्यसूचीमा रहेका सरकारी प्रस्तावका पक्षमा बहुमत र बैठकमा गणपूरक संख्या पुर्याउने दायित्व सत्तापक्षको हो ।"
साढे ३१ करोड बिगो दाबी,"२०६५ सालमा सांसद भएपछिको १३ महिनाको अवधिमा तलबभत्ताबापत ३० प्रतिशत खर्च कटाएर २ लाख १९ हजार रुपैयाँ मात्रै आर्जन गरेका साहले त्यस अवधिमा ३ करोड १६ लाख रुपैयाँ गैरकानुनी आर्जन गरेको अख्तियारको दाबी छ । त्यस क्रममा उनले मेडिकल कलेज, जग्गा, विभिन्न कम्पनी र बैंक खातामा मौज्दात जोडेका थिए । २०६६ साउनदेखि एक वर्षको अवधिमा २ लाख ३२ हजार रुपैयाँ तलब लगायतबाट वैध आर्जन गरेका साहले सोही अवधिमा ३ करोड ९२ लाख रुपैयाँ भ्रष्टाचार गरेर रकम कमाएको अख्तियारको आरोप छ । भौतिक योजना तथा निर्माण राज्यमन्त्री भएकै वर्ष उनले ललितपुरका दुई ठाउँमा १३ आना जग्गा ९४ लाख रुपैयाँमा खरिद गरेको भेटिएको अख्तियारको अनुसन्धान प्रतिवेदनमा उल्लेख छ । २०६७ साउनपछिको एक वर्षमा पनि साहको आर्जनको ग्राफ बढदै गएको अख्तियारको विवरणमा उल्लेख छ । अख्तियारको दाबीअनुसार उनले ६ करोड ६१ लाख रुपैयाँ सोही वर्षमा आर्जन गरे । २०६८ मा उनको स्रोत नखुलेको आर्जन ११ करोड ४१ लाख रुपैयाँ देखियो । त्यस वर्ष उनको कन्स्ट्रक्सन कम्पनीले ३ वटा हेभी इक्विपमेन्ट खरिद गरेको थियो । त्यही वर्ष संसद्बाट आउनुपर्ने उनको तलब पनि संविधानसभामा माइक तोडफोड गरेका कारण रोकिएको थियो । २०६९ जेठ १५ देखि २०७३ साउन मसान्तसम्म साहले ६ करोड ३८ लाख रुपैयाँ स्रोत नखुलाई आर्जन गरेको अख्तियारको दाबी छ । २०६९ जेठ १४ देखि २०७० माघ ६ सम्म सार्वजनिक पदमा नरहे पनि साहले त्यस अवधिमा वैध आर्जनको तुलनामा स्रोत नखुलेको आर्जन अत्यधिक देखिएको अख्तियारको दाबी छ । यस अवधिमा भएका खर्च र लगानीको कारोबारसमेत निज सार्वजनिक पदमा बहाल रहँदा आर्जन गरेको आयस्रोतहरूलाई नै परिचालन गरेको देखिन आएको छ, अख्तियारको आरोपपत्रमा उल्लेख छ । २०६५ देखि हालसम्म जग्गा खरिदमा ३ करोड ६० लाख रुपैयाँ खर्च गरेका साहले रजिस्ट्रेसनका क्रममा मात्रै ९ लाख २० हजार दस्तुर तिरेका थिए । घर निर्माण र सजावटका लागि उनले ८१ लाख १९ हजार रुपैयाँ खर्च गरेको भेटिएको छ । ऋण तिर्न १० करोड खर्चेको भन्दै अख्तियारले साहमाथि २ करोड २५ लाख रुपैयाँ सवारी साधनमा खर्च गरेको, विभिन्न कम्पनी स्थापनामा एक करोड ८ लाख खर्चेको अनुसन्धान प्रतिवेदनमा उल्लेख छ । कुल ४२ करोड ६६ लाख रुपैयाँ आर्जन गर्दा साहले सांसदको पारिश्रमिकबाट ३ लाख ५८ हजार, राज्यमन्त्रीको पारिश्रमिकबाट २ लाख ९६ हजार, बैंक ऋणबाट ९ करोड ६९ लाख आर्जेका थिए । कम्पनी र फर्महरूको आर्जनबाट १ करोड २८ लाख तथा सेयर बिक्रीबाट १२ लाख ६२ हजार रुपैयाँ गरी उनले ११ करोड १६ लाख रुपैयाँ मात्रै वैध रूपमा आर्जन गरेको अख्तियारको दाबी छ । कुल आर्जनमा वैध आर्जन घटाई बाँकी ३१ करोड ५० लाखको सम्पत्तिलाई अख्तियारले गैरकानुनी सम्पत्ति आर्जन गरेको दाबीसहित विशेषमा मुद्दा दायर गरेको हो । ललितपुरका ५ ठाउँमा २० रोपनीभन्दा बढी जग्गा खरिद गरेका साहले धनुषा र सर्लाहीमा गरी ११ ठाउँमा सम्पत्ति जोडेको अख्तियारको दाबी छ । धनुषा र ललितपुरमा दुइटा घर साहका कर्मचारीको नाममा रहेको र दर्जनौं फर्मको उनको लगानी विवादास्पद रहेको अख्तियारको दाबी छ । काठमाडौं उपत्यका, सिरहा र मेची अञ्चलका प्रहरी युनिटहरूमा रासन ठेक्का लिएका साधु साह सुडीले ३८ लाख ९८ हजार रुपैयाँको कारोबार गरे पनि ठेक्काको कारोबार गर्ने मिथिला आयल स्टोर्सले २८ लाख २८ हजार रुपैयाँ मात्रै कारोबार भएको दाबी गरेको छ । अख्तियारले साहका बाबुले प्रहरीको रासन ठेक्काको आम्दानीको कारोबार पनि शंकास्पद ठहर्याएर अनुसन्धानका लागि राजस्व अनुसन्धान विभागमा पत्राचार गरेको छ ।"
भारतीय बोर्डका विद्यालयले सरकारलाई टेरेनन्,"काठमाडौं भारतको सेन्ट्रल बोर्ड अफ सेकेन्डरी (सीबीएसई) कार्यक्रम सञ्चालन गर्न अनुमति लिएका १४ वटा विद्यालयले शिक्षा मन्त्रालयसँग एक वर्षअघि गरेको सम्झौता पालना नगर्दा पनि सरकारले कारबाहीको दायरामा ल्याउन सकेको छैन । भारतीय कार्यक्रम सञ्चालन गर्ने विद्यालयलाई १३ वटा सर्त पालना गर्ने गरी गत वर्ष माघमा अनुमति दिइएको थियो । सरकारले तोकेको सर्त पालना नगरे विद्यालय सञ्चालन अनुमति रद्द गर्नेसम्मको सम्झौता भएको थियो । विदेशी कार्यक्रम पढाइ हुने विद्यालयका नेपाली विद्यार्थीले शिक्षा मन्त्रालयबाट अध्ययन अनुमतिपत्र (एनओसी) लिनुपर्ने सर्त छ । अघिल्लो शैक्षिक सत्रअघि नै विद्यालय सञ्चालनको अनुमति लिइसकेकाले यस वर्षदेखि मन्त्रालयबाट अध्ययन अनुमति लिएर मात्रै विद्यार्थी भर्ना गराउनुपथ्र्यो । तर मन्त्रालयबाट अनुमति नलिई विद्यालयहरूले विद्यार्थीलाई पढाउँदै आएका छन् ।सीबीएसई कार्यक्रम चलाउने विद्यालयले विद्यार्थीको विवरणसमेत शिक्षा कार्यालयहरूमा पेस गरेका छैनन् । शिक्षा मन्त्रालयका अनुसार सीबीएसईको कार्यक्रम सञ्चालन गर्ने राजधानी र सीमा सहरमा गरी १४ वटा विद्यालय छन् । ती विद्यालयमा कति नेपाली विद्यार्थी अध्ययनरत छन् भन्ने यकिन तथ्यांक सरकारसित छैन । काठमाडौंका जिल्ला शिक्षा अधिकारी जयाप्रसाद आचार्यले विदेशी कार्यक्रम सञ्चालन गर्ने विद्यालयहरूले अध्ययनरत विद्यार्थीको विवरण नबुझाएको बताए । विदेशी कार्यक्रम सञ्चालन गर्ने विद्यालयले अझै फ्लास भरेका छैनन्, उनले भने । शिक्षा मन्त्रालयले अनुमति दिएका विद्यालयको निगरानी गर्न हरेक विद्यालयका लागि एकएक जना उपसचिवलाई जिम्मेवारी तोकिएको थियो । मन्त्रालयले खटाएका उपसचिव केही अवकाश पाइसके भने अरू अन्यत्र सरुवा भइसकेका छन् । मन्त्रालयले एक वर्षअघि अनुमति दिएको यस्ता विद्यालयले सर्त पालना गरे नगरेको शिक्षा विभागले पनि अनुगमन गरेको छैन । यस्ता विद्यालयले पढाउने पाठ्यक्रम र पाठ्यपुस्तक नेपाली पाठ्यक्रमसँग मेल खान्छखाँदैन भनेर अध्ययन गर्न शिक्षा मन्त्रालयले पाठ्यक्रम विकास केन्द्रका कार्यकारी निर्देशकको संयोजकत्वमा अध्ययन समिति गठन गरेको थियो । तत्कालीन कार्यकारी निर्देशक बाबुराम पौडेल शिक्षा विभागका महानिर्देशक भएसँगै पाठ्यक्रमको अध्ययन पनि त्यतिकै थन्किएको छ । पाठ्यक्रम र पाठ्यपुस्तक संकलन गरिसकेका थियांै । मेरो सरुवा भएपछि त्यो काम गर्न सकिएन, उनले भने । मन्त्रालयले पाठ्यक्रमको तुलना गर्ने जिम्मेवारी पौडेललाई भन्दा पनि पाठ्यक्रमका कार्यकारी निर्देशकलाई दिएको हो । उनी सरुवा भएपछि पाठ्यक्रममा सरुवा भएका कृष्णप्रसाद काप्रीले त्यो काम गर्नुपथ्र्यो । उनले आफ्नो दायित्वअनुरूप काम गरेका छैनन् ।शिक्षा मन्त्रालयका प्रवक्ता हरिप्रसाद लम्सालले यस्ता विद्यालयहरूको गतिविधिको निगरानी भइरहेको बताए । अनुगमनका लागि मन्त्रालयबाट उपसचिव खटाइएको छ । विद्यालयले गर्ने गतिविधिको निगरानी भइरहेको छ, उनले भने । कक्षा ८ सम्म सञ्चालन गर्ने विद्यालयले ८ लाख र १२ कक्षासम्म सञ्चालन गर्नेले १५ लाख रुपैयाँ धरौटी राखेर अनुमति लिएका छन् । सीबीएसई कार्यक्रम पढाउने विद्यालयमा विदेशी शिक्षक र कर्मचारीले भिसा र श्रम स्वीकृति अनिवार्य लिनुपर्छ । विद्यालयको वार्षिक रूपमा लेखापरीक्षणसमेत गराउनुपर्छ । यस्ता विद्यालयमा मन्त्रालयले तोकेको प्रतिनिधिलाई राखेर सञ्चालक समिति गठन गर्नुपर्छ । तर, अहिले ती विद्यालयको विद्यार्थी संख्या र शुल्कको तथ्यांक मन्त्रालय र मातहतको निकायसँग छैन । विदेशी कार्यक्रम सञ्चालन गर्ने विद्यालयले १० प्रतिशत छात्रवृत्ति उपलब्ध गराउनुपर्ने अर्को सर्त थियो । छात्रवृत्ति उपलब्ध नगराए सामुदायिक विद्यालयको शैक्षिक स्तर सुधार गर्न रकम खर्च गर्नुपर्ने प्रावधान राखिएको थियो ।"
सम्झौता कार्यान्वयन गर्न पहल,मन्त्रालयका अनुसार आन्दोलनमा क्रममा मृत्यु भएका ५२ लाई सहिद घोषणा गरिएको र उनीहरूका परिवारले जनही दस लाख रुपैयाँ र मृत्यु भएका अन्य चार जनाका परिवारले पनि दस लाख रुपैयाँ पाइसकेका छन् । त्यस्तै आन्दोलनका क्रममा घाइते २१ जनालाई उपचारमा ३७ लाख रुपैयाँ खर्च भएको र अन्य घाइतेको उपचारका निम्ति ३१ लाख दिइएको छ । उनका मन्त्रालयका अनुसार उपचार खर्चका लागि भनेर थप १ करोड ५ लाख रुपैयाँ विभिन्न अस्पताललाई सोझै दिइएको छ । त्यस्तै आन्दोलनका क्रममा भएको भौतिक क्षति भन्दै ८६ लाख ८९ हजार रुपैयाँको माग दाबी मन्त्रालयमा पेस भएको छ । गृहले क्षतिको रकम दिनका लागि अर्थ मन्त्रालयसँग सहमति मागेको छ । तर अर्थले क्षति पुष्टि हुने कागजात माग गरेको छ ।
कार्की अख्तियारको संस्थागत स्मरण मा नरहने,"काठमाडौं अख्तियार दुरुपयोग अनुसन्धान आयोगका कर्मचारीहरूले सोमबार बिहान गेटैमा रहेको भित्ताबाट लोकमानसिंह कार्कीको फोटो हटाए । त्यसमुनि रहेको माननीय प्रमुख आयुक्त लेखिएको हटेन । मध्याह्न अख्तियार मुख्यालय टंगाल पुग्दा प्लेटमाथिको भित्तामा फोटो फ्रेमको दाग मात्रै बाँकी थियो । प्रमुख आयुक्तका रूपमा कार्कीको फोटो हटे पनि पूर्वप्रमुख आयुक्तहरूको नाम र फोटोको लहरमा उनको सूची भने थपिएन ।पूर्वप्रमुख आयुक्तका रूपमा उहाँ (कार्की) लाई अख्तियारले स्मरणमा राख्न आवश्यक रहेन, एक आयुक्तले कान्तिपुरसित भने, सर्वोच्च अदालतले संवैधानिक परिषद्को सिफारिस, त्यसका आधारमा भएको नियुक्ति र शपथलाई त्यही दिनदेखि उत्प्रेषणको आदेशले बदर गरिदिएपछि उहाँलाई कसरी योग्य प्रमुख आयुक्तको रूपमा संस्थाले स्मरण गर्ने ? आयोगले कार्कीकै बारेमा हालसम्म कुनै औपचारिक निर्णय गरेको छैन । तर पनि अन्य पूर्वप्रमुख र आयुक्तहरूलाई झंै आयोगले कार्कीलाई सम्मानपूर्वक स्मरणमा राख्ने, औपचारिक कार्यक्रमहरूमा निमन्त्रणा गर्ने लगायतका आलंकारिक सम्मानको स्थानमा राख्ने सम्भावना भने नरहेको ती आयुक्तले बताए । सोमबारै अख्तियारको वेबसाइटबाट कार्कीको नाम र फोटो हटाइएको छ । तर सोमबार रातिसम्म पनि कार्कीले ट्विटर ह्यान्डलमा आफूलाई अख्तियार प्रमुखको रूपमै परिचित गराएका थिए । सर्वोच्च अदालतका पूर्वन्यायाधीश तथा पछिल्लो जनआन्दोलनमा भएको दमनबारे छानबिन गर्न गठित आयोगका संयोजक कृष्णजंग रायमाझीले कार्कीको नियुक्ति नै बदर भएकाले उनको हैसियत नियुक्त हुनुअघिको मितिकै जस्तो हुने बताए । नियुक्तिको औचित्य नै गलत भइसकेपछि उहाँसँग पूर्वप्रमुख आयुक्तको हैसियत छ भन्नै मिलेन, रायमाझीले कान्तिपुरसित भने, सर्वोच्च अदालतले उहाँको नियुक्तिलाई नै वैध नठहर्याएपछि हामीले पूर्वप्रमुख आयुक्तको पगरी थपिदिन मिल्दैन ।विशेष अदालतका पूर्वअध्यक्ष गौरीबहादुर कार्की पनि लोकमानको अबको बायोडाटामा सर्वोच्च अदालतले निर्णयमा सुनाएका शब्दावली थप्न मिले पनि अख्तियारको प्रमुखका रूपमा काम गरेको अवधि थप्न नमिल्ने बताउँछन् । जुन कुरा सर्वोच्च अदालतले वैध थिएन भन्छ, त्यही (प्रमुख आयुक्त) हो भनेर सम्बोधन गर्न मिल्छ र ? सर्वोच्च अदालतको आइतबारको आदेशले (तत्कालीन) प्रधानन्यायाधीशबाट लोकमानलाई गराइएको प्रमुख आयुक्त पदको शपथलगायत निजलाई नियुक्ति गर्दाको सन्दर्भमा भएका कामकारबाही उत्प्रेषणको आदेशद्वारा बदर हुने ठहर्याएको थियो । कार्कीका अनुसार उच्च नैतिक चरित्र र अनुभवका दृष्टिकोणले लोकमान अयोग्य ठहरिए पनि उनले प्रमुख आयुक्तको रूपमा गरेका कामकारबाहीलाई अवैध ठहर्याउन भने मिल्दैन । उनले प्रमुख आयुक्तकै हैसियतले काम गरेको, व्यक्तिको निर्णय नभई त्यो काममा अख्तियार दुरुपयोग अनुसन्धान आयोग पनि जोडिने भएकाले सबै काम कारबाहीको कानुनी वैधतामा प्रश्न गर्न नमिल्ने उनी बताउँछन् । व्यक्तिकै योग्यता नपुगेको ठहरिए पनि कामकारबाहीका क्रममा संस्थागत जनशक्ति, प्रक्रिया जोडिने भएकाले ती नाजायज भन्न मिल्दैन होला, पूर्वअध्यक्ष कार्कीले भने । २०४६ सालको जनआन्दोलनपछिका सरकारहरूले पनि पूर्वप्रधानमन्त्री मरिचमान सिंहलाई नोटिस बाटै टाढा राखेको थियो । एक प्रशासनविदका अनुसार जनआन्दोलनमा दमनकारी भूमिकाका कारण उनलाई न औपचारिक समारोहमा निमन्त्रण गरिन्थ्यो न सरकारले पूर्वप्रधानमन्त्रीको रूपमा आलंकारिक सम्मान गरेको थियो । यतिसम्म कि उनी दिवंगत हुँदा समेत सरकारले कुनै औपचारिक कार्यक्रम गरेन । अख्तियारकै प्रमुखका रूपमा ३ वर्ष ९ महिनाको अवधिमा लोकमानले गरेका काम कारबाही, निर्णय र निर्देशनका अभिलेख अख्तियारमा सुरक्षित छन् । उनी प्रमुख रहेको अवधिका हरेक वार्षिक प्रतिवेदनमा उनी प्रमुख आयुक्त उल्लेख छ । तर पनि अरू पूर्वप्रमुख आयुक्त सरहको हैसियतमा उहाँले स्थान पाउने अवस्था छैन, ती आयुक्तले भने । स्रोतका अनुसार लोकमानको बिदाइको औपचारिक कार्यक्रम नगर्ने समेत निश्चित भइसकेको छ । यसअघि प्रतिशोधका कारणले उनले पूर्वआयुक्त केशव बरालको बिदाइ गरेका थिएनन् । यसैबीच अख्तियारले सुरक्षा निकायमार्फत लोकमानसँग सम्पर्क गरेको छ । स्रोतका अनुसार मुख्यालयका प्रहरी अधिकारीहरूसँगको कुराकानीमा उनले केही दिनमै आफूले निवास छाड्ने जानकारी गराएका थिए । साथै उनले आफ्नो सुरक्षाका लागि केही सुरक्षाकर्मीको पनि माग गरेको स्रोतले बतायो । कुनै औपचारिकताबिना सुटुक्क निस्कने तयारी भएको सूचना आएको छ, अख्तियार स्रोतले भन्यो । मोसो दल्नेलाई एक महिना कैद काठमाडौं अख्तियारका तत्कालीन निलम्बित प्रमुख आयुक्त लोकमानसिंह कार्कीमाथि अदालत परिसरमै मोसो दलेका नेकपा (माओवादी) का दुई कार्यकर्तालाई अदालतको अवहेलना गरेको अभियोगमा एक महिना कैद सजाय हुने भएको छ । न्यायाधीशहरू आनन्दमोहन भट्टराई र अनिलकुमार सिन्हाको संयुक्त इजलासले प्रकाश शाही प्रबल र चन्द्रबहादुर बुढालाई एकएक महिना कैद सजाय गर्ने आदेश दिएको हो ।सर्वोच्चले पुस ७ देखि थुनामा रहेका उनीहरूलाई त्यही दिनदेखि कैद कट्टा हुने गरी जिल्ला कारागार काठमाडौंमा पठाउन आदेश दिएको छ । अदालतमा बयान गर्ने क्रममा दुवैले कार्कीमाथि मोसो दलेको स्विकारेका थिए । तर उनीहरूले अदालतको अवहेलना गर्ने आफ्नो उद्देश्य नभएको दाबी गरेका थिए । सर्वोच्च अदालतले भने बयानका क्रममा अस्वीकार गर्दैमा अवहेलना गर्ने क्रियाकलापबाट उन्मुक्ति हुन नसक्ने औंल्याएको छ । अवहेलनाको विषय अदालतको निर्बाध न्याय प्रशासनसँग जोडिएको विषय हो, आदेशमा भनिएको छ, निर्बाध न्याय सम्पादनको निम्ति न्यायाधीश, कर्मचारी, कानुन व्यवसायी र मुद्दाका पक्षहरूको सुरक्षा अत्यावश्यक पूर्वसर्तका रूपमा रहन्छ । न्याय निरूपणको काममा संलग्न वा सरोकार रहने पक्षउपर गरिने कुनै पनि प्रकारको शारीरिक आक्रमण वा बेइज्जतीपूर्ण कार्यलाई अदालतले न्याय सम्पादनमा गरिने हस्तक्षेपको रूपमा बुझ्छ ।"
प्रतिवेदनलाई प्रमाण मानेकोमा खुसी,"पछिल्लो जनआन्दोलनमा भएको दमनबारे छानबिन गर्न गठित आयोगका संयोजक कृष्णजंग रायमाझीले आफ्नो संयोजकत्वको आयोगले सरकारलाई बुझाएको प्रतिवेदनलाई सर्वोच्च अदालतले प्रमाणको रूपमा लिएकोमा खुसी व्यक्त गरेका छन् । हाम्रो टिमको त्यतिबेलाको मेहनत फोस्रो र बेकामको थिएन भन्ने त अदालतले बोलिसकेको छ, रायमाझीले कान्तिपुरसँग भने, आयोगकै प्रतिवेदनका आधारमा लोकमान अख्तियार प्रमुखको रूपमा अयोग्य भएका हुन् ।सरकारले बेवास्ता गरे पनि न्यायालयले आयोगको प्रतिवेदनलाई स्वीकार गरेर त्यसको कार्यान्वयनमा पाइला सारेको बताउँदै उनले अन्य व्यक्तिहरूका हकमा पनि प्रतिवेदनका सिफारिस कार्यान्वयन हुनुपर्ने माग गरे । प्रतिवेदनमा भएका प्रमाणकै आधारमा लोकमान अयोग्य भएका हुन् भने सिफारिस भएका अन्य व्यक्तिहरूमाथि सरकारले किन कारबाही नगर्ने ? रायमाझीले भने ।"
स्वास्थ्य परीक्षण नहुँदा कामदार अलपत्र,"जनवरी १ बाट लागू हुने गरी प्रतिकामदार १० डलर पठाउनुपर्ने नियम लागू भयो । हामीलाई एक जना कामदारको मेडिकल परीक्षण गरेबापत १० डलर विदेशी बैंकमा रकम जम्मा गर्न पत्र आयो, स्वास्थ्य परीक्षणको अनुमति पाएका गाम्का नेपालका मोहन चौलागाईंले भने, विदेशी बैंकमा रकम पठाउन राष्ट्र बैंकले श्रम मन्त्रालयको सिफारिस माग्यो । श्रमले सिफारिस नदिएपछि हामीले कामदारको स्वास्थ्य परीक्षण गर्न बन्द गरेका हौं । जीसीसीले गाम्का नेपालअन्तर्गत १२ वटा स्वास्थ्य संस्थालाई साउदी, बहराइन र ओमन जाने कामदारको स्वास्थ्य परीक्षण गर्न अनुमति दिएको थियो । उनीहरूले एक जना कामदारको स्वास्थ्य परीक्षण गर्न ५३ सय रुपैयाँ लिने गर्छन् । साउदी, बहराइन र ओमनले मेडिकल रिपोर्ट पेस गरेपछि मात्रै भिसा प्रक्रिया सुरु गर्ने गरेका छन् । कतारका केही कम्पनीले पनि मेडिकल रिपोर्ट अनिवार्य लिने गरेका छन् । मेडिकलको रिपोर्ट नभएपछि आवेदन दिने कार्य स्थगित भएको नेपाल वैदेशिक रोजगार व्यवसायी संघका महासचिव रोहण गुरुङले बताए । उनका अनुसार अन्तर्वार्ता पास भएका कम्तीमा १५ हजार कामदार काठमाडौंमा रोकिएका छन् ।"
जनजातिको उपसमूह निर्धारण सुरु,"काठमाडौं सूचीकृत आदिवासी जनजातिभित्रका अल्पसंख्यक तथा सुविधा वञ्चित समुदाय पहिचानका निम्ति आदिवासी जनजाति उपसमूह निर्धारण सुरु भएको छ । स्थानीय विकास मन्त्रालयअन्तर्गतको आदिवासी जनजाति उत्थान प्रतिष्ठानले गठन गरेको आदिवासी जनजाति उपसमूहको कार्यदलले काम थालेको हो । कार्यदल संयोजक ज्ञानेन्द्र पुनले आदिवासी जनजाति उत्थान राष्ट्रिय प्रतिष्ठान ऐन २०५८ मा सूचीकृत ५९ जातिको परिधिभित्र रहेर उपसमूहहरूको निर्धारण प्रक्रिया अघि बढाइएको जानकारी दिए । एक जातीय समूहभित्रको पहिचान पाउँदै आएका तर त्यो जातिभित्र फरकफरक भाषा, संस्कृति, परम्परा, जीवनशैली, उत्पादन सम्बन्ध भएका समूहहरूको अस्तित्व जगेर्ना तथा संवद्र्धन र प्रवद्र्धन गर्न उपसमूह निर्धारण गर्न लागिएको हो, स्थलगत अध्ययनका क्रममा कैलाली पुगेका कार्यदलका संयोजक पुनले भने । कार्यदलले आदिवासी जनजाति सूचीकरणसम्बन्धी पूर्वप्रतिवेदनहरू, प्रकाशित कृति लेख रचनाहरू, ऐतिहासिक तथ्यहरूको अध्ययन, अनुसन्धान, आवश्यकताअनुसार स्थलगत भ्रमण गरी सरोकारवाला संघसंस्था तथा बुद्धिजीवीसँग छलफल, परामर्श तथा अन्तक्र्रिया जारी राखेको छ । सरकारले २०६५ सालमा समाजशास्त्री प्रा डा ओम गुरुङको संयोजकत्वमा आदिवासी जनजाति सूची परिमार्जनसम्बन्धी उच्चस्तरीय कार्यदल गठन गरेको थियो । उक्त कार्यदलले २०६१ सालमा सूचीकृत ५९ जातिमध्ये फ्रि र छैरोतन नभेटिएको र वनकरिया जाति चेपाङ रहेको ठहर गरेको थियो । कार्यदलले उक्त सूचीमा २५ जाति थप गरी ८१ आदिवासी जनजातिको सूचीसहित प्रतिवेदन पेस गरेको थियो । आदिवासी जनजाति उत्थान राष्ट्रिय प्रतिष्ठानका उपाध्यक्ष चन्द्रबहादुर गुरुङका अनुसार उक्त कार्यदलले बुझाएको प्रतिवेदन (२०६६) अनुसार अहिले उपसमूह निर्धारण प्रक्रिया अघि बढाइएको हो । उपाध्यक्ष गुरुङले भने, यसअघिको कार्यदलको प्रतिवेदनले दिएको सूचीअनुसार उपसमूहमा राख्न मिल्नेनमिल्ने भन्नेबारे अध्ययन गर्न कार्यदल बनेको हो ।कार्यदलको सदस्यमा रेशम गुरुङ, मुकुन्द पहरी, बागवीर मुखिया, कुमार ब्लोन, डा तारामणि राई तथा सदस्यसचिवमा रामकुमार मादेन छन् । कार्यदलले डेढ महिनाभित्र प्रतिष्ठानमा प्रतिवेदन बुझाउने छ । उपसमूह निर्धारणका निम्ति चालु आर्थिक वर्ष २०७३७४ मा ७ लाख रुपैयाँ बजेट छुट्याइएको छ ।"
श्रद्धाश्रमलाई २३ लाख,अस्ट्रेलिया विराटनगर उपमहानगर र एनआरएनए अस्ट्रेलियाले विराटनगरमा संयुक्तरूपमा निर्माण गरिरहेको पाथीभरा श्रद्धाश्रमका लागि आइतबार पश्चिम अस्ट्रेलियामा करिब २३ लाख रुपैयाँ संकलन भएको छ । ५० जना वृद्धवृद्धालाई बसोबास र जीवनयापनका लागि सुविधा पुर्याउने योजनाअनुरूप २ वर्षअघि निर्माण सुरु भएको उक्त श्रद्धाश्रमका लागि सहयोग जुटाउन एनआरएनए अस्ट्रेलियाले विभिन्न कार्यक्रम आयोजना गर्दै आएको छ । आइतबार पश्चिम अस्ट्रेलियाको पर्थमा आयोजित कार्यक्रममा उक्त रकम संकलन गरिएको हो । कार्यक्रममा पर्थमा रहेका प्राय: सबै नेपाली संघसंस्थाका प्रतिनिधिले सहभागिता जनाएको एनआरएनए पश्चिम अस्ट्रेलियाका अध्यक्ष राज थपलियाले जानकारी दिए । विराटनगर उपमहानगरपालिकाले प्रदान गरेको जमिनमा निर्माणाधीन श्रद्धाश्रम बन्दै गरेको हो । एनआरएनए अस्ट्रेलियाले भवन निर्माणका लागि २ करोड ६६ लाख रुपैयाँ प्रदान गर्ने सहमतिअनुरूप स्थानीयस्तरमा रकम संकलन गरिएको श्रद्धाश्रमका सहसंयोजक दीपक पराजुलीले बताए ।
फुटपाथ पसल हटाइए,"विष्णुमती खोलाको परोपकार पुलदेखि भित्री सहरका कुनै पनि सडकमा अहिले पसल छैनन् । परोपकार पुल हुुँदै वसन्तपुर क्षेत्रमा सबभन्दा बढी पर्यटक आउँछन् । तिनलाई बोक्ने बस पनि यहीं रोकिन्छन् । श्रेष्ठ भन्छन्, सबभन्दा बढी भीडभाड यहीं हुन्थ्यो ।परोपकार पुलदेखि जमलसम्मको बाटो काठमाडौं महानगरपालिकाले सम्पदा मार्ग घोषणा गरेको छ । घोषणा गरे पनि यसलाई व्यवस्थित भने गरेको थिएन ।फुटपाथममा पसल हुन्थे, श्रेष्ठ भन्छन्, बाटोमै किन्नेको भीड हुन्थ्यो । फुटपाथमा भीड भएपछि सर्वसाधारण सडकबाट हिँड्थे । अनि सवारीसाधन चलाउनै मुस्किल हुन्थ्यो । जाम भएर बाटो छिचोल्नै मुस्किल थियो । अहिले यो सबै समस्या हटेको छ । परोपकार पुलमा पनि सामान राखिएका हुन्थे । पुलै ब्लक हुन्थ्यो ।यो मार्गमा थुप्रै सम्पदा छन् । परोपकार पुलको छेउमै भीमसेन मन्दिर छ । यो मन्दिर कलि संवत् ४३५९ तिर बनेको मानिन्छ । पाल्पाका सेन राजा मणिमुकुन्द सेनले नुवाकोट आक्रमण गरेर फर्केको घटनासँग सम्बन्धित छ यो सम्पदा । नुवाकोटका ठकुरी राजाले सपनामा आदेश दिएअनुसार भीमसेनको यो मन्दिर बनाएको मानिन्छ । किंवदन्तीअनुसार भीमसेनले उपत्यकामा उपद्रो मच्चाए । उनको उपद्रो शान्त गर्न प्रताप मल्लले टोलैपिच्छे राँगा र बोकाको बलि दिने व्यवस्था मिलाए । द्रौपदीको कन्यादान गरी भीमका बीचमा द्रोपदी स्थापना गरे । त्यसका लागि गुठीको व्यवस्था पनि गरिदिए । भीमसेनलाई शक्तिशाली मानेर नित्य पूजाको चलन बसालियो । मरुको धर्मधातु चैत्य, मरुवही बहाल, मरुसत्तल (काष्ठमण्डप), मरुका सत्तल, मरुको सरस्वती, मरुहिटी, मरुटोल यसै क्षेत्रमा पर्छन् । विश्व सम्पदामा सूचीकृत वसन्तपुर क्षेत्रमा थुप्रै मठमन्दिर र दरबार छन् । यो मार्गको मुख्य सम्पदा काष्ठमण्डप हो । काष्ठमण्डप एउटै रूखको काठबाट बनेको मानिन्छ । मरुसत्तलमा गोरखनाथको मूर्ति पनि छ । यसको चारैतिर चार विनायकको मूर्ति पनि छ । गत वर्ष गएको भुइँचालोले जगैसम्म भत्काइदियो । मन्दिरभित्र विभिन्न देवीदेवताको मूर्ति राखिएका थिए । मरुसत्तलकै पूर्वतिर मरुका सत्तल पनि छ । यो सत्तल कुमारी घरका नामले पनि प्रख्यात छ । यसको निर्माण सत्रौं शताब्दीमा जयप्रकाश मल्लले गरेका हुन् । यसको भित्री भागमा ढुंगामा कुँदिएका मूर्ति र हस्तलिखित चित्र छन् । यो सत्तल कुमारीको निवासका रूपमा प्रयोग हँुदै आएको छ ।मरुहिटी पनि काष्ठमण्डपसँगै बनेको इतिहास छ । मरुसत्तलमा बस्न आउनेलाई पानीका लागि मरुहिटी स्थापना गरिएको हो । यहाँ विभिन्न समयमा बनेका ढुंगे धारा छन् । प्रस्तरबाट बनेको ढुंगे धारा मल्लकालीन मानिन्छ । यसको माथि नारायणको मूर्ति छ । धारामा गरुडासन, विष्णु, उमामहेश्वरलगायत विभिन्न देवीदेवताका मूर्ति छन् ।शाहकालमा बनेको मरुको सरस्वती मूर्ति पनि यहाँ सानो देवल बनाएर राखिएको छ । मरुहिटी क्षेत्रमै विभिन्न समयमा बनेका पाटी छन् । यहाँको चसान पाटी शाहकालमा बनेको हो । यहाँका मठमन्दिरमा पूजाका बेलामा यी पाटी प्रयोग हुन्छन् । अरुहिटीकै छेउमा मल्लकालमा बनेको तीन कबल भएको पाटी छ । यसको अगाडि चैत्य छ । मरुहिटी पाटी शाहकालमा बनेको हो । यसमा साधारण थाम र झिंगटीको छानो लगाइएको छ । यसको अगाडि प्रस्तर चैत्य पनि छ । यो चैत्यमा पूजा गर्न सर्वसाधारणको भीड लाग्छ ।मरुको धर्मधातु मरुहिटीको पश्चिमतिर छ । यसको निर्माण मल्लकालमा भएको हो । यो ढुंगाबाट बनेको छ । यो चैत्यमा १३ वटा त्रयोदशा भुवन रहेका छन् । सेतो रंगको यो चैत्यमा दर्शन गर्नेको भीड हुन्छ ।मरुहिटीको उत्तरतिर मरुवही बहाल पनि मल्लकालमै निर्माण भएको हो । यो विहार मरुहिटीको उत्तरतिर छ । यो विहारको लस्करै चैत्य छन् । यहाँ विभिन्न समयका अभिलेख पनि छन् । त्यसमध्ये १६६२ को अभिलेख पनि छ । यसलाई यहाँ भएकामध्ये पुरानो अभिलेख मानिन्छ । यहाँ पनि पूजा र दर्शनका लागि भक्तजनको भीड लाग्छ । यी क्षेत्रमा सम्पदै सम्पदा छन् । हेर्दा साना देखिने चैत्य, मन्दिर पनि ऐतिहासिक छन् । खोज्दै जाँदा धेरैजसो सम्पदा लिच्छविकालतिर गएर जोडिन्छन् । मूर्त, अमूर्त दुवैखाले संस्कृतिको केन्द्र हो वसन्तपुर क्षेत्र । हनुमानढोका, मख्खनटोल, इन्द्रचोक, जनबहाल, बालकुमारी, असन, कमलाक्षी, भोटाहिटी, जमललगायत क्षेत्र सांस्कृतिक केन्द्र हुन् । यहाँ विभिन्न समयमा पर्व, जात्रा लागिरहेको हुन्छ । इन्द्रचोकको आकाश भैरव, जनबहालको सेतो मत्स्येन्द्रनाथ, असनको अन्नपूर्ण, कमलाक्षी गणेश चर्चित सम्पदा हुन् । यो मार्गमा यस्तो ऐतिहासिक क्षेत्रका पसल, सडक व्यवस्थित छैनन् । पुस्तक पसल राखिएका छन् तर त्यससँग जोडेर सडकसम्म आउने गरी कपडा राखिएका हुन्छन् । यसलाई व्यवस्थित गर्न स्थानीयवासीले टोली नै बनाएका छन् । टोलीले बेलाबेला छडके पनि गर्छ । महानगर प्रहरीको पनि सहयोग लिइएको छ । महानगरका सइ पूर्णचन्द्र भट्टको कमान्डमा ७ जनाको टिम पनि परिचालन गरिएको छ । महानगर पर्यटकसँग शुल्क मात्रै उठाउँदै आएको थियो, श्रेष्ठ भन्छन्, सम्पदा व्यवस्थित गर्नचाहिँ केही पहल गर्दैन । अब महानगरलाई पनि काम गर्न बाध्य पार्छाैं हामी ।फुटपाथ हटाउने अभियानमा स्थानीय तहमा टोल सुधार गर्न बनेका विभिन्न ४३ वटा संघसंस्था एकीकृत गरिएको छ । कान्तिपुर विकास समिति नाम दिएर एकीकृत संस्थाको छाता संस्था बनाइएको छ । अब हामी पुनर्निर्माण र सांस्कृतिक पर्वमा एकै ठाउँमा हुन्छौं, श्रेष्ठ भन्छन्, स्थानीयवासीले हस्तक्षेप नगरे केही काम नहुने भयो ।"
पेटीमै सुत्छन् बिरामी,"काठमाडौं नुवाकोटका नन्दलाल सुनारले पाटन अस्पतालमा पत्नीको उपचार गराइराखेका छन् । ३ वर्ष भयो उनकी पत्नीको मिर्गौलाले काम गर्न छाडेको । उनको पत्नीको १३ महिलादेखि पाटन अस्पतालमा डायलोसिस भइरहेको छ । साताको दुईपटक डायलोसिस गर्नुपर्ने अवस्था रहेको नन्दलालले बताए । नुवाकोटदेखि सातामा दुईपटक काठमाडौं आउन मुस्किल भएको उनको गुनासो छ । आजभोलि नन्दलाल दम्पती अस्पतालको पेटीमै रात कटाउँछन् । उनकी पत्नी अस्पतालको पेटीमै कम्बल ओढेर पल्टिरहेकी भेटिन्छन् । आर्थिक अवस्था कमजोर भएका कारण काठमाडौंमा कोठा लिएर बस्न नसकेको उनले बताए । दिनभर घाम तापेर बस्छु, रात नभए हुन्थ्यो झैं लाग्छ, चिसोले आफैं बिरामी भइसकें, उनले दुखेसो पोखे । १३ महिनादेखि अस्पतालको छिँडीमै सुत्न बाध्य भएको उनले सुनाए । घर ओहोरदोहोर गर्ने पैसाले औषधि किन्ने गरेको उनी बताउँछन् । पोखराकी तीला शाहीकी छोरीको पनि वीर अस्पतालमा मिर्गौलाको उपचार भइरहेको छ । २ महिना भयो उनकी छोरीको मिर्गौलाले काम गर्न छाडेको । शाहीकी छोरीको सातामा दुईपटक डायलोसिस गर्नुपर्छ । घर आउजाउ गर्न नसक्ने अवस्था भएपछि एक सातादेखि उनी अस्पताल परिसरमै सुतिरहेकी छिन् । काठमाडौंमा आफन्त छैनन्, भाडामा कोठा लिएर बस्ने आर्थिक अवस्था छैन, उनले भनिन् । मिर्गौलामा समस्या भएका कारण सुन्निएको छोरीको शरीर आजभोलि चिसोले झनै सुनिन्न थालेको उनले बताइन् । दिनभरि घाममा निद्रा पुर्याउने, रात कहिले बिहान होला भन्दै कुर्ने गरेको उनले सुनाइन् । गाउँमा भूकम्पले लडाएको घर सरकारले दिएको अनुदानबाट बनाउँदै थिएँ, अलपत्र छाडेर आएँ, उनले आँशु खसाल्दै भनिन्, न उता बास बन्ने भो न यता बास छ । स्वास्थ्य मन्त्रालयले सरकारी अस्पताललाई स्वास्थ्य निर्देशिका कडा रूपमा लागू गर्ने आदेश दिएपछि केही महिनायता सरकारी अस्पतालहरूमा डायलोसिस गर्ने बिरामीको लाइन देखिन्छ । अधिकांश बिरामी काठमाडौंबाहिरबाटै आउने गरेको पाइएको छ । उपचार पाउने, बास नपाउने अवस्थाले बिरामी र कुरुवा अलपत्र परेका छन् । वीर अस्पतालका निर्देशक भुपेन्द्र बस्नेतका अनुसार डायलोसिस सेवा लिन आउने सबै बिरामीलाई अस्पतालमा भर्ना लिइँदैन, बेडको व्यवस्था हुँदैन । यस्ता समस्या समाधानका लागि सरकारले देशभरका अञ्चल अस्पतालमा पनि नि:शुल्क र डायलोसिस सेवा विस्तार गर्नुपर्ने उनले बताए । यसले केन्द्रका अस्पतालमा बिरामीको चाप घटाउन पनि सहयोग पुग्छ, उनले भने ।स्वास्थ्य मन्त्रालयका सचिव सेनेन्द्रराज उप्रेतीका अनुसार सरकारले देशभरका अञ्चल अस्पतालमा नि:शुल्क डायलोसिस सेवा विस्तार गर्ने तयारी गरिरहेको छ । ६ महिनाभित्र सेवा विस्तार भइसक्ने उप्रेतीले जानकारी दिए ।"
यात्रुलाई सास्ती,"अनन्तलिंगेश्वर १३, गुन्डुकी नीलम तामाङ सूर्यविनायकको एक इन्टिच्युटमा जापानी भाषा सिक्छिन् । बिहान १० बजेको कक्षा भ्याएर घर जान बस कुरेको बताउने नीलमले साढे ११ बजेसम्म बस नपाएर भौंतारिएको गुनासो गरिन् । बस व्यवसायीको मनोमानीका कारण जिल्लाका भित्री क्षेत्रका यात्रु सास्ती खेप्न बाध्य छन् ।व्यवसायीले रुटको बेवास्ता गरी रिजर्भमा पठाउँदा यात्रुले सडकमा घण्टौं कुर्नुपर्ने बाध्यता छ । घण्टौं कुर्दा पनि बस आउँदैन, आए पनि सिट त के उभिने ठाउँसमेत हुँदैन, सिपाडोलकी लक्ष्मी थापाले भनिन् । सार्वजनिक बिदाको दिन अधिकांश सार्वजनिक बस बढी भाडाको लोभमा रुटको बेवास्ता गर्दै रिजर्भमा जान्छन् । सर्वसाधारणले पिकनिक, यात्राका लागि बस रिजर्भको माग गर्छन्, मिनी बस सेवा समिति भक्तपुरका अध्यक्ष ज्ञानेन्द्र महर्जनले भने, यात्रु कुर्नुपर्ने बाध्यता पनि नहुने र भाडा पनि बढी आउने लोभमा कतिपय रुटका यात्रुवाहक बस रिजर्भमा जान्छ ।"
महानगरको बजेट ५ अर्ब ३७ करोड,"आन्तरिक आयबाट १ अर्ब ८३ करोड ९९ लाख ८४ हजार प्राप्त हुने अनुमान गरिएको बजेट, नीति तथा कार्यक्रम महानगरका कार्यकारी अधिकृत रुद्रसिंह तामाङले सार्वजनिक गरे । यसमा स्थानीय करको योगदान ४५ प्रतिशत र गैरकर अनुदानको योगदान ५५ प्रतिशत रहेको उनले जानकारी दिए । महानगरले कुल विनियोजनमा तलब, भत्ता तथा अन्य खर्चका लागि ५९ करोड ३७ लाख रुपैयाँ प्रस्ताव गरेको छ । विषयगत क्षेत्रअनुसारको नीति कार्यान्वयनका लागि विकास खर्चतर्फ ४ अर्ब ७१ लाख ९३ हजार रुपैयाँ विनियोजन गरेको छ ।सहरी पूर्वाधार विकास तथा सार्वजनिक निर्माण क्षेत्रमा १ अर्ब ६२ करोड ९८ लाख विनियोजन गरेको छ । जनस्वास्थ्य सामाजिक विकासका क्षेत्रमा ११ करोड ८० लाख रुपैयाँ र सम्पदाको पुनर्निर्माण तथा विकासका लागि ४१ करोड २६ लाख विनियोजन गरेको छ । वातावरण सरंक्षण, हरियाली प्रवद्र्धन तथा सहरी सौन्दर्यीकरण क्षेत्रका लागि ८१ करोड, विपत् व्यवस्थापनका लागि ११ करोड ३१ लाख, सूचना तथा सञ्चार प्रविधि र सेवाप्रवाह क्षेत्रका लागि १० करोड, राजस्व क्षेत्र, वित्त क्षेत्र, सहरी योजना क्षेत्र, अन्तर्राष्ट्रिय सम्बन्ध क्षेत्र, सार्वजनिक निजी साझेदारी क्षेत्रका लागि ११ करोड, उज्यालो काठमाडौं कार्यक्रमलाई १० करोड रुपैयाँ विनियोजन गरिएको छ । त्यसैगरी विभिन्न जग्गा एकीकरणहरूका लागि ८१ करोड २५ लाख, टेकुमा बन्न लागेको बहुतले स्टिल स्ट्रक्चरसहितको महानगर कार्यालय भवन निर्माण गर्न यो आवमा थप ३१ करोड, उपत्यका नगर यातायात लिमिटेडको सेयर खरिद गर्न २ करोड, उपत्यकाका वधशाला व्यवस्थित गर्न ५ करोड रुपैयाँ विनियोजन गरिएको कार्यकारी अधिकृत तामाङले जानकारी दिए । काठमाडौं महानगरपालिका क्षेत्र भित्रका २७ सहरी स्वास्थ्य क्लिनिकलाई सुदृढीकरण गरी सहरी स्वास्थ्य प्रवद्र्धन गर्न आवश्यक बजेट पनि मिलाएको तामाङले जानकारी दिए । यस्ता क्लिनिकलाई स्वास्थ्य मन्त्रालयको सहकार्यमा स्वास्थ्य प्रवद्र्धन केन्द्रका रूपमा व्यवस्थित गरिने उनले जनाए । सार्वजनिक निजी साझेदारी प्रणालीमार्फत महानगर क्षेत्रको ४२ स्थानमा सार्वजनिक शौचालय निर्माण गर्न बजेटको व्यवस्था महानगरले गरेको छ । २०७४ साउन १ बाट लागू हुने गरी समग्र महानगर कर प्रशासनमा सुधार ल्याउने भन्दै एकीकृत सम्पत्ति कर लागू गर्ने व्यवस्था पनि महानगरले गरेको छ ।"
विद्यार्थीबीच झडप,"घटनापछि दुवै पक्षले आरोपप्रत्यारोप गरेका छन् । क्रान्तिकारीले आफ्नो संगठनले गरेको भित्तेलेखनलाई नेविसंघले मेटेपछि झडप भएको विज्ञप्तिमा जनाएको छ । स्ववियु हामी सबै विद्यार्थी साझा चासोको विषय हो, क्रान्तिकारीका प्रवक्ता सुरेन्द्र बस्नेतले विज्ञप्तिमा भनेका छन्, यो घटनाप्रति सार्वजनिक रूपमा क्षमा माग्न र दोषीमाथि कारबाही गर्न सम्बन्धित पक्षसित माग गर्छाैं । राजधानीको रत्नराज्य, पब्लिक युथ, अमृत साइन्सलगायत क्याम्पस अनेरास्ववियुलगायत विद्यार्थी संगठनले चुनावी अभियानका रूपमा भित्तेलेखन गर्न थालेका छन् । त्रिविले स्ववियु चुनावको मिति, उम्मेवार बन्न २८ वर्ष उमेर र मिश्रित प्रणालीबाट चुनाव हुने घोषणा गरिसकेको छ । स्ववियु चुनावको तालिका भने सार्वजनिक भएको छैन ।"
हत्यापछि गाउँ सुनसान,"गाउँकै ५२ वर्षे तिलकराम यादवको पनि मुख र शरीरमा लागेको चोट निको भएको छैन । अझै पनि साँझबिहान औषधि नखाए दुख्छ, उनले भने । यहाँ बसोबास भएका हिन्दु र मुस्लिमबीच झपडका क्रममा एक जनाको मृत्यु भएपछि २९ दिनदेखि गाउँ सुनसान छ । गाउँ छाडेर एक सयभन्दा बढी युवा, वयस्क र वृद्ध भागेका छन् । झगडामा ५५ वर्षीय मुन्नुलाल यादवको मृत्यु भएको थियो । त्यसपछि मुस्लिम समुदायका व्यक्तिको भागाभाग भएको हो । गाउँमा अहिले मुस्लिम समुदायका महिला, वृद्धवृद्धा र ८१० वर्षे नाबालक मात्र छन् । गत मंसिर २७ बिहान दाजु तिलकरामलाई कुटपिट गरिरहेको सुनेर मुन्नुलाल घटनास्थलमा गएका थिए । त्यही क्रममा उनीमाथि आक्रमण भएको स्थानीय दरबारीप्रसाद यादवले बताए । घाइते तिलकराम भागेर भैंसीको हूलमा पसेर ज्यान जोगाए, उनले भने, सख्त घाइते मुन्नुको दिउँसो प्राण गयो । बस्तीमा १ सय २४ घर छन् । तीमध्ये एक सय घर मुस्लिमका छन् । घटनापछि पक्राउ पर्ने डरले पुरुष भागेका हुन् । सानादेखि ठूलाले ढुङ्गा र लौरोले चारैतिरबाट आक्रमण गरे, मृतकका छोरा विक्रमले भने । घटनाकै दिनदेखि सुरक्षाका लागि इप्रका गणेशपुरले एक जना हवल्दारको कमान्डमा ५ प्रहरी दिनरात खटाएको छ । जहुर खानको घरमा प्रहरी बसेका छन् । बकौली विद्यालयका शिक्षक जहुर, श्रीमती र ५ छोरासहित भागेका छन् । घटनामा संलग्नको आरोपमा प्रहरीले ६ जना पक्राउ गरेको छ । अनुसन्धान अधिकृतले काम गर्दैछन्, एसपी भोजजंग शाहले भने, अहिले केही भन्न मिल्दैन । उनीहरूमाथि अनुसन्धान अन्तिम चरणमा पुगेको छ । गाउँमा एकअर्कासँग बोल्न डराउने अवस्था छ । जीवनयापन कष्टकर बनेको छ ।"
छिट्टै मुद्दा दर्ता,"दुई व्यक्तिको ज्यान जाने र झन्डै एक दर्जन सर्वसाधारण घाइते हुने गरी भएको उक्त झडपको प्रहरीले अनुसन्धान पूरा गरेको जनाएको छ । अनुसन्धान पूरा गरेर मुद्दा जिल्ला न्यायाधिवक्ताको कार्यालयमा पेस गरेका छांै, बाँके प्रहरी प्रमुख एसपी टेकप्रसाद राईले भने, सरकारी वकिलबाट रायसल्लाह लिएर मुद्दा बुझाइएको छ । उक्त घटनामा मृतकका तर्फबाट २९ जनाविरुद्ध किटानी जाहेरी दिइएको छ । त्यस्तै, हत्या प्रयास, कुटपिट र लुटपाट गरिएको भन्दै अर्को पक्षले २५ जनाविरुद्ध जाहेरी दिएका छन् । किटानी जाहेरीमा नाम परेका व्यक्तिहरूले घर छाडेपछि गाउँमा तनाब उस्तै छ । गत मंसिर २७ गते मोहम्मद डे उत्सव र्यालीमा उत्पन्न विवाद बढदै जाँदा उक्त झडप भएको हो । युवाहरूको सानो विवाद बढेर दुई समुदायबीच तनाब हुँदा गाउँका पसल, घर र धार्मिकस्थलहरू पनि तोडफोड गरिएका थिए । यो दोहोरो झडप हो । आवेश र आक्रोसमा भएको घटना हो, अनुसन्धानमा संलग्न प्रहरी अधिकृतले भने, तर, जाहेरीमा मन नपरेका प्रभावशाली व्यक्तिलाई एकअर्काले पोलेका छन् । प्रहरीका अनुसार झडपका बेला दुबै पक्षका गरी ५०६० व्यक्ति घटनास्थलमा थिए । टाढा र फरक गाउँका भएकाले धेरैले एक अर्काले सायदै चिन्थे । तर, किटानी जाहेरीमा पुरानो रिसिइबी साध्न चिनेका जतिलाई किटानी दिइएको छ । घटनास्थलमा हुँदै नभएको व्यक्तिविरुद्ध पनि जाहेरी छ । विगतमा भएका विभिन्न घटनाको प्रतिशोध साध्न र राजनीतिक लाभ उठाउन पनि एउटा पक्षले अर्को पक्षलाई पोलापोल गरेको देखिएको छ । घटनामा संलग्नताका धेरै प्रमाण देखिएका व्यक्ति भने दुबै पक्षले किटानी गरेका छैनन् । तीमध्येका एक जनाविरुद्ध प्रहरीले मुद्दा अघि बढाएको स्रोतले बतायो । प्रत्यक्षदर्शीका बयानहरू सहीसत्य भएनन् भने मुद्दा जटिल हुने र दोषी उम्किने तथा निर्दोषले सास्ती बेहोर्नुपर्ने हुन सक्ने ती अधिकारीले बताए । मटेहिया झडपका अधिकांश जाहेरीवालाहरू निरक्षर छन् । उनीहरूले जाहेरीमा आंैठाछाप लगाएका छन् । जिल्ला प्रहरी प्रमुख राई जाहेरी दिँदैमा कोही अपराधी पुष्टि नहुने बताउँछन् । उनले भने, प्रहरीले बोलाएर अनुसन्धान गर्छ । संलग्नता पुष्टि भए मात्र कारबाही हुने हो ।"
मुसहरलाई कलाकारको साथ,"महोत्तरी हास्य कलाकारको टोलीले सोमबार बर्दिबास२ स्थित एकीकृत नमुना मुसहर बस्ती शिलान्यास गरेको छ । महजोडी, धुर्मुससुन्तली, किरण केसी, जितु नेपाललगायत दर्जनभन्दा बढी कलाकारले एकैसाथ घरको जगमा इँटा राखेर निर्माण कार्य शुभारम्भ गरेका हुन् । दलित समुदाय मुसहरको जीवनस्तर उकास्ने यो प्रयास धुर्मुससुन्तली फाउन्डेसनले सुरु गरेको प्रेरक र महत्त्वाकांक्षी अभियान रहेको भन्दै महजोडीले प्रशंसा गरे । मदनकृष्ण श्रेष्ठको टिप्पणी थियो, कलाकारले सुरु गरेको यो प्रयास नेताहरूका लागि च्यालेन्ज हो । हरिवंश आचार्यले मधेसको सबैभन्दा दलित मानिने मुसहर बस्तीमा सुरु यो अभियान राष्ट्रिय एकताको प्रतीक रहेको धारणा राखे । अभियानकर्ता दम्पती सीताराम कट्टेल (धुर्मुस) र कुञ्जना घिमिरे (सुन्तली) ले यो अभियान मानवता र सद्भावका लागि सहकार्यको सुरुआत भएको बताए । शिलान्यास कार्यक्रमको उद्घोषण सम्हालेका हास्य कलाकार मनोज गजुरेलले भने, हिजो नेपालीका मुहारमा मुस्कान छर्दै आएका हास्य दम्पतीले अब मन हँसाउन प्रयास सुरु गरेका छन् । यो सत्प्रयासले सबैको सहयोग, सद्भाव र शुभेच्छाले मात्र पूर्णता पाउन सक्छ । एकीकृत नमुना मुसहर बस्ती परियोजना का संयोजक अर्जुनप्रसाद न्योपानेका अनुसार परियोजनाअन्र्तगत बर्दिवसाका मुसहर बस्तीमा ५० आवासीय घर, १ सामुदायिक भवन र १ मन्दिर बनाइनेछ । १४ कट्ठा १० धुर जग्गामा सुरु गरिएको परियोजनामा ३ कोठा, बरन्डा र चोटासहितको पक्की घर निर्माण गर्न लागिएको हो । प्रतिघर ८ लाखका दरले कुल परियोजना लागत ४ करोड ७८ लाख लाग्ने अनुमान छ । कलाकार कट्टेलका अनुसार अनुमानित लागतमध्ये १ करोड ३ लाख रुपैयाँ सिन्धुुपाल्चोकको गिरानचोकमा भूकम्प पीडितका लागि निर्माण गरिएको परियोजनाबाट बचेको रकम मुसहर बस्ती निर्माणका लागि छुट्टयाइएको हो । अपुग रकम देशविदेशमा रहेका शुभेच्छकबाट जुटाइने उनले जनाए । कार्यक्रमकै बेला महजोडीले एक लाख, किरण केसी (रातामकै) ले १० हजार, स्थानीय गौतम होटलका हीरा गौतमले १ लाख, पत्रकार राजकरण महतोले १० हजार नगद सहयोगको घोषणा गरे । स्थानीय विकास अधिकारी कृष्ण चापागाईंले पूर्वमन्त्री गिरीराजमणि पोखरेलको सांसद कोषबाट १० लाख र अर्की सांसद निर्जला राउतले समेत सहयोग गर्ने जानकारी गराए । बर्दिवास नगरपालिका प्रमुख रामकुमार कार्कीले नगरपालिकाले सक्दो सहयोगका साथै आफूसमेत श्रमदान गर्न पछि नपर्ने वचन दिए । प्रजिअ वीरेन्द्रकुमार यादवले भने, यस परियोजनाको घोषणा भएपछि सहयोगी दाताहरूबाट १४ लाख खातामा जम्मा भइसकेको छ ।"
विरोधबीच एमाले सभा,हरिनगरामा जागरण अभियानलाई एमालेका वरिष्ठ नेता माधवकुमार नेपाल लगायतले सम्बोधन गरे । मधेसवादी दलका कार्यकर्ताले बजार बन्द गराएका थिए । अघिल्लो दिन नै एमालेलाई मधेसबाट बिदाइ भन्दै कालोझन्डासहित बजार परिक्रमा गरेका थिए । निर्धारित समयमै स्थानीयको बाग्लो उपस्थितिमा कार्यक्रम सञ्चालन भएको थियो । मधेसवादी दलका कार्यकर्ताहरूले एमाले कार्यकर्ता चढेर आएको को१ख २०३२ नम्बरको बस तोडफोड र को१ख २१४५ नम्बरको बसमा पेट्रोल बम प्रहार गरी आगजनी गरेका थिए । तोडफोड र आगजानी गरेको आरोपमा २ जनालाई नियन्त्रणमा लिएको सुनसरी प्रहरीले जनाएको छ । पक्राउ पर्नेमा गौतमपुर ९ का अशोक मेहता र हरिनगरा ९ का इर्फान अन्सारी छन् ।
भूसंरक्षण प्रमुख बेपत्ता,स्याङ्जा जिल्ला भूसंरक्षण अधिकृत कमलप्रसाद गौतम सातादेखि बेपत्ता छन् । उनी कार्यालय र आफन्तसँग सम्पर्कविहीन भएका हुन् ।पर्वतको राम्जादेउराली घर भई पाँच वर्षदेखि यहाँ कार्यरत उनी काठमाडौं जाने भन्दै हिँडे पनि कसैको सम्पर्कमा नरहेकाले खोजी थालिएको प्रहरीले जनाएको छ । उनी परिवार र विभाग दुवैको सम्पर्कमा नभएपछि उनको मोबाइलको कल डिटेलका आधारमा खोजी थालिएको हो ।
स्काभेटरमा आगजनी,"नुवाकोट अवैध रूपमा खड्गभन्ज्याङ ४ बुनेबेंसीमा बालुवा झिक्दै गरेको स्काभेटरमा आगजनी गरिएको छ । प्रहरीले आगजनी गरेको आरोपमा खड्गभन्ज्याङ ५ का सन्तोष नगरकोटी, कृष्णबहादुर थापामगर र मंगलदास श्रेष्ठलाई पक्राउ गरी अनुसन्धान थालेको छ । रमेश श्रेष्ठ र सुमन मुनाकम फरार छन् । प्रमुख जिल्ला अधिकारी विष्णुप्रसाद पोख्रेलले जग्गा सम्याउने काममा प्रयोग गरिएको स्काभेटरमा आगजनी गरेको बताए । तर, स्थानीयले इस्काभेटर अवैध रूपमा राति बालुवा झिक्ने काममा प्रयोग भइरहेको दाबी गरेका हुन् ।"
नक्कली प्रहरी पक्राउ,हेटौंडा लोकमार्गका विभिन्न भागमा बसेर सवारी साधन रोक्दै पैसा असुल्ने गरेका दुई नक्कली प्रहरी पक्राउ परेका छन् । पक्राउ पर्नेमा हेटौंडा १७ का राजेन्द्र भुजेल र रवीन्द्र गोले रहेको प्रहरीले जनाएको छ । हेटौंडा १७ स्थित लोकमार्ग खण्डमा आवतजावत गर्ने सवारी रोकेर रकम असुलिरहेको अवस्थामा प्रहरीले भुजेल र गोलेलाई पक्राउ गरेको हो । पक्राउ पर्ने दुवैले प्रहरी पोसाक ज्याकेट र बुट लगाएका थिए ।
विमानस्थल सेटिङ मा छानबिन गर,"यस्ता घटनामा अझ गम्भीर पक्ष यो छ कि मूल तस्करलाई उम्काएर मझौला र बिचौलियाहरूलाई समात्ने गरिएको पाइन्छ । यो सुरक्षा निकायहरूको असमक्षता मात्र होइन, सेटिङ नभत्काउने रणनीतिसमेत हुन सक्छ । जब पक्राउबरामदको घटना हुन्छ, अर्को नाटक देखिन्छ एकले अर्कालाई दोष लगाउने । सुरक्षाकर्मीले भन्सारलाई, भन्सारका कर्मचारीले सुरक्षाकर्मीलाई दोषी देखाउँदै आफू चोखिन खोज्छन् । विमानस्थलका अधिकारीहरू चुपचाप रहन्छन् । अध्यागमन चुइँक्क बोल्दैन । यो दूधको साक्षी बिरालो बनिएको मात्र हो । पछिल्लोपल्टकै उदाहरण हेर्ने हो भने घटनामा कुनै एक निकायको सम्लंग्नता मात्र नहुनेबित्तिकै उक्त सुन त्यति बाहिरसम्म आउनै पाउने थिएन । यो हदसम्मको गैरजिम्मेवारी र बदमासीमा अर्कालाई दोष दिनु उन्मुक्तिको उपाय हुँदै होइन । त्यति सजिलै हुने भए विमानस्थलमा ती निकायको उपस्थितिको के अर्थ ? विमानस्थलमा ५४ वटा सुरक्षा पोस्ट छन् । भन्सार र अध्यागमनका छुट्टाछुट्टै चेकजाँच छन् । राष्ट्रिय अनुसन्धान विभाग, नेपाल प्रहरीको केन्द्रीय अनुसन्धान ब्युरो र प्रहरीको प्रतिआतंकवाद युनिटले रेकी गरिरहेका हुन्छन् । तैपनि तस्करी अनवरत चलिरहेको छ । कुन जिम्मेवारी निर्वाह गरेर बसेका छन् ती निकायहरू ? विमानस्थललाई माध्यम बनाएर तस्करीका घटना बढ्नुमा कुनै परिस्थितिमा अन्तरसमन्वयमा कमी हुने गरेको छ भने कुनैमा चाहिनेभन्दा बढी साँठगाँठ । दुवै अवस्था देशका लागि अहितकर हुन् । जुन निकाय सुरक्षा र राजस्व आर्जनका लागि खटिएका छन्, तिनैबाट ठीक उल्टो परिणाम देखिनु लज्जास्पद हो । गैरकानुनी र आपराधिक क्रियाकलाप हो । त्यसमा सम्बन्धित उपल्ला सरकारी तहबाट गहन छानबिन हुनुपर्छ । त्यो अवस्था फेरि आउन नदिन कर्मचारीबाट कानुनको कडा परिपालना गराउन सक्नुपर्छ । यस्ता कार्यमा सम्लग्न कर्मचारीलाई हदैसम्मको सजाय गरिनुपर्छ । तब मात्र देशमा सुव्यवस्था कायम हुनेछ । हाम्रो विमानस्थल अवैध सुन भित्र्याउने थलो मात्र होइन, लागूऔषध एवं अवैध मुद्रा ओसारपसारको ट्रान्जिट समेत बन्दै आएको छ । २०७१७२ मा यहाँबाट हङकङ, मलेसिया, थाइल्यान्ड, युरोपेली मुलुक र अफ्रिका पुर्याउन खोजिएको ११ किलो कोकिन र २ हजार २ सय ६० किलो चरेस बरामद भएको थियो । त्यस्तै २०७२७३ मा ७ केजी कोकिन र १ हजार ३ सय २६ केजी चरेस बरामद भएको थियो । यस्ता घटना बढ्दै गएपछि २०७२ मंसिरमा पर्यटन तथा नागरिक उड्डयन मन्त्रालयले विमानस्थलको अवस्था सुधार्न बनाएको अध्ययन टोलीले गम्भीर सुरक्षा खतरा निम्तिने ध्यानाकर्षण गराएको थियो । त्यस्तो संवेदनशील विषयलाई विमानस्थल प्रशासनले सामान्य रूपमा लिएकामा टोलीले चिन्ता जनाएको थियो । विमानस्थलको सुरक्षा प्रणालीमाथि गहन प्रश्न उठाएको थियो । तर, त्यसलाई सुधार्नतिर होइन, मिलेर अझ लठिभद्र बनाउनतिर सरकारी निकायहरू लालायित हुनु दु:खद् हो । जबसम्म विमानस्थलमा पैसा खुवाएर सरुवा हुने र त्यसलाई उठाउन खानैपर्ने प्रचलनलाई निरुत्साहन गरिँदैन, तबसम्म तस्करीको सेटिङ हट्ने कल्पना गर्नु नै व्यर्थ हुनेछ । मूल जरो त्यहाँ छ । अब सरकारले त्यसको रमिता हेरेर बस्नु हुँदैन । विमानस्थलमा रहेका सम्पूर्ण निकायमाथि छानबिन गरिनुपर्छ । र, तत्काल सेटिङ भत्काइनुपर्छ ।"
संघीयताको औचित्य,"१ सय ३० वर्षदेखि प्रोटेस्टेन्ट धार्मिक समुदायमा सुधारको लागि भएको तनावले जेलिएको पश्चिम युरोपमा नयाँ आदर्शको खोजी भइरहेको थियो । करिब ३० वर्षको रक्तपातपूर्ण युद्धलाई अन्त्य गर्न फ्रान्स, स्पेन, रोमन इम्पेर, डच र स्वीडेन भूभागीय टेरिटोरियल इन्टिग्रिटीको लागि वेष्टफालियन सन्धिमा आए । राज्यलाई सम्बद्र्धन गर्न गणतन्त्र र लोकतान्त्रिक नीति अख्तियार गर्न थाले । भूभागीय राज्य निर्माणको कार्य आआफ्नो औपनिवेशिक प्रभाव भएको कन्टिनेन्टदेखि विस्तारित क्षेत्रहरूमा राज्यहरू घोषणा गर्ने प्रचलनको रूपमा विकास भयो । दोस्रो विश्वयुद्धसम्म आइपुग्दा आआफ्नो राज्य विस्तार, शक्तिको तुजुक र औपनिवेशीकरणको चरम अवस्था थियो । विभिन्न महादेशमा देखिएको स्वराजको आन्दोलन, आन्तरिक गृहयुद्ध र द्वन्द्वले राज्यको विषयमा पनि पुनर्विचार सुरु भयो ।सङ्घीयता अध्येता डानियल जे इलाजरको तर्क छ, आधुनिक कालको राज्यवाद अधिकांश एकात्मक वा सङ्घीय राजनीतिमा विभक्त छ । यसरी हेर्दा उत्पत्ति र विकासको हिसाबले तीनवटा नमुनाहरू देखिन्छन् । हाइरार्किकल, अर्गानिक र कोभेनान्टल । अघिल्ला दुई एकात्मक हुन् भने पछिल्लो संघात्मक । एकात्मक राज्यमा शक्ति माथि अर्थात् केन्द्रमा थुप्रेको हुन्छ, जुन तलसम्म आइपुग्दैन । पिरामिड मोडलको राज्य हो । तलका सबै निकाय माथिको केन्द्रीकृत शक्तिका आसेपासे मात्र हुन् । माथि केन्द्रीकृत भएर रहेको शक्तिलाई विकेन्द्रीकरणको माध्यमबाट विनियोजित गरेर स्थानीय निकायसम्म तल लग्ने भन्ने हो । तर त्यसको लागि तदअनुरुपको राजनीतिक संस्कृति, राज्यको संरचना र प्रशासन वा कर्मचारीतन्त्र, सेवाप्रदायको लागि विशिष्ट अध्ययन गरेको, क्षमतावान हुनु जरुरी छ । संघात्मक राज्यमा माथि भन्ने नै हुँदैन । अर्थात् विना केन्द्रको वा बहुकेन्द्रको सेन्टरपेरिफेरी मोडलको राज्य हो । यो कोभेनान्ट (सम्झौता) बाट तय हुन्छ । संघीभूत इकाइहरू (प्रान्तप्रदेशहरू) बीच सङ्घको स्वरूप, क्रियाकलाप, सङ्घले गर्नुपर्ने कार्य र दायित्वबारे एकअर्कामा भएको सम्झौताबाट सङ्घ बन्छ । यसको एउटा बुझाइ भनेको प्रान्त वा प्रदेशहरू मानवजाति, जनजातिको विकास क्रमसँगै बनेका हुन् । तिनीहरू बन्न सामाजिक, आर्थिक, भौतिक, पर्यावरणीय, विभिन्न कारक तत्त्व हुन्छन् । तिनैबाट सङ्गठित चलायमान राज्य बन्छ । ससाना आकारमा बनेका राज्यहरूले सङ्घ बनाएपछि सङ्घ र राज्य बीचको परस्पर सम्बन्धले सङ्घ चल्छ, नकि कुनै शक्तिशाली केन्द्रले प्रदेश वा प्रान्तहरू चलाउँछ । कसैले कसैमाथि चढाइ गरेर बनेको राज्य वास्तवमा राज्यको अभिन्न अङ्ग नभई झैझगडाको बरु बिउ भइरहन्छ । वेष्टफालियन सोचबाट बनेका राज्यहरू स्वाभाविक रूपमा बनेका नभई युद्ध विजेताको चाहना थोपरी बनेका मात्र हुन् । त्यहाँ द्वन्द्व अवश्यम्भावी छ । सामाजिकशास्त्रको प्राज्ञिक बहसमा राष्ट्र राज्यको निर्माण र तिनको भविष्यबारे चर्को बहस छ कि औपनिवेशिक वा शक्तिको तुजुकमा बनेका राज्यहरूले आम मानवीय चाहना र भावनाको प्रतिनिधित्व गर्दैनन् भन्ने पनि छ । परिणामत: द्वन्द्व अवश्यम्भावी छ । संघात्मक शासन पद्धतिले मात्र त्यो खिचातानीलाई हल गर्न सक्छ । त्यसकारण कथित आधुनिक राज्यहरू राज्यवादबाट संघवादमा रूपान्तरण हुन जरुरी छ । सङ्घीयतामा शक्तिको विभाजन संवैधानिक रूपमै गरेर सङ्घमा साझेदारिता र राज्यमा स्वशासनको विकास गरेर शक्ति सन्तुलन गरी गर्ने हो । नेपाल सुरुदेखि नै द्वन्द्वको चपेटामा रहँदै आएको मुलुक हो । भाइभारदारीदेखि चौतारियाहरू बीचको शत्रुता, राणासितको, कांग्रेस, पञ्च र राजतन्त्रसितको शत्रुता तर समस्या समाधान हुनसकेन । आज द्वन्द्वको रूप लिङ्ग, जाति, क्षेत्र, भाषा, धर्मको हदसम्म उत्रँदैछ । एउटा क्षेत्र वा सम्प्रदाय राष्ट्रवादी हुने र अर्को राष्ट्रघाती हुने हदसम्म राष्ट्रियताको व्याख्या झरेको छ । विस्तारै भिडन्त उन्मुख समाज राजनीतिक नेतृत्वले विकास गरिरहेछन् । विहङ्गम राष्ट्र बनाउने विचारको अभाव छ । प्रजातन्त्र नै मुलुक बन्ने र बनाउने एउटै बुटी हो, कांग्रेसका लागि । सर्वहारा वर्गको अधिनायकत्व नै मुलुक बन्ने वा बनाउने एउटै बुटी हो, कम्युनिस्टका लागि । सर्वसत्तावाद नै मुलुक बन्ने र बनाउने एउटै बुटी हो, राजतन्त्रवादीहरूका लागि । बुटी आआफ्नै समय र क्षमता अनुरूप सबैलाई प्राप्त भयो । तर बुटी के हो, सबैलाई ज्ञानको अभावका कारण मुलुक बनेन । अन्तत: सबैको मनमस्तिष्कमा सत्ता नै सबै कुरो भन्ने सर्वसत्तावाद हावी भएको छ ।एमाले र कांग्रेसले सही कुरा भनिरहेका छन् कि सङ्घीयता उनीहरूको एजेन्डा थिएन । राप्रपाको पनि मुद्दा थिएन । वास्तवमा माओवादीको पनि मुद्दा सङ्घीयता थिएन । तर उत्पीडनको हिसाबले स्वशासनको चाहना गर्ने मधेसी, जनजाति, दलित, महिलाले माओवादीको १० वर्षे जनयुद्धमा प्रशस्त बलिदान दिए र सङघीयता उनीहरूको मुद्दा भएपछि माओवादीको एजेन्डा भएको हो । एमाले र कांग्रेस त्यसैमा सहमत भएका हुन् । सबै पार्टी वेष्टफालिया सन्धिको भावना अनुरूप बन्ने राज्यको दार्शनिक विचारसित उनीहरूको विमति थिएन । सङ्घीय लोकतान्त्रिक गणतन्त्रको संविधान घोषणा गरिरहँदासम्म पनि सङ्घीयताको मर्म दलहरूले बुझेका थिएनन् । बुझेका छैनन् । त्यसको जोखिम नेपालको राज्य निर्माणको राजनीतिले मोलिरहेको छ । सङ्घीयताले नराम्रो केही नगर्ला भनेर सङ्घ घोषणा गरेका राजनीति र राजनेताले बुझ्नुपर्ने महत्त्वपूर्ण पक्ष भनेको सम्झौताबाट गणतान्त्रिक राज्य बनाउने अनुभव सङ्गालेका राजनीतिक दलले सङ्घ बनाउँदा पनि भिडन्त होइन, सम्झौता नै कोभेनान्ट एकमात्र विकल्प हो । सयौँ वर्षदेखि मान्दै आएको राजतन्त्रको जनताले पनि सबै समस्याको जड नै यही हो भनेर गणतन्त्रको घोषणालाई समर्थन गरेका हुन् । तर गणको तन्त्र भन्नाले के बुझ्ने ? समस्या यहाँ भयो । नेपाली बृहत्त शब्दकोशमा गणको अर्थ कुनै एक विषयमा समानता भएका मानिस वा देवताको समुदाय, जमात, समूह, वर्ग आदि भनिएको छ । अर्थात् नेपालमा कुनै एक विषय जस्तो जात, जाति, जनजाति, भाषा, संस्कृति, वर्ग आदि गणहरू छौँ । ती गणको सामूहिक (कलेक्टिभ) पहिचान भित्रका व्यक्तिहरू जनता हौँ । गणतन्त्रको साटो जनतन्त्र भन्ने दल र नेता पनि छन् । यहाँनिर उठ्ने प्रश्न भनेको गण (समुदाय) को तन्त्र कि गणका सदस्यहरू, जनताको तन्त्र ? कुनै राज्य जहाँ एउटै गणका जनतामात्र छन् । उदाहरणका लागि जापानको कुरा गर्न सक्छौँ । जहाँ जापनिज गणका जनतामात्र छन् । त्यो एकात्मक हाइरार्किकल वा अर्गानिक राज्य बन्न सक्छ र बनेको पनि छ । तर छिमेकी मुलुक भारत वा चीन जहाँ एकभन्दा धेरै गणहरू छन्, भारतले सङ्घ बनाएको छ भने चीनले एकात्मक तर सङ्घको चरित्र बोकेको राज्य बनाएको छ । हाम्रो देश नेपालमा गणहरू सामाजिक, सांस्कृतिक तथा आर्थिक क्षेत्रमा अनौपचारिक तवरमा सक्रिय छन् । अर्कोतिर जनताको कुरो गर्ने हो भने उमेरले १६ वर्ष पुगेका हरेक नागरिक समुदायको मूल्यमान्यताबाटै अनुबन्धित छ । पश्चिमी समाजमा गणहरू छैनन् । उनीहरूकोमा १७१८ वर्षसम्म अभिभावकसित बस्ने, त्यसपछि स्वतन्त्र बस्ने संस्कृति हाम्रो संस्कृति होइन । समुदायको संस्कृतिले अनुबन्धित बालिग सदस्यहरूमात्र राज्यको लागि कर्तव्यपरायण व्यक्ति बन्न सक्छन् । गणको नकारात्मक पक्ष नभएको होइन, तर गणहरू बीचको अन्तरसम्बन्ध र मानवअधिकारको विश्वव्यापी मूल्य र मान्यताले तिनमा सुधार आउने हुन् । राज्यले त्यसका लागि आवश्यक उपाय संवैधानिक रूपमै गर्नुपर्छ । गणको तन्त्र, गणतन्त्रका लागि पूर्वसर्त हो । त्यो सर्त नेपालको राज्यले कसरी मान्ने भन्ने प्रश्न सङ्घीयताको दार्शनिक पक्ष हो । गणतन्त्र भनेको गणको होइन, बालिग १८ वर्ष पुगेका नेपालका नागरिकको मात्र सरोकारको विषय यदि मान्ने हो भने त्यो वेष्टफालिया सन्धिपछि निर्मित नीति (एकै खाले नागरिक बनाउने) हो, जुन दुनियाँमा अव्यावहारिक सिद्ध भइसक्यो । राज्य बालिग व्यक्ति, नागरिकले मात्र बन्छ भन्नुको अर्थ नेपालको सन्दर्भमा पर्वते खसआर्य संस्कृतिबाहेक अरूलाई निषेध गरेर राज्य बनाउने मन्त्र हो । यो अर्थमा वेष्टफालियन नीति, सिद्धान्तको अनुकरण सङ्घीयताको लागि मेल खान्न । जनताले कसरी समानता, स्वाधीनता र भ्रातृत्वभाव हासिल गर्ने ? गणतन्त्रको पहिलो प्रश्न भनेको सबै समुदायले समानता, स्वाधीनता र भ्रातृत्व हासिल गर्नसकेको अवस्थामा मात्र सबै जनताले त्यो अधिकार सुनिश्चिततासाथ प्राप्त गर्न पाउँछन् । जस्तो चेपाङ र पर्वते बाहुन दुइटा गणको कुरो गरौँ । चेपाङ गणको व्यक्तिले चेपाङ भाषामा, सकभर चेपाङ जनजातिबाटै राज्यको सेवा कसरी प्राप्त गर्ने ? जबकि पर्वते बाहुन समुदायको व्यक्तिका लागि त्यो समस्या रहेन । राज्यको अगाडि सबै नागरिक बराबर भनी १६ वर्ष पुगेको चेपाङ र पर्वते बाहुन नागरिकताको लागि सिफारिस लिन गाविस सचिवकहाँ जाँदा नै चेपाङले आफ्नो भाषा बोल्न जान्ने सेवाप्रदायी गाविस सचिव पाउँदैन । जसका कारण नागरिकताको प्रमाणपत्र भनेको के हो ? किन प्राप्त गर्नु जरुरी छ ? कसरी प्राप्त गर्न सकिन्छ ? आदि प्रश्न बुझ्न नसकेकै कारण चेपाङ नेपाल राज्यको सदस्य बन्नबाट निरुत्साहित हुने अवस्था छ । उसको ऐतिहासिक भूमि, भाषा, संस्कृतिले व्यवस्थित गरेको गणको कुनै न कुनै प्रकारको राज्यको निकायको अभावमा उनी निरुत्साहित भएका हुन् भने पर्वते बाहुन गणको युवक १६ वर्ष पुगेर नागरिकता लिन जानुअघि उसले पाउने नागरिक शिक्षाले नागरिकता के हो ? किन जरुरी छ ? कसरी प्राप्त गर्ने ? आदि विषयमा जानकार भएर नागरिकता लिन जाँदा सूचित भएर पुगेको हुन्छ । त्यहीँबाट असमानता सुरु भयो । राज्यको नागरिक बन्नमा नै एउटालाई निरुत्साहन छ भने अर्कोलाई दुरुत्साहन राज्यको संरचनाले प्रदान गर्छ । सङ्घीयताले चेपाङ त के राउटेका लागि पनि राज्य गठन गर्न मनासिव वातावरण दिन सक्नुपर्छ । पञ्चायतको अवसानपछि बहुजाति, बहुसांस्कृतिक तथा बहुधार्मिक राष्ट्रको रूपमा नेपाललाई चित्रित गर्न थालियो । तर त्यसको कार्यान्वयन कसरी गरियो भने पूर्णत: बेवास्ता गरेर । १० वर्षे जनयुद्ध वा आन्दोलनमा एकात्मक राज्यले बेवास्ता गरेकै कारण अधिकारविहीनहरू युद्धमा होमिए । बहुसांस्कृतिक सवाल उदार राज्यले समेट्न सक्नुपर्छ भनेर वकालत गर्ने विद्वान विलियम किमलिकाको तर्क के छ भने पश्चिमी उदार लोकतान्त्रिक राज्यहरूले गैरपश्चिमी राष्ट्रहरूको सांस्कृतिक विविधतालाई आत्मसात गर्न सक्नुपर्छ । त्यसको मोडालिटी भनेको बहुजातीय तथा बहुराष्ट्रिय राज्यको परिकल्पना हुनसक्छ । उनले उत्तर अमेरिकी, सङ्घीय मुलुकहरूको सन्दर्भमा वैचारिक तवरमा उठाएका सवाल नेपाल, जो सङ्घीयताको बामे सरिरहेको अवस्थामा चेपाङ जनजाति र पर्वते बाहुन जातको सन्दर्भमा पनि उत्तिकै सान्दर्भिक छ । अन्त्यमा, राज्य र राजनीतिको सांसारिक ज्ञानको दृष्टिले हाम्रो आफ्नै आन्तरिक राजनीतिक बेमेलको पराकाष्ठामा सङ्घीयताको घोषणा हुनु ठूलो कुरो हो । द्वन्द्वलाई सम्झौताको माध्यमबाटै सङ्घीयतामा पुगेको मुलुक नेपालले सङ्घीयताको औचित्य पुष्टि गर्न सकिरहेको छैन र पुन: द्वन्द्वको सपना देखिरहेको छ । यस्तो अवस्थामा सङ्घीयताले आधार मान्नुपर्ने सामाजिक शक्तिहरूबीच बिना सम्झौता घोषणा गरिएको संविधानको जीवन्तता भने अनिश्चित नै हुन्छ ।"
सर्वोच्चको ऐतिहासिक फैसला,"न्हुंछेनारायण श्रेष्ठपुलचोक, ललितपुरबल्लतल्ल कार्कीको नियुक्ति बदर भएको छ । कान्तिपुरको समाचार पढ्दा कार्कीको २०७० बैसाख २५ देखि हालसम्मका क्रियाकलापको एउटा राम्रो नेपाली चलचित्र नै बन्न सक्छ । कार्कीले आफ्नो पहुँचको आधारमा अख्तियारको प्रमुखसम्म भई सानातिना कर्मचारीलाई दु:ख दिने र ठूलासंँग सहकार्य गर्ने गरेको पाइएको छ भने उसको चाणक्य नीतिले गर्दा वर्षाैंसम्म प्रमुखको कुर्सीमा विराजमान हुँदा टसमस गर्न कसैले नसकेको, महाअभियोग दर्ता गर्दा संसदमा ठूलै बहसले स्पेस पाएको, नियुक्ति सम्बन्धित कागजात भूकम्पमा हराएको, म्याद तामेलीमा अवरोध गरेको, आफ्नो विरुद्ध उत्रनेलाई भयभीत पारेको जस्ता कार्कीको फेहरिस्त कुनै चलचित्रका घटनाझैं लाग्छन् । अयोग्यलाई योग्य बनाई अख्तियार प्रमुख बनाउने शीर्ष नेतृत्वलाई समेत कारबाहीको दायरामा ल्याउनुपर्छ । आज लामो समयदेखिको कार्की विवादको छिनोफानो भएको छ । तर अयोग्यलाई योग्य बनाउने खेल जुन खेलियो, भोलि फेरि नदोहोरिनका लागि कार्की नियुक्तिमा सिफारिस गर्ने नेतृत्वलाई समेत कारबाही हुनुपर्छ । प्रमोद पौडेलश्रीपुर१४, वीरगन्जसर्वोच्च अदालतले लोकनमानसिंह कार्की अख्तियार दुरुपयोग अनुसन्धान आयोगको प्रमुख आयुक्त पदमा अयोग्य भएको ठहर गरेसागै यसको चौतर्फी चासो भएको छ । यस विषयमा आआफ्नै व्याख्या विश्लेषण गरिएको छ । धेरैको चासोको विषय बनेको छ, अब कार्कीले के गर्लान् ? यसको उत्तर उनले उचित समयमा दिन्छन् होला । कार्कीलाई हिजो तनमन दिएर अख्तियार प्रमुखको ठाउँसम्म पुर्याउने नेताहरू नै उनी विरुद्धको महाअभियोग प्रस्ताव बोकेर हिंँडे । लोकमानसिंहलाई अख्तियार प्रमुखमा नियुक्त गर्ने बेला नै हामीले कार्कीलाई त्यो ठाउँमा लैजानु हुँदैन, उनलाई त्यो ठाउँमा लैजाँदा देशकै लागि ठूलो घात हुन्छ भन्ने जान्दाजान्दै पनि नजानेजसो गरी स्वार्थका लागि प्रमुखमा नियुक्त गरे । सार्वजनिक रूपमा तत्कालीन अवस्थामा नेताहरूले उनलाई उपयोग गर्नुपर्छ, भविष्य केहो, केहो भन्दै नौटंकी गरे । अहिले कुनै नेता लोकमानलाई नियुक्ति गरेकोमा क्षमा माग्न तयार छन् ? त्यस्तो व्यक्तिलाई देशको सम्मानित ठाउँमा राख्नुपर्ने कारण के हो ? लोकमानलाई संवैधानिक निकायको प्रमुख बनाउनेहरूचाहिँ दण्डित हुनु पर्दैन ? के उनीहरू दूधले नुहाएका हुन् ? यसको कसले लेखाजोखा गर्ने ? हिजो लोकमानलाई नियुक्त गर्दा गल्ती भयो भनेर उनीहरूले राष्ट्रसामु क्षमा माग्नुपर्छ कि पर्दैन ? लोकमानलाई नियुक्ति गर्ने पात्रचाहिँ चोखो, ऊचाहिँ गलत हुन्छ ? गलत व्यक्तिलाई नियुक्त गर्ने व्यक्ति पनि दण्डित हुनुपर्छ । रमेश दवाडीहंसपुर४, गोरखा अन्तत: लोकमानसिंह कार्कीको अख्तियार दुरुपयोग अनुसन्धान आयोगको प्रमुख आयुक्त पदमा भएको नियुक्ति बदर भइछाड्यो । दलीय राजनीतिको घृणित भागबन्डाको खेलमा के हुन्छ र के हुन्न भन्नै नसकिने रहेछ भनी निराश हँुदै गएको जनमानसमा सर्वोच्चको निर्णयले ठूलै आस जगाइदिएको छ । जुनजुन आधारमा अहिले कार्कीको नियुक्ति बदर हुने देखियो, तिनै तथ्य उनको नियुक्तिकै समयमा विद्यमान थिए । दलीय होस् वा व्यक्तिगत स्वार्थमा लिप्त राजनीतिक दलका नेताहरू वा अन्य पदाधिकारीको दृष्टिमा नैतिक मूल्य र मान्यताप्रतिको शून्यताको स्थितिले गर्दा लोकमानतन्त्र नै भन्नुपर्ने अवस्था मुलुकमा आयो । तर लोकतन्त्रमा नैतिक निष्ठा बोकेको एउटा नागरिकको तागतले राज्यले गरेको मनोमानी ढंगको कामकारबाहीलाई अमान्य गराउन कतिसम्म गर्न सक्दोरहेछ भन्ने कुराको अर्को एउटा इतिहास अधिवक्ता ओमप्रकाश अर्यालले बनाएका छन् । महेशप्रसाद ढुंगानानयाँबानेश्वर, काठमाडौंबहुचर्चित, बहुप्रतीक्षित तथा बहुविवादित अख्तियार प्रमुख लोकमानसिंह कार्की सम्मानित सर्वोच्च अदालतको फैसलाबाट पदमुक्त भएका छन् । लोकतन्त्रका हिमायतीहरूले नै रातारात उनैलाई उच्च नैतिक चरित्र भएको देखे, अरु त अरु तिनै सर्वोच्च अदालतमा प्रधानन्यायाधीश भएर भाग्यले मन्त्रिपरिषद अध्यक्ष बनेका खिलराज रेग्मी तथा कार्यवाहक दामोदर शर्मा श्रीमानले समेत सदर गरिदिएपछि अरु त ल्याप्चेका पात्र हुनु स्वाभाविकै हो । अनि सेरेमोनियल राष्ट्रपतिले लाचार भएर पद तथा गोपनीयताको भब्य समारोह गरेर उनलाई सुनपानीले चोख्याइदिए । उनलाई प्रमुख नियुक्त गर्न अहम् भूमिका बहन गर्ने वा सिफारिसमा हस्ताक्षर गर्नेहरूमध्ये अहिले सुशील कोइराला बाहेक सबै जीवित छन् । उनको शानशौकात वा सुरक्षा निकायको हुनसम्मको दुरुपयोग, केयु परीक्षा बोर्डसम्ममा हस्तक्षेप बढाउँदा मुलुक लोकतन्त्र कि लोकमानतन्त्र हो भनेर दोधारमा पर्ने अवस्था थियो । सरुवा, बढुवामा उनको सहमति लिनुपर्ने वा उनले चाहेको व्यक्ति पुरस्कृत हुने भनेको पञ्चायतमा हरेक महत्त्वपूर्ण पदीय सरुवाबढुवामा दरबारको राय बुझेर, चित्त बुझाएर वा अनुमति लिएर गर्ने अभ्यासजस्तो हुकुमे द्वैध शासन चलेछ । आफूलाई विमति राख्ने सहकर्मी होस् या असहयोग गर्नेलाई ठेगान लगाइदिने, भ्रष्ट ठहर हँुदासमेत कारबाही गर्न नदिने कतिसम्मको निकृष्ट काम गर्ने हिम्मत अनवरत गरिरहेका थिए । एकजना राजाले एक जुगमा सबैको लहैलहैमा लागेर सहर निर्वस्त्र परिक्रमा गर्दा एकजना बालकले कराएपछि होश खुलेझैं अहिले मुलुकको शक्तिका पुजारीहरू त्यस्तै नकचरा हुनपुगेका छन् । फरक यति हो, ती राजा साँच्चिकै लुगा नलगाएर सडकमा जयजयकार गर्न रमाए, अहिलेका हाम्रा लोकतन्त्रका लोकपतिहरू लुगा लगाउँदा पनि दिनप्रतिदिन जनताको नजरमा निर्वस्त्र, नैतिक पतोन्मुख, कुचरित्रका कारिन्दाजस्तो खेतबारीमा झुन्ड्याइने ख्याक वा जुलुङ्गोजस्ता पो हुँदैछन् । श्रीकृष्ण राजवंशीसिन्धुली अन्तरिम संविधान २०६३ ले तोकेको योग्यताको आधारमा, अख्तियार प्रमुख लोकमानसिंह कार्कीको सेवा अवधि पुगेन र उच्च नैतिक चरित्र भएको तथा ख्याति प्राप्त गरेको पनि देखिएन भनी सर्वोच्च अदालतले निजको नियुक्ति बदर गरेको समाचार पढ्न पाइयो । सम्मानित सर्वोच्च अदालतको फैसला स्वागतयोग्य छ । गणतन्त्र स्थापनापछि भागबन्डाको संस्कृति यतिविघ्न मौलायो कि त्यसको भासमा प्रधानमन्त्री, पूर्वप्रधानमन्त्री, पूर्वन्यायाधीश, संसदीय दलका नेता, सरकार र विपक्षी सबै भासिँदा रहेछन् । नैतिकता हराउँदो रहेछ । किनभने लोकमान नियुक्ति प्रकरणमा प्रस्ताव पेस गर्ने र सिफारिस गर्नेदेखि नियुक्ति दिनेमा ठूला दलहरूको संलग्नता स्पष्ट रूपमा देखापरेको छ । संवैधानिक आयोगजस्ता ठाउँमा नियुक्ति दिँदा दलीय भागबन्डाको लागि योग्यतालाई नजरअन्दाज गरिने परिपाटी बसाल्नु देश हितमा कदापि हुनसक्दैन । यस प्रकरणमा संलग्नहरूमाथि कुनै किसिमको कारबाही हुने हो ? यसबारे पनि सरकारको स्पष्ट धारणा आउनु जरुरी छ । महेन्द्रसिंह बमटीकापुर९, कैलालीसर्वाेच्च अदालतले अख्तियारका प्रमुख आयुक्तलाई अयोग्य भनी निलम्बन गरेको खबरले मनमा अन्योल छाउन पुगेको छ । सर्वाेच्च अदालतले यसभन्दा अघि पनि नेपाल विद्युत प्राधिकरणद्वारा सेवाबाट हटाइएका पूर्व तीन सञ्चालकहरूलाई नहटाउन अन्तरिम आदेश जारी गरेको थियो र सर्वाेच्चको यस कार्यबाट सर्वत्रको जनदबाबपछि अदालतले उक्त निर्णय सच्याएको थियो । तर यहाँ एकला अख्तियारका प्रवक्ताको दिनदशा बिग्रिएको हो या सर्वाेच्च अदालतको मानहानि उनले गरेको भएर हो या जनदबाब नआएकोले हो, उनमाथि लागेको महाभियोगको दाग आखिर सर्वाेच्चद्वारा प्रमाणित भइछाड्यो । उनी योग्यता नपुगेको व्यक्तिको रूपमा सर्वाेच्चले उनलाई ठहर्यायो, अनि पदबाट निलम्बन पनि गर्न पुग्यो । यो काण्डसँगै मनमा विभिन्न प्रश्न तेर्सिन पुग्यो । जसरी सर्वाेच्च अदालतले उनलाई योग्यता नपुगेको भनेर सेवाबाट हटाउन पुग्यो, कार्कीले स्थायी नियुक्ति लिएदेखि निलम्बन हुँदासम्मका अवधिमा गरेका सेवालाई राज्यले अब वैध मान्ने कि नमान्ने ? अनि उनले घुस अनि भ्रष्टाचारको अभियोगमा रंगेहात पक्राउ गरेका कर्मचारीहरूलाई वैध मान्ने कि नमान्ने ? कि ती भ्रष्टाचारी ठहर गरिएकाहरूलाई अब सुनपानीले छर्किएर चोख्याउने ? यसैगरी कार्कीलाई नियुक्ति दिँदा उनको योग्यताको बारेमा सक्कली कागजात हेर्ने अनि उनी अख्तियारका प्रवक्ता हुनका लागि योग्य छ भनी नियुक्ति दिने त्यसबेलाका राजनीतिक दल अनि प्रशासकहरूलाई राज्यले कारबाही गर्ने कि नगर्ने ? उनीहरूले त्यसबेला कार्कीको के योग्यता देखेर त्यस पदमा नियुक्ति गरे त ? अनि योग्यता नपुगेको कर्मचारीले अहिलेसम्म गरेको कामको जिम्मा वा जश उनलाई नियुक्ति दिलाउनेहरूले जिम्मा लिनुपर्ने या नपर्ने ? कार्कीलाई नियुक्ति दिनेहरूको कागजात पनि राज्यले एकएक गरी छानबिन गरोस् । यदि तिनीहरू पनि यस काण्डमा दोषी पाइए राज्यले तिनीहरूलाई पनि कारबाही गरोस् । बोधनाथ पौडेलनयाँबानेश्वर, काठमाडौंगणतन्त्र ल्याइसकेपछि सर्वशक्तिमान बनेका राजनीतिक दलका प्रमुख नेताहरू लोकमानलाई सर्वमान बनाउन एक भएका थिए । जतिबेला उनीहरूको बोली नै अकाट्य बन्ने गरेको थियो । त्यसैले त नेताले हुन्छ भनेपछि सबै योग्यता पुगेको ठानिन्थ्यो । राजदूत, जीएममात्र होइन, सांसद र मन्त्रीको पदसमेत खरिदबिक्री हुने गरेको छ । स्वाभाविक रूपमा त्यस्ता पदहरू जोसँग पैसा छ, जसले शक्तिमा रहेकालाई प्रभावमा पार्न सक्छ, उसैले किन्ने हो । अपहरण, दलाल, तस्करी र कानुन विपरीतका काम गर्नेका लागिबाहेक संसारमा सबैभन्दा गाह्रो भनेकै मिहेनतले पैसा कमाउनु हो । नैतिकवानसँग न पैसा हुन्छ, नत शासकलाई प्रभाव पर्ने क्षमता । यी सबै पुग्ने भनेकै लोकमानहरूसँग हो । लोकमान एउटा प्रतिनिधि पात्रमात्र हुन्, उनीजस्ता यहाँ हजारौं छन् । राजनीतिलाई पैसा कमाउने सजिलो माध्यम बनाउँदै जाँदा नेतातन्त्र र लोकमानतन्त्र एकठाउँमा गाँसिँदै गएपछि लोकमान जस्ता पात्र हावी हँुदै गएका हुन् । जसको नैतिकता छैन, उसले अरुको नैतिकता र क्षमता खोज्न आवश्यक पनि देख्दैन । त्यसैले राजनीतिक रूपमा संरक्षण पाएपछि सबै योग्यता पुग्ने भयो । राजनीति र लोकमानतन्त्रबीच अन्योन्याश्रित सम्बन्ध रहेको हँुदा जहाँजहाँ राजनीति पुगेको छ, त्यहाँ यस्ता पात्रको गहिरो प्रभाव रहेको छ । यद्यपि ढिलै भए पनि सर्वोच्च अदालतले लोकमानलाई अयोग्य भन्दै नियुक्ति बदर गरेको छ । सर्वोच्चको यो निर्णयले लोकमानतन्त्रको मात्र हार भएको होइन, लोकमानतन्त्र ल्याउन सक्रिय रहने नेतातन्त्रको अनुहारमा समेत कालो धब्बा लगाएको छ । डा ढाकाराम सापकोटाकाठमाडौं"
"मधेस, पहाड र संघीयता","नयाँ संविधानको कार्यान्वयनका लागि आवश्यक संविधान संशोधनको प्रस्ताव प्रमुख प्रतिपक्षी र यसका सहयोगी दलका सांसदहरूको होहल्लाबीच सरकारले भर्खरै संसदमा प्रस्तुत गरेको छ । प्रस्तावमाथि छलफलको क्रममा प्रमुख प्रतिपक्षीले कति अवरोध पुर्याउने हो ? त्यो तमाशा बाँकी नै छ । संविधान संशोधन प्रस्तावलाई प्रतिपक्षीले राष्ट्रघाती ठहर गरेको सन्दर्भमा आगामी दिनहरूमा सदनमा उसको भूमिका कस्तो हुनेछ ? यो सबैको चाखको विषय हो । यसको प्रसंग अलग्गै छ । संविधान प्रस्ताव पराजित हुँदैन भन्ने सत्ता समीकरणका प्रमुख नेता शेरबहादुर देउवाको भनाइमा निकै आत्मविश्वास देखिएको छ । यो आत्मविश्वासको कारण एमालेका नेताहरूलाई पक्कै पनि थाहा छ ।समसामयिक घटनाहरूको निष्पक्ष आंँकलन गर्दा यतिबेला सरकार र प्रमुख प्रतिपक्ष आआफ्नो शक्तिको झुठो भ्रममा बाँचेको प्रस्ट देखिन्छ । सामान्यत: कुरा यतिमात्र हो कि सरकार र प्रतिपक्ष दुवैसंँग देश बनाउन आवश्यक परिकल्पना पनि छैन र जनताका आवश्यकतालाई सम्बोधन गर्ने खुबी पनि छैन । दलहरूलाई अनेक सूत्रीय सहमतिहरूले एउटै डोरीमा डोर्याएर जसोतसो संविधान बनाए पनि त्यो संविधानको मूर्त कार्यान्वयन कसरी गर्ने भन्ने सोचविचार कुनै दलमा पनि देखिएन । संविधान बनिसक्दा पनि उनीहरू बीचको खिचातानीको अन्त्य भएको छैन ।संविधानमा उल्लेख भएको संघीय संरचनालाई संविधान निर्माता मध्येको प्रमुख दल तथा संसदमा प्रमुख प्रतिपक्षी दल एमालेले अनावश्यक झन्झटका रूपमा लिनथालेको आभास हुनथालेको छ । यो कुरा कसैबाट लुकेको छैन । प्रमुख प्रतिपक्षी एमाले संविधानमा व्यवस्था भैसकेको प्रादेशिक सीमांकनलाई यताउता, कतै, अलिकति पनि चलाउन चाहँदैन । उसको दृष्टिमा, प्रदेश नम्बर पाँचमा पुनर्सीमांकनको विपक्षमा भएको चर्को आन्दोलनले नेपाली राष्ट्रियतालाई मुखरित गरेको छ । एमालेको यो निष्कर्षसंँग उसका सहयोगी दलहरू, खास गरेर राष्ट्रिय प्रजातन्त्र पार्टी सहमत देखिएको छ । एमाले नेतृत्वले दुई नम्बर प्रदेशमा पहाडलाई मधेसबाट अलग गरेर संविधान निर्माताहरूबाट गल्ती भएको भनाइ पनि राख्दै आएको छ । संविधान निर्माताहरूले यो गल्ती सच्याउनुपर्छ भन्ने उसको धारणा छ ।तर संविधानमा अहिले खोजिएको संशोधनले मधेसको प्रसंगलाई मात्र छुने होइन । देशमा भएका आदिवासी, जनजाति र सीमान्तकृत समूहका सदस्यहरूको मागलाई पनि यसले पक्कै छुनेछ । पहिचान सहितको संघीयता लिम्बुवानको माग हो । लिम्बुवानका नागरिकहरूले सत्रपटक आक्रमण गर्दा पनि पृथ्वीनारायणले नजितेको लिम्बुवानको पहिचान मेटिनुहुन्न भन्ने माग राख्दै आएका छन् । यसलाई परिवर्तन नै मान्नुपर्छ कि यतिबेला नेपालीहरू राष्ट्रियताको नयाँ परिभाषाको खोजीमा छन् । उनीहरूको ध्येय राष्ट्रिय एकताको परिभाषा जनताको स्वाभिमानलाई उँचो बनाउने खालको हुनुपर्छ भन्ने हो । संस्कृतिले देशको विखण्डन होइन, समायोजनका लागि रसायनको काम गर्छ भन्ने मान्यता बलियो हुँदै गएको छ ।नेपालको राजनीतिक परिवेशमा संघीयताको विचार २०६३ को आन्दोलनकालदेखि नै विवादमा पर्दै आएको छ । यो विचार मधेस, पहाड र हिमालमा लामो समयदेखि तरंगित छ । नयाँ नेपालको संविधानले आठ वर्षसम्म मूर्तरूप लिन नसक्नुको मूलकारण संघीय र धर्मनिरपेक्ष समाजको निर्माणमा उठेको विवाद नै हो । सानो देश भएकोले नेपाल संघीयतामा जानु प्रत्युत्पादक हुने तर्क जनताले सुन्दै आएका छन् भने संघीयतावादीले यसको प्रतिकारमा कुनै बलियो र ठोस तर्क दिएका छैनन् । संविधानसभाको पहिलो कार्यकालमा संघीयताको छलफलमा गैरसरकारी संस्थाहरू नै सक्रिय रहे । राजनीतिक दलका नेताहरूमा संघीयताको व्याख्या गर्ने खुबी नभएको स्पष्ट देखियो । राज्य पुनर्संरचनाको कार्यसूची तयार गर्ने नेताहरू नै संघीयताका सम्बन्धमा अनभिज्ञ देखिए । यही कुरा धर्मनिरपेक्षताका विषयमा पनि देखियो । सामान्य जनतालाई यसको अर्थ नै बुझाइएन । दुर्भाग्य, अहिले संविधान जारी भैसकेपछिको समयमा परिवर्तनका कतिपय क्षेत्रसंँगै संघीयता र धर्मनिरपेक्षता राजनीतिक वृत्तमा असान्दर्भिक बहसका रूपमा चर्चित भएका छन् । राजनीतिक जिज्ञासाका सन्दर्भमा हेर्ने हो भने संघीय पद्धतिका सम्बन्धमा हाम्रा नेताहरूको जानकारी कतिवटा मुलुकले संघीय पद्धति अपनाएका छन् ? भन्नेसम्म सीमित रहेको पाइन्छ । दलहरूका बीच अहिले उत्पन्न भएका असहमति पद्धति र प्रक्रियामा होइन, सत्ताको आकर्षणमा बल्झिएको प्रस्ट देखिन्छ । संविधानसभाको दोस्रो निर्वाचनपछि नेताहरूले सोचेजस्तो कांग्रेसएमालेबीच भद्र सहमति कायम रहने स्थिति हुँदो हो त संविधान निर्माणपछि पनि कांग्रेस नेतृत्वको सरकारले निरन्तरता पाउने सम्भावना थियो । कांग्रेसले संविधानको निर्माणपछि एमालेका लागि सरकारको नेतृत्व छाड्ने भद्र सहमति नतोडेको भए राजनीतिको चरित्रमा खासै अन्तर आउने पनि थिएन । तर कांग्रेस एमालेसंँगको भद्र सहमतिका पक्षमा नअडिएपछि एमालेले सरकार निर्माणका लागि सहकार्य सुरु गर्यो । तर रहँदाबस्दा यो गठबन्धन पनि भद्र सहमतिकै सिकार भयो । प्रतिबद्धता अनुसार एमालेले माओवादीका लागि सिंहासन खाली गरेन ।यही परिप्रेक्ष्यमा बनेको कांग्रेसमाओवादी गठबन्धन सरकार प्रमुख प्रतिपक्षका लागि अहिले जटिल गुत्थी बनेको छ । एमाले राष्ट्रवाद र राष्ट्रघातका नारामा जनतालाई नचाउन खोजिरहेको छ भने माओवादीहरू त्यसबाट निकै पर पुगेका छन् । हिजोको समयमा भएका भारतीय नाकाबन्दी र मधेस आन्दोलनको खोचे थापेर प्रमुख प्रतिपक्ष जसरी शक्ति प्रदर्शनमा लागेको छ, त्यसको खासै तुक देखिँदैन । मधेसवादी दलहरूले आफ्नो दलले भन्दा कम मत ल्याएको, मधेसका नेताहरूभन्दा आफूहरू मधेसमा लोकप्रिय भएको र आफूले बढी सिट जितेको भन्दै जतिसुकै चर्को स्वरमा आफूलाई मधेसको भूमिपुत्र बताए पनि यो कहिल्यै नमिल्ने राजनीतिक हिसाब हो । कुनै एउटा चुनावमा कुनै एउटा दलले विजय पाउने बित्तिकै उसले संसारै जितेको दाबी गर्नु विडम्बना मात्र हो । मूल कुरा त त्यहाँका जनताको तात्कालिक दृष्टिकोणसंँग सहमति छ कि छैन ? मुख्य कुरा यही नै हो । यता आएर कांग्रेसले मधेसप्रतिको आफ्नो पूर्वधारणामा परिवर्तन गरेको छ । उसले मधेसको महत्त्व र आधारलाई बुझेर नै आफूलाई परिवर्तित गरेको हुनुपर्छ । केन्द्रीय राजनीतिले अहिलेसम्म मधेसका प्राथमिकताहरूको उपेक्षा गरेको छ । यो उपेक्षाको आकार एकदमै ठूलो छ । यसले गर्दा मधेसी समाजमा अत्यन्तै बाक्लो प्रभाव परेको छ । मधेसका नागरिकहरू परिवर्तनका कुराहरूलाई पत्याउन छोडेका छन् । उनीहरू निच मारेर भन्न थालेका छन्, यस्तै हो राजनीति, चलेकै छ । चलिरहन्छ । हामी जहाँ थियौं, त्यहीं छौं । मूलधारका मुख्य वा ठूला राजनीतिक दलहरूले जेसुकै दाबा गरे पनि मधेसको राजनीतिबारे यसै भन्न सकिने स्थिति छैन । विगतमा भएका आन्दोलनहरूको दमन, नाकाबन्दीका बेला मधेसका मानिसलाई धराप बनाउन खेलिएको खेल र तराईमधेसका पुरै जातिप्रतिको असंवेदनशीलता मधेसको सबभन्दा ठूलो गुनासो हो । यसलाई गुनासो भन्नुभन्दा पनि असन्तोष भन्नु बढी समिचिन हुनेछ । दलका स्थानीय नेताहरू जनताको यो असन्तोष हटाउनुपर्ने कुरामा सहमत छन् । तर केन्द्रीय नेतृत्वको रुचि र चाखबेगर उनीहरू आफैं केही गर्नसक्ने अवस्थामा छैनन् । उनीहरूको अहिलेको व्यवहारले उनीहरूमा मधेसप्रतिको संवेदनशीलताभन्दा आगामी चुनावप्रतिको सजगता बढी देखिन्छ । मधेसका समस्याहरूको समाधानमा सामाजिक र राजनीतिक तहबाट हुनुपर्ने प्रयासका लागि कसैमा पनि उल्लेख्य र परिणामदायी तत्परता देखिँदैन । संविधान संशोधन भएपछि मधेसमा निकै ठूलो परिवर्तन आउने आशा गर्न सकिन्छ । त्यसका लागि सबै राजनीतिक दलहरू देशका लागि उदार लोकतान्त्रिक भावधारामा हिंँड्नु आवश्यक छ ।"
मखुन्डो लोकतन्त्र !,"आमविश्वास विपरीत हिलारी क्लिन्टनले भन्दा २५ लाख कम मत (पपुलर भोट) ल्याएर पनि डोनाल्ड ट्रम्प अमेरिकाको नयाँ राष्ट्रपति निर्वाचित भएपछि राष्ट्रपति बाराक ओबामाले उदासी पोखे हाम्रो प्रजातन्त्रको स्वरूप नै यस्तै छ । तर के गर्नु, हामी प्रजातन्त्रको विकल्प खोज्न सक्दैनौं । नभन्दै अहिले संसारमा प्रजातन्त्रको जेजस्तो अभ्यास भइरहेको छ, त्यो खुला समाज र उदारवादको आवरणमा बहुराष्ट्रिय स्वार्थपूर्ति र अधिनायकवादतर्फ उन्मुख छ । भनिन्छ, प्रजातन्त्रको असली रूप कि त सानो बालकको जस्तो हुन्छ, नभए स्वेच्छाचारी दानवको जस्तो । दुर्भाग्य, हाम्रो लोकतन्त्र पनि दोस्रो विकल्पजस्तै विद्रुप बन्दै गइरहेको छ । यो लोककल्याणलाई लात मार्दै सीमित व्यक्ति र दलीय स्वार्थसमूहको सेवामा अभ्यस्त भइरहेको छ । लोकतन्त्रप्रजातन्त्रको साध्य समतामूलक समाज हो भने साधन विधिको शासन । यसका न्यूनतम आधार हुन् संविधानको सर्वोच्चता, निष्पक्ष न्याय, आवधिक निर्वाचन, संवैधानिक निकायहरूबीच नियन्त्रण र सन्तुलन, वाक्वैयक्तिक स्वतन्त्रता, नागरिकमौलिक अधिकारको रक्षा, जवाफदेहितापारदर्शिता र विपक्षी विचारको कदर । हाम्रो लोकतन्त्रमा यी सबै शब्द त छन्, तर तिनले वहन गर्ने अर्थ मृतप्राय: हुँदै गैरहेका छन् । निरंकुशतन्त्रको कुरा छाडौं, लोकतन्त्र प्राप्ति यताका संविधानहरू पनि अक्षरश: पालना गरौं भन्ने अभिप्राय: हामीकहाँ बिलकुलै देखापरेन । उल्टै लोकतन्त्रका महाप्रबन्धकहरूले आफूलाई प्रतिकूल लाग्ने बित्तिकै संविधानै संशोधन गरिदिए । २०६३ को अन्तरिम संविधानलाई करिब ८ वर्षको अवधिमा १२ पल्ट संशोधन गर्नुका साथै संविधानसभाकै समेत अवधि लम्ब्याएर अहिलेको संविधान ल्याएका दलहरूले अब एक वर्षभित्र चुनाव गर्न सकेनन् भने फेरि त्यही बाटो अख्तियार गर्ने पक्का छ । यसै पनि प्रदेशसीमा सुल्झाउने नाममा सिंगो मुलुक संविधान संशोधनको संक्रमणमा छँदैछ । जबकि संविधानको परिकल्पना पक्कै पनि अनन्त संक्रमण होइन । त्यसैले छर्लङ्गै छ, हामी अहिले जे अभ्यास गरिरहेका छौं, त्यो शब्दमा संवैधानिक सर्वोच्चता भए पनि यथार्थमा दलीय मिलेमतोको परिपाटी मात्र हो । स्वार्थ मिले जे पनि हुने, नमिले केही जातै हुन नदिने यो परिपाटीले सरकार, संवैधानिक निकाय र कर्मचारीतन्त्र हुँदै जिल्ला, नगर, गाउँ र वडास्तरसम्मै जरा गाडिसकेको छ । ""अख्तियार प्रमुखमा लोकमानसिंह कार्कीको नियुक्ति बदर गरिदिएर सर्वोच्च अदालतले अहिले न्यायिक सर्वोच्चताको जुन दृष्टान्त प्रस्तुत गरेको छ, त्यो एकदमै प्राकृतिक छ । तर सँगसँगै यसले हाम्रो संवैधानिक र न्यायिक सर्वोच्चताको अभ्यास सम्बन्धमा केही प्रश्नहरू पनि जन्माएको छ । अख्तियार प्रमुख बनेको व्यक्ति नियुक्तिको झन्डै ४ वर्षपुग्न लागेपछि अयोग्य ठहरिने तर उसले यति लामो अवधिमा गरेका सारा कामकारबाही जायज ठहरिने ? हामी यो कस्तो संवैधानिक र कानुनी संरचना अभ्यास गरिरहेका छौं ? गलत व्यक्ति हो भन्ने जान्दाजान्दै उसैलाई सिफारिस गर्ने तत्कालीन उच्चस्तरीय राजनीतिक संयन्त्रका नेताहरू पुष्पकमल दाहाल, सुशील कोइराला, झलनाथ खनाल, विजयकुमार गच्छदार, बाबुराम भट्टराई, शेरबहादुर देउवा, महन्थ ठाकुर र वामदेव गौतम तथा सिफारिसको निर्णय गर्ने तत्कालीन संवैधानिक परिषद्का खिलराज रेग्मी, दामोदर शर्मा, माधवप्रसाद घिमिरे, ऋृद्धिबाबा प्रधान र माधवप्रसाद पौडेलचाहिँ यसमा विलकुलै जवाफदेही हुनु नपर्ने उदेकलाग्दो अवस्थाको निरीह साक्षी भएको छ, हाम्रो संवैधानिक र न्यायिक सर्वोच्चता ।न्यायपालिका स्वतन्त्र र निष्पक्ष होस् भन्नका लागि न्यायाधीश नियुक्त गर्दा पारदर्शी र कडा छनोट प्रक्रिया अपनाइनुपर्ने अन्तर्राष्ट्रिय मान्यता छ । तर समानुपातिक सांसदको पद श्रीमतीका लागि उपहार बनाएका हाम्रा नेताहरूले सत्ता र प्रदेश सीमा फेरबदलका निम्ति हुने लेनदेनशृंखलाको केही झमटमै न्यायालयलाई समेत भागबन्डाको भाँडो बनाइदिने जोखिम प्रबल छ । किनभने हरेक सत्ता फेरबदलको शृंखलाले मुलुकलाई कुनै न कुनै अभिशाप नदिएको इतिहास विरलै छ । त्यस्तै हाम्रो आवधिक निर्वाचन पद्धतिले १७ वर्षसम्म स्थानीय निकायको निर्वाचन गर्न नसके पनि १० वर्षमा ९ वटा प्रधानमन्त्री उत्पादन गरेको छ । तीमध्ये एक जना बाहेक सबै प्रधानमन्त्री संसदबाटै चुनिएर आएका हुन् । तर हरेकपल्ट जब स्थानीय वा केन्द्रीय संसदका लागि निर्वाचन गर्नुपर्ने बेला आउँछ, निर्वाचन आयोगले राजनीतिक दलहरूलाई गुहार्नुपर्छ वातावरण बनाइदेऊ, नियम कानुन बनाइदेऊ । चुनाव गर्ने बेला आएर वा निर्वाचन आयोगले चाहेर मात्रै चुनाव होला भन्ने त हाम्रो परिकल्पनामै छैन । मुलुकमा कसैको पनि एकल मनोमालिन्य नहोस् भन्ने हेतुले हामीले अवलम्बन गर्दै आएको शासन पद्धतिमा विभिन्न संवैधानिक निकाय र तिनका पदाधिकारीबीच नियन्त्रण र सन्तुलनको व्यवस्था छ । यही व्यवस्थाभित्रका कार्यकारी प्रमुखले पूरै देशवासीलाई चकित तुल्याउँदै आफ्नो सम्पत्ति विवरण सार्वजनिक गरे मेरो त एक कठ्ठा जग्गा र ३ तोला सुनमात्रै । मन्त्रीहरूका विवरण पनि लगभग उस्तै छन् । व्यवहारत: अब हाम्रो मुलुकमा कुन त्यस्तो निकाय छ, जसले यीयी कारणले यो विवरण ठीक वा गलत छ भन्न सक्छ ? कम्तीमा आधा दशकदेखि पुष्पकमल दाहालको आलिशान आवास र रजगजको जीवनशैली टुलुटुलु नियालिरहेको हाम्रो लोकतन्त्रसित यसलाई पनि सहजै पत्याउनुको विकल्प छैन ।चन्द्रागिरि हिल्स लिमिटेडले सार्वजनिक जंगल र कानुन सँगसँगै मासेर निजी व्यवसाय प्रबद्र्धन गर्यो । यो यथार्थ भलिभाँती सार्वजनिक भैसकेपछि पनि खुला विचारका कैयन् हिमायती उसैको प्रशस्ति गाउन लागिपरे । यसले के बुझाउँछ भने गलतलाई गलत भन्न नसक्नु नै आजको हाम्रो यथार्थ हो, चाहे हामीले जतिसुकै वाक् स्वतन्त्रता उपभोग गरिरहेका किन नहोऔं । सञ्चार माध्यम र सामाजिक सञ्जालहरूमा मुलुक विखण्डनको चेतावनी दिने र राष्ट्र टुक्रिन लागेकामा चिन्ता जनाउने दुवैले निर्बाध ठाउँ पाइरहेका छन् । तर हाम्रो वाक्वैयक्तिक स्वतन्त्रता सम्बन्धी नियम कानुनले यी दुईबीच कुनै पार्थक्य खुट्याउन आवश्यक ठानेकै छैन । चितवनमा चेपाङ बस्ती भएको एउटै गाउँमा तीन वर्षमा ९ करोड खर्च भयो, तर तिनको जीवनस्तर जस्ताको त्यस्तै छ । समाजसेवा गर्छु भनेर खुलेका संस्थाका पदाधिकारी र तिनका लेखा परीक्षकको त कुरा छोडौं, राज्यका नियामक निकायहरू जिल्ला प्रशासन र समाजकल्याण परिषद्का एक जनामात्रै अधिकारीले पनि यसमा तीनतीन वर्षसम्म कुनै अनियमितता देखेनन् । हाम्रो जिम्मेवार र जवाफदेही शासन पद्धति अझै पनि न यो तथ्य गलत हो भन्न आवश्यक ठान्छ, न त यसका लागि कसैलाई दोषी नै ठहर गर्छ । हामीले समतामूलक समाज रटेको रट्यै गर्न थालेकै अढाई दशक भैसक्यो । अहिले पनि मुलुकको ५२ प्रतिशत जीडीपी १० प्रतिशतले उपभोग गरिरहेको छ । २० प्रतिशत विपन्नहरू जीडीपीको ५ प्रतिशत लगानीमा बाँच्न बाध्य छन् । कर संकलनको क्षेत्रगत चित्र हेर्ने हो भने करिब १५ जिल्लाबाट ९६ प्रतिशत र बाँकी ६० जिल्लाबाट ४ प्रतिशत राजस्व उठ्छ । अन्य स्रोतसाधनको वितरणसमेत सबै प्रदेशमा एकनासको छैन । यस्तो विषम आर्थिक यथार्थलाई एकातिर पन्छाएर लोकतन्त्रका हाम्रा रक्षकहरू आजैका मितिसम्म पनि यो जिल्लालाई त्यो प्रदेश र त्यो जिल्लालाई यो प्रदेशमा राख्दा मुलुक समृद्ध हुन्छ भन्ने सपना बेचिरहेका छन् । राज्य सर्वसाधारणबाट कर कम, कमिसन ज्यादा असुलिरहेको छ । सरकार पहुँचवाला निकायको दबाबमा राजधानी केन्द्रित निकायहरू राष्ट्रपति, उपराष्ट्रपति र प्रधानमन्त्री कार्यालयका साथै अख्तियार, न्यायालय, संसद् सचिवालय र राजस्वका कर्मचारीलाई तलबको ५० देखि सय प्रतिशतसम्मै भत्ता बाँडिरहेका छन् । आर्थिक वर्षको आधा समय सकिनलाग्दा पुँजीगत बजेटको ९ प्रतिशतभन्दा कम रकममात्र खर्च भएको छ । विनियोजित बजेट खर्चन नसेका तिनै मन्त्रालयहरू राजनीतिक पार्टीका कार्यकर्ता पोस्न नयाँ कार्यक्रमका लागि भन्दै ठूलो धनराशि मागिरहेका छन् । सेना र प्रहरीका पदाधिकारी मात्र हैन, सिंगो संगठन नै सुरक्षामा भन्दा नाफामूलक व्यवसायमा लगानी गर्न उद्यत छन् । सबैभन्दा ठूलो विश्वविद्यालय बौद्धिक चोरीको बात लागेका तीर्थ खनियाँलाई सुम्पिइएको छ । प्रधानमन्त्रीकै अध्यक्षतामा बसेको विश्वविद्यालय सभाले कुनै प्राज्ञिक गरिमा राख्ने निर्णय गर्नु त परै, मेडिकल कलेजहरूबाट कमिसन कुम्ल्याउने दाउमा सिट र शुल्क तोक्ने मातहतका निकायको अधिकार आफैं खोस्ने निर्णय गरेको छ । राज्यकोषमा २ अर्ब रूपैयाँ प्रदूषण शुल्क बेकार थन्किएको छ, तर वातावरण मन्त्रालय भन्छ बजेट भएन । उपत्यकाका ४० लाख बासिन्दा भने दिनहुँको धूवाँ र धूलोको चरम चपेटा खेप्दै गम्भीर प्रकृतिका दीर्घरोगी बन्न विवश छन् । र यी सबको मूकद्रष्टा छ हाम्रो जवाफदेहीपारदर्शी शासन पद्धति । आखिर किन हामी जे भनिरहेका छौं, व्यवहार ठीक विपरीत छ ? किनभने हामी लोकतन्त्रको सही अभ्यास गरिरहेका छैनौं । लोकतन्त्रको मखुन्डो लगाएर लुटतन्त्रको अभ्यास गरिरहेका छौं । सीमित व्यक्ति र दलीयस्वार्थ समूह हाम्रा साध्य बनिरहेका छन् भने भ्रष्टाचार, भनसुन, मिलेमतो र आलोपालो पद्धति साधन । तर यसो भन्दैमा बाराक ओबामाले जस्तै हामी पनि लोकतन्त्रको विकल्प खोज्न सक्दैनौं । त्यसैले हाम्रा सारा प्रयत्न लोकतन्त्रको विद्रुप मुहार बदल्नेतर्फ केन्द्रित हुनुको कुनै विकल्प छैन । त्यसका लागि जसरी हामीले छाउपडी, छुवाछूत, दाइजो र बोक्सीजस्ता कुप्रथा हटाउन जनस्तरमा सामाजिक संघर्ष जारी राखेका छौं, त्यसरी नै सीमित व्यक्ति र दलीयस्वार्थ समूहका निम्ति गरिने यावत् मिलेमतो, आलोपालो, भनसुन र भ्रष्टाचारजस्ता राजनीतिक कुसंस्कारविरुद्ध अभियान नै छेड्नुपर्छ । अहिलेको अर्थलोलुप युगमा त्यो व्यक्तिमात्र साँच्चिकै इमानदार हो, जसको प्रत्येक आर्जन पवित्र हुन्छ । त्यसैले छिमेकी, आफन्त र नातागोताका जोसुकै भए पनि भ्रष्टहरूविरुद्ध उजुरी गरिहाल्नुपर्छ । प्रत्येक नागरिकलाई गलत व्यक्ति सत्तामा पुग्यो भने उसले मेरो र भावी पुस्ताको भविष्यसमेत कलुषित पार्छ भन्ने हेक्का हुनुपर्छ । सबै तहको नेतृत्वमा नयाँ पुस्ता र स्वच्छ प्रतिभालाई ल्याउन सक्दो प्रयत्न गर्नुपर्छ । हरेक कार्यकारी पदमा एउटै व्यक्ति दुई कार्यकालभन्दा बढी बस्न नपाउने र प्रत्येक निर्वाचन निरर्थक हुन नदिन थ्रेसहोल्डको व्यवस्था गर्ने कानुन बनाउन दबाब दिनुपर्छ ।कम्तीमा पनि न्यायालय, स्वास्थ्य संस्था, शिक्षालय र प्रेसलाई राजनीतिक भागबन्डाको छायाबाट जोगाउने प्रयत्न हुनैपर्छ । नेताकार्यकर्ता, राज्यकोषबाट अवाञ्छित लाभ लिइरहेका कर्मचारी र मिलेमतोआलोपालोमा कमाइखान पल्केका बाहेक अरू सबैले यति उपाय अपनाउन सक्ने हो भने पनि लोकतन्त्रमा लागेको धब्बा केही हदसम्म मेटिनेछ । पूरै सफाइ त पुस्तौंसम्मको अथक प्रयासपछि मात्र सम्भव छ ।"
नैतिकताको कसीमा संसदीय आचरण,"सांसदहरूले आफ्नो कर्तव्य पालनाका सिलसिलामा देहाय बमोजिमको आचरणलाई व्यवहारमा उतार्न सक्नुपर्ने नियमावलीको प्रावधान रहेको छ । तर सांसदहरूको आचरण अनुगमन गर्ने समिति भने गठन हुन नसकेकोले सदनभित्रका क्रियाकलापमा नकारात्मक व्यवहार भइरहेको चर्चालाई नकार्न सक्ने अवस्था छैन । सांसदले संसदको बैठक वा आफू सदस्य भएको समितिमा उपस्थित भई यसका कामकारबाहीमा नियमित रूपमा भाग लिने तथा आफ्नो मताधिकारको प्रयोग गर्नुपर्ने नियमावलीमा व्यवस्था गरिएको छ । बैठकसँग सम्बन्धित हरेक कामकारबाहीमा सदस्यहरूले सार्वजनिक उद्देश्यलाई महत्त्व दिने तथा निजी स्वार्थ र सार्वजनिक स्वार्थबीच द्वन्द्व हुने स्थिति भएमा स्पष्ट रूपमा सार्वजनिक स्वार्थका लागि उभिनुपर्ने स्पष्ट व्यवस्था नियमावलीमा छ । बैठकमा व्यक्तिगत, आर्थिक फाइदा वा शुल्क, पारिश्रमिक वा पारितोषिक लिई बोल्ने, मतदान गर्ने वा भाग लिने काम गर्न पनि नियमावलीले बन्देज गरेको छ ।संसदको वा आफू सदस्य भएको समितिमा विचाराधीन रहेको कुनै विषयमा आफ्नो व्यक्तिगत वा निजी स्वार्थ गासिएको भएमा स्वेच्छाले त्यस कुराको स्पष्ट रूपमा बुझिनेगरी बैठक वा समितिलाई जानकारी गराई त्यस विषयमा हुने छलफलबाट अलग रहनु पर्छ । उल्लेखित व्यवस्था पदाधिकारी र सदस्यहरूको सार्वजनिक जीवनको सबै पक्षमा लागु हुने तर पूर्णरूपमा व्यक्तिगत वा निजी जीवनसग सम्बन्धित काम वा व्यवहारलाई यसले नियमित गरेको नमानिने प्रावधानबाट आचारसंहितालाई अलि बढी उदार र लचकदार बनाउन खोजिएको देखिन्छ । यसबाट अनुगमन समिति क्रियाशील रहंँदा पनि यो वा त्यो बहानामा नकारात्मक क्रियाकलाप भइरहने सम्भावनालाई भने नकार्न सकिँदैन र मिल्दैन पनि ।संसदका सदस्यहरूले सभामुख बैठक कक्षमा प्रवेश हुदा सबैले सम्मान प्रकट गर्न उठ्नुपर्छ । सभामुखले बैठकप्रति सम्मान प्रकट गरी आफ्नो आसन ग्रहण गर्नुपर्छ । बैठक स्थगित भई सभामुख सदनबाट बाहिर निस्केपछि मात्र अरु सदस्यले बैठककक्ष छोड्नुपर्छ । बैठकमा भाग लिने सदस्यले बोल्दा सभामुखलाई सम्बोधन गरेर मात्र बोल्नुपर्छ र सभामुखले अन्यथा आदेश दिएमा बाहेक उभिएर बोल्नुपर्छ । सभामुखले बैठकलाई सम्बोधन गरिरहेको समयमा कुनै पनि सदस्यले स्थान छोड्नु हुँदैन र सभामुखले बोलेको कुरा शान्तिपूर्वक सुन्नुपर्छ । सभामुखको आसन र बोलिरहेको सदस्यको बीचबाट हिँड्नु हुँदैन । कुनै सदस्यले बोलिरहेको समयमा अशान्ति गर्न वा बैठकको मर्यादा भंग हुने वा अव्यवस्था उत्पन्न हुने कुनै काम गर्नु हुँदैन । बैठक कक्षमा सभामुखको सामुन्नेबाट वारपार गरी हिँड्न वा सभामुखको आसनतर्फ पिठ्युँ फर्काएर बस्न हुँदैन । बैठकको कार्यसँग प्रत्यक्ष रूपले सम्बन्धित विषय बाहेक अन्य विषयको पुस्तक, समाचारपत्र वा अन्य कागजपत्र पढ्नु हुँदैन । बैठक अवधिभर बैठक कक्षमा मोबाइल फोन बन्द गर्नु पर्नेछ । अन्यथा सभामुखबाट निजको सहभागितालाई बन्देज लगाउन सक्ने अधिकार नियमावलीमा रहेको छ । तर पनि यदाकदा यो अवस्थाबाट नेपाली संसद अछुतो रहेको छैन । कुनै अदालतमा विचाराधीन मुद्दाका सम्बन्धमा न्यायनिरुपणमा प्रतिकूल असर पार्ने विषय तथा न्यायाधीशले कर्तव्य पालनको सिलसिलामा गरेको न्यायिक कार्यको सम्बन्धमा सदनमा छलफल हुन नसक्ने प्रावधान छ भने महाभियोगको प्रस्तावको छलफलमा भने न्यायाधीशको आचरणको सम्बन्धमा छलफल गर्नसक्ने व्यवस्था रहेको छ । व्यक्तिगत आक्षेप लगाउन हुँदैन । अशिष्ट, अश्लील, अपमानजनक वा कुनै आपत्तिजनक शब्द बोल्नु हुँदैन । सदन वा सभामुखको कुनै निर्णय बदर गरियोस् भन्ने प्रस्तावमाथि बोल्दाको अवस्थामा बाहेक सदन वा सभामुखको कुनै पनि निर्णयको आलोचना गर्नु हुँदैन । बोल्न पाउने अधिकारलाई सदनको कार्यमा बाधा पार्ने मनसायले दुरुपयोग गर्नु हुँदैन ।सदस्यले बोलेको कुरा संसदको विचाराधीन रहेको विषयसँग सम्बद्ध हुनु पर्नेछ । कुनै सदस्यले असम्बद्ध कुरा बोलिरहेमा वा आफ्नो वा अरू कसैको तर्कलाई बारम्बार दोहोर्याइरहेमा सभामुखले निजको व्यवहारप्रति बैठकको ध्यान आकर्षित गर्दै निजलाई बोल्न बन्द गर्न आदेश दिन सक्नेछ । त्यस्तो आदेश हुनासाथ सदस्यले बोल्न बन्द गरी आफ्नो स्थान ग्रहण गर्नु पर्नेछ । तर व्यवहारको कसीमा उपरोक्त व्यवस्थालाई एकपटक परीक्षण गर्नुपर्ने अवस्था भने रहेको छ ।संसद सदस्यले आफ्नो कामकारबाही सही रूपमा सञ्चालन गरेका छन् वा छ्रैनन् भन्ने व्यवस्थाको अनुगमनका लागि सभामुख पदेन सभापति र उपसभामुख पदेन उपसभापति रहनेगरी संसदमा प्रतिनिधित्व गर्ने दलको नेताले छनोट गरेका सदस्य मध्येबाट सभामुखद्वारा मनोनीत बढीमा ३३ जनासदस्यसहित संसदको महासचिव सचिव रहेको एक आचरण समिति रहने व्यवस्था नियमावलीमा रहेको छ ।उक्त व्यवस्थाको मूल्यांकन गर्दा आचरण समिति बढी सशक्त र महत्त्वपूर्ण हुनुुपर्नेमा बैठक र छलफलमा भाग लिने सदस्यले पालन गर्नुपर्ने प्रावधानसहित छलफलमा बोल्ने क्रम लगायत नियमावलीका कतिपय प्रावधानको उल्लंघनलाई आचरणसँंग सहकार्य नगराई देहायका काम, कर्तव्य र अधिकार बमोजिमको कार्यसम्पादन गर्नेसम्मको मात्र प्रावधान समेटिएकोले उक्त समितिको महत्त्व र गरिमामा प्रश्नचिन्ह लाग्न पुुगेको छ ।"
धन्न हाम्रो इज्जत बच्यो,"११ औं चितवन महोत्सवमा उनले सर्वोच्चको फैसलाभन्दा केही घण्टाअघि मात्र महाअभियोगको प्रस्तावलाई सर्वसम्मत सिफारिस समितिमा पठाएकाले आफूहरूको इज्जत बचेको बताए । महाअभियोगबारे कांग्रेसले निर्णय त गरेको छैन तर प्रक्रियालाई अगाडि बढाउन उसले पनि समर्थन गरेर सर्वसम्मत रूपले अगाडि बढाएर सिफारिस समितिमा पठाएका थियौं, दाहालले भने, हामीले समितिमा पठाएको केही घण्टापछि नै सर्वोच्चबाट कार्की पदमुक्त भएको निर्णय आयो, यो सबै राजनीतिज्ञहरूका निम्ति खुसीकै कुरा भयो । उनले आफू र एमाले अध्यक्ष केपी ओलीबीच मन्त्रणा भएर सदन खुलेको चर्चा भए पनि यथार्थ यस्तो नरहेको बताए ।"
संसद्लाई सर्वोच्चले उछिन्यो,"पार्टीको मोरङ जिल्ला अधिवेशनमा बोल्दै ओलीले संविधान संशोधन प्रस्ताव पारित हुन नदिने दोहोर्याएका छन् । ओलीले भने, कसरी भन्नेमा साथीहरू चिन्ता नलिनुस्, यो संसद्बाट पास हँुदैन । सरकारले जनभावनाविपरीत संशोधन गर्न खोजेको उनले आरोप लगाए । हामीले संशोधन प्रस्तावलाई आइतबारै रोक्न खोजेका थियौं तर लुकेर गई बसेको बस्यै गरेर गृहमन्त्रीले गर्ने प्रस्तावसमेत कानुन मन्त्रीले नै पेस गरे, उनले भने, जनभावनाविपरीत संशोधन गर्न यो जालझेल, छलछाम र बेइमानी केका लागि गर्नुपर्यो ?"
को हुन् सञ्जय साह ?,जनकपुर निलम्बित सांसद सञ्जयकुमार साह हाल सिरहा जेलमा छन् । पाँच जनाको ज्यान जाने गरी २०६९ वैशाख १८ गते रामानन्द चोकमा गराइएको वम विस्फोट तथा २०६६ फागुन १७ गते शिवचोकमा सञ्चार उद्यमी अरुण सिंघानियाको हत्या गरिएको घटनामा जिल्ला अदालत धनुषाले पुर्पक्षमा जेल पठाएको थियो । ३८ वर्षीय साह धनुषा लोहनाका स्थायीवासी हुन् । उनका बुबा साधु साह व्यापारको सिलसिलामा जनकपुर आएर व्यवसाय गर्दै बसेका थिए । निलम्बित सांसद साहको बाल्यकाल जनकपुरमै बितेको हो । आफूले रामस्वरूप रामसागर बहुमुखी क्याम्पसबाट बीकमसम्म अध्ययन गरेको उनी स्वयंले बताउँदै आएका छन् ।उनले आफ्नो व्यावसायिक जीवनको सुरुवात जिल्ला विकास समिति धनुषाको कवारा ठेक्काबाट गरेका थिए । २०५४५५ सालमा रामचरित्र साह जिविसका सभापति रहेका बेला सुरु भएको उनको यो ठेक्का झन्डै चार वर्षसम्म चलेको थियो । यस क्रममा उनले राम्रो कमाइ गरेका थिए । त्यसपछि पूर्वपश्चिम राजमार्गमा पर्ने विराटनगरदेखि मकवानपुरसम्मका झन्डै सबै जिविसको कवारा ठेक्का उनकै थियो । उनी प्रहरी तथा नेपाली सेनाको रासनका समेत ठूलै ठेकेदार भए । उनले निर्माण ठेक्काहरू पनि लिएका थिए । यसका अतिरिक्त जग्गा खरिदबिक्रीमा पनि उनले राम्रै कमाइ गरेका थिए । २०६४ सालको संविधानसभा निर्वाचनमा मधेसी जनअधिकार फोरमबाट सभासदको उम्मेदवार हुनु एक दिनअघिसम्म उनी नेपाली कांग्रेससँग आबद्ध थिए । उनले त्यतिबेला एमालेका प्रभावशाली नेता रघुवीर महासेठलाई ठूलो मत अन्तरले पराजित गरेका थिए । त्यसअघि उनी जनकपुर उद्योग वाणिज्य संघको महासचिव पदमा श्यामप्रसाद साहसँग झीनो मत अन्तरले पराजित भएका थिए । दोस्रो संविधानसभा निर्वाचनमा उनी राजेन्द्र महतो नेतृत्वको सद्भावना पार्टीबाट सभासद बने । उनले चुनावमा नेपाली कांग्रेसका जिल्ला सभापति तथा तत्कालीन सभासद रामसरोज यादवलाई पराजित गरेका थिए ।
औषधि पाउनै मुस्किल,"माघ पहिलो साता औषधि पुग्छ : क्षेत्रीय स्वास्थ्य निर्देशक मध्यपश्चिम क्षेत्रीय स्वास्थ्य निर्देशक रीता जोशी जाजरकोटमा औषधि भए पनि आन्तरिक व्यवस्थापनको समस्याले गाउँका स्वास्थ्य संस्थामा नपुगेको बताउँछिन् । निर्देशनालयले दुई अधिकृतलाई पठाएर १० दिनअघि धेरैजसो विवाद मिलाएको उनको दाबी छ । बाँकेले सिलबन्दी टेन्डरबाट १० लाखको औषधि खरिद गरिसकेको र पुस ४ गते नै स्वास्थ्य संस्थामा औषधि पठाएको भनिएकाले औषधि अभावबारे आफूले बुझ्न लगाएको उनले बताइन् । औषधि छैन भने संस्थाले खरिद गर्न निर्देशन दिने भनेको हो । अर्को टेन्डर खोलेर थप माग गर्न भनेका छौ निर्देशक जोशीले भनिन् । मध्यपश्चिमका सबै जिल्लालाई कात्तिक मसान्तसम्म औषधि खरिदको टेन्डर आहवान गर्न भनेको र पुस अन्तिम साताभित्र जिल्ला जनस्वास्थ्यमा आइपुग्ने उनले जनाइन् । सिटामोलको स्टक सकिएकाले मन्त्रालयले क्षेत्रीय स्टोरलाई २५ लाख ट्याब्लेट पठाउन लागेको उल्लेख गर्दै उनले भनिन्, माघ पहिलो साताभित्र जसरी भए पनि सबै स्वास्थ्य संस्थामा औषधि पुर्याउन निर्देशन दिएका छौं ।"
"औषधि आयो, डाक्टर आएनन्","जाजरकोट मध्यपश्चिम क्षेत्रीय मेडिकल स्टोर नेपालगन्जबाट जाजरकोट अस्पतालका लागि शनिबार १३ लाख ४७ हजार मूल्य बराबरको औषधि आएको छ । क्षेत्रीय स्टोरले अत्याधिक कमी रहेको पारासिटामोल भने पठाउन सकेको छैन । विभिन्न इन्जेक्सन र सिरिन्ज, सिट्रिजिन, एमोक्सिलिन, जिन्क ट्याब्लेट, सिप्रो लगायत ३० प्रकारका औषधि प्राप्त भएको निमित्त मेडिकल सुपरिटेन्डेन्ट डा चाँदनी जैसवालले बताइन् । ती औषधि दुर्गमका स्वास्थ्य संस्थामा पठाउन लागिएको उनले जनाइन् । अब तत्काललाई औषधि अभाव टरेको छ, उनले भनिन् । गतसाता कान्तिपुर दैनिकमा यो कस्तो स्वास्थ्य सेवा शीर्षकमा औषधि अभावबारे समाचार प्रकाशित भएपछि सम्बद्ध निकायले चासो देखाएको हो । स्मार्ट मेडिसर्ज नेपालगन्जलाई २३ दिन भित्रै ३५ लाखमा ठेक्का सम्झौता भएको औषधि जाजरकोट पुर्याउन ताकेता गरेको डा जैसवालले बताइन् । यसअघि स्वास्थ्य संस्थामा ५० प्रकारका भन्दा बढी औषधिको अभाव हुँदा जिल्लाको स्वास्थ्य सेवा प्रभावित बन्नुका साथै बिरामी निजी मेडिकलको भर पर्नुपर्ने बाध्यता आएको थियो । अस्पतालले पटकपटक माग गर्दा पनि औषधि आएको थिएन । समाचारपछि क्षेत्रीय स्टोरले रातारात औषधि जाजरकोट पठाएको हो ।"
चुनाव मिति घोषणामा अन्योल,"सत्तापक्ष र मोर्चाका नेताहरूबीच केही दिनअघि भएको छलफलमा संविधान संशोधन विधेयक संसद्मा पेस गरेपछि निर्वाचन मिति घोषणा गर्ने सैद्धान्तिक समझदारी बनेको थियो । निर्वाचन मिति घोषणा भएपछि संविधान संशोधन विधेयक पारित गर्न बार्गेनिङ कार्ड कमजोर हुने ठान्दै मोर्चाका नेताहरूले संशोधन पारित भएपछि मात्र चुनावको मिति घोषणा गर्न कांग्रेस र माओवादी केन्द्रलाई दबाब दिएका छन् ।सरकार र निर्वाचन आयोगमध्ये कसले निर्वाचन मिति घोषणा गर्ने भन्ने अन्योलले पनि ढिलाइ भएको सरकारका एक मन्त्रीले दाबी गरे । संसदबाट विधेयक पारित नभएसम्म निर्वाचन मिति घोषणा गर्न कानुनी रूपमा पनि समस्या छ, ती मन्त्रीले भने, मोर्चाका कारण मात्रै समस्या आएको होइन । तर, कांग्रेस र माओवादी केन्द्रकै केही नेताले प्रधानमन्त्री पुष्पकमल दाहाललाई औपचारिक रूपमा पछि घोषणा गर्नेगरी मन्त्रिपरिषदबाट निर्वाचन मिति सिफारिस गर्न सकिने सुझाव दिँदै आएका छन् । माओवादी केन्द्रका नेता अग्नि सापकोटाले मधेसी मोर्चालाई समेत साथमा लिएर निर्वाचन मिति घोषणा गर्ने तयारी भइरहेकाले ढिलाइ भएको बताए । कांग्रेस, एमाले र माओवादी निर्वाचनका लागि तयारै छन् । मधेसी मोर्चालाई पनि सहमतिमा ल्याएर जान सके सहज हुन्छ भन्ने सरकारको धारणा हो, सापकोटाले भने, संविधान संशोधन विधेयक संसद्मा प्रस्तुत भएपछि निर्वाचन मिति घोषणा गर्ने विषयमा सोच्न सकिन्छ भनेर मोर्चाका साथीहरूले कुरा गर्दै आउनुभएको हो । उहाँहरूसँग एकपटक छलफल गरेर तत्काल मिति घोषणा हुन्छ । कांग्रेस नेता ज्ञानेन्द्रबहादुर कार्कीले पनि तत्कालै निर्वाचन मिति तोक्ने विषयमा प्रमुख दलहरूबीच अनौपचारिक छलफल भइरहेको बताए । निर्वाचन आयोगले तयारीका लागि चार महिना समय आवश्यक हुने बताइरहेकाले पनि मिति घोषणामा अब ढिलाइ गर्न नहुने कार्कीले बताए । द्रुत गतिमा संविधान संशोधन विधेयकलाई पनि टुंगोमा पुर्याउने र निर्वाचन मिति पनि सँगै घोषणा गरेर जाने विषयमै छलफल केन्द्रित छ, उनले भने । मधेसी मोर्चा भने संसद्मा प्रस्तुत संविधान संशोधन विधेयक पारित हुने ग्यारेन्टी नभएसम्म स्थानीय निर्वाचनमा सहभागी हुन नसक्ने अडानमा छ । संविधान संशोधन विधेयक पारित गर्न संसद्मा कायम सदस्य संख्याको दुई तिहाइ आवश्यक पर्छ । प्रमुख प्रतिपक्ष एमालेसहितका ९ राजनीतिक दलले एक तिहाइभन्दा बढी मत होल्ड गरी राख्न सके विधेयक पारित हँुदैन । तर, सरकारले विधेयक पारित हुनेमा ढुक्क रहन संघीय गठबन्धन र मोर्चाका नेताहरूलाई आश्वस्त पार्दै आएको छ । खासगरी प्रधानमन्त्री पुष्पकमल दाहाल र कांग्रेस सभापति शेरबहादुर देउवाले मोर्चाका नेताहरूलाई हरेकजसो बैठकमा विधेयक पारित हुनेमा आश्वस्त पार्दै आएका छन् । मोर्चाका नेताहरूले भने प्रमुख प्रतिपक्ष एमालेको समर्थन नभए विधेयक पारित हुने सम्भावना कम देखेका छन् । त्यसैकारण पनि मोर्चाले पहिला संविधान संशोधन प्रस्ताव पारित हुनुपर्छ, अनि मात्रै निर्वाचन मिति तोकिनुपर्छ भन्ने माग राख्दै आएको हो, मधेसी जनअधिकार फोरम गणतान्त्रिकका अध्यक्ष राजकिशोर यादवले भने । उनले एमाले पनि संविधान संशोधनको पक्षमा आए निर्वाचन मिति घोषणा गरेर अघि बढ्न सकिने बताए । एमाले आउँदा पारित हुने सुनिश्चित हुन्छ । त्यतिबेला निर्वाचन मिति घोषणा गर्दा कुनै फरक पर्दैन, आएन भने कुनै ग्यारेन्टी हुँदैन, यादवले थपे, विधेयक पारित नभएसम्म हामी निर्वाचनमा जान सक्दैनौं । सत्तारूढ दलमध्येकै राप्रपाका अध्यक्ष कमल थापाले समेत यथास्थितिमा संशोधन विधेयकलाई समर्थन गर्न नसकिने बताएका कारण पनि मोर्चाका नेताहरू आशंकित बनेका हुन् । दुई तिहाइ मत पुर्याउन सरकारले हाल प्रतिपक्ष मोर्चामा रहेका केही सांसद तान्नुपर्ने हुन्छ । त्यसका लागि मन्त्रिपरिषद् पुनर्गठन गर्ने सम्मको तयारी सरकार पक्षको छ । राप्रपा अध्यक्ष थापा, मधेसी जनअधिकार फोरम लोकतान्त्रिकका अध्यक्ष विजय गच्छेदारसहित केही साना राजनीतिक दललाई सरकारमा सहभागी गराउने गरी मन्त्रिपरिषद् पुनर्गठन गर्ने सम्मको छलफल भइरहेको स्रोतले बतायो । प्रधानमन्त्री दाहाल प्रस्ताव पारित हुने सुनिश्चित गराएर निर्वाचन मिति घोषणा गर्ने मनस्थितिमा छन् । प्रधानमन्त्री दाहालले स्थानीय तह पुन:संरचना आयोगले प्रतिवेदन बुझाइसकेको अवस्थामा पुरानै संरचनामा जाँदा संघीयतबाट पछि हटेको सन्देश जाने भन्दै मोर्चाका नेताहरूलाई त्यसका लागि मानसिक रूपमा तयार रहन पनि आग्रह गर्दै आएको माओवादी निकट स्रोतले बतायो । नमिलेका ठाउँमा कार्यदल बनाएर मिलाउन सकिन्छ तर अब स्थानीय तहकै निर्वाचनमा जानुपर्छ भनेर मोर्चाका नेताहरूलाई प्रधानमन्त्रीले भन्दै आउनुभएको छ, उक्त स्रोतले बतायो । मधेसी जनअधिकार फोरम गणतान्त्रिका अध्यक्ष राजकिशोर यादवले सार्वजनिक खपतका लागि स्थानीय तहको निर्वाचनको कुरा गरे पनि अप्ठ्यारो पर्ने बताए । विधेयक पारित भएपछि पनि आयोगले दिएको प्रतिवेदनलाई मानेर चुनावमा जान मोर्चा तयार छैन, यादवले भने, प्रधानमन्त्रीले कार्यदल बनाएर यसलाई परिमार्जन गर्न सकिने बताउनुभएको छ । काठमाडौंमा बसेर तयार पारेको प्रतिवेदनलाई मान्ने अवस्था छैन । कसरी परिमार्जन हुन्छ, त्यसमा निर्भर रहन्छ ।निर्वाचन विधेयकको अवस्था राज्य व्यवस्था समितिमा विचाराधी"
धुनसँग दुई देश,"काठमाडौं लामो समयदेखि जापानमै बसेर उतैका विभिन्न थलोमा सांगीतिक प्रस्तुतिमार्फत नेपाल चिनाउँदै आएका छन् चौतारी ब्यान्डका कलाकारहरूले । यो ब्यान्ड आइतबारभने जापानी कलाकारसहित राष्ट्रिय नाचघरमा प्रस्तुत भयो । संगीतकर्मीहरूले संगीतमार्फत दुई देशलाई जोड्ने प्रयास गरे । बाँसुरी, तबला, मादल, गितार र ड्रमको सहयतामा प्रस्तुत दुई देशका प्रचलित धुनहरू लोभलाग्दा थिए । चौतारी ब्यान्डका बाँसुरीवादक पञ्च लामाले चर्चित नेपाली धुनहरू बजाएर प्रस्तुति थालेका थिए । उनीसँगै श्रवण लामाले तबलामादलमा र जापानी कलाकार तेराकादो मित्सुगुले गिटारमा आफूहरूलाई प्रस्तुत गरे । हिमालयमा सूर्योदयको आभाष हुने धुन प्रस्तुत गरेपछि पञ्चले दर्शकको जापानी धुन टोकियोको रात्रिकालीन धुन र समुद्रको छाल धुन थिमको धुन सुनाएका थिए । यी दुई धुनसँगै फ्युजन गरेर उनले नोट इन काठमाडौं शीर्षकमा उपत्यकामा प्रचलित स्थानीय धुन सुनाउन भ्याए । पुुरानो नेपाली गीत ए कान्छा ठट्टैमा यो धुन सुनाएर श्रोतालाई भावुक बनाएका उनले सिन्धुपाल्चोक चौरा बोलको सेलोलाई बाँसुरीमा प्रस्तुत गरेर दर्शक नचाए । उनले मुरलीमार्फत विभिन्न चराको आवाज समेत कार्यक्रममा प्रस्तुत गरे । श्रवणले बजाएको ड्रममा बाँसुरी धुन मिसाएर पनि उनले रोचक प्रस्तुति दिए । कार्यक्रममा पञ्च, श्रवण र तेराकादोले १८ धुन पस्के । उनीहरूले चर्चित नेपाली धुन रेसम फिरिरी प्रस्तुत गर्दा दर्शकश्रोताले नाचेका थिए । लोक झ्याउरे भाकाको धुन पनि मन छुने थियो । बहुदेश, बहुसमाज र बहुसंस्कृतिको अर्थ दिने आकाश राजमार्ग शीर्षक धुन पनि निकै सान्दर्भिक थियो । धुन अनुसार दुई देशका विभिन्न प्राकृतिक र सांस्कृतिक दृश्यहरू प्रोजेक्टरमार्फत देखाउँदा दर्शकले स्थानीयताको आभाष गरेका थिए । दुई दशकदेखि जापानमा बसेर नेपाली धुन पस्कँदै आएका पञ्च र श्रवणलाई जापानी कलाकार तेराकोदा मित्सुगुले पनि साथ दिएका हुन् ।यस्ता कार्यक्रमले मुलुक प्रवद्र्धनमा सघाउने आयोजक सांस्कृतिक संस्थान (नाचघर) का महानिर्देशक राजेश थापाले दाबी गरे । जापानमै पनि चौतारी ब्यान्डको काम हेरेर आएको बताउँदै धुनबाट नेपाललाई चिनाउँदै आएका कलाकारहरूलाई नेपाल निम्त्याउन पाउँदा खुसी लागेको थापाले बताए ।"
अस्पताललाई सघाउन कलाकार,"सिरहा तराईको बाक्लो हुस्सु । लहानस्थित पशुपति सिनेमा हलमा खचाखच दर्शक । मधेसी पहिरनमा शिवशंकर रिजाल (जोगिन्दर पानवाला) मञ्चमा उक्लिएका मात्रै थिए, हल हाँसोले गुन्जियो । शिवशंकरले मैथिली भाषामा हँसाउन थाल्दा उनका जाडी बनेर सुरेन्द्र केसी (मूला साग) झुल्किए । ज्योतिषी र हात हेराउने पात्रको भूमिका उनीहरूले शनिबार लहानबासीलाई चिसो बिर्साउने बनाइदिए ।तराई मधेसको पान संस्कृति र पहाडमा मूला सिन्की दुवै वस्तु जनजनमा परिचित छन्, व्यंग्य यात्रामा प्यारोडीमार्फत उनीहरूले सन्देश दिए, हिमाल, पहाड र तराई मिलेर नेपालीबीच दरिलो एकता हुनु जरुरी छ ।आँखा रोगीहरूको सहयोगार्थ लायन्स क्लब अफ लहानले हालै व्यंग्य यात्रा गरेको थियो । क्लबले मोतीबिन्दुका रोगीहरूको उपचारमा सघाउँदै आइरहेको थियो । क्लबले यसपालि विभिन्न स्थानमा सञ्चालन गरेको शिविरमा आएको ५९ जना मोतीबिन्दुका बिरामीले आर्थिक अभावका कारण आँखाको शल्यक्रिया गर्न सकेका थिएनन् । तिनैको सहयोगार्थ व्यंग्य यात्रा गरिएको थियो । त्यसबाट संकलित एक लाख ४२ हजार एक सय ९० रुपैयाँको चेक लहानस्थित सगरमाथा चौधरी आँखा अस्पताललाई हस्तान्तरण गरियो । त्योसहित आफ्ना सदस्यहरूबाट प्राप्त गरेको चन्दा, दातृ निकायले पठाएको कार्यक्रमबाट भएको बचत पनि आँखा अस्पताललाई दिइएको क्लबका अध्यक्ष पाण्डव हमालले जानकारी दिए ।व्यंग्य यात्रा ब्लु डायमन्डको सहयोगमा सप्तरीको फत्तेपुरबाट पुस २१ मा सुरु गरिएको थियो । चर्चित हास्यव्यंग्य कलाकारहरू मनोज गजुरेल, जितु नेपाल (मुन्द्रे), राजा राजेन्द्र पोखरेल र चर्चित गायिका माण्डवी त्रिपाठीले पनि यसमा प्रस्तुति दिएका थिए ।"
देशभक्तिको भावनाले परिपूर्ण,"लन्डन विद्यार्थीकालदेखि नै साहित्यमा रुचि थियो उनलाई । स्कुल पढदा प्रतियोगिताका लागि निबन्ध कोर्थे उनी । जिल्लाव्यापी निबन्ध प्रतियोगितामा पुरस्कार जितेको सम्झना उनलाई अझै छ । सन् १९८६ मा उच्च शिक्षाका लागि सोभियत संघ लागे उनी । अध्ययन गर्न बिदेसिएपछि नेपाली भाषामा लेख्नेपढ्ने काम स्वाभाविक रूपमा कम हुने भइहाल्यो । उनको औपचारिक अध्ययन समापन हुनु र सोभियत संघ विघटन हुनु सँगसँगै भयो । सोभियत संघले राज्य नियन्त्रित अर्थ व्यवस्था त्यागेर खुल्ला बजार अर्थतन्त्र अंगिकार गरेपछि व्यवसायमा होमिए जीवा लामिछाने । व्यावसायिक व्यस्तताले लेखन टुट्यो । तर, व्यस्तताबीच डायरी मेन्टेन गरिरहन्थे उनी । सन् २०११ मा गैरआवासीय नेपाली संघ (एनआरएनए) को नेतृत्व लिएसँगै उनले एनआरएन अभियानको विस्तार र व्यापारको सिलसिलामा विश्वका पाँच महादेश घुम्ने मौका पाए । तिनै मुलुक घुम्दाका अनुभूतिलाई संग्रह गरेर महिना दिनअघि प्रकाशित सरसर्ती संसार लिएर लन्डन आइपुगेका छन् उनी । रूसका सफल व्यवसायी तथा गैरआवासीय नेपाली संघका पूर्वअध्यक्ष एवं वर्तमान प्रमुख संरक्षक जीवाद्वारा लिखित नियात्रा सरसर्ती संसार को आइतबार लन्डनमा एक समारोहबीच लोकार्पण गरियो । नेपाली राजदूत डा दुर्गाबहादुर सुवेदी र मधेसी जनअधिकार फोरमका सांसद जितेन्द्रनारायण देवले संयुक्त रूपमा कृति विमोचन गरे । यसअघि उक्त कृति नेपाल, तान्जानिया र रूसमा विमोचन भइसकेको छ ।यसमा दर्शनका कुरा छैनन्, जीवा भन्दै थिए, यायावर शैलीमा घुमेको मान्छेले आफूलाई लागेको अनुभूति पस्केको मात्र हो ।नियात्रामा निजी कुराकै वर्णन बढी हुन्छ । तर, जीवाले आफ्नो कृतिमा घुमेका ठाउँको राजनीति, रहनसहन, मानिससँगको भलाकुसारी, भूगोल, इतिहासजस्ता पक्ष पनि समेटिएको बताए ।नेपालब्रिटेन डटकमद्वारा आयोजित कार्यक्रममा राजदूत डा सुवेदीले जीवा अब सफल व्यवसायी, समाजसेवी, नेपाली भाषा साहित्यसेवी र गैरआवासीय नेपाली अभियानका अभियन्ता मात्र नभएर लेखकको पनि पंक्तिमा उभिन आइपुगेको बताए । उनले जीवाका लेखहरूमा राष्ट्रिय चेतना र देशभक्तिको भावना रहेको टिप्पणीसमेत गरे । हाल लन्डनमा रहेका सांसद देवले जीवा कृति उच्चस्तरको भएको भन्दै यसले नेपाली साहित्यमा पनि ठूलो योगदान दिनेमा आफू आशावादी रहेको सुनाए ।"
आरम्भ डबलीको भवन,"संगीत तथा नाट्य प्रतिष्ठानका कुलपति सरुभक्तले सोमबार भवन शिलान्यास गरे । २० लाख रुपैयाँको लागतमा निर्माण हुन लागेको भवन दुई वर्षभित्र पूरा गर्ने लक्ष्य आयोजक आरम्भका अध्यक्ष गोपाल देवानले बताए । डेढ कठ्ठा जमिनमा एक सय सिट क्षमताको नाट्य हल निर्माण गरिने बताइएको छ । १९९७ सालमा सुरु भएको धरानको रंगमञ्च दुई दशकयता विविध कारणले सुस्ताएको थियो । सुस्ताएको आरम्भ नाट्य डबलीले धरानमा आफ्नै भवन बनाएर नाटकलाई जीवन्त दिने भएपछि धरान फेरि रंगमञ्चको सहरको रूपमा चिनिने तयारीमा जुटेको जनाएको छ ।आरम्भका उपाध्यक्ष एवं इन्जिनियरसमेत रहेका सचिन क्षेत्रीले फेब्रिकेट जडित नाट्य हल मोबाइल टाइपमा हुने बताए । उनका अनुसार हलभित्रका सामग्रीलाई अन्यत्र सार्न सकिने गरी निर्माण गरिनेछ । हल भूकम्प प्रतिरोधीसमेत हुने छ । स्लोप आकारमा निर्माण हुन लागेको स्टेज उठाएर अन्यत्र लान सकिने खाल्को निर्माण गर्न लागिएको क्षेत्रीले बताए । आरम्भका अध्यक्ष गोपाल देवानले नाट्य हल साउन्ड तथा लाइट प्रुफको बन्ने बताए । उनले प्रत्यक्ष ध्वनि सुनिन सक्ने टाइपको हल बनाउने उनले बताए । प्रतिष्ठानका कुलपति सरुभक्तले नाट्य क्षेत्रमा पूर्वको धरानले प्रतिनिधित्व गर्दै आएको उल्लेख गर्दै भने, कला, संगीत नाटकले समाजलाई सभ्य बनाउन प्रेरित गर्छ । राजधानी केन्द्रित यस्ता रंग पाठशाला रंगमञ्चको सहर भनिएर चिनिएको धरानमा बन्न लागेकामा म धेरै खुसी छु । रंगमञ्चको विकास गर्न प्रतिष्ठान गम्भीर भएर लाग्छ । रंगमञ्चलाई जीवन्तता दिन प्रतिष्ठानका तर्फबाट सहयोगका लागि सरकारलाई झकझकाउने प्रतिबद्धता जनाउँछु ।"
टीभी स्टारको गहना चोर्ने १६ पक्राउ,"पेरिस अंग्रेजी तथा केही युरोपेली भाषामा प्रसारण हुने टेलिभिजन कार्यक्रमकी रियालिटी टीभी स्टार किम कार्दासियान वेस्टको गरगहना तथा अमूल्य जुहारत डकैती गर्ने गिरोहका १६ जनालाई पक्राउ गरिएको फ्रान्सेली प्रहरीले जनाएको छ । गायिका, नर्तकी, नायिका किम फ्रान्समा फेसन विक नामक टेलिभिजन कार्यक्रम प्रस्तुत गर्ने सिलसिलामा गत अक्टोबरमा पेरिस पुगेकी थिइन् । पेरिसस्थित उनको निजी निवासमा डाँकाहरूको एउटा ठूलै गिरोह जबर्जस्ती घुसी किमलाई बाथरुमभित्र थुनी समूहले एक करोड अमेरिकी डलरभन्दा बढी मूल्य पर्ने सुन तथा हीराका गरगहना, जुहारत डकैती गरेर फरार भएका थिए । उनलाई शारीरिक चोटपटक केही नलागे तापनि मानसिक रूपमा निकै सन्त्रस्त र विचलित भएकी किमका प्रवक्ता महिलाले बताइन् ।"
बाढीबाट २१ को मृत्यु,"थाइल्यान्ड थाइल्यान्डको दक्षिणी दसवटा प्रान्तमा एक सातादेखि निरन्तर परेको ठूलो वर्षा र बाढीका कारण सोमबारसम्म २१ जनाको मृत्यु र २ सयभन्दा बढी स्थानमा सडक र ५९ पुलमा क्षति पुगेको छ ।बाढीले ३ लाख ३० हजार घरमा क्षति पुगेको छ, जसबाट ९ लाख ६० हजार व्यक्ति विस्थापित भएका छन् । सडक क्षतिका कारण ती क्षेत्रमा आवागमन अवरुद्ध भएको छ । दक्षिण थाइल्यान्डमा सामान्य जनजीवन प्रभावित भएको बाढी प्रकोप नियन्त्रण विभागका महानिर्देशक काटचाई प्रोमलर्टले बताए । वर्षाका कारण कतिपय क्षेत्र आंशिक डुबानमा परेपछि उनीहरू विस्थापित भएका हुन् । थाइल्यान्डको मौसम विभागले मंगलबारदेखि मौसममा सुधार आउने बताउँदै नदी आसपासका क्षेत्रमा सुरक्षा सतर्कता अपनाउन सर्वसाधारणलाई अनुरोध गरेको छ । यस्तै, प्रशासनले डुबानमा परेका बस्तीबाट पानी निकाल्न निकै ठूला पानी तान्ने पम्पको सहयोगमा अनवरत जुटिरहेको बताएको छ । नयाँ वर्षको सुरुवातसँगै आएको वर्षाले थाइल्यान्डको पर्यटन व्यवसायलाई पनि नराम्रो असर पारेको छ ।"
भियतनाममा अनिवार्य रक्तदानको प्रस्ताव,"अनिवार्य रक्तदान लागू गर्ने तथा ऐच्छिक रक्तदानलाई प्रोत्साहन दिन सरकारी खर्चमा वृद्धि गरिनेसमेत दुइटा कार्ययोजना कार्यान्वयन गरिने पनि स्वास्थ्य मन्त्रालयले जनाएको छ । अनिवार्य रक्तदान योजनामा मुलुकका करिब ४ करोड ६० लाख वयस्कले वर्षको कम्तीमा एकपटक प्रतिव्यक्ति एक युनिटका दरले अनिवार्य रक्तदान गर्नुपर्छ । एक युनिट रक्तथैलीमा २ सय ५० मिलिलिटरको परिमाण हुन्छ । तर, रक्तसम्बन्धी र रक्तजन्य अन्य रोगले ग्रस्त करिब १ करोड ४२ लाख रोगी पनि पर्ने हुँदा उनीहरूको हकमा भने यो योजना लागू हुने छैन ।"
बलात्कारमा मुद्दा,रुकुम नाताले भतिजी पर्ने मुसिकोट १४ की एक बालिकालाई बलात्कार गरेको भनी चौखाबाङ १ का ६५ वर्षीय वीरबहादुर बुढाविरुद्ध मुद्दा दर्ता भएको छ । बालिकालाई विगत ३ वर्षदेखि डरत्रास देखाएर बलात्कार गरेको उजुरीका आधारमा प्रहरीले बुढालाई पक्राउ गरेको थियो । छानबिनका क्रममा उनीविरुद्ध जबर्जस्ती करणीको मुद्दा दर्ता भएको प्रहरीले जनाएको छ । बालिका गर्भवती भएपछि उनकी आमाले घटनाबारे थाहा पाएकी थिइन् ।
निर्वाचन घोषणा तत्काल,"कञ्चनपुर नेपाली कांग्रेसका केन्द्रीय सदस्य रामशरण महतले संविधान संशोधन प्रक्रिया अघि बढेसँगै स्थानीय निर्वाचन मितिसमेत घोषणा हुनुपर्ने बताएका छन् । संशोधनमा महिनौं लाग्ने भएकाले तत्काल निर्वाचन मिति घोषणा गरेर अघि बढ्नुपर्ने उनको भनाइ छ । अब संशोधन पर्खेर बस्ने बेला छैन, सोमबार महेन्द्रनगरमा पत्रकार भेटघाटमा नेता महतले भने, आइतबार संसदमा पेस भएका केही निर्वाचनसम्बन्धी विधेयक फास्ट ट्रयाकबाट पारित गराउनुपर्छ । संविधानमै सीमांकन प्रदेश सभाबाट पारित गराउनुपर्ने उल्लेख भएकाले सभा गठन नहुन्जेल सीमा हेरफेर गर्न नसकिने उनको तर्क छ ।"
काभ्रेमा खोप सुनिश्चित,काभ्रे काभ्रे पूर्ण खोप सुनिश्चितायुक्त जिल्ला घोषणा भएको छ । २०७२७३ सालमा १ वर्षसम्मका ८ हजार १२ बालबालिकाले अत्यावश्यक ११ प्रकारका खोप पूरा भएपछि आइतबार यस्तो घोषणा गरिएको हो ।
जलाशययुक्त आयोजनाको खरिद दर तोकियो,"काठमाडौं ऊर्जा मन्त्रालयले जलाशयुक्त र अर्ध जलाशययुक्त आयोजनाका लागि विद्युत् खरिद सम्झौता (पीपीए) को दर प्रस्ताव गरेको छ ।सरकारले आयोजना र समयका आधारमा न्यूनतम प्रतियुनिट ४ रुपैयाँ ८० पैसादेखि अधिकतम १२ रुपैयाँ ४० पैसासम्मको पीपीए दरको प्रस्ताव गरेको हो । राष्ट्रिय ऊर्जा संकट निवारण तथा विद्युत् विकास दशक अवधारणापत्र र कार्ययोजना (२०७२ कार्यान्वयनका लागि पीपीए दर प्रस्ताव गरिएको ऊर्जामन्त्री जनार्दन शर्माले बताए ।हामीले प्रवद्र्धकको लाभांश १७ प्रतिशत नबढ्ने गरी खरिद दर प्रस्ताव गरेका छौं, सोमबार ऊर्जा मन्त्रालयका आयोजित पत्रकार सम्मेलनमा उनले भने, यसले खरिद दरको अन्योल समाप्त गरेको छ । कार्ययोजनामा राष्ट्रिय विद्युत् नियमन आयोग गठनको प्रावधान राखिएको छ । आयोगले कार्यान्वयन सुरु गर्नुपूर्वका लागि नयाँ पीपीए दर प्रस्ताव गरिएको मन्त्रालयले जनाएको छ । ऊर्जा मन्त्रालयस्तरीय निर्णयबाट पीपीए दर प्रस्ताव गरिएको हो । मन्त्रिपरिषद्ले अनुमोदन गरेपछि पीपीए दर कार्यान्वयनमा आउनेछ । जलाशययुक्त आयोजनाका लागि मंसिर १६ देखि जेठ १५ सम्म प्रतियुनिट १२ रुपैयाँ ४० पैसा र जेठ १६ देखि मंसिर १५ सम्मका लागि ७ रुपैयाँ १० पैसा पीपीए दर प्रस्ताव गरिएको छ । दिनभरको पानी जम्मा गरेर साँझमा विद्युत् निकाल्न सकिने (पिकिङ रन अफ रिभर (पीआरओआर) आयोजनाका लागि मंसिर १६ देखि जेठ १५ गतेसम्म १० रुपैयाँ ५५ पैसा पीपीए दर प्रस्ताव गरिएको छ । यो प्रस्तावित दरले तत्काललाई कम्पनी मोडलमा निर्माण गर्न लागिएको १ सय ४० मेगावाटको तनहुँ हाइड्रो जलाशययुक्त आयोजना र विद्युत् प्राधिकरणबीच विद्युत् खरिद सम्झौता गर्न सहयोग पुग्नेछ । मुलुकमा जलाशययुक्त आयोजना निर्माण गर्न स्वदेशी तथा विदेशी निजी क्षेत्रलाई आकर्षित गर्ने विश्वास ऊर्जा मन्त्रालयको छ । यस्ता आयोजनाले यस अवधिमा कम्तीमा ६ घन्टा विद्युत् आपूर्ति गर्नुपर्नेछ । पीआरओआर आयोजनाले जेठ १६ देखि मंसिर १५ सम्म उत्पादन गरेको नन पिकिङ ऊर्जाका लागि ८ रुपैयाँ ४० पैसा र पिकिङ का लागि ४ रुपैयाँ ८० पैसा तोकिएको छ । सरकारले प्रस्ताव गरेको विद्युत् खरिद दर मुलुकमा १० हजार मेगावाट विद्युत् उत्पादन नभएसम्म लागू हुनेछ । १० हजार मेगावाट उत्पादन पूरा भएपछि भने यो दरमा हेरफेर हुन सक्ने मन्त्री शर्माले बताए । उनका अनुसार मन्त्रालयले सार्वजनिक गरेको पीपीए दर अहिले नै लागू नभइसकेको जानकारी दिए । यो दर अहिल्यै लागू भइहाल्यो भन्ने हैन । अहिले पनि हामी सरोकारवालासँग छलफलमा छौं, उनले भने, छलफलपछि यसमा केही हेरफेर हुन पनि सक्छ । विद्युत् प्राधिकरणले हाल १ सय मेगावाटसम्मका नदीको प्रवाहमा आधारित (रन अफ रिभर (आरओआर) आयोजनाका लागि पुसदेखि चैतसम्म प्रतियुनिट ८ रुपैयाँ ४० पैसा र वैशाखदेखि मंसिरसम्म ४ रुपैयाँ ८० पैसा दरमा विद्युत् खरिद गर्दै आएको छ । शर्माले जलाशययुक्त र पीआरओआर आयोजनामा समेत लगानी भित्र्याउन यसले सहयोग गर्ने बताए । यो खरिद दर सम्झौता गर्दा हाल प्राधिकरणले लागू गरेअनुसार ३ प्रतिशतको वार्षिक साधारण वृद्धिका हिसाबले ८ वर्षसम्म सुविधा दिइनेछ । जलाशययुक्त, पीआरओआर र १ सय मेगावाटभन्दा ठूला नदीको प्रवाहमा आधारित आयोजनामा अहिले तोकिएको दर लागू हुनेछ । यसका लागि प्रवद्र्धक कम्पनीले आयोजना सम्पन्न भएपछि लाभांशका लागि खरिदकर्तासमक्ष पेस गर्नुपर्ने प्रावधान राखिएको छ । जलाशययुक्त अयोजनाले भने सुख्खायाम (मंसिर १६ देखि जेठ १५ सम्म) मा वार्षिक उत्पादनको ३५ प्रतिशतभन्दा माथि उत्पादन दिनुपर्नेछ । ३५ प्रतिशतभन्दा बढी उत्पादन दिन नसकेमा त्यसलाई पीआरओआर मानेर त्यसैअनुसारको दर निर्धारण हुने मन्त्रालयले जनाएको छ । सुख्खायामममा वार्षिक विद्युत् उत्पादनको ५० प्रतिशतभन्दा बढी भएमा भने बढी उत्पादित विद्युतको प्रतिशत बराबर वर्षायामकै दरमा घटाउनुपर्नेछ । बहुउद्देश्यीय जलाशययुक्त अयोजनाको खरिद दर भने वर्षभरिकै लागि एउटै निश्चित दर हुनेछ । यसका लागि सुख्खा र वर्षायाम दुवैको औसत निकालेर खरिद दर तोकिनेछ । पीआरओआरका लागि भने मन्त्रालयले न्यूनतम विद्युत् आपूर्ति ४ घण्टा तोकेको छ । ठूला जलाशययुक्त आयोजनाको पीपीए दर नतोकिँदा लगानीमा अन्योल रहेकामा दर तोकिएपछि अन्योल हटेको ऊर्जा सचिव अनुप उपाध्यायले बताए । उनले नेपालका ठूला जलाशययुक्त आयोजनामा अब लगानी भित्र्याउन प्रोत्साहन मिल्ने दाबी गरे ।जनताको लगानी प्रतिबद्धता माग सरकारले सोमबार नै जनताको पैसामा माथिल्लो अरुण, दूधकोसी, तमोर, सुनकोसी ३, लाङटाङ, नलसिङगाड, उत्तरगंगा, तिला १, नौमुरेलगायतका आयोजनामा निर्माण गर्न सर्वसाधारणबाट लगानी प्रतिबद्धता आह्वान गरेको छ । ऊर्जामन्त्री शर्माले नेपालको पानी, जनताको लगानी कार्यक्रमका लागि सर्वसाधारणबाट लगानी प्रतिबद्धता आह्वान गरेका हुन् । जनताले लगानी प्रतिबद्धता गर्न आवेदन दिन सक्ने वेबसाइटको सुरुवात गर्दै यस्तो आह्वान गरेका हुन् । ऊर्जा मन्त्रालयले तयार पारेको अनलाइन पोर्टल एमओईएलअनलाइन डट एमओइएन डट जीओभी डट एनपी मार्फत विश्वभर रहेका नेपालीले लगानी प्रतिबद्धता जनाउन सक्ने मन्त्री शर्माले बताए । अनलाइनमार्फत तोकिएको विवरण र कागजात भरेर सर्वसाधारणले लगानी प्रतिबद्धता गर्न सक्ने उनले जानकारी दिए । सर्वसाधारणले गरेको यस्तो लगानी प्रयोग गरी माथिल्लो अरुण, दूधकोसी, तमोर, सुनकोसी ३, लाङटाङ, नलसिङगाड, उत्तरगंगा, तिला १, नौमुरेलगायतका आयोजनामा निर्माण अघि बढाइनेछ ।उनले विदेशमा बस्ने नेपालीसहित कर्मचारी, विभिन्न कोषहरूलगायतका समेत लक्षित गरेर अनलाइनबाटै लगानी प्रतिबद्धताको व्यवस्था गरिएको जानकारी दिए ।टेक अर पे लागू भइसक्योमन्त्री शर्माले उत्पादकहरूले उत्पादन गरेको विद्युत् लिएमा मात्र रकम तिर्ने (टेक एन्ड पे) नीतिलाई खारेज गरेर सोमबारदेखि नै विद्युत् लिने वा रकम तिर्ने (टेक अर पे) लागू भएको जानकारी दिए । पुरानो नीति विद्युत् उत्पदन बढाउनका लागि बाधक देखिएकाले त्यसलाई खारेज गरिएको छ, उनले भने, आजैदेखि टेक अर पे लागू भएको छ, सबै निकायले लागू गर्नेछन् । यो नीति मुलुकमा १० हजार मेगावाट बिजुली उत्पादन नहुँदासम्म लागू हुनेछ ।ऊर्जा क्षेत्रको विकास गर्न बैंक ब्याजदर घटाउने तथा ५० लाख मूल्य अभिवृद्धि कर छुट दिने प्रस्ताव अघि बढाइएको समेत उनले जानकारी दिए । डलरमा हुने पीपीएको जोखिम न्यूनीकरण गर्न हेजिङ फन्ड को व्यवस्था गर्न लागिएको शर्माले बताए । यो फन्डमा कसरी रकम व्यवस्थापन गर्ने भन्ने विषयमा छलफल गर्न सकिन्छ, उनले भने, यसका लागि हामीले अर्थ मन्त्रालयमा प्रस्ताव गरिसकेका छौं । फन्डको व्यवस्थापन गरेपछि डलर पीपीएका विषयमा उठेका विवाद नदोहोरिने उनको दाबी छ । चार वर्षमा चार गुणा माग बढ्ने हालको तुलनामा नेपालको विद्युत् माग आगामी चार वर्षभित्र करिब चार गुणा बढ्ने देखिएको छ । जल तथा ऊर्जा आयोगले सोमबार सार्वजनिक गरेको विद्युत् माग पूर्वानुमान प्रतिवेदन अनुसार सन् २०२० सम्ममा हालको भन्दा माग चार गुणा बढ्ने देखिएको छ । आयोगले विद्युत् उपभोग र त्यसको वृद्धिदरका आधारमा आगामी २५ वर्षको मागसम्बन्धी पूर्वानुमान सार्वजनिक गरेको छ । अहिले हाम्रो माग १ हजार ७ सय २१ मेगावाट रहेको छ, ऊर्जा आयोगका सचिव मधुसुदन अधिकारीले भने, सन् २०२० मा यो माग ६ हजार ८ सय १४ मेगावाट पुग्ने देखिन्छ । आयोगको प्रतिवेदनअनुसार आगामी चार वर्षमा सहरी क्षेत्रका ७५ प्रतिशत घरमा विद्युतबाटै पानी तताउने सुविधा उपयोग हुने देखिन्छ । आयोगले आगामी चार वर्षभित्र सहरी क्षेत्रका सबै घरमा विद्युतबाटै खाना पकाउने प्रचलन सुरु हुने प्रक्षेपणका आधारमा मागको तथ्यांक निकालेको हो । यसैगरी आउने चार वर्षमा कम्तीमा ७ प्रतिशत ग्रामीण क्षेत्रका घरमा विद्युतबाटै खाना पकाउने प्रचलन सुरु हुनेछ । यसैगरी सन् २०२५ सम्ममा सहरी क्षेत्रको ७ प्रतिशत विद्युतीय मेट्रो सञ्चालन विद्युतबाट हुने आयोगको प्रक्षेपण छ । प्रतिवेदनअनुसार सन् २०२५ मा नेपालको विद्युत् माग १० हजार ८ सय ३ मेगावाट, २०३० मा १८ हजार ३ सय ७१ मेगावाट, २०३५ मा २९ हजार २ सय ३१ र २०४० मा ५१ हजार ३ सय ३० मेगावाट पुग्नेछ । टेक अर पे तत्काल लागू गर्न माग यसैबीच स्वतन्त्र ऊर्जा उत्पादकहरूको संस्था नेपाल (इप्पान) ले सरकारले घोषणा गरेको टेक अर पे, मूल्य अभिवृद्धि कर (भ्याट) छुटलगायतको तत्कालै कार्यान्वयन गर्न माग गरेको छ ।सोमबार राजधानीमा पत्रकार सम्मेलन गरी इप्पानले सरकारले पटकपटक विभिन्न सहुलियत र छुटको घोषणा गर्ने तर कार्यान्वयन नगर्ने गरेको आरोप लगाए । धेरै घोषणा भएका छन्, पटकपटक हुने गर्छन्, इप्पानका अध्यक्ष शैलेन्द्र गुरागाईले भने, त्यसको कार्यान्वयन भने हुने गरेको छैन, हामी तत्कालै कार्यान्वयन गर्न माग आग्रह गर्छौं । उनीहरूले वन क्षेत्रको जग्गा भाडामा लिएबापत ७५ रोपनीको हदबन्दीको व्यवस्था हटाउने, निजी प्रवद्र्धकलाई प्रसारण लाइन र सबस्टेसनको निर्माण गर्न दिन पनि माग गरेका छन् । सरकारले पटकपटकका लोडसेडिङ अन्त्य र ऊर्जा आत्मनिर्भर बनाउने घोषणाको कार्यान्वयन गर्न पनि इप्पानले माग गरेका छन् । इप्पानले हालै नयाँ कार्यसमिति चयन गरेको पत्रकार सम्मेलनमा जानकारी दिइएको छ । गुरागाईको सभापतित्वमा चयन भएको नयाँ कार्यसमितिको उपसभापतिमा कुमार पाण्डे, महासचिवमा तुकप्रसाद पौडेल र कोषाध्यक्षमा आनन्द चौधरी छन् ।"
सडक छेउका पम्प सुधार्न निर्देशन,"काठमाडौं सरकारले सडक नजिक सञ्चालित पेट्रोलपम्पको पूर्वाधार सुधार गर्न निर्देशन दिएको छ ।एउटा मात्रै नोजल, त्यसमा पनि सरकारी मापदण्डअनुसार सञ्चालन नभएपछि ४ महिनाभित्र सुधार गर्न निर्देशन दिएको हो । अधिकांश पम्पले मापदण्ड पालना गरेका छैनन् । पम्पको पूर्वाधार सुधार गर्न सूचना प्रकाशित गरेका छौं, आयल निगमका बिक्री वितरण विभाग निर्देशक सीताराम पोखरेलले भने, चार महिनाभित्र सुधार नगरे कारबाही हुन्छ । पम्पको अनुगमनगरी मापदण्ड पूरा नगर्ने पम्पलाई कारबाहीको दायरामा ल्याइने उनले बताए ।हाल मुलुकभरि करिब १२ सय पेट्रोलडिजेल पम्प सञ्चालनमा छन् । तीमध्ये वाग्मतीमा १ सय ७२ र उपत्यकामा १ सय १७ पेट्रोलडिजेल पम्प सञ्चालनमा छन् । हाल नेपाली सेना, प्रहरी, सशस्त्र, साझा र नेसनल ट्ेरडिङको स्वामित्वमा ८ वटा पम्प सञ्चालनमा छन् । उपत्यका बाहिर चितवन, पथलैया, पोखरा र दाङमा पनि सरकारले सञ्चालन गर्दै आएको छ । तर, अधिकांश पम्पहरू मापदण्ड पूरा नगरी सञ्चालन गर्दै आएका छन् । निगमका अनुसार पम्प सञ्चालकले साधारण बिक्रेताको बिक्रीस्थल रहने जग्गाको लम्बाइ राष्ट्रिय राजमार्गको हकमा ४० मिटर र चौडाइ कम्तीमा १७ मिटर, कुल क्षेत्रफल कम्तीमा तीन रोपनी वा साढे चार कठ्ठा जग्गा अनिवार्य हुनुपर्छ । साधारण विक्रेताको बिक्रीस्थल रहने सहायक राजमार्गको हकमा जिल्ला विकास समिति, गाविस तथा कृषि र अन्य सडकहरूको हकमा गाविस तथा नगरपालिका क्षेत्रमा भए जग्गाको लम्बाइ कम्तीमा ३० मिटर र चौडाइ कम्तीमा १५ मिटर र कुल क्षेत्रफल कम्तीमा दुई रोपनी वा तीन कठ्ठा हुनुपर्ने निगमले जनाएको छ । महानगरपालिका वा उपमहानगरपालिकाको क्षेत्रभित्र साधारण विक्रेताको बिक्रीस्थल रहने भए बिक्रीस्थल रहने जग्गाको लम्बाइ कम्तीमा २० मिटर र चौडाइ १२ मिटर, कुल क्षेत्रफल कम्तीमा डेढ रोपनी वा दुई कठ्ठा हुनुपर्छ । यस्तै पम्प परिसरमा बिक्रेताको प्रमाणपत्र (नवीकरणसहित), परिमाण र गुणस्तरसम्बन्धी विवरण, मूल्यसूची, निगमको स्वीकृत लिएर भाडामा लिनेदिनेको कागजात, ४ थान १० लिटर क्षमताको बाल्टिन (बालुवा भरिएको), साबेल पिक एकएक थान अनिवार्य हुनुपर्छ । एक थान एक हजार लिटर पानी भरिएको ट्यांकी, पानी विश्रामस्थल तथा शौचालयको व्यवस्था, डिस्पेन्स पम्प, अन्डरग्राउन्ड ट्यांकीको संख्या र क्षमतासहितको विवरण, ३ फिट वा बढीमा ५ फिटसम्म उचाइ भएको कम्पाउन्ड वाल, वृक्षरोपण तथा ड्रेनेजको व्यवस्था हुनुपर्ने निगमले जनाएको छ । निगमका अनुसार पम्प सञ्चालकले अनुमति लिने क्रममा सबै मापदण्ड पूरा गर्ने दाबी गरे पनि कार्यान्वयन भने गरेका छैनन् ।मापदण्ड पूरा नगर्ने व्यवसायीलाई कानुनी दायरामा ल्याउन निगमले बिक्रेता विनियमावली संशोधनसमेत गरेको छ । करिब दुई साताअघि निगम सञ्चालक समितिले बिक्रेता विनियमावली २०७३ पाससमेत गरेको छ । सोही विनियमावलीअनुसार निगमले निर्देशन दिएको हो । गत शुक्रबार सूचना प्रकाशित गरेर सुधार गर्न भनेका छौं, पोखरेलले भने ।आपूर्ति मन्त्रालयका सहसचिव तथा प्रवक्ता सूर्यप्रसाद श्रेष्ठले विनियमावली प्रारम्भ भएको मितिले चार महिनाको म्याद दिएको बताए । सो समयअवधिभित्र कार्य सम्पन्न गर्न नसक्ने बिक्रेताहरूलाई विनियमावलीमा तोकेबमोजिम कारबाही हुने उनले बताए । चार महिनाभित्र सर्त पूरा नगर्ने साधारण बिक्रेतालाई नियमित रूपमा उपलब्ध गराउँदै आएको परिमाणको ५० प्रतिशत पेट्रोलियम पदार्थ रोक्छौं । त्यसपश्चात् निगमले एक महिनाको अर्को अवसर दिनेछ । उक्त समय सीमाभित्र मापदण्ड पूरा नगरे नियमित उपलब्ध गराउँदै आएको परिमाणको २५ प्रतिशत मात्रै पेट्रोलियम उपलब्ध गराउँछौं । त्यसपश्चात् पुन: एक महिनाको अन्तिम म्याद दिइनेछ, उनले भने, उक्त अवधिभित्र पनि मापदण्ड पूरा नगरेमा निगमले पेट्रोलियम पदार्थको आपूर्ति बन्द गरी बिक्रेता खारेज गर्नेछ । निगमका अनुसार मापदण्ड पूरा गर्ने सन्दर्भमा पम्प बिक्रेताहरूले आपसमा मर्जर, जग्गा थप वा अन्य स्थानमा स्थानान्तरण गर्न सक्नेछन् । तर, स्थानान्तरण गर्नुपूर्व निगमको स्वीकृति अनिवार्य रहेको जनाइएको छ । हाल सञ्चालनमा रहेका प्याक्ड (ड्रमबाट पेट्रोल कारोबार गर्ने) बिक्रेताहरू दुई वर्षभित्र नमुना पम्प बिक्रेतामा परिवर्तन गराउनुपर्ने जनाइएको छ । दुर्गम ठाउँमा पम्प भएका अवस्थामा ड्रमबाट इन्धन उपलब्ध गराउने चलन छ । उक्त व्यवस्थालाई प्याक्ड बिक्रेता भनिन्छ । पेट्रोलियम डिलर्स एसोसिएसनका अध्यक्ष लीलेन्द्र प्रधानले सरकारको एकपक्षीय निर्णयले व्यवसायीलाई अन्योलमा पारेको बताए । उनले जग्गाको हकमा बाहेक सर्वसाधारणलाई सुविधा दिन तयार रहेको बताए । बिक्रेता विनियमावली संशोधन भएको जानकारी पाए पनि पूर्ण रूपमा बुझ्न पाएका छैनौं, उनले भने, विनियमावलीबारे विस्तृत अध्ययन गरी निर्णय गर्नेछौं ।"
किसानलाई कमसल मल : संसदीय प्रतिवेदन,"सांसद काशीनाथ अधिकारी संयोजक रहेको ६ सदस्यीय उपसमितिले आइतबार मूल समितिलाई बुझाएको प्रतिवेदनले अनुदानमा किसानलाई बिक्री गरिने रासायनिक मलको गुणस्तर पनि कमसल रहेको औंल्याएको छ । कतिपय अवस्थामा कृत्रिम बोरासमेत प्रयोग गरेको किसानले सांसदहरूलाई अनुगमनका क्रममा गुनासो गर्दै बोरामा लेखिएको लेबलले उल्लेख गरेको पोषणतत्त्वको मात्रा नहुने गरेको बताएका छन् । समितिका सभापति मोहनप्रसाद बराललाई बुझाइएको प्रतिवेदनमा सरकारले बिक्री गर्ने मलमा करिब ५० प्रतिशत किसानको मात्रै पहँुच रहेको उल्लेख गरिएको छ । अध्ययन समितिले यो कार्यलाई अन्त्य गर्दै सबै किसानको पहुँचमा मल पुर्याइनुपर्ने सुझाव तत्काल लागू गर्नुपर्ने भनेको छ । अनुदानमा मल वितरण गर्न ल्याइएको यो कार्यक्रम लागू भएको करिब एक दशक हुन लाग्दासमेत सरकारले पुनरावलोनक र समीक्षा नगरेको भन्दै प्रतिवेदनले लक्ष्यअनुरूप यो कार्यक्रमको उद्देश्यमाथि पनि प्रश्न गरेको छ ।मल नीति २०५८ लाई बेवास्ता गर्दै उत्पादन र उत्पादकत्व बढाउन सरकारले साना र सीमान्तकृत किसानका लागि यो कार्यक्रम ल्यायो तर प्रतिफल देखिएन, प्रतिवेदनमा भनिएको छ । त्यसैगरी मलको ढुवानी भाडा पनि मनपरी निर्धारण हुने, अपरदर्शी, कृत्रिम अभाव हुने गरेको गुनासो किसानहरूले सांसदसमक्ष राखेका छन् । रासायनिक मल आयातको जिम्मा कृषि सामग्री कम्पनी र साल्ट ट्ेरड्रिङलाई छ भने यसलाई सहकारीमार्फत किसानलाई बिक्री गर्नुपर्छ । तर कतिपय जिल्लामा यो प्रक्रियाको पनि पालना हुने नगरेको औंल्याइएको छ । कृत्रिम सहकारी र कृत्रिम बिक्रेताको चलखेलका कारण किसान मारमा परेका देखिन्छन्, प्रतिवेदनले भनेको छ । हाल नेपालमा वार्षिक ५ लाख टन रासायनिक मल प्रयोग हुँदै आएको छ । तर, कृषि विकास मन्त्रालयले २ लाख ७४ हजार टनका लागि मात्रै अनुदान उपलब्ध गराउँदै आएको छ । यसका लागि मात्रै पौने ५ अर्ब रुपैयाँ विनियोजन हुने गरेको छ । यसैबीच भारतबाहेक तेस्रो मुलुकबाट आयात हुने मलले कोलकाताको हल्दिया नाकामा समयमै ढुवानी नपाउने कारणले किसानले समयमै मल नपाउने गरेको पनि प्रतिवेदनमा उल्लेख गरिएको छ ।सरकारले ०६५ चैतको मन्त्रिपरिषद्बाट रासायनिक मलमा अनुदान उपलब्ध गराउने निर्णय गरेको थियो । ०६५६६ देखि प्रतिकृषक तराईमा ४ हेक्टर, पहाडमा १५ रोपनीमा लगाइने तीन बालीसम्मलाई अनुदानको सरकारी मल वितरण गर्दै आएको छ । गत साउनमा गठन गरिएको समितिले कास्की, मोरङ, तनहुँ, चितवनमा पुगेर स्थलगत अध्ययन गरेको थियो । त्यस क्रममा समितिले सरोकारवाला, किसान संगठन, मल आयतकर्ता, विक्रेता, सहकारी, व्यवसायीलगायतसँग पनि अन्तरक्रिया गरेको थियो ।"
ढुवानीमा सिन्डिकेट छैन,"विराटनगर पूर्वका जिल्लाबाट विभिन्न सामान ढुवानी गर्दा सरकारले तोकेको दरभन्दा कम रकम लिने गरिएको व्यवसायीले जनाएका छन् । ढुवानी भाडा दोब्बर बढाएको भन्ने उद्योगीव्यवसायीको आरोप सत्य नभएको भन्दै उनीहरूले विज्ञप्ति जारी गरी यस्तो जनाएका हुन् ।उनीहरूले ढुवानी सेवामा सिन्डिकेट नरहेको दाबी पनि गरेका छन् । राजधानीसम्म सामान ढुवानी गर्दा सरकारको निर्णयअनुसार प्रति १० टन ३१ हजार ८ सय रुपैयाँ कायम गरिए पनि हाल २७ हजार रुपैयाँ मात्र लिइने गरेको ट्रक व्यवसायी महासंघले जनाएको छ । ट्रक व्यवसायी संघ विराटनगरका अध्यक्ष मेघराज सिग्देलका अनुसार ढुवानीमा आलोपालो प्रणाली लागू गरिएको छैन । आलोपालोका नाममा सुनसरीको इनरुवामा धर्मकाँटा राखेर रकम असुलेको आरोप व्यवसायीले लगाएका छन् । सिग्देलका अनुसार उक्त धर्मकाँटा हाल राखिएको नभई १० वर्षअघिदेखि सञ्चालनमा छ ।यातायात व्यवस्था कार्यालयका प्रतिनिधि, ट्राफिक प्रहरीलगायतको उपस्थिति रहने उक्त स्थानमा मापदण्डभन्दा बढी भार बोक्न नदिन साथै सम्भावित दुर्घटना रोक्न सुपरीवेक्षण हुने गरेको ट्रक यातायात व्यवसायी महासंघका क्षेत्रीय उपाध्यक्ष विनोद खड्काले बताए । ट्रकमा एकजना मात्र चालक रहने भएकाले लामो रुटमा गाडी चलाएर ल्याएपछि एक दिन विश्राम गराएर भोलिपल्ट मात्र जान दिने गरिएको संघले जनाएको छ ।"
हेवाखोलाको विद्युत् केन्द्रीय प्रसारणमा जोडिँदै,"काबेली करिडोरको दोस्रो चरणको काम पूरा नहुँदा आयोजनाले सबै काम सकेर पनि विद्युत् प्रवाह गर्न सकेको छैन । प्राधिकरण, आयोजना र ठेकेदार पक्ष आइतबार सब स्टेसनमा पुगी तयारी थालेको आयोजना प्रमुख दीपेन्द्र द्विवेदीले बताए । अब टेस्टिङको काम अघि बढ्छ, उनले भने, विद्युतको अभाव भएको यो अवस्थामा पूर्वको लोडसेडिङ घटाउन सहयोग पुर्याउँछ ।केन्द्रीय प्रसारणमा आयोजनाको विद्युत् नजोडदा उत्पादन त्यतिकै खेर गइरहेको छ । केही साताअघि नै सबै काम सकेर सब स्टेसनसम्म विद्युत् पुर्याएका हौं, हेवाखोला विद्युत् आयोजनाका वसन्त नेम्वाङले भने, तत्काल सब स्टेसन सञ्चालन गर्न सबै पक्षलाई अनुरोध गरे पनि काम हुन सकेको छैन । आयोजनाले ४ किलोमिटरको प्रसारणलाइनमार्फत स स्टेसनसम्म विद्युत् प्रवाह गरी परीक्षण गरिसकेको छ । काबेली करिडोरअन्तर्गत इलामको सोयाकदेखि फिदिमसम्मको निर्माण भइरहे पनि पूरा भएको छैन । फिदिमस्थित सब स्टेसनमा हेवाको उत्पादन जोडेर विद्युत् प्राधिकरणको पुरानो ३३ केभीए लाइनमार्फत राष्ट्रिय प्रसारण लाइनमा जोड्न तयारी भएको हो । टेस्टिङका लागि जनशक्ति र उपकरण आउने क्रममा रहेकाले केही दिनभित्र नै राष्ट्रिय प्रसारण लाइनमा जोडिन्छ, आयोजनाका इन्जिनियर हेमराज वान्तवाले भने । दोस्रो खण्ड सोयाकदेखि फिदिम र तेस्रो खण्ड फिदिमदेखि अमरपुरसम्म काम एकसाथ भइरहेको छ । दोस्रो खण्डमा १ सय २३ वटा र तेस्रो खण्डमा ५५ वटा टावर निर्माण हुनेछन् । सन् २०१७ को जुलाईमा सकिनुपर्ने आयोजनाको निर्माण भारतीय जेगोर ओभरसिज एन्ड एस्टर जेभिले गरिरहेको छ । घट्यो उत्पादनमाबु र माइमझुवामा सञ्चालित ९९८ मेगावाटको पञ्चकन्या माई हाइड्रो आयोजनाको उत्पादन ३५ मेगावाटमा झरेको छ । दस वर्षअघि माईखोलाको पानी सर्वेक्षण गर्दा अत्यधिक सुख्खा हुने चैतमा कम्तीमा तीन मेगावाट विद्युत् उत्पादन गर्न सकिने निष्कर्ष निकालेको भए पनि यसपालि अझै घट्ने देखिएको छ । यो वर्ष तुलनात्मक रूपमा राम्रो वर्षा भयो, सहायक आयोजना प्रबन्धक दीपक शाक्यले भने, दसैंताका अविरल वर्षाले पानीका मुहान फुट्दा पनि पुसमा नै खोलामा पानी घट्यो । मुहान क्षेत्रका वन विनाश र बढदो तापक्रमका कारण पनि पानी घटेको अनुमान उनको छ ।आयोजनाले सुलुबुङ र जमुनामा ६१ मेगावाटको क्यासकेट आयोजनासमेत सञ्चालन गरेको छ । तर, सुरुको सर्वेक्षणअनुसार पानीको बहाव कायम रहेको छैन । खोलामा पानीको बहाव घटेपछि रन अफ दि रिभर अन्तर्गत सञ्चालित सवै अयाोजनाको विद्युत् उत्पादन घटेको छ । पुवा खोलाको ६२ मेगावाटबाट घटेर २४ मेगावाट उत्पादन भइरहेको छ । हिमाल दोलाखाद्वारा सञ्चालित ४५ मेगावाटको साना माईखोला आयोजनावाट १ दशमलव ६ मेगावाट उत्पादन छ । काबेली करिडोरमा विद्युत् उत्पादन गर्दै आएका आयोजनाको क्षमता ४९५ मेगावाट भए पनि हाल १६ मेगावाट प्रभाव भइरहेको इन्जिनियर हेमराज वान्तवाले बताए । जिल्लाका माईखोला, पुवाखोला र जोगमाई खोलामा चार वटा निर्माणाधीन आयोजना पूरा भएपछि ७९ मेगावाट विद्युत् उत्पादन हुनेछ ।"
सुदूरका तराईमा निक्षेपभन्दा लगानी बढी,"धनगढीकैलाली सुदूरपश्चिमका बैंक तथा वित्तीय संस्थाहरूले निक्ष्ोपभन्दा लगानी बढी गर्दै आएका छन् । राष्ट्र बैंकका अनुसार हालसम्म कैलाली र कञ्चनपुरमा ३७ अर्व ५४ करोड निक्षेप संकलन र ६० अर्ब ४४ करोड लगानी भएको छ ।यस क्षेत्रमा रहेका २ सय ३ वटा बैंक तथा वित्तीय संस्थाहरूले निक्षेप संकलनको दाँजोमा लगानी बढी गर्दै आएका हुन् । तराईका कैलाली र कञ्चनपुरमा लगानी सीमित हुँदा पहाडी क्षेत्रको आर्थिक विकासमा उल्लेख्य प्रगति हुन नसकेको राष्ट्र बैंकले जनाएको छ । वित्तीय संस्थाको निक्षेपभन्दा लगानी धेरै बढी भए पनि तराइका जिल्लामा मात्र सीमित छ, राष्ट्र बैंक धनगढीले आइतबार आयोजना गरेको कार्यक्रममा बैंकका निर्देशक विश्रुत थापाले भने, कैलाली र कञ्चनपुरमा मात्र कुल लगानीको ९२ प्रतिशतभन्दा बढी रहेको देखिएको छ । ०७२ असारसम्म यस क्षेत्रमा बैंक तथा वित्तीय संस्थाको लगानी ३७ अर्ब ३९ करोड रुपैयाँ रहेको थियो । निर्देशक थापाका अनुसार सुदूरपश्चिमका अन्य ७ वटा पहाडी जिल्लामा निक्षेपभन्दा लगानी निकै कम रहेको छ । सुदूरपश्चिममा सबैभन्दा बढी ८४ बैंक तथा वित्तीय संस्था रहेको कैलालीमा लगानीे ७२ प्रतिशतभन्दा बढी रहेको छ । कैलालीमा १८ अर्ब ९ करोड निक्षेप संकलन भएको र ४३ अर्ब ७० करोड रुपैयाँ लगानी भएको नेपाल राष्ट्र बैंकको तथ्यांकमा उल्लेख छ । कञ्चनपुरमा ९ अर्ब १० करोड निक्षेप संकलन भएकोमा १२ अर्ब २६ करोड रुपैयाँ लगानी भएको निर्देशक थापाले बताए । राष्ट्र बैंकका अनुसार डडेल्धुरामा २ अर्ब २९ करोड निक्षेप संकलन भएकोमा १ अर्ब ४० करोड, डोटीमा १ अर्ब ९६ करोड निक्षेप र ८२ लाख कर्जा तथा बैतडीमा १ अर्ब ६३ करोड निक्षेप संकलन भएकोमा ७२ करोड रुपैयाँ लगानी रहेको छ । यसैगरी अछाममा ७८ करोड निक्षेप र ४५ करोड कर्जा, दार्चुलामा १ अर्ब २५ करोड निक्षेप र ५९ करोड लगानी, बाजुरामा ६७ करोड निक्षेप र २४ करोड लगानी, बझाङमा ९६ करोड निक्षेप र २६ करोड रुपैयाँ लगानी रहेको छ ।सुदूरपश्चिमको कैलालीमा ८४, कञ्चनपुरमा ४४, डडेल्धुरामा १४, डोटीमा १२, बैतडीमा ९, अछाममा १७, दार्चुलामा ८, बाजुरामा ६ र बझाङमा ७ बैंकिङ कारोबारको अनुमति पाएका बैंक तथा वित्तीय संस्थाहरू रहेको राष्ट्र बैंकले जनाएको छ ।छिट्टै भारु सटही सहज हुनेनेपालमा रहेका ५ सय र हजार दरका भारतीय रुपैयाँको सटही छिट्टै सहज हुने नेपाल राष्ट्र बैंकका प्रवक्ता नारायणप्रसाद पौडेलले बताएका छन् । पहल भइरहेको छ भारतीय पक्षबाट सकारात्मक संकेत आएको छ, प्रवक्ता पौडेलले भने । उनले प्रधानमन्त्री, राजदूत, गभर्नर तहबाट भारतसँग भारु सटहीबारे निरन्तर संवाद भइरहेको बताए । पौडेलका अनुसार छलफलका लागि एउटा नेपाली टोली भारत जाने तयारीमा छ ।भारतीय पक्षले १ अर्ब भारतीय रुपैयाँ नेपाललाई दिने भएको जानकारी दिए । पौडेलले भने, भारतीय रिजर्व बैंकले तत्काल १ अर्ब दिने भएको छ तर त्यो सटहीका लागि भने होइन । उनले भारतसँगको कारोबारका लागि दिन लागेको बताए ।"
नेपाली नोटको अवमूल्यन,"कञ्चनपुर सीमाक्षेत्रमा भारुको अभाव हुँदा नेपाली मुद्राको अवमूल्यन बढेको छ । भारु सटही गर्दा नेपाली हजारको ५ भारतीय सय र ५ सयको अढाईतीन सय रुपैयाँ मात्र पाइरहेको स्थानीय बताउँछन् । भारतले २ हजारको भारु नोट बजारमा ल्याए पनि खुद्रा अभावमा त्यसको चलनचल्ती निकै कम छ । व्यापारीहरूले उक्त नोट चलाउनै नमान्ने गरेको स्थानीय बताउँछन् । कि त २ हजारकै सामान किन्नुपर्छ भन्छन् कि खुद्रा छैन भन्छन्, स्थानीय दीपक जोशीले भने, भारु नपाएर पनि उस्तै, पाएर पनि उस्तै समस्या छ । डेढ महिनाअघि भारतमा भारु हजार र पाँच सयका नोट प्रतिबन्ध भएपछि सीमाक्षेत्रका बासिन्दाहरू निकै मारमा परेका छन् । सीमावर्ती बजारमा किनमेलदेखि औषधि उपचार र पढाइका लागि भारत जानेहरू निकै समस्यामा परेका छन् । भारुको अभावमा सीमाक्षेत्रका व्यापार व्यवसाय पनि सुस्ताएको व्यापारीहरू बताउँछन् । खासगरी ब्रह्मदेव, दोधाराचाँदनी र महेन्द्रनगरमा यस वर्ष भारुको समस्याले व्यापार निकै खस्केको व्यवसायीहरू बताउँछन् । यति बेला हिउँदेबाली लगाएर भारततिर फर्किनेहरूको भीडभाड बढेको छ । तर भारु नपाउँदा कतिपय कामदारहरू बाटोबाटै फर्किने गरेका छन् । सीमा क्षेत्रका व्यवसायीले २०२५ प्रतिशतसम्म सटही लिइरहेका छन् ।"
फुटवेयर मेलामा भीड,"मेलामा शिखर, बीएफ, स्काई, क्रसरोड, कोसेली, सु ल्यान्ड, फुट ल्यान्ड, टाकुरा र ईजीलगायतका १० नेपाली ब्रान्डका फुटवेयरका स्टलहरू राखिएका छन् । विभिन्न भेराइटिजका सबैलाई चाहिने जुत्ताचप्पल मेलामा पाइने प्रसाईले बताए । विद्यालय, कलेज र मर्निङ वाकमा प्रयोग हुने जुत्तादेखि पाटी सुजहरूसमेत बिक्रीका लागि राखिएका छन्, उनले भने, पहिले लेडिज फुटवेयरहरू मेलामा थिएन, अहिले यो पनि राखेका छौं । अझ नयाँ आइटमहरू मेलाका आकर्षक हुन् । मेलामा डेढ सयदेखि ५ हजारसम्मका फुटवेयर पाइने उनले जनाए । फुट ल्यान्ड तथा मेगा सुज इन्ड्रस्टीका ज्ञानेन्द्र दाहालले पछिल्लो समय स्वदेशी उत्पादनहरू नेपालीहरूले बढी मन पराउन थालेकाले अवलोकनकर्ता तथा उपभोक्ताहरूको भीड मेलामा बढेको बताए । उनले होलसेल र रिटेलरलाई दिने कमिसन उपभोक्तालाई प्रत्यक्ष रूपमै दिने व्यवस्था गरिएकाले मेलामा बजार र सोरुमको तुलनामा फुटवेयर सस्तोमा खरिद गर्न सकिने जनाए । नेपाली ब्रान्डका नयाँ उत्पादनहरूको प्रचारप्रसार गर्न मेला सजिलो माध्यम हो, दाहालले भने, नेपालीको खुट्टामा एक पटक स्वदेशी ब्रान्ड पुर्याउन गाह्रो छ, त्यसपछि उपभोक्ताहरूले आफैं स्वदेशी र विदेशी उत्पादनहरूमा कुन आरामदायी, बलिया र सस्तो छ भने सजिलै ठम्याउन सक्छन् । उनले आफ्नो स्टलबाट दैनिक सयदेखि डेढसय जोडी फुटवेयरहरू बिक्री हुने गरेको बताए । भने, सस्तो, बलियो र बढी टिकाउ मात्रै होइन, उपभोक्ताले चाहेअनुसारको डिजाइनमा एउटै छातामुनि १० वटा नेपाली ब्रान्डका जुत्ताचप्पल पाइने भएकाले समयको बचतसँगै पैसाका लागि पनि किफायती छन् । उनका अनुसार जाडोको मौसम भएरै होला मेलामा सबैभन्दा बढी बिक्री स्पोर्टस आइटमको भइरहेको छ । मेलामा जुत्ता खरिद गर्न आएका सिन्धुपाल्चोक घर भई राजधानीको कोटेश्वर बस्ने निकेश नेपालले आफूलाई मन पर्ने राम्रा र सस्तो नेपाली ब्रान्डको फुटवेयर किन्न पाएकामा खुसी व्यक्त गरे । उनले भने, बजारमा पाइने जुत्ता यहाँ ५० प्रतिशतसम्म छुटमा पाएको छु, छानीछानी खरिद गर्ने अवसर मेलाले प्रदान गरेको छ । उनले बजारमा २७ सय पर्ने जुत्ता १५ सयमा खरिद गरेको बताए । नेपालले मेलाको आयोजना महिनामा कम्तीमा एकचोटि गर्नैपर्ने सुझाव आयोजकलाई दिन चाहेको बताए । त्यस्तै श्रीमान्सँगै मेलामा भेटिएकी कीर्तिपुरकी उमा मानन्धरले एक जोर जुत्ता खरिद गरिसकेको जनाउँदै अर्को जोर छनोट गरिरहेको बताइन् । श्रीमान्का लागि सस्तो र बलियो जुत्ता त किनियो अब मेरो पालो हो, उनले भनिन्, मेलामा नेपाली ब्रान्डको फुटवेयर मात्रै पाइने भएर आएकी हुँ किनभने म स्वदेशी उद्योगको प्रोमोसन होस् भन्ने चाहन्छु, मेलाबाट दुईतीन जोर जुत्ता खरिद गरेर लग्ने सोच छ । यसैगरी श्रीमान्का लागि जुत्ता किन्न आएकी राजधानीस्थित कपनकी शान्ता ढकालले सस्तोमा जुत्ता उपलब्ध गराउने उद्देश्यले आयोजना गरिएको यो मेला आफूहरूजस्ता मध्यम वर्गीय परिवारका लागि राम्रो अवसर भएको बताइन् । उनले भनिन्, श्रीमान्का लागि दुई हजारमा जुत्ता खरिद गरिसकें, छोरा र आफ्ना लागि छान्दै छु ।मेलाबारे धनकुटा घर भई कोटेश्वर बस्दै आएका गजेन्द्र कार्कीको अनुभव अलिक फरक छ । उनले भने, म जस्ता विद्यार्थीका लागि यो मेला सस्तो बजार पनि हो । बाहिर महँगो पर्ने जुत्ता यहाँ छुटमा खरिद गर्दा निक्कै सस्तोमा पाएँ । कार्कीले आफू मेला हेर्न पहिलोचोटि आएकाले रमाइलो भएको र स्वदेशी ब्रान्डका धेरै जुत्ताहरूको मोडल तथा रेट थाहा पाउन सजिलो भएको बताए ।"
महोत्सवमा केराको प्रवद्र्धन,"चितवन केराखेतीको प्रवद्र्धन गर्ने उद्देश्यले नारायणी किनारमा सोमबारबाट ११ औं चितवन महोत्सव सुरु भएको छ । महोत्सवमा मह परिसर, डेरी र प्लास्टिकका नमुना उद्योगका स्टल रहेका छन् । प्रत्येक २ वर्षमा आयोजना गरिने महोत्सवले जिल्लामा सम्भावना बोकेको क्षेत्रको प्रवद्र्धन गर्दै आएको छ । यो वर्ष महोत्सवले पहिलो प्राथमिकतामा केराखेतीलाई राखेको छ । सीमान्तकृत समुदायको पहिचान झल्कने घर महोत्सवको आकर्षण रहेको छ । महोत्सवमा करिब ५ सय स्टल रहनेछन् । जसमा ७ वटा विशेष स्टल रहनेछन् । त्यस्तै महोत्सवकै अवसर पारेर नारायणगढकै क्याम्पाचौरमा फुड फेस्टिबलको आयोजना पुस २८ देखि माघ २ सम्म चल्ने भएको छ । जिल्लाको विकासका सम्बन्धमा विज्ञहरूलाई मंगलबारदेखि विभिन्न विषयमा ५ वटा कार्यशाला गोष्ठी गरिनेछ । जसमा क्वालिटी म्यानेजमेन्ट इन एसएमई, पर्यटन, कृषि, जिल्लाको विकास र साहित्यिक गोष्ठी गरिनेछ । महोत्सवको प्रधानमन्त्री पुष्पकमल दाहालले उद्घाटन गरे । महोत्सव सुरु हुनुपूर्व हजारौंको सहभागितामा झाँकीसहितको र्यालीले नारायणगढ बजारको परिक्रममा गरेको थियो ।"
बार्सालाई बराबरीको निराशा,"म्याड्रिड अन्तिम मिनेटमा लियोनल मेसीले फ्रिकिकमा सानदार गोल गर्दै बार्सिलोनालाई आइतबार हारको स्थितिबाट जोगाएका छन् । ला लिगा उपाधि दाबेदारीमा कमजोर देखिँदै गएको बार्सिलोनाले भिल्लारियलसँग ११ बराबरी खेल्दै अंक बाँड्नुपरेको छ । बार्सिलोनाका लागि यो बराबरी सन् २०१७ सुरुवात गर्दा अर्को नमीठो क्षणका रूपमा रह्यो । स्पेनिस च्याम्पियनले कोपा डेल रेअन्तर्गत नयाँ वर्षको पहिलो खेलमा एथलेटिक बिल्बाओसँग हार बेहोरेको थियो । बार्सिलोना ला लिगाको अंकतालिकामा एक खेल बढी खेलेको अवस्थामा रियल म्याड्रिडभन्दा ५ अंकले पछि परेको छ । इटालियन फरवार्ड निकोला सानसोनेको गोलसँगै भिल्लारियलले बार्सिलोनामाथि सन् २००८ यताकै पहिलो जित हात पार्ने छाँट देखाएको थियो । तर, अन्तिम मिनेटमा मेसीले त्यो सम्भव हुन दिएनन् । भिल्लारियलले एल म्याड्रिगाल रंगशालालाई द सेरामिक स्टेडियम भनेर नयाँ नामकरण गर्ने घोषणा गरेकै दिन यो रोचक खेल भएको हो । यो बराबरीले भिल्लारियल अझै पाँचौं स्थानमा कायम छ । हामीलाई खासमा ३ अंक नै जरुरी थियो । खेलअनुसार त्यो पाउनुपर्ने पनि हो, बार्साका व्यवस्थापक लुइस इनरिकेले भने, तर, आधा सिजन अझै बाँकी छ । हामीले मात्रै जित्ने लय समात्नु जरुरी छ ।बार्सा पूरै अवधिभर हाबी रह्यो । तर ला लिगाकै सबैभन्दा कडा रक्षापंक्ति छिचोल्ने सटिक अवसरहरू चाहिँ बनाउन सकेन । अन्तिम समयमा पेनाल्टी एरियाको साँधनिर मेसीलाई लडाएपछि फ्रिकिक दिइयो, जुन उपयोग पनि मेसीले नै गरे । अन्य खेलमा सेल्टा भिगाले मालागालाई ३१ ले हराउँदा यागो अस्पासले लिगमा व्यक्तिगत ११ औं गोल गरे । जुन क्रिस्टियानो रोनाल्डोसँग बराबर हो । यससँगै सेल्टा भिगो अंकतालिकाको शीर्ष १० मा पुगेको छ । एथ्लेटिको बिल्बाओचाहिँ अल्भेससँगको वास्क डर्बीमा गोलरहित बराबरीमा रोकिएको छ । उसको स्थान सातौं छ । रियल बेटिसचाहिँ संघर्षरत् लिगानेसलाई २० ले हराउँदै रेलिगेसन क्षेत्रबाट ९ अंकले टाढिएको छ । उता एफए कपअन्तर्गत प्रिमियर लिगको शीर्ष टोली चेल्सीले पिटरबर्ग युनाइटेडमाथि ४१ को जित हात पार्दा कप्तान जोन टेरी खराब टयाकलका कारण रातो कार्ड पाएर निस्किए । खेलमा पेड्रोले २ गोल गरे । टोटेनहमले एस्टन भिल्लालाई २० ले हराएर चौथो चरण सुरक्षित गरेको छ ।"
युभेन्ट्सको सहज जित,"मिलान युभेन्ट्सले आइतबार टुरिनमा बोलोग्नामाथि ३० को सहज जित हात पार्दा लिग तालिकामा एएस रोमासँगा ४ अंकको अग्रता बनाएको छ । जितमा गोन्जालो हिग्विनले दुई गोल गरे । अर्को गोल पेनाल्टीमा पाउलो डिबालाले गरे । क्रिसमसअघि दोहामा एसी मिलानसँग इटालियन सुपर कप हारेयता युभेन्ट्सले पहिलो प्रतिस्पर्धामक खेल खेलेको हो । तर आइतबारको खेलमा जियानलुइजी बुफोन, लियोनार्दो बोनुसी, डानी अल्भेस र प्याट्रिस इभ्रा उपस्थित थिएनन् । हिग्विनले सातौं मिनेटमै उत्कृष्ट भलीमा खाता खोलेको खेलमा डिबालाले मध्यान्तरअघि पेनाल्टीमा गोल थपे । लगत्तै ५५ औं मिनेटमा हिग्विनले स्टेफन लिकस्टेनरको उत्कृष्ट क्रसमा सुन्दर हेड गोल गरे । यस सिजनमा हिग्विनको १२ औं गोल हो । गत सप्ताहन्तमा उपाधि प्रतिस्पर्धाअगाडि रोमा, नेपोली, लाजियो र एसी मिलानले जित हात पारे । रोमाले बलपूर्वक जिनुवामाथि १० को नतिजा निकाल्यो, त्यो पनि अर्मान्डो इज्जोको आत्मघाती गोल मद्दतमा । स्टार स्ट्राइकर इडिन जेकोले निकै अवसर खेर फाले । सान सिएरोमा कार्लोस बाक्काले ३ महिनापछि पहिलो गोल गर्दा एसी मिलानले काग्लियारीमाथि जित हात पाऱ्यो । एसी मिलान पाचौं स्थानमा पुगेको छ । एटलान्टाले किइभोमाथि ४१ को विजय पायो । इन्टर मिलानले इभान पेरिसिकको दुई गोलमा युडिनेसीलाई हरायो ।"
सुदूरमा सहारा क्लब पराजित,"धनगढी सुदूरपश्चिममा पहिलो पटक भइरहेको खप्तड गोल्डकप फुटबल प्रतियोगिताको सोमबार सम्पन्न खेलबाट भारतको दिल्ली युनाइटेड सेमिफाइनल पुगेको छ । धनगढी रंगशालामा सोमबार दिल्लीले पोखराको सहारा क्लबलाई ३२ को साँघुरो अन्तरले हराएको थियो । सन्दीपले १० औं मिनेटमा गोल गरेर दिल्लीलाई अग्रता दिलाए । त्यसको चार मिनेटपछि नै सहाराका उत्तम गुरुङले गोल फर्काउँदै खेल बराबरीमा ल्याएका थिए । मध्यान्तरपछि दिल्लीका लागि ४६ औं मिनेटमा थोपे र ५० औं मिनेटमा लागोले गोल गरेर खेल ३१ को स्थितिमा पुर्याए । खेलको ७१ औं मिनेटमा सहाराका सामसनले गोल गरेर अन्तर कम गरे । तर, दिल्लीको सेमिफाइनल यात्रा रोक्न सकेनन् । म्यान अफ द म्याच भएका दिल्लीका थोपे भए । दिल्लीका प्रशिक्षक क्लेवसोन दोर्ते र कप्तान डोनले एकै स्वरमा सबै खेलाडीको तालमेल मिलेकाले जित पाउन सफल भएको बताए । संकटा विजयीखप्तड गोल्डकपमै सोमबार जगदम्बा लुम्बिनी एफसीले संकटा क्लबसँगको खेल २१ को गुमाएको छ । लुम्बिनीले राम्रो खेलेर दर्शकको मन जिते पनि खेल जित्न सकेन । पहिलो हाफको इन्जुरी समयमा लुम्बिनीका रितेश मल्लले गोल गरी टिमलाई अगाडि बढाए । मध्यान्तरपछि लुम्बिनीका पूर्णबहादुर गुरुङले गोलकिपरलाई बल पास गर्दा आफ्नै पोस्टमा छिरेर गोल हुन पुग्यो । आत्मघाती गोलसँगै खेल बराबरी गरेको संकटाका लागि ६४ औं मिनेटमा सुशील केसीले गरेको गोल निर्णायक बन्यो । सुशील नै म्यान अफ द म्याच भए ।लुम्बिनीका प्रशिक्षक विकास गुरुङले आफ्ना खेलाडीले राम्रो प्रदर्शन गर्नाका बाबजुद हानुपरेको बताए । उनले रेफ्रीको भूमिकाप्रति असन्तुष्टि जनाए । उनले थपे, रेफ्रीले अफसाइड हुँदा पनि गोल लिनु आफ्ना लागि घातक भयो । आइतबार पन्जाब ११ लाई ५० ले हराउँदै आयोजक सुदूरपश्चिम ११ सेमिफाइनल पुगेको थियो । मंगलबार मनाङ मस्र्याङ्दी र भुटानको डु्रक स्टारबीच प्रतिस्पर्धा हुँदैछ ।"
तिलोत्तमा गोल्डकप फागुनमा,"बुटवल तिलोत्तमा गोल्डकप फुटबल प्रतियोगिताको १९औं संस्करण फागुनमा हुने भएको छ । रुपन्देही जिल्ला फुटबल संघले फागुन १२ देखि २१ सम्म प्रतियोगिता देवीनगरस्थित एन्फा टेक्निकल सेन्टरमा हुने जनाएको छ ।सोमबार पत्रकार सम्मेलनमा भारतको दुईसहित नेपालका ए डिभिजनका १४ क्लबलाई पत्राचार गरिएको अध्यक्ष दीर्घबहादुर केसीले बताए । उनका अनुसार १० टिमलाई प्रतियोगितामा समावेश गरिने छ । प्रतियोगितालाई सचिवालय स्थापना गरिएको छ । मूल्यांकन समिति, मैदान मर्मतसम्भार, व्यवस्थापन, पार्किङ, सुरक्षा, यातायात, टिम व्यवस्थापन, रेफ्री, प्रचारप्रसार, अतिथि सत्कार लगायतका उपसमिति गठन गर्ने काम अघि बढेको महासचिव लोक पुनले बताए । करिब ७४ लाख खर्च अनुमान गरिएको प्रतियोगिताका लागि आयोजक अहिले प्रायोजक खोज्ने काममा जुटेको छ । विजेताले ५ लाख ५५ हजार ५ सय ५५ तथा उपविजेताले ३ लाख ५५ हजार ५ सय ५५ रुपैयाँ पुरस्कार पाउने छन् । विधागत उत्कृष्टका ५ खेलाडीलाई जनही १५ हजार दिइने जनाइएको छ । भूकम्पपीडितको सहयोगका लागि भन्दै संघले ५ वर्षदेखि रोकिएको तिलोत्तमा गोल्डकपको १८ औं सस्करण जेठमा आयोजना गरेको थियो । ४८ लाख ५१ हजार ५ सय ७५ रुपैयाँ संकलन भएकोमा साढे ३९ लाख खर्च भएको संघले जनाएको छ । बचेको ९ लाख रकममा ४ लाख संकलन गरेर १३ लाख भूकम्पबाट क्षतिग्रस्त गोरखाको धर्मोदय माविको भवन बनाउन सहयोग गरेको आयोजकले जनाएको छ । यस पटक पनि सामाजिक कामलाई निरन्तता दिइने अध्यक्ष केसीले बताए । तिलोत्तमा गोल्डकप २०३१ सालमा बुटवल नगरपालिकाद्वारा स्थापित प्रतियोगिता हो । गोल्डकप ०३३ सालमा पहिलो पटक आयोजना भएको थियो । बुटवल नगरपालिका र जिल्ला फुटबल संघको सहकार्यमा हुँदै आएको प्रतियोगिता हरेक वर्ष हुने भनिए पनि राजनीतिक अस्थिरता, आर्थिक, खेल र प्रतिबद्धताको अभावमा पटक पटक रोकिएको छ । यसले गर्दा ४२ वर्षमा बल्ल १९औं संस्करण हुन लागेको हा । बुटवल उपमहानगरपालिकाका योजना प्रमुख सुमन श्रेष्ठले आपसी समन्वय अभावले नियमित प्रतियोगितामा समस्या परेको बताए । प्रतियोगितामा ठूलो रकम खर्च हुने भएकाले केन्द्रीय बजेटको समेत व्यवस्था गर्न लाग्नुपर्छ, उनले भने ।"
अन्योलमा विराट गोल्डकप,"विराटनगर पाँचौं विराट गोल्डकप फुटबल प्रतियोगिताको आयोजना अन्योलमा परेको छ । मैदान अभावले प्रतियोगिता अन्योल परेको हो ।नगरको एकमात्र खेलस्थल सहिद रंगशालामा मर्मत कार्य भइरहेको जनाउँदै जिल्ला खेलकुद विकास समितिले कम्तीमा ६ महिना कुनै पनि प्रतियोगिता सञ्चालन गर्न नमिल्ने बताएपछि यस्तो अवस्था आएको हो । आयोजक समिति अध्यक्ष राजेन्द्र राउतका अनुसार खेलाउने मैदान नै नभएपछि प्रतियोगिता अनिश्चित बनेका छ । प्रतियोगितालाई निरन्तरता दिन आयोजक समिति हदै प्रयास गरिरहेको छ, उनले भने, पुस अन्तिम सातादेखि प्रतियोगिता गर्ने तयारी थियो । तर मैदान अभावले सम्भव भएन । उनका अनुसार क्षेत्रीय प्रहरी तालिम केन्द्रको मैदानमा भए पनि प्रतियोगितालाई निरन्तरता दिने झिनो सम्भावना छ । तर, त्यहाँ प्राविधिक रूपमा सम्भव हुने स्थिति छैन । विजेताले ५ लाख र उपविजेताले ३ लाख पुरस्कार पाउने प्रतियोगिताको गत संस्करण नेपाल पुलिस क्लबले जितेको थियो । गतवर्ष प्रायोजक र टिकट बिक्रीबाट ८८ लाख रुपैयाँ संकलन हुँदा आयोजक एवं विराट गोल्डकप ट्रस्टलाई ९ लाख रुपैयाँ नाफा भएको जनाइएको छ । विराटनगर उपमहानगरको ८५ लाख र राखेपको ५० लाख लगानीमा सहिद रंगशाला मर्मत भइरहेको छ ।"
ग्रेट हिमालय बंगलादेशतर्फ,"काठमाडौं ग्रेट हिमालय क्रिकेट एकेडेमी बंगलादशेको दिनाजपुरमा हुने १० औं शेख रसेल श्रीति क्रिकेट प्रतियोगितामा भाग लिने त्यसतर्फ गएको छ । जनवरी १२ देखि २० सम्म हुने प्रतियोगितामा बंगलादेशका ८, नेपाल र भारतका ११ टिम सहभागी हुने छन् । सहभागीलाई दुई समूहमा विभाजन गरिएको छ । एउटा टोलीले समूह चरणमा ३ खेल खेल्नेछ । शीर्ष दुई टोली सेमिफाइनल पुग्नेछन् । ग्रेट हिमालयलाई वाइवाइले प्रायोजन गरेको छ । भ्रमणको खर्च खेलाडी, ग्रेट हिमालय र प्रायोजकले बेहोर्ने छ । बंगलादेश जाने ग्रेट हिमालय टिममा इशान पाण्डे (कप्तान), प्रदीप टण्डन, रमन पोखरेल, सुशान श्रेष्ठ, सन्दीप गोइत, रविकुमार शाह, मोहम्मद अलाज मन्सुरी, अनुप श्रेष्ठ, प्रशान्त खत्री, विपिन उपाध्याय, सुमन हुमागाईं, विशांक सुवेदी, शाश्वत पौडेल, रोशेस पाण्डे, दीपक बोहरा, दीपेश पौडेल, सुनील महर्जन, प्रितम केसी, आशुतोष घिरिया, सागर ढकाल, सुदीप शर्मा (प्रशिक्षक) र सुमनराज कार्की (व्यवस्थापक) छन् ।"
सुटिङ भवन अलपत्र,सातौं राष्ट्रिय खेलकुदका नाममा राष्ट्रिय खेलकुद परिषद्ले ५८ लाख रुपैयाँ लागतमा सुटिङ हल निर्माण सुरु गरेको थियो । तर खेल हुने दिन पुस ९ सम्म हलमा छानो थिएन । खेल भने तोकिएभन्दा एक दिनपछि त्रिपाल हालेर खेलाइएको थियो । खेल सकिएको झन्डै दुई साता बिते पनि अझै भवनमा छानो हाल्ने काम सुरु भएको छैन ।खेलका दौरान बतासले त्रिपाल हल्लिएर रेन्जमा दोहोरो प्रकाश परेकाले निशाना तलमाथि भएको भन्दै खेलाडीले चर्को गुनासो गरेका थिए । सुटिङ हलमा विद्युत् आपूर्ति नहुँदा जेनेरेटरको सहयोगमा खेलाउँदा भोल्टेज तलमाथि भएर टार्गेट चेन्ज गर्ने मेसिन (पुल) सबै बिग्रियो । त्यसपछि मानिसले नै डोरी तानेर टार्गेट चेन्ज गरी खेल खेलाइएको थियो । सुटिङका प्रमुख प्रशिक्षक प्रदीप खातीले जेनेरेटरको भोल्टेज नमिल्दा टार्गेट चेन्ज गर्न ल्याइएका ११ वटै मेसिन सर्ट भई बिग्रिएकाले समस्या भएको हो । सुटिङ हलमा विद्युतको पावर अटोकट मेसिन पनि छैन । उक्त मेसिन नहुँदा खेल प्राविधिकले राइफल र पेस्तोलमा ग्यास भर्न अक्सिजनको सिलिन्डर प्रयोग गर्नुपरेको थियो । हलमा ११ सुटिङ रेन्ज छन् । राष्ट्रिय प्रतियोगिता हुनुभन्दा एक महिनाअगाडि भवन निर्माण सम्पन्न गर्ने सर्तमा उपभोक्ता समितिलाई निर्माणको जिम्मा दिइएको थियो । भवनका ठेकेदारलाई १० लाख रुपैयाँभन्दा बढी रकम भुक्तानी गर्न बाँकी छ ।
राष्ट्रपति रनिङ सिल्ड,"भरतपुर राष्ट्रपति रनिङ सिल्ड खेलकुदको क्षेत्र नम्बर एकको प्रतियोगिताअन्तर्गत भलिबलमा वीरेन्द्र आदर्श मावि र खैरहनी मावि विजेता भएका छन् । सोमबार फाइनलमा छात्रतर्फ वीरेन्द्रले ब्रम्हनगर माविलाई र छात्रातर्फ खैरहनी माविले वीरेन्द्र आदर्श माविलाई हराए । कबड्डीको छात्रामा खैरहनी मावि र डेजी बोर्डिङ तथा ब्रम्हनगर र कपिया मावि क्रमश: पहिलो र दोस्रो भए । ज्याभलिन थ्रोको छात्रामा वीरेन्द्र आदर्शकीकी सावित्री पुन, खैरहनीकी सन्तोषी लामिछाने, कपियाकी सुस्मिता खत्री तथा छात्रमा कपियाका विशाल लामा, वीरेन्द्र आदर्शका चन्दन चौधरी र खैरहनीका विनोद लामा शीर्ष तीन स्थानमा विजयी भए । रनिङ सिल्डको क्षेत्र नम्बर दुईको प्रतिस्पर्धा पुस २७ मा हुने आयोजक जिल्ला खेलकुद विकास समितिले जनाएको छ । क्षेत्र नम्बर ४ को खेल प्राविधिक कारणले सरेको बताइएको छ ।"
न्यू डायमन्डको लगातार जित,"काठमाडौं न्यू डायमन्ड एकेडेमीले विजेश्वरी ज्ञानमन्दिर सैनिक स्कुललाई ३० को सोझो सेटमा रोक्दै १२ औं ब्लु स्काई टीभीएस ढोरपाटन महिला डबल लिग भलिबलमा अपराजित यात्रा कायम राखेको छ । सोमबार न्यू डायमन्ड लगातार चौथो जित पाएको छ । १२ अंकसाथ शीर्ष स्थानमा रहेको डायमन्डले विपक्षीलाई २५२, २५३, २५० ले निरीह बनायो । विभागीय टोली एपीएफ क्लबले ३ खेलबाट अपराजित रहँदै ९ अंक जोडेको छ । एपीएफले विभागीय डर्बीमा पुलिस क्लबमाथि २०२५, २५१५, २५१६, २५१६ ले बाजी मार्यो । एपीएफसँग हारेको पुलिसले दिनकै अर्को खेलमा आयोजक ढोरपाटन स्पोर्टस ट्ेरनिङ सेन्टरलाई २५१२, २५१०, २५१७ ले हरायो । पुलिस क्लबले ४ खेलमा ६ अंक जोडेको छ । आयोजक ढोरपाटनसँग ३ खेलमा २ अंक छ । उसले रामेछापको चण्डेश्वरीसँग भएको खेलमा ३२ सेटले नतिजा आफ्नो पक्षमा पारे पनि एक अंक गुमाएको थियो । त्रिभुवन आर्मीले चण्डेश्वरी क्लबलाई २५६, २५१९, २५१० को सोझो सेटमा हरायो । चौथो स्थानको आर्मीले ३ खेलबाट ६ अंक जोडेको छ ।"
आयोजक फाइनलमा,काठमाडौं आयोजक मदन भण्डारी स्पोर्ट्स एकेडेमी सोमबार प्रथम मदन स्मृति कप नाइन ए साइड भेट्रान नकआउट फुटबलको फाइनल पुगेको छ । चन्द्रागिरिको ठूलो ढुंगामा जारी स्पर्धाको सेमिफाइनलमा एकेडेमीले सानो गौचरन नाइट किङ क्लबलाई २१ ले हरायो । आयोजकबाट राष्ट्रिय फुटबल टिमका पूर्व कप्तान राकेश श्रेष्ठ र नरेन्द्रमान श्रेष्ठले गोल गरे । राकेश म्यान अफ द म्याच चुनिए । नाइट किङका बसन्त गुरुङले एक गोल फर्काए । फाइनलमा एकेडेमीले चितवन एफसीसँग खेल्ेनछ । चितवनले वीरगन्ज युथ एकेडेमीलाई ४० ले हराउँदा रवीन्द्र श्रेष्ठले २ तथा यमबहादुर गुरुङ र सुकलाल तामाङले ११ गोल गरे । फाइनल मंगलबार हुनेछ ।

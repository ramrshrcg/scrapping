शीर्षक,विवरण
उफ्! कसरी टिक्ने ?,"पाइप बिछ्याउन भत्काइएका सडकमा फागुनदेखि कालोपत्रे गर्ने मेलम्ची खानेपानी आयोजना निर्देशनालयले दाबी गरेको छ। तर, ठेकेदारको लापरबाही र स्थानीयको विरोधले कालोपत्रे गर्ने काम अघि बढ्न सकेको छैन। केही स्थानमा धूलो उडेको छ, तर सबै हामै्र कारण हो भन्नु गलत हो, निर्देशनालयका प्रमुख त्रिरेशप्रसाद खत्रीले भने, पानी हालेर होस् वा अन्य माध्यम अपनाएर धूलो न्यूनीकरण गरेका छौं। त्रिपुरेश्वरनागढुंगा, चाबहिलसाँखु, पुरानो बानेश्वरका भित्री गल्ली, नयाँ बानेश्वरका सहायक सडक, कलंकीकोटेश्वर सडक विस्तारका क्रममा छन्। त्रिपुरेश्वरनागढुंगा सडक राजधानीको प्रमुख प्रवेशद्वार हो। डेढ वर्षदेखि सरकारले विस्तार कार्य तीव्र पारेको छ। तर, स्थानीयले घरजग्गाको मुआब्जा दाबी गर्दै अदालतमा मुद्दा दायर गरेपछि उक्त सडकको केही खण्डको विस्तार कार्य रोकिएको छ। सरकारी मूल्यांकनअनुसार घरको मुआब्जा दिन सकिन्छ, सडक विभागका एक अधिकारीले भने, तर जग्गाको मुआब्जा दिने प्रावधानै नरहेकाले कामले तीव्रता पाउन सकेको छैन। सर्वोच्च अदालतको स्पष्ट निर्देशन नआउन्जेल घर भत्काउन गाह्रो भएको ती अधिकारीको भनाइ छ। चाबहिलसाँखु सडकमा पनि स्थानीयले तत्कालका लागि केही नभत्काउनू भन्ने अदालतको आदेश बोकेर बसेकाले कालोपत्र गर्न कठिनाइ भएको उनले बताए। ठेकेदारसँग २७ महिनामा काम सिध्याउने सम्झौता भएको १७ महिना बितिसक्दा पनि घर भत्काउन नसकेको ती अधिकारीको बताए। चाबहिलसाँखु सडक खण्डमा करिब ३ सय घर भत्काउनुपर्ने विभागको अनुमान छ। भक्तपुर, ललितपुर र काठमाडौंमा अधिकांश सडकको विस्तार भइरहेकाले धुलाम्मे भएको विभागको उफ्!विभागका प्रवक्ता दयाकान्त झाले कलंकीदेखि नागढुंगा सडकमा बिजुली खम्बा सार्ने काम भइरहेकाले कालोपत्रे चाँडै गरिने बताए। कलंकीत्रिपुरेश्वर खण्डमा अदालतको आदेशविरुद्ध जान सकिँदैन, उनले भने, मानहानि मुद्दा लाग्छ, त्यसकारण त्यो खण्डमा अदालतको अर्को आदेश नआउन्जेल केही पनि गर्न सकिँदैन। चाबहिलसाँखु खण्डमा स्थानीयले पुर्याएको अवरोध हटाउनेबारे छलफल भइरहेको जानकारी दिँदै उनले त्यहाँ चाँडै समस्या समाधान हुने बताए। त्यस क्षेत्रमा पनि अदालतको आदेश दिएकाले विस्तार कार्य ढिलाइ हुने उनले बताए। धूलो न्यूनीकरणको काम त गरेका छौं, उनले भने, कालोपत्रे चाँडो गर्न सके सधैंका लागि समाधान हुन्थ्यो, अवरोध धेरै छन्। काठमाडांै सडक डिभिजन २ नम्बरका प्रमुख धर्मेन्द्र झाले कालोपत्रे ढिलाइ गर्ने ठेकेदारलाई कारबाही गरिने बताए। फागुनदेखि कालोपत्रे गर्ने काम तीव्र रूपमा अघि बढाउने उनले बताए। सडक डिभिजन २ नम्बर कार्यालयका प्रमुख देवकुमार तामाङले तीव्र रूपमा सडक निर्माण भइरहेकाले धूलो उडेको बताए। गाडी जताततै पुग्ने भएकाले चक्कामा लागेर धूलो जान्छ, उनले भने ।"
वायु प्रदूषण,"डब्लूएचओको अध्ययनअनुसार विश्वमा मृत्यु हुनेमध्ये ११६ प्रतिशत अर्थात् ६५ लाख मानिस वायु प्रदूषणजन्य रोगका कारण मर्ने गरेका छन्। त्यसरी मर्नेमा ९० प्रतिशत मानिस नेपालजस्ता विकासशील देशका हुन्छन्, कार्कीले कान्तिपुरसित भने ।नेपालमा प्रतिलाख ३६ जना अर्थात् वर्षमा १० हजार ८० जनाको वायु प्रदूषणजन्य रोगका कारण मृत्यु हुने गरेको छ। वायु प्रदूषणमा पनि ७२ प्रतिशत मानिस मुटुजन्य रोगका कारण मर्ने गरेका छन्। १४ प्रतिशत दम, खोकी र श्वासप्रश्वासजन्य र १४ प्रतिशत फोक्सोलगायतको क्यान्सरका कारण मृत्यु हुने गरेको छ। नेपालमा वायु प्रदूषणले निम्त्याएका रोगबारे अहिलेसम्म विस्तृत अध्ययन नभएको डा कार्कीले बताए। डा कार्कीका अनुसार पीएम २५ प्रति १० माइक्रोग्राम प्रतिघनमिटर बढदा दमखोकीका बिरामी अस्पताल भर्ना हुने दर १३, निमोनियाका बिरामी भर्ना हुने दर ३४ प्रतिशतले बढ्ने गरेको देखिन्छ। अस्पतालमा दमखोकीका बिरामी बढी भर्ना भए भने सहरमा प्रदूषण बढ्यो भनेर जाने हुन्छ, उनले भने। त्यस्तै, पीएम २५ को मात्रा बढेसँगै श्वासप्रश्वासजन्य समस्याबाट मृत्यु हुनेको दरसमेत ३७ प्रतिशतले बढ्छ। पीएम २५ जस्ता धूलोका कण रौंको प्वालबाट छिर्छन्। त्यसलाई नाङ्गो आँखाले देख्न सकिँदैन। डब्लूएचओको पछिल्लो अध्ययनअनुसार विश्वमा हरेक ५ वर्षमा ८ प्रतिशतका दरले वायु प्रदूषण बढेको छ। विश्वमा ९२ प्रतिशत मानिस वायु प्रदूषण भएको ठाउँमा बस्छन्। डब्लूएचओको डाटाबेसमा भएका २९ सय ७३ सहरमध्ये काठमाडौं प्रदूषण (पीएम २५) का हिसाबले २ सय ६१ औं सहरमा पर्छ। छिमेकी भारतको राजधानी दिल्ली एघारौं र चीनको संघाई २ सय ४० औं नम्बरमा छ। काठमाडौंमा प्रदूषणको मात्रा दिल्ली र बेइजिङ तथा सांघाई जति नभए पनि भविष्यमा यस्तै स्थिति आउन सक्छ, वातावरणविद् तुलाधर भन्छन्। वायु प्रदूषणको स्रोतअध्ययनअनुसार वायु प्रदूषणका विभिन्न स्रोतमध्ये ३८ प्रतिशत सवारी साधन नै हुन्। एसियाली सहरहरू बंगलादेश, भारत, इन्डोनेसिया, लाओस, माल्दिभ्सपछि नेपालमा सवारी साधनको आयात बढी छ। कलकारखाना, आगो बाल्दा निस्कने धूवाँ र कोइला प्रयोगबाट निस्कने धूवा पनि वायु प्रदूषणका मुख्य कारक हुन्। काठमाडौंमा परम्परागत इँटाभट्टा कारखाना पनि मुख्य स्रोतभित्र पर्छ। काठमाडौं उपत्यका कचौरा आकारको भएकाले यहाँ उत्पादित धूवाँ, धूलो बाहिर जान सक्दैन, वातावरणविद् बालकृष्ण सापकोटाले भने, निकास नहुँदा प्रदूषण यहीं भित्र घुलेर बस्छ, त्यसैले प्रदूषण बढ्छ। सुधारिएका इँटा कारखानाले केही मात्रामा प्रदूषण कम गर्ने विशेषज्ञहरूको दाबी छ। तात्यो योजना आयोगढिलै भए पनि वायु प्रदूषण नियन्त्रणका लागि राष्ट्रिय योजना आयोगले विशेषज्ञहरूको सहयोग लिएर कार्ययोजना तयार गरेको छ। योजना आयोगमा वन र वातावरण हेर्ने जिम्मेवारी पाएका सदस्य डा प्रभु बुढाथोकीका अनुसार वातावरण विभागका महानिर्देशक नेतृत्वको कार्यदलले वायु प्रदूषण नियन्त्रण र सुधारका लागि २५ बुँदे कार्ययोजना बनाएर बुझाएको छ। तत्काल र दीर्घकालीन रूपमा गर्नुपर्ने कामको कार्ययोजना विशेषज्ञहरूसहितको कार्यदलले बुझाएको छ, उनले भने, कामको प्राथमिकीकरण गर्दैछौं। प्राथमिकीकरणपछि सबै सरकारी निकायलाई कार्यान्वयनका लागि कदम चाल्न निर्देशन गर्ने उनले बताए। के गर्ने?विशेषज्ञहरू विभिन्न खाले प्रदूषणको मात्रा घटाउन सकिए वायु प्रदूषण कम हुने तर्क गर्छन्। अत्यधिक प्रदूषण गर्ने सवारी साधन हटाउन सके केही मात्रामा कम हुन्छ, सापकोटाले भने, सडक खन्ने क्रममा पानी हाल्न सके ९० प्रतिशत धूलो नियन्त्रणमा आउँछ। डाकार्की प्रदूषण नियन्त्रणका लागि राज्यले लगानी बढाउनुपर्ने तर्क गर्छन्। प्रदूषण गर्ने इँटाभट्टालाई राजधानी बाहिर सार्न सकिए नियन्त्रण हुन सक्छ, कार्कीले भने, त्यसका निम्ति राजनीतिक इच्छाशक्ति पनि चाहियो। तुलाधर ठूला तथा विद्युतीय सार्वजनिक सवारी साधनमा जोड दिए प्रदूषण नियन्त्रण हुन सक्ने बताउँछन्। त्यस्तै, हरियो स्टिकर प्रणालीलाई पुन: प्रभावकारी बनाएर अनुगमन गर्नुपर्ने उनले बताए।"
सिंहदरबार नभत्काइने,"काठमाडौं भूकम्पले क्षतिग्रस्त १ सय १३ वर्ष पुरानो सिंहदरबार भवन नभत्काइने भएको छ। सहरी विकास मन्त्रालयले डिजिकन इन्जिनियरिङ कन्सल्ट प्राइभेट लिमिटेडलाई परामर्शदाता तोकी गरिएको अध्ययन समितिले सिंहदरबार भत्काउनुपर्ने प्रतिवेदन पेस गरेको थियो। उक्त प्रतिवेदनमाथि पुरातत्त्वका अधिकारीहरूले असन्तुष्टि जनाएपछि पुनर्निर्माण प्राधिकरणको कार्यकारी समितिको बैठकले सिंहदरबार नभत्काउने निर्णय गर्दै रेक्ट्रोफिटिङका लागि कार्यान्वयन समिति गठन गरेको छ। सिंहदरबार पुनर्निर्माण कार्य तत्काल प्रारम्भ गर्न कार्यकारी सदस्य डा हरिराम पराजुलीको संयोजकत्वमा कार्यान्वयन समिति गठन गरिएको हो, प्राधिकरणका प्रमुख कार्यकारी अधिकृत (सीईओ) प्राडा गोविन्दराज पोखरेलले भने। समितिमा प्राधिकरण, सहरी विकास मन्त्रालयका सहसचिव, पुरातत्त्व विभागका महानिर्देशक भेषनारायण दाहाल, विज्ञहरू रोहित रञ्जितकार, सन्तोष श्रेष्ठ र रवीन्द्र पुरी छन्। रञ्जितकार पाटन दरबारलाई पुरानै अवस्थामा फर्काउनका लागि संरक्षण र संवद्र्धन गर्ने व्यक्ति हुन्। श्रेष्ठ संरचना विज्ञ हुन् भने पुरी भक्तपुरलाई पुरानै अवस्थामा फर्काउने काममा सक्रिय विज्ञ हुन्।सीईओ पोखरेलले समितिले सिंहदरबार नभत्काई पुनर्निर्माणका लागि गर्नुपर्ने काम यथाशीघ्र सुरु गर्ने बताए। कार्यान्वयन समितिलाई सघाउन पोखरेलकै संयोजकत्वमा ३० सदस्यीय सल्लाहकार समितिसमेत गठन भएको छ। उक्त समितिले कार्यान्वयन समितिलाई विज्ञहरूको सुझावका आधारमा राय दिनेछ। कार्यान्वयन समिति प्राधिकरण मातहत हुनेछ, पोखरेलले भने, सिंहदरबार पुनर्निर्माण नसकिन्जेलसम्म यो समिति सक्रिय रहने छ। सहरी विकास मन्त्रालय मार्फत परामर्शदाताले तयार पारेको अध्ययन प्रतिवेदनले रेट्रोफिटिङ गर्न असम्भव भन्दै सरकारलाई प्रतिवेदन बुझाएको थियो। उक्त प्रतिवेदनमाथि प्राधिकरणमा छलफल हुँदा कम्पनीले अध्ययनका क्रममा सिंहदरबार परिसरको माटोइँटा परीक्षण नगरी निष्कर्ष निकालेको आरोप लागेको थियो। ऐतिहासिक भवन रहेकाले संरक्षण र संवद्र्धन गरेर राख्ने निष्कर्षमा प्राधिकरण पुगेको हो। समितिले यथाशीघ्र सिंहदरबारको पश्चिमतिरको मूल भाग नभत्काई पुनर्निर्माण अघि बढाउने छ, बैठकपछि प्राधिकरणद्वारा जारी विज्ञप्तिमा भनिएको छ। १९६० सालमा तत्कालीन प्रधानमन्त्री चन्द्रशमशेर जबराले निजी निवासका रूपमा सिंहदरबार निर्माण गरेका हुन्।"
सोलु करिडोरमा गैरकानुनी हस्तक्षेप,"काठमाडौं सोलु करिडोरको प्रसारण लाइन निर्माणका लागि परामर्शदाताको बोलपत्र छनोटका क्रममा ऊर्जामन्त्री राधा ज्ञवाली र नेपाल विद्युत् प्राधिकारणका सञ्चालक समिति सदस्यहरूमाथि अनुसन्धान गरी अख्तियार दुरुपयोग अनुसन्धान आयोगले गरेको विभागीय कारबाहीको निर्णयलाई सर्वोच्च अदालतले हस्तक्षेप ठहर्याएको छ। आफ्नो अधिकारक्षेत्र बाहिर गई अख्तियारबाट निर्णयकर्ताको विवेकमा हस्तक्षेप भएको ठहरसहित सर्वोच्चले अख्तियारको निर्णय र त्यसका आधारमा भएको पत्राचारसमेत बदर गरेको छ। बोलपत्र छनोट प्रक्रियामा रहेको अवस्थामै विपक्षी आयोगले हस्तक्षेप गरी निवेदिका (राधाकुमारी ज्ञवाली) ले अनुचित कार्य गरेको ठहर्याई निर्देशन दिएको देखिन्छ, तत्कालीन ऊर्जामन्त्री ज्ञवालीसहित प्राधिकरणका सञ्चालक समिति सदस्यहरूले दायर गरेको रिटमा सर्वोच्चको निर्णयको पूर्णपाठमा भनिएको छ, खास प्रयोजनका लागि स्थापित निकायहरूले निर्णय गर्ने विषयमा अख्तियारले हस्तक्षेप गर्नुपर्ने औचित्य र वैधता पुष्टि हुन सकेको देखिँदैन। अख्तियारको दुरुपयोग वा अनुचित कार्य गरेको अवस्थामा आयोग क्रियाशील रहने हो। कानुन र बोलपत्रको शर्तबमोजिम गरिने निर्णयकर्ताको विवेकमा हस्तक्षेप गर्ने आयोगको कार्य होइन। तत्कालीन प्रधानन्यायाधीश कल्याण श्रेष्ठ र न्यायाधीश जगदीश शर्मा पौडेलको संयुक्त इजलासले २०७२ चैत ३ मा अख्तियारको निर्णय खारेज हुने आदेश गरेको थियो। सर्वोच्चले विद्युत् प्राधिकरणका सञ्चालक समिति अध्यक्ष तथा तत्कालीन ऊर्जामन्त्री ज्ञवाली, सञ्चालक समिति सदस्य सुरज लामिछाने सहितलाई कारबाही गर्ने अख्तियारको निर्णय र त्यससम्बन्धी पत्राचार पनि बदर गर्न आदेश दिएको छ। तत्कालीन अख्तियार प्रमुख लोकमानसिंह कार्कीले सोलु करिडोर टेन्डर प्रक्रियामा हस्तक्षेप गरेका थिए। अख्तियारले कारबाही गर्न सिफारिस गरेका कारण तत्कालीन प्रधानमन्त्री सुशील कोइरालाले ऊर्जामन्त्री ज्ञवालीलाई बर्खास्त गरेका थिए। कार्कीको बक्र दृष्टि सरकार र भारतको निर्यात आयात बैंक एक्जिम बैंक अफ इन्डियाबीच ६ वर्षअघि २ सय ५० मिलियन डलरको ऋण सम्झौता भएको थियो। सम्झौताको रकममध्ये १३२ केभीको सोलु करिडोर प्रसारण लाइनका लागि २९ मिलियन डलर छुट्याइएको थियो। त्यसक्रममा निर्माण सुरु गर्नु पहिले भारतकै लहमेयर इन्टरनेसनल प्राइभेट लिमिटेडलाई विद्युत् प्राधिकरणले २०७० फागुन १९ गते परामर्शदाता नियुक्त गरेको थियो।विद्युत् प्राधिकरणले २०७१ पुस १९ गते बोलपत्रसम्बन्धी कागजात स्वीकृत गरेको थियो। त्यसक्रममा ८ वटा कम्पनीले बोलपत्र पेस गरेका थिए। तीमध्ये जागुर ओभरसिज लिमिटेड र बीएस लिमिटेडले अमेरिकी डलरमा जमानत राख्नुपर्नेमा भारुमा राखेको, ज्वाइन्ट भेन्चरको सम्झौता मान्य नभएको, कम्पनीसँग जग निर्माणको काम गरेको अनुभव नभएकोलगायत कारणले उसको बोलपत्रलाई प्राधिकरणको सञ्चालक समितिले अस्वीकार गरेको थियो। त्यसमध्ये सबभन्दा कम प्रस्ताव गर्ने मोहन इनर्जी कर्पोरेसनको २ करोड ३० लाख अमेरिकी डलरको प्रस्तावलाई प्राधिकरण सञ्चालक समितिले २०७२ भदौ ४ मा स्वीकृत गरेको थियो। कार्कीको आदेशका भरमा सोलु करिडोरको फाइलमाथि छानबिन जारी राखेको अख्तियारले २०७२ असोज १ मा निर्णय गर्दा अपनाउनुपर्ने कार्यविधिको पालना नगरेको भन्दै कारबाहीका लागि प्रधानमन्त्रीका लागि पत्र पठाउने निर्णय गर्यो। त्यतिबेला अख्तियारले सञ्चालक समितिका पदाधिकारीहरूले मिलेमतो गरी प्राधिकरणलाई २६ करोड रुपैयाँ नोक्सान पार्न लागेको आरोप लगायो। बोलपत्र मूल्यांकनकै क्रममा आवश्यक जानकारी माग गर्न सकिने अवस्था हुँदाहँुदै र ऊर्जासचिव सहित दुई सञ्चालकले फरक मत राख्दाराख्दै निर्णय गरेको भन्दै अख्तियारले प्राधिकरणको सञ्चालक समिति अध्यक्ष ज्ञवालीसहित सदस्यहरूमाथि कारबाहीको पत्र काटेको थियो। केही दिनमै नयाँ संविधान जारी हुने र त्यस क्रममा अख्तियारको अनुचित कारबाहीको क्षेत्राधिकार हट्ने भएपछि कार्कीले हतारमा असोज १ मै अख्तियारबाट निर्णय गराएका थिए। विवेकमाथि नै हस्तक्षेपबोलपत्र स्वीकृत गर्ने काम करार रहेको र त्यस्ता कारबाहीलाई स्वाभाविक रूपमा पूरा हुन दिनुपर्ने भन्दै सर्वोच्चले कानुनीबमोजिम प्रक्रिया पूरा नहुँदै पक्ष (विद्युत् प्राधिकरणको सञ्चालक समिति) को विवेकमा हस्तक्षेप गर्न नहुने ठहर्याएको छ। जसको जे अधिकार हो, उसलाई आफ्नो अधिकार स्वतन्त्र रूपमा प्रयोग गर्न दिनुपर्छ, निर्णयको पूर्णपाठमा भनिएको छ, अनुचित हस्तक्षेप हुन्छ भने त्यस्तो काम स्वयं पनि अनुचित हुन जान्छ।भ्रष्टाचार र अनुचित लाभका सन्दर्भमा त्यसको स्पष्ट प्रमाण देखिनुपर्ने भन्दै सर्वोच्चले केबल प्रशासनिक विवेकको प्रतिस्थापन गर्ने हिसाबले औचित्यमा प्रवेश गरी अर्काले पुनरावलोकनको प्रयास गर्न नहुने आदेश दिएको छ। अनुसन्धानका क्रममा अख्तियारले आफ्नै ऐनअनुसार स्पष्टीकरणको मौका नदिएको र उनीमाथि कारबाहीको प्रस्तावसमेत नगरेको सर्वोच्चले ठहर्याएको छ। सोलु करिडोर प्रसारण लाइनका सन्दर्भमा विद्युत् प्राधिकरणबाट अस्वीकृत भएको जागुर ओभरसिजबारे थप विवरण माग गर्न सकिने अवस्था हुँदाहुँदै सञ्चालक समितिका पदाधिकारीहरूले त्यो काम नगरेको अख्तियारले आरोप लगाएको थियो। तर सर्वोच्चले विवादित विषयमा निर्णय लिएकै आधारमा कारबाहीको आधार बनाउन नसकिने उल्लेख गरेको छ। त्यसक्रममा बोलपत्र पेस गर्ने कम्पनीलाई प्रमुखसमक्ष निवेदन दिन सक्ने र त्यसमा पनि चित्त नबुझे पुनरावलोकन समितिमा उजुरी दिने बाटो बाँकी रहँदारहँदै अख्तियारले गरेको हस्तक्षेप सान्दर्भिक नहुने स्पष्ट पारेको छ।"
प्रधानमन्त्रीले मिति बताउन सकेनन्,"काठमाडौं प्रधानमन्त्री पुष्पकमल दाहालले मंगलबार पनि निर्वाचन गराउने उधारो आश्वासन दिएका छन्। निर्वाचन हुने मिति घोषणा नगरी चुनाव हुने प्रतिबद्धतामात्र व्यक्त गर्दै उनले सरकार गम्भीर छैन भनेर आशंका नगर्न आग्रह गरे। चुनावमा विद्युतीय मतदान मेसिन प्रयोग गर्नेबारे छलफल गर्न मंगलबार निर्वाचन आयोगको कार्यालयमा पुगेका दाहालले निर्वाचन गर्ने मिति कहिलेसम्म घोषणा गर्ने भन्नेबारे भने केही पनि बताउन सकेनन्। उनले आफू चुनाव गराउन प्रतिबद्ध रहेको मात्र उल्लेख गरे। चुनाव हुनेमा शंका नगरौं, प्रधानमन्त्री दाहालले भने, चुनाव हुन्छ त्यसमा द्विविधा नराखौं, चुनाव गराउनैपर्छ। उनले सरकारले सबै पक्षलाई समेटेर समयमै निर्वाचन गर्ने बताए। सरकारले चुनावको तयारी गर्न आयोगलाई लिखित पत्राचार गरिसकेको समेत उनले उल्लेख गरे। सरकारले गत साता निर्वाचन आयोगलाई पत्र पठाउँदै चुनावको तयारी थाल्न भनेको थियो। उनले चुनावको वातावरण बनाउन सबै दलको सहयोग आवश्यक रहेकाले त्यसमा गम्भीर हुन सबैलाई आग्रह गरे। चुनावमा विद्युतीय मतदान मेसिन प्रयोग गर्नुपर्ने विषयमा प्रमुख निर्वाचन आयुक्त अयोधीप्रसाद यादवले केही दिनअघि प्रधानमन्त्री दाहालसँग कुरा गरेका थिएँ। दाहालले त्यसपछि अन्य राजनीतिक दलका प्रतिनिधिसँग मतदान मेसिनसम्बन्धी अन्तक्र्रिया राख्न भनेका थिए। त्यही आधारमा मंगलबार आयोगले दलका प्रतिनिधि र मतदान मेसिन बनाउने कम्पनीका प्रतिनिधिलाई भेला गराएर मेसिनबारे जानकारी गराएको थियो। मेसिनको प्रयोग अहिलेको समय सुहाउँदो भएकाले त्यसलाई प्रयोग गर्ने विषयमा आफू सकारात्मक रहेको प्रधानमन्त्रीले बताए। तर मेसिनको प्रयोगबारे राजनीतिक सहमति र काुननमा समेत केही मिलाउनुपर्ने भए त्यसमा सरकारले पहल गर्ने आश्वासनसमेत प्रधानमन्त्रीले दिए। मेसिन प्रयोग गर्न सक्ने क्षमता नेपाली मतदातामा भइसकेकाले अब आधुनिक प्रविधिमै जानुपर्ने दाहालको धारणा थियो। आयोगले विगतकै चुनावमा पूर्ण रूपमा विद्युतीय मेसिन प्रयोग गर्ने तयारी गरेको थियो। तर दलीय सहमति नहुँदा केही निर्वाचन क्षेत्रबाहेकमा अन्यमा विद्युत् मतदान मेसिन प्रयोगमा आएको थिएन। प्रमुख निर्वाचन आयुक्त यादवले विद्युतीय मतदाना मेसिन प्रयोग गर्नेमा आयोगको जोड रहेको बताए।"
बिमस्टेक शिखर सम्मेलन नेपालमा,"सन् १०१६ को अक्टोबर १६ मा भारतको गोवामा भएको सदस्य राष्ट्रहरूको बिमस्टेक लिडर्स रिट्रिटमा समेत चौथो सम्मेलन नेपालले छिटो गर्ने सहमति भएको थियो, परराष्ट्र सचिव शंकरदास बैरागीले मंगलबार उच्च अधिकारीहरूको बैठकपछि भने, अहिले नै मिति तय भइसकेको त छैन। त्यो त्यही रिट्रिटको निरन्तरता हो, तर सम्मेलन अक्टोबरनोभेम्बरमा पक्कै हुन्छ। उनले नेपालले सबै सदस्य राष्ट्रलाई सम्मेलनको मितिबारे प्रस्ताव गर्ने र सबैको अनुकूलता हेरेर सम्मेलन हुने बताए। नेपाल सन् २०१४ मा बिमस्टेकको अध्यक्ष चुनिए पनि त्यसयता कुनै बैठक भएको थिएन। सचिव बैरागीले लामो समयपछि भएको बैंठक एउटा महत्त्वपूर्ण उपलब्धिपूर्ण भएको बताए। बंगलादेश, भुटान, नेपाल, भारत, म्यानमार, श्रीलंका र थाइल्यान्डका उच्च पदाधिकारीहरू सम्मिलित मंगलबारको बैंठकले तेस्रो ऊर्जा मन्त्रीस्तरीय बैठक आगामी मार्च ३० र ३१ मा काठमाडौंमा हुने सहमति गरेको छ। सचिव बैरागीका अनुसार बैठकमा सात मुलुकबीच सडक सञ्जाल, व्यापार, पर्यटन, लगानी, ऊर्जा, प्रविधि आदानप्रदानलगायतका एजेन्डाबारे छलफल भएको थियो। बैठकमा बिमस्टेकका लागि विभिन्न ६ क्षेत्रमा अध्ययन गर्न विज्ञस्तरको कार्यदल गठन गर्ने सहमति पनि भएको छ। यस्तै बिमस्केट स्थापनाको २० वर्ष पुगेको उपलक्ष्यमा हरेक सदस्य मुलुकले विभिन्न कार्यक्रमहरू बनाउने पनि निर्णय भएको छ। बिमस्टेकले आफ्नो स्थापनाको दिन जून ६ मा संस्थाको लोगो अंकित हुलाक टिकट प्रचलनमा ल्याउने जनाएको छ। उक्त हुलाक टिकटमा सम्पदा क्षेत्रसहित बिमस्टेक बुद्ध सर्किट र पर्यटनका दृश्य समेटिने छन्। बिमस्टेकको स्थापना सन् १९९७ मा भएको थियो। बिमस्टेक बैठकले नेपाललाई माउन्टेन इकोनोमीका बारेमा कार्यपत्र तयार गर्न भनेको छ।"
शिक्षक सेवा आयोग संवैधानिक हुनुपर्छ,काठमाडौं शिक्षक सेवा आयोगलाई स्वतन्त्र संवैधानिक निकायका रूपमा विकास गर्नुपर्ने र शिक्षक नियुक्तिमा एकरूपता हुनुपर्ने विज्ञले बताएका छन्। आयोगको वार्षिकोत्सवका अवसरमा मंगलबार सानोठिमीमा आयोजित कार्यक्रममा प्राध्यापक रामप्रसाद मिश्रले शिक्षा मन्त्रालयअन्तर्गतको निकायका रूपमा रहँदा शिक्षक आयोगले स्वतन्त्र ढंगले निर्णय गर्न नसक्ने भएकाले लोक सेवा आयोगजस्तै स्वतन्त्र हुनुपर्ने बताए। शिक्षक महासंघका महासचिव तिलक कुँवरले शिक्षक सेवा आयोग संवैधानिक आयोगका रूपमा रहनुपर्ने र लाइसेन्स दिने निकायका रूपमा छुट्टै शिक्षक काउन्सिल गठन हुनुपर्ने बताए। आयोगका अध्यक्ष ताना गौतमले स्वतन्त्र आयोगका रूपमा नरहेकाले नियमित कार्यतालिकाअनुसार शिक्षक पदपूर्ति तथा बढुवा प्रक्रियामा समस्या आइरहेको बताए।
रोग लागेका काठ भित्र्याउन नपाइने,"काठमाडौं व्यवसायीले विदेशबाट किरा तथा अन्य संक्रमण नभएका काठमात्र आयात गर्न पाउने भएका छन्। विदेशबाट रोग र किरा लागेका काठको आयात बढेपछि वन मन्त्रालयले मापदण्ड बनाएको छ। हालै वनमन्त्री शंकर भण्डारीबाट स्वीकृत भएको विदेशबाट काठ आयात गर्दा अपनाउनुपर्ने मापदण्ड, २०७३ मा रोग, किरा तथा अन्य संक्रमण नभएको भनी उत्पादक देशको सरकारी निकाय वा मान्यता प्राप्त संस्था वा प्रयोगशालाले प्रमाणपत्र दिएका काठमात्र आयात गर्न सकिने व्यवस्था गरिएको छ।व्यापारीले विदेशबाट काठ ल्याउँदा सातवटा प्रमाणपत्र चाहिने व्यवस्था मापदण्डमा गरिएको छ। कहाँको काठ भन्ने प्रमाणपत्र, आयात लाइसेन्स, आयात अनुमतिपत्र, बिल भौचर, ट्रान्जिट अनुमति, निरोगी (फाइटोस्यानिटरी) को प्रमाणपत्र र क्वारेन्टाइन प्रमाणपत्र अनिवार्य गरिएको छ, मन्त्रालयका सूचना अधिकारी यज्ञनाथ दाहालले भने।"
मलेसियाको प्रस्ताव : लागत खर्च कामदारकै,"काठमाडौं मलेसियाले लागत खर्च कामदारले नै बेहोर्नुपर्नेसहितको प्रस्ताव राखेर द्विपक्षीय श्रम सम्झौता को मस्यौदा नेपाललाई पठाएको छ। नेपाल र मलेसियाबीच श्रम सम्झौताको प्रक्रिया अगाडि बढेपछि मलेसियाले नयाँ सर्तसहितको प्रस्ताव पठाएको हो। दुई देशका अधिकारीबीच प्रस्तावित मस्यौदाबारे फेब्रुअरी २० र २१ मा काठमाडौंमा छलफल हुने जानकारी श्रम मन्त्रालयले दिएको छ।जसले कामदारले लैजाने हो। उसैले कामदारको लागत खर्च बेहोर्नुपर्नेमा हामी स्पष्ट छौं। सरकारले पनि त्यही नीति अँगालेको छ, श्रम मन्त्रालयका उच्च अधिकारीले भने, मलेसियाको यो प्रस्ताव हामीले स्वीकार गर्न मिल्दैन।"
थप २० करोड निकासा,"भक्तपुर राष्ट्रिय पुनर्निर्माण प्राधिकरणले जिल्लाका भूकम्पपीडित (लाभग्राही) को निजी आवास पुनर्निर्माणका लागि पहिलो किस्ताको नपुगमध्ये थप २० करोड रुपैयाँ निकासा गरेको छ। यसअघि १८ हजार लाभग्राहीको निजी आवास पुनर्निर्माणका लागि ९० करोड निकासा भई जिल्लाका ६ वटै नगरपालिकाले तोकेको बैंकमार्फत वितरण भइरहेको जिविसले जनाएको छ।पछिल्लो समय प्राधिकरणले प्रमाणित गरी पठाएका २६ हजार १६ मध्ये १९ हजार ५ सय ९५ लाभग्राहीको प्रमाणीकरण गरी जिविसले कोष तथा लेखा नियन्त्रण कार्यालय (कोलेनिका) पठाएको जनाएको छ। मंगलबारसम्म नगरपालिकाहरूले १९ हजार ७ सय ८९ लाभग्राहीसँग सम्झौता गरेका छन्। जिविसले मंगलबार थप १५ सय ९५ लाभग्राहीको नाम कोलेनिकामा सिफारिस गरेको छ। जिविसका सूचना अधिकारी जौवन कोजूका अनुसार साताभित्र तोकिएका बैंकमार्फत रकम वितरण गरिनेछ।जसअनुसार भक्तपुर नगरपालिकाको ४५ सय १५, मध्यपुरठिमीको ९ सय ९६, अनन्तलिंगेश्वरको २७ सय ६१, सूर्यविनायकको ३४ सय ४९, नगरकोटको ३९ सय ९० र चाँगुनारायण नगरपालिकाको ४१ सय ५ परिवारले पहिलो किस्ताको अनुदान रकम पाउनेछन्। थप रकम निकासाका लागि जिविसले सम्बन्धित निकायमा अनुरोध गरिसकेको स्थानीय विकास अधिकारी ध्रुवप्रसाद कोइरालाले जानकारी दिए। लाभग्राहीमा सूचीकृतलाई पहिलो किस्ताको रकम वितरण गर्न अझै २० करोड ८ लाख रुपैयाँ अपुग रहेको जिविसले जनाएको छ। जिविसका अनुसार निजी आवास पुनर्निर्माणका लागि अनुदान सम्झौता गर्ने क्रम जारी छ। लाभग्राहीको सूचीमा नाम छुटेको भन्दै ६ हजार ९६ परिवारले गुनासो दर्ता गराएका छन्।"
प्रज्ञाले देशबाहिरका शब्द पनि समेट्ने,"काठमाडौं नेपाल प्रज्ञा प्रतिष्ठानले डेढ लाख मूल शब्दसहित प्रज्ञा नेपाली बृहत् शब्दकोश प्रकाशन गर्ने भएको छ। यो कोशमा नेपालमा बोलिने विभिन्न मातृभाषाका प्रचलित शब्द, भारतका दार्जिलिङ, सिक्किम, असम तथा भुटानमा बोलिने नेपाली शब्दसमेत समेटिने कुलपति गंगाप्रसाद उप्रेतीले जानकारी दिए। नयाँ कोशका रूपमा प्रज्ञा नेपाली बृहत् शब्दकोश प्रकाशन गर्ने निर्णय अघिल्लो कार्यकालकै हो, उतिखेर उपकुलपति रहेका उप्रेतीले भने, मुलुकभित्र बोलिने विभिन्न जनजातिका मातृभाषाका संस्कृति, खानपान, व्यवहारमा आएका सामान्य शब्दहरू अहिलेको कोशमा समेटिएका छैनन्। भारत तथा भुटानमा रहेका नेपालीले बोल्दै आएका नेपाली भाषाका शब्द समेटेर बृहत् कोश प्रकाशन गर्ने लक्ष्यसहित काम भइरहेको छ।प्रज्ञाले चाहेअनुसार मुलुकभित्रका भाषाका प्रचलित शब्द संकलन हुन सकेका छैनन्। जनजिब्रोले पचाएका मुलुकभित्रैका मातृभाषाका शब्दहरू संकलनकै क्रममा छन्, प्रशोधन हुन बाँकी छ, उप्रेतीले भने, शब्द संकलन कार्य प्राविधिक विषय पनि भएकाले मातृभाषाका शब्द संकलनमा तालिम आवश्यक भएको महसुस गरेका छौं।"
मिलेमतोमा चुनढुंगाको अवैध बिक्री,"ललितपुर युनाइटेड सिमेन्ट कम्पनी र ढुंगा सप्लायर्सको मिलेमतोमा अवैध रूपमा चुनढुंगा बिक्री भइरहेको छ। कम्पनीका केही कर्मचारीले सप्लायर्ससित मिलेर लेले क्षेत्रमा सञ्चालित कुखुराका दाना उत्पादक कम्पनी (उद्योग) र डिपोमा चुनढुंगा बिक्री गरेको स्थानीयले बताएका छन्। यहाँ दाना उत्पादक कम्पनी फुल्चोकी र गोरख चुनढुंगा उद्योग छन्। चापागाउँ क्षेत्रमा भने धेरै डिपो छन्। चुनढुंगा कुखुराको दाना बनाउन प्रयोग गरिन्छ। युनाइटेडले नौबीसेस्थित सिमेन्ट कारखानामा मात्र लैजाने सर्तमा अनुमति लिई लेले महादेव खोलामा चुनढुंगा खानी सञ्चालन गरेको हो। युनाइटेडका सप्लायर्सले सम्झौताअनुसार चुनढुंगा सिमेन्ट कारखानाबाहेक अन्य ठाउँमा बिक्री गर्न पाउँदैनन्।युनाइटेड सिमेन्टसँग चुनढुंगा धादिङसम्म पुर्याउने ठेक्का महत रोडा ढुंगा सप्लायर्स, सरस्वती कुण्ड र विनायक सप्लायर्सले लिएका छन्। विनायकका सञ्चालक शेखर महतको आफ्नै दाना उद्योग छ। युनाइटेड सिमेन्ट कम्पनीका लेले इन्चार्ज हरि उप्रेतीले कम्पनीको नियमअनुसार चलिरहेकाले बीचमा चुनढुंगा बिक्री नभएको दाबी गरे। सप्लायर्सले अन्य ठाउँमा ढुंगा पुर्यायोपुर्याएन भनेर हेर्न ढुकेर बस्न सक्दिनँ, उनले भने, कम्पनी नियमअनुसार चलेको छ, चुनढुंगा अन्यत्र बिक्री गरिएको छैन।स्थानीयका अनुसार लेले क्षेत्रमा कुखुराका दाना उत्पादन गर्न आवश्यक चुनढुंगा युनाइटेडबाहेक अन्य खानीले उत्पादन गरेका छैनन्। चुनढुंगा उत्खनन गर्ने अर्को भारदेउ सिमेन्ट एन्ड स्टोन इन्डस्ट्री (केपी सिमेन्ट) को खानी बन्द छ। तर, पनि कुखुराका दाना उत्पादन गर्ने उद्योग सञ्चालनमा छन्।बन्द रहेको भारदेउ सिमेन्ट एन्ड स्टोन इन्डस्ट्रिजको लेले महादेव खोला क्षेत्रको खानीबाट पनि निकासी बढेको छ। स्थानीयका अनुसार चोरी निकासीमा गिरोह सक्रिय छ। चोरी निकासी बढेपछि भारदेउ सिमेन्टले रोकथाम गर्न प्रधानमन्त्री कार्यालयमा २०७३ असोज १७ मा पत्र पठाएको थियो। लगत्तै प्रधानमन्त्री कार्यालयले पनि आवश्यक कारबाही अगाडि बढाउन निर्देशन दिएको थियो। भारदेउ इन्डस्ट्रिजले पठाएको पत्रमा चोरी निकासीमा यहाँ सञ्चालित कुखुराको दाना उत्पादक कम्पनी (उद्योग) र अन्य केही व्यक्तिको संलग्नता रहेको उल्लेख छ।स्थानीयका अनुसार नियमविपरीत ढुंगा बिक्रीबाट सरकारलाई दैनिक ३० हजार रुपैयाँभन्दा बढी राजस्व घाटा भइरहेको छ। एक ट्रिपर ढुवानी गरेबापत सप्लायर्सले पाउने ६ सय ५० रुपैयाँको १३ प्रतिशत भ्याट सरकारलाई बुझाउनुपर्छ। एउटा रसिदबाटै दैनिक दसौं ट्रिप ढुंगा ओसारपसार गर्ने भएकाले राजस्व पनि गुमेको छ। ढुंगाको स्रोत खुलाउन नसकेको भन्दै महानगरीय प्रहरी वृत्त चापागाउँबाट खटिएको टोलीले दसैंताका गोरख चनुढुंगा उद्योगमा तालाबन्दी गरेको थियो। तर, पनि जिल्ला स्तरीय ढुंगा, गिट्टी, बालुवा अनुगमन समन्वय समितिले अनुगमनमा चासो दिएको छैन। यसमा कारबाही गर्ने निकायको मिलेमतो हुन सक्ने स्थानीय बासिन्दाको आशंका छ। प्रजिअ दीपक काफ्लेले यसबारे जानकारी नभएको दाबी गरे। अनुगमन गर्छौं, उनले भने।"
बैंक ठगीका फरार अभियुक्त पक्राउ,काठमाडौं फर्जी कम्पनी खडा गरी क्यापिटल मर्चेन्ट तथा फाइनान्स कम्पनीको ९ करोड रुपैयाँ डुबाउने मन्डिखाटारका किरणकेशर नेपाल पक्राउ परेका छन्। पुनरावेदन अदालत पाटनले २०७१ वैशाख २१ मा नेपालविरुद्ध ९ करोड ४१ लाख ३७ हजार रुपैयाँ जरिवाना र ३ वर्ष कैद ठहर गरेपछि उनी बेपत्ता भएका थिए। उनलाई प्रहरीको केन्द्रीय अनुसन्धान ब्युरोले पानीपोखरीबाट पक्राउ गरी फैसला कार्यान्वयनका लागि काठमाडौं जिल्ला अदालत पठाएको छ।
मणिहर्ष सेन्टरमा सिटी स्क्यान,काठमाडौं मणिहर्ष डायग्नोस्टिक सेन्टरले जुनसुकै शरीरको उपचारका लागि ५ सय १२ स्लाइसको सिटी स्क्यान सेवा सुरु गरेको छ। अल्ट्रा लो डोज को यो सिटी स्क्यानर शरीरको जुनसुकै चिकित्सकीय उपचारका लागि उपयोगी हुने मणिहर्षले जनाएको छ।
आतंकवादी संगठनसँग जोडेर अनुसन्धान,"बारा काठमाडौं पुस १३ मा बाराको करैया८ स्थित जंगलमा प्रहरीले एउट रुखमा बाँधिएर र अर्को हातखुट्टा बाँधेर घाँटी रेटिएको अवस्थामा दुई शव फेला पार्यो। हत्याको तीन दिनपछि फेला परेका ती शवका साथमा प्राप्त कागजातका आधारमा मृतक भारत पूर्वी चम्पारण लक्ष्मीपुर पोखरिया घर भएका दीपक राम र अरुण राम थिए। नाताले काकाभतिजको हत्या आरोपमा पक्राउ परेका पाँचमध्ये चार जनालाई जिल्ला प्रहरी कार्यालयले सार्वजनिक गरेको छ। यो हत्यामा संलग्नहरूको अन्तर्राष्ट्रिय आतंकवादी समूहसँग सम्पर्क रहेको प्रहरीको दाबी छ। त्यसको पर्याप्त आधार भने प्रहरीले सार्वजनिक गरेको छैन। यो घटनाबारे नेपाल प्रहरी मुख्यालयको विशेष ब्युरो, मध्यक्षेत्रीय प्रहरी कार्यालय हेटौंडा र बारा प्रहरीले संयुक्त रूपमा अनुसन्धान गर्दै आएका छन्। स्रोतका अनुसार यो घटनामा भारतीय सुरक्षा निकायको चासोसमेत छ। यो घटना मंसिर ६ मा भारतको कानपुरमा भएको रेल दुर्घटनासँग जोडिएको भारतीय सुरक्षा निकायको दाबी छ। पक्राउ परेकाहरूलाई सार्वजनिक गदैबाराका प्रहरी उपरीक्षक नरेन्द्रप्रसाद उप्रेतीले भने, नेपाल, भारत, पाकिस्तान, मलेसिया र दुबई गरी पाँच देशको आपराधिक सञ्जालसित पक्राउ परेका व्यक्तिको मुभमेन्ट र कनेक्सन देखिन्छ। उप्रेतीले अन्तरदेशीय कनेक्सनका आधारहरू भने खुलाएनन्। प्रहरीले हत्याको घटनामा संलग्न रहेको भन्दै भोजपुरी फिल्ममा सहायक निर्देशक महागढीमाई१ सेमराका बृजकिशोर गिरीलाई पुस २४ मै पक्राउ गरिसकेको थियो। गिरीले बाराको पर्शुरामपुर४ र कलैया८ का र दुबईमा बस्दै आएका सोमसुल होदाको निर्देशनमा हत्या गरेको निष्कर्ष निकालेको छ। डेढ वर्षअघि पर्यटक भिसामा दुबई पुगेका होदाले गिरीलाई भारतीय रेल्वे स्टेसनमा बम विस्फोट गराउन खटाएको प्रहरी अनुसन्धानले देखाएको छ। दीपक र अरुणलाई नेपालसँग सिमाना जोडिएको भारतको घोडासहन र आदापुर नकरदेहीस्थित रेल्वे स्टेसनमा असोज १४ मा शक्तिशाली बम विस्फोट गराउने जिम्मासहित गिरीले भारतीय नागरिक उमाशंकर पटेलमार्फत पटकपटक गरी ८ लाख रुपैयाँ दिएको प्रहरीको भनाइ छ।"
"दुर्घटनामा ५ को मृत्यु, १७ घाइते","पाल्पा तानसेन र दोभानमा भएका दुर्घटनामा पाँच जनाको मृत्यु भएको छ। दोभान ४ श्रीडाँडामा जिप दुर्घटनामा चार र तानसेन बतासेडाँडामा मोटरसाइकल दुर्घटनामा एक जनाको मृत्यु भएको हो। श्रीडाँडामा सोमबार राति भएको जिप दुर्घटनामा १६ जना घाइते भएका छन्।लु१ज २६८९ नम्बरको जिप दुर्घटनामा दोभान २ का २६ वर्षीय यमबहादुर गाहा, सोही गाउँका ४१ वर्षीय जसवीर बाकाबल, ३१ वर्षीय मीनबहादुर थापा, ४२ वर्षीय हरिप्रसाद रानाको मृत्यु भएको आदर्श आभारभूत विद्यालयका प्रधानाध्यापक नमबहादुर तरामीमगरले बताए। दुई जनाको घटनास्थलमै र थप दुई जनाको उपचारका लागि लैजाने क्रममा बाटोमै मृत्यु भएको प्रहरी चौकी दोभानका प्रहरी नायव निरीक्षक राजाराम कुर्मीले बताए। दोभानकै २ नम्बर वडाको देउरालीबाट श्रीडाँडामा बिहेमा पञ्चेबाजा बजाउन गएर फर्किंदै गर्दा जिप दुर्घटनामा परेको उनले बताए। चालक सोही गाउँका विमल दर्लामी हुन्।दुर्घटनामा चार जनाको अवस्था गम्भीर रहेको छ। दुई जनाको भैरहवास्थित युनिभर्सल मेडिकल कलेज र दुई जनालाई थप उपचारका लागि काठमाडौं रिफर गरिएको छ। केही घाइतेको बुटवलस्थित चौराहा र लुम्बिनी अञ्चल अस्पतालमा उपचार भइरहेको प्रहरीले जनाएको छ। जिप सडकबाट १ सय २० मिटर भीरमा खसेको स्थानीय प्रत्यक्षदर्शीले बताए।उता, तानसेनमा भएको मोटरसाइकल दुर्घटनामा तानसेन, १० गैरागाउँका १९ वर्षीय संगीत दर्मको मृत्यु भएको प्रहरीले जनायो। मोटरसाइकलको पछाडि बस्ने चिदीपानी ४ का १९ वर्षीय अमिर सारू घाइते छन्। तानसेनबाट खस्यौली हार्थोकतर्फ जाँदै गरेको लु२१प ९२८७ नम्बरको मोटरसाइकल हार्थोकतर्फबाट तानसेन आउँदै गरेको लु१ख ६९८२ नम्बरको बसमा ठोक्किँदा दुर्घटना भएको प्रहरीले जनाएको छ। बसका चालक प्रहरी नियन्त्रणमा रहेको र अनुसन्धान अघि बढेको प्रहरीले जनाएको छ।शोकमा डुब्यो गाउँएउटै गाउँका चार जनाको मृत्यु र १४ जना घाइते भएपछि दोभान २ देउराली दाङसङकोट शोकमग्न छ। २ नम्बर वडाकै ज्यामिरेका एक र बिरुवाका एक जना घाइते छन्।आदर्श आधारभूत विद्यालय व्यवस्थापन समितिका अध्यक्ष मीनबहादुर थापाको मृत्यु भएको छ। सदस्य दानबहादुर सारूसमेत घाइते छन्। गाउँका अगुवालाई पनि दुर्घटनाले लगेपछि यहाँ सन्नाटा छाएको छ, शिक्षक जगबहादुर क्षत्रीले भने, कोही केही बोल्ने अवस्था छैन। घाइते भेट्न अधिकांश बुटवल गएका छन्। मृत्यु भएकाको सदगत गर्नसमेत समस्या छ। उनले भने, सबैजनालाई शोकाकूल बनाउने गरी दुर्घटना भयो।स्थानीय निशान पटेलका अनुसार गाउँका दलित र मगर बस्ती पूरै शोकमा डुबेको छ। यहाँका गाउँले सबै आफन्त भेट्न र बिरामीको कुरुवा बन्न रुवावासी गर्दै बुटवल, भैरहवा र काठमाडौं पुगेका छन्।"
मन्दिर पस्न नदिने पुजारी पक्राउ,"रामेछाप प्रहरीले बेताली ३ स्थित शेराकाली मन्दिरका दुई जना पुजारीलाई पक्राउ गरेको छ। पूजा गर्न गएका स्थानीय कृष्णबहादुर विश्वकर्मालाई मन्दिर प्रवेश गरेको भन्दै जातीय भेदभाव र जरिवाना गरेको आरोपमा पुजारी भीमबहादुर बुढाथोकी र छत्रबहादुर बुढाथोकीलाई पक्राउ गरिएको हो।पक्राउ गरेर कारबाही प्रक्रिया सुरु गरिएको जिल्ला प्रहरीका प्रमुख डीएसपी कुमोध ढुंगेलले बताए। कानुनविपरीत दलित समुदायका व्यक्तिलाई अभद्र व्यवहार र जरिवाना गराउने दुवैलाई जातीय छुवाछूतविरुद्धको अभियोगमा ७ दिन थुनामा राखेर अनुसन्धान गर्न म्याद थप भएको छ, उनले भने।चप्पल र छालाको पेटी खोलेर पूजाका लागि मन्दिर पसेका विश्वकर्मालाई स्थानीयले होहल्ला गरी निकालेका थिए। दलित मन्दिर पसेको भन्दै पुजारीद्वयले उनीसँग ५ हजार जरिवाना गरी रुद्री लगाएर मन्दिर चोख्याएका थिए। परम्परादेखि महिनावारी भएकी महिला र दलितलाई मन्दिर प्रवेश गर्न नपाउने नियम रहेको पुजारीको दाबी थियो। उक्त घटनाले आफू अपहेलित भएको भन्दै कृष्णबहादुरले प्रहरीमा जाहेरी दिएका थिए।यस्तै मंगलबार दलित अधिकारका लागि जिल्लामा क्रियाशील विभिन्न संघसंस्थाका अगुवाले घटनाप्रति खेद व्यक्त गर्दै दोषी पुजारीलाई हदैसम्मको कानुनी कारबाही माग गरेका छन्। दलित अधिकारीकर्मीहरू लेवबहादुर विक, सरीता खाती, चन्द्रबहादुर खाती, सीताराम लोहार र भीमबहादुर नेपालीले छुवाछूतका घटनालाई निरुत्साहित गर्न राज्यका सबै निकाय, संघसंस्था, नागरिक समाज र सरोकारवालाको ध्यानाकर्षण गराएका छन्।"
चुनावमै अर्जुनदृष्टि लगाऊ,"सरकार र संसद्का पछिल्ला गतिविधिहरूले आम अपेक्षा जोडिएको स्थानीय निर्वाचनलाई अझ पछाडि धकेल्न सक्ने संकेत दिएका छन्। लोकतन्त्र र वर्तमान संविधानलाई क्रियाशील राख्ने हो भने चुनावी प्रक्रिया नै एक मात्र बाटो हो, जसबाट सरकार, दल र नेताहरू कोही भाग्न मिल्दैन। तर, चुनावप्रति राजनीतिक दलहरूको निष्क्रियता, प्रधानमन्त्री पुष्पकमल दाहालबाट आउन थालेका विरोधाभासपूर्ण अभिव्यक्ति एवम् दुई साताका लागि संसद् बैठक स्थगन गर्ने कदमले चुनावको वातावरण बनाउने होइन, त्यसको विपक्षमा माहोल बनाउने काम गरेको छ। निर्वाचनसँग जोडिएका कानुनहरू बनाउन र संविधान संशोधनसम्बन्धी प्रस्तावलाई टुंगोमा पुर्याउन समयाभाव महसुस भइरहेका बेला अकस्मात् फागुन १० सम्मलाई संसद् बैठक किन स्थगन गरियो, त्यसको तर्कसंगत जवाफ उपलब्ध छैन। अहिले संसद्को कामै नभएको होइन, त्यहाँबाट छिटो टुंग्याउनुपर्ने अनेक विषयहरू छन्, जसलाई बेवास्ता गरिनुहुन्नथ्यो, बरु सरकारलाई चुनावतर्फ अगाडि बढ्न संसद्ले मार्गनिर्देशन गर्नुपथ्र्यो, त्यसमा संसद् चुकेको छ। यद्यपि चुनाव नहुनुपर्ने या नहुन सक्ने ठोस कारण छैन। यसबीचमा संसद्ले निर्वाचन (कसुर तथा सजाय), निर्वाचन आयोगको काम, कर्तव्य र अधिकार, मतदाता नामावली र स्थानीय तह निर्वाचनसम्बन्धी गरी चारवटा विधेयक पारित गरिसकेको छ। स्थानीय चुनावका लागि प्राविधिक तयारी अगाडि बढाउन यी कानुन पर्याप्त छन्। यसबाहेक राष्ट्रिय सभा र राष्ट्रपतिउपराष्ट्रपति निर्वाचनसम्बन्धी कानुनहरू मतदान अघिसम्ममा पारित गर्दा पनि हुन्छ। तर यी प्राविधिक गृहकार्यले मात्र चुनावका निम्ति राजनीतिक माहोल बनाउँदैन। यसका लागि मुख्यत: निर्वाचनमा जाने विषयमा दलहरूबाट स्पष्ट प्रतिबद्धता आउनुपर्छ र यसमा सरकारले नेतृत्वदायी अग्रसरता लिनुपर्छ। खासगरी स्थानीय तहको संरचना निर्धारण र संसद्मा अड्किएको संविधान संशोधन विधेयकलाई निर्णयार्थ पेस गर्ने कार्यमा अब ढिलासुस्ती गरिनु हुन्न। खासगरी मधेसी मोर्चाको बढी सरोकार देखिएको यी मामिलालाई रोकेर होइन, टुंगोमा पुर्याएर मात्र चुनावी गन्तव्यमा पुग्न सहज हुनेछ। तीन तहका चुनावहरूको आयोजना अहिलेको राष्ट्रिय आवश्यकता मात्र होइन, स्थानीय निर्वाचनबाट यसको आरम्भ गर्न नसक्दा वर्तमान सरकारको औचित्य नरहने पनि प्रस्टै छ। यसर्थ प्रधानमन्त्री दाहालले चुनावलाई तत्कालीन राजनीतिक लाभहानिको विषय बनाउने होइन, त्यसको सफल आयोजनाका लागि आफ्नो सम्पूर्ण सामथ्र्य खर्चिनुपर्छ। तर उनका पछिल्ला गतिविधिमा एकरूपता देखिन्न। एकातिर उनले जेठ १० सम्ममा निर्वाचन गर्ने गरी तयारी थाल्न निर्वाचन आयोगलाई पत्र लेखेका छन् भने अर्कोतर्फ संविधान संशोधन नगरी चुनावतिर नजाने वचन मधेसी मोर्चालाई दिएका छन्। प्रधानमन्त्रीले यी दुई कार्यलाई परस्परविरोधी नबनाई एकसाथ अगाडि बढाउनुपर्छ। यसका लागि पहिले संसद्मा अड्किएर बसेको संविधान संशोधनको प्रस्तावमाथि मतदान गराउनेतर्फ लाग्नुपर्छ। प्रमुख प्रतिपक्षी एमालेले पनि संशोधन प्रस्तावमाथि मतदान नै गर्न नदिने अड्डी लिनु हुन्न, विधिसम्मत प्रक्रियाबाट प्राप्त हुने परिणामलाई स्विकार्नुपर्छ। ठीक यही कुरा मधेसी मोर्चाका हकमा पनि लागू हुन्छ। परिणाम जे आए पनि स्विकार्ने र चुनावी जनपरीक्षामा सामेल हुने राजनीतिक साहस उसले देखाउनुपर्छ। आफूले भनेजस्तो संशोधन हुन सकेन भने त्यसैलाई मुद्दा बनाएर चुनावमा जाने अवसरसमेत उसलाई उपलब्ध छ। चुनावी जनादेशबाट टाढा भाग्ने अलोकतान्त्रिक व्यवहार कुनै दलले देखाउन मिल्दैन। प्रधानमन्त्री दाहालले संविधान संशोधन प्रस्तावलाई निर्णयार्थ लैजानुका साथै स्थानीय तह निर्धारणसम्बन्धी प्रतिवेदन कार्यान्वयनका लागि पनि अग्रसरता देखाउनुपर्छ। यसको कार्यान्वयन कसरी गर्ने भन्ने सम्बन्धमा सुझाव दिन मन्त्रिपरिषद् मातहत गठन गरिएको उपसमितिले मधेसी मोर्चालगायत सरोकारवालाको सुझावमागलाई समेत दृष्टिगत गरी राय दिन सक्छ। यी सबै मामिला स्थानीय तहको निर्वाचनप्रति प्रधानमन्त्री दाहालको प्रतिबद्धतामा निर्भर हुनेछन्। उनीलगायत शीर्ष नेताहरूले बुझ्नुपर्ने कुरा के हो भने हाम्रो लोकतान्त्रिक प्रक्रियामा बारम्बार गतिरोध उत्पन्न हुनुको मूल कारण आवधिक निर्वाचनहरू गर्न नसक्नु हो। आउँदो वैशाखजेठमा स्थानीय चुनाव गर्न नसक्ने हो भने त्यसको प्रस्ट नकारात्मक असर राष्ट्रिय संसद्को चुनावमा पर्नेछ र त्योसमेत गर्न नसकिने अवस्था उत्पन्न हुनेछ। मुलुक फेरि पहिलो संविधानसभा विघटनपछि झैं संवैधानिक रिक्तताको जोखिमपूर्ण चरणमा प्रवेश गर्नेछ। उसबेला त्यसको सिकार संविधानसभा मात्र भएको थियो, यसबेला चुनाव हुन नसक्दा नयाँ संविधान नै धरापमा पर्ने खतरासमेत छ। प्रधानमन्त्री दाहालले यो ऐतिहासिक अपजसको भार नबोक्ने हो भने स्थानीय चुनावको मिति यथाशीघ्र तोक्नुपर्छ र यसका लागि आवश्यक राजनीतिककानुनीप्राविधिक गृहकार्यमै अर्जुनदृष्टि लगाउनुपर्छ।"
परिवर्तनको वैधानिकताले बिगारेको राजनीति,"अब अहिलेको संसद्मा प्रतिनिधित्व गर्ने दलहरूलाई हेरौं। ३५४० वटा सांसदबाहेक प्राय: सबै अहिले परिवर्तनकामी शक्तिका प्रतिनिधि छन्, त्यहाँ। कोही २००७ सालदेखि क्रान्ति गरेका दलका, कोही वामपन्थी विद्रोह गरेका, कोही जनयुद्ध गरेका, कोही मधेस आन्दोलन गरेका र कुल मिलाउँदा धेरैजसो ०६२६३ को जनआन्दोलन हाँकेर राजतन्त्र फाल्न जनताको नेतृत्व गरेका। दलहरू मिलेर जे गरे पनि त्यो वैधानिक हुन्छ भनेर जसरी राजनीतिकर्मीहरूले आºनो देश हो, जसरी चलाए पनि आखिर हामीले आन्दोलनविद्रोह गरेर आर्जेको त हो नि भन्ने मनोविज्ञानका साथ संक्रमणका नाममा जति पनि बेथिति देखिँदैछ त्यसको एक प्रमुख कारण नेपालमा भएका यी यति धेरै दलले आफूलाई परिवर्तनकामी भन्ने सार्वकालिक वैधानिकताको कित्तामा उभ्याउन पाएको कारणले गर्दा नै हो। परिवर्तनकामी हुनुको नाताले पाएको आवधिक वैधानिकतालाई नकारात्मक प्रयोग गरेर हाम्रा राजनीतिक दलहरूले अहिले लोकतन्त्र नै अवैध हुने आभास दिने खालको अभ्यास गरिराखेका छन्। कुनै देश किन बन्दैनन् वा बिग्रन्छन् भन्ने बारेमा नेतृत्वका गुणदोष र समाजका अन्य संरचनाका दृष्टिकोणले धेरै खाले विवेचना त भएका छन् नै। यही विषयलाई यस लेखले हेर्ने थेसिस के हुनेछ भने रंगीविरंगी, धु्रवउपधु्रवका परिवर्तनकामीहरूद्वारा भरिएको राजनीतिक पर्यावरण पनि देशलाई बाटो अलमल्याउने एउटा मुख्य कारण र पृष्ठभूमि हुनसक्छ। १०४ वर्षसम्म राणाहरूले यो देश आफूले आर्जेको व्यक्तिगत सम्पत्तिजस्तो गरेर प्रयोग गरे। नेपाली कांग्रेसले २००७ सालको आन्दोलनमार्फत देश त जनताको हो जनताले जसलाई चुनेर शासन गर्न पठाउँछन्, शासन उसैले गर्ने हो भनेर राणाबाट जनताको नाममा शक्ति आफूतिर खिच्ने क्रान्ति गर्यो। यसको उत्कर्षमा बीपी कोइराला देशको निर्वाचित नेताप्रधानमन्त्री भएको दुई वर्ष नबित्दै राजा महेन्द्रलाई लागिहाल्यो देश त खास मेरो हो नि, जनताको खास प्रतिनिधि त म हुँ। उनले कांग्रेसबाट देश खोसे। त्यसपछिको ३० वर्षमा राजाबाट देश फेरि आफूतिरै खोस्नेमा कांग्रेससँगै वामपन्थी पनि भए। वामपन्थी शक्तिहरूलाई लाग्ने नै भयो जनताका खास प्रतिनिधि त कम्युनिष्ट नेता पो हुन् त। यी सबै बुर्जुवा शोषकबाट शासनसत्ता हामीले लिनुपर्छ लडेरखोसेर। झापा विद्रोह भयो, अरू अरू केके भए दुबैले एक्लै खोस्न नसक्ने भएपछि ०४६ मा संयुक्त रूपमा लडेर खोसे प्रजातन्त्र फेरि आयो। निर्वाचन पनि भए। तर अर्को शक्ति माओवादीलाई लागिरहेको थियो यो देश चलाउनुपर्ने जनताका खास प्रतिनिधि त हामी हुनुपथ्र्यो। कहाँबाट यी कांग्रेसएमालेहरू जनताका प्रतिनिधि हुन सक्छन्? फेरि एक्लाएक्लै कसैले केही गर्नसक्ने स्थिति भएन रणनीतिक सन्तुलनको युग सुरु भयो। २०६२६३ साल घट्यो। सबै कुरा हुँदै गए। मधेसी मूलका केही नेतालाई फेरि लाग्यो यी तीनवटै ठूला शक्ति हाम्रा प्रतिनिधि हुनसक्दैनन् मधेस त हाम्रो पो त π अशोक राईहरूलाई पनि लाग्न थाल्यो कहाँ यी बाहुनक्षत्रीले जनजातिको नेता हुन पाउँछन्?माथिको सबै वृत्तान्त सबैलाई थाहा भएको कुरा हो। तर यी घटनाक्रमलाई यहाँ किन एउटा क्रमबद्धतामा राखिएको हो भने यहाँसम्म आइपुग्दा आन्दोलन, क्रान्ति, विद्रोह आदि नगरेका राजनीतिक शक्ति अब नगन्यप्राय: रूपमा उपस्थित छन्। यसको अर्थ के भने दुई तिहाइभन्दा बढीका यी भिन्नभिन्न राजनीतिक दलका नेताहरूको मनोविज्ञान के छ भने उनीहरूले जे गरे पनि वा केही पनि गर्न नसके पनि यो देशका असली हकदार उनीहरूमात्र हुन्। भ्रष्टाचार गरिएको होस्, अकर्मण्य प्रदर्शन गरिएको होस् यी सबै कुराबाट चोख्याउने वैधानिकता उनीहरूका विगतका क्रान्तिबाट अनन्तकालीन रूपमा प्रवाह भइरहेको छ। स्थानीय निकायको निवार्चनकै कुरा गरौं। दलहरूका लागि निर्वाचन त शासनसत्तामा पुग्नका लागि चाहिने यन्त्र हो। जब विना निर्वाचन सबै शासन आºनो हातमा छ निर्वाचन चाहने कुरै भएन। संसदीय सर्वोच्चता भनिदियो दुई तिहाइ पुर्याएर पहिले संविधानसभाको, अहिले संसद्को म्याद थप्नेतर्फ सोच्यो। आखिर अहिलेका सबै नै जनताका अनन्तसम्मका वैधानिक प्रतिनिधि न हुन्, जसले जनताको सदावहार प्रतिनिधित्व गर्न भनेरै त्यत्रो आन्दोलन र विद्रोह गरेका थिए। हुन त अहिलेको नेतृत्व पंक्तिबाट आमरूपमा जनताले त्यति धेरै आस गरेको जस्तो पनि प्रतीत हुँदैन। जम्माजम्मी जनअपेक्षा भनेको कम्तीमा संविधानमा तोकिए बमोजिम तीनै तहको निर्वाचन समयमै भइदिए मात्र हुन्थ्यो। नेतृत्वमा रहिसकेपछि मुठभेड ननिम्त्याउन सजग रहनु एउटा कुरा, नत्रभने मधेसी दलसमेतलाई कि संविधान संशोधन गर्न सम्भव तुल्याएर कि भने संशोधनमा प्रस्तावित विषयमा आआºनो दलका तर्फबाट राजनीतिक प्रतिबद्धता जनाएर उनीहरूलाई पनि स्थानीय निर्वाचनमा ल्याउन सक्नुपर्यो। जे गर्छु भनेर आºनो सरकारी मोर्चा बनेको थियो, त्यो गर्न नसकुन्जेल प्रचण्ड नेतृत्वको कांग्रेसमाओवादी मोर्चाको सरकार गठनको राजनीतिक औचित्यमाथि प्रश्न उठिनै रहनेछ र त्यो प्रश्नकै बीचमा यो सरकारको आयु सकिनेछ। सर्वोच्च अदालतले खारेज गरिदिने डर नहुन्थ्यो भने अहिलेका राजनीतिक नेतृत्व ०७४ माघ ७ भित्र संसद्को निर्वाचन नभए पनि संविधानै संशोधन गर्नेतर्फ अग्रसर भइसकेका हुनसक्थे। अझै पनि त्यस्तो प्रयास हुँदैन भनेर भन्न त सकिँदैन। तर न्याय क्षेत्रका धेरैको अनुमान छ कि त्यस्तो राजनीतिक रूपमा अवैध हर्कतलाई सर्वोच्चले मान्यता दिने छैन। नत्रभने सबै कित्ताका परिवर्तनकामी शक्तिहरूले गर्ने त्यही नै हो, जो आफूले पहिले जानेका र गरेका छन् पहिले संविधानसभाको म्याद थपेजस्तो अहिले संसद्को थप्न खोज्ने, सर्वोच्चले रोकिदियो भने फेरि अर्को खिलराज खोजेर चुनाव गराउने र बचेखुचेका प्रगतिशील, अग्रगामी, परिवर्तनकामी उपलब्धिलाई पनि बीचमै हराउने। लोकतन्त्र सुन्दा निकै ठूलो आदर्श, सिद्धान्त र प्रणालीजस्तो सुनिने हो। तर त्यसको जनताले व्यावहारिक प्रयोग गर्ने भनेको ४५ वर्षमा हुने गरेका निर्वाचनमा आºनो मत प्रयोग गरेर मात्र हो। जब देशमा त्यत्रो ठूलो आन्दोलनमार्फत लोकतन्त्र पुनर्बहाली भएको दसौं वर्ष बित्दासमेत स्थानीय तहमा एउटा पनि निर्वाचन हुँदैन, त्यस्तो गर्ने राजनीतिक शक्तिहरूले आफूलाई लोकतान्त्रिक दाबी गरिरहन पाउने वैधानिकता कहाँबाट प्राप्त गरिरहेका छन्? त्यही इतिहासको एउटा कालखण्डमा परिवर्तनकामी शक्तिमा दर्ज भएको वैधानिकताले मात्र होइन त?स्थानीय तहमा निर्वाचन भएको भए त्यहाँ एउटा राजनीतिक प्रतिनिधिले निर्वाचित भएर वैधानिक नेतृत्व पाउँथ्यो, अर्कोले चाहिँ प्रतिपक्षी भूमिकामा अर्को पटकमा चुनाव जित्नका लागि प्रतिस्पर्धा गथ्र्यो। स्वच्छ राजनीतिक नेतृत्वको प्रतिस्पर्धाले समाजमा राम्रा काम हुनपाउँथे, कर्मचारीले स्थानीय नेतृत्व पाउँथे, सारांशमा भन्दा स्थानीय शासनमा थोरै भए पनि पारदर्शिता हुन्थ्यो। अहिले के भइरहेको छ त्यो पनि जगजाहेरै छ। हरेक जिल्लामा कम्तीमा ५७ वटा पार्टी प्रमुखहरू अनिर्वाचित तर जिल्ला प्रमुखका रूपमा जिल्ला हाँक्न पाइराखेका छन्। निर्वाचन हुने बित्तिकै ती सबैमध्ये जम्मा एउटा नै हुने हो प्रमुख। तसर्थ निर्वाचन नगराउँदाका प्रत्यक्ष लाभकारी ती सबै छन्, घाटा त केवल जनताको लागि नै हो। र यो सब गर्ने वैधानिकताको अहिलेसम्मको आधार पनि विगतका आन्दोलनको वैधानिकताबाट सिर्जित नै हो। राप्रपा जस्ता शक्तिहरूलाई पनि भागशान्तिमा उसको हिस्सा दिइएकै छ, जिल्लादेखि केन्द्रसम्म। यो देश चलाउन पाउनुपर्ने वैधानिक शक्ति हामीमात्र हौं भनेर राजतन्त्रदेखि कांग्रेस, एमाले, माओवादी हुँदै मधेसी दलसम्म सबै आआºनो तरिकाले इतिहासमा वैधानिकता खोज्दैप्राप्त गर्दागर्दै यहाँसम्म आइसके। कोही जनताका असली प्रतिनिधि हुनका लागि हामीसँग लोकतान्त्रिक प्रणाली छ भनेर आए, कोही हामीसँग राष्ट्रवाद छ भनेर, कोही आफूसँग साम्यवाद र समाजवाद छ भनेर आफूसँग यिनका सबै सिद्धान्तहरू छन् भनेर आए। तर ती सबै कुरा नभए पनि हुने राज्य सञ्चालनका औसत सीप, जाँगर, इमान, प्राविधिक ज्ञान र बेलाबेलामा निर्वाचन गराउने अति साधारण राजनीतिक इच्छाशक्तिमा भने यिनीहरू सबै असाधारण रूपमै कमजोर देखिए। अब देशमा राजनीतिक क्रान्ति सम्पन्न भइसकेको भनेर सायद राप्रपा बाहेकका सबै दलहरूले व्याख्या गर्छन्। तर राजनीतिक क्रान्ति सकिएपछिका राजनीतिक व्यक्तिहरूको अबको काम मन्त्रालय, विभाग र स्थानीय तह कसरी चलाउनुपर्ला भन्नेतर्फको कौशल हासिल गर्नेतर्फ ध्यान पटक्कै गएको छैन। प्राय: मन्त्रीहरूका बायोडाटामा भेटिने विज्ञता पनि विगतका आन्दोलनक्रान्ति आदिले दिएको वैधानिकता मात्रै हो। त्यत्रो क्रान्ति हाँकेर आएको व्यक्तिले ससाना मन्त्रालयगत विषयका कुरामा ज्ञान र कौशल नराख्ने प्रश्नै भएन। समग्रमा भन्नुपर्दा, लोकतान्त्रिक संविधान आइसकेर पनि देशमा परिवर्तनकामीको नाममा राजनीतिक सिन्डिकेटको विगविगीमात्र हावी भइराख्यो, आधारभूत प्रतिस्पर्धात्मक राजनीति सुरु हुनै पाएन। शान्ति प्रक्रियाको एउटा चरणमा आवश्यक ठानिएको राजनीतिक सहमतिको प्रचलनले लोकतान्त्रिक प्रतिस्पर्धाको मर्मलाई नै अति कमजोर बनाइसक्यो। न संसद्को बहुमतलाई वैधानिकता छ, न अरू तहमा निर्वाचनको वैधानिकता खोजिएको छ। तैपनि राजनीति यिनै ४५ वटा दलको सदावहार नियन्त्रणमा घुमिरहेको छ। र हामीले यो सबै कुरा संक्रमणकालमा यस्तै हुन्छ भनेर संक्रमणको एक दशक कट्दासमेत चित्त बुझाइरहनुपरेको छ। माथिको यो सबै पृष्ठभूमिमा प्रस्तावित संविधान संशोधनको लागि सरकारले दुई तिहाइ पनि पुर्याउन नसक्ने र संशोधन नभई मधेसी मोर्चा स्थानीय निर्वाचनमा नआउने कुराको चेपुवामा देशको राजनीतिक कोर्स प्रवाह नै रोकेर रहन सक्दैनहुँदैन। कांग्रेस र माओवादीको इमानदार प्रयासका बाबजुद पनि संशोधनको लागि दुईतिहाइ पुग्दैन भने मधेसी मोर्चाको नै दायित्व बन्छ, अगाडिको उपाय सुझाउने। निर्वाचन नै नगर्ने भन्ने कुरा त उपाय नै होइन। यदि अन्य उपाय नै छैन भने निर्वाचनको उपाय नै अहिलेको लागि अन्तिम उपाय हो। मधेसी मोर्चाले उठाएको मुद्दाको साथमा मधेसी जनता छन् भने स्थानीय निर्वाचन पनि त एउटा जनमत संग्रह नै हो, जनताको अभिमत देखाइदिए भइहाल्यो। राष्ट्रिय र क्षेत्रीय बर्चस्व सम्हालेका अहिलेका राजनीतिक दलहरूको हैसियत स्थानीय निर्वाचनको परिणामले तलमाथि नै भयो भने झनै राम्रो। त्यही दलीय हैसियत तलमाथि पार्नकै लागि नै आखिर लोकतन्त्र र निर्वाचन चाहिने हो, जसबाट दलहरूको वैधानिकता सामयिक रूपमा नवीकरण वा खारेज भइरहोस्।"
अमानवीय अपराधमा सजाय कमी,"आइतबार राति बुटवलको एक रेस्टुरेन्टमा गैंडाकोटकी युवती तुलसा सापकोटामाथि धादिङका युवकले एसिड प्रहार गरी वीभत्स मृत्यु भएको घटनाले अत्यन्त दु:खित बनायो। आफ्नो चाहना पूरा नहुने भएपछि कतिसम्मको कठोरता पुरुषले देखाउँछ भन्ने कुरालाई यो घटनाले पुष्टि गर्छ। सुगम भनिएको ठाउँका नारीहरूले त यस्तो ज्यादती सहनुपर्ने बाध्यता छ भने दुर्गममा भएकाहरूको अवस्था कस्तो होला, आफैं विश्लेषण गर्न सकिन्छ। पश्चिम क्षेत्रका महिलाहरू ४० वर्ष बाँच्नुलाई धेरै बाँचेको संज्ञा किन दिन्छन्, विश्लेषण हुन जरुरी छ। बुटवल घटनालाई पुरुषप्रधान समाजको अवशेषका रूपमा लिन सकिन्छ। नेपाली समाज क्रमश: रूपान्तरणको संक्रमणबाट उन्मुक्त भैसकेको छैन। महिला हिंसा समाजमा अझै व्याप्त छ। आरक्षण वा सीमित सुविधाको प्रबन्धले होइन, मनभित्रैबाट नारीलाई सम्मान गर्ने वातावरणको सिर्जना हुनसकोस्। नारी माथिको हिंसा गराउनेहरूलाई हदैसम्मको कारबाही हुनसकोस्। देशले काँचुली फेरेको आभाष दिने अनि महिला र बालबालिका माथिको हिंसा नरोकिने हो भने साँच्चै हामीले आत्मसमीक्षा गर्नैपर्ने हुन्छ। कुरा एसिड खन्याउने धादिङका सुनिल कोइरालाको मात्र होइन। कोइराला प्रवृत्ति र त्यसको अन्त्यको लागि कडा सजायको व्यवस्था हुनुपर्छ। केही वर्षपछि सीमित धरौटीमा उन्मुक्ति दिने प्रावधानले पनि यस्ता हिंसाको शृङखला बढ्दै गएको आभाष गर्न सकिन्छ। गोविन्द रिमालगैंडाकोट५, नवलपरासी"
पुनर्निर्माणभित्रको सकस,"विनाशकारी भूकम्पपश्चात अहिलेसम्म गरिएको कार्यलाई सरसर्ती केलाउँदा भूकम्पपश्चात तुरुन्तै गरिएको खोज, उद्धार तथा राहतको कार्यलाई कतिपय कमजोरीका बाबजुद पनि सराहनीय नै मान्नुपर्छ। हाम्रा सुरक्षा निकाय लगायत कतिपय स्वयंसेवा प्रदायक संस्थाबाट गरिएको कार्यलाई सबैले सह्राएको पाइयो। भूकम्प पश्चात तुरुन्त परिचालित ज्ञान, सीपसहितको सुरक्षा निकायको टोली देख्दा देशमा सम्भावित भूकम्पको लागि केही न केही पूर्वतयारी भएको रहेछ भन्ने आभाष दिलाउँछ। यो विगत दुई दशकदेखि सुरक्षा निकायमा निरन्तर रूपमा प्रदान गरिएको आपत्कालीन खोज उद्धार र स्वास्थ्यसेवाको ज्ञान, सीप अभिवृद्धिको तालिम र तयारी अवस्थामा जोहो गरी राखिएका आवश्यक उपकरण, औजारहरूले गर्दा नै सम्भव भएको हो। यसले हामीले हाम्रा निकाय अनि आम जनसमुदायलाई पूर्वतयारीको अवस्थामा राख्न सक्यांै भने यस्ता विनाशकारी विपद्को अवस्थामा प्रभावकारी सेवा प्रदान गर्न र क्षति न्युनीकरण गर्न सकिन्छ भन्ने पुस्टि गर्छ।अहिले सर्वत्र गुनासो पुनर्निर्माण ढिलो भयो, सुस्त भयो, सरकारबाट घोषणा भएको सहयोगको दोस्रो किस्ताको रकम लाभग्राहीसम्म पुग्न सकेन भन्ने नै छ। यिनै समस्यालाई देखाएर राष्ट्रिय पुनर्निर्माण प्राधिकरणको प्रमुख कार्यकारी अधिकृत परिवर्तन गरिएको छ। पुरानो नेतृत्वले केही गर्दै गरेन र नयाँ नेतृत्व आउने बित्तिकै सबथोक छिटो हुन्छ, यी दुवै सोच वस्तुवादी सोच होइनन्। नयाँ संरचना खडा गरेर व्यवस्थित तरिकाले कार्यान्वयनका लागि केही समय अवश्य चाहिन्छ। जसको लागि विगत १ वर्षमा विगतको नेतृत्वले नयाँ संरचना खडा गरेर प्रशासन व्यवस्थापन र सुरक्षित एवं व्यवस्थित पुनर्निर्माणको लागि आवश्यक कार्यविधिको विकास सबैलाई मान्य हुने किसिमले गर्नुपर्ने चुनौतीपूर्ण कार्य कुशलतासाथ गर्यो। यसको सबैबाट सराहना हुनु जरुरी छ। तर यति हुँदाहँुदै पनि विभिन्न निकाय बीचको समन्वय, सँगसँगै कार्यान्वयनको तहमा खरो रूपमा उत्रनुपर्ने अवस्थालाई चाहिँं आत्मसात गर्न नसकेको र कहीं न कहीं चुकेको भने पक्कै हो। फलानाले सहयोग गरेन, कर्मचारीले साथ दिएन भनेर नेतृत्वले जिम्मेवारीबाट आफू पन्छिन कदापि पाउँदैन। कुशल नेतृत्व यी सबै अड्चनलाई पार गर्न सक्षम हुनुपर्छ।भूकम्प पश्चातको यो पुनर्निर्माणको महाअभियानमा हामी कहाँनिर चुक्यौं त? भूकम्प पश्चात आपत्कालीन खोज, उद्धार र राहतपछिको अर्को महत्त्वपूर्ण कार्य भनेको पुनर्लाभका कार्यहरू हुन्, जहाँ कसले के गर्ने कसरी गर्ने भन्ने कुराको अन्योल हामीकहाँ रह्यो। पुनर्निर्माण भनेको ढिलो प्रक्रिया हो, एकैचोटी ८ लाख घर त्यो पनि सुरक्षित प्रविधि अवलम्बन गरेर १२ वर्षमा सम्भव हुने कुरा अवश्य होइन। तर जनताले सास्ती भोगिरहनुपर्ने अवस्थाबाट मुक्त गर्नु सरकारको दायित्व हो। यसैले व्यवस्थित विपद् व्यवस्थानमा पुनर्लाभको कार्यक्रम उचित रूपमा कार्यान्वयन गर्नुपर्ने हुन्छ। हामीकोमा यो पुनर्लाभका कार्यक्रम गरिएन र सिधै पुनर्निर्माणको पर्खाइमा बसियो, जसले अहिले पुनर्निर्माण प्राधिकरणलाई यति ठूलो चाप परेको छ कि पुनर्निर्माण सुरक्षित पुनर्निर्माण होइन कि जनतालाई छानामुनि ल्याउने उद्देश्यबाट निर्देशित भएर अहिलेसम्म सुरक्षित समाज निर्माणका लागि गरिएका प्रयासहरू केवल कागजमा सीमित हुने त होइन भन्ने संशय सबै सरोकारवाला निकायहरूमा रहेको छ। वास्तवमा जनतालाई छानामुनि ल्याउने काम त पुनर्लाभको चरणमा १२ वर्षसम्म बस्न मिल्ने अस्थायी आवास बनाएर गर्नुपर्ने हो। जो हामीकहाँ हुँदै भएन। यो नहुनुमा हामीसँग यो अवस्थाको कार्यान्वयनका लागि कुनै पनि निकाय तयारी अवस्थामा नरहनु नै हो। गृह मन्त्रालयको कार्यादेश भनेको २०३९ सालको दैवी प्रकोप उद्धार ऐनले परिकल्पना गरेको आपत्कालीन खोज, उद्धार र राहत हो, जो उसले कुशलतापूर्वक गर्यो। त्यसपछिको चरणको व्यवस्थापन गर्न कुनै पनि निकाय तयारी अवस्थामा नरहनु नै हाम्रो कमजोरी रह्यो।राष्ट्रिय पुनर्निर्माण प्राधिरणमा नेतृत्व परिवर्तनसँगै २३ वटा महत्त्वपूर्ण निर्णय गरिएको छ। नयाँ नेतृत्वलाई विगतमा हुन नसकेका र ढिलाइ भइरहेका कार्यक्रमलाई द्रुतगतिमा अगाडि बढाउनु अनिवार्य छ। साथै केही नयाँ व्यवस्था र कार्यक्रमहरू पनि सँगसँगै ल्याउनु जरुरी छ, जसले नेतृत्व परिवर्तनको औचित्य र नयाँ नेतृत्वको क्षमतालाई पुस्टि गर्न सकोस्। सायद यही आवश्यकतालाई महसुस गरी भर्खरै पुनर्निर्माणमा सहयोग गर्न नेपाली सेना र सशस्त्र प्रहरीका प्राविधिकहरूलाई परिचालन गर्ने निर्णय गरिएको छ। यसका साथै इन्जिनियरिङ अन्तिम वर्षमा अध्ययनरत विद्यार्थीहरूलाई भूकम्प प्रतिरोधी भवन निर्माणको ज्ञान अभिवृद्धि गरेर १ महिनाको लागि लाभग्राहीलाई प्राविधिक सहयोग गर्न परिचालित गर्ने निर्णय पनि प्राधिकरणले लिएको छ। तर यो निर्णयसँगै के साँच्चिकै यो परिचालनले सही रूपमा पुनर्निर्माणलाई सहयोग गर्ला त भन्ने प्रश्न पनि उब्जाएको छ। सुरक्षित निकायले आपत्कालीन खोज, उद्धार र राहतमा पुर्याएको महत्त्वपूर्ण योगदानलाई देखेर यो निर्णय लिइएको हो भने विचार के पुर्याउनुपर्छ भने हाम्रो सुरक्षा निकायमा विगतमा भूकम्प प्रतिरोधी निर्माणको ज्ञान सीपलाई व्यवस्थित रूपमा प्रदान गरिएको पाइँदैन। त्यसैले त गएको भूकम्पको दौरान नेपाली सेनाका ब्यारेक, प्रहरी चौकीहरूको क्षति पनि ठूलो रह्यो। यो विषयलाई ध्यान नदिने हो, फेरि पनि सुरक्षा निकाय परिचालन गरेर मात्र पुनर्निर्माणको कार्यलाई प्रभावकारी बनाउन सकिन्छ कि भन्ने सोच गलत हुनसक्छ। त्यस्तै अहिले प्राधिकरणद्वारा खटाइएका इन्जिनियरहरूलाई गाउँगाउँमा परिचालन गर्न नसकिरहेको अवस्था छ, यसमा अझै अध्ययनरत विद्यार्थीहरूलाई पुनर्निर्माणमा परिचालन गर्दा कसरी व्यवस्थित र प्रभावकारी हुनसक्ला, यो पनि सोचनीय विषय हो। अझ अध्ययनरत विद्यार्थीहरूको ज्ञान र सीपको सीमितता त आफ्नो ठाउँमा छँदैछ। अहिलेको अवस्थामा निजी आवास पुनर्निर्माण प्राविधिक निरीक्षण कार्यविधि निर्माण गरेर केन्द्रीय स्तरमा भवन विभाग अन्तर्गत केन्द्रीय कार्यक्रम कार्यान्वयन इकाइ र जिल्ला आयोजना कार्यान्वयन इकाइ अन्तर्गतका इन्जिनियरहरूलाई प्रशिक्षक प्रशिक्षण तालिम प्रदान गरिसकिएको छ। अब जिल्ला आयोजना कार्यान्वयन इकाइमार्फत प्राधिकरणद्वारा गाउँगाउँमा खटिएका इन्जिनियरहरूलाई यो तालिम प्रदान गरी निर्माणाधीन भवनहरूको निरीक्षण गरेर दोस्रो किस्ता बापतको रकम उपलब्ध गराउनु प्राधिकरणको महत्त्वपूर्ण कार्य हो। तर यो पक्षमा वर्तमान नेतृत्वले त्यति ध्यान नदिएको हो कि भन्ने आवास छ। नयाँ नेतृत्वको दातृ निकायसँगको परिचयात्मक कार्यक्रममा यो विषयमा चर्चासमेत भएन र जिल्लाका विभिन्न गाविसहरूमा घर निर्माण सुरु नभएकोले प्राधिकरणद्वारा खटाइएका इन्जिनियर नपुगेका हुन् भन्ने आशयको अभिव्यक्ति नयाँ कार्यकारी अधिकृतबाट आएको छ। वास्तवमा हुनुपर्ने त खटाएका प्राविधिकहरू चाहे सरकारी वा दातृ निकायका हुन्, गाउँगाउँमा गएर घर निर्माणको लागि प्राविधिक सहयोग नै गर्नेगरी परिचालित हुनुपर्ने हो। यदि निर्माण सुरु भएपछि किस्ता वितरण गर्नमात्र प्राविधिकहरू जाने भन्ने सोच हो भने फेरि पनि यो पुनर्निर्माणले गति लिन सक्दैन। बलियो आवास निर्माणको कल्पना त झन् परको कुरा भयो।राष्ट्रिय पुनर्निर्माण प्राधिकरणमा नयाँ नेतृत्व आएसँगै एकीकृत बस्ती निर्माणको अवसरलाई हामीले गुमायांै भन्ने आशयको अभिव्यक्ति विभिन्न सञ्चार माध्यमसँगको संवाद र दातृ निकायसँगको अन्तरक्रियाको दौरान व्यक्त भैरहेको छ। जो वास्तविकता पनि हो। यो अवसरको सदुपयोग गर्न नसकेकोमा हामीलाई भावी पुस्ताले धिक्कार्नेछ भन्ने कुरा सही हो। यदि हामीले एकीकृत बस्ती निर्माणलाई सुरुदेखि नै प्राथमिकतामा राखेर कार्यान्वयन गरेको भए दूरदराजमा रहेका जनतालाई जीविकोपार्जन गर्न सहज एवं पायक पर्ने स्थानमा स्थानान्तरण गर्नसक्ने थियांै र सरकारलाई अन्य विकासको पूर्वाधार जनतासम्म पुर्याउन सहज हुने थियो। वर्तमान नेतृत्वको पहिलो कार्यकालको छोटो अवधिमा अगाडि बढाएको अवधारणालाई परिवर्तित नेतृत्वले आत्मसात गर्न नसक्नु ठूलो गल्ती थियो, जसले एउटा सुनौलो अवसरलाई हामीले गुमाउन पुग्यांै। साथै एकीकृत बस्तीको अवधारणा राम्रो भए तापनि विकासका अन्य आयामसँग यसको घनिभूत सम्बन्ध हुन्छ। विकासको प्रयासले जनतालाई तानेमात्र जनता स्थानान्तर गर्न तयार हुन्छन्। जबर्जस्ती गर्न नसकिएका उदाहरण धेरै छन्। लामो समय लगाएर मुलुकमा स्थापित र आत्मसात गराउनुपर्ने यस्ता अवधारणाका लागि प्राधिकरणमा स्थायी नेतृत्वको आवश्यकता र सरकार परिवर्तनसँगै नेतृत्व परिवर्तन हुने परम्पराको अन्त्य हुनु उत्तिकै जरुरी रहेको प्रस्ट पार्छ। यसैगरी यदि वर्तमान नेतृत्वले सुरक्षित आवास निर्माणको जति पनि प्रक्रियाको विकास भएको छ, यसलाई वास्तविक रूपमा कार्यान्वयनमा नलगेर २४ दिन छिटो सरकारद्वारा दिने अनुदानलाई वितरण गर्ने र जनतालाई छानामुनि ल्याउने आशयसाथ प्रतिवादित कार्यविधिहरूलाई ओझेलमा पार्ने हो भने यो अर्को महाभुल हुनेछ। यसले पुनर्निर्माण प्राधिकरणको औचित्यमाथि नै प्रश्न उब्जाउनेछ। सुरक्षित आवास निर्माणको यो अर्को सुनौलो अवसरलाई हामी सदाका लागि गुमाउनेछांै, जसका लागि भावी पुस्ताले हामीलाई अझ बढी धिक्कार्नेछ।डा मरासिनीले जमिन तरलीकरणको जोखिम पहिचान तथा न्युनीकरणमा विद्यावारिधि गरेका छन्।"
बम्पर नाफा को दुष्परिणाम,"५६ महिना अगाडिसम्म नेपालको बैंकिङ प्रणालीमा अधिक तरलताको स्थिति थियो। अधिक तरलता व्यवस्थापन गर्न आर्थिक वर्ष २०७१७२ मा नेपाल राष्ट्र बैंकले निक्षेप बोलकबोल सुरु गरेको थियो भने चालु आर्थिक वर्षदेखि व्याजदर कोरिडर थालेको थियो। तर छोटो समयमै बैंकिङ प्रणालीमा रहेको अधिक तरलता गायब भएको छ। नेपालको बंैकिङ प्रणाली अधिक तरलता र अभाव समयसमयमा चक्रझंै चल्ने गरेको छ, जुन सामान्यतया बजार अर्थतन्त्रमा चल्ने गर्छ। विगतलाई हेर्दा आर्थिक वर्ष ०४८४९ देखि ०४९५० सम्म तरलताको अभावले ९१ दिने ट्ेरजरी बिल्सको औसत व्याजदर १२ प्रतिशतभन्दा माथि पुगेको थियो। तत्पश्चात आर्थिक वर्ष ०५१५२ को मध्यदेखि सुरु भएको तरलता अभाव आर्थिक वर्ष ०५३५४ को मध्यसम्म रहेको थियो। यो अवधिमा पनि अल्पकालीन व्याजदर १३ प्रतिशतको नजिक पुगेको थियो। त्यसपछि भने लामो समयसम्म बैंकिङ प्रणालीमा अधिक तरलताको स्थिति रह्यो। विप्रेषण आप्रवाह उल्लेख्य रूपमा आउन थालेपछि एक दशकभन्दा लामो समयसम्म अधिक तरलताको स्थिति रह्यो। एक दशक लामो आन्तरिक द्वन्द्वले गर्दा पनि कर्जा प्रवाह बढ्न नसक्दा पनि त्यस्तो स्थिति सिर्जना भएको थियो।सन् २००७०८ को विश्वव्यापी वित्तीय संकटले पारेको प्रभावस्वरूप विप्रेषणमा आएको कमीसँगै पुन: आर्थिक वर्ष ०६६६७ मा तरलताको अभाव देखापर्यो, जुन आर्थिक वर्ष ०६७६८ सम्म कायम रह्यो। यो अवधिमा अल्पकालीन व्याजदर बढेर ९ प्रतिशत नाघेको थियो। अहिले पुन: ५ वर्षपछि बंैकिङ प्रणालीमा तरलताको अभाव महसुस गरिएको छ। अहिलेको तरलता संकुचनमा भने अहिलेसम्म अल्पकालीन व्याजदर ३ प्रतिशतको हाराहारीमात्र पुगेका छन्, यसले तरलता संकुचन विगतमा जस्तो गहन नभइसकेको इंगित गर्छ। यसभन्दा पहिलाका तरलता अभाव चालु खाता र शोधनान्तर घाटा भएका वर्षहरूबाट सुरु भएको थियो। तर अहिले दुवै बचतमा छन्। मुद्दती निक्षेपको व्याजदर हेर्दा आर्थिक वर्ष ०६६६७ मा एकवर्षे मुद्दतीको व्याजदर अधिकतम ११५ प्रतिशतसम्म पुगेको थियो। आर्थिक वर्ष ०५१५२ को तरलता अभाव हुँदा एकवर्षे मुद्दती निक्षेपको व्याजदर ११ प्रतिशत र ०४८४९ तिर १२ प्रतिशत पुगेको थियो। यसरी अहिलेको तरलता अभाव कुनै नौलो होइन, एक किसिमको नियमित चक्र हो, जुन बैंकहरू बम्पर नाफाको पछि लाग्दा सिर्जना हुन्छ। पाँच वर्षको अधिक तरलतापछि अहिले किन तरलतामा दबाब पर्यो? केही कारणहरू यस्ता छन्। पहिलो, बैंकहरूबाट अत्यधिक कर्जा प्रवाह। बैंक तथा वित्तीय संस्थाहरूबाट ०७३ मंसिरसम्म निजी क्षेत्रतर्फ गएको कर्जा अघिल्ला मंसिरभन्दा ३१ प्रतिशतले बढेको छ। उक्त अवधिमा निक्षेप परिचालन २१ प्रतिशत जतिले मात्र बढेको छ। अर्थतन्त्रमा कर्जा प्रवाह हुँदा यदि आन्तरिक रूपमा प्रवाहित कर्जा खर्च हुने हो भने निक्षेप पनि समानान्तर रूपमा बढ्छ। त्यसो हुँदो हो त कर्जा निक्षेप अनुपातमा दबाब पर्दैन्थ्यो। तर यहाँ प्रवाहित कर्जाको ठूलो हिस्सा आयातमा उपभोग भएको छ। चालु आर्थिक वर्षको पाँच महिनामा आयात ७८९ प्रतिशतले बढेको छ भने उक्त समयमा हायर पर्चेच कर्जा ६३ प्रतिशतले बढेको छ।तरलता अभावको दोस्रो कारण हो सरकारले बढेको आयातबाट संकलित राजस्व खर्च नगरी राष्ट्र बैंकमा राख्नु। यसरी बैंकबाट प्रवाहित कर्जाको केही अंश आयातको भुक्तानीमा बाहिर गएको छ भने बाँकी अंशको करको रूपमा सरकारी ढुकुटीमा गएको छ। अहिले सरकारले झन्डै रु २ खर्बभन्दा बढी बचत गरिराखेको छ। आर्थिक वर्ष ०७०७१ देखि सरकारले पुँजीगत खर्च गर्न नसकी उल्लेख्य बचत गर्ने प्रवृत्ति हावी छ। माथिका दुई प्रमुख कारणबाहेक अन्य केही कारण पनि छन्। खासगरी चालु वर्ष विप्रेषण आप्रवाहको दरमा कमी आएको छ। अहिलेसम्म यस वर्षको विप्रेषणको वृद्धिदर ६ प्रतिशतको हाराहारीमा मात्र छ। वैदेशिक रोजगारीमा जाने मानिसहरूको संख्यामा कमी आइरहेकोले विप्रेषण आप्रवाह बढ्नसकेको छैन, तत्काललाई बढ्न सक्ने पनि देखिँदैन। विगत वर्षहरूमा विप्रेषण आप्रवाहमा उल्लेख्य रहेकोले बंैकिङ प्रणालीमा उच्च तरलता रही बैंक तथा वित्तीय संस्थाहरूले निक्षेपको व्याजदर ज्यादै कम दिएका थिए। वास्तवमा निक्षेपकर्ताहरू आफ्नो निक्षेपमा नकारात्मक व्याजदर पाएको स्थिति थियो। अर्कोतर्फ ६७ प्रतिशतको व्याजदरमा बैंकहरूले गाडी र घर कर्जा दिनथालेका थिए। लामो समयसम्म निक्षेपको न्युन व्याजदरले गर्दा निक्षेपकर्ताहरूले सम्भव भएसम्म बैंकबाट निक्षेप निकाली उपभोग गर्ने अथवा सहकारीमा लगेर राख्ने गरेको पनि देखिन्छ। त्यसैले गर्दा सहकारीले उल्लेख्य रूपमा बचत परिचालन गर्नसकेका छन्। उपलब्ध तथ्याङ्कअनुसार ०७२ असारसम्म बचत तथा ऋण सहकारीले बचत परिचालन १२४ प्रतिशतले बढाएर रु १४५ अर्ब पुर्याएका छन्। २०७२७३ मा पनि त्यो प्रवृत्ति जारी रहेको हुनुपर्छ। बचत तथा ऋण सहकारी संस्थाहरूको संख्यात्मक र तिनीहरूको निक्षेप संकलनमा भएको बढोत्तरी वास्तवमा बैंक तथा वित्तीय संस्थाहरूले वास्तविक रूपमा वित्तीय पहुँच पुर्याउन नसकेकोले नै भएको हो। बैंकिङ प्रणालीमा तरलतामा कमी आउनुको अर्को कारण अनौपचारिक व्यापार हो। सुनदेखि अन्य वस्तुहरूसमेत अनौपचारिक र न्युन मूल्यांकन भएर आउने गरेको पाइन्छ। भन्सारमा मूल्यांकन गरेको रकम बैंकिङ प्रणालीबाट भुक्तानी भए पनि बाँकी रकम अनौपचारिक माध्यमबाट भुक्तानी हुने गर्छ। यसले गर्दा पर्यटकहरू र विदेशबाट आउने नेपालीहरूले ल्याउने नगद वैदेशिक मुद्रा अनौपचारिक आयातको भुक्तानीको लागि प्रयोग भइरहेको देखिन्छ। यसले गर्दा औपचारिक रूपमा देखिने भुक्तान सन्तुलन सकारात्मक भए पनि अनौपचारिक भुक्तानीले गर्दा तरलतामा संकुचन ल्याउन सहयोग पुर्याएको हुनसक्छ। तरलता अभावलाई सम्बोधन गर्न राष्ट्र बैंकले मौद्रिक उपकरण जारी गर्दा बैंक तथा वित्तीय संस्थाहरूले सक्रियता देखाउने गरेका छैनन्। यसले भुक्तानी गर्न अथवा दैनिक कारोबार गर्ने नगदको खाँचोभन्दा पनि कर्जा प्रवाह गर्न रकम नभएको देखिन्छ। कर्जाको उच्च प्रवाहले धेरै बैंकहरूमा राष्ट्र बैंकले तोकेको ८० प्रतिशत सीसीडी (कर्जापुँजी र निक्षेप) अनुपात नाघ्नलागेको अवस्था छ। यसैले गर्दा बैंकहरू अत्तालिएको अवस्था छ र यसलाई बढाउन दबाब दिएका छन्, जुन वित्तीय स्थायित्वका दृष्टिकोणले अत्यधिक जोखिमपूर्ण छ। सरकारले खर्च बढाएसँगै तरलता प्रवाहमा सहजता आउने अनुमान गर्न सकिन्छ। तर बैंकहरूले कर्जा प्रवाहको रफ्तार नरोक्ने हो भने सरकारले बढाउने खर्चसँगै आयात बढी तरलता दबाबको स्थिति रहिरहन सक्छ। विगतमा तरलता संकुचन दुईदेखि तीन वर्षसम्म रहने गरेको थियो। तसर्थ आयात प्रतिस्थापन गर्ने आन्तरिक उत्पादन अथवा मेसिनरी उपकरणको आयातबाहेक खासगरी अटो र घरजग्गामा ऋण प्रवाह केही समयका लागि पूर्णरूपमा बन्द गर्नुपर्छ। बम्पर नाफा होइन, सामान्य नाफामा चित्त बुझाउनुपर्छ। बम्पर नाफाको लागि निक्षेपमा बढाएको व्याजदरभन्दा कर्जाको व्याजदर बढाएमा ऋण भुक्तानी नहुने जोखिम बढ्न सक्छ। सबै प्रकारको निक्षेपको व्याजदर बढाएमा बैंकिङ प्रणालीभन्दा बाहिर रहेको निक्षेप समयक्रममा बैंकहरूमा आउन सक्छ। अन्यथा तरलता संकुचन थप प्रगाढ बन्ने सम्भावना देखिन्छ।"
के तपार्इंको परिवारमा क्यान्सर छ?,"क्यान्सर दुनियाँभरमा हुने एक सामान्य रोग हो तथा धेरै जनाको घरपरिवारमा नै कसैलाई क्यान्सर भएको हुनसक्छ। तर प्रश्न आउँछ कि हाम्रो परिवारमा कसैलाई क्यान्सर भएको छ भने के हामी आफ्नोबारे चिन्तित हुनुपर्छ? यदि पर्छ भने कहिले र कुन अवस्थामा? वास्तवमा धेरैजसो क्यान्सर अनुवांशिक (वंशानुगत) हुंँदैनन्। यस्ता क्यान्सरलाई स्पोर्याडिक अर्थात छिटपुट क्यान्सर भनिन्छ। छिटपुट भनिए तापनि सम्पूर्ण क्यान्सरमध्ये यसले ७० देखि ८० प्रतिशत भाग ओगटेको छ। यस्तो क्यान्सरको उदाहरणको रूपमा धूमपान गर्नेलाई हुने फोक्सोको क्यान्सरलाई लिन सकिन्छ।क्यान्सरको अर्को प्रकारलाई फ्यामेलियल अर्थात पारिवारिक क्यान्सर भनिन्छ। यस्तो क्यान्सर वातावरणीय कारणले कुनै एक स्थान विशेषका मानिसलाई हुनसक्छ। उदाहरणका लागि कुनै एक गाउँको वातावरण वा कुनै तत्त्व विशेष प्रकारले प्रदूषित छ र त्यस गाउँका धेरैलाई क्यान्सर भयो भने त्यसलाई पारिवारिक क्यान्सर मान्नुपर्छ।परिवारको पुस्ताबाट पुस्तामा सर्नसक्ने क्यान्सरको रूपमा अनुवांशिक क्यान्सरलाई लिइन्छ र यसले सम्पूर्ण क्यान्सरको करिब १० प्रतिशत भाग ओगटेको छ। यसको उदाहरणको रूपमा अनुवांशिक स्तन क्यान्सर र अनुवांशिक डिम्बाशयको क्यान्सरलाई लिन सकिन्छ।धेरैजसो क्यान्सर जिनमा हुने परिवर्तन अर्थात म्युटेसनले गर्दा हुने गर्छ। जिनको परिवर्तनले गर्दा शरीरका कोषिकाहरूको प्राकृतिक कार्यविधिमा असर पर्छ र यसले क्यान्सरजस्ता विभिन्न रोग निम्त्याउंँछ। यस्ता परिवर्तन मान्छेको जीवनकालमा नै हुनसक्छ र यसले गर्दा छिटपुट क्यान्सर हुनसक्छ। तर यदि व्यक्तिले क्यान्सर बनाउन सक्ने जिनको परिवर्तन विरासतको रूपमा आफ्नो पुर्खाबाट पाएको छ र यसले गर्दा उसलाई क्यान्सर भयो भने यसलाई अनुवांशिक क्यान्सर भन्नुपर्ने हुन्छ। कुनै क्यान्सर विशेष जिनको अनुवांशिक परिवर्तनले गर्दा भएको हो वा कुनै व्यक्तिका लागि भविष्यमा अनुवांशिक क्यान्सरको सम्भावना छ कि छैन भन्ने कुरा पत्ता लगाउन वशांणुगत रोगको जांँच उपलब्ध छन्। तर एउटा कुरा जानिराख्नु के जरुरी छ भने जिनको अनुवांशिक परिवर्तन भएको प्रत्येकलाई क्यान्सर हुन्छ भन्ने जरुरी छैन। तर विरासतको रूपमा अर्थात जिनको अनुवांशिक परिवर्तन भएको मानिस छ भने त्यस्तो व्यक्तिलाई क्यान्सर हुने सम्भावना बढी हुन्छ। कति प्रतिशत सम्भावना हुन्छ भन्ने कुरा भने कुन जिनमा परिवर्तन भएको हो भन्ने कुरामा निर्भर गर्छ। उदाहरणका लागि कुनै महिलाको बीआरसीए १ जिन परिवर्तन भएको छ भने उनलाई आफ्नो जीवनकालमा स्तन क्यान्सर हुने सम्भावना ८५ प्रतिशतसम्म हुनसक्छ। तल केही बुंँदा दिइएका छन्, जसले क्यान्सर अनुवांशिक हो कि भन्ने सम्भावना दर्शाउंँछ :"
बहीखातामा निर्भर दूतावास,"कतिपय कूटनीतिक नियोगको औचित्य सरकारकै निम्ति अस्पष्ट र अपूर्ण रहेपछि नियोगलाई हटाउन गरेको निर्णय पनि उत्तिकै बहसमा छ। जस्तो डेनमार्कको कूटनीतिक नियोगको खारेजी। याङ्गुन (म्यानमार) मा रहेको नेपाली नियोगले केकस्तो कूटनीतिक पद्धति र पहुँचलाई विस्तारित गर्नसकेको छ भन्ने पनि मूल्यांकन हुनसकेको छैन। सिद्धान्तमा ५ हजारभन्दा बढी नेपालीको उपस्थिति रहेको मुलुकमा दूतावास (अथवा कूटनीतिक उपस्थिति) रहने निर्णय भए पनि यसको अर्थ र औचित्य अफगानिस्तान अथवा इराकजस्ता मुलुकका हकमा कत्तिको सम्भव छ? संख्यात्मक रूपमा उल्लेख्य नेपाली कामदार रहे पनि पश्चिम एसियाको लेबनानमा लामो समयदेखि कुनै प्रकारको कूटनीतिक उपस्थिति नरहेको यथार्थलाई परराष्ट्रले कसरी हेरेको छ? बाहिरबाट हेर्दा ठूलो प्रतिष्ठा र शिष्टाचारमा जोडिएको कूटनीतिक वृत्तमा पनि नेपाली दूतावास भित्रको कथाव्यथा कम्ती विदारक देखिँंदैन। दिल्लीको दूतावासमा नेपाली नागरिकको रेकर्ड पद्धति राख्ने भनी प्रयत्न थालेको लामो समय भैसकेको छ, तर त्यो पद्धति थाल्न प्राविधिक र आर्थिक सहयोग नपाएर योजनाहरू कागजमै सीमित छन्। मलेसियाको दूतावासमा आश्रय खोज्दै आएका नेपाली श्रमिकका लागि एकदुई दिनकै सेल्टर खोजिदिने हैसियत पनि दूतावाससँग छैन। अब त अनाहकमा कारागार पुगेर घरफिर्तीका लागि हारगुहार गर्नै पनि सिधै प्रधानमन्त्रीलाई ध्यानाकर्षण कसैले गर्नगराउन सक्यो भने त्यसको उद्धार भयो, अन्यथा उद्धार समन्वयको कुनै व्यवस्थित संयन्त्र कहीं कतै जोडिनसकेको छैन। जस्तो एक महिनायता साउदी अरेबियाको दमाम नजिकै नारकीय जीवन बिताइरहेका सुनसरीका नवीन खड्कासहितका ६ युवा बिहानबेलुका खबुजरोटी खानै पनि २४ पैसाको मागजुग गरिरहेका छन्। पीडितले दिएको बयानमा उनीहरूका एजेन्टमध्ये एक श्रम मन्त्रालयका कर्मचारीसमेत रहेछन्। तर उनीहरूको आवाज प्रधानमन्त्री पुष्पकमल दाहालसमक्ष नपुर्याई उद्धार हुनसक्ने देखिन्न। गाउँदेखि काठमाडौंसम्म आइपुग्दा जनही डेढ लाख रुपैयाँ तिरेर साउदी पुगेका यी युवा कसरी हुन्छ घरफिर्ती चाहन्छन्। तर रियादको दूतावाससम्म पुगेर उद्धारसमन्वयको बाटो पहिल्याउने आधार पाएका छैनन्। पछिल्लो सूचनामा, कुवेतस्थित नेपाली दूतावासको स्थिति त्यस्तै छ। बितेको ६ महिनामा नेपाली दूतावासबाट १ सय घरेलु कामदार महिलाको उद्धार तथा घरफिर्ती भए पनि त्यसको प्रमाण ट्राभल डकुमेन्टको दर्ताबाहेक कहीं कतै छैन। अझ पीडित भएरै घर फिर्ता गराइएका यी महिला कामदारमध्ये अधिकांशको बाँकी तलब, क्षतिपूर्ति सहितको हिसाबकिताब पनि अस्पष्ट छ। केही पीडित महिला कामदारले दिएको जानकारीमा बाँकी तलब वा रकम सम्बन्धित मालिकबाट उठाएर पठाइदिने सर्तमा उनीहरूलाई घरफिर्ती गराइएको थियो। यो ६ महिनामा झन्डै २० लाख रुपैयाँको हिसाब (उठ्न बाँकी रकम) दूतावासले जिम्मा बुझेको थियो। तर घर फर्केका कामदारले एक पैसा नपाएको उजुरी परराष्ट्र मन्त्रालयमा पनि पुगेको छ।दुर्भाग्य यो छ कुवेतको दूतावास मात्रै होइन, कार्यभारका हिसाबमा थिचिएका अरू कूटनीतिक नियोगहरू अझै पनि यथास्थितिवादी बहीखातामा चलिरहेका छन्। आजको कम्प्युटर युगमा चिना टिपोट गर्ने र बही उतार्ने बानीबाट नियोग माथि उठेका छैनन्। कुवेत दूतावासमा ढिलै भए पनि राजदूत यज्ञबहादुर हमालले यो बेहिसाब स्थितिबारे सोधीखोजी थालिएको स्वीकारेका छन्। तर एउटा सहचारी अथवा कुनै कर्मचारीको नियतमाथि मात्रै प्रश्न गर्ने बेला यो होइन। मृतक कामदारको रकम हिनामिना प्रकरणमा केही वर्षअघि साउदी अरेबियास्थित राजदूतलाई आरोपित गरिएको अवस्था अन्य कूटनीतिक नियोगहरूमा नदोहोरियोस् भन्न पनि नियन्त्रित र व्यवस्थित पद्धतिको थालनी हुनुपर्छ। बितेको ६ महिनासम्म घरेलु कामदारका नाममा पाएको र पठाएको पैसाको हिसाबकिताबै नराखिएको अवस्था एकाएक आएको हो र? राजदूत नियुक्तिका बेलामात्रै कूटनीतिक सेवा अथवा राजनीतिक पृष्ठभूमिको लेखाजोखा हुने गरेकोमा कूटनीतिक वृत्तमा अब साँच्चिकै मूल्यांकन पद्धतिको थालनी गर्ने बेला भएको छ। आफूले आफैलाई विशिष्टतम महामहिम भनेर लेखिने गरेको हैसियत त्यसबेला मात्रै अर्थपूर्ण बन्न सक्छ, जब सही अर्थमा काम देखिन सक्छ। लेबनान, साउदी अरेबिया सहितका मुलुकहरूमा लामो समयदेखि घरेलु कामदार जान प्रतिबन्ध रहेको अवस्था र श्रमिक कार्यविधि कार्यान्वयन पक्ष वर्षौंदेखि अनिर्णित रहेको अवस्थामा बहीखातामा टिपोट लेखेर चलिरहेका कूटनीतिक नियोगहरूले केकस्तो जिम्मेवारी देखाउन सक्लान्? त्यहाँ रहेका महामहिम राजदूतहरूको कार्य मूल्यांकन पनि यहींबाट थालनी हुनसक्छ।"
अन्योलमा परियोजना,"परियोजनाले जिल्लाका मुडिकुवा, खानीगाउँ, लिमिठाना, ठानामौला, शंकरपोखरी र थापाठाना गाविसको ५ सय हेक्टरमा मकैखेती विस्तारका लागि यस वर्ष एक करोड रुपैयाँ खर्चने कार्यक्रम छ।एकाइ कार्यालयले कार्यक्रम छनोट भएका ६ गाविसका किसानलाई मकैखेती विस्तारका लागि पूर्वाधार निर्माणको १५ दिने आशयपत्र आह्वान गरेको मिति बिहीबार सकिँदै छ। तर, सोमबारसम्म एउटा पनि निवेदन परेको थिएन। आशयपत्रमा उल्लिखित कार्यालय प्रमुख ओम अधिकारीको नम्बरमा पटकपटक फोन गर्दा उनी सम्पर्कमा नआएपछि किसान अन्योलमा छन्। उनीहरू कार्यालय आउँदैफर्कंदै गरेका छन्।यसबारे बुझ्न कार्यालय प्रमुख अधिकारीको मोबाइल नम्बरमा फोन गर्दा रिसिभ भएन। एकाइ कार्यालय नजिकैका किसान पनि कार्यालयले सम्पादन गर्ने कार्यक्रमबारे जानकारी नभएको बताउँछन्। कार्यालय खुलेको जानकारी छ, स्थानीय धनेश्वर रेग्मीले भने, त्यसले किसानलाई केके कार्यक्रम र सहुलियत दिने भनेर जानकारी गराएको छैन।यसैकारण एक करोड रुपैयाँ फिर्ता जाने सम्भावना देखिएको छ। मकैखेती विस्तारको छुट्टै कार्यालय स्थापना भए पनि तरकारी र फलफूलका लागि जिल्लास्थित कृषि विकास कार्यालयबाटै कार्यक्रम सञ्चालन हुने वरिष्ठ कृषि विकास अधिकृत वासुदेव रेग्मीले बताए। जोन कार्यालयलाई छुट्टै अख्तियारी आउने भएकाले हामीलाई उताको जानकारी हुँदैन, उनले भने । एकाइ कार्यालय मुडिकुवाका कृषि अधिकृत नारायण पौडेलले आफूले जिल्ला कार्यालयको समेत जिम्मेवारी वहन गर्नुपरेका कारण एकाइमा नियमित उपस्थित हुन नसकेको बताए। शुक्रबार म उतै (जोन कार्यालय) थिएँ, उनले भने, कार्यालय प्रमुखलाई मैले सम्पर्क गर्दा पनि फोन उठेको छैन।"
रोड सोमा धर्मेन्द्र र श्रेया,"चितवन नारायणगढको पुलचोक बजारको व्यस्त ठाउँमा पर्छ। यहाँबाट पश्चिमका लागि यात्रु बस छुट्छन्। त्यही भएर यो ठाउँमा प्राय: सधंै भीडभाड हुन्छ। मंगलबार भने यही ठाउँमा फरक किसिमको भीड देखियो। सयौँ मानिसले मिनी ट्रकलाई घेरा हालेका थिए। ट्रकमा कलात्मक स्टेज बनाइएको थियो।रेडियो कान्तिपुरको रोड सो रेडियो अन ह्विल्स अन्तर्गत गायिका श्रेया सोताङ र गायक धर्मेन्द्र सेवान आउने खबरले दर्शकश्रोता बेलैदेखि पुलचोकमा जम्मा भएका भएका थिए। कार्यक्रम प्रस्तोता महेश लिम्बू र स्मिता रानाले सुरुआतमा दर्शकश्रोतालाई प्रश्न सोध्दै उत्तर दिनेलाई उपहार दिएर खुसी बनाए। ३ बजेपछि भने श्रेया हाँस्दै स्टेजमा देखा परिन्। उनले दर्शकश्रोतालाई सुस्तरी गीतमार्फत स्टेजतिर एकोहोर्याइन्। कतिपय सवारीसाधन पनि रोकिए, गीतको आनन्द लिन। लगत्तै उनले यस्तो पनि हुँदो रैछ माया सुनाइन्। उनले स्टेज चढदा दर्शकश्रोतालाई नजिकिँदो प्रणय दिवस (भ्यालेनटाइन डे) लक्षित मायाप्रेमका गीत गाउने वाचा पनि गरेकी थिइन्। वाचा तोडिनन्। चोखो माया, यो छोरीको रूपै राम्रो गाउँदै उनले दर्शकश्रोतालाई नचाइन्। उनी यो माया हो कि होइन गाएपछि ओझेल परिन्।धर्मेन्द्र स्टेजमा देखा परे। उनले सुरुआत युवा लक्षित हाजिर गरम गीतबाट गरे। रेशम फिरिफिरी सुन्न पाउँदा घामले रापिएका दर्शकश्रोतालाई धक फुकाएर नाच्न थाले। उनले सोल्टिनी हो, हेर्दा राम्रो माछापुच्छ्रे गीत गाउँदै दर्शकश्रोताको फर्माइस पूरा गरे। त्यसपछि साइको घर कहाँ हो गाउँदै ओझेल परे।कार्यक्रममा राम्रो नाच्ने दर्शकश्रोतालाई टिसर्ट र छाता उपहार दिइयो। मेचीदेखि महाकाली यात्राअन्तर्गत बिर्तामोड, दमक, धरान, इटहरी, विराटनगर र वीरगञ्ज हुँद टोली नारायणगढ आइपुगेको हो। वीरगन्जसम्मको यात्रामा गायिका मिलन अमात्यले मनोरञ्जन दिएकी थिइन्।जोपो स्मार्टफोन र स्काइवर्थको सहयोगमा आयोजित रोड सो बुधबार बुटवलमा हुनेछ। रेडियो कान्तिपुरका मार्केटिङ प्रमुख गौरीशंकर दाहालका अनुसार माघ २८ मा धनगढी, फागुन १ मा नेपालगन्ज र फागुन ३ गते पोखरा पुगेर रोड सोको बिट मारिनेछ।"
नेपालकी तेरिया भनेर चिनिन चाहन्छु,"बुटवल भारतीय सिनियर डान्स स्टारबीचको ठूलो प्रतियोगिता झलक दिखला जा जितेकी तेरिया फौजामगरले आफू नेपालकी तेरिया बन्न चाहेको बताएकी छन्। यसका लागि केही समय भारतमै बसेर करिअर बनाउने पनि उनको योजना छ।नेपालीको साथ र माया लिएर त्यहाँ काम गर्नेछु, मंगलबार यहाँ आयोजित सम्मान कार्यक्रममा उनले भनिन्, किनभने म तेरिया मात्र नभई नेपालकी तेरिया भनेर देशको नाम उचो बनाउन चाहन्छु।१४ वर्षे तेरियाको भविष्यमा कोरियोग्राफी र अभिनयमा लाग्ने सोच छ। भारतमै बसेर यसको जग बसाउने उल्लेख गर्दै उनले थपिन्, त्यहाँको प्लेटफर्मबाट नेपालको लागि काम गर्नेछु। आफूलाई पटकपटक जिताउन सहयोग गर्ने नेपाली दाजुभाइदिदीबहिनीको गुन तिर्न पनि यसो गर्ने उनले बताइन्। यसअगाडि डीआईडी लिटिल मास्टर जितेपछि पनि नेपाली झन्डासहित देशविदेशमा नृत्य देखाएँ, उनले सुनाइ, यसलाई अब पनि निरन्तरता दिनेछु। म जहाँ जाँदा पनि जे गर्दा पनि नेपाल सम्झन्छु, नेपाली हुँ भन्छु। मलाई सबै नेपालीले वाच गरिरहनुभएको छ जस्तो लाग्छ। रुपन्देहीको रुद्रपुरकी १४ वर्षीया तेरिया ठूलो भएपछि भने देशका लागि आफ्नो सीप र कमाइ खर्चने सोचमा छिन्। त्यसकै लागि तेरिया मगर फाउन्डेसन खोलेकी छन्। मैले कमाएको केही रकम अहिले पनि फाउन्डेसनमा लगाएकी छु, उनले भनिन्, यसबाट केही साथीले सहयोग पाउनुभएको छ। अभिभावक गुमाएका र पढ्न नपाएकालाई पढाइनेछ। प्रतिभा भएका तर देखाउने अवसर नपाएकालाई प्रतिभा देखाउन सहयोग हुनेछ। भारतीय टीभी च्यानल कलर्सको डान्स सो झलक दिखला जा जितेपछि उनी पहिलोपटक यहाँ आएकी हुन्। यही मौका पारेर फाउन्डेसन र बागेश्वरी संगीतालयले सम्मान तथा बधाइ कार्यक्रम गरेका हुन्। तेरियाले डान्स करिअर सुरु गरेको बागेश्वरी संगीतालयका निर्देशक सुरेश सेन्चुरीले पनि उनलाई सम्मान गरेका थिए। कार्यक्रममा प्रमुख जिल्ला अधिकारी, स्थानीय विकास अधिकारी, जिल्ला शिक्षा अधिकारीलगायतले पनि सम्मान गरे। उनका समर्थकले खुसी साटासाट गरे। झलक दिखला जा विजेता बनेपछि तेरियाले ३० लाख भारु (करिब ४८ लाख रुपैयाँ) पाएकी थिइन्।"
मञ्जुश्रीलाई पेन अमेरिकाको अनुवाद वृत्ति,"काठमाडौँ लेखक मञ्जुश्री थापा पेन अमेरिकाको अनुवाद वृत्तिकी विजेता बनेकी छन्। पेन अमेरिकाले सोमबार पेनहिम ट्रान्सलेसन ग्रान्ट विजेताहरूको घोषणा गर्दै मञ्जुश्री पनि अन्य भाग्यमानी १५ लेखकहरूमा परेको जनाएको छ।अथरलिंक डटकमका अनुसार, उक्त अनुवाद वृत्तिका लागि विश्वभरबाट २ सय २४ आवेदन परेका थिए। एडभाइजरी बोर्डले तीमध्ये अरबी, तुर्केली, युक्रेनी, भियतनामीसहित १३ भाषाका १५ लेखकहरूलाई छनोट गरेको हो। मञ्जुश्रीले वरिष्ठ साहित्यकार इन्द्रबहादुर राईको लोकप्रिय उपन्यास आज रमिता छ को अंग्रेजी अनुवाद देयर इज अ कार्निभल टुडे का लागि उक्त वृत्ति पाउने भएकी हुन्। उक्त उपन्यासमा दार्जिलिङ र आसपासको नेपाली जनजीवनको जीवन्त चित्रण गरिएको छ।उक्त वृत्तिअन्तर्गत जनही ३ हजार ८ सय ७० अमेरिकी डलर दिने गरिन्छ।"
सुदूरमा कर्म संवाद,"महेन्द्रनगर पत्रकार दामोदर न्यौपानेको पुस्तक कर्म : सिकाइमा गहिरिएको खाडल मा केन्द्रित रहेर कञ्चनपुर बाल क्लब समाज र रिडर्स क्लबले संवाद आयोजना गरेका छन्। रिडर्स क्बलका अध्यक्ष सुरेन्द्र ओझाले उक्त पुस्तक पढेपछि आफ्नो दृष्टिकोण बदलिएको बताए। बालबालिकासँग म पनि हातेमालो गर्न चाहने मान्छे हुँ, उनले भने, तैपनि मैले बालबालिका पहिले बुझेको रहेनछु। यो पुस्तक पढेपछि सोचिरहेको छु।कार्यक्रममा सातै प्रदेशका बाल क्बल सञ्जालका प्रतिनिधिहरू सहभागी थिए। बाल क्लब सञ्जाल काभ्रेका पूर्वअध्यक्ष सञ्जीव न्यौपानेले पुस्तकले बालमैत्री समाज निर्माण गर्न बाटो देखाएको प्रतिक्रिया दिए। यो पुस्तकले बालबालिकाले उठाएको अभियानलाई साथ दिएको छ, उनले भने। बाल क्बल सञ्जाल सुर्खेतका पूर्वअध्यक्ष तिलक पौडेलले उक्त पुस्तक समुद्रमा जमेको हिउँ पगाले जस्तो रहेको सुनाए। बाल क्लब समाज कञ्चनपुरका कार्यवाहक अध्यक्ष धीरज जोशीले पुस्तकले बालबालिकाको क्षेत्रमा नयाँ कोणबाट बहस चलाएको प्रतिक्रिया दिए।लेखक न्यौपानेले बालबालिकालाई हेर्ने दृष्टिकोण बदल्न जरुरी भएको बताए। चन्द्रा पाठकले उक्त पुस्तकले बालबालिकाको विषय गम्भीर रूपमा उठाएको टिप्पणी गरिन्।"
साढे ३ हजारको मृत्यु,"प्रभावित भएका ११ हजार ४ सय ८१ मध्ये ३ हजार ४ सय ९८ को मृत्यु भएको र ७ हजार ९ सय २० जना घाइते भएका छन्। यो संख्या २०१५ को भन्दा ३ प्रतिशत बढी हो। मानवीय क्षतिको यो विवरणले अफगानिस्तानमा युद्धका कारण असुरक्षा थप बढदै गएको देखाएको छ। यसैगरी, पश्चिमी क्षेत्रमा पर्ने फराहमा भएको बम आक्रमणमा परी जिल्ला गभर्नरको मृत्यु भएको छ। खाक ई साफ्ड जिल्लाका गभर्नरको सोमबार राति हत्या भएको सरकारी अधिकारीहरूले जनाएका छन्। घटनास्थल राजधानी काबुलदेखि ६ सय ९५ किमि र पश्चिममा पर्छ।"
व्यापारी हत्यामा १२ पक्राउ,"स्याङ्जा जडीबुटी व्यापारीको हत्या आरोपमा प्रहरीले आरुचौर ४ चिप्लेटीका १२ जनालाई पक्राउ गरेको छ। अर्जुनचौपारी ५ को भट्टेथान सामुदायिक वन क्षेत्रमा गाडेको अवस्थामा शव बरामद भएपछि शंकास्पदलाई पक्राउ गरिएको जिल्ला प्रहरीका डीएसपी वीरबहादुर पुलामीले बताए। उनीहरूलाई मंगलबार पत्रकार सम्मेलनमार्फत सार्वजनिक गरियो। मृतकको पहिचान खुल्न सकेको छैन। हिमाली जिल्लाबाट जडीबुटी बेच्न हिँडेका व्यापारी हुन सक्ने आधारमा मनाङ र मुस्ताङ लगायत जिल्लामा हुलियासहित सूचना पठाइएको प्रहरीले जनायो। जडीबुटी बेच्दै हिँडेका नाम नखुलेका ती व्यापारी पुस २७ मा स्थानीय शोभाखर विकको घरमा बास बस्न पुगेका थिए। विकका भतिजा तिलकसँग उनको झगडा परेको र त्यसपछि बेपत्ता भएको खबरका आधारमा अनुसन्धान सुरु गरिएको डीएसपी पुलामीले बताए। अनुसन्धानबाट हत्या गरी गाडेको खुल्यो। त्यसपछि शंकास्पदलाई पक्राउ गरेका हौं, उनले भने।सञ्जय भनिने २० वर्षीय तिलक र उनलाई सघाउने ११ जनालाई पक्राउ गरिएको छ । पक्राउ पर्ने अन्यमा शेरबहादुर विक, सुर, विशाल, विजय, पीताम्बर, हर्कबहादुर, सरोज, उमाकान्त, दुर्गे, कृष्णबहादुर र शोभाखर विक रहेका छन्। हत्या गरेको हल्ला चलेपछि सुरुमा गाडेको ठाउँबाट शव निकालेर वनमा लगेर अर्कै ठाउँमा गाडेको हुन सक्ने प्रहरीको भनाइ छ। प्लास्टिकले बेरेर गाडेको अवस्थामा शव फेला परेको थियो। घरेलु हतियार प्रहार गरी हत्या गरेको हुन सक्ने प्रहरीले जनाएको छ। शव भएको ठाउँबाट सुनका दुई औंठी, ४ हजार नगद, झोला, केही जडिबुटी र लत्ताकपडा भेटिएको छ।"
झोले समूह बनाउँदै रकम बाँडिँदै,"यसैगरी जथाभावी समूह बनाउनेमा गैरसरकारी संंस्थाहरूमा पनि ठूलै प्रतिस्पर्धा देखिन्छ। एक गैसस सामाजिक तथा प्राविधिक विकास सेवा समूहका टिम लिडर कलक खत्री भन्छन्, गैरसरकारी संस्थाहरूले मात्र जिल्लामा ४० हजारभन्दा बढी समूह बनाइसकेका छन्। समूह बनाउँदै छोड्दै गर्ने प्रवृत्तिले यस्तो भएको हो। धेरै समूह हुँदा कतियप कार्यक्रममा दोहोरोपना देखिएको, समूहका गतिविधि अपादर्शी हुने गरेको र समुदायका मानिसहरूको समय र स्रोतको बर्बाद भइरहेको उनको भनाइ छ। उनको संस्थाले मात्र २ हजार ५ सयभन्दा बढी समूहसँग काम गरिरहेको र उक्त संस्थाका हाल ८ देखि ९सय समूह सक्रिय रहेको उनले बताए। दाता र कार्यक्रमअनुसार फरकफरक समूह बनाउनाले बचत गरेको ठूलो रकम पनि हिनामिना भइरहेको छ। मटेलाका लोकेन्द्र गिरी भन्छन्, समूह बनाएर बचत गर्न लगाउँछन्। केही समयपछि एनजीओ नै गइहाल्छ। त्यो बचत जसको हातमा छ उसैले खान्छ। जिल्ला विकास समितिअन्तर्गतकै एलजीपी, डीएलजीएसपी, डकाउजस्ता कार्यक्रमले गठन गरेका समूहलाई अहिले जिविसले नै सहयोग गर्न छोडेको र ती समूहमा रहेको लाखौं बचत रकम गायब भएको उनले बताए। जिल्लाभरको हिसाब गर्ने हो भने यस्ता निष्क्रिय समूहमा रहेको बचत १० करोडभन्दा बढी रहेको अनुमान छ। समूह निष्क्रिय भएसँगै अगुवाहरूले दुरुपयोग गर्ने गरेका छन्। कतिपय टाठाबाटा व्यक्तिले परिवारका सदस्यहरू मात्र रहेका झोले समूह बनाई जिल्लाका विभिन्न कार्यालयबाट दिइने सुविधाहरूसमेत दुरुपयोग गरिरहेको जानकारहरू बताउँछन्। जिल्लामा रहेको घरधुरीभन्दा दोब्बर बढी समूह हुनु एकदमै नराम्रो अभ्यास भएको बताउँदै बझाङका स्थानीय विकास अधिकारी प्रमोद सिंखडाले यस्तो काम बन्द गर्न सम्बन्धित संस्थाहरू नै सक्रिय हुनुपर्ने बताए। उनले भने, यसले अपादर्शिता मात्र होइन, समूहको कामको गुणस्तर र प्रभावकारितामा नै प्रश्न उठने गरेको छ। समूह बनाउने निकायहरूले संख्या मात्र थप्नुभन्दा पनि भएका समूहलाई कसरी प्रभावकारी बनाउने भन्नेतिर लाग्नुपर्ने देखिन्छ। जिल्ला विकास समितिसँग जनशक्ति नभएका कारण यसलाई नियमन गर्न नसकिएको बताउँदै उनले अबका दिनमा गैसस डेस्कमार्फत यस्ता विषयमा निगरानी बढाउने बताए।"
नेपाल ग्यासद्वारा ६ सय ७९ सिलिन्डर नष्ट,"कम्पनीका अनुसार हाइड्रोलिक परीक्षण गर्दा प्रयोग गर्न नमिल्ने अवस्थामा रहेकाले ती सिलिन्डरहरू नष्ट गरिएको हो। हाल मुलुकभरि ५३ एलपी ग्यास उद्योग छन्। तर, ग्यास उद्योगीहरूले समयमै हाइड्रोलिङहाइड्रो स्टाटिक टेस्टलगायत परीक्षण नगर्दा जोखिम बढ्दै गएको जानकारहरू बताउँछन्। हाइड्रोलिङहाइड्रो स्टाटिक परीक्षण हावा र पानीको प्रेसरबाट गरिन्छ। रिफल भएको सिलिन्डर पानीमा डुबाइन्छ। त्यसलाई डिप टेस्ट पनि भनिन्छ। डिप टेस्ट गर्दा लिकेज भएको अवस्थामा फोकाहरू निस्कन्छन्। नियमअनुसार ग्यास सिलिन्डर बनेको १० वर्षपछि पहिलोपटक हाइड्रोलिक टेस्ट गर्नुपर्छ। त्यसपछि प्रत्येक पाँचपाँच वर्षमा टेस्ट गर्नुपर्छ। गुणस्तर तथा नापतौल विभाग रोहवरमा टेस्ट गर्नुपर्ने प्रावधान छ। आयल निगमले ग्यासको प्रमाणित गर्छ। तर, अधिकांश उद्योगले त्यसो नगरेको निगमका अधिकारीहरू बताउँछन्। हाइड्रोलिक परीक्षण गर्ने मेसिन सबै उद्योगमा भए पनि समयसमयमा परीक्षण हुने गरेको छैन। नेपालमा रहेका ग्यास उद्योगहरूमा करिब ७८ लाख सिलिन्डर छन्। तर, हालसम्म जम्मा २३ हजार ३ सय १९ सिलिन्डर नष्ट भएको निगमले जनाएको छ। विभिन्न समयमा ग्यास विस्फोटमा परी जनधनको क्षति भइरहेको अवस्थामा नेपाल ग्यास उपभोक्ताप्रति जिम्मेवार भएर नष्ट गर्दै आएको कम्पनीको दाबी छ। यसअघि वैशाखमा पनि १ हजार ५६ ग्यास सिलिन्डर नष्ट गरेको दंगालले बताए। हाइड्रोलिक परीक्षण गरी नष्ट गरिएका सिलिन्डर पुन: सिलिन्डर बनाउन मिल्दैन। उक्त सिलिन्डर कवाडीको भाउमा बिक्री हुन्छ। अहिले बजारमा रङ खुइलिएका र कुच्चिएका पुराना सिलिन्डर प्रशस्त भेटिन्छन्। ग्यास उद्योगीहरूले पनि पुराना सिलिन्डर नष्ट नगरी बजारमा पठाउने गरेका छन्।"
आइफोनमा टेलिकमको फोरजी चल्ने,"काठमाडौं नेपाल टेलिकमले सुरु गरेको चौथो पुस्ताको मोबाइल (फोरजी) सेवा मंगलबारदेखि आइफोनमा पनि चल्ने भएको छ। आइफोन निर्माता एप्पलले टेलिकमको नेटवर्क लोकेसन इनेबल नगरेकाले आइफोनमा फोरजी चलिरहेको थिएन। टेलिकमले एप्पललाई पत्राचार गरी सम्झौता गरेपछि मंगलबारदेखि फोरजी चल्ने भएको प्रवक्ता प्रतिभा बैद्यले बताइन्। अब आइफोनका फोरजी भएका सबै मोडलमा यो सेवा चल्नेछ। एप्पले आगामी मार्चमा मात्र फोरजी चल्ने बनाइदिने पत्राचार गरेकामा त्यस अगावै बेटा भर्सन रिलज गरी फोरजी चल्ने बनाइदिएको टेलिकमले जनाएको छ।टेलिकमले हाल काठमाडौं र पोखरामा फोरजी चलाइरहेको छ। आइफोन चलाउने अब एप्पलको वेबसाइटबाट आफ्नो फोनको ब्याकअप लिएर प्रोफाइल डाउनलोड गरी फोरजी चलाउन सक्नेछन्। प्रोफाइडल डाउनलोड गरेपछि जेनेरलबाट सेटिङमा गई सफ्टवेयर अपडेटमा गई बेटा भर्सन डाउनलोड गर्न सकिन्छ। आइफोन सिक्स, सिक्स प्लस, सेभेन र सेभेन प्लसमा बेटा भर्सनमार्फत फोरजी चलाउन सकिने टेलिकमले जनाएको छ। आइफोन फोर एसदेखि फोरजी चल्छ। अरू मोडलमा भने बेटा भर्सनबिनै फोरजी चलिसकेको टेलिकमले जनाएको छ।"
ब्याज बढाउनु अन्याय,"पोखरा वित्तीय संस्थाहरूसँग ऋण लिँदा कबुलेकोभन्दा बढी ब्याज लिन नमिल्ने भएकाले ब्याजदरमा वृद्धिविरुद्ध दबाबमूलक कार्यक्रम थाल्ने निर्णय पोखरा उद्योग वाणिज्य संघले गरेको छ। ब्याजको दरमा बैंकहरूले गरेको वृद्धिको सम्बन्धमा मंगलबार आयोजित छलफलपछि संघले उक्त निर्णय सार्वजनिक गरेको हो। कबुलेभन्दा बढी ब्याज तिर्न असमर्थ रहेको वित्तीय संस्थाहरूलाई जानकारी गराइने, सरकार र राष्ट्र बैंकलाई हालको समस्या समाधानका लागि गुहार्ने संघद्वारा जारी विज्ञप्तिमा उल्लेख छ। जिल्लानगर उद्योग वाणिज्य संघ र उद्योग वाणिज्य महासंघलगायतलाई समस्याबारे अवगत गराएर साझा धारणा बनाउँदै ब्याजको दरमा वृद्धिविरुद्ध दबाबमूलक कार्यक्रम सञ्चालन गर्ने पनि संघले निर्णय गरेको छ। संघले आयोजना गरेको अन्तरक्रियामा पोखराका उद्योगी, व्यवसायीको उल्लेख्य उपस्थिति थियो। संघ अध्यक्ष विश्वशंकर पालिखेले एक्कासि ब्याज थोपरिनु भनेको ऋण लिँदा गरिएको तमसुकमा बैंकले चाहे एकतर्फी रूपमा नै ब्याजदर बढाउन सक्नेछ भन्ने वाक्यांशमा टेकेर एकतर्फी रूपले ब्याज बढाइनु ऋणीलाई अप्ठ्यारोमा पारेर मृत्युपत्रमा हस्ताक्षर गराउनु जस्तै भएको तर्क गरे। बैंकहरूले एक्कासि लगानीमा ब्याजदर बढाउँदा हामीले हिजो तयार पारेका परियोजनाहरूको लागत बढ्न गएको छ, उनले भने, निश्चित योजनाका साथ तयार गरिएका परियोजनामा लागत बढदा र त्यसले उचित प्रतिफल नपाउँदा व्यवसाय डुब्छ। वित्तीय संस्थाहरूमा रहेको बचतको ५० प्रतिशतभन्दा बढी रकम सेना, सञ्चयकोष, दूरसञ्चारलगायतका सरकार मातहतका निकायहरूको रहेको बताउँदै उनले अहिलेको अवस्थामा त्यस्तो बचतलाई निश्चित दायरामा राख्न राष्ट्र बैंकलाई सुझाव पनि दिए। वाणिज्य संघ ६३ औं वर्षमा पोखराको जेठो संस्था पोखरा उद्योग वाणिज्य संघले मंगलबार स्थापनाको ६२ औं वार्षिकोत्सव मनाएको छ। २०११ साल माघ २५ मा गठित संस्थाले स्थापनादेखि नै पोखरामा शिक्षाको क्षेत्रमा योगदान गर्दै आएको अध्यक्ष विश्वशंकर पालिखेले बताए।"
आर्मीको अन्तिम चारमा,"आर्मीको जितसँंगै सेमिफाइनल समीकरण पूरा भएको छ। डिफेन्डिङ च्याम्पियन विजय युथ क्लब, सिएमजी क्लब संकटा र हिमालयन शेर्पा क्लब सेमिफाइनल पुगिसकेका थिए। आर्मीले फाइनल पुग्नका लागि हिमालयन शेर्पासँग प्रतिस्पर्धा गर्नेछ। छैटौं संस्करणको विजेता आर्मीलाई जिताउने क्रममा बालकृष्ण श्रेष्ठ, सन्तोष तामाङ र दीपक गुरुङले गोल गरेका थिए। वीरगन्जविरुद्ध हाबी देखिएको आर्मीले १६ औं मिनेटमा बालकृष्णको गोलबाट अग्रता लिएको थियो। उनले नवयुग श्रेष्ठले मिलाएको पास सदुपयोग गर्दै गोल गरेका हुन्। सुरुआतदेखि नै आक्रामक प्रस्तुत भएको आर्मीले पहिलो हाफको इन्जुरी समयमा दोस्रो गोल थप्दा वीरगन्जले भने कुनै अवसर बनाउन सकेन। दुई मिनेटको इन्जुरी समयमा आर्मीका सन्तोषले गोल थप्दै खेल २० को स्थितिमा पुर्याए। दुई गोलले पछि परेपछि दबाबमा देखिएको वीरगन्जले खासै प्रदर्शन गर्न सकेन। वीरगन्जका खेलाडीबीच तालमेलको अभाव देखियो। उपाधि दाबेदारका रूपमा हेरिएको आर्मीले दोस्रो हाफमा तालमेल मिलाएकै कारण तेस्रो गोल थप्न सफल भयो। खेलको ५५ औं मिनेटमा बालकृष्णको पासमा दीपक गुरुङले गोल गरे। त्यसअघि आर्मीका गोलरक्षक विकेश कुथु घाइते हँुदै मैदानबाट बाहिरिएका थिए। बल नियन्त्रणमा लिने क्रममा खेलाडीसँग ठोक्किएपछि कुथु घाइते भएका हुन्। टाउकोमा चोट लागेका कुथुको स्थानीय अस्पतालमा उपचार भयो। उनको स्थानमा सुनील श्रीवास्तव मैदान छिरेका थिए। दोस्रो हाफमा खेल आफ्नो नियन्त्रणमा लिएको आर्मीले गोल गर्ने केही अवसर भने चुकाउन पुग्यो। वीरगन्जका प्रशिक्षक सुलभजंग रानाले खेलाडीबीच तालमेल नमिल्दा पराजय भोग्नुपरेको बताए। आर्मीजस्तो बलियो टिमसँग आफ्ना खेलाडीले खेल्न नसकेको उनले भनाइ थियो। आर्मीका प्रशिक्षक नवीन न्यौपानेले टिमको प्रदर्शनबाट सन्तुष्ट रहेको बताए। आफ्नो टिमले अझै केही अवसर गुमाउन पुगेको भन्दै उनले त्यसलाई सुधार गर्दै खेल्नुपर्ने आवश्यकता औंल्याए। खेलका म्यान अफ द म्याच आर्मीका सन्तोष तामाङ घोषित भए। उनले ५ हजार नगद पाए।बुधबार विजय युथ क्लब र सिएमजी क्लब संकटाबीच खेल हुनेछ।"
सेमिफाइनल समीकरण पूरा,"पोखरा सिर्जना आमन्त्रण अन्तर्राष्ट्रिय महिला तथा पुरुष भलिबल प्रतियोगिताको मंगलबार लिग चरण सकिएसँगै सेमिफाइनल समीकरण पूरा भएको छ। पुरुषतर्फ समूह ए बाट नेपाल पुलिस क्लब विजेता र आयोजक पश्चिमाञ्चल उपविजेता बन्दै सेमिफाइनल पुगेका छन्। समूह बी बाट त्रिभुवन आर्मी विजेता र एपीएफ क्लब उपविजेता भए। महिलातर्फ समूह ए बाट विजेता एपीएफ क्लब र उपविजेता आयोजक पश्चिमाञ्चल तथा समूह बी बाट विजेता र उपविजेता हँदै न्यु डायमन्ड एकेडेमी र नेपाल पुलिस क्लब सेमिफाइनल पुगेका छन्। मंगलबार पुरुषतर्फ पश्चिमाञ्चललाई उत्तर प्रदेश भारतले वाकओभर दिएपछि पश्चिमाञ्चल सेमिफाइनल पुगेको हो। यसअघि उत्तर प्रदेश नेपाल पुलिससँग सोझो सेटमा पराजित भएको थियो। आयोजक पश्चिमाञ्चललाई सोझो सेटमा पराजित हराएको पुलिसले उत्तर प्रदेशबाट वाकओभर पाएपछि ६ अंकसहित समूह विजेता बनेको हो। अर्को खेलमा हेल्प नेपाल स्पोर्ट्स क्लबले आर्मीलाई ३२ को सेटमा पराजित गरे पनि सेमिफाइनल यात्रा सुनिश्चित गर्न सकेन। हेल्प नेपालले २२२५, २५१५, २५२७, २५१३, १५११ को सेटमा विजयी भएको थियो।उद्घाटन खेलमा एपीएफलाई हराएको आर्मी मंगलबार ४ अंकसहित समूह विजेता बन्यो। एपीएफले पराजित गरिसकेकाले हेल्प नेपाल बाहिरियो। महिलातर्फ पहिलो खेल गुमाएको आयोजक पश्चिमाञ्चलले मंगलबार आर्मीलाई २५१६, २५१६, २५१८ को सोझो सेटमा पराजित गर्यो। दुई खेल जितेकाले एपीएफले सोमबार नै सेमिफाइनल प्रवेश पाइसकेको थियो।समूह बी बाट दुई खेल जित्दै न्यु डायमन्ड एकेडेमी ६ अंक बटुल्दै समूह विजेता बन्यो। पुलिस एक खेल जित्दै ३ अंकसहित समूह उपविजेता बन्यो। पहिलो खेलमा नेपाल पुसिललाई जितेको न्यु डायमन्डले मंगलबार उत्तर प्रदेश भारतलाई २५६, २५६, २५१० को सेटमा हराएको हो। बुधबार सेमिफाइनलमा महिला एपीएफले पुलिस क्लबसँग प्रतिस्पर्धा गर्नेछ। दोस्रो खेलमा पुरुषतर्फ समूह ए को विजेता पुलिसले समूह बी को उपविजेता एपीएफविरुद्ध खेल्नेछ। बिहीबार महिलातर्फ समूह बी को विजेता न्यु डायमन्ड एकेडेमी र समूह ए को उपविजेता पश्चिमाञ्चलबीच खेल हुनेछ। पुरुषतर्फको समूह बी को विजेता आर्मीले समूह ए को उपविजेता आयोजक पश्चिमाञ्चलसँग खेल्नेछ।"
रंगशाला निर्माण अनिश्चित,"दमक झापाको लखनपुरस्थित आदिवासी रंगशाला निर्माण अनिश्चित बनेको छ। रंगशाला निर्माण प्रतिष्ठान र एमालेको परस्पर विरोधी अडानका कारण बजेट विनियोजन भए पनि काम अघि बढ्न पाएको छैन।निर्माणका लागि चालु आवमा एक करोड रुपैयाँ विनियोजन भएको छ। २०६७६८ मा विनियोजित एक करोड बजेटबाट जग्गा सम्याउने काम भएको थियो। त्यसपछि ६ वर्ष अलमलमै बित्यो। किराँत समुदायको समाधिस्थल रहेको लखनपुर १ मा २०६६ देखि रंगशाला निर्माण प्रक्रिया सुरु गरिएको थियो। सशस्त्र प्रहरीका प्रहरी उपरीक्षक (एसपी) गणेश ठाडामगरको नेतृत्वमा रंगशाला निर्माण गर्न ७ सय ४५ वटा चिहान उत्खनन गरिएको थियो।उत्खनन गरिएका चिहानको स्तम्भ बनाएर अभिलेख राख्ने तथा छुट्टै स्मृति पार्क बनाउने सहमतिपछि स्थानीयवासी समाधिस्थलमा रंगशाला निर्माण गर्न तयार भएका थिए। तर रंगशालाको नाम आदिवासी हटाएर मदन भण्डारी राख्ने उद्घोष गरिएपछि विवाद उत्पन्न भएको छ। केपी ओली नेतृत्वको सरकारले रंगशालाको नाम मदन भण्डारी रहने उद्घोष गर्दै बजेट विनियोजन गरेपछि विवाद बढेको हो। मदन भण्डारी अन्तर्राष्ट्रिय रंगशाला बनाउने भन्दै ओली सरकारका अर्थमन्त्री विष्णु पौडेलले बजेट भाषण गरेलगत्तै आदिवासी रंगशाला तथा स्मृति प्रतिष्ठान विरोधमा उत्रियो। विवाद समाधानका लागि दुवै पक्षबाट पहल नहुँदा रंगशाला निर्माण अनिश्चित बनेको छ। ३० विघाभन्दा बढी जमिन ओगट्ने रंगशाला गौचरनमा परिणत भएको छ। आव २०७००७१ मा विनियोजित एक करोड ५० लाखमध्ये छानाबिनाको प्यारापिट निर्माण गर्न राष्ट्रिय खेलकुद परिषद् (राखेप) ले टेन्डर आहान गरेको थियो। तर ठेकेदार कम्पनीले कमसल इँटा प्रयोग गरेको भन्दै स्थानीयले विरोध जनाएपछि प्यारापिट निर्माण कामसमेत रोकिएको छ। सोही कम्पनीले गर्ने भनिएको घेराबार पनि हुन सकेको छैन। रंगशालाभित्र निर्माण थालिएको स्तम्भ पनि अहिले अधुरै छ।आदिवासी रंगशाला तथा स्मृति प्रतिष्ठानका महासचिव धिरेन लावती एमालेले नामकरणमा जबर्जस्ती गरेपछि रंगशाला निर्माण प्रभावित भएको बताउँछन्। उनले भने, केही समस्या छैन, एमालेले मदन भण्डारी भन्न छोड्यो भने रंगशाला निर्माण हुन्छ। उत्खनन गरिएका चिहानको सम्मानका लागि पनि एमालेले रंगशालाको नाममा किचलो गर्न नहुने लावतीको भनाइ छ।एमाले क्षेत्रीय अध्यक्ष बोधराज न्यौपाने भने रंगशाला निर्माणमा एमालेले कुनै राजनीति नगरेको दाबी गर्छन्। उनले मदन भण्डारीको नाममा रंगशाला निर्माण गर्दा प्रदेश नम्बर १ कै प्रमुख रंगशाला बनाउन सकिने तर्क गरे। न्यौपानेले भने, अन्तर्राष्ट्रिय स्तरको रंगशाला बनाउन ठूलो धनराशि आवश्यक हुन्छ र त्यो जुटाउन मदन भण्डारीको नामबाट सजिलो हुन्छ।उनले रंगशाला निर्माण चाँडै सम्पन्न गर्ने विकल्पका रूपमा मदन भण्डारी नामकरण गर्न खोजिएको बताए। तर यस विषयलाई नकारात्मक रूपमा बुझा रंगशाला निर्माण अनिश्चित बन्न पुगेको न्यौपानेको भनाइ छ। स्थानीय वीरेन्द्र सुब्बाले आफ्ना १६ जना नातेदारको चिहान उत्खनन गरी रंगशाला बनाउने भनिएको स्थानमा विवाद हँुदा दु:ख लागेको बताए। उनले भने, गाउँको विकास हुन्छ भनेर आफन्तको चिहान खन्न दियौं। तर अहिले राजनीतिक रंग दिएर रंगशालालाई विवादित बनाउँदा निकै दु:ख लागेको छ।"
नेपाली खेलाडी पराजित,"काठमाडौं नेपाल आईटीएफ जुनियर यु१८ सर्किट वन टेनिसमा पुरुष सिंगलमा मंगलबार नेपालका सौरभराज पाण्डे, प्रवण खनाल र सक्षम कार्की पराजित भएका छन्। सातदोबाटोस्थित टेनिस कोर्टमा सौरभ भारतका आदित्य एयरसँग ६०, ६० ले, प्रवण भारतीय पीयूष एस सलेकरसँग ६१, ६३ र सक्षम भारतीय नागा टिप्पाभट्लासँग ६२, ६१ को सेटमा पराजित भए।"
"कुक ब्याट्सम्यान धेरै, कप्तान कम","कुकले कप्तानीलाई कर्तव्य माने। त्यो पनि उनको ब्याटिङकै कारण। उनले ५९ टेस्टमा इङल्यान्डको नेतृत्व गरे। इङलिस क्रिकेटमा यति धेरै टेस्टमा कप्तानी गर्ने अरु छैनन्। तर उनको कप्तानीमा कहिल्यै कला देखिएन। त्यो कर्तव्यकै रूपमा थियो। कप्तानीमा मेरो रूचि त थियो तर यसले मलाई आफूतिर तान्न सकेको थिएन, कुकले पछि माने। सन् २००७ मा कुकले बेरलीलाई भेटे। यो काम इङल्यान्ड एन्ड वेल्स क्रिकेट बोर्डले गरेको थियो। उनीहरूले तीन घन्टा गफ गरे। त्यसपछि कुकले भनेका थिए, कप्तानले सबैसँग सल्लाह लिन सक्छ, सक्दो जतिसँग। उत्तिकै धेरैसँग कुराकानी पनि गर्न सकिन्छ। तर अन्त्यमा गर्ने त आफूले नै हो। यसरी कुकले कप्तानीलाई निकै सामान्य परिभाषामा सीमित राखे। सकेसम्म यसलाई सहज रूपमा लिए। डउग इसोल एसेक्सका अर्का कप्तान हुन्। उनले भनेका थिए, कप्तानी भनेको सम्पर्क अधिकृतको काम हो। कप्तान कृषक हो। सल्लाहकार हो। अनि लेखापाल र राजदूत पनि। तर कुकका लागि कप्तानी सबैभन्दा ठूलो सफल ब्याट्सम्यान हुनु थियो। सन् २००४ को युवा विश्वकपमा उनी यू१९ टिमका कप्तान छानिए। त्यति बेला उनी भन्थे, मेरो उद्देश्य इङल्यान्डका लागि धेरैभन्दा धेरै रन बनाउनु हो। अनि मलाई युवा माइक बेरली पनि बन्नु छ। बेरली आफै इङलिस टिमका कप्तान थिए। सन् २००७ मा उनले ससेक्सविरुद्ध एमसीसीको नेतृत्व पनि गरे। त्यति बेला उनको भनाइ यस्तो थियो, नयाँ र फरक निर्णय गरेर मलाई कसैलाई प्रभावित पार्नु थिएन। मेरा लागि त्यो खेलमा पाँच घन्टा ब्याटिङ गर्नु बरु ठूलो रह्यो। कुकले आफ्नो शक्तिले खेल्ने प्रयास गरे, यसले उनमा सीमितता पनि ल्यायो। सन् २०१० मा उनले इङलिस टिमको नेतृत्व पाएका हुन्, जति बेला एन्ड्रयु स्ट्रस बंगलादेश भ्रमणमा जान चाहेनन्। बंगलादेशमा खेलेको पहिलो इनिङसमै उनले १ सय ७३ रन बनाए र यो उनकै भाषामा अहिलेसम्मको व्यक्तिगत उत्कृष्ट ब्याटिङमा पर्छ। त्यसमा इङल्यान्ड पहिलो इनिङसमा ३ सय ३ रनले अगाडि रहेर पनि बंगलादेशलाई फलोअन गर्न भनेनन्। दोस्रो टेस्टमा कुकले फेरि १ सय ९ रन जोडे। तर इङल्यान्डले फिल्डिङ गर्दा पाँच खेलाडीलाई बाउन्ड्री नजिक राखे। विजडेनले त्यो वर्षको अंकमा कुकलाई आफ्नो व्यक्तिगत अनुकूलताका लागि निर्णय लिने कप्तान भनेको थियो। कहिलेकाहिँ उनी यसरी ब्याटिङ गर्थे कि अरु पर्खन बाध्य हुन्थे। अझ भनौं, अरु खेलाडीको कामै छैन। उनी दिनभर ब्याटिङ गर्थे, अरु खेलाडी अरु नै काममा व्यस्त हुन्थे। उनलाई आफ्नो सिनियर बलर जेम्स एन्डरसनमा खुबै विश्वास थियो। रणनीति बनाउन र फिल्डिङ सेट गर्न उनी विशेषत: स्टुवार्ट ब्रोड र ग्रिम स्वानको सल्लाह पनि लिन्थे। इङल्यान्डका पुराना कप्तान माइक आर्थटन भन्थे इङलिस टिमको कप्तानी गर्नु धेरै गाह्रो छ। धेरै गाह्रो। इङलिस कप्तान हुनुपर्छ, चारैतर्फबाट खालि आलोचना मात्र आउने गर्छ। आलोचना कहिलेकाहिँ व्यक्तिगत मामिलामा पनि अग्रसर हुने गर्छ। कुकले पनि यस्तै स्थिति बेहोरे। यस कारणले उनी टुट्न सक्ने स्थितिमा पनि पुगे। श्रीलंकासँग पछिल्लोपल्ट हेडिङ्लेमा पराजित हुँदा उनले कप्तानी छाड्ने इच्छा पनि देखाएका थिए। तर यस्तै गरेनन्। तर प्रत्येकपल्ट कसैले धेरै आलोचना गर्दा उनी सकेसम्म बढी रन बनाउने प्रयासमा भने रहे। किनभने कुक यस्तै हुन्। धेरै ब्याट्सम्यान, कम कप्तान। द गार्डियन"
जनतालाई राष्ट्रपति रनिङ,"पाल्पा नवौं राष्ट्रपति जिल्लास्तरीय रनिङ सिल्डको उपाधि जनता मावि तानसेनले जितेको छ। तीन सय २० पदकका लागि भएका सिल्डमा ७१ विद्यालयले भाग लिएका थिए। जनताले चार स्वर्णसहित एक सय ४३ अंक बटुल्यो। ६ स्वर्णसहित एक सय २४ अंक पाएर शारदा मावि मदनपोखरा दोस्रो र चार स्वर्णसहित एक सय ६ अंक पाएको बालहित मावि सहलकोट तेस्रो भए। गतवर्षको विजेता दमकडा उमावि मदनपोखरालाई यसपालि ५० हजार प्रदान गरिएको छ।पहिलो, दोस्रो र तेस्रा हुनेले क्रमश: १५ हजार, १२ हजार र ९ हजार पुरस्कार पाए। जिल्ला खेलकुद विकास समितिको आयोजनामा भएको रनिङ सिल्डमा भलिबल, एथलेटिक्स, कराँते, कपर्दी र तेक्वान्दो प्रतियोगितामा प्रतिस्पर्धा गराइएको थियो।सहभागी सबै विद्यालयलाई नगद १० हजार प्रदान गरिएको छ। उपाध्यक्ष दीपक घिमिरेले जिल्लामा पछिल्लो समय खेलाडीलाई उत्साह थप्नेगरी समितिले खेलकुद गतिविधि अघि बढाएको बताए। सोही अवसरमा जिल्ला खेलकुद विकास समितिले सातौं राष्ट्रिय खेलकुदका पदकधारी खेलाडीलाई नगदसहित पुरस्कृत गरिएको छ। आइटीएफ तेक्वान्दोका नौ खेलाडी सम्मानित भएका हुन्। स्वर्ण पदक विजेता साजन पचभैयालाई नगद ५ हजार र दोसल्लाबाट सम्मानित गरियो । रजत विजेता तीन खेलाडी आयुशा कार्की, विमल राना र श्यामबहादुर गाहा ४ हजारसहित सम्मानित भए। कांस्यधारी कृष्ण थापा, शीतल वीरकट्टा, अस्मिना थापा, ज्ञानकुमार सारु र राजन रसाइलीलाई २ हजार ५ सयसहित सम्मानित भए। तेक्वान्दोका प्रशिक्षक नीरबहादुर सारु र अभिभावकले पनि सम्मान थापे।"
इनोभेटिभ फाइनलमा,काठमाडौं आयोजक इनोभेटिभ र डिफेन्डिङ च्याम्पियन एचएचसीए छैटौं अन्तरविद्यालय बास्केटबल प्रतियोगिताको सिनियर गल्र्सतर्फ फाइनल पुगेका छन्। घरेलु कोर्टमा मंगलबार इनोभेटिभले रातो बंगलालाई ३४२६ स्कोरले पराजित गर्यो। टिमकी ममता गुरुङले १३ स्कोर गरिन्। सन्जुमाया राईको १५ स्कोरमा एचएचसीएले भ्याली पब्लिकलाई २६२१ ले हरायो।सिनियर ब्वाइजमा माउन्ट कैलाश र पुष्पसदन फाइनलमा पुगे। जुनियर ब्वाइजमा पनि पुष्पसदन फाइनल पुगेको छ। पुष्पसदनले नवज्योतिसँग खेल्नेछ।मंगलबार पुष्पसदनले ओडिसीलाई २७१६ र नवज्योतिले रेडियन्टलाई २९२२ ले पराजित गरेका थिए।

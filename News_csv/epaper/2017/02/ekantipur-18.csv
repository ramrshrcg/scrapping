शीर्षक,विवरण
समावेशी बिहानी,"समावेशी लोकतन्त्रको जग त खन्यौं, घर बनाउन बाँकी छ । पुरानो व्यवस्था गइसकेको, तर नयाँ नबनेको । गोधूलिको बेला छ । अन्योलको गोधूलि लामो रहनु हुँदैन । जाने समावेशी लोकतन्त्रको बिहानीमै हो । साठी वर्षअघि नेपालले पहिलोपल्ट प्रजातन्त्रको ढोका खोल्दा क्रान्ति कमान्डर बीपी कोइरालाले अब्राहम लिंकनको परिभाषा जनतालाई सुनाएथे, जनताको, जनताद्वारा, जनताकै लागि । जनता सार्वभौम हुने वाचा गरिएको त्यो व्यवस्थामा राणा, शाह वा कुनै पनि जहानियाँ परम्परा अन्त्य गर्ने प्रतिबद्धता थियो ।त्यसयताको ६ दशकमा मुलुकमा तीनपल्ट प्रजातन्त्र आयो । दोस्रोपल्ट २०४६ सालमा पञ्चायतपछि प्रजातन्त्र पुनर्बहाली हुँदै गर्दा प्रजातन्त्र भनेर मात्रै नपुग्ने भयो । एक दशकसम्म बहुदलीय प्रजातन्त्र को अभ्यास भयो । माओवादीको दसवर्षे सशस्त्र युद्ध । दरबार हत्याकाण्ड । अनि सत्ताप्रतिपक्षको निरन्तर छिनाझपटी । बहुदलीय प्रजातन्त्रले यी तीनै कारणवश असामयिक अन्त्य भोग्यो ।राजा ज्ञानेन्द्रको प्रत्यक्ष शासनप्रति जनताको आक्रोश विस्फोट हुँदा नेपालले तेस्रोपल्ट प्रजातन्त्र प्राप्त गर्न पुग्यो । सात संसद्वादी दलले निरंकुशताको अन्त्य अनि पूर्ण प्रजातन्त्र को नारा त दिए, तर त्यो जनता सडकमा उतार्न पर्याप्त रहेन । विद्रोही माओवादीसँग सात दलले २०६२ मा बाह्रबुँदे सहमति गर्दा नै समावेशी लोकतन्त्रको परिकल्पना गरियो । दस वर्षयताको प्रजातान्त्रिक अभ्यासलाई राज्यको पुन:संरचना गर्दै समावेशी लोकतन्त्रको बाटो हिँड्ने त्यही संकल्पले डोर्याएको छ । गत वर्ष जारी नेपालको संविधानले समावेशी लोकतन्त्रको संकल्प संस्थागत गरेको छ ।प्राध्यापक पीताम्बर शर्मा बितेका यी दस वर्षलाई मूल्यांकन गर्दै भन्छन्, समावेशी लोकतन्त्रको जग त खन्यौं, घर बनाउन बाँकी छ । पुरानो व्यवस्था गइसकेको, तर नयाँ नबनेको । गोधूलिको बेला छ । समावेशिताको परिभाषाले यी वर्षहरूमा एकरूपता नपाए पनि सर्वसाधारणमा राज्यप्रतिको अपनत्व र भरोसा बढ्दै गएको शर्मा ठान्छन् । यो परिवर्तनप्रति निराशा फैलाउने प्रयासहरू ठूला दलभित्रकै केही नेताहरूले गरिरहे पनि अन्तत: लोकतन्त्रको यो मोडेल स्थापित भएरै जाने उनको विश्वास छ । खोक्रो महेन्द्रीय राष्ट्रवादको नारा दिएर सामाजिक न्यायका मुद्दालाई कमजोर बनाउने प्रयास नेताहरूले नगरेका होइनन्, तर समावेशितालाई व्यवहारमुखी बनाउने, अनि आजसम्म समावेशी नभएका समुदायलाई मूलधारमा ल्याउने दायित्व बाँकी छ, उनले भने, संविधान कार्यान्वयन नगरी हामीले स्थापित गरेको समावेशी लोकतन्त्रको अवयव स्थापित हुँदैन । आन्तरिक असन्तुष्टि र विरोधका बीच गतवर्ष असोजमा जारी संविधानले व्यवस्था गरेका ३१ मौलिक हकमध्ये अधिकांश त समावेशी लोकतन्त्रकै मर्म आत्मसात् गरी खडा गरिएका छन् । अल्पसंख्यकका लागि आरक्षण होस् या महिला, दलित, मधेसी, थारू आदिका लागि संवैधानिक व्यवस्था एक दशकदेखि नेपाली राजनीतिको मूलधारमा छाएका यी मुद्दालाई संविधानले आत्मसात् गरेको छ । राष्ट्रपति र उपराष्ट्रपतिमध्ये एक महिला हुनैपर्ने, सभामुख र उपसभामुखमध्ये एक महिला हुनैपर्ने, मन्त्रिपरिषद्, संसद् हुँदै राज्यको उपल्लो तहदेखि गाउँसम्मै महिलाका लागि समावेशिता ग्यारेन्टी हुनैपर्ने, दलित, जनजाति, मधेसी, थारू आदिले पनि जनसंख्याको अनुपातमा प्रतिनिधित्व पाउनुपर्ने विषय संविधान जारी हुँदादेखि पोहोर माघमा पहिलो संशोधन हुँदासम्म संविधानले समेट्दै लगेको छ । पिछडिएको वर्ग समुदायका हित सम्बोधन गर्ने गरी आयोग निर्माण गर्ने, राज्य संरचनामा उनीहरूको समानुपातिक प्रतिनिधित्व गर्ने मुद्दा संविधानले बोकेको छ । यो अझै अपर्याप्त रहेको भन्दै दाबीहरू सडकमा छँदै छन् ।कतिपय नागरिकको नजरमा त्यस्तो समानुपातिक प्रतिनिधित्व र आरक्षण जातिगत आधारमा गर्दै जाने हो भने त्यो अर्को असन्तुष्टिको कारक बन्न जानेछ । उनीहरू ठान्छन्, आरक्षण र समावेशिताले अर्को विशेष वर्ग तयार गर्दै लैजाने खतरा हुन्छ, जसका कारण योग्यता र क्षमता भएकाहरू जात वा समुदाय विशेषमै भएका कारण बाहिर पर्न सक्छन् । उनीहरू पछिल्लो पटक अमेरिकामा अल्पसंख्यकको अधिकार रक्षाको बारेमा तारन्तार वकालत भइरहँदा गोराहरू बाहिर पारिँदाको असन्तुष्टि डोनाल्ड ट्रम्पको विजयमा पुगेर विस्फोट हुन पुगेको ठान्छन् । फ्रान्सको श्वेत बहुसंख्यकले अल्पसंख्यक मुस्लिमका लागि बाध्यकारी नियमहरू अघि सार्न किन बाध्य हुनुपर्यो, त्यसको जरासम्म पहिल्याउन सुझाउँछन् । अनि भारतको हरियाणामा जाटहरूले चलाएको संघर्षलाई पनि दृष्टान्तका रूपमा अघि सार्दै कुनै बेला नेपालमा पनि त्यस्तो नहोला भन्न नसकिने तर्क गर्छन् ।यो तर्कमा कति दम होला ? सुनसरीबाट काठमाडौं आई व्यवसाय गर्दै आएका युवा जगदीश अधिकारीको भनाइमा त्यो डरभित्र असुरक्षाको भावनाभन्दा बढी प्रभुत्व गुम्ने चिन्ता छिपेको छ । म बाहुन समुदायको छु, आजको स्थितिमा जुनसुकै क्षेत्रमा पनि प्रतिस्पर्धा गर्न सक्छु, आरक्षण र समावेशिता भनेको मेरो अवस्थामा समेत आइपुग्न नसक्नेहरूका लागि हो, उनी भन्छन् । उनीहरूलाई योग्य नागरिक बनाउन पनि निश्चित अवसर राज्यले व्यवस्था गर्नैपर्छ । त्यो केही समयका लागि हो, सधैंका लागि होइन, उनी भन्छन् । समावेशी लोकतन्त्र स्थापित हुँदा नै राजनीतिक स्थायित्व र अवसर बढीभन्दा बढी सिर्जना हुन सक्ने उनले बताए ।तर समावेशिताको यो यात्रा परिकल्पना गरिएजस्तो सजिलो भने अझै पनि छैन । यो जुन वर्ग र समुदायका लागि लक्षित गरिएको हो, त्यहाँ नै नपुगी पुरानै वर्चस्वमा रहेकाले मिलाएर खान सक्ने चिन्ता उत्तिकै छ । कतिपय विज्ञहरू यस्तो अवसर तल्लो र वञ्चित वर्गका लागि भनेर ल्याइए पनि बीचैमा अपहरित भएको तर्क गर्छन् । त्रिवि समाजशास्त्रमानवशास्त्र विभागद्वारा समावेशितामाथि दुई वर्षअघि सार्वजनिक एक प्रतिवेदनले समावेशिताको मर्म जसका लागि लक्षित थियो, उनीहरूसम्म पुग्नुको सट्टा उत्पीडितका नाममा पहुँचवाला हावी भएको निष्कर्षसमेत दिएको थियो ।त्रिविको उक्त विभागले २०७१ माघमा सार्वजनिक गरेको नेपाल सामाजिक समावेशीकरण सर्वेक्षण (एनएसआईएस) २०१२ अनुसार समावेशिता र समानुपातिक प्रतिनिधित्व राज्यबाट पछाडि पारिएका समुदायलाई राजनीति र नीति निर्माणको तहमा सहभागी गराउने एक महत्त्वपूर्ण माध्यम भए पनि त्यस्तो प्रतिनिधित्व किन र केका लागि भन्ने बहस लक्षित समुदायमा पुगेको देखिएन । कुल २२४ प्रतिशत मानिस मात्र यो विषयमा जानकार देखिए । यो अवस्थामा पनि मधेसी दलितहरू सबैभन्दा न्यून जानकारीमा देखिए । तथ्यांकले ५६ प्रतिशत मधेसी दलितले मात्र समावेशी लोकतन्त्र र समानुपातिक प्रतिनिधित्वबारे जानकारी पाएको देखाएको छ ।पहाडका दलित १०८ हिमाल र पहाडका जनजाति १५८ र मुस्लिमका २२४ प्रतिशतले समानुपातिक प्रतिनिधित्वबारे जानकारी राखेको प्रतिवेदनले बतायो । अनि राउटे, डोम, किसान जस्ता जातिका डेढ प्रतिशतभन्दा कम मानिसले मात्र यो विषयमा जानकारी राखेको पाइयो । समावेशिताजस्तै अर्को शब्द आरक्षण बारे पनि एक चौथाइभन्दा कम मात्र सर्वसाधारण जानकार रहेछन् । आरक्षण दिने भनिएका जातजातिले कम र उपल्ला जातिले धेरै यसबारे जानकारी राखेका छन् । २३२ प्रतिशत मानिसले आरक्षणबारे थोरबहुत जानकारी राखेको देखिन्छ । एक अनुसन्धानकर्ताले भने, समावेशिता र आरक्षण शब्दावली उत्तरदातालाई बुझाउन कम्ती गाह्रो परेन । प्रतिवेदनबारे मानवशास्त्री ओम गुरुङको टिप्पणी थियो, सुविधा पाउनुपर्ने मानिसले नपाई पहुँचवाला वरिपरि सीमित हुन पुगेको छ । जनजातिका नाममा समग्रमा जो परे पनि हुने स्थिति आयो । तलका मानिसमा पुगेन । दलितको पनि त्यही अवस्था रहेछ भन्ने अनुसन्धानबाट थाहा भयो ।सुविधासम्पन्न तहका मानिसले नै दलित, महिला, जनजाति, मधेसी आदिका लागि भनेर ल्याइएको अवसर आफूभित्रै सीमित पारेको उनीहरूको तर्कलाई प्राध्यापक शर्मा नकार्दैनन् । अवसरको सदुपयोग लक्षित वर्गले गर्न पायो कि पाएन भन्ने खोजबिन गर्नुपर्ने भएको छ, नत्र समावेशी लोकतन्त्रको मर्म आत्मसात् हुन सक्दैन, उनले भने, हिजो लोकतन्त्र मात्रै भनेर पुगेन, त्यसैले समावेश हुन नसकेको समुदायलाई केन्द्रमा ल्याउन खोजिएको हो । त्यो मर्मको दुरुपयोग हुनु हुँदैन ।लोकतन्त्रभित्र नागरिकका असीमित आकांक्षा प्रस्फुटन हुनु अनौठो भएन । राजनीतिक नेतृत्वले जनतालाई भन्दै आयो पख, लोकतन्त्र आएपछि सबै ठीक हुन्छ । लोकतन्त्र आइसकेपछि नेतृत्वले भन्यो पख, संविधानसभा चुनाव भइसकेपछि सबै ठीक हुन्छ । त्यसपछि नेतृत्वले भन्यो संविधान बनेपछि सबै ठीक हुन्छ । अहिले नेतृत्व भन्दैछ चुनाव हुन दिनुस्, त्यसपछि संविधान कार्यान्वयन हुन्छ । त्यसपछि सबै ठीक हुन्छ ।के नागरिकका समावेशी आकांक्षाहरू चुनावपछि ठीक होलान् त ? राजनीतिशास्त्री लोकराज बराल उज्याला दिनहरू पक्कै आउने आकलन त गर्छन् । तर चुनावपछि सबै ठीक भइहाल्छ भन्ने भ्रममा नपर्न सर्वसाधारणलाई सुझाउँछन् । समावेशी लोकतन्त्रलाई दिगो रूपमा अघि बढाउने गरी कार्यान्वयन गर्न अझै बाँकी छ, अहिले त सैद्धान्तिक तहमै यो बहस छ, उनले भने, चुनावले सबै समस्याको समाधान गर्दैन । अहिले पनि राजनीतिमा ठूलो स्केलका गतिरोध छन् । नेतृत्वले असन्तुष्टको चित्त बुझाउँदै अघि बढ्नुपर्छ ।बरालले औंल्याएझैं दुईखाले लोकतन्त्रको मोडल अभ्यास गरिसकेको नेपालले समावेशिताको यो तेस्रो मोडल मा पक्कै आफ्नो दायरा फैलाउने छ । समावेशी लोकतन्त्रको शक्ति नै अधिकतम पक्षलाई समावेश गर्न सक्नुमा सन्निहित छ । संविधान संशोधन हुँदै तीन तहको निर्वाचनसम्म हुने आगामी यात्राले समावेशी लोकतन्त्रको जगमाथि सुन्दर घर पक्कै ठड्याउला । अनि बीपीले लिंकनको भाषा पैंचो लिएझैं त्यो व्यवस्था साँचो अर्थमा जनताको, जनताद्वारा, जनताका लागि हुन जाला ।प्राध्यापक शर्मा टुंग्याउँछन्, अन्योलको गोधूलि लामो रहनु हुँदैन । जाने समावेशी लोकतन्त्रको बिहानीमै हो ।"
प्रकाशकीय,"कान्तिपुर पब्लिकेसन्स आजदेखि पच्चीसौं वर्षमा प्रवेश गरेको छ । सामाजिक इतिहासका दृष्टिले यो त्यति लामो अवधि नहोला, तर हामीले यो एक चौथाइ शताब्दी लामो व्यावसायिक यात्राका क्रममा थुप्रै घुम्तीहरु पार गरेका छौं । यस क्रममा हामी प्रकाशन र प्रसारणका बहुआयामिक माध्यमहरुसहित एकीकृत सञ्चार गृहका रुपमा सफल र स्थापित हुन सकेका छौं । छोटो समयमा ठूल्ठूला परिवर्तनबाट गुज्रेको नेपाली समाजको रोमाञ्चक संक्रमणको साक्षी बन्दै अगाडि बढ्दा तपाईंहरुले हामीलाई जसरी विश्वास र माया गर्नुभयो, अग्रणी प्रकाशन गृहका रुपमा हाम्रो निरन्तरता र स्थायित्वको मूल आधार यही हो । यो अवसरमा हामी हाम्रा श्रद्धेय पाठक, सिर्जनशील पत्रकार, लगनशील कर्मचारी, उत्साही विक्रेतावितरक, सहयोगी विज्ञापनदाताएजेन्सीलगायत सबै शुभेच्छुकहरुप्रति आभार प्रकट गर्न चाहन्छौं । हामीले सूचना प्रविधिको क्षेत्रमा आएको असामान्य बदलावसँगै आफूलाई अद्यावधिक एवम् परिमार्जित गर्दै लगेका छौं । छापा र डिजिटल पत्रकारिताको परिपूरक प्रस्तुति हाम्रो विशिष्टता बनेको छ । मुद्रण प्रविधिको स्तरोन्नतिसँगै छापा माध्यमले हामीलाई देशको कुनाकुनासम्म पुर्याएको छ भने डिजिटल स्क्रिनमार्फत कान्तिपुरको विश्वव्यापी विस्तार भएको छ । उत्कृष्ट र उत्तरदायी सम्पादकीय सामग्रीका कारण लाखौं पाठकहरुसम्म हाम्रो यस्तो पहुँच सम्भव भएको हो । आजदेखि प्रारम्भ पच्चीसौं वर्षभरि हामी हाम्रा पाठकहरुसँग अझ नजिक आउनेछौं प्रत्यक्ष अन्तक्र्रिया गर्दै । राजधानीभित्र र बाहिर विभिन्न सामयिक विषयहरुमा गरिने कान्तिपुरसँगको कुराकानी ले हामीलाई तपार्इंहरुसित प्रत्यक्ष जोड्ने अपेक्षा छ । नयाँ संविधान निर्माण भए पनि त्यसको वास्तविक कार्यान्वयन निर्वाचनको माध्यमबाट मात्र सम्भव हुने यथार्थ सबैलाई प्रस्टै छ । मुलुकलाई स्थिरता र आर्थिक समृद्धितर्फ लैजान एवम् आम नेपालीको जीवनमा सुखानुभूति ल्याउन पनि निर्धारित समयसीमाभित्रै तीनै तहका चुनावहरुको आयोजना अपरिहार्य छ । राजनीतिक नेतृत्वलाई यसैतर्फ उत्प्रेरित गराउनेमा हाम्रो जोड रहनेछ । अन्त्यमा, ६७ औं प्रजातन्त्र दिवस र कान्तिपुरको चौबीसौं वार्षिकोत्सवका अवसरमा तपाईंहरु सबैलाई शुभकामना । कैलाश सिरोहियाअध्यक्ष तथा प्रबन्ध निर्देशक"
स्थानीय निकायको आन्दोलन फिर्ता,"ललितपुर स्थानीय निकाय जिविस, नगरपालिका र गाविसमा शुक्रबारदेखि काम सुचारु भएको छ । स्थानीय निकाय ट्ेरड युनियन केन्द्रीय समन्वय समिति र स्थानीय विकास मन्त्रालयबीच बिहीबार राति अबेर सातबुँदे सहमति भएपछि कर्मचारीहरूले आन्दोलन फिर्ता लिएका छन् ।मन्त्रालय र समितिबीच नयाँ बन्ने स्थानीय तहमा स्थानीय निकायमा कार्यरत कर्मचारी समाहित गर्ने र अपुग कर्मचारी अन्य निकायबाट व्यवस्थापन गर्ने, अस्थायी र करारमा कार्यरत (स्थानीय विकास कोषसमेत) कर्मचारीलाई स्थानीय तहले निरन्तरता दिन पहल गर्ने, स्थानीय तहको निर्वाचन गर्न सरकारले पहल गर्ने निर्णय भएको छ । स्थानीय, प्रदेश र संघीय तहसम्बन्धी कानुन निर्माण एवं संशोधनको मस्यौदा तयार गर्दा ट्ेरड युनियन समितिको प्रतिनिधित्व गराउने र अन्य मन्त्रालयबाट हुने कार्यको हकमा स्थानीय विकास मन्त्रालयले पहल गर्ने सहमति भएको छ । ट्ेरड युनियनले पेस गरेको बुँदा नम्बर ३ र ५ सँग सम्बन्धित मागका विषयमा नीति, ऐन, नियम अध्ययन गर्नुपर्ने र अन्तर मन्त्रालयसँग समेत सम्बन्धित देखिएकाले कार्यदल गठन गरी समस्या समाधान गर्ने निर्णय भएको छ । कार्यदलमा स्थानीय विकास मन्त्रालयले तोकेको सहसचिव संयोजक रहने गरी प्रधानमन्त्री कार्यालयको उपसचिव, सामान्य प्रशासन मन्त्रालयको उपसचिव, कानुन, न्याय तथा संसदीय मामिला मन्त्रालयको उपसचिव, उपमहानगरनगरपालिकाका कार्यकारी अधिकृतहरूमध्येबाट मन्त्रालयले तोकेको एक जना, स्थानीय निकाय ट्ेरड युनियन संयुक्त समन्वय समितिका तर्फबाट बढीमा पाँच जना, निजामती कर्मचारीको आधिकारिक ट्ेरड युनियन केन्द्रीय समितिबाट एक जना र स्थानीय विकास मन्त्रालयका उपसचिव सदस्यसचिव रहेको व्यवस्था गरिएको छ । कार्यदलले काम सुरु गरेको मितिले एक महिनाभित्र मन्त्रालयलाई सुझावसहित प्रतिवेदन पेस गर्ने सहमति भएको छ । गाविस कर्मचारी संघका अध्यक्ष विक्रम महर्जनले माग पूरा नभए फेरि आन्दोलनमा उत्रिने बताए ।"
निर्वाचनबाट संविधान कार्यान्वयन,"पूर्वअर्थमन्त्री वर्षमान पुनले रोल्पालाई युद्ध होइन, विकासबाट चिनाउन आवश्यक भएको बताए । अहिलेको सरकारले त्यसका लागि पहल थालेको उनले दाबी गरे । कृषि, पर्यटन, विकास एवं उद्योगधन्दाको विकासमा टेवा पुर्याउने उद्देश्यले आयोजित महोत्सव आउँदो १२ गतेसम्म सञ्चालन हुनेछ । जिल्लामै ऐतिहासिक रुपमा महोत्सव सञ्चालन गरिएको आयोजक रोल्पा उद्योग वाणिज्य संघका अध्यक्ष बालकृष्ण सुवेदीले बताए । विपक्षी सहमतनवलपरासी प्रधानमन्त्री पुष्पकमल दाहालले विपक्षी एमाले र मधेसी मोर्चासँग निर्वाचनका विषयमा सहमति भएकाले केही दिनमै मिति घोषणा हुने बताएका छन् । जिल्लाको दलदलेमा शुक्रबार प्रथम ऐतिहासिक देवचुली महोत्सव उद्घाटन गर्दै प्रधानमन्त्री दाहालले आगामी माघसम्ममा निर्वाचन नगरे अहिलेसम्म प्राप्त उपलब्धि गुम्ने भन्दै निर्वाचन गर्न सरकार घनीभूत तवरले लागिपरेको दाबी गरे । म जहाँ गए पनि जनताले राजनीतिक स्थिरता र आर्थिक समृद्धिको माग गरेका छन्, त्यसका लागि निर्वाचनमार्फत स्थायी सरकार आवश्यक छ, उनले भने, मुलुकमा देखिएको अस्थिरता चिरेर हिमाल, पहाड र तराईमा शान्ति र विकासको गति बढाउन सरकार लागिपरेको भन्दै मधेसी, आदिवासी जनजाति, अल्पसंख्यक, दलित सबैको अधिकार समेटिने गरी संविधानको सर्वस्वीकार्यता बढाएर सहमति गर्ने प्रयास भएको छ । देवचुली उद्योग वाणिज्य संघले आयोजना गरेको महोत्सव फागुन १६ सम्म चल्नेछ ।"
भ्रष्टाचार अख्तियारले मात्र नियन्त्रण गर्ने होइन,"काठमाडौं विज्ञहरूले अख्तियार दुरुपयोग अनुसन्धान आयोगले मात्र मुलुकमा बढदो भ्रष्टाचार नियन्त्रण गर्न नसक्ने बताएका छन् । उनीहरूले व्यक्ति, समाज सबै मिलेर भ्रष्टाचारलाई न्यूनीकरण गर्नुपर्ने बताए । अख्तियार दुरुपयोग अनुसन्धान आयोगका पूर्वप्रमुख आयुक्त सूर्यनाथ उपाध्याय र दीपेशकुमार घिमिरेद्वारा संयुक्त रूपमा लेखिएको समाज र भ्रष्टाचार : कारण, आयाम र परिणाम पुस्तक विमोचनमा शुक्रबार प्राध्यापक चैतन्य मिश्र, दुई दशकदेखि भ्रष्टाचारका विषयमा कलम चलाउँदै आएका पत्रकार हरिबहादुर थापा, स्वास्थ्य क्षेत्रको भ्रष्टाचारविरुद्ध अभियान चलाइरहेका डा जीवन क्षत्री र लेखक उपाध्यायले मुलुकमा व्याप्त भ्रष्टाचार न्यूनीकरण गर्न व्यक्तिदेखि समाजसम्म सबै मिलेर लाग्नुपर्ने निष्कर्ष निकालेका हुन् । मिश्रले शुक्रबार पुस्तक विमोचन गरेलगतै सुरु बहसमा लेखक घिमिरेले एकपछि अर्को गर्दै वक्ताहरूलाई भ्रष्टाचारको कारण, शैली र यसलाई नियन्त्रण गर्ने उपायबारे प्रश्न गरेका थिए । उपाध्यायले अख्तियार बलियो बनाउँदैमा भ्रष्टाचार नियन्त्रण नहुने प्रस्ट पारे । अन्य शासन व्यवस्था सञ्चालन गर्न नेतृत्व, व्यक्तित्व र राजनीतिमा गएर अडकिन्छ, उनले भने, शासन व्यवस्था चलाउने पद्धति बिग्रेको छ । यसमा शासन चलाउनेले त्यसको जिम्मेवारी लिनुपर्छ । सामाजिक संरचना, मूल्य, मान्यतामा सुधार ल्याउनुपर्छ ।उपाध्यायले भ्रष्टाचार विभिन्न किसिमको हुने उल्लेख गर्दै आफू, आफ्नो गुट र आफ्नो समाजको फाइदाका लागि व्यक्तिले पदीय हैसियतको दुरुपयोग गरी लिने लाभ भ्रष्टाचार हुने प्रस्ट पारे । प्राध्यापक मिश्रले व्यक्ति समाजले र समाज व्यक्तिले निर्माण गर्ने बताए । र, व्यक्ति समाजले निर्माण गर्ने चाहिँ हो । भ्रष्टाचारमा व्यक्तिलाई मात्र दोष लगाएर पन्छिन हँुदैन, समाजलाई छाड्न मिल्दैन, उनले भने । उनले सार्वजनिक क्षेत्रबाट कसरी फाइदा लिने भनेर लागेपछि भ्रष्टाचार मौलाएको बताए । सर्वोच्चबाट अयोग्य ठहरिएका तत्कालीन प्रमुख आयुक्त लोकमानसिंह कार्की प्रकरणबाट पनि सरकारलाई नेतृत्व गर्ने व्यक्ति, प्रधानमन्त्री, मन्त्री, सांसदहरू गम्भीर नभएकोमा उनले निराशा व्यक्त गरे ।पत्रकार थापाले शासन वृत्तमा पुगेका व्यक्तिले जसरी पनि आफ्नो स्वार्थमा काम गर्ने प्रवृत्तिले भ्रष्टाचार मौलाएको बताए । शासन सत्तामा जिम्मेवारी लिएर भ्रष्टाचार नियन्त्रण गर्न जाने तर उनीहरू नै त्यसको माध्यम भइदिने । राजनीतिमा भ्रष्टाचार भएपछि यत्रतत्र भ्रष्टाचार फैलिएको छ, उनले भने । उनले दलहरूले आफ्नो घोषणापत्रमा के भनेका छन्, त्यसको समेत याद नगर्ने गरेको बताए । भ्रष्टाचार अख्तियारले मात्र नियन्त्रण गर्ने होइन, उनले भने, हाम्रो शासनमा पुग्ने व्यक्तिहरूलाई आफ्नो दायित्त्व के हो भन्ने थाहा छैन । हामी ब्लेम गेम खेल्छौं । आफ्नो दायत्वि बुझेका छैनौं । उनले अख्तियार सञ्चालन गर्न अयोग्य सावित भएका लोकमानसिंह कार्कीको उदाहरण पेस गर्दै भने, राज्यले परिकल्पना गरेको संवैधानिक निकायमा जाने व्यक्ति ठीक हुनु आवश्यक छ । किनकि नेतृत्व गर्ने व्यक्ति नै ठीक नभए त्यो संस्थाले सही बाटो लिन सक्दैन । डा क्षत्रीले स्वास्थ्य क्षेत्रमा देखिएका भ्रष्टाचारलाई केलाउँदै मेडिकल काउन्सिल र विश्वविद्यालयबाट भ्रष्टाचार हुने गरेको प्रस्ट पारे । यी संस्था राम्रो भएका भए, अन्यमा पनि सुधार हुन्थ्यो, उनले भने, लोकमानले त मेडिकल काउन्सिललाई कुन कलेजमा कति सिट दिने भन्ने आदेशसमेत दिएको पाइयो । दर्शकसँग अन्तक्र्रियासमेत गरिएको बहसमा उपाध्यायले भ्रष्टाचार हुनुको कारणबारे भने, मानिसको आफ्नो असीमित इच्छा, आकांक्षा लोभलाई पूरा गर्न जहिले पनि मनभित्र द्वन्द्व हुने र त्यसलाई पूरा गर्न सहज बाटो कि दु:खपूर्ण बाटो जाने भन्ने भइरहने हुन्छ । र, उसले सजिलो बाटो देख्छ । सार्वजनिक संस्था कमजोर भएपछि ऊ त्यसमा गएर गलत काम गरेर फाइदा उठाउछ । ऊ वरपर र शासन संयन्त्रको कमजोरी र लोभमा लाग्छ । सांग्रिला पुस्तक प्रालिद्वारा प्रकाशनमा ल्याइएको उक्त पुस्तकको बिक्रीबाट लेखकद्वय उपाध्याय र घिमिरेले प्राप्त गर्ने सम्पूर्ण रकम समाज विज्ञान अध्ययन गर्ने संस्था प्रा चैतन्य मिश्र समाज विज्ञान प्रतिष्ठानलाई प्रदान गरिनेछ ।"
तीन खर्ब लगानी गर्छौं,"बेइजिङ चिनियाँ ठूला कम्पनीले नेपालमा ३ खर्ब रुपैयाँ लगानी गर्ने प्रतिबद्धता व्यक्त गरेका छन् । विश्वकै उत्कृष्ट पाँच सय ठूलामा सूचीकृत कम्पनीलाई सहभागी गराउँदै बेइजिङस्थित नेपाली दूतावासले शुक्रबार गरेको नेपालमा लगानीको अवसर विषयक सेमिनारमा ती कम्पनीले ठूलो लगानीको प्रतिबद्धता व्यक्त गरेका हुन् । दूतावासको सभाकक्षमा आयोजित सेमिनारमा चीनका विभिन्न प्रतिष्ठित कम्पनीको सहभागी थियो ।सेमिनारमा सहभागी विभिन्न कम्पनीका प्रतिनिधिहरू नेपालमा लगानी गर्न उत्साहित देखिन्थे । केही कम्पनीले सेमिनारमै नेपालमा १८ अर्ब ५० करोड चिनियाँ युआन अर्थात् झन्डै ३ खर्ब रुपैयाँको लगानी प्रतिबद्धता व्यक्त गरेका छन् । वर्षौंदेखि नेपालमा लगानी गरिरहेका कम्पनीहरूदेखि चीनका ख्याति प्राप्त कम्पनी पनि सहभागी थिए ।नेपालमा लगानी गरिरहेका पावर चाइना, गेजुवा कम्पनी, जेडटीईलगायत चीनकै प्रख्यात चाइना इन्जिनियरिङ कर्पोरेसन, चाइना रेलवे कन्स्ट्रक्सन कम्पनी, एभिक कम्पनी, युन्नान कन्स्ट्रक्सन कम्पनी, साइनो पेक, इनर्जी चाइना जस्ता कम्पनीले सेमिनारमा भाग लिएका छन् । पावर चाइना इन्टरनेसनल ग्रुप (तत्कालीन सिनो हाइड्रो) ले नेपालका विभिन्न जलविद्युत् आयोजनामा लगानी गरेको छ । नेपाल टेलिकमसँग व्यावसायिक लगानी गर्दै आएको जेडटीई, विभिन्न पूर्वाधार क्षेत्रमा काम गर्दै आएको गेजुवा कम्पनीले नेपालमा लगानी गरिरहेका छन् ।लीलामणि पौडेल राजदूत भएर आएपछि दूतावासले विभिन्न गतिविधि सञ्चालन गर्दै आएको छ । यसभन्दा अगाडि पनि एम्बेसडर फोरमसँग मिलेर दूतावासले नेपालमा लगानी गर्न इच्छुक चिनियाँ लगानीकर्तालाई लक्षित यस्तै प्रकारको सेमिनार गरेको थियो । नेपालमा चिनियाँ लगानीको अवस्थाबारे राजदूत पौडेलले प्रकाश पारेका थिए । चीनले अगाडि सारेको बेल्ट एन्ड रोड इनिसिएटिभ भित्र नेपाल पनि पर्ने भएकाले नेपाल चिनियाँ लगानीकर्ताका लागि उत्कृष्ट क्षेत्र रहेको उनले बताए । दूतावासका इकोनोमिक मिनिस्टर विनोद आचार्य र प्रथम सचिव सावित्रा ओलीले नेपालमा चिनियाँ लगानीको सम्भावनामाथि श्रव्यदृश्य सामग्री प्रस्तुत गरेका थिए ।नेपालका लागि पूर्वचिनियाँ राजदूत सुन हपिङले नेपालमा लगानी गर्नु चिनियाँका लागि सुनौलो अवसर रहेको बताए । त्यसैगरी पावर चाइना इन्टरनेसनल ग्रुप लिमिटेडकी वाणिज्य प्रबन्धक ये फानले नेपालमा लगानी गरेको आफ्नो कम्पनीको २० वर्षको अनुभव व्यक्त गर्दै नेपालको जलविद्युत् र पूर्वाधार क्षेत्र चिनियाँ लगानीका लागि उत्कृष्ट स्थान रहेको बताइन् ।सेमिनारमा चीनका विभिन्न सरकारी कार्यालयका प्रतिनिधिको पनि उपस्थिति थियो । वैदेशिक लगानी प्रवद्र्धनमा चिनियाँ परिषद् सीसीपीटीआई हबेई प्रान्तका प्रतिनिधिसहित चिनियाँ वाणिज्य मन्त्रालयका प्रतिनिधि र हबेई प्रान्तको वैदेशिक मामिला कार्यालयका अधिकारीले नेपालमा लगानी गर्न प्रोत्साहित गर्ने बताए ।चिनियाँ कम्पनीले नेपालले गर्न लागेको लगानी सम्मेलनमा भाग लिन पनि रुचि देखाएका छन् । विभिन्न कम्पनीका ६४ प्रतिनिधि कार्यक्रममा सहभागी थिए ।"
एकताको महाधिवेशन सुरु,"कार्यक्रममा राष्ट्रिय अध्यक्ष लोहनीले भने पार्टी नेतृत्वमा सहमति शक्ति सन्तुलन भए मात्र हुन सक्ने बताएका थिए । पार्टीलाई प्रजातान्त्रिक पद्धतिबाट बढाउनुपर्ने उल्लेख गर्दै उनले भने, पदाधिकारी कार्यकर्ताले पनि चुन्न पाउनुपर्छ । त्यसो भए युवा पुस्ताले पनि ठाउँ पाउँछन् ।वरिष्ठ नेता पशुपतिशमशेर राणाले इतिहासमा राप्रपालाई फेरि अवसर आएको भन्दै त्यसको सही सदुपयोग गर्नुपर्ने बताएका थिए । २०५१ सालमा पार्टी मिल्दा तेस्रो शक्ति भएको प्रसंग झिक्दै उनले भने, अहिले फेरि हामी मिलेका छौं । पहिलेका गल्ती नदोहोर्याई अघि बढ्नुपर्नेछ ।"
राप्रपा फकाउँदै प्रमुख दलहरू,"म एक कम्युनिस्ट । विद्रोही नेता, जनयुद्धको सर्वोच्च कमान्डर । विचार त तपाईंहरू (राप्रपा) सँग नमिल्ला, दाहालले मञ्चमा रहेका राप्रपा अध्यक्ष कमल थापालगायत नेताहरूतिर हेर्दै भने, विचार र एजेन्डा नमिले पनि किन हो किन राप्रपा भनेपछि नजिक हुन मन लाग्छ । सहकार्य गरूँगरूँ लाग्छ । त्यतिमात्र होइन, धन्यवाद भनेर कुरा टुंग्याउनुअघि उनको राप्रपालाई एक वाक्यमा आग्रह थियो टाढा नजानुहोला ।गणतन्त्र आगमनपछि सुरुका दिन पानी बाराबारको सम्बन्धले हेर्ने नेताले शुुक्रबार दिउँसो भने गहिरो सान्निध्यता देखाएका थिए । त्यसको एउटै कारण थियो, सरकारले अघि बढाएको संविधान संशोधन प्रस्तावमा राप्रपाको भूमिका । दाहालले उक्त प्रस्तावमा राप्रपाको समर्थन खोजेका थिए । त्यहीं उनले संशोधनले निर्वाचनको बाटो खोल्ने भएकाले त्यसमा राप्रपाको समर्थन हुने विश्वास व्यक्त गरेका थिए । दाहालभन्दा अघि बोलेका एमाले अध्यक्ष एवं पूर्वप्रधानमन्त्री केपी ओलीले पनि महाधिवेशनको मञ्च आफ्नो पक्षमा भरपूर उपयोग गर्दै राप्रपाका नेतालाई आफैंतिर खिचेका थिए । संविधान जारी गर्ने बेलादेखि नै राप्रपाले सुझबुझपूर्ण निर्णय गरेको, राष्ट्रियताको पक्षमा अडान राख्दै आएको भन्दै प्रशंसा पनि गरे ।हाल चौथो राजनीतिक शक्ति रहेको राप्रपा एकीकरणपछि अझ ठूलो हुन सकोस् भनी महाधिवेशन सफलताको शुभकामना दिएका थिए । आफू नेतृत्वको सरकारका बेला सहकार्य गरेको प्रसंग झिक्दै अध्यक्ष ओलीले राप्रपाको राम्रो कामको दृष्टिले पनि उक्त कार्यकाल स्वर्णकाल को रूपमा चित्रण गरेपछि कार्यकर्ताले तालीले स्वागत गरेका थिए । यही रूपमा सही नीति, सिद्धान्त बोकेर अघि बढिरहे राप्रपाले आउँदा चुनावमा एमालेबाहेक अरू पार्टीलाई धक्का दिन सक्छ, ओलीले सँगै मञ्चमा रहेका कांग्रेस सभापति शेरबहादुर देउवालाई भने आलोचनाको शब्द निकाल्दै भने, राष्ट्रियताबारे कांग्रेस अलमलमा छ । एउटा गीतमा भने जस्तो जाउँ, कता जाउँ भनी अलमल गर्ने नि पार्टी हुन्छ । राप्रपा जस्तो अडान हुनुपर्छ ।कांग्रेस र माओवादीसहितको सरकारले दर्ता गरेको संविधान संशोधन देश, जनताको विरुद्ध रहेको दाबी गर्दै उनले कुनै हालतमा पारित गर्न नदिने बताएका थिए । राप्रपालाई फकाउने काममा कांग्रेस सभापति देउवासमेत पछि परेनन् । तुुलनात्मक रूपमा छोटो बोलेका देउवाले आफू पहिलोपल्ट प्रधानमन्त्री भएका बेला राप्रपा अध्यक्ष थापा र अर्का वरिष्ठ नेता पशुपतिशमशेर राणा दुवै मन्त्री रहेको प्रसंग झिके । फेरि पनि एकै क्याबिनेटमा काम गर्न पाऊँ, देउवाले सत्ता समीकरणको प्रस्ताव समेत राखेपछि मञ्चको माहोल नै मोडिएको थियो ।एमालेबाहेक अरू दललाई धक्का दिन राप्रपालाई दिएको शुभकामनाको जवाफ पनि देउवाले दिएका थिए । जुहारी खेले जस्तो भयो । ओलीजीले बोलिहाल्नुभयो । मैले पनि बोल्नैपर्यो, उनले चुनावको प्रसंग राख्दै भने, राप्रपाले सबभन्दा बढी भोट झापाबाटै पाएको छ । ओलीजी होस गर्नुहोला है ।देउवाले चुनावका लागि मधेसको असन्तुष्टि सम्बोधन गर्नैपर्ने जिकिर गरे । त्यसका लागि संशोधन विधेयक पास गर्नुपर्ने उनको सुझाव थियो । स्थानीय चुनाव घोषणा चाँडै : प्रधानमन्त्री प्रधानमन्त्री दाहालले संसद्मा रहेको संविधान संशोधन विधेयकबारे सहमति जुटाएर स्थानीय तहको चुनाव घोषणा चाँडै गर्ने बताए । संविधान कार्यान्वयन गर्ने आधार चुनावले मात्र दिन्छ । अरू विकल्पै छैन, एमाले, मधेसी मोर्चा र अन्य दलहरूसँग समेत छलफल भइरहेको जानकारी दिँदै दाहालले भने, निर्वाचनका लागि राप्रपाले सकारात्मक सहयोग गर्ने अपेक्षा राखेको छु ।राप्रपा अध्यक्ष कमल थापाले निर्वाचनको मिति तत्काल घोषणा गर्न दाहालसमक्ष माग गरेका थिए । दाहालभन्दा पछि बोलेका थापाले भने, मैले त प्रधानमन्त्रीज्यूले अहिले यही मञ्चमा मिति घोषणा गर्नुहुन्छ भन्ने सोचेको थिएँ । यहाँ नभए पनि एकदुई दिनमै मिति घोषणा गर्नुस् । त्यसमा साथ र सहयोग गर्ने पहिलो दल राप्रपा नै हुनेछ । उनले संशोधन विधेयकमा रहेका केही बुँदा भने राष्ट्रियताका दृष्टिले आपत्तिजनक रहेकाले अहिलेकै रूपमा त्यसलाई पास गराउन आफ्नो सहयोग नहुने प्रस्ट पारे । संशोधनमा पुनरावलोकन गरौं, उपाय निस्कन सक्छ, उनले भने ।"
दिल्लीमा ककसलाई भेटे नारायणकाजीले ?,"महासचिव माधवले नेपाली मामिलामा भारतीय पक्षले हस्तक्षेप नगरेको भन्दै नेपाली नेताहरू नै सुझाव माग्न आउने गरेको, अनि आफूहरूले सुझाव दिँदा अन्यथा बुझ्ने गरिएको गुनासो गरेका थिए । माधवले संविधान संशोधन र चुनाव मिति घोषणाले नेपाली राजनीतिमा सकारात्मक परिणाम ल्याउने भन्दै शुभकामना दिएका थिए । श्रेष्ठले विराटनगरमा भारतीय पक्षले राखेको फिल्ड अफिस हटाउनुपर्ने मागसमेत गरेको जानकारी दिए ।विपक्षी कंग्रेस नेताहरूसँग भएका छलफल पनि पछिल्ला राजनीतिक विकासक्रममै केन्द्रित भएका थिए । यी सबै भेटमा श्रेष्ठले सरकारले चुनाव घोषणा गर्न लागेको, जारी संविधान संशोधन विधेयक निष्कर्षमा पुर्याउन प्रयास गरिरहेको बताएका थिए । मधेसवादी दलले पहिले संविधान संशोधन गराएर चुनाव चाहेकाले उनीहरूलाई सहमतिमा ल्याउन सरकारले प्रयास गरिरहेको श्रेष्ठले भारतीय नेताहरूसँग छलफल क्रममा बताएका थिए । श्रेष्ठको सम्मानमा दिल्लीस्थित नेपाली दूतावासले रिसेप्सन आयोजना गरेको थियो । श्रेष्ठले जवाहरलाल नेहरू विश्वविद्यालयस्थित सेन्टर फर साउथ एसिया स्टडिजले आयोजना गरेको प्रवचन कार्यक्रमलाई सम्बोधन गर्दै दुई देशका जनताले एकअर्काको विषयमा अझै पनि धेरै विषयहरू बुझ्न बाँकी रहेको धारणा राखेका थिए । भारतीय पक्षमा नेपालको बारेमा धेरै तथ्यपरक जानकारीहरू रहेनछ, सरकारको धारणालाई नै सर्वसाधारणले समेत सही थापेको देखियो, उनले भने, त्यसैको कारण एकअर्कालाई बुझ्ने प्रक्रिया कमजोर रहेछ । अब सुधार गरौं ।"
चाँगुनारायण जीर्णाेद्धार सुरु,"मन्दिरको लगाइएको सुनको मोलम्बा (जलप) जडित तामाको पाता भने खिइएर जीर्ण भएको, पानी चुहिने अवस्थाको पाइएकाले नयाँ बनाउन आवश्यक भएको विभागले जनाएको छ । सुनको मोलम्बाजडित तामाको पाताको छाना छाउन करिब ४ करोड रुपैयाँ आवश्यक पर्ने र यसका लागि सरकारसमक्ष प्रस्ताव गरेको इन्जिनियर श्रेष्ठले बताए । मन्दिरमा प्रयोग गरिने काठ नयाँ राखिनेछ । मन्दिर परिसरको किलेश्वर महादेव मन्दिर भने हेरिटेज एन्ड इन्भाइरोमेन्ट कन्जरभेसन फाउन्डेसन नेपालले पुनर्निर्माण गरेको जनाएको छ । परिसरको सत्तललगायत सम्पदा भने जर्मन, अस्ट्रेलियन, अमेरिकन सरकारको सहयोगमा फाउन्डेसनले पुनर्निर्माण गर्ने भने पनि अझै काम सुरु भएको छैन । यसलाई विभागले नै पुनर्निर्माण गर्ने तयारी गरेको छ ।अन्धकार बन्यो चाँगुनारायण मन्दिरबिजुलीको व्यवस्था नहुँदा चाँगुनारायण मन्दिर भूकम्पपछि अन्धकार बनेको छ । भूकम्पले मन्दिर परिसरको संरचना भत्किएर तार चुँडेको र त्यसपछि विद्युुत् प्राधिकरण भक्तपुर शाखाले जडानको अनुमति दिएको छैन । प्राधिकरणले मन्दिरमा जडान गरिएको बत्तीको करिब १६ लाख ५१ हजार रुपैयाँ बक्यौता नबुझाएको भन्दै लाइन काटेको जनाएको छ । मन्दिर देखाएर नगरपालिकाले पर्यटन शुल्कबापत् मासिक लाखौं उठाउँदै आएको छ, प्राधिकरण भक्तपुर शाखा प्रमुख विक्रम अमात्यले भने, मन्दिरमा जडान गरेको महसुल तिर्दैन । बक्यौता तिरेपछि मात्र मन्दिरमा विद्युत् जडान हुन्छ । विभागले ऐतिहासिक महत्त्वका सामग्री रहेको सम्पदाको बत्ती काटिनुलाई दुर्भाग्य भनेको छ । मन्दिरको कर नगरपालिकाले उठाउँछ तर, संरक्षणमा वास्ता गरेको छैन, विभाग प्रमुख प्रधानले भनिन्, बत्ती नहुँदा पुनर्निर्माणमा समस्या परेको छ । युनेस्कोद्वारा मान्यता प्राप्त मन्दिरमा बत्ती, पानी तथा शौचालयको राम्रो व्यवस्था नभएको उनले बताइन् । बक्यौता तिर्न बाँकी भन्दै प्राधिकरणले विद्युत् काटेपछि जिविसले साताअघि ४ वटा सोलार जडान गरे पनि पर्याप्त नभएको भँडेलले बताए । जिविसले जडान गरेको एउटा सोलार भने बिग्रिसकेको उनले जनाए । मन्दिर सुरक्षामा बसेका सशस्त्र प्रहरीहरूलाई भने अस्थायी मिटर जडान गरी बत्तीको व्यवस्था गरिएको छ ।"
वार्षिकोत्सवमा रक्तदान,"मोरङ कान्तिपुर पब्लिकेसन्स प्रालिको २४औं वार्षिकोत्सवमा पब्लिकेसन्स पूर्वाञ्चल क्षेत्रीय कार्यालय विराटनगरमा शुक्रबार आयोजित कार्यक्रममा १८ जनाले रक्तदान गरेका छन् । पब्लिकेसन्सका ८ र आगन्तुक १० जनाले रक्तदान गरेका हुन् । रक्तदान गर्नेमा ६ महिला र १२ जना पुरुष छन् । पब्लिकेसन्सका अनुजलाल कर्ण, दामोदर कार्की, गंगाराम भण्डारी, रमेश नेपाल, विशाल कोइराला, सुवास घिमिरे, सन्दीप मण्डल र शान्ति बस्नेतले रक्तदान गरे । यस्तै, अतिथिहरूमा पुनम चौधरी, नवनित कर्ण, सरिता कार्की थापा, यशोदा कार्की, अञ्जन कोइराला, फणिन्द्र थापा, ऋचा दाहाल, मन्जु सापकोटा, दीपक बस्नेत र सुमन खड्काले रक्तदान गरेका थिए ।"
बालगृहका सञ्चालक पक्राउ,"बालबालिकासम्बन्धी ऐन २०४८ को दफा ७ मा बालबालिकाप्रति क्रूर वा यातनापूर्ण व्यवहार गर्न नहुने उल्लेख छ । महानगरीय प्रहरी परिसर जावलाखेलका प्रवक्ता ईश्वर कार्कीले बालिकाको मेडिकल चेकजाँच गर्न पठाइएको बताए । रिपोर्ट आउन बाँकी छ, उनले भने । बालिका लामा ८ वर्षदेखि आशा गृहमा बस्दै आएकी थिइन् ।"
निर्देशिका संशोधन माग,"राजधानीबाहिर सेवा दिन राज्यले तालिम प्राप्त दन्त सहायकलाई अवसर दिनुपर्ने अमृत भुसालले बताए । हाम्रो माग सम्बोधन नभए आन्दोलनमा उत्रिन्छौं, उनले भने । सरकारले चिकित्सकसँगै दन्त सहायकको पनि दरबन्दी खुलाउनुपर्ने माग जायज रहेको दन्त चिकित्सक डा मनोजकुमार हुमागाईं बताउँछन् । सहायक राख्नुपर्छ तर, सहायकलाई भने क्लिनिक खोल्न दिनु हुन्न, उनले भने ।दन्त सहायकहरूले भने क्लिनिक दर्ता गर्न पाउनुपर्ने माग गरेका छन् । देवकोटा भन्छन्, राज्यले पुरानो ऐन खारेज गरी दन्त सहायकले पनि क्लिनिक दर्ता गर्न पाउने नयाँ नीति बनाउनुपर्छ, हाम्रो जनशक्ति उपयोग भएन ।सरकारले निर्देशिकामा डेन्टल सहायकलाई सम्बोधन नगर्दा उनीहरूलाई अन्याय भएको जिल्ला जनस्वास्थ्य काठमाडौंका प्रमुख महेन्द्र श्रेष्ठका बताउँछन् । उनीहरूको माग सम्बोधन गर्न स्वास्थ्य मन्त्रालयसँग समन्वय गरिरहेको उनले बताए । दन्त सहायकलाई सम्बोधन र न्याय हुने गरी निर्देशिका संशोधनको तयारी अन्तिम अवस्थामा पुगेको मन्त्रालयले जनाएको छ ।"
तीनै तहको भूमिका पहिचान,"समितिले अधिकारको विस्तृतीकरणसम्बन्धी प्रतिवेदनलाई स्विकृति गरिसकेको छ, प्रधानमन्त्री कार्यालयका संघीयता हेर्ने सचिव दिनेशकुमार थपलियाले भने, अब कुन तहको के अधिकार, जिम्मेवारी र भूमिका रहने विषयमा स्पष्ट भएको छ । संविधानको अनुसूची ५, ६, ७, ८ र ९ ले तीनवटै तहको एकल तथा साझासमेत १ सय १८ वटा अधिकार निर्धारण गरिएको छ ।थपलियाका अनुसार संविधानले तोकेको अधिकारलाई विस्तृतीकरण गर्दा तीनवटै तहले गर्नुपर्ने १ हजार ७ सय ९६ कामको पहिचान भएको छ । शिक्षा, पत्रपत्रिका, एफएम सुरक्षा, सुकुम्बासी व्यवास्थापन, सवारी अनुमति, खानी खनिज, कृषि जस्ता कैयन अधिकार तीनवटै तहलाई दिइएको छ ।एउटै विषयमा तीनवटै तहलाई अधिकार दिइएको छ । तर, त्यसमा कुन तहले के काम गर्ने खुलाइएको छैन, एकल अधिकारको व्याख्या पनि संविधानमा छैन, उनले भने, तिनै अधिकारहरूको थप व्याख्या र विस्तृतीकरण गरी, कसले के गर्ने टुंगो लगाइएको छ । केन्द्रीय सरकार (संघ) को ८ सय ७३, प्रदेशको ५ सय ६६ र स्थानीय तहको ३ सय ५७ वटा कार्य र क्रियाकलाप पहिचान गरिएको उनले बताए ।संविधानले तोकेका अधिकारलाई सामाजिक, आर्थिक, पूर्वाधार, सुरक्षा तथा शासकीय प्रबन्ध र संवैधानिक निकायकानुनसंसदसहित अन्य भनी पाँचवटा विषयत कार्यदल बनाएर अधिकारलाई मसिनो गरी केलाउने काम गरिएको थपलियाले बताए । त्यसमा ४० जना सहसचिव खटिएका थिए । तहगत अधिकार र कामको पहिचान भएपछि त्यसअनुसार कुन तहलाई कस्तो संस्थागत व्यवस्था र जनशक्ति आवश्यक पर्नेबारे अध्ययन गर्न सहज हुने थपिलयाले बताए । संघीयता कार्यान्वयनका सन्दर्भमा अधिकारको विस्तृतीकरण महत्त्वपूर्ण खुडकिलो हो, उनले भने, यसपछि तीनै तहमा रहने प्रत्येक निकायको कार्य विभाजन, संरचना, जनशक्ति आवश्यक कानुन परिमार्जन, निर्माण, वित्तीय परिचालनलगायतका विषयमा अध्ययन थालिनेछ ।प्रधानमन्त्री कार्यालयले आगामी दिनमा तहगत रूपमा आवश्यक पर्ने कर्मचारी र समायोजन प्रक्रियाबारे अध्ययन थाल्ने भएको छ । मुख्य सचिव नेतृत्वको समन्वय समितिले अधिकारको विस्तृतीकरणपछि संघीयता कार्यान्वयनका लागि तत्कालै गर्नुपर्ने ८ वटा कामको सूची तयार पारेको छ । कार्यसूचीमा तीनवटै तहको अन्तरसम्बन्ध र विवाद समाधानसम्बन्धी कार्यदेखि भौतिक पूर्वाधार, स्रोत साधन, सम्पत्ति र दायित्व व्यवस्थापन लगायतका महत्त्वपूर्ण पक्षको कार्यविधि टुङ्गो लगाउनेलगायतका विषय छन् ।मन्त्रालय, विभाग, संस्थान, समिति, आयोग, बोर्डको दरबन्दी निर्धारण तथा कार्य विवरणबारे अध्ययन गरिने थपलियाले जानकारी दिए । विस्तृतीकरणपछिको कार्यबोझलाई हेरेर केन्द्रमा १५ र प्रदेशमा १० वटासम्म मन्त्रालय राख्दा उपयुक्त हुने कर्मचारी स्तरबाट गरिएको प्रस्तावले राजनीतिक तहबाट स्विकृति पाइसकेको छैन ।थोरै मन्त्रालय र कार्यालयको परिकल्पना गरिएको छ, उनले भने, पुन:संरचनापछिका तहगत संरचना सञ्चालनमा जाँदा पहिलो दिनदेखि नै सुशासन कायम गरोस् भन्ने पाटोमा पनि ध्यान दिन खोजेको छौं ।"
चुरे उत्खननप्रति राष्ट्रपतिको चिन्ता,"राष्ट्रपति कार्यालयकी विकास मामिला हेर्ने सल्लाकार विमला राई पौडेलका अनुसार राष्ट्रपति भण्डारीले वातावरण विनाश गर्दा क्षणिक फाइदा भए पनि दीर्घकालिन रूपमा वातावरणमा गरेको लगानी महत्त्वपूर्ण हुने बताइन् । उनले भनिन्, चुरे हामी सबैको साझा सम्पत्ति हो । अहिले हामीले यसलाई संरक्षण नगरे हाम्रा पिंढीले के गर्छन् । राष्ट्रपति भण्डारीले उक्त अवसरमा राष्ट्रपति चुरे तराई मधेस संरक्षण समितिले गरिरहेको काम र यसमा देखिएका समस्याका बारेमा अध्यक्ष विजेन्द्र यादवसँग जानकारी लिएकी थिइन् । यादवले समितिले तयार पारेको २० वर्षे गुरुयोजना वन मन्त्रालयमा थन्केर बस्दा काम गर्न गाह्रो भएको जानकारी गराएका थिए । यादवले उक्त अवसरमा चुरे संरक्षणका लागि दीर्घकालीन योजना अभाव, एकीकृत ऐन अभाव र नदी जन्य पदार्थको उत्खननसंकलन तथा क्रसर उद्योग सञ्चालनको नियमन तथा कार्यक्रम कार्यान्वयनमा समस्या रहेको प्रस्ट पारेका थिए । कार्यक्रमअन्तर्गत तराई र चुरे क्षेत्रका ३३ जिल्लाबाट गिट्टी, ढुंगा, बालुवालगायत सामग्रीको जथाभावी उत्खनन, दोहन गर्न नपाउने व्यवस्था छ । तत्कालीन प्रधानमन्त्री सुशील कोइराला नेतृत्वको सरकारले तराई र चुरेको भूभागलाई चुरे संरक्षण क्षेत्र घोषणा गरी त्यस क्षेत्रको व्यवस्थापनका लागि राष्ट्रपति चुरे तराई मधेस संरक्षण विकास समिति पनि बनाइएको थियो । वातावरण मन्त्रालयले खोला नदी किनार, राजमार्ग, पुल मठ मन्दिर, सम्पदा, निकुञ्ज आरक्षणलगायतको ५ सय मिटरसम्म क्रसर सञ्चालनका साथै गिट्टी, ढुंगा र बालुवा संकलन गर्न दिन नमिल्ने प्रस्ताव गरेको हो । अहिले सरकारले ५० मिटर मात्र कायम गरेर नयाँ निर्णय गर्ने गृहकार्य गर्दै छ । राष्ट्रपति भण्डारीले त्यसै अवसरमा आफ्नो कार्यालयबाट विज्ञ र स्वकीय सचिव सम्मिलित एक टोलीले २०७३ माघ ३० देखि १४ सम्म राष्ट्रपति चुरे संरक्षण कार्यक्रमअन्तर्गत जिल्लामध्ये सर्लाही, धनुषा, मोरङ, सुनसरी जिल्लाका विभिन्न क्षेत्रमा अवलोकन गरी प्रभाव, असर र चुनौतीका विषयलाई समेटेर तयार पारिएको संक्षिप्त निचोडबारे सम्पूर्णलाई जानकारीसमेत गराएकी थिइन् । उक्त भ्रमण टोलीले तयार पारेको निचोडमा चुरे क्षेत्रमा र चुरेबाट बगेका नदी किनारामा अनियन्त्रित ढुंगा, बालुवा गिट्टीको उत्खनन हुँदा वातावरण अझ जोखिमपूर्ण बन्न सक्ने देखिएकाले यसलाई सम्बन्धित निकायसँगको समन्वयमा वैज्ञानिक र दिगो अनि सुरक्षित मात्रामा संकलन र व्यवस्थापन गर्नुपर्छ भनिएको छ । राष्ट्रपति भण्डारीसामु वनमन्त्री भण्डारीले भएका सामग्रीको प्रयोग गर्दा गलत नहुने कुरा घुमाउरो पारामा राखेका थिए । अन्त्यमा राष्ट्रपति भण्डारीले चुरे संरक्षणका लागि आवश्यक कदम चाल्न सहभागी सबैलाई आग्रह गरेकी गरिन् ।"
हात्ती भगाउने यो काइदा,"त्यसअघि भने हात्तीले दर्जनौं घरका साथै सय बिघाभन्दा बढी जग्गामा लगाइएको अन्नबाली नष्ट गरेको निकुन्जका निमित्त प्रमुख संरक्षण अधिकृत रमेशकुमार थापाले जानकारी दिए । मचानमा स्वचालित सेन्स यन्त्र जडान गरिएको छ, उनले भने, हात्ती आउनासाथ यन्त्रले अग्रिम सूचना दिन्छ, साइरन बज्नुका साथै मोबाइलमा सूचना पठाउँछ । उक्त यन्त्रले बाढीको पूर्वसूचना पनि दिन्छ । बाढीको सूचना दिने साइरन समूहका सदस्यले बजाउने गरे पनि जंगली जनावर आएको जानकारी भने स्वचालित छ । साइरन बज्नासाथ सुरक्षाका लागि तैनाथ नेपाली सेनासहित निकुन्जका कर्मचारी परिचालन हुने गरेका छन् । एसएमएस सुविधा निकुञ्ज कर्मचारी, सेना र स्थानीयलाई उपलब्ध गराइएको छ । पहिलोचोटि पत्थरबोझीमै प्रयोग गरिएको यो प्रविधि सफल भए जंगली जनावर आक्रमणको जोखिम रहेका अन्य स्थानमा पनि जडान गरिने निमित्त प्रमुख संरक्षण अधिकृत थापाले बताए । २०५८ यता मध्यवर्ती क्षेत्रमा हात्तीबाट २४, बाघबाट ४, चितुवाबाट ३, गैंडाबाट ५ र बँदेल आक्रमणबाट एक गरी ३७ जनाको ज्यान गएको निकुन्जको मुख्यालय ठाकुरद्वाराले जनाएको छ । मध्यवर्ती क्षेत्र र भारतसँग जोडिएको राजापुर क्षेत्रमा एक वर्षको अवधिमा जंगली हात्तीले करिब तीन सय घर भत्काइसकेको छ । स्थानीयमाथि हात्ती आक्रमण रोक्न राष्ट्रिय प्रकृति संरक्षण कोषले सन् २०११ देखि ०१६ सम्म करिब एक करोड रुपैयाँभन्दा बढीको लगानीमा विद्युतीय तारबार लगाएको थियो ।"
सहमतिपछि तोडियो अनशन,"जनकपुर आधुनिक जनकपुर निर्माणको माग राखी गत १६ दिनदेखि आमरण अनशनमा बसेका बृहत्तर जनकपुर क्षेत्र विकास परिषदका अध्यक्ष रामकुमार शर्मा, नयाँ शक्ति नेपाल क्षेत्र नम्बर २ का सहसंयोजक कलामुद्दिन राइन तथा युवा अभियन्ता मिथिलेश्वर दासले शुक्रबार अनशन तोडेका छन् । उपप्रधान तथा गृहमन्त्री विमलेन्द्र निधीले उनीहरूलाई फ्रुटी खुवाएर अनशन तोडाएका हुन् ।दुई पक्षबीच भएको लिखित प्रतिबद्धतापश्चात उनीहरूले अनशन तोडेका थिए । उपप्रधान तथा गृहमन्त्री निधी एवं शर्माबीच भएको लिखित प्रतिबद्धतामा तीन दिनभित्र नेपाल सरकारको सचिवको नेतृत्वमा सरोकारवाला मन्त्रालयका प्रतिनिधिसहितको सात सदस्यीय वार्ता टोली गठन गर्ने तथा एक महिनाभित्र माग पूरा गर्ने उल्लेख छ । सम्झौतापश्चात सञ्चारकर्मीलाई प्रतिक्रिया दिँदै शर्माले शुक्रबारदेखि आधुनिक जनकपुर निर्माण सुरु भएको बताए । उनले भने, आजदेखि मन्त्रीजी पनि हाम्रो अभियानमा सहभागी हुनुभएको छ, अब आधुनिक जनकपुर निर्माणलाई कसैले रोक्न सक्दैन ।अध्यक्ष शर्माले उठाएका अधिकांश मागसँग आफ्नो पनि प्रत्यक्ष सरोकार रहेको उल्लेख गर्दै मन्त्री निधीले अनशन जस्तो कठोर आन्दोलनको आवश्यकता नरहेको प्रतिक्रिया दिए । मन्त्री निधी राजर्षि जनक विश्वविद्यालय गठनसम्बन्धी समितिका अध्यक्ष पनि हुन् । झन्डै २० वर्षअघि विश्वविद्यालय गठनको प्रस्ताव पनि निधीले नै अघि सारेका थिए । हाल शर्मा नेतृत्वको आधुनिक जनकपुर निर्माण समितिले उठाएका सात सूत्रीय मागमा राजर्षि जनक विश्वविद्यालयसम्बन्धी विधेयक अविलम्ब पारित हुनुपर्ने प्रमुख छ ।"
जहाँ महिला हिंसा हुँदैन,"रवि (पाँचथर) महिला हिंसा न्यूनीकरणका लागि शिक्षाको ठूलो भूमिका हुन्छ भन्ने उदाहरण हो रवि गाउँ । राई जातिको बाहुल्य रहेको यो गाविसमा आमा, छोरी, बुहारी र दिदीबहिनीको सम्मान गर्ने संस्कृतिको विकाससँगै महिला हिंसा घटेको स्थानीयको भनाइ छ ।जाँडरक्सी, जुवातास न्यूनीकरणसँगै शिक्षाको ज्योतिले छोएपछि रविमा महिला हिंसा हुन छाडेको गाविस सचिव रमेश ताम्लीले बताए । सामान्य विवादबाहेक महिला हिंसाजन्य मुद्दा गाविस कार्यालयमा नआएको उनको भनाइ छ । हुन त पुरुषले कहिल्यै पनि आफूले महिला हिंसा गर्यौं भन्दैनन् । यहाँका महिला पनि आफूहरूमाथि हिंसा नहुने गरेको बताउँछन््् । दुर्गा मावि रवि बजारकी शिक्षिका वन्दना खालिङ राईले आफ्नो क्षेत्रमा महिला हिंसा नहुने गरेको सुनाइन् ।अगुल्टो नठोसी आगो नबलेझैं घरव्यवहार व्यवस्थापनका क्रममा सानोतिनो ठाकठुक भए पनि आफूहरूले हिंसा नै भोग्नुपर्ने स्थिति नरहेको यहाँका महिला बताउँछन् । सामान्य गालीगलौजबाहेक ठूला महिला हिंसाका निवेदन आफूकोमा नआएको स्थानीय प्यारालिगल अध्यक्ष मैयादेवी राईले बताइन् । गत वर्ष दुईवटा बहुविवाहबाहेक एउटा पनि महिला हिंसाका निवदेन नआएको इलाका प्रहरी कार्यालय रविका प्रहरी निरीक्षक अमरप्रसाद गजुरेलले बताए ।विभिन्न सरकारी गैरसरकारी संघसंस्थाको अभियानले पनि रविको समाज महिलामैत्री बनेको अध्यक्ष मैयादेवीले सुनाइन् । जहाँ महिलाको सम्मान हुन्छ, त्यहाँ समृद्धि पनि भित्रिँदोरहेछ भन्ने कुरा रविमा सिक्न र देख्न पाइन्छ । सभ्य समाजको झलक दिने गरी रविका प्राय: सबै घर रङ्गीबिरङ्गी फूलले सजाइएका छन् ।एसएलसी उत्तीर्ण नगरेका युवा रविमा विरलै मात्र पाइने शिक्षक साङ्गेन राईले बताए । वडा ६ र ७ मा जाँडरक्सी पकाउने भाँडा नै नपाइने गाविस कार्यालयका प्राविधिक योगेन्द्र राईको भनाइ छ । अन्य वडामा पनि अति नै न्यून मात्र मदिराको प्रयोग हुने गरेको रैथाने बताउँछन् । मदिरा सेवनप्रति सचेत हुँदा रविका नागरिक शारीरिक र मानसिक रूपमा मात्रै नभएर सामाजिक तथा आर्थिक रूपमा पनि स्वस्थ, सक्षम भएको पाइएको छ । विगतमा जोसमनी धर्मगुरु नारायण दास, किरात धर्म प्रवर्तक महागुरु फाल्गुनन्द र डाक्टर स्वामी प्रपन्नाचार्यको कर्मभूमि रवि रहेकाले पनि यसको प्रभाव स्थानीयवासीमा परेको जानकार बताउँछन् ।"
३ घर जले,"तेह्रथुम फाक्चामारा ५ मा शुक्रबार बेलुकी आगलागी हुँदा ३ घर जलेका छन् । आगलागीमा परी दुधुराम लिम्बू, लक्ष्मण लिम्बू र राम लिम्बूको घर पूर्ण क्षतिग्रस्त भएका छन् । आगलागीमा ५ ओटा गोठसमेत जलेका प्रहरीले जनाएको छ । आगलागीमा नगद, अन्नपात, लत्ताकपडा, गरगहना लगायतका समान जल्दा २० लाख रुपैयाँ बराबरको क्षति भएको इलाका प्रहरी कार्यालय वसन्तपुरका प्रहरी निरीक्षक गणेसचन्द्र कोइरालाले बताए । विद्युत सर्ट भएर आगलागी भएको प्रहरीले जनाएको छ ।"
किर्ते गर्ने पक्राउ,मोरङ राहदानी किर्ते मुद्दाका फरार प्रतिवादीलाई २२ वर्षपछि प्रहरीले पक्राउ गरेको छ । जिल्ला प्रहरी कार्यालय सिरहाले विशेष सुराकीका आधारमा सिरहा १२ का कामेश्वर साहलाई पक्राउ गरेको हो । सिरहा जिल्ला अदालतले २०५१ चैत ३० गते साहलाई राहदानी किर्ते मुद्दामा १ महिना कैद र २ हजार जरिवानाको फैसला सुनाएको थियो ।
एम्बुलेन्समा मदिरा,सर्लाही ६८ कार्टुन मदिरा बोकेको भारतीय नम्बर प्लेटको एम्बुलेन्सलाई सशस्त्र प्रहरीले नियन्त्रणमा लिएको छ । सीमावर्ती अर्नाहबाट शुक्रबार भारततर्फ जान लागेको बीआर ०१ पीएफ ०२५५ नम्बरको एम्बुलेन्समा जाँच गर्दा मदिरा भेटिएको सशस्त्र प्रहरी उपरीक्षक राजेश तन्डुकारले बताए । एम्बुलेन्समा उज्यालो सोफी नामको मदिरा मात्र रहेको सशस्त्र प्रहरीले जनाएको छ । बिहान सवा ४ बजे गस्ती टोली देखेर एम्बुलेन्स चालक भागेका थिए । मदिरा ओसार्न एम्बुलेन्सकै प्रयोग हुनुले चोरी निकासी गर्ने गिरोह सक्रिय रहेको अनुमान गरिएको छ । तन्डुकारले सीमा क्षेत्रमा निगरानी बढाइएको बताए । बरामद एम्बुलेन्स र मदिरा भन्सार कार्यालयमा बुझाइएको छ ।
हत्या आरोपी सार्वजनिक,कपिलवस्तु सातवर्षे बालिकालाई बलात्कारपछि हत्या गरेको आरोपमा पक्राउ परेका शिवराज १० प्रगतिनगरका भीमबहादुर कुँवरलाई प्रहरीले बिहीबार सार्वजनिक गरेको छ । कुँवरले स्थानीय शोभाखर अधिकारीकी छोरी सीता अधिकारीलाई बलात्कारपछि हत्या गरेका थिए । सोमबार साँझ घरमा खेलिरहेको अवस्थामा एकाएक बालिका हराएकी थिइन् । अभिभावक र छिमेकी मिलेर खोज्दा पनि बालिकालाई फेला पार्न सकेनन् । घटनापछि प्रहरीसँगै कुँवर पनि बालिकालाई खोज्न हिँडेका थिए ।
कुशल कुलमान,"भदौमा कार्यकारी निर्देशक बनेका उनले लोडसेडिङ अन्त्यका लागि धेरै खाले रणनीति अघि बढाएका छन् । त्यसलाई कार्यान्वयन गर्दै पनि छन् । भारतबाट बिजुली ल्याउनु, नेपालमा उत्पादन बढ्नु र उद्योगलाई रातमा बिजुली कटौती गर्नुले मात्र लोडसेडिङ अन्त्य भएको हैन । सुख्खा याममा मर्मत गर्नुपर्ने आयोजना पहिले एकैपल्ट हुन्थे, अहिले भने हामीले दिउँसो त्यो पनि पालैपालो गरेर गरिरहेका छौं, उनले भने, त्यसले गर्दा पनि हामीलाई लोडसेडिङ हटाउन मद्दत गरेको छ । तत्कालीन रूपमा लोडसेडिङ घटाउने प्रयत्नमा लागेका घिसिङले दीर्घकालीन योजनासमेत अघि बढाइरहेका छन् । नेपालमै उत्पादन बढाएर दीर्घकालीन रूपमा लोडसेडिङ हटाउने र निर्यातसम्म गर्ने योजना उनले अघि सारेका छन् । त्यसका लागि उनीसँग प्रभावकारी रणनीति छन् । तिनलाई अघि बढाएर सफल हँुदा कुलमान मात्र सफल हुने छैनन्, मुलुक नै सफल हुनेछ । अनि सायद, र्याडिसन होटलका ८ सय दर्शकमात्र होइन, सम्पूर्ण नेपालीले खुसीको ताली बजाउनेछन् ।"
प्रजातन्त्र दिवसमा प्रजातन्त्रको खोजी,"जनताबाट विमुख तथा जनसरोकारविहीन यस किसिमका राज्यसत्ता जुनसुकै रंगरूपको किन नहोस्, त्यसले कसरी स्थायित्व प्राप्त गर्न सकोस् ? जनताबाट जनताका लागि जनताको सरकार भन्ने अब्राहम लिंकनले परिकल्पित प्रजातन्त्रको जीवन्त स्वरूप कता खोज्ने, नेपालमा ? प्रजातन्त्र दिवसको अवसरमा औपचारिक तामझामको प्रबन्ध तथा शुभकामना सन्देश वा प्रवचनमा खर्चिने लवजको आजको नेपालको लागि कुनै आवश्यकता छैन । यी फजुल प्रयासमा भन्दा हाम्रा राजनीतिक वृत्तले एकपटक गम्भीर चिन्तन गर्ने हो कि अधिकारकर्मी काला जातिका नेता मार्टिन लुथर किङ जुनियरका यी भनाइ : म चाहन्छु, सहासी, बौद्धिक र प्रतिबद्ध नेतृत्वको । म चाहन्छु, पूर्ण इमानदार जुन नेता प्रचारमुखी होइन, न्यायको पक्षपाती होस् । नेताहरू जो पैसाको मोहमा होइन, मानवताका पक्षमा होस् । एउटा त्यस्तो नेता जसले व्यक्तिगत अंह र स्वार्थलाई महान उद्देश्यका लागि त्याग्न सकोस् ।"
दारूको प्रस्ताव,"यसै बखत केही ग्राहक पसलमा आएकाले सेठ मातादीन दारुका उतैतिर लागे । र साहित्यकारहरू त्यसै पसल अगाडि उभिइरहे । सबै ग्राहक सामान किनेर गइसकेपछि सेठजीले भने, तिमीहरू अहिलेसम्म यहाँ ?हामी साहित्यका लागि केही गर्न चाहन्छौं, सेठजी । कवि विरोधले मुख्य कुरा खोलेर भन्यो, त्यसैले साहित्य महोत्सव गर्न चाहन्छौं ।के महोत्सव ?साहित्यिक महोत्सव सेठजी ।त्यही तो, के हो यो महोत्सव भनेको ? सेठजीको अनुहारमा केही नबुझेको भाव थियो ।साहित्यिक मेला भनेको सेठजी । सबैभन्दा पाका साहित्यकार जगदीश वैरागीले सम्झाउन खोज्यो, हामीहरू साहित्यिक मेला गर्न लागिरहेका छौं ।अरे भाइ, मेला तो गढीमाईको हुन्छ । सेठजीले निधार खुम्च्याए, यो के साहित्य मेला ?यो अर्कै किसिमको मेला हो, सेठजी । सायर रामनरेश दर्दले सम्झाएर भन्यो, जस्तो काठमाडौंमा किताब र जुत्ताको मेला हुने गर्छ ।हाम्रो बेपार संघले पनि नयाँ सालमा तेलहनको मेला गर्न भनिरहेको छ । सेठजीले साहित्यकारहरूतिर हेरेर भने, यस्तो सरसों र राईको मेला मेरो समझमा आउँदैन ।सेठजी, हामी त्यस्तो होइन, साहित्यको मेलाको कुरा गरिरहेका छौं । कवि विरोधको स्वर केही चर्काे भयो, साहित्यकारहरूका साहित्यिक मेला ।ठिक छ, ठिक छ, मेरो सानो छोरा वनवारीलाल पनि साइरी गर्छ । सेठ मातादीन दारुकाले भने, तिमीहरू ऊसँग भेट गर ।हामी तपार्इंको छोरा वनवारीलालसँग पनि भेट गर्नेछौं, सेठजी । कवि सहजले थोरै जोड दिएर भन्यो, तपाईंले हामीलाई केही चन्दा दिनैपर्यो, सेठजी ।एकाध ग्राहक पसलमा आएकाले सेठ मातादीन दारुका फेरि ग्राहकतिर लागे । र साहित्यकारहरू चुप । केही समयपछि ग्राहकहरू गइसकेपछि सेठजीको आँखा साहित्यकारहरूमा पर्यो, अरे, तिमीहरू किन नगएको ?सेठजी, तपाईले साहित्यका लागि चन्दा दिनैपर्यो । कवि सहजले असहज भावमा भन्यो, हामी साहित्य महोत्सव गर्छाैं ।ओ मुनिमजी, यिनीहरूलाई केही दिएर भेज । सेठजीले दिक्क भएर भने, केही नलिएर जानेवाला छैन यिनीहरू ।सेठ मातादीन दारुकाकहाँबाट केही रुपियाँ लिएर साहित्यकारहरू अन्य पसलतिर लागे । सबैजसो पसलबाट संकलन गरेर पनि साहित्य महोत्सव गर्न रुपियाँ पर्याप्त भएन । त्यसकारण सबै साहित्यकारहरूका मिलेमतोमा साहित्यिक महोत्सवलाई स्थगित गरियो । र यसको विकल्पमा होरीलालको भट्टीमा आजै राति खुवासँग दारु पिउने प्रस्ताव एकमतले पास भयो । त्यसपछि सबै साहित्यकारहरू उत्साहका साथ त्यतैतिर लागे ।"
बीपी कोइराला प्रत्यागमनको अर्काे कथा,"तपाईंको शुभेच्छुकबीपी कोइरालास्रोत : सुवर्ण शमशेर राणा । अप्रकाशित दस्तावेज, डा यज्ञनाथ आचार्य"
दशकयताकै न्यून,"छ महिनामा १५७ अर्ब ५२ करोडको उच्च बचतमा रहेको चालु खाता समीक्षा अवधिमा वस्तु आयात उच्च दरले बढेको कारण १ अर्ब ८ करोडले घाटामा गएको छ । त्यसैगरी अघिल्लो वर्षको छ महिनासम्ममा १३९ अर्ब ७५ करोड रुपैयाँले बचतमा रहेको समग्र शोधनान्तर स्थिति ४५ अर्ब २ करोडले बचतमा छ ।पुससम्म मुलुकमा १० खर्ब ८८ अर्ब ८५ करोड रुपैयाँ विदेशी विनिमय सञ्चिति छ । गत असारमा यस्तो सञ्चिति १० खर्ब ३९ अर्ब २१ करोड रुपैयाँ थियो । चालु आर्थिक वर्षको ६ महिनाको आयातलाई आधार मान्दा बंैकिङ क्षेत्रसँग रहेको विदेशी विनिमय सञ्चिति १४ महिनाका लागि वस्तु आयात र १२ महिनाका लागि वस्तु तथा सेवा आयात धान्न पर्याप्त रहको राष्ट्र बैंकले दाबी गरेको छ । बैंक तथा वित्तीय संस्थाहरूको निक्षेप परिचालन र कर्जा प्रवाहको विस्तारमा देखिएको असन्तुलनका कारण केही वित्तीय घर्षण देखिएको राष्ट्र बैंकले जनाएको छ । तर, पछिल्ला दिनहरूमा कर्जा प्रवाहको तुलनामा निक्षेप परिचालनमा भएको वृद्धिले वित्तीय बजार सन्तुलनतर्फ उन्मुख रहेको राष्ट्र बैंकको विश्लेषण छ ।"
अब मुस्ताङसम्मै सरर,"हाल म्याग्दीको गलेश्वरदेखि कोरलासम्म कच्ची सडक छ । अबको ५ वर्षभित्र जोमसोमसम्म कालोपत्रे सडक बन्ने निश्चित भएको छ । बागलुङ मालढुंगागैंडाकोट र बेनीकोरला दुई भागमा विभाजन गरेर निर्माण सुरु गरिएको सडक विभागले जनाएको छ । कच्ची सडकमै भए पनि जोमसोमदेखि काठमाडौंसम्म रात्रि बस सञ्चालन भइसकेको छ ।सडकलाई स्तरोन्नति गर्न गैंडाकोटदेखि कोरलासम्म ४ सय ३५ किमि सडक निर्माणमा पछिल्ला सरकारले निकै प्राथमिकता दिएका छन् । सडक विभागले जोमसोमकोरला सडकलाई उच्च प्राथमिकता दिएको छ । यो सडकको निर्माण दुई वर्षभित्रै सकिने विभागले जनाएको छ । यसका लागि विभागले मंसिरदेखि जोमसोम बजारमा कालीगण्डकी करिडोर कार्यालय सञ्चालनसँगै बेनीजोमसोम र तेस्रो चरणमा मालढुंगागैंडाकोट सडकको निर्माण पूरा गर्न सरकारले योजना ल्याएको छ ।उत्तरदक्षिण राजमार्ग आयोजनाका निर्देशक गोपालप्रसाद सिग्देल भन्छन्, यो उच्च प्राथमिकतामा परेको उत्तरदक्षिण मार्ग हो । जोमसोमदेखि कोरलासम्मको १ सय १० किमि सडक खन्न २ अर्ब ५० करोड विनियोजन भइसकेको छ । विनियोजित बजेटअन्तर्गत यो वर्ष ३९ करोड निकासा भइसकेको छ । बेनीजोमसोम ७६ किमि सडक पूरै कालोपत्रे गर्न अब काम सुरु हुने विभागले जनाएको छ । कालीगण्डकी करिडोर सडकमा कोरलादेखि गैंडाकोटसम्मका मुस्ताङ, म्याग्दी, बाग्लुङ, गुल्मी, पाल्पा र नवलपरासी जिल्ला पर्छन् । यो सडकले नवलपरासीको तराई क्षेत्रबाट सोझै चीनको कोरला सिमानासम्म जोड्नेछ । ४ सय ३५ किमि लामो यो सडक मुलुकको उत्तरदक्षिण जोड्ने सबैभन्दा छोटो राजमार्ग हो ।कुनै समय थियो, राजधानीबाट मुस्ताङ आउँदा कम्तीमा सात दिनको भ्रमण तालिका चाहिन्थ्यो । पोखरासम्म आउन सुविधा थियो तर मुस्ताङ पुग्न ठूलो सकस । गत माघदेखि जोमसोमकाठमाडौं रात्रि बस सञ्चालनले मुस्ताङको यात्रा सहज बनाइदिएको छ । पोखराबाट जोमसोम पुग्न बसमा एक हजार भाडा तिरे बिहान चढेर साँझ उत्रन सकिने भएको छ । बस सञ्चालनले काठमाडांैबाट एकै रातमा जोमसोम आउन पाइन्छ । पोखरा र बेनीबाट मिनी बस तथा जिप परिवर्तन गर्नुपर्ने झन्झट रात्रि बस सञ्चालनले अन्त्य गरिदिएको छ । बेनीजोमसोम सडकमा हल्लाजस्तो अवरोध छैन । सडक पहिलेभन्दा धेरै सुध्रिएको रहेछ, काठमाडांैको कोटेश्वरका तीर्थयात्रु बोकेर आएको बसका चालक नारायण कार्कीले भने, आफ्नो गाडी कन्डिसनमा छ भने मुस्ताङ आउन सजिलै लाग्यो । मुस्ताङमा मंसिर, पुस, माघमा हिउँ पर्ने र असार, साउन, भदौ र असोज वर्षाले सडक अवरुद्ध पार्ने भएकाले फागुनदेखि जेठका चार र कात्तिकको महिना बेनीजोमसोम सडकमा सवारी चाप रहन्छ । देशभरबाट बौद्ध तथा हिन्दुको साझा तीर्थस्थल मुक्तिनाथ दर्शन गर्न आन्तरिक पर्यटक आउने क्रम गत वर्षबाट निकै बढेको छ । सडकको अवस्था स्तरोन्नति भएकाले छोटो समय र न्यून खर्चमा हिमालपारिको जिल्ला सहजै पुग्न सकिने भएपछि आन्तरिक पर्यटकको ओइरो लाग्ने गरेको हो ।"
मापदण्ड पूरा गरी बनेका घरलाई एकमुष्ट अनुदान,"भूकम्प प्रतिरोधी मापदण्ड पूरा गरी घर बनाइसकेकाहरूले अब एकमुष्ट ३ लाख रुपैयाँ अनुदान पाउने भएका छन् ।राष्ट्रिय पुनर्निर्माण प्राधिकरणका प्रमुख कार्यकारी अधिकृत (सीईओ) डाक्टर गोविन्द पोखरेलको संयोजकत्वमा शुक्रबार बसेको कार्यकारी समितिको बैठकले एकमुष्ट अनुदान दिने निर्णय गरेको हो । भूकम्पबाट प्रभावित जिल्लामा आवश्यक मापदण्ड र प्रक्रिया पूरा गरी निजी आवास पुनर्निर्माण सम्पन्न गरिसकेका लाभग्राहीहरूलाई अनुदानबापत पाउने सबै रकम एकमुष्ट दिने निर्णय गरेको छ, बैठकपछि प्राधिकरणद्वारा जारी विज्ञप्तिमा भनिएको छ । सरकारले घर पुनर्निर्माणका लागि तीन लाख रुपैयाँ अनुदान दिने निर्णय गरेको छ । सरकारको मुख नताकी घर बनाउनेहरूलाई मापदण्ड पूरा गरेको भए उक्त रकम वितरण गर्ने निर्णय गरेको हो ।अनुदान रकम लिनका लागि लाभग्राहीहरूले आयोजना कार्यान्वयन इकाई वा राष्ट्रिय पुनर्निर्माण प्राधिकरणबाट खटिएका प्राधिकरणको सुपरिवेक्षबाट प्रमाण पूरा गराउनुपर्नेछ । यसअघि अनुदान नपर्खिएर घर निर्माण सम्पन्न गरिसकेका घरधनीले कहिले अनुदान पाउने भन्ने अन्योल थियो । प्राधिकरणका अनुसार झन्डै ४० हजार परिवारले सरकारको अनुदान नपर्खी घर बनाएका छन् । प्राधिकरण बैठकले आवश्यक मापदण्ड र प्रक्रिया पूरा गरी निजी आवास निर्माण सम्पन्न गरिसकेका लाभग्राहीलाई शीघ्र आफ्नो गाविस वा नगरपालिकामा सम्पर्क राख्नसमेत आग्रह गरेको छ, विज्ञप्तिमा भनिएको छ । पुनर्निर्माण कोषलाई क्रियाशील बनाउन संयन्त्र निर्माण गर्ने भनी निर्देशक समितिबाट निर्देशन भएअनुसारको मस्यौदा तयार गरी पेस गर्न प्राधिकरणका सहसचिव जनार्दन गुरागाईंको संयोजकत्वमा अर्थ मन्त्रालय र महालेखा नियन्त्रण कार्यालयको प्रतिनिधि सम्मिलित कार्य टोली गठन गर्ने निर्णय पनि भएको छ । शुक्रबारको बैठकले गत सोमबार निर्देशक समितिबाट भएका निर्णयहरू कार्यान्वयन गर्नेसम्बन्धी कार्ययोजना स्वीकृत गरेको छ, विज्ञप्तिमा भनिएको छ, आर्थिक वर्ष ०७३७४ को बजेट वक्तव्यमा घोषणा भएको भूकम्पपीडितको घर निर्माणका लागि सामूहिक जमानीमा दिने भनिएको निब्र्याजी ऋण नेपाल राष्ट्र बैंकले स्वीकृत गरेको कार्यविधिबमोजिमको सहुलियपूर्ण ऋण सहज रूपमा उपलब्ध हुन नसकेको गुनासोलाई सम्बोधन गरिदिन अर्थ मन्त्रालयलाई अनुरोध गर्ने निर्णय भएको छ ।"
समयमै नसोच्दा तरलता अभाव,कार्यक्रममा अर्थशास्त्री मदनकुमार दाहालले बैंकहरूले उच्च दरले कर्जा विस्तार गरेकाले तरलता अभाव भएको बताए । तरलता अभावसँगै ऋणको ब्याजदर धेरै माथि पुगिसकेको र यसले लगानी निरुत्साहित गर्ने भएकाले समयमै सचेत बन्नुपर्ने उनको सुझाव थियो ।
टोपी व्यापारले मालामाल,"जोनले अंगीकार गरेको बाटो यो आधुनिक समयका लागि एउटा अविश्वसनीय फड्को पनि हो । किनभने विश्व आधुनिकतातर्फ उन्मुख भइरहेको बेला जोनले गाउँलेहरूको पहिरनलाई बढावा दिन अग्रसर भए । त्यो पनि एकजना मात्रै अभिभावक भएका बालक, जो विद्यालय जानुदेखि अन्य समस्याको समाना गर्न तयार थिए, रकमको अभाव पनि त्यस्तै थियो । यो अवस्था धेरैका लागि चुनौतीपूर्ण हो, उनी भन्छन्, तर, यो सत्य हो, मेरा बुबाले मलाई १० वर्षको उमेरमा छाडेर गएपछि बल्ल म स्कुल भर्ना भएको थिएँ, मसँग पैसा थिएन, न त शिक्षा नै थियो तर म अगाडि बढ्न चाहन्थें । उनी अगाडि थप्छन्, मेरो कुनै खुद्रा पसल पनि त थिएन नि ? आर्थिक कारोबार गर्ने बुद्धि पनि थिएन, म बाहिर गएर कसरी रकम जुटाउन सक्छु भन्ने ज्ञान पनि मलाई थिएन, मैले पैसा कमाउने सामग्रीको छनोट राम्ररी गरें । लगन, परिश्रम र मिहिनेतबाटै सफल भएको हुँ । अमेरिकी रियालिटी सो सार्क ट्याङ मा डल्लास म्याभेरिक्सका मालिक मार्क क्युबानका साथ ४७ वर्षीय जोन पाँच व्यावहारिक ज्ञानयुक्त व्यापार अधिकारीहरू अर्थात सार्कस मध्येका एक बनेका छन् । उनी न्युयोर्क टाइम्सका बेस्ट सेलिन लेखकसमेत बनेका छन् । उनले डिस्प्ले अफ पावर, दि ब्रान्ड विदिन र द पावन अफ ब्रोक गरी तीनवटा पुस्तकका लेखक पनि हुन् । एकजना प्रेरक वक्ताका रूपमा समेत आफूलाई स्थापित गर्न उनी सफल भएका छन् । इन्भेस्टोपिडियाका अनुसार जोनको सम्पत्ति २५० मिलियन अमेरिकी डलर रहेको छ । वाटनेटवर्थका अनुसार जोनको सम्पत्तिको स्रोत आफैंले सञ्चालन गरेको व्यापार र टीभी पर्सनलिटी हो ।स्रोत : एजेन्सी"
दमकमा फुड फेस्टिभल,झापा स्थानीय र जातीय खानाका परिकार प्रवद्र्धन गर्ने उद्देश्यले दमकमा तीन दिने फुड फेस्टिभल सुरु भएको छ । होटल व्यवसायी संघ माईपश्चिम क्षेत्रीय समितिको आयोजनामा बिहीबारदेखि फेस्टिभल सुरु भएको हो । दमकको मुख्य चोकस्थित राजमार्ग किनारमा फेस्टिभलको तेस्रो संस्करण सुरु भएको छ । संघले तीन वर्षयता फेस्टिभल आयोजना गर्दै आएको छ । स्थानीय खाना तथा जातीय खानाका परिकारहरूलाई प्रवद्र्धन गर्ने उद्देश्यले फेस्टिभल आयोजना गरेको संघका क्षेत्रीय अध्यक्ष राजेन्द्र दंगालले बताए । फेस्टिभलमा परिकारका ४० बढी स्टल रहेका छन् । फेस्टिभलको प्रजिअ उत्तरकुमार खत्रीले उद्घाटन गरेका थिए । फेस्टिभलमा एक लाखभन्दा बढीले अवलोकन गर्ने अनुमान रहेको अध्यक्ष दंगालले बताए ।
महिनावारी हुँदा सरसफाइ,"तल्लो पेट दुख्ने, सेतो पानी बग्ने, रजस्वलामा गडबडी हुनेजस्ता समस्या लिएर चिकित्सककहाँ पुग्ने महिलामध्ये करिब एक तिहाइलाई महिनावारीका बेला सरसफाइमा लापरबाही गर्दा यस्तो भएको हुन्छ । महिनावारीका समयमा स्वच्छताप्रति गम्भीर नहुँदा गुप्तांगको बाहिरी सतह मात्र नभई मूत्रमार्गप्रजननमार्गमा विभिन्न संक्रमण, बाँझोपन, गर्भाशयबाहिर गर्भ बस्नेजस्ता जटिलता देखिनुका साथै क्यान्सरसम्म हुन सक्छ । महिनावारीमा स्वच्छताको अभावले हुने स्वास्थ्य समस्यालाई लिएर हाम्रो मुलुकमा हालसम्म कुनै महत्त्वपूर्ण अध्ययन नभए पनि यसको मारमा पर्नेहरूको संख्या उल्लेख्य छ । तल्लो पेट दुख्ने, सेतो पानी बग्ने, रजस्वलामा गडबडीजस्ता समस्या लिएर मकहाँ आउनेमध्ये करिब एक तिहाइलाई यो समस्या महिनावारीको समय राम्ररी सरसफाइ नगर्दा हुने गरेको देखिएको छ, वरिष्ठ स्त्रीरोग विशेषज्ञ प्राडा चन्दा कार्की भन्छिन्, महिनावारीमा सरसफाइको अभावले क्यासरसहित विभिन्न शारीरिक समस्या हुन सक्छ । उनका अनुसार, नेपालका गाउँघरमा करिब ७० प्रतिशतसम्म महिलालाई महिनावारीसम्बन्धी स्वच्छताबारे ज्ञान छैन । सहरमा पनि आमाबुवा, आफन्तले भन्दा युवतीहरू आफैँले यताउता पढेर यसबारे जानकारी प्राप्त गर्ने गर्छन् ।खानेपानी तथा सरसफाइ समन्वय परिषद्का राष्ट्रिय संयोजक गुणराज श्रेष्ठको अनुभवअनुसार, महिनावारी जैविकप्राकृतिक प्रक्रिया हो र यो भएका बेला त्यस्तै सावधानी आवश्यक हुन्छ भन्ने जानकारी निकै कम जनसंख्यामा छ । महिनावारीमा बहुसंख्यक जनसंख्यामा उचित वैज्ञानिक सरसफाइ र स्वच्छताको अभावसमेत देखिएको छ । रजस्वलाका बेला उपयुक्त सरसफाइको अभाव हुँदा धेरैजसो महिलामा पिसाबसम्बन्धी संक्रमण हुने गरेको छ । महिनावारीमा उचित सरसफाइ नभएर मुलुकको ठूलो जनसंख्या प्रभावित भइरहे पनि यो उपेक्षित विषयकै रूपमा छ । नेपालको पछिल्लो जनगणना अनुसार, करिब १ करोड ४३ लाख १० हजार महिलामध्ये कम्तीमा ६० प्रतिशत महिनामा एक पटक महिनावारी हुने गरेका छन्, डा कार्की भन्छिन् । महिनावारीको बेला बग्ने रगत रोक्न उपयोग गरिने वस्तुको स्वच्छतामा विशेष ध्यान दिनुपर्छ । सरसफाइमा असावधानीका कारण संक्रमण हुन्छ र यो गुप्तांगमा कुनै प्रकारको घाउ, पीडा, दुर्गन्धित पानी, चिलाइ जस्ता थुप्रै रूपमा हुन सक्ने आंैल्याउँदै डा कार्की भन्छिन्, यही कारणले योनिबाट असामान्य स्राव हुन थाल्छ र तल्लो पेट, कमर आदि दुख्न थाल्छ ।महिनावारीका बेला चार दिनमा मात्रै होइन कि दिनहँु नुहाउनुपर्छ । नुहाउँदा गुप्तांगसमेत राम्ररी धुनुपर्छ । डा कार्कीको सुझाव छ, महिनावारी भएका बेला झन् धेरै नुहाउने गर्नुपर्छ । महिनावारीका समयमा स्वच्छतामा ख्याल नगरे प्रजनन मार्गको संक्रमण (रिप्रोडक्टिभ ट्रयाक इन्फेक्सन) को जोखिम बढ्छ । हाम्रो मुलुकमा प्रजनन मार्गको संक्रमण बढी फैलिनुको मुख्य कारणमध्ये एउटा महिनावारीको समयमा सरसफाइको कमीसमेत रहेको डा कार्की औंल्याउँछिन् । हरेक महिना हुने रक्तस्रावले महिलाको पाठेघरलाइ शुद्घ बनाउँछ । यसले आन्तरिक झिल्लीसँगै पाठेघरको ससानो संक्रमण पनि सफा गर्छ । महिनावारी हँुदा सामान्यत: ३५ मिलिलिटरदेखि ५० मिलिलिटरसम्म रगत निस्किन्छ । तर कसैकसैलाई योभन्दा बढी वा कम रक्तस्राव हुन सक्छ । के हो महिनावारी ?महिलामा मुख्य रूपमा दुइटा अण्डाशय, पाठेघर र यसलाई जोडने दुइटा नली हुन्छन्, जसलाई फेलोपिन टयुब भनिन्छ । किशोर भएपछि अण्डाशयबाट हरेक महिना अण्डा बाहिर निस्किन्छ । यो पाठेघरको भित्री भित्तामा हरेक महिना जम्ने रगतको तहमा टाँसिन्छ । यो समयमा महिलाको अण्डाले पुरुषको शुक्रकीटसँग मिल्न नपाए पाठेघरको भित्री तहमा जम्मा भएको रगतको तह टुट्न थाल्छ र यो अण्डा शरीरबाट बाहिर निस्किन्छ । यसैलाई महिनावारी भनिन्छ । कपडाका माध्यमले पनि स्वच्छताहाम्रो मुलुकमा आर्थिकलगायतका अन्य कारणले महँगो प्याड उपयोग गर्न नसक्ने महिलाहरू प्रशस्त छन् । महिनावारी प्रबन्धनमा सामान्य कपडासमेत उपयोगमा आउन सक्छ । तर, त्यसलाई त्यस्तो कपडा स्वच्छ हुनु अत्यावश्यक छ ।"
कस्तो होस् जीवनशैली ?,"स्वस्थ जीवनशैलीका लागि योगको आवश्यकता उक्त पुस्तकमा समावेश भएको डा कोइरालाले बताए । उनले भने, खराब जीवनशैलीका कारण मानिसमा ६० प्रतिशत नसर्ने रोगहरू देखा पर्ने गरेका छन् । लेखक डा अधिकारीले बाहिरी र भित्री संसारलाई आफ्नो पुस्तकले जोड्नेमा आफू आशावादी रहेको सुनाए । बाहिरी ज्ञान भएका मान्छेले पनि आफ्नै शरीरभित्रको ज्ञान राख्दैनन्, उनले भने, प्रकृति र संस्कृतिको मेल गर्न नसकेपछि उनीहरू विकृतिको सिकार बन्छन् । सबैजसो रोगहरू विकृत भोजनका कारणले लाग्ने गर्छन् । अस्तव्यस्त जीवनशैलीलाई हामीले योगमार्फत सन्तुलनमा राख्नु अत्यावश्यक छ । तीन खण्डमा विभक्त पुस्तकमा योग र व्यायाम शैली, दिनचर्या, भोजनचर्या, निद्राशैलीजस्ता विविध विषयबारे जानकारी दिइएको छ ।"
सुरक्षाफौजद्वारा कारबाही तीव्र,"अर्धसैनिक बलले सिन्धमा लडाकुलाई निसाना बनाएर कारबाही भइरहेको जनाएको छ भने खैबरपख्तुनख्वामा छापा मारेको प्रहरीले जनाएको छ । यसैगरी, अफगान सीमालाई बन्द गरिएको छ । सरकारले पाकिस्तानमा आक्रमण गर्ने लडाकुलाई आश्रय दिएको भन्दै अफगान दूतावासका अधिकारीसँग सोधपुछ गरेको छ भने पाकिस्तानी अधिकारीहरूले आतंकवादीको सूचीमा रहेका ७६ जनाको नाम बुझाएका छन् । अफगान राष्ट्रपति असरफ घानीले पनि आक्रमणको भत्र्सना गर्दै आतंकवादीहरूले इस्लामिक मूल्यलाई कुनै सम्मान गर्दैनन् भन्ने पुष्टि गरेको बताए । आक्रमणका बाबजुद पनि शुक्रबार पनि सुफी समाधिस्थलमा तीर्थालुको भीड लागेको थियो ।"
किन मारिए किम जोङनाम ?,"उत्तर कोरियाली नेता किम जोङ उनका सौतेनी दाइ किम जोङनाम गत सोमबार बिहान मलेसियाको क्वालालम्पुर विमानस्थलमा मकाउको विमान पर्खिरहेका थिए । त्यत्तिकैमा उनीमाथि एक्कासि आक्रमण भयो । अस्पताल लैजाने क्रममा उनको मृत्यु भयो । यो खबर दक्षिण कोरियाली सञ्चारमाध्यमका लागि गतिलो मसला बन्यो । समाचारहरूमा जनाइएअनुसार उनलाई दुई महिलाले विषालु सुई दिएर हत्या गरे । मलेसियाली अधिकारीहरूले विमानस्थलको सीसीटीभी फुटेजका आधारमा तिनीहरूलाई पक्राउ गर्यो । उनीहरूका साथ भियतनामी र इन्डोनेसियाली कागजात फेला परे । दक्षिण कोरियाका एक सांसदले यो हत्यामा उत्तर कोरियाली एजेन्टकै संलग्नता रहेको गुप्तचर संस्थालाई उद्धृत गर्दै दाबी गरे । आखिर उत्तर कोरियाका तत्कालीन शासक किम जोङइलका जेठा छोरा किम जोङनामको हत्या कसले र किन गर्यो ? किन उत्तर कोरियाले घटनाप्रति अहिलेसम्म प्रतिक्रिया सार्वजनिक गरेको छैन ? अन्तर्राष्ट्रिय सञ्चारमाध्यममा बहसको विषय बनेको छ ।हत्यालगत्तै दक्षिण कोरियाली अधिकारीहरूले उत्तर कोरियाली शासकप्रति औंला ठडयाउनुका कारण पनि छन् । सन् २०११ मा सत्ता सम्हालेयता किम जोङ उनले आफ्नो शासनमा खतरा ठानेका कैयौं अधिकारीलाई मृत्युदण्ड दिए । जसमा उनकै काका जाङ सोङथाक पनि थिए । यसका साथै आफ्ना जासुस विदेश पठाएर आक्रमण, अपहरण र हत्या गर्ने उत्तर कोरियाली शासकको इतिहास पुरानो छ । सन् २०१२ मा पनि किम जोङनामको हत्या प्रयास भएको थियो । त्यतिखेर जीवन रक्षाको माग गर्दै शासक भाइलाई पत्र नै लेखेका थिए । पत्रमा भनेका थिए, कृपया म र मेरा परिवारमाथिको कारबाहीको आदेश फिर्ता लिनुहोस्, हामीसँग लुक्ने अर्को स्थान छैन, बच्ने एउटै उपाय आत्महत्या मात्र हो । दक्षिण कोरियाली थिंक टयांक सेजोङ इन्स्टिच्युटका विश्लेषक चेङ सेङचाङ भन्छन्, यदि यो हत्यामा उत्तर कोरियाको संलग्नता पुष्टि भयो भने आतंकवादलाई प्रायोजन गर्ने देशको सूचीमा उत्तरको नाम पुन: राख्न वासिङ्टनलाई दबाब पर्नेछ । यसअघि साउथ कोरियन एयरलाइन्समा बम राखेको अभियोगमा एक महिला पक्राउ परेपछि अमेरिकाले उत्तरलाई आतंकवादीको सूचीमा राखेको थियो, जुन २००८ मा हटाइएको थियो । दाजुको हत्या गरेर किम जोङउनले सत्ताका खतरालाई त हटाए तर यसले त्यो देशलाई थप एक्ल्याउनेछ र चीनसँगको सम्बन्ध थप बिगार्नेछ, विश्लेषक चेङ भन्छन् । को हुन् किम जोङनाम ?किम जोङ नामकी आमा सङ हेरिम उत्तर कोरियाली फिल्मकी चर्चित अभिनेत्री थिइन् । शासक किम इलसुङका छोरा किम जोङइलसँग सम्बन्ध स्थापित गर्नुअघि नै विवाहित थिइन् र बच्चा पनि जन्मिसकेको थियो । किम जोङइलले पतिसँग सम्बन्धविच्छेद गर्न दबाब दिँदै हेरिमसँग बिहे गरे । उत्तर कोरियाको रुढिवादी समाजका लागि यो सम्बन्ध अनैतिक थियो । उनीहरूबाट सन् १९७१ मा किम जोङनाम जन्मिए । यही बेला किम जोङ इल आफ्ना पितासँग उत्तराधिकार प्राप्त गर्ने दौडमा थिए । यही कारण कैयौं वर्षसम्म उनले आफ्नो सम्बन्ध र छोरालाई पिताबाट लुकाएर राखे । सम्बन्ध सार्वजनिक भए उत्तराधिकार प्राप्त गर्न नसक्ने डर उनमा थियो । किम जोङनामकी आमा थुप्रै खालका शारीरिक र मानसिक समस्याबाट पीडित थिइन् । उनी उपचारका लागि मस्को जान बाध्य बनाइएपछि जोङनाम आफ्नी हजुरआमासँग बस्न थाले । पछि उनलाई फुपू किम क्योङहुईले धर्मपुत्रको रूपमा ग्रहण गरिन् । उनको पालनपोषण गोप्य रूपमा भयो । उनी स्कुले पढाइका क्रममा रूस र स्विजरल्यान्ड बसे । फ्रेन्च र अंग्रेजी भाषामा पोख्त भए । १९८० को दशकमा स्वदेश फर्किए । छोराका कारण किम जोङइल तनावमा रहन्थे । उनलाई राजनीतिक बन्दीका साथ जेल पठाउने धम्की पनि दिइएको थियो । तर राजनीतिक बन्दी नबनाइए पनि उनले पिताका २० कठोर मागचाहिँ मान्नुपर्यो । उनी पारिवारिक व्यवसायको हिस्सा भने बने । उनलाई विदेशी एक्सचेन्ज अर्निङ अपरेसनमा सामेल गराइयो । १९९० को दशकमा फैलिएको भोकमरीका बेला उनलाई सरकारी कम्पनी, वित्तीय स्थिति र व्यापारको अडिट गर्ने जिम्मेवारी दिइयो । तर, २००० को दशकपछि भने उनी विदेशमा रहन थाले । पछिल्लो समयमा उनी परिवारका साथ मकाउमा बस्न थालेका थिए । उनले लेखेका केही इमेलमा किम जोङउनले सत्ता हातमा लिएयता आफूलाई पाउने गरेको रकम रोकिएको भन्दै आलोचना गरिएको थियो । पारिवारिक प्रतिद्वन्द्विता१९७९ मा किम जोङनाम पढ्नका लागि बिदेसिएपछि किम जोङइलको सम्बन्ध एक डान्सरसँग भयो । को योङहुई नामकी ती महिलासँग उनले बिहे गरे । उनीबाट किम जोङचोल र किम जोङउनसहित तीन सन्तान जन्मिए । जोङउन पिताका उत्तराधिकारी बने । योङहुई निकै महत्त्वाकांक्षी थिइन् । उनले आफ्नो पतिका सहयोगी र सेनाका जर्नेलहरूसँग निकट सम्बन्ध बनाइन् । १९८० को दशकमा किम जोङनाम स्वदेश फर्किएपछि उत्तराधिकारका लागि बच्चाहरूलाई विष दिइन सक्छ भनेर हल्ला फैलाइयो । १९९० देखि २००० को दशकको सुरुवातसम्म योङहुईलाई नै कार्यवाहक प्रथम महिला बनाइयो । किम परिवारका लागि सुसी सेफको रूपमा काम गरेका व्यक्तिको आत्मसंस्मरणका अनुसार सन् २००० पछि किम जोङ उन पिताका प्रिय बने । उत्तराधिकारी हुने आशा कम हुँदै गएका बेला जोङनाम २००१ मा टोकियो एयरपोर्टमा नक्कली पासपोर्टसहित पक्राउ परे । जसले उनको उत्तराधिकारी हुने आशालाई झन् टाढा पुर्यायो । सन् २०११ मा पिताको अन्त्येष्टिमा पनि उनी देखिएनन् । जोङ नाम आफ्ना भाइको सत्ताका लागि कुनै खतरा थिएनन् । राजनीतिमा उनलाई चासो थिएन । उनी अधिकांश समय देशबाहिर रहन्थे । अधिकांश समय क्यासिनोमा बिताउँथे । मकाउमा रहँदा चीनले नै उनी र परिवारलाई उच्च सुरक्षा दिइरहेको थियो । र उनले चाहेका बेला चीनले आर्थिक सहयोग पनि दिने गरेको थियो । स्रोत : बीबीसीन्युयोर्क टाइम्स"
नेपालको शान्तिप्रक्रिया सफल मोडल,वासिङ्टन डीसी (अमेरिका) कोलम्बियाले नेपालको शान्तिप्रक्रियालाई एक सफल मोडल भनेको छ । नेपालको शान्तिप्रक्रिया विश्वकै लागि एक उदाहरण रहेकाले यो उपलब्धिलाई नेपालले उपयोग गर्न सक्नुपर्ने सुझाव कोलम्बियाको सझाव छ । कोलम्बियाका लागि गैरआवासीय राजदूत अर्जुनकुमार कार्कीबाट ओहोदाको प्रमाणपत्र बुझ्दै कोलम्बियाका राष्ट्रपति हुवाँ म्यानुअल सान्तोषले यस्तो धारणा व्यक्त गरेका हुन् । राजधानी बोगोटास्थित राष्ट्रपति कार्यालयमा अन्य पाँच मुलुकका राजदूतसँगै कार्कीले पनि ओहोदाको प्रमाणपत्र बुझाएका हुन् । उनले राष्ट्रपति विद्यादेवी भण्डारीको सन्देश पढेर सुनाएका थिए । कोलम्वियाको द्वन्द्व अन्त्यका लागि भूमिका निर्वाह गरेकै कारण राष्ट्रपति सान्तोष सन् २०१६ को नोबल शान्ति पुरस्कारबाट सम्मानित भएका थिए । लामो द्वन्द्वको चपेटामा परेको कोलम्बियालाई उनको नेतृत्वले सुरक्षित अवतरण गराएको थियो ।कोलम्बियन राष्ट्रपतिलाई ओहोदाको प्रमाणपत्र बुझाउने राजदूत कार्की पहिलो नेपाली राजदूत हुन् । कोलम्बियासँग नेपालको सन् १९८७ मा नै कूटनीतिक सम्बन्ध कायम भए पनि राजदूतले ओहोदाको प्रमाणपत्र बुझाउन जाने गरेका थिएनन् । राष्ट्रपतिले राजदूत कार्कीसँग छुट्टै कुरा गरेका थिए । नेपालको शान्ति प्रक्रियादेखि अहिलेसम्मको सबै विषयमा जानकारी लिने र आफ्नो शान्तिप्रक्रियाको अनुभव सुनाउने कामसमेत भएको कार्कीले बताए । राजदूत कार्कीले त्यहाँको परराष्ट्रमन्त्री मारिया एन्जेला होल्गुयन क्युलरसँग भेटेर नेपालको पछिल्लो राजनीतिक अवस्थाबारे जानकारी गराएका छन् । उनले परराष्ट्रमन्त्रीसँग द्विपक्षीय कूटनीतिक स्थायी संयन्त्र बनाउने विषयमा पनि छलफल गरेको बताए ।
मलेसियामा ११ नेपाली पक्राउ,"मलेसिया नेपालीहरूलाई लुटपाट गर्ने र चन्दा असुली गरेको अभियोगमा मलेसियाली प्रहरीले ११ जना नेपालीलाई पक्राउ गरेको छ । उनीहरूले पेनाङ योङ स्टार ग्रुप सञ्चालन गरी मलेसियामा नेपालीहरूसाग चन्दा असुली गर्ने, लुटपाट गर्नेलगायत गतिविधि गर्दै आएको प्रहरीलाई उद्धृत गर्दै स्थानीय सञ्चारमाध्यमले खबर प्रकाशन गरेका छन् ।प्रहरीले बुधबार मध्यरातमा पेनाङको जुरुबाट ६ जना र तामन परविरा क्षेत्रबाट ५ जनालाई पक्राउ गरिएको जनाएको छ । पेनाङ प्रहरीले गत आइतबार त्यहाँको बुकित मातार्जामबाट उक्त समूहमै आबद्ध भनिएका ३ जनालाई पनि पक्राउ गरेको थियो । प्रहरीले यसबारे बिहीबार एक पत्रकार सम्मेलन गर्दै सार्वजनिक गरेको हो । पक्राउ पर्नेमा २२ देखि ३६ वर्ष उमेर समूहका रहेका छन् भने तीमध्येका नाइके ३६ वर्षीय नेपाली रहेको मलेसियाली समाचार संस्था बर्नामाले उल्लेख गरेको छ ।पक्राउ पर्नेहरूमध्ये कतिपय गैरकानुनी हैसियतका छन् । उक्त समूहमा २० जना नेपाली आबद्ध रहेको प्रहरीको प्रारम्भिक अनसुन्धानले देखाएको छ । प्रहरीले समूहमा आबद्ध अन्य नौ जनाको खोजी गरिरहेको जनाइएको छ । नाइके ती व्यक्ति क्वालालम्पुरबाट केही समयअघि मात्र पेनाङ पुगेको समाचारमा उल्लेख गरिएको छ र उनको तस्बिर पनि सार्वजनिक गरिएको छ । छापा मार्ने क्रममा केही नेपालको झन्डाहरू, धार्मिक सरसामानहरू र धारिला हतियारसमेत बरामद भएको बताइएको छ । उनीहरूको कुनै पनि जागिर नभएको र आफ्नै मुलुकका नागरिकसँग चन्दा असुली एवं लुटपाट गर्ने गरेको प्रहरीलाई उल्लेख गर्दै सञ्चारमाध्यमले खबर छापेका छन् ।"
सल्लाहकार अस्वीकार,वासिङ्टन अमेरिकी राष्ट्रपति डोनाल्ड ट्रम्पद्वारा राष्ट्रिय सुरक्षा सल्लाहकारमा प्रस्ताव गरिएका नौसेनाका पूर्वप्रमुख रोवर्ट हार्वार्डले पद अस्वीकार गरेका छन् । हावार्डले आफ्नो पारिवारिक र वित्तीय प्रतिबद्धतालाई कारण देखाउँदै उक्त पद अस्वीकार गरेका हुन् ।
सामसुङका उपाध्यक्ष पक्राउ,"शुक्रबार बिहान सोलका न्यायाधीशले लीको पक्राउका लागि सहमति दिएका थिए । ली अब अदालतको निर्णय नआउन्जेल हिरासतमै बस्नुपर्नेछ । अभियोग पक्षका वकिलहरूले लीले निलम्वित राष्ट्रपति पार्क गुई हेको पक्षमा दसौं लाख डलर दिएको र आफ्नो कम्पनीका लागि सरकारी समर्थन प्राप्त गरेको दाबी गरेका छन् । यस्तै, आफ्ना सम्पत्ति विदेशमा लुकाएको, घूस लिएको लगायत आरोप पनि लगाएका छन् । तर सामसुङ र लीले आरोप अस्वीकार गर्दै आएका छन् ।"
पोग्बा दाजुभाइको रोचक मिलन,"फराकिलो जितका कारण जोसे मोउरिन्होलाई आउने बुधबारको दोस्रो लेगमा केही मुख्य खेलाडीलाई आराम दिने सुविधा मिल्नेछ । त्यसको ४ दिनपछि म्यानचेस्टरले लिग कप फाइनलमा साउथह्याम्पटनसँग खेल्नेछ । पाउल पोग्बाले खेलमा राम्रो प्रदर्शन गरे । उनीभन्दा ३ वर्ष जेठा फ्लोरेन्टिनचाहिँ ७९ औं मिनेटमा चोट बोकेर बाहिरिए । बाहिरिनुअघि भाइले पाउललाई आलिंगन गरेका थिए । ओल्ड ट्राफोर्डमा दाजुभाइको खेल हेर्न आमा र अर्का भाइ माथियास उपस्थित थिए । उनीहरूले कर्पोरेट बक्समा बसेर पहिलो हाफमा म्यानचेस्टरको जर्सी लगाए भने दोस्रोमा सेन्ट इटिनीको । इटिनीले खेल आफ्नो पक्षमा पार्ने थुप्रै मौका पायो तर कमजोर फिनिसिङ बाधक बन्यो । म्यानचेस्टरले पहिलो हाफमा सुस्त खेल प्रस्तुत गर्यो । अन्य खेलमा सेल्टाभिगोलाई साख्तर डोनेस्कले १०, बेल्जियन क्वजेन्टले टोटेनहमलाई १० र फिओरेन्टिनाले बोरुसिया मोइन्चेनग्लाडबाचलाई १० ले हराए ।"
आईसीसीका ग्लोबल हेड काठमाडौंमा,नेपाल र केन्याबीच हुन लागेको विश्व क्रिकेट लिग च्याम्पियनसिपको खेलबारे आईसीसी टोलीले अनौपचारिक रूपमा सरोकार वालाहरूसँग पनि छलफल गर्नेछ । खेल फागुन २८ र ३० गते हुँदै छ । गत वर्ष नेपाली क्रिकेटको दुई समानान्तर संघ भएपछि विश्व क्रिकेटको सर्वोच्च निकायले नेपाल र नामिबियाबीचको खेल त्रिवि क्रिकेट मैदान कीर्तिपुरमा आफ्नै रोहवरमा आयोजना गरेको थियो । क्यान पूर्ण रूपमा निलम्बन रहेको अवस्थामा आईसीसीले अहिले पनि आफै आयोजक बनेर खेल आयोजना गर्न लागेको हो ।
कान्तिपुर हाफ म्याराथन आज,"काठमाडौं गोपीचन्द्र पार्की, हरिकुमार रिमाल, अनिश थापामगर, कान्छीमाया कोजु, विश्वरुपा बुढा लगायत पूर्व विजेता सातौं कान्तिपुरहिरो हाफ म्याराथनमा सहभागी हुँदै छन् । उनीहरूको उपस्थितिले शनिबार हुने २१ किलोमिटर दौडको उपाधि होड रोमाञ्चक बन्ने देखिएको छ ।पुरानो रुटमा कोर्स कीर्तिमानसहित २०७० सालमा पहिलो भएका अनिशसहित भारतीय सेनामा रहेका केही धावक यसपालि पनि आएका छन् । त्यसैले उनीहरूसँगै त्रिभुवन आर्मी र एपीएफ क्लबका धावकबीच पुरुषतर्फ प्रतिस्पर्धा हुने अपेक्षा गरिएको छ । आर्मीका धेरै धावक गत साता सेनाले आयोजना गरेको प्रधानसेनापति कप म्याराथनमा सहभागी भएका थिए । त्यसको प्रभाव पनि कान्तिपुरहिरो हाफ म्याराथनमा पर्न सक्छ ।२०६८ र ०७१ सालका विजेता आर्मीका हरि यस हाफ म्याराथनको प्रतीक्षामा छन् । गतवर्षका विजेता एपीएफका गोपीचन्द्र उपाधि रक्षा गर्दै कान्तिपुरहिरो हाफ म्याराथनमा सर्वधिक सफल हरिको कीर्तिमान बराबरी गर्न चाहन्छन् । एपीएफकी कान्छीमाया महिलातर्फ सर्वाधिक सफल धाविका हुन् । उनले २०६७, ०६९ र ०७० मा स्वर्ण जितेकी थिइन् । पाँच वर्षअघि विजेता रहेकी एपीएफकी वृन्दा श्रेष्ठ पनि यसपालि दौड्दै छिन् । २०७१ सालका विजेता आर्मीकी विश्वरुपा पनि सहभागी हुँदै छिन् । त्यसैले महिलातर्फको होड पनि रोमाञ्चक बन्ने आयोजकको अपेक्षा छ ।आर्मीमा जुनियर धावकहरू पनि उत्कृष्ट छन् । त्यसैले स्थापित खेलाडीलाई पन्छाउँदै नयाँ च्याम्पियन पनि आउन सक्छन् । महिला र पुरुष दुवै विजेताले ५० हजार रुपैयाँसहित स्कुटर पाउने भएका छन् । उपविजेताले ३०३० हजार र तेस्रो हुनेले २०२० हजार रुपैयाँसहित मोबाइल पनि पाउने छन् । चौथोले १०१० हजार, पाँचौंले ५५ हजार र छैटौं स्थानमा रहनेले ३३ हजार पाउने छन् । हाफ म्याराथनमा ९ सय ४७ धावक सहभागी छन् । महिलातर्फ १ सय १९ धाविका दौड्दै छन् ।कान्तिपुर पब्लिकेसन्सको थापाथलीस्थित सेन्ट्रल विजनेस पार्कबाट दौड सुरु हुनेछ । त्यसपछि माइतीघर, बबरमहल, बिजुलीबजार, नयाँ बानेश्वर, तीनकुने, कोटेश्वर, जडिबुटी, गट्ठाघर, सानोठिमी, भक्तपुर सल्लाघारी चोक हुँदै कटुन्जेनजिकबाट फर्केर सल्लाघारी चोक, थिमी, गट्ठाघर, जडिबुटी, कोटेश्वर, तीनकुने, नयाँ बानेश्वर, बिजुलीबजार, बबरमहल, माइतीघर हुँदै सेन्ट्रल विजेनस पार्क आएर दौड टुंगिने छ । तीन किमिको ह्विलचेयर दौडमा ३९ सहभागी छन् भने ५ किमि कर्पोरेटमिडियामा झन्डै ५ सयले नाम दर्ता गराएका छन् । ह्विलचेयर दौडमा पहिलाले २०२० हजार, दोस्राले १०१० हजार र तेस्राले ५५ हजार पाउने छन् ।"
अमरसिंह सेमिफाइनलमा,पोखरा अमरसिंह नमूना उच्चमावि शुक्रबार बेसलाइन एकेडेमीलाई १२ रनले हराएर विद्यालयस्तरीय एक्सपर्ट क्रिकेट लिगको सेमिफाइनल पुगेको छ । अर्को खेलमा सत्यवती उमावि दमौलीले स्याङ्जाको सगरमाथा उमाविलाई ३४ रनले हरायो ।
साग पदकधारी सम्मानित,काठमाडौं १२ औं साग खेलकुदको कबड्डीमा कांस्य पदक जितेको महिला टोलीलाई एक वर्षपछि शुक्रबार नेपाल कबड्डी संघले सम्मान गरेको छ । १२ खेलाडीसहित प्रशिक्षक र व्यवस्थापकलाई ट्रयाकसुट र प्रशंसापत्र प्रदान गरियो ।
साई र होराइजन विजयी,भैरहवा यस क्षेत्रको एक्सपर्ट स्कुल क्रिकेट लिग शुक्रबार सुरु भएको छ । साई ग्लोबल एकेडमी भैरहवा र न्यू होराइजन बोर्डिङ बुटवल बिजयी भएका छन् । साईले ग्यालेक्सी स्कुल तिलोत्तमालाई १ सय १३ रन र होराइजनले लुम्बिनी बोर्डिङलाई १३ रनले हराए ।
राष्ट्रपति रनिङ सिल्ड,रुकुम हिमालय मावि खोलागाउँको मैदानमा शुक्रबार नवौं राष्ट्रपति रनिङ सिल्ड खेलकुद सुरु भएको छ । सिल्डमा सामुदायिक र संस्थागत गरी २२ विद्यालयका खेलाडीले फागुन १० सम्म प्रतिस्पर्धा गर्ने छन् ।
जब फोलमन हिंड्न थाले,"ज्याक्सन फोलमनले विस्तारै पाइला चाले । त्यसमा अथाह पीडा झल्कन्थ्यो । उनको दायाँ खुट्टाको तल्लो भागमा दुई साताअघि मात्र डिभाइस जोडिएको थियो । जति बेला उनले पाइला चाले, त्यसलाई नजिकबाट हेर्नेमा उनका बुबा पाउलो र फिजियोथेरापिस्ट इलिन लिमा थिए । फोलमनका प्रत्येक साना पाइलामा दुवैको खुसी असीमित झल्कन्थ्यो । पूर्व फुटबल खेलाडी फोलमनले पनि उत्तरमा एक मुस्कान फ्याले । जति बेला हिँड्दै उनी ठूलो हलमा पुगे । उनलाई हेर्न आएका सबैले ताली बजाएर स्वागत गरे । त्यहाँ सानातिनो खुसीयाली नै छायो । लिमाले आफ्नो खुसी रोक्नै सकिनन् । फोलमनलाई अँगालो हालिन् । भर्खर २४ वर्षमा टेकेका फोलमनले आफ्नो एक खुट्टा गुमाएको पनि दुई महिनामात्र भएको छ । उनको शरीरमा लागेका धेरै चोटमध्ये यो सबैभन्दा ठूलो थियो । र, उनी त्यति बेला घाइते भएका थिए, जति बेला चापाकोएन्सेको टिम बोकेको विमान कोलम्बियाको पहाडमा दुर्घटना भएको थियो । उक्त दुर्घटनामा परेर ७१ जनाको मृत्यु भएको थियो । चापाकोएन्सेले लगभग सबै खेलाडी र प्रशिक्षक गुमाउनुपर्यो । ब्राजिलको यो गुमनाम जस्तै रहेको टिम आफ्नो स्वप्निल यात्राको अन्त्यमा थियो । फोलमन त्यस टिमका दोस्रो रोजाइका गोलरक्षक थिए । दुर्घटनामा बाँच्ने सात जनामध्ये उनी पनि एक थिए । बाँच्नेमध्ये एकजनाको पछि मृत्यु भयो । अहिले फोलमनले गरेको प्रगति देखेर उनको उपचारमा संलग्न सबै अचम्म मानिरहेका छन् । यो प्रगतिमा उनी आफै पनि गर्वित छन् । एक साताको फिजियोथेरापीपछि नै म हिँड्न थालेको छु । यो मेरा लागि ठूलो जित हो, उनले भनेका छन् । चापाकोएन्से फुटबल क्लबले नोभेम्बरमा बेहोरेको दुर्घटनाले बाँकी विश्व स्तब्ध बनेको थियो । त्यसअघि दक्षिण अमेरिका बाहिर यो क्लबबारे बिरलै मात्र सुन्नमा आएको थियो । क्लब दक्षिण अमेरिकाको दोस्रो ठूलो क्लब च्याम्पियनसिप सुडअमेरिकानाको फाइनल पुगेको थियो । ठीक फाइनलअघि टिम दुर्घटनामा पर्यो । त्यसयता क्लब र दुर्घटनामा पर्ने खेलाडीलाई कसले मात्र समवेदना दिएनन् र ? त्यसयता चापाकोएन्से र फोलमन दुवैले धेरै लामो बाटोको सुरुआत तय गरिसकेका छन् । अहिले टिम केही पुराना, अनुबन्ध नभएका र युवा खेलाडीले भरिएको छ । नयाँ प्रशिक्षक पनि आएका छन्, भाग्नर मान्चिनी । हाम्रो यात्रा यहीं रोकिने छैन, हामी यही सन्देश दिन चाहन्छौं, अहिलेका क्लब निर्देशक जोसे कन्स्टाइन भन्छन् । त्यसअघि उनी टिमका गोलरक्षक थिए । उनी ४२ वर्ष पुगिसकेका छन् । उनी भने दुर्घटनाग्रस्त विमानमा थिएनन् । सन् १९७३ मा यो क्लब स्थापना भएको थियो । चापेको ब्राजिलको औद्योगिक सहर हो । सन् २००९ मा मात्र क्लबले पहिलोपल्ट ए डिभिजन खेलेको थियो । फोलमनले मे महिनामा मात्र क्लबसँग अनुबन्ध गरेका थिए । उनले खासै धेरै खेल्न पाएनन्, किनभने पहिलो रोजाइका गोलरक्षक मार्कोस खुबै लयमा थिए । उनले आफ्नो बुवासँग घर पछाडि फुटबल खेल्न सिकेका थिए । अर्को सिजनदेखि फोलमनले मौका पाउने सम्भावना बढी थियो । तर अब त्यसले खास अर्थ राख्दैन । जति बेला विमान दुर्घटनाबारे फोलमनकी प्रेमिकाले उनका बुवालाई सुनाए, उनी स्तब्ध भए । उनलाई अस्पताल लानुपरेको थियो । तर आमा मारिसालाई विश्वास थियो, आफ्नो छोरा बाँच्नेछन् । यही भयो पनि । दुर्घटनाको तीन दिनपछि फोलमनलाई होस भयो । त्यति बेला उनको पूरा परिवार सँगै थियो । अब उनको उद्देश्य पारा एथलेट बन्ने छ । म खेलाडी हुँ र सधैं खेलाडी नै रहने छु, विश्वासले भरिएका फोलमनको अर्को सपना छ । न्युयोर्क टाइम्स"
सडन डेथमा पुलिसको भाग्य,"धरान आयोजक धरान पहेँलो टिमलाई सडन डेथमा हराउँदै चारपल्टको पूर्व विजेता नेपाल पुलिस क्लब यहाँ जारी अन्तर्राष्ट्रिय आमन्त्रण बुढासुब्बा रेडबुल गोल्डकप फुटबलको क्वाटरफाइनल पुगेको छ । निर्धारित समयको खेल ११ को बराबरीमा टुंगिएपछि खेलको छिनाफानो टाइब्रेकरमा भएको थियो । सुरुको ५५ पेनाल्टीमा बराबर भएपछि सडन डेथको सहारा लिइएको थियो । सडन डेथमा धरानका लागि विवेक राईको प्रहार असफल भएपछि पुलिस अगाडि बढेको हो । पुलिसले भारतको युनाइटेड सिक्किमसँग फागुन १० मा खेल्नेछ । टाइब्रेकरमा पुलिसका अजित भण्डारी, तेज तामाङ, बुद्ध लामा, जुमानु राई र अभिषेक रिजालले गोल गरे । धरानका दोर्जे तामाङ, विनोद राई, दिवस मास्के, जोसन राई र योगेश राईले गोल गरेका थिए । सडन डेथमा पुलिसका नीरकुमार राई, भोला सिलवाल, हेम तामाङ मानबहादुर परियार र विक्रम धिमालले गोल गरे । धरानबाट मनोज राई, बन्धन लिम्बू, तीर्थ बस्नेत, हेम लिम्बुले मात्र गोल गरे । विवेकको प्रहार खेर गयो । त्यसअघि निर्धारित ८० मिनेटको खेलमा कप्तान योगेश राईले १७ औं मिनेटमा गोल गर्दै धरानलाई अन्तिमसम्म अगाडि राखेका थिए । तर इन्जुरी समयमा पुलिसका विक्रम धिमालले गोल फर्काउँदै खेल बराबरी गरेका थिए ।"

शीर्षक,विवरण
"पत्रकार महासंघको ताला खुल्यो, पूर्वको चुनाव नरोकिने","प्रकाशित: फाल्गुन ६, २०७३"
विश्व हल्लाउने उद्यमी,"उनी कम्पनीहरूलाई वेबसाइट बनाउन घरमै बोलाउने गर्थे, त्यही कर्मले उनको भाग्योदय भयो । एक अर्को अन्तर्वार्तामा भनेका छन्, इन्टरनेट अत्यन्तै स्लो चल्थ्यो, साढे तीन घण्टामा आधा पेज मात्रै खुल्थ्यो, त्यस क्रममा हामी पिउँथ्यौं, टीभी हेथ्र्यौ र तास खेल्थ्यौं तर नेट खुल्ने प्रतीक्षामा भने कायम रहन्थ्यौंं । तिनै ज्याक मा आज अर्बपति बनेका छन् र उनको व्यापारिक सञ्जाल धेरैका लागि सहयोगी सावित भएको छ । उनले ३३ वर्षको उमेरमा पहिलो पटक कम्प्युटर खरिद गरेका थिए । सन् १९९८ देखि १९९९ सम्म माले चाइना इन्टरनेसनल इलेक्ट्रोनिक कमर्स सेन्टरको प्रमुख भएर काम गरे । सन १९९९ मा उनी त्यो जिम्मेवारी परित्याग गरी आफ्ना साथीका साथ ह्याङझाउमा आएर अलिबाबा खोले । हाल यही अलिबाबा विश्वव्यापी रूपमा फैलिएको छ ।"
रोकिएन अमेरिका छिर्न खोज्नेको लस्कर,"बाटामा पर्ने सयौं होटल अमेरिका छिर्न चाहनेले दैनिक भरिभराउ हुने गरेको उनले सुनाए। हामीकहाँ एजेन्टले ल्याउने हुन्, उनले भने, मकहाँ सम्पर्क भएका एजेन्टले बढी मात्रामा नेपाली ल्याउँछन्।कोलम्बियाको राजधानी बोगोटामा व्यवसाय गरेर बसेका छत्रबहादुर मैनालीले पनि उक्त बाटो भई नेपाली जाने क्रम नघटेको बताए। ट्रम्प उम्मेदवार हुनुभन्दा अघिदेखि मानव तस्करी गरी बीचमा पुर्याइएका थुप्रै व्यक्ति रहेका कारण यस्तो भएको उनको अनुमान छ। तिनलाई अमेरिका छिराउन सकिने आश्वासन दिँदै दलालले लाने गरेको पाइएको छ। एक त तस्करीमा परेकालाई बदलिँदो राजनीतिबारे कमै थाहा हुन्छ, मैनालीले भने, दोस्रो दलालले यति विश्वस्त गराएका हुन्छन् कि अलपत्र परिन्छ भन्ने उनीहरूलाई शंकै हुँदैन। उनका अनुसार त्यसरी अघि बढ्ने आप्रवासीले पानामाको जंगलमा कम्तीमा ४ दिन हिँडेपछि सुरक्षाकर्मी भए ठाउँ पुगी आत्मसमर्पण गर्छन्। केही दिन राखेर तिनलाई देश छाड्ने आदेशपत्र दिइन्छ। त्यही आधारमा उनीहरू कोस्टारिका, निकारागुवा, होन्डुरस, ग्वाटेमाला हुँदै मेक्सिको पुग्छन्। हरेक देशमा उस्तै तरिका अपनाउँछन्। त्यही रुटबाट एक वर्षअघि अमेरिका पुगेका एक नेपालीले टेलिफोनमा दिएको जानकारीअनुसार मेक्सिकोको तापाचुला पुगेर उनीहरू फेरि सुरक्षाकर्मीसँग आत्मसमर्पण गर्छन्। त्यहाँ पनि केही दिन राखेर देश छाड्ने पत्र दिइन्छ। त्यही आधारमा उनीहरू अमेरिकाको क्यालिफोर्नियाको सीमावर्ती मेक्सिकोको तिजुआना विमानस्थलमा उडेर पुग्छन्। मेक्सिकोबाट अमेरिकातिर छिर्ने बार नाघ्न नजिकै भाडामा भर्याङ राखिएका हुन्छन््। २० अमेरिकी डलर लिन्छन्। म पनि त्यही भर्याङ चढेर आएको हुँ, उनले भने, एकैछिनका लागि भर्याङ समाइदिन्छन्। जब माथि पुगिन्छ, फुत्तै झिक्छन्। हामीले ब्वाङग हाम फाल्नुपर्ने हुन्छ। जब अमेरिकी भूमितिर परिन्छ, काम सकियो। अमेरिकी सेनाले केही दिन थुनेर शरणार्थीका रूपमा मान्यता दिने भएकाले मानव तस्करले यो विधि अपनाउँदै आएका हुन्। त्यसरी पुग्नेलाई भागेर आएको होइन, मानव तस्करीमा परेको रूपमा यसअघि लिइँदै आएको छ। ट्रम्पको नीतिले त्यसलाई निरुत्साहन गरेको छ। तस्करीको रुटनेपालसहित अधिकांश एसियाली मुलुकबाट तस्करी गरी लगिनेहरूलाई सबैभन्दा पहिला पुर्याउने मुख्य मुलुक हो सुरेनेम। त्यहाँबाट लगिएका व्यक्तिको वर्गअनुसार देश र मार्ग फरकफरक गर्ने गरिएको स्रोतले जनायो। पचास हजार अमेरिकी डलरभन्दा बढी तिरेर जाने वा पावरफुल व्यक्तिहरूलाई दलालले क वर्गमा राख्छन्। तिनलाई हरेक देशबाट सुविधाजनक ढंगले मेक्सिको पुर्याउन दाउ हान्छन्, स्रोतले भन्यो, ब्राजिल लगेर सिधै मेक्सिकोको उडान गराउनु पहिलो प्राथमिकता हुन्छ। मिलेन भने इक्वेडरबाट र त्यहाँबाट पनि मिलेन भने कोलम्बियाबाट उडाउँछन्। ख वर्गका ती हुन्छन् जो सुरेनेमबाट गुयाना, ब्राजिल, इक्वेडर हुँदै कोलम्बिया ल्याइन्छन्। तिनलाई प्राय: ट्याक्सीमा चढाउने गरिन्छ। कोलम्बियाबाट पानामा हुँदै विभिन्न देश पार गराएर मेक्सिको पुर्याइन्छ। सबैभन्दा पीडित ग वर्गका हुन्छन्। तिनलाई प्राय: ख कै मार्ग प्रयोग गरे पनि धेरैजसो ट्रकमा चढाइन्छ। अधिकांश हिँडाइन्छ। खाना पनि निम्न गुणस्तरको हुन्छ। कति छाक त भोकै हुनुपर्छ। सुत्न भैंसीजस्तै १५२० जनालाई एकै ठाउँमा खाँदिन्छ, यस्ता दृश्य दैनिकजसो देख्दै आएका मैनालीले सुनाए, दलालले कुट्नेपिट्नेसम्म गर्छन्। कतिपय बाटामै मृत्यु हुने प्राय: ग वर्गका हुन्। उनका अनुसार नेपाली सितिमिति क वर्गमा पर्दैनन्। ख मा ५ प्रतिशत हाराहारी पारिन्छन्। बाँकी सबै ग मा। जुनसुकै वर्गमा पारेर लगिए पनि कम्तीमा ३५ लाख रुपैयाँ खर्च भएको हुन्छ। तीमध्ये केही महिलासमेत हुन्छन्।"
पपुवा न्युगिनीबाट ३२ फर्काइँदै,"पीएनजीमा रहेका र शरणार्थी मान्यता पाइनसकेका विदेशीलाई बढीमा २५ हजार डलरसम्म दिएर घर फर्कनका लागि दबाब दिइन थालेको छ, अन्तर्राष्ट्रिय समाचार संस्थाले गरेको रिपोर्टिङबारे आफू जानकार रहेको भन्दै कार्यवाहक राजदूत पाण्डेले घरफिर्तीमा आवश्यक ट्राभलडकुमेन्ट उपलब्ध गराउन र थप सहजीकरण गर्न दूतावास तत्पर रहेको प्रतिक्रिया दिए। उनका अनुसार लाखौं रुपैयाँ खर्चेर पीएनजीसम्म आइपुगेका नेपाली स्वयं दूतावासको सम्पर्कमा आउन नचाहेको र घरफिर्तीको साटो जेजसरी भए पनि शरणार्थी मान्यता पाउन लागिपरेको स्थिति छ। पीएनजीमा रहेका नेपालीसहितका आप्रवासीलाई अस्ट्रेलियाको स्थानीय उच्च आयोगले हेर्दै आएको छ।अस्ट्रेलियाको अध्यागमन तथा सीमा सुरक्षा निकायले कान्तिपुरलाई उपलब्ध गराएको जानकारीमा पीएनजी सरकारले आफू मातहतको मानुस क्षेत्रीय छानबिन केन्द्रले प्रमाणित गरिसकेको र शरणार्थी हैसियत नरहेका विदेशी नागरिकले घर फिर्ता हुनैपर्ने प्रावधानलाई कडाइका साथ अघि सारेको छ। यो निकायले यसरी स्वैच्छिक रूपमा घर फर्कन चाहनेलाई अस्ट्रेलियाली सरकारले निश्चित सहयोग (रकम) उपलब्ध गराउने भएको छ। सबै प्रक्रिया आप्रवासी वा शरणार्थीसम्बन्धी अन्तर्राष्ट्रिय प्रावधानअनुसार परिचालित हुनेछ, यो निकायले पठाएको जवाफमा उल्लेख छ।यसअघि अमेरिकासँग अस्ट्रेलियाले गरेको सम्झौतामा मानुस र नाउरू तथा अन्य प्यासिफिक टापुमा रहेका १२ सय ५० शरणार्थीलाई अमेरिकाले जिम्मा लिएर लगिने भनेको थियो। यसको सट्टामा अस्ट्रेलियाले सेन्ट्रल अमेरिकाबाट शरणार्थी ल्याउने भनिएको थियो। पीएनजीअन्तर्गत रहेको नाउरू घरफिर्ती केन्द्रलाई अस्ट्रेलियाको एम्नेस्टी इन्टरनेसनलले डरलाग्दो खुला जेल भनेर टिप्पणी गर्दै आएको छ। कार्यवाहक राजदूत पाण्डेले पीएनजीमा रहेका नेपाली आफैं सम्पर्कमा आउन नचाहेको अवस्थामा अस्ट्रेलियन उच्चआयोगमार्फत स्थितिको बुझबुझारथ गरिने बताए।"
कतारमा ८० नेपाली अलपत्र,"अक्टोबरदेखि नै तलब पाएका थिएनौं, तैपनि काम गर्दै आएका थियौं, कम्पनीका ड्राइभर रहेका धादिङका रत्न लामाले कान्तिपुरसँग भने, कम्पनी मालिक नै सम्पर्कविहीन भएपछि डिसेम्बर २८ देखि क्याम्पमै बसेका छौं, अहिले छाक टार्नसमेत समस्या छ।अधिकांश कामदारले कम्पनीबाट ४ देखि ५ हजार रियाल (१ लाख ५० हजार रुपैयाँसम्म) तलब लिन बाँकी छ। कतारस्थित नेपाली दूतावासले पीडित कामदारको समस्या समाधान गर्न कतार सरकारलाई आग्रह गरिसकिएको जनाएको छ। सम्बन्धित निकायलाई पत्र पठाइएको छ, दूतावासका एक अधिकारीले भने, कामदार र कम्पनी प्रतिनिधिसँग समन्वय गरिरहेका छौं। अस्ट्रेलियामा युवाको शव फेलाअस्ट्रेलिया सिड्नीको मरुबरा बिचबाट हराइरहेका नेपाली विद्यार्थी सुदीप उप्रेतीको खोजीका क्रममा उद्धारकर्ताले एक नेपाली युवकको शव फेला पारेका छन्। शव आफन्तले पहिचान गरेपछि मात्र को हो भन्ने खुल्नेछ।"
फर्काइदिन अनुरोध,"काठमाडौं रसुवा, राम्चेकी ३३ वर्षीया किप्पा साङ्मो तामाङ २ वर्षअघि तुर्किमिनिस्तान के(कसरी पुगिन्, उनैलाई थाहा छैन। किप्पाले वैदेशिक रोजगारमा जाने निर्णय गरेका बेला उनका श्रीमान् सञ्जय तामाङ मलेसियामा श्रमपसिना बगाइरहेका थिए। तर, गाउँसम्मै सम्पर्कमा आएका एजेन्ट र सर्लाही, परवानीपुर घर भएकी मुख्य एजेन्ट तारामाया तामाङको भनसुनमा परेर भारतको बाटो हुँदै किप्पा विदेश लागेकी थिइन्।तुर्किमिनिस्तानमा पुर्याइएको रहेछ, नातामा दाजु पर्ने राम्चेका कान्छा तामाङले भने, अहिले त्यहाँबाट पनि इराकको बासरा लगिएको छ रे। बेलाबेला सम्पर्कमा आउने किप्पाले घरफिर्तीका लागि हारगुहार गरिरहेकी छ। बगदादस्थित गैरआवासीय नेपाली संघसहितको सहयोगमा खोजी भइरहेको कान्छाले सुनाए।मलेसियामा रहेका सञ्जय अहिले घर फिरेका छन्। बहिनी किप्पाको घरफिर्तीमा पहल गरिरहेका कान्छाले इराक मामला हेर्ने पाकिस्तानस्थित नेपाली दूतावासमा पनि सम्पर्क गरेर सहयोगको आग्रह गरेका छन्।"
२८ परिवारलाई ५ करोड क्षतिपूर्ति,"कुवेतका लागि नेपाली राजदूत यज्ञबहादुर हमालका अनुसार दूतावासले स्थानीय वकिललाई लिएर मुद्दा लडेको थियो। झन्डै ३ सय ५० फाइल छ। सबै छानबिन गरी अदालतमा मुद्दा दयार गरेका छौं, उनले भने, केही टुंगो लागेका छन्। केही टुंगो लाग्ने चरणमा छन्। चितवनका दीपक श्रीमल (४० हजार ६ सय ७०), खोटाङका चन्द्रवोल राई (२५ हजार ३ सय ९९), तेह्रथुमका जीतबहादुर कटुवाल (१५ हजार ९ सय ९२), नुवाकोटका हिकमान तामाङ (१३ हजार ३ सय २०), दाङका जनकबहादुृर बस्नेत (८ हजार ५ सय ३० दिनार) का परिवारले क्षतिपूर्ति पाउने भएका हुन्। मकवानपुरका कामीसिंह गोले (८ हजार ३ सय ५०), तनहुँका यमबहादुर बस्नेत (८ हजार ३ सय), संखुवासभाका गजेन्द्रकुमार विश्वकर्मा (२ हजार १ सय), मोरङका आइतराज तामाङ (२ हजार ६७), बाराका सुकान चौधरी (२ हजार ३०), रुकुमका चित्रबहादुर कुँवर (१ हजार ८ सय ३४), पाँचथरका नबहादुर चेम्जोङ (१ हजार १ सय १९), गुल्मीका दुर्गाबहादुर थापा (१ हजार ९८) र मकवानपुरका अमृतकुमार बम्जन (१ हजार २ दिनार) का परिवारलाई पनि क्षतिपूर्ति उपलब्ध गराइनेछ। काभ्रेका ऋषिप्रसाद सापकोटा, धनुषाका सत्यनारायण शाह सोनार, दोलखाका दिलबहादुर तामाङ, ओखलढुंगाका खडगकुमार राई, तनहुँका वीरबहादुर गुरुङ, मुस्ताङका आईबहादुर दर्जी, महोत्तरीका रामकुमार भण्डारी, रूपन्देहीका विजय विश्वकर्मा, स्याङ्जाका गोविन्द विक, धनुषाका सुताई साह तेली, रुकुमका देवराज ओली, महोत्तरीका दुलार ठाकुर हजाम, पाँचथरका केशरबहादुर नेम्वाङ र संखुवासभाकी सनिता गुरुङका परिवारले ८ सयदेखि २ सय ५० दिनारसम्म पाउने छन्।"
सरकारको कूटनीतिक कार्यशैलीप्रति आपत्ति,"काठमाडौं प्रमुख प्रतिपक्षी दल एमालेले स्वतन्त्र परराष्ट्र नीति, राष्ट्रिय सुरक्षा र हितमा आघात पुग्ने गरी सरकारले गतिविधि गरिरहेको आरोप लगाएको छ। दुई दिनसम्म चलेको पोलिटब्युरो बैठकले सरकारको कूटनीतिक कार्यशैली समेतको समीक्षा गर्दै मुलुकलाई आघात पुग्ने काम भइरहेको भन्दै केही घटनाको दृष्टान्त समेत प्रस्तुत गरेको छ।अन्तर्राष्ट्रिय विमानस्थलमा विदेशी सुरक्षाकर्मीलाई हातहतियरासहित आउन छुट दिने, सार्कको भूमिका कमजोर गर्ने र विगतमा छिमेकी मुलुकसँग भएका सम्झौता र सहमतिको कार्यान्वयनमा ढिलासुस्ती र बहानाबाजी गर्ने कार्य सरकारले गरिरहेको आरोप एमालेको छ। सरकारद्वारा भइरहेको यस्ता गतिविधिप्रति पार्टीको गम्भीर ध्यानाकर्षण भएको छ, एमाले पोलिटब्युरो बैठकद्वारा पारित प्रस्तावमा छ। एयर रुटबारे छलफल गर्न गएको नेपालको सहसचिवस्तरीय टोलीसँग भारतले नेपालमा आउने विमानमा रहने भारतीय सुरक्षाकर्मी फ्लाइट सेक्युरिटी लाई बस्ने सुविधा दिन माग गरेको थियो। त्यो मागमा नेपाली टोलीले भारतलाई सकारात्मक जवाफ दिएको थियो। एमालेले यही विषयलाई गम्भीरतापूर्वक लिएको हो। हाल नेपालमा आउने भारतीय जहाज जेट एयरवेज मा हतियारसहितका सुरक्षाकर्मी हुन्छन्।नेपालमा आउने कुनै पनि जहाजको सुरक्षा गर्नु नेपालको आफ्नो दायित्व र जिम्मेवारीभित्रको कुरा हो, अन्य मुलुकका कुनै पनि जहाजको सुरक्षाका लागि सुरक्षाकर्मी ल्याउनु नपर्ने अनि भारतीय विमानमै मात्र किन सुरक्षाकर्मी छुट्टै ल्याउनुपर्ने? एमाले प्रचार विभाग प्रमुख योगेश भट्टराईले बैठकपछि भने, बस्ने सुविधा दिने खालको सहमतिभित्रको उद्देश्य अर्कै हुन सक्छ भन्ने हाम्रो बैठकको निष्कर्ष हो। पोलिटब्युरो बैठकबाट पारित अध्यक्ष ओलीको राजनीतिक प्रतिवेदनमा सार्कको भूमिका कमजोर पार्ने प्रयास भइरहेको उल्लेख छ। सार्कलाई कमजोर पार्ने भारतको भूमिकालाई रोक्ने सन्दर्भमा नेपाल सरकारले पहल नगरेको ओलीको निष्कर्ष छ। भारतले सार्कको सट्टा बिमस्टेक, बीआईएन जस्ता अन्य संगठनलाई महत्त्व दिइरहेको र सार्कको चाहिँ बैठक नै नहुने अवस्था सिर्जना गरिरहेको एमालेको बुझाइ छ। भारत पाकिस्तान द्वन्द्व, भारतको नेपाल बंगलादेशप्रतिको नीतिलगायतका कारण सार्क कमजोर बनेकाले यसमा नेपालले उचित भूमिका खेल्न नसकेको एमालेको विश्लेषण छ।त्यस्तै चुरे उत्खनन र गिट्टीबालुवालगायतका निर्माण सामग्री भारततर्फ निकासीका लागि खुल्ला गर्न सरकार लचिलो बनेको भन्दै त्यसमा पनि एमालेले चासो प्रकट गरेको छ। नेपालका ठूला आयोजनाहरूका लागि निर्माण सामग्रीहरू पर्याप्त उपलब्ध नहुने तर भारततर्फ निकासीका लागि भने सरकार लचिलो बन्नु घातक भएको एमालेको ठहर छ। ढुंगागिट्टी भारततर्फ निकासी गर्ने गरी खुल्ला नगर्न एमालेले सरकारको ध्यानाकर्षण गराएको छ।एमाले बैठकमा संक्रमणकालीन अवस्थाको अनुचित लाभ उठाउँदै राष्ट्रियता, राष्ट्रिय अखण्डता र सामाजिक सद्भाव खलबल्याउने गतिविधि बढिरहेको भन्दै सदस्यहरूले चिन्ता जाहेर गरेका थिए, उनीहरूले यस्ता गतिविधि रोक्न प्रमुख पार्टीहरूले आफ्ना राजनीतिक कार्यक्रमलाई जनतासमक्ष लगेर त्यस्ता गतिविधिलाई रोक्नुपर्ने धारणा राखेका थिए। विशेष गरी तराईमा सीके राउतलगायतले सञ्चालन गरिरहेका गतिविधिप्रति एमाले बैठकमा विशेष छलफल भएको थियो। मुलुकलाई विखण्डनकै दिशामा लैजाने गरी भएका त्यस्ता क्रियाकलाप रोक्न सरकारले पर्याप्त ध्यान दिन नसकेको निष्कर्ष नेताहरूले निकालेका थिए। यस्ता क्रियाकलापलाई तत्काल नियन्त्रण गरी राष्ट्रिय स्वाधीनता, अखण्डता, सामाजिक सद्भाव, शान्ति र स्थायित्वको रक्षा गर्न सरकारसँग जोडदार माग गरिन्छ, बैठकद्वारा पारित प्रस्तावमा छ।मुलुक संवेदनशील अवस्थामा रहेकाले संविधान निर्माणमा निर्णायक भूमिका खेल्ने दलहरूबीचको आपसी एकतामा हुनुपर्ने बैठकको निष्कर्ष छ। संविधानप्रति असन्तुष्ट रहेका कतिपय दल तथा नेताहरूलाई राष्ट्रिय हित, सामाजिक सद्भाव तथा संविधानमा संस्थागत गरिएका महत्त्वपूर्ण उपलब्धिहरू रक्षाका लागि जिम्मेवारीपूर्ण भूमिका निर्वाह गर्न आग्रह गरिन्छ, बैठकको निर्णयमा छ। तीन तहको निर्वाचन हुन नसके मुलुक गम्भीर संवैधानकि संकटमा फस्ने र प्राप्त उपलब्धिसमेत जोखिममा पर्ने एमालेको ठहर छ। यस्तो परिस्थिति आउन नदिन अविलम्ब तीन तहकै निर्वाचन घोषणा गरी आवश्यक कानुन निर्माण, स्थानीय तहको पुन:संरचनासम्बन्धी प्रतिवेदन कार्यान्वयन र निर्वाचन क्षेत्र निर्धारण आयोग गठन गर्नुपर्ने एमालेको माग छ।बैठकमा अध्यक्ष ओलीले राजनीतिक स्थायित्वका लागि संविधानले निर्दिष्ट गरेको समयअवधिभित्र तीन तहको निर्वाचन सम्पन्न गर्नर्ुपर्ने बताएका थिए। उनले मुलुकको राष्ट्रिय एकता, सामाजिक सद्भाव, सार्वभौमसत्ता, राष्ट्रिय अखण्डताजस्ता पक्षमा गम्भीर चुनौतीहरू देखापरेको उल्लेख गर्दै ती सबै परिस्थितिको सामना गर्ने गरी र मुलुकमा सकारात्मक परिस्थिति निर्माणमा एमालेले भूमिका खेल्ने उल्लेख गरे। अध्यक्ष ओलीले आउँदो चुनावमा बहुमतसहितको पहिलो पार्टी बनाउने लक्ष्यसहित आन्तरिक रूपले अझ सुदृढ र खँदिलो एकता निर्माण गर्न नेताहरूलाई निर्देशन दिए। फागुन तेस्रो साता सुरु हुने मेचीमहाकाली अभियानलाई सफल पार्न पनि ओलीले निर्देशन दिए। बैठकले पार्टी केन्द्रीय सदस्य राधाकृष्ण मैनालीले हालै आफ्नो संस्मरणात्मक पुस्तकमा दिएका अभिव्यक्तिहरू भ्रामक भएको भन्दै खण्डन गरेको छ। स्वतन्त्र विद्यार्थी युनियनको चुनाव मर्यादित ढंगले सञ्चालन हुने वातावरण बनाउन सम्बन्धित निकायको ध्यानाकर्षण पनि गराएको छ।"
पार्टीभित्रै पनि दाहाल दोहोरो दबाबमा,"काठमाडौं चुनाव मिति घोषणाको विषयलाई लिएर प्रधानमन्त्री तथा माओवादी केन्द्र अध्यक्ष पुष्पकमल दाहाल आफ्नै दलभित्रबाट दबाबमा परेका छन्। संविधान संशोधन विधेयक टुंगो र स्थानीय चुनाव प्रक्रिया एकैसाथ अघि बढाउने भन्दै आएका उनलाई बिहीबार माओवादी केन्द्र हेडक्वार्टर बैठकमा चुनावको मिति तोकिहाल्नुपर्नेे पक्ष र पहिले संविधान संशोधन गर्नुपर्ने पक्षको दोहोरो दबाब पर्न गएको हो।बैठकमा नारायणकाजी श्रेष्ठ पक्षले तत्कालै चुनाव मिति घोषणा गरिहाल्नुपर्ने मत जोडदार रूपमा उठायो। श्रेष्ठले संविधान कार्यान्वयन गर्नका लागि अहिलेदेखि नै कार्यतालिका बनाएर तीनै चरणको चुनाव नथाले संकट आउने भन्दै मिति घोषणा तत्काल गर्न माग गरे। श्रेष्ठले मधेसी मोर्चासँग सहमति खोज्ने क्रमलाई मिति घोषणापछि पनि निरन्तरता दिन सकिने भन्दै निर्वाचन आयोगलाई तुरुन्तै बिजनेस दिइहाल्नुपर्ने माग गरेका थिए। तर रामबहादुर थापा, देव गुरुङलगायत नेताले अहिलेकै अवस्थामा चुनावमा गए राजनीतिक सहमति झन् टाढा जाने भन्दै संविधान संशोधन विधेयकलाई टुंगो लगाउने कामलाई प्राथमिकता दिन आग्रह गरे। दाहालनिकट नेताहरूले भने दुवै प्रक्रिया एकैसाथ अघि बढाउनुपर्ने तर्क गरेको स्रोतले बतायो। बैठकमा अरू नेताहरूले बोल्न बाँकी छ।प्रधानमन्त्रीज्यू चुनाव गराउने मुडमा हुनुहुन्छ, तर संशोधन प्रक्रिया अघि बढाउने, स्थानीय निकायको संख्या थप्ने कुरा पनि एकैसाथ हुनुपर्छ भन्ने उहाँको जोड देखियो, नेता प्रभु साहले भने, कुन मितिमा चुनाव गर्ने भन्ने कुरा प्राविधिक प्रश्न हो, राजनीतिक सहमति खोज्दै चुनावमा जाने कुरा सैद्धान्तिक रूपमा अघि बढाइएको छ। बैठक थाल्दै प्रधानमन्त्री दाहालले पछिल्ला दिनहरूमा सत्ता घटक, प्रतिपक्षीलगायत दलहरूसँग गरेको छलफल र निर्वाचन तयारीबारे अवगत गराएका थिए। उनले बोलिसकेपछि श्रेष्ठ, थापालगायतले बोलेका थिए। नेता देव गुरुङले मधेसी मोर्चालाई आश्वस्त पार्ने गरी चुनाव मिति घोषणा गर्न बैठकमा माग गरे। यो चुनावको मात्रै कुरा होइन, संविधान संशोधनसँग जोडिएको विषय हो, त्यसका लागि पहिले मधेसी पक्षलाई सहमतिमा ल्याउन प्रयास गर्नुपर्यो, बैठकमा आफूले राखेको विषय सुनाउँदै गुरुङले कान्तिपुरसँग भने, नत्र मिति घोषणा भए पनि पछि बिथोलिने भयो भने को जवाफदेही हुन्छ? अहिले एमाले र मधेसी दुवै एक्स्टि्रममा छन्, यस्तो बेला हामीले मध्यमार्गी नीति लिनुपर्छ।थापा, गुरुङलगायत उनीहरू निकट नेताहरूले संविधान संशोधन विधेयक पास वा फेल जे भए पनि त्यो संसदको विषय हुने, तर प्रक्रियालाई टुंगो नलगाई चुनावमा जाने निर्णय लिए आत्मघाती हुने धारणा राखेका थिए। उनीहरूले संविधान संशोधन गराउने वाचा पनि माओवादी केन्द्रले नै गरेको हुनाले बीचमा छाड्न नहुने तर्क राखे। निर्वाचनको विकल्प छैन, गुरुङले भने, तर सहमतिमै घोषणा गर्नुपर्छ भन्ने हाम्रो कुरा हो। यसमा सबै जिम्मेवार हुनुपर्यो। थापा पक्षले एमाले र मधेसवादीमध्ये एउटा अर्कोलाई चुनावविरोधी देखाउने, अनि संशोधनविरोधी देखाउने अभियानमा लागिरहेकाले त्यसबाट माओवादी बच्नुपर्नेसमेत तर्क गरेको थियो। बैठकमा नेताहरूले बोल्ने क्रम सकिएको छैन। शुक्रबार प्रधानमन्त्री दाहालको व्यस्तताका कारण शनिबार बैठक बस्न सक्ने नेताहरूले बताए। बैठकले फागुन १० गते संसद् चल्नुअघि एमाले र मोर्चासँग थप छलफल गर्नेसमेत निर्णय गर्यो। हेडक्वार्टर बैठकले संविधान संशोधन र स्थानीय तहको निर्वाचनबारे सरकारले गरेको गृहकार्य र तयारीलाई सकारात्मक भएको निष्कर्ष निकाल्दै पार्टी पंक्ति निर्वाचनमा केन्द्रित हुने निर्णय गरेको थियो। बैठकपछि प्रवक्ता पम्फा भुसालले राजनीतिलाई अग्रगमनमा लैजान स्थानीय तहको निर्वाचन गरेर संविधान कार्यान्वयनलाई गति दिनुपर्ने पार्टीको ठहर रहेको सुनाइन्। जनसंख्याको घनत्वलाई विचार गरी प्रदेश नम्बर २ मा स्थानीय तहको संख्या केही बढाएर भए पनि मधेसी मोर्चालाई निर्वाचनमा ल्याउने र निर्वाचनको मिति घोषणा गर्नेबारे छलफल भयो, उनले भनिन्, यसैका आधारमा छिट्टै स्थानीय तहको निर्वाचनको मिति घोषणा हुन्छ। दाहालले आइतबार चुनाव मिति घोषणा गर्ने भनिए पनि बैठकमा मितिबारे कुरा नभइसकेको स्रोतले बतायो।"
प्रधानमन्त्रीले अझै सहमति प्रयास गर्ने,"काठमाडौं प्रधानमन्त्री पुष्पकमल दाहालले स्थानीय चुनाव मिति घोषणा गर्नुअघि मधेसी मोर्चासँग सहमति प्रयास गर्ने भएका छन्। प्रधानमन्त्री निकट स्रोतका अनुसार दाहालले शनिबार बिहान १० बजे मोर्चाका शीर्ष नेतालाई बालुवाटार डाकेका छन्। मोर्चाको सहमतिमा संविधान संशोधन टुंगो लगाएपछि निर्वाचनतिर लाग्ने यसअघि दाहालले आश्वासन दिँदै आए पनि ठूला तीन दलबीचको बैठक, निर्वाचन आयोगसँगको परामर्शपछि आइतबार स्थानीय चुनाव मिति घोषणा गर्ने प्रधानमन्त्रीको तयारी छ।दाहालले संविधान संशोधन र चुनाव प्रक्रिया एकैसाथ अघि बढाउने आश्वासन भने अझै दिइरहेका छन्। बिहीबार बालुवाटार पुगेका सदभावना पार्टी अध्यक्ष राजेन्द्र महतोसँग उनले यस्तो वचन दिएका हुन्। अहिले पनि म संविधान संशोधनकै लागि सबैसँग कुरा गरिरहेको छु, सँगसँगै मलाई चुनाव मिति घोषणा गर्न तीव्र दबाब पनि छ, दाहाललाई उद्धृत गर्दै बैठक स्रोतले भन्यो, प्रमुख निर्वाचन आयुक्तसँग चुनावबारे कुरा भइसकेको छ। आयोगले आफ्नो तयारी गर्दै गर्छ। म तपाईंहरूसँग संवादमै छु, पर्सि (शनिबार) पनि मोर्चाका सबै अध्यक्षहरूसँग कुरा गर्छु।दाहालले संविधान संशोधन र चुनाव एकै साथ अघि बढाउने वाचा गरे पनि महतोले पहिले संशोधन नभए चुनावको प्रतिवाद गर्ने जिकिर गरे। उहाँ (प्रधानमन्त्री) ले म संविधान संशोधनकै पक्षमा छु, अब मेरै विरुद्धमा आन्दोलन गर्ने भनी प्रश्न गर्नुभयो, महतोले भेटपछि कान्तिपुरसँग भने, मैले मोर्चाको अडान जस्ताको तस्तै राखिदिए। यी दुवै कुरा सँगसँगै जान सक्दैन। उहाँले एकपल्ट फेरि कुरा गरौं भन्नुभएको छ।भेटमा दाहालले राष्ट्रपति निवासमा केही दिनअघि भएको छलफल, त्यसयता पार्टीभित्र र बाहिर भएका कुराकानीहरू चुनावतिरै लक्षित रहेकाले मिति घोषणा र चुनावको बीचमा संविधान संशोधनका लागि सार्थक पहल लिने आश्वासन समेत दिएका थिए।निर्वाचन घोषणा भए प्रतिवाद : मोर्चामधेसी मोर्चाले बिहीबारै बिजुलीबजारमा बैठक गर्दै अहिलेकै अवस्थामा चुनाव मिति घोषणा भए प्रतिवाद गर्ने चेतावनी दिएको छ। मोर्चा नेताहरूले अनौपचारिक बैठक क्रममा संविधान संशोधन विधेयक टुंगो नलाई चुनावमा गए मिति घोषणा गरेकै दिन आन्दोलनको कार्यक्रम पनि घोषणा हुने चुनौती दिएको नेपाल सद्भावना पार्टी अध्यक्ष अनिलकुमार झाले बताए। आइतबार उहाँहरूको चुनाव घोषणा हुँदै छ भन्ने सुनेका छौं, हाम्रो मुद्दा सम्बोधन नभई चुनाव घोषणा भए प्रतिवाद गर्छौं, आन्दोलनको कार्यक्रम घोषणा गर्ने निर्णय गरेका छौं। उनले आन्दोलनको कार्यक्रम कस्तो हुन्छ भनी टुंगो लाग्न बाँकी रहेको बताए। पहिले सरकार कुन रूपमा प्रस्तुत हुन्छ भन्ने विषयले आन्दोलनको टुंगो लाग्ने मोर्चा नेताहरूको भनाइ छ।"
राप्रपा महाधिवेशन आजबाट,"काठमाडौं राष्ट्रिय प्रजातन्त्र पार्टीको नीति र नेतृत्वमा एकाएक देखिएको सहमतिले राजनीतिक सरगर्मी बढाएको छ। दुई पार्टी एक भई बनेको राप्रपाको महाधिवेशनभन्दा २ दिनअघि नै वरिष्ठ नेताहरूलाई मनाउँदै अध्यक्ष कमल थापा पुन: नेतृत्वमा आउने भएका छन्। पार्टीभित्र निकै बहसमा रहेको गणतन्त्र, संघीयता र धर्मनिरपेक्षता जस्ता एजेन्डासमेत फेरबदल भएका छन्। नयाँ सहमतिसहित पार्टीको एकता महाधिवेशन शुक्रबार राजधानीमा सुरु हुँदैछ। ४ दिनसम्म चल्ने महाधिवेशनले पार्टी नीति, नेतृत्व, विधान, एजेन्डालाई अन्तिम रूप दिनेछ। पूर्वपञ्च पृष्ठभूमि बोकेका राप्रपा र राप्रपा नेपाल ३ महिनाअघि एकीकरण भएका थिए। पार्टीलाई बलियो वैकल्पिक राजनीतिक प्रजातान्त्रिक शक्ति बनाउने हाम्रो अभियान हो। नेतृत्वमा भएको सहमतिले हाम्रो अभियानलाई झन् बल पुर्याएको छ, अध्यक्ष थापाले बिहीबार कान्तिपुरसँग भने।पार्टीका वरिष्ठ नेताहरू लोकेन्द्रबहादुर चन्द, पशुपतिशमशेर राणा र डा प्रकाशचन्द्र लोहनीले उनलाई अध्यक्षका रूपमा अघि बढाउन लिखित सहमति दिएका छन्। त्यसअघि नै राजसंस्थाको आवश्यकतासहित थापाले पेस गरेको राजनीतिक कार्यपत्र पार्टीको कार्यसम्पादन समितिले पारित गरिसकेको छ। राजनीतिक कार्यपत्रलाई महाधिवेशनमा छलफल गरी अनुमोदन गराइनेछ।सहमतिअघि थापा, राणा र लोहनी अध्यक्षको आकांक्षी बनेका थिए। तर, पार्टी एकढिक्का भएको सन्देश तल्लो तहसम्म पुर्याउन शीर्ष नेताहरूले त्याग गरेर नेतृत्वमा सहमति गरेको महामन्त्री विक्रम पाण्डेले बताए। यसैबीच लोहनीले हलो चिह्न कार्यकर्ताको भावनासँग जोडिएको भन्दै पार्टीले चुनाव चिह्न हलो राख्न नचाहेमा बुधबारको सहमतिको औचित्य नरहने बताएका छन्। महाधिवेशनको तयारी सबै सकिएको छ। नेतृत्वमा सर्वसम्मति भएको छ। पार्टीको सिद्धान्त, नीति र कार्यदिशा टुंगो लागेको छ। यो महाधिवेशनको महत्त्वपूर्ण पक्ष हो, महामन्त्री पाण्डेले भने। संसद्मा १२ सिटसहितको राप्रपा र २५ सिट रहेको राप्रपा नेपालबीच एकीकरण भएको थियो। महाधिवेशनले राजनीतिक योगदान पुर्याएका नेताहरूलाई उचित सम्मान र भूमिका दिनेछ। पार्टीलाई गतिशील बनाई मुलुकलाई स्थायित्व र समृद्धितर्फ लग्न विभिन्न एजेन्डाहरू पारित गर्दैछ, पाण्डेले भने।संशोधित विधानले अध्यक्षसहित २५ सदस्यीय पदाधिकारीको व्यवस्था गरेको छ। त्यसमा उपाध्यक्ष ५ जना, महामन्त्री ३, कोषाध्यक्ष एक, प्रवक्ता एक, सहमहामन्त्री ५, सहायक महामन्त्री ७ र सहायक प्रवक्ता २ जना रहनेछन्। १६१ सदस्यीय केन्द्रीय समितिमा ६० प्रतिशत संख्यामा मात्र चुनाव हुनेछ। ४० प्रतिशत केन्द्रीय समिति भने अध्यक्षले मनोनयन गर्ने व्यवस्था छ।यसअघि राप्रपा नेपालले राजतन्त्र र हिन्दु राष्ट्रको वकालत गरेको थियो। राप्रपाले भने गणतन्त्र, संघीयता र धर्मनिरपेक्षता अँगालेको थियो। अहिले अध्यक्ष थापाको कार्यपत्रमा राजतन्त्र मुलुकका लागि अनिवार्य रहेको उल्लेख छ। संविधानमा गणतन्त्र र संघीयताको व्यवस्था भएकाले त्यसको विरोध कार्यपत्रमा छैन। अध्यक्षबाहेक केन्द्रीय सदस्यमा मात्र चुनाव हुनेछ। केन्द्रीय सदस्य जितेका समेतबाट पदाधिकारी पछि मनोनयन हुने विधानमा व्यवस्था छ। नेतृत्वमा सहमतिसँग पदाधिकारीमा समेत आवश्यक भागबन्डा मिलाउने आन्तरिक सहमति जुटेको एक नेताले जानकारी दिए। हाल उपाध्यक्ष पदमा तत्कालीन राप्रपाका चन्द, राणा समूहका दीपक बोहरा, बुद्धिमान तामाङ र प्रतिभा राणा छन्। त्यस्तै तत्कालीन राप्रपा नेपालतर्फबाट उपाध्यक्षमा निरञ्जन थापा, राजीव पराजुली र हरिनारायण यादव छन्।त्यस्तै, हाल ६ जना महामन्त्रीमा पहिलेका राप्रपाबाट विक्रम पाण्डे, ध्रुवबहादुर प्रधान र नरेन्द्र चौधरी छन् भने राप्रपा नेपाल पृष्ठभूमिका टंक ढकाल, राजेन्द्र लिङदेन र धवलशमशेर राणा छन्। महाधिवेशनपछि यी दुवै समूहको प्रतिनिधित्व हुने गरी पदाधिकारी मनोनयन गरिने समझदारी बनेको छ। अध्यक्षमा सहमतिसँगै विधानमा नीति निर्धारण तथा निर्देशन समिति गठन हुने सहमतिसमेत बनेको सहायक प्रवक्ता मोहन श्रेष्ठले बताए। उक्त समितिलाई नीति बनाउने, नियुक्तिमा सिफारिसलगायत काम दिइनेछ।महाधिवेशनका लागि छिमेकी भारतबाट कांग्रेस आई, भारतीय जनता पार्टीबाट केन्द्रीय तहका नेता शुभकामना दिन आउने भएका छन्। चीनको प्रतिनिधित्व भने नेपालस्थित चिनियाँ राजदूतले नै गर्नेछन्।"
सद्भावनामा तयारी,"बैठकले सहअध्यक्ष लक्ष्मणलाल कर्णको नेतृत्वमा विधान संशोधन मस्यौदा समिति, उपाध्यक्ष नरसिंह चौधरी रहेको घोषणापत्र तयारी समिति, अध्यक्ष महतो नेतृत्वको आर्थिक समितिसमेत घोषणा गरेको छ। त्यस्तै मृगेन्द्र यादव संयोजक रहेको प्रचार प्रसार समिति, नवलकिशोर साह नेतृत्वको अतिथि सत्कार समिति तथा कर्णकै नेतृत्वमा वीरगन्जको तयारी व्यवस्थापन समिति गठन गरेको छ। बैठकले समसामयिक राजनीतिक विषयमा सात बुँदे प्रस्ताव पास गर्दै मधेसी मोर्चाको माग सम्बोधन गर्ने गरी संविधान संशोधन गर्नुपर्ने माग गरेको छ। गजेन्द्रनारायण सिंहले २०४७ सालमा स्थापना गरेको सद्भावना पार्टी हाल सक्रिय मधेस केन्द्रित पार्टीमध्ये सबैभन्दा पुरानो हो। संसद्मा यसको ५ सिट छ।"
स्थानीय तहको संख्या बढ्ने,"काठमाडौं सरकारले मधेसी मोर्चालाई निर्वाचनमा ल्याउन स्थानीय तह पुन:संरचना आयोगले निर्धारण गरेको स्थानीय तहको संख्या बढाउने तयारी गरेको छ। प्रधानमन्त्री पुष्पकमल दाहालले बिहीबार पार्टीको आन्तरिक बैठकमा त्यसको स्पष्ट संकेत दिएका छन्। मोर्चाले संख्या बढाइए पुन:संरचनालाई स्विकार्न सकिने बताएपछि दाहाल तराईमा स्थानीय तहको संख्या बढाउनुपर्ने पक्षमा छन्। आयोगको प्रतिवेदनमाथि सुझाव दिन गठित कार्यदलले पनि त्यहीअनुसारको सुझाव दिएपछि सरकारलाई थप सहज भएको छ। संघीय मामिला तथा स्थानीय विकासमन्त्री हितराज पाण्डे नेतृत्वको कार्यदलले मधेसी मोर्चालाई सहमतिमा ल्याएर पुन:संरचना कार्यान्वयन गर्न सरकारलाई सुझाएको छ। कार्यदलले बिहीबार साँझ प्रधानमन्त्री दाहाललाई सुझाव प्रतिवेदन बुझाएको हो। तराई मधेस र कतिपय हिमाली ठाउँमा स्थानीय तहको संख्या पुगेन भन्ने असन्तुष्टि छ, कार्यदल संयोजक मन्त्री पाण्डले भने, आयोगले निर्धारण गरेको संख्यामा थप गरेर भए पनि समस्या हल गर्नुपर्छ भन्ने सुझाव दिएका छौं। तर, कति संख्या थप गर्नुपर्नेबारे कार्यदलले कुनै प्रस्ताव गरेको छैन। मन्त्रिपरिषद्ले मुख्यत: मधेसी मोर्चासँग पनि सहमति गर्नुपर्छ र मधेसी जनताको भावनालाई कदर गर्नुपर्छ भन्ने हो, उनले भने। माओवादी केन्द्रका नेता प्रभु साहले प्रधानमन्त्री स्थानीय तहको संख्या थपेर तराईका जिल्लामा पुन:संरचनाप्रति देखिएको असन्तुष्टिलाई सम्बोधन गर्न तयार रहेको बताए। साहका अनुसार पार्टी हेडक्वार्टर बैठकमा बिहीबार प्रधानमन्त्री दाहालले स्थानीय तहको संख्या थपेर भए पनि चुनाव गराउने बताएका थिए। त्यसले मधेसी मोर्चालाई चुनावमा ल्याउने वातावरण बन्छ, प्रधानमन्त्री दाहालको भनाइ उद्धृत गर्दै साहले भने। बालुवाटार स्रोतका अनुसार प्रधानमन्त्री चुनाव गराउने मुडमा रहेकाले त्यस अगाडिका व्यवधानहरूलाई समाधान गर्दै जाने पक्षमा छन्। प्रधानमन्त्रीमाथि स्थानीय निर्वाचनको मिति तोक्न सत्तारूढ दलभित्रै र विपक्षीबाट समेत दबाब छ। निर्वाचन आयोगले पनि फागुन ८ भित्र निर्वाचनको मिति तोकिए मात्र जेठ १ मा निर्वाचन सम्भव रहेको भन्दै आएको छ। मोर्चालाई निर्वाचनका लागि तयार गर्न संविधान संशोधनलाई संसदको प्रक्रियामा लगेर पारित गराउन प्रयास गर्ने र तराईका जिल्लामा स्थानीय तहको संख्या थप्ने विषयमा प्रधानमन्त्री स्पष्ट रहेको साहले बताए। आयोगमार्फत नै बढाउन सिफारिस कार्यदलले प्रतिवेदनमा गर्नुपर्ने आवश्यक फेरबदल स्थानीय तह पुन:संरचना आयोगमार्फत नै गर्दा उपयुक्त हुने सुझाएको छ। प्रतिवेदनलाई कसरी कार्यान्वयनमा लाने विषय मन्त्रिपरिषदको कुरा हो, मन्त्री पाण्डेले भने, तर, कार्यदलले आयोगमार्फत नै संख्या थप्नेदेखि अन्य सच्याउने काम गर्न सुझाएको हो। कार्यदलले पुन:संरचनालाई लिएर समस्या देखिएको ठाउँलाई इंगित गरेको उनले बताए। आयोगले आफ्नो कार्यविधिमा लेखेको जिल्लास्थित प्राविधिक समितिको अधिकतम सहमति सहमतिको प्रक्रियालाई फेरि अवलम्बन गरेर समस्या हल गर्न सकिने कार्यदलको सुझाव छ।"
स्वास्थ्यकर्मीलाई काममा फर्कन अपिल,"काठमाडौं स्वास्थ्य मन्त्रालयले ४८ दिनदेखि आन्दोलनरत स्वास्थ्यकर्मीलाई काममा फर्किन अपिल गरेको छ। मन्त्रालयले आन्दोलनमा रहेका स्वास्थ्यकर्मीलाई कार्यक्षेत्रमा गएर नियमित स्वास्थ्य सेवा सञ्चालन गर्न, जनतालाई सहज रूपमा सेवा प्रवाह गर्न र राष्ट्रिय प्राथमिकताका कार्यक्रमलाई सफल बनाउनका लागि अग्रसरता लिन अपिल गरेको छ। लामो समयदेखि स्तरवृद्धि नभएको, स्वास्थ्य ऐनले व्यवस्था गरेअनुसार कर्मचारीको पदस्थापन नभएको जनाउँदै स्वास्थ्यकर्मीहरू आन्दोलित भएका हुन्। स्वास्थ्य सेवा ऐन २०५३ को व्यवस्था प्रारम्भ हुनुअघि स्तरवृद्धि वा तह मिलान हुनुपर्ने कर्मचारीलाई पदस्थापन गर्न पुल दरबन्दी सिर्जना गरी व्यवस्थापन गर्ने निर्णय मंगलबार बसेको मन्त्रिपरिषद्ले गरेको मन्त्रालयले जनाएको छ। मन्त्रिपरिषदको निर्णयसँगै वर्षौंदेखि अन्योलमा रहेको ऐनको दफा ९ (ख) कार्यान्वयनको विषय टुंगिएको उल्लेख गर्दै मन्त्रालयले स्वास्थ्यकर्मीले उठाएका विषयको सम्बोधन गर्न र कर्मचारीको वृत्ति विकास, दीर्घकालीन व्यवस्थापनका लागि बाटो खोलिसकिएको जनाएको छ।"
युरोपेली आकाशमा लगाइएको प्रतिबन्ध हटाउन आग्रह,"नेपाली एयरलाइन्सहरूको हवाई सुरक्षा मापदण्ड नपुगेको भन्दै युरोपेली महासंघले केही समयदेखि नेपाली हवाई उड्डयनमाथि प्रतिबन्ध लगाएको छ। मन्त्री महतका जनसम्पर्क तथा प्रेस संयोजक एकराज पाठकद्वारा जारी विज्ञप्तिमा भनिएको छ, मन्त्री महतले हाल नेपाली एयरलाइन्सले मापदण्ड पूरा गरेको भन्दै प्रतिबन्ध फुकुवा गर्न आग्रह गरेपछि आयोगका अध्यक्ष जंकरले यस प्रावधानको आवश्यक अध्ययन गरी नेपाल सरकारले उपलब्ध गराउने तथ्यका आधारमा पुनर्विचार गर्ने आश्वासन दिए।"
क्रसर उद्योग मापदण्डविपरीत,"भक्तपुर उपत्यकामा सञ्चालित अधिकांश क्रसर उद्योग मापदण्डविपरीत भएको पाइएको छ । नगरपालिका क्षेत्रमा रोडा, ढुङ्गा उद्योग स्थापना गर्न नपाइने मापदण्डमा उल्लेख छ । काठमाडौं उपत्यका गाविसबिहीन भइसक्दा समेत सरकारले क्रसर उद्योगको व्यवस्थापन तथा वैकल्पिक व्यवस्था गर्नेतर्फ चासो दिएको छैन । सर्वोच्च अदालतको ०६७ साउन २१ को आदेश तथा वातावरण मन्त्रालयको ०६७ भदौ २३ को निर्णय र मन्त्रिपरिषद्को ०७० भदौ १७ को निर्णयबमोजिमको मापदण्ड तथा सर्तको कार्यान्वयन अनुसार उपत्यकामा सञ्चालित अधिकांश क्रसर उद्योग मापदण्डविपरीत ठहरिएका हुन् । मापदण्डमा क्रसर उद्योग सञ्चालन गर्दा आइईई (प्रारम्भिक वातावरण परीक्षण) प्रतिवेदनमा उल्लेखित सम्पूर्ण बुँदा अनिवार्य पालना गर्नुपर्ने, क्रसर मेसिनका लागि सेड राख्नुपर्ने, बफर जोनमा वृक्षरोपण गर्नुपर्ने, घनाबस्ती (१ हजार वा सोभन्दा बढी जनसंख्या वा २ सयभन्दा बढी घरधुरी एकै ठाउँमा केन्द्रित भई बसोबास गरिरहेको क्षेत्र) बाट कम्तीमा २ किलोमिटर पर उद्योग स्थापना गर्नुपर्ने, क्रसर मेसिन राखिएको स्थानबाट कम्तीमा सय फिटको रेडियसको जग्गा उद्योगले प्रयोग गर्ने व्यवस्था गर्नुपर्ने र यसका लागि नापी कार्यालयबाट प्रमाणित नक्सामा २ सय फिट लम्बाइ र २ सय फिट चौडाइका एउटै चक्लाको जग्गा हुनुपर्ने उल्लेख छ । क्रसर उद्योगलाई सर्त पालना गराउनुपर्ने सरोकारवाला निकाय मौन छन् । सर्त तथा मापदण्डको पालना त परै जावस् अनुगमनसमेत गरेको पाइएको छैन । यथास्थितिमा क्रसर उद्योग धमाधम सञ्चालित छन् । रोडा, ढुंगा उद्योग सडकबाट ५ सय मिटर, खोलाको किनाराबाट ५ सय मिटर, शिक्षण संस्थाबाट २ किलोमिटर, स्वास्थ्य संस्थाबाट २ किलोमिटर, धार्मिक, सांस्कृतिक र पुरातात्त्विक महत्त्वका स्थानबाट २ किलोमिटर, सुरक्षा निकायबाट २ किलोमिटर, वननिकुञ्ज र आरक्षणबाट २ किलोमिटर तथा घनाबस्तीबाट २ किलोमिटर, पक्की पुलबाट ५ सय मिटर, हाइटेन्सन लाइनबाट सय मिटर र अन्तर्राष्ट्रिय सीमाबाट एक किलोमिटर टाढा हुनुपर्ने मापदण्डमा उल्लेख छ । उपत्यकामा सर्त तथा मापदण्डबमोजिम क्रसर उद्योग सञ्चालन गर्न सक्ने अवस्था नभएको सरोकारवाला व्यक्तिहरू बताउँछन् । छरछिमेकलाई बाधा नपुर्याई उद्योग सञ्चालन गर्नुपर्ने, उद्योग सञ्चालन गर्दा उद्योगमा भइरहेको काम कारबाहीलाई मूल सडकबाट नदेखिने गरी सञ्चालन गर्नुपर्ने, धूलोलाई बाहिर निस्कन नदिन उद्योग चल्दा पानी छर्की नियन्त्रण गर्ने प्रविधि जडान हुनुपर्ने र वायु एवं ध्वनि प्रदूषणको सम्बन्धमा राष्ट्रिय गुणस्तर तयार भएपछि उक्त गुणस्तर अनुसार प्रदूषण नियन्त्रण गर्नुपर्ने उल्लेख भए पनि उपत्यकामा सञ्चालित उद्योगले कार्यान्वयन गरेको पाइँदैन । भक्तपुरमा ४ क्रसर (कंक्रिट) उद्योग, ललितपुरमा ४४ र काठमाडौंमा ४ गरी उपत्यकामा ५२ क्रसर उद्योग सञ्चालित छन् । घरेलु तथा साना उद्योग कार्यालय भक्तपुरमा स्वीकृति लिएका ६ मध्ये २ उद्योग बन्द भएको कार्यालयका सूचना अधिकारी कमल निरौलाले बताए । घरेलु तथा साना उद्योग कार्यालय काठमाडौंमा स्वीकृति लिएका ५ मध्ये एक बन्द भएको र ४ उद्योग सञ्चालनमा रहेको प्रमुख उद्योग अधिकृत अरुण पोखरेलले बताए । ललितपुरमा भने दर्ता भएका ५८ मध्ये ४४ क्रसर उद्योग सञ्चालनमा रहेको ललितपुरकी प्रमुख उद्योग अधिकृत रोशनकुमारी श्रेष्ठले बताइन् ।गाविस हुँदाको चरणमा मापदण्ड पुर्याएरै सञ्चालन भएका क्रसर उद्योग परिमार्जित सर्त तथा मापदण्ड आएपछि समस्यामा परेको घरेलु तथा साना उद्योग कार्यालयले जनाएको छ । उद्योग दर्ता भएको चरणमा बस्ती बसेको थिएन, बिस्तारै बस्ती बढ्दै गयो, घरेलु तथा साना उद्योग कार्यालय भक्तपुरका प्रमुख उद्योग अधिकृत सीताराम खडकाले भने, नगरपालिका घोषणा भएपछिको अवस्थामा मन्त्रिपरिषद्को बैठकले नगरभित्र क्रसर उद्योग स्थापना गर्न नपाइनेलगायतका सर्त अघि सारेको छ । उद्योग सञ्चालनका लागि निश्चित क्षेत्र निर्धारण नगरी स्वीकृत गर्ने परम्पराका कारण पनि पछिल्लो समय उद्योग समस्याका रूपमा फैलिएको सरोकारवाला बताउँछन् । यी उद्योगहरू पूर्वाधार विकासका लागि नभई हुँदैन, औद्योगिक प्रवद्र्धन शाखाका निर्देशक कृष्णप्रसाद खनालले भने, कुरा रह्यो उद्योग व्यवस्थापन र वैकल्पिक व्यवस्थाको, यस विषयमा सरकारले नयाँ सर्तको तयारी थालेको छ ।"
६ वर्षमा महिला यौनकर्मी दोब्बर,"काठमाडौं राष्ट्रिय एडस तथा यौन रोग नियन्त्रण केन्द्रले मुलुकमा महिला यौनकर्मीहरूको अनुमानित संख्या ५४ हजार रहेको आकलन गरेको छ । यो ६ वर्षअधि गरिएको यस्तै खाले अनुमानको झन्डै दोब्बर हो ।केन्द्रको अगुवाइमा मुलुकमा एचआइभीको जोखिममा रहेका मुख्य समूहबारे विभिन्न संस्थासँगको सहकार्यमा अनुमानित संख्या निकालिएको हो ।एचआईभीको जोखिममा रहेका मुख्य समुहहरूमा महिला यौनकर्मी, पुरुष यौनकर्मी, तेस्रो लिंगी, समलिंगी पुरुष, सुईको माध्यमले लागू पदार्थ लिने व्यक्ति, आप्रवासी कामदार र उनीहरूको यौन साथी पर्छन् ।सन् २०१० मा महिला यौनकर्मीहरूको अनुमानित अधिकतम संख्या २८ हजार ३ सय ५९ थियो । सन् २०१६ मा गरिएको सर्वेक्षणमा महिला यौनकर्मीहरूको अनुमानित न्यूनतम संख्या ४३ हजार ८ सय २९ देखि अधिकतम ५३ हजार ४ सय ८९ देखिएको केन्द्रका निर्देशक डातरुण पौडेलले बताए । उनका अनुसार यो अध्ययन वैज्ञानिक रूपले उपयुक्त हुने गरी नेपाल स्वास्थ्य अनुसन्धान परिषदबाट मान्यता प्राप्त भएर गरिएको हो । यति मात्र नभई तेस्रोलिङ्गी, पुरुष यौनकर्मी, समलिङ्गी पुरुषको अनुमानित संख्या न्यूनतम ८७ हजार ८ सय २६ देखि अधिकतम १ लाख ११ हजार ८ सय ५२ आकलन गरिएको छ ।यस अन्तर्गत तेस्रोलिङ्गी अधिकतम २४ हजार १ सय ८५ जना, पुरुष यौनकर्मी अधिकतम २० हजार ६ सय २५ जना, समलिङ्गी पुरुष, यौन कार्यमा सरिक हुने अन्य पुरुष अधिकतम ६७ हजार ६४ जना छन् । स्वास्थ्य सेवा विभागका महानिर्देशक डाराजेन्द्र पन्तले सर्वेक्षणबाट आएको जानकारी र प्रमाणले स्वास्थ्य क्षेत्रमा भविष्यमा गरिने कार्यक्रमलाई सघाउने बताए ।अध्ययन प्रतिवेदनअनुसार सुईद्वारा लागू पदार्थ लिनेहरूको अनुमानित अधिकतम संख्या ३४ हजार ३ सय ७५ रहेको जनाएको छ । यो अध्ययन मुलुकभरिका एचआईभीको जोखिममा रहेका मुख्य समूहको अनुमानित राष्ट्रिय संख्या आंकलन गर्नुरहेको उल्लेख गर्दै डापौडेलले यसका लागि ४४ जिल्लाबाट तथ्यांक संकलन गरिएको जनाए । बाँकी रहेका ३१ जिल्लाको तथ्यांकका लागि अध्ययन गरिएका जिल्लाको तथ्यांकलाई आधार बनाएर अनुमानित संख्या प्रक्षेपण गरिएको हो ।"
वार्षिकोत्सवमा रक्तदान,"काठमाडौं कान्तिपुर पब्लिकेसन्स प्रालिको २४ औं वार्षिकोत्सवमा आयोजित कार्यक्रममा ७६ जनाले रक्तदान गरेका छन् । पब्लिकेसन्सको कार्यालय सेन्ट्रल बिजनेस पार्कमा आयोजित रक्तदानमा कान्तिपुर पब्लिकेसन्सका ४६, कान्तिपुर एफएमका ५, कान्तिपुर टेलिभिजनका १ र आगन्तुक २४ जनाले रक्तदान गरेका हुन् ।पब्लिकेसन्सका महेश स्वाँर, प्रियंका प्रधान, रामु चौधरी, आँचल सत्याल, ध्रुव तुलाधर, सञ्जीव गिरी, शाश्वत आचार्य, जयश रमन दाहाल, नेपोलियन राई, अविन बराल, सन्तोषकुमार शर्मा, हेमन्त पन्टी, सुवास मघिया, सुरज कार्की, कपिलदेव महतो, रविकृष्ण शाह, अनुषा श्रेष्ठ, विवेक अर्याल, आभास अधिकारी, दीपेन श्रेष्ठ, शिल्पा पौडेल, प्रविन अर्याल, अनिभ मानन्धर, उद्धवप्रसाद वाग्ले, शिशिरराज पाण्डे, ईश्वर अधिकारी, दीपकराज दाहाल, धीरेन्द्रकुमार शाह, रञ्जन केसी, कुमार न्यौपाने, अच्युत खड्का, अर्जुनप्रसाद पाठक, हरिकुमार बस्नेत, सन्तोषकुमार यादव, दीपककुमार दाहाल, विपिन स्वाँर, शिला श्रेष्ठ, महेन्द्र खड्का, श्रेया श्रेष्ठ, अविभन अमात्य, शरद मानन्धर, श्वेता श्रेष्ठ, करिना जोशी, प्रतिभा गुरुङ र सरोज शाहीले रक्तदान गरे । एफएमबाट शर्मिला खनाल, परमानन्द खनाल, गोविन्दबहादुर खत्री, प्रज्ञा थापा र मुरारी भण्डारी थिए । टेलिभिजनका कुमारप्रसाद पाठकले रक्तदान गरे । यस्तै, रक्तदान गर्ने अतिथिहरूमा प्रशान्त आचार्य, शिखा पौडेल, टिना सुवाल, दीपेन्द्रमणि जोशी, गणेश दाहाल, सीताराम वाग्ले, उज्ज्वलराज अर्याल, रुद्रमणि मिश्रा, ऋषिकेश सिलवाल, सञ्जिभ उपाध्याय, उत्तम पनेरु, राजेन्द्र महर्जन, शरद जोशी, दीपक मानन्धर, रमिता मानन्धर, दिनेश न्यौपाने, गिरिराज चौधरी, निराजन बराल, आशिष खतिवडा, विज्ञान मैनाली, बन्धना घिमिरे, सरोजलाल कर्माचार्य, सुमित महर्जन र सन्तोषकुमार मिश्र छन् ।"
राष्ट्रिय स्वार्थलाई महत्त्व दिऔं,"काठमाडौं (कास) पूर्वपरराष्ट्र तथा अर्थमन्त्री भेखबहादुर थापाले आन्तरिक राजनीतिले मुलुकलाई सुनिश्चित बाटोमा लानुपर्ने बताएका छन् । उनले राजनीतिक दल र व्यक्तिगत स्वार्थभन्दा माथि उठेर राष्ट्रिय स्वार्थलाई महत्त्व दिँदै अघि बढ्नुपर्ने बताएका हुन् । त्रिभुवन विश्वविद्यालय, मानविकी तथा सामाजिक विज्ञान संकायअन्तर्गत रहेको अन्तर्राष्ट्रिय सम्बन्ध र कूटनीतिको स्नातकोत्तर कार्यक्रम तेस्रो वर्ष पुगेको अवसरमा बिहीबार आयोजित समकालीन नेपालमा कूटनीतिक अभ्यासका चुनौती विषयक कार्यक्रममा थापाले अन्य मुलुकको जस्तै नेपालको पनि आफ्नै राष्ट्रिय स्वार्थ हुने बताए । कार्यक्रममा मुख्य वक्ताका रूपमा प्रस्तुत भएका पूर्वपरराष्ट्र सचिवसमेत रहेका थापाले भने, विभाजित मानसिकता र राजनीतिमा देखिएको व्यक्तिगत, दलीय स्वार्थका कारण समस्या छन् । संविधान कार्यान्वयनमा चुनौती छ । यो बेला नेपालका राजनीतिक पार्टीहरू सामाजिक, आर्थिक, राजनीतिक रूपमा एकबद्ध हुनुपर्छ ।"
मानव अंग प्रत्यारोपण केन्द्रमा अत्याधुनिक मोडुलर,"भक्तपुर (कास) मानव अंग प्रत्यारोपण केन्द्र भक्तपुरले आफ्नो सेवा विस्तार गर्दै २ वटा अत्याधुनिक मोडुलर अपरेसन थिएटर स्थापना गरेको छ । मुलुकमै पहिलो कलेजो प्रत्यारोपण गरेको केन्द्रले कलेजो प्रत्यारोपण र जटिल शल्यक्रियालाई अझै सहज तथा निरन्तरता दिन मोडुलर ओटीको स्थापना गरेको जनाएको छ । बिहीबार स्वास्थ्यमन्त्री गगन थापाले मोडुलर अपरेसन थिएटर उद्घाटन गरे ।प्रत्यारोपणलाई आवश्यक पर्ने अत्याधुनिक साधन समेटिएर स्थापना गरेको मोडुलर थिएटर ओटीका कारण कलेजो प्रत्यारोपणमा केन्द्र प्राविधिक रूपमा आत्मनिर्भर भएको केन्द्रका कार्यकारी निर्देशक डा पुकारचन्द्र श्रेष्ठले बताए । करिब ६ करोड रुपैयाँको लागतमा मोडुलर ओटी स्थापना गरेको केन्द्रले जनाएको छ । केन्द्रले मृगौला र कलेजो प्रत्यारोपणसँगै मृगौला रोगसम्बन्धी परामर्श तथा सम्पूर्ण उपचार, मृगौला प्रत्यारोपण तथा दानसम्बन्धी जानकारी, युरोलोजी सेवा, मुटु रोग तथा पेटसम्बन्धी उपचार, पोषणसम्बन्धी जानकारी तथा अत्याधुनिक रेडियोलोजी, प्याथोलोजी सेवाको व्यवस्था गरेको श्रेष्ठले बताए ।"
सूचना आदानप्रदान गर्न एमओयु,"काठमाडौं (कास) राष्ट्रिय सूचना आयोग र बंगलादेशको सूचना आयोगबीच सहयोग आदानप्रदान गर्ने सम्झौता भएको छ । राष्ट्रिय सूचना आयोगका प्रमुख आयुक्त कृष्णहरि बास्कोटा र बंगलादेश सूचना आयोगका प्रमुख आयुक्त प्राडा मोहम्मद गोलम रहमानले बंगलादेशको ढाकामा हस्ताक्षर गरेको राष्ट्रिय सूचना आयोगले जनाएको छ । दुई देशबीच भएको समझादरी पत्र (एमओयु) सात बँुदे छ । एमओयूमा आपसी विज्ञता, अनुभव र मानव संशाधनको विकाससम्बन्धी सहयोग आदानप्रदान हुनेछ । समझदारी ५ वर्षका लागि भएको आयोगले जनाएको छ ।"
झालाई विकास पत्रकारिता पुरस्कार,काठमाडौं (कास) पत्रकार धर्मेन्द्र झालाई विकास पत्रकारिता पुरस्कार प्रदान गरिएको छ । विकास पत्रकार मञ्चले विकास पत्रकारिताको संस्थागत विकासमा योगदान पुर्याएको भन्दै झालाई बिहीबार पुरस्कार प्रदान गरेको हो । मञ्च पहिलो वर्ष पुगेको अवसरमा आयोजित कार्यक्रममा संसद्को विकास समितिका सभापति रविन्द्र अधिकारीले झालाई सम्मान गरेका हुन् । अधिकारीले सञ्चारविनाको विकासको कल्पना गर्न नसकिने बताए । कार्यक्रममा मञ्चका अध्यक्ष गोपीकृष्ण ढुंगानाले हरेक वर्ष विकास पत्रकारिता पुरस्कार प्रदान गरिने घोषणा गरे ।
बुद्धको मूर्तिसहित चार पक्राउ,"काठमाडौं (कास) महानगरीय अपराध महाशाखाले पुरातात्त्विक महत्त्वको बुद्धको मूर्ति र विभिन्न वन्यजन्तुको अंगको अवैध ओसारपार र बिक्रीको आरोपमा चार जनालाई पक्राउ गरेको छ । सिन्धुपाल्चोक गातीका अर्जुन मगर, मार्मिङका रामशरण मगर र चितवन भरतपुर २ का काले गुरुङ र इन्दु गुरुङलाई महाशाखाले कागेश्वरी ११ बाट पक्राउ गरेको हो । उनीहरूको साथबाट वन्यजन्तुको अंग जस्तो देखिने पन्जा पनि एक थान बरामद भएको छ । महाशाखाले विशेष सुराकीका आधारमा पक्राउ गरेका चारैजनालाई थप अनुसन्धाका निम्ति काठमाडौं परिसरमा बुझाएको छ ।"
समाजमा नयाँ नेतृत्व,"काठमाडौं (कास) एकीकृत काँडाघारी सेवा समाजको साधारण सभाले डोलनाथ पोखरेलको अध्यक्षताका १५ सदस्यीय कार्य समिति चयन गरेको छ । समितिमा वरिष्ठ उपाध्यक्ष, उपाध्यक्ष, महासचिव र कोषाध्यक्षमा क्रमश: मीनबहादुर खत्री, राजनबहादुर बस्नेत, पुस्कर रेग्मी र ईश्वरी बुढाथोकी तथा सदस्यमा कला घिमिरे, किशोर बस्नेत, हरि सिटौला, राजेशकुमार बस्नेत, गजेन्द्र बस्नेत, विक्रम अधिकारी, अरुणकुमार गुप्ता, भुषण लामिछाने र सुशीला नेपाल छन् । समाज कागेश्वरी मनहरा नगरपालिका वडा१३ काँडाधारीमा रहेको १८ वटा टोल सुधार समितिको छाता संगठन हो ।"
स्थानीय निकाय ठप्प,"५ दिनदेखि धर्नाकञ्चनपुर जिविस र नगरपालिकालगायत स्थानीय निकाय अगाडि कर्मचारी धर्नामा बसेका छन्। कतिपय ठाउँमा गेटमै ताला लगाएका छन्। माग पूरा नभएसम्म काममा फर्किदैनौं आधिकारिक ट्रेड युनियनका जिल्ला संयोजक प्रेम बोगटीले भने, स्थानीय निकायको जिम्मा यहींका कर्मचारीलाई दिइनुपर्छ। स्थानीय निकाय र निजामती कर्मचारीबीच ठूलो भेदभाव गरिएकाले आन्दोलनमा उत्रिनुपरेको भीमदत्त नगरपालिकाकाका इन्जिनियर गोरखबहादुर सिंहले बताए। योग्यता र कार्यक्षमता दुवैतर्फका कर्मचारीको समान छ। निजामतीभन्दा स्थानीय निकायका कर्मचारीले बढी खटिनुपर्ने हुन्छ, उनले भने, भेदभाव पनि हामीमाथि नै भयो।कर्मचारीहरूले माघ १९ देखि चरणबद्ध रूपमा आन्दोलन गर्दै आएका छन्। उनीहरूले राज्य पुनर्संरचना गर्दा स्थानीय निकायमा हाल कार्यरत कर्मचारीहरूलाई प्राथमिकतामा राखिनुपर्ने, कर्मचारीको इच्छाअनुरूप घरपायक क्षेत्रमा समायोजन गरिनुपर्ने र अन्य कर्मचारीसरह समकक्षता कायम गरिनुपर्ने लगायत माग राखेका छन्। सरकारी काममा बाधाकाभ्रे स्थानीय निकाय कर्मचारीको आन्दोलनका कारण जिल्लाका अन्य सरकारी कार्यालयको दैनिक कामकाजसमेत प्रभावित भएको छ। स्थानीय निकायको सिफारिस आवश्यक हुने भएकाले काम प्रभावित भएको हो। सिफारिस अभावमा जिल्ला प्रशासन, नापी र मालपोतलगायत कार्यालयमा सेवाग्राहीको भीड पातलिएको छ। नागरिकता बनाउन र मालपोतमा जग्गा किनबेचलगायतमा सिफारिस अनिवार्य छ। त्यही कारण अन्य सरकारी कार्यालयमा पनि सेवाग्राहीको चाप कम छ। नयाँ संरचनामा जाँदा आवश्यक जनशक्तिमा हाल कार्यरत कर्मचारीलाई नै निरन्तरता दिनुपर्ने, व्यवस्थापन र समायोजन गर्दा समकक्षता निर्धारण गरी तहश्रेणी मिलान गर्नुपर्ने, समायोजनमा जान नचाहने कर्मचारीलाई गोल्डेन ह्यान्डसेकको व्यवस्था हुनुपर्ने लगायत माग राखेर कर्मचारी आन्दोलनमा छन्। स्थानीय निकाय ट्ेरड युनियनको संयुक्त समन्वय समितिमार्फत भएको आन्दोलनमा जिविस, ५ नगरपालिका, ७५ गाविसमा कार्यरत कर्मचारी सहभागी भएको संर्घष समितिका जिल्ला संयोजक तारानाथ बन्जाराले जानकारी दिए।दोहोरो आन्दोलनरुकुम दोहोरो आन्दोलनले रुकुम जिविस सुनसान छ। अहिले जिविस कर्मचारी र तिनले काम गर्ने फाँट व्यस्त हुने बेला हो। जिल्ला परिषद् तयारी, काम सकिसकेका योजनाको भुक्तानी, नयाँ योजनाको सम्झौता गर्ने मुख्य सिजनमै जिविस परिसर सुनसान भएको हो। ८ दिनदेखि काम ठप्प छन्। ७ दिन जिविसमा ताला नै लाग्यो। एक दिन कामै भएन।प्रस्तावित पुथाउत्तरगंगा गाउँपालिकाको केन्द्र तकसेरा तोक्नुपर्ने माग गर्दै आन्दोलित तकसेरावासीका कारण गत माघ २६ र २७ गते तालाबन्दी भएको थियो। जिविस त्यसयता निरन्तर कर्मचारीकै तालाबन्दीमा परेको छ। माघ २८ गते शुक्रबार जिविस खुले पनि कुनै काम भएन। स्थानीय निकायका कर्मचारीको आन्दोलनका कारण शुक्रबार जिविसले कुनै काम गर्न सकेन। त्यसपछि फागुन यता जिविस र जिल्ला प्राविधिक कार्यालय भवनको मुख्य प्रवेशद्वारमा तालाबन्दी गरिएको छ। स्थानीय निकायका कर्मचारीको केन्द्रीय कार्यक्रमअनुसार जिविस, जिल्ला प्राविधिक कार्यालय, नगरपालिका र गाविसमा कार्यरत कर्मचारीहरूले तालाबन्दी गरेर काम बहिस्कार गर्दै आएका छन्। संघीयताको कार्यान्वयन हुँदा कर्मचारीको समायोजनमा आफूहरूको पनि सम्मानजनक समायोजनको मुख्य मुद्दा लिएर स्थानीय निकायमा कार्यरत कर्मचारी आन्दोलित छन्। यही फागुन १३ गते जिविस परिषद् तय गरिएको छ। कर्मचारीको आन्दोलनकै कारण जिविस परिषदका लागि आवश्यक तयारीमा ढिलाइ भइरहेको छ। जिविस परिषद् तयारीस्वरूप बिहीबार बोलाइएको एकीकृत योजना तर्जुमा समितिको बैठक बस्न सकेन। अन्य कार्यक्रमको तालिका पनि प्रभावित भइरहेको छ। स्थानीय विकास अधिकारी नरेन्द्रकुमार रानाले जिविस परिषद् तयारीस्वरूपका केही बैठक बाँकी रहेको बताए। बिहीबारका लागि तय भएको एकीकृत समितिको बैठक स्थगित भएको उनले स्वीकारे। परिषद्का लागि गर्नुपर्ने तयारी त हामीले सकिसकेका छौं, उनले भने, कर्मचारीको माग सम्बोधनका लागि केन्द्रमा वार्ता भइरहेको छ, यो टुङ्गिनेवित्तिकै हाम्रो तयारीले तीव्रता पाउँछ।"
मानसिक विकृतिले बढ्यो यौनहिंसा,"बुटवल विवाहको लोभ देखाएर बगाह १ चनौलीका सुफियान खानले १४ वर्षीया बालिकालाई बन्धक बनाएर यौन शोषण गरे। अभिभावकको उजुरीपछि जिल्ला प्रहरी कार्यालय रूपन्देहीले माघ ५ मा उनलाई पक्राउ गर्यो। २० वर्षे खान अहिले जबरजस्ती करणीको अभियोगमा थुनामा छन्। पिसाब फेर्न घर बाहिरको शौचालयमा गएकी १३ वर्षीया बालिका पुस २९ मा यौन शोषणमा परिन्। अभिभावकको उजुरीपछि छिमेकी पश्चिम अमुवा २ लक्ष्मणगन्जका अल्लम खान पक्राउ परे। १८ वर्षे खान अहिले जबरजस्ती करणीको अभियोगमा थुनामा छन्। जिल्ला प्रहरी कार्यालयको तथ्यांक हेर्दा रूपन्देहीमा जबरजस्ती करणीका घट्ना ह्वात्तै बढेका छन्। चालु आर्थिक वर्षको ७ महिनामा ४४ वटा बलात्कारका उजुरी दर्ता भएका छन्। त्यसमा २८ वटा बलात्कार र १६ वटा बलात्कार प्रयासका हुन्। १६ वर्षमुनिका बालिका १६ जना छन्। विवाहको प्रलोभन देखाएर नाबालिकालाई ललाइफकाइ यौन शोषण गर्नेमा ४ जना छन्। ५ वर्षअघि १५ वटा मात्र बलात्कारका उजुरी दर्ता भएकामा पछिल्ला वर्षमा त्यसको संख्या बढ्दै गएको छ। आर्थिक वर्ष ०७२०७३ मा ५२ वटा बलात्कारका उजुरी दर्ता भएका थिए। आव ०७१०७२ मा ४९ वटा बलात्कारका उजुरी थिए। आव ०७००७१ मा ४४ वटा बलात्कारका उजुरी दर्ता भएका थिए। आव ०६९०७० मा भने ३२ वटा बलात्कारविरुद्धका उजुरी दर्ता भएका थिए। आव ०६८०६९ मा जम्मा १५ वटा उजुरी दर्ता भएका थिए। यसमध्ये १६ वर्षमुनिका बालिका १ सय २१ छन्। विज्ञहरू सामाजिक संरचना र मानसिक प्रभावले बलात्कारका घटना बढेको बताउँछन्। मनोविज्ञानका सहायक प्राध्यापक जीवनकुमार पौडेलका अनुसार पछिल्लो समय मान्छेमा मानसिक विकृति बढ्दै जाँदा बलात्कारका घटना बढेका छन्। आध्यात्मिक शिक्षा, नैतिक शिक्षा र सामाजिक काममा संलग्नता घटदा मानिसमा अहिले असन्तुष्टि बढेको छ। उनले भने, बाहिरी रूपमा हेर्दा उत्तेजना बढाउने खानेकुराको प्रयोग, लुगा, सञ्चार र सामग्रीले पनि मानिस मानसिक रूपमा विकृत भई यौन हिंसामा संलग्न हुने गरेको पाइन्छ। बलात्कारका घटनाको अनुसन्धानमा खटिएका अधिवक्ता शिवप्रसाद गौडेल लागूऔषधको सहज उपलब्धता र प्रयोग, होटल तथा रेस्टुरेन्टमा अबेरसम्म बस्न पाइने सुविधा र इन्टरनेटमा पाइने यौन उत्तेजनाका सामग्रीलाई प्रमुख कारण मान्छन्। पश्चिमेली संस्कृतिको सिको गर्ने संस्कृति बढदै जानु तर महिला तथा बालिकाको सुरक्षा नहुनुले पनि पछिल्लो समयमा बलात्कारका घटना बढेका हुन्। बलात्कारलाई पुरुषका हकमा बहादुरीका रूपमा सोच्ने र महिलालाई चरित्रहीनका रूपमा हेर्ने भएकाले पनि विकृत मानसिकता भएकाहरू बलात्कारका घटनामा संलग्न हुने गरेको उनको बुझाइ छ। जिल्लामा भएका सबैजसो बलात्कारका घटनाको अध्ययन गरेको छु, वकालत मञ्चबाट नि:शुल्क वकालतको कामसमेत गरेका अधिवक्ता गौडेलले भने, सबैजसो घटनाको प्रकृति हेर्दा बलात्कारका घटना कारबाहीको दायरमा आउँदैनन् या बच्न सकिन्छ भनेर पीडकहरू संलग्न भएको पाइन्छ।बलात्कारमा परेका आधाजसो महिला शारीरिक तथा मानसिक रूपमा विछिप्त हुने गरेका छन्। लुम्बिनी अञ्चल अस्पताल बुटवलमा स्त्री तथा प्रसूति रोग विशेषज्ञ डा श्रीधर आचार्य प्रजनन अंगको विकास नहँुदै यौनसम्पर्क हुँदा उनीहरूमा तत्काल मात्र होइन, दीर्घकालसम्म पनि समस्या देखिने बताउँछन्। बलात्कारमा परेका अधिकांश महिला तथा बालबालिका समाजबाट पनि विस्थापित हुने गरेका छन्। विस्थापित हुनेमा बालिका बढी छन्। अदालतको लामो प्रक्रियाका कारण पीडकहरू उम्कने गरेका छन्। पीडित बालिका सहज न्यायबाट विमुख भएका छन्। मुद्दा जित्दासमेत क्षतिपूर्ति दिलाउने र घर समाजमा स्थापित गर्ने काम अहिलेसम्म कुनै निकायबाट हुन सकेको छैन। बलात्कारका घटनामा धेरैजसो आफन्त पीडक हुने भएकाले पनि न्याय र सुरक्षामा आफन्त नै विपक्षमा उभिने गरेको पाइन्छ। आफन्तले नै प्रमाण लुकाइदिँदा पीडकहरू सजिलै उम्किने गरेका छन्। यसले गर्दा बलात्कारमा परेकाहरू न्याय प्रक्रियाबाट प्रभावित हुने गरेको अनुसन्धानमा खटिएका प्रहरीहरू बताउँछन्। पीडित र साक्षीले बयान फेर्ने र प्रमाण लुकाउने गर्दा बलात्कारका घटनामा सहज न्याय पाउन सकेका छैनन्, रूपन्देहीका प्रहरी नायब उपरीक्षक बेलबहादुर पाण्डेले भने, यसले प्रहरीमाथि पनि समस्या निम्ताएको छ। समाजशास्त्रका प्राध्यापक मीनप्रसाद भुसालका अनुसार बलात्कारका धेरै घटना अभाव पूर्ति गरिदिएर वा प्रभावमा पारेर हुने गरेका छन्। बलात्कारमा महिला वा बालिकालाई नै दोषी ठान्ने परम्परा धेरै छ, उनले भने, पीडितलाई स्थापित र पीडकलाई विस्थापित गर्न सके बलात्कारका घटना दोहोरिने छैनन्।"
प्रशासन भवन अलपत्र,"सल्यान काम सुरु भएयता चार जना प्रमुख जिल्ला अधिकारी फेरिए तर जिल्ला प्रशासन कार्यालय सल्यानको भवन अझै बनिसकेन। मुख्य ठेकेदारको बेवास्ता र पेटी ठेकेदार भागेपछि निर्माणाधीन कार्यालय र आवास भवन अलपत्र परेको हो। अढाई तलाको ३८ कोठे कार्यालय र ११ कोठे आवास भवन निर्माणका लागि ३ करोड २० लाख रुपैयाँ विनियोजन गरिएको थियो। तुल्छी दुर्गाजागृतीदर्शना जेभी कैलालीका ठेकेदार धीरेन्द्र शाहीले भवन बनाउने ठेक्का लिएका थिए। २०६९ जेठ २ गते ठेकेदार पक्षसँग भएको सम्झौता भई २०७० माघ २ सम्म सम्पन्न गर्ने उल्लेख थियो। कार्यालयको निरन्तर ताकेतापछि गत वर्ष मुख्य ठेकेदार आएर काम गरे पनि यस वर्ष भने अत्तोपत्तो छैन। ठेकेदार नआएकैले काम सुरु हुन सकेको छैन। आवास र कार्यालय भवनको सबैभन्दा माथिल्लो तलामा पर्खाल, भ्यालढोका, रंग र बिजुली लाइनको काम बाँकी छ। भवन नबन्दा अहिले एउटै कोठामा दुईवटा फाँटको काम सञ्चालन गर्नुपरेको छ। निर्माणाधीन भवनका कारण प्रशासन परिसर साघुँरो हुँदा सेवाग्राहीलाई कामकाजमा समस्या छ। घाटा हुने भन्दै पेटी ठेकेदारले बीचैमा काम छाडेर भागेको कार्यालयले जनाएको छ। कार्यालय भवनको ७५ प्रतिशत र निवास भवनको ८५ प्रतिशत काम सम्पन्न भइसकेको प्रजिअ भरतबहादुर बुढाथोकीले बताए। पछिल्लो समयमा ठेकेदारले कर नतिरेका कारण म्याद नथपिएको उनले जानकारी दिए। निर्माणको काम छिट्टै अगाडि बढाउन बारम्बार आग्रह गर्दा अटेरी गरेको र सम्पर्कविहीन भएकाले अब ठेकेदार धीरेन्द्र शाहीसँग ठेक्का तोड्ने प्रक्रियामा जाने प्रजिअ बुढाथोकीले बताए। बाँकी लाग्ने खर्चको इस्टमेट गरी नयाँ टेन्डरको प्रक्रिया अगाडि बढाइएको छ, उनले भने, ठेकेदारले मनोमानी गरेकाले कालोसूचीमा राख्ने तयारी हुँदै छ।"
फेरि सामूहिक बलात्कार,"घटनामा संलग्न रहेका थापा र गुरुङलाई फागुन २ गते छुट्टाछुट्टै स्थानबाट पक्राउ गरेको बेलबारीका प्रहरी निरीक्षक रामजी कटुवालले बताए। उनीहरूले प्रयोग गरेको को९प ८४४ र को१७प ५३१० नम्बरको मोटरसाइकलसमेत नियन्त्रणमा लिएको उनले बताए। उनीहरूलाई अपहरण, शरीर बन्धक र जबर्जस्ती करणीअन्तर्गत मुद्दा चलाउने प्रक्रिया अघि बढाएको कटुवालले बताए। किशोरी धरानस्थित बीपी कोइराला स्वास्थ्य विज्ञान प्रतिष्ठानमा उपचारपछि परिवारसँग छिन्।"
खानेपानी सुचारु गर्नू,"नेपालगन्ज उच्च अदालत तुलसीपुरले खानेपानी सेवाबाट उपभोक्तालाई वञ्चित नगर्न सम्बन्धित निकायलाई परमादेश गरेको छ। नेपालगन्ज१ की मुन्नीदेवी बनेनीले दायर गरेको रिट निवेदनउपर सुनुवाइ गर्दै न्यायाधीशद्वय शेषराज सिवाकोटी र सारंगा सुवेदीको संयुक्त इजलासले उपभोक्तालाई खानेपानी सेवा सुचारु गर्नू, गराउनू भन्दै विपक्षीका नाममा आदेश दिएको हो। इजलासले उक्त सेवा सुचारु नहुँदाको अवधिमा वैकल्पिक व्यवस्थासमेत गरी उपभोक्तालाई खानेपानीको सुविधा उपलब्ध गर्नू भनी विपक्षीका नाममा आदेश दिएको हो।"
आगोले लाखौंको क्षति,"दमक छुट्टाछुट्टै आगलागीमा झन्डै १ करोड ३४ लाख बराबरको क्षति भएको छ। विद्युत् सर्ट भई आगो लाग्दा राजघाट ८ मा करिब ३९ लाख मूल्य बराबरको क्षति भएको हो। बिहीबार बिहान साढे ६ बजे स्थानीय मनमाया लिम्बूको तीनतले काठको घर पूर्णरूपमा जलेर नष्ट भएको छ। घरभित्र रहेको नगद ३ लाख, १० तोला सुन, ८० तोला चाँदी, ८० मन धानसहित अन्य सम्पूर्ण सामान जलेर नष्ट भएको पीडित परिवारले जनायो। त्यस्तै विद्युत् सर्ट भएरै झापाको दमक ५ दुम्सेस्थित टेकबहादुर काम्वाङको घरमा समेत बुधबार राति आगलागी भएको छ। प्रहरीका अनुसार २० लाख मूल्य बराबरको धनमाल नष्ट भएको छ। इलाम, साक्फारा २ का धनबहादुर मगरको घरमा बिहीबार बिहान आगलागी हुँदा १५ लाख मूल्य बराबरको क्षति भएको छ। बिहान २ बजेतिर विद्युत् सर्ट भएर आगलागी हुँदा मगरको एउटा घर, एउटा स्कुटर, २ वटा बाख्रा जलेको प्रहरीले जनाएको छ। धरानमा पनि लोडसेडिङका बेला इन्भर्टर सर्ट भएर धरान६ निकेतन गल्लीस्थित एक पसलमा आगलागी हुँदा बुधबार राति करिब ६० लाख रुपैयाँको धनमाल जलेर नष्ट भएको छ। प्रहरीका अनुसार सन्तोषकुमार भगतको पसलमा आगो लागेको हो।"
"प्रतिवेदन टुंग्याऊ, चुनावमा जाऊ","स्थानीय तह पुन:संरचना आयोगको प्रतिवेदन अध्ययनका लागि संघीय मामिला तथा स्थानीय विकासमन्त्री हितराज पाण्डे नेतृत्वमा गठित मन्त्रीहरूको तीन सदस्यीय सुझाव कार्यदलले संयुक्त लोकतान्त्रिक मधेसी मोर्चाका नेताहरूसँग छलफल गरी चुनावी वातावरण निर्माणका लागि जुन प्रयास गरेको छ, त्यो आफैंमा सकारात्मक छ। प्रतिवेदन तयार गर्ने क्रममा मधेसी मोर्चाका नेताहरूले संवाद र छलफलको प्रक्रियालाई अस्वीकार गरेपछि आयोगले उतिबेला त्यत्तिकै प्रतिवेदन तयार पारेको थियो। तर, अहिले कार्यदलले मधेसी मोर्चाका नेताहरूसँग छलफल गरेर प्रतिवेदनमाथि जुन हिसाबले अपनत्वको खोजी गरेको छ, त्यो सराहनीय छ। स्थानीय तहको निर्वाचनको सुरुवाती गर्ने विषय नै यही प्रतिवेदनको कार्यान्वयनसँग जोडिएको छ। त्यसैले पनि पुन:संरचना आयोगको प्रतिवेदनसँग जोडिएका सवाललाई छिटोभन्दा छिटो टुंगोमा पुर्याउन जरुरी छ।निर्वाचनको मिति घोषणा गर्न र त्यसअनुरूपको तयारी थाल्न धेरै ढिला भइसकेको अहिलेको अवस्थामा सरकारले छलफल गर्ने मात्र होइन, असन्तुष्टिहरूलाई सम्बोधन गर्दै समाधानको अधिकतम उपाय खोज्ने हो। कार्यदलसँगको छलफलका क्रममा मधेसी मोर्चाका नेताहरूले तराईमधेसमा स्थानीय तहको संख्या थप गर्नुपर्ने जुन प्रस्ताव गरेका छन्, त्यसैको सेरोफेरोमा रहेर समस्याको समाधान खोज्नु उपयुक्त हुन्छ। यसरी संख्या केही मात्रामा थपघट गर्दा स्थानीय तहमा ठूलो उलटफेर हुने होइन। फेरि यस्तो संशोधनले मधेसी मोर्चाको असन्तुष्टिलाई सम्बोधन गर्छ भने प्रतिवेदनलाई केही हदसम्म परिमार्जन गर्न सरकार र राजनीतिक दलहरू तयार हुनुपर्छ। आयोगको प्रतिवेदनमा अडिग हुनेभन्दा सरकार र राजनीतिक दलहरूले स्थानीय तहको संख्या थपघटमा लचिलो हुँदै मुलुकमा निर्वाचनको वातावरण निर्माण गर्न जरुरी छ।असन्तुष्ट मधेसी मोर्चाले पनि आफूले अघि सारेका मागहरू हुबहु समाधान हुनैपर्छ भन्ने अडान त्याग्नुपर्छ। र, स्थानीय तह थपघटमा मिलनविन्दु खोजेर नयाँ संरचनाअनुरूपको स्थानीय तहको निर्वाचनका लागि अघि बढ्नुपर्छ। स्थानीय तहको पुन:संरचनासम्बन्धी यो प्रतिवेदनलाई तत्काल टुंगो लगाउन सकेमात्र निर्वाचनको वातावरण बन्छ भन्ने कुरालाई सरकार र सरोकारवाला सबैले हेक्का राख्नैपर्छ। त्यसैले पनि सरकार तथा प्रमुख राजनीतिक दलहरू र असन्तुष्ट मधेसी मोर्चाले आआफ्ना अडान र आग्रह त्याग्दै मिलनविन्दुको खोजी गर्नैपर्छ। निर्वाचन आयोगले फागुन पहिलो साताभित्रै स्थानीय तह पुन:संरचना आयोगको प्रतिवेदन कार्यान्वयनमा लगे आगामी जेठभित्र स्थानीय तहको निर्वाचन गर्न सकिने अन्यथा सम्भव नभएको समयसीमा तोकिसकेको छ। आयोगको यो समयसीमालाई ख्याल गरेर पनि प्रतिवेदनलाई छिटोभन्दा छिटो किनारा लगाउनुको विकल्प छैन। अहिलेको अवस्थामा हेर्नेे हो भने आयोगको प्रतिवेदन कार्यान्वयनको अवस्थाले नै चुनावी वातावरण निर्माण गर्ने हो। यसैका कारण सरकारले निर्वाचनको मिति घोषणा गर्नसमेत आनाकानी गरिरहेको देखिन्छ। त्यसैले पनि आयोगको प्रतिवेदनलाई आवश्यक परिमार्जनसहित छिटोभन्दा छिटो टुंगो लगाएर स्थानीय तहको चुनावको मिति घोषणा गर्नु नै अहिलेको आवश्यकता हो।स्थानीय तहको निर्वाचनका लागि आवश्यक पर्ने कानुनहरू बनिसकेको अहिलेको अवस्थामा तत्काल गर्नुपर्ने काम भनेकै स्थानीय तह पुन:संरचनासम्बन्धी प्रतिवेदनको टुंगो र निर्वाचन मितिको घोषणा नै हो। त्यसैले पनि सरकारले आयोगको प्रतिवेदन टुंगो गर्ने विषय होस् वा निर्वाचन मिति घोषणा गर्ने सवाल नै किन नहोस्, यी दुवै पक्षमा ढिलाइ गर्नु हुन्न। यी दुई कामले मात्रै निर्वाचनको वातावरण बनाउने हो। निर्वाचन आयोगले समेत जेठ १ र २१ गते गरी दुई चरणका लागि मिति प्रस्ताव गरिसकेको छ। आयोगले मिति नै प्रस्ताव गरिसकेको अवस्थामा सरकारले मिति घोषणाका लागि कुनै हिसाबले पनि ढिलाइ गर्नु हुन्न। त्यससँगै संसद्मा विचाराधीन संविधान संशोधन प्रस्तावलाई अहिले झैं विचाराधीन अवस्थामै राख्ने वा त्यसको पनि टुंगो लगाउने विषयमा दलहरूबीच सहमति हुन आवश्यक छ। दलहरूबीच हुने यस किसिमको सहमतिले नै मुलुकलाई स्थानीय तहको निर्वाचनमा होम्नेछ।"
"भारतको प्रतिरक्षा बजेट, सुरक्षा नीति र नेपाल","यही फेब्रुअरी १ का दिन आर्थिक वर्ष २०१७१८ को लागि प्रस्तुत बजेटमा भारत सरकारले गत वर्षभन्दा ५ प्रतिशतले वृद्धि गरी प्रतिरक्षा खर्च ५३५ अर्ब अमेरिकी डलर पुर्याएको छ। हुन त कुनै पनि मुलुकको प्रतिरक्षा खर्च त्यसको सैन्य क्षमताको प्रत्यक्ष मापक हुनुसितै राष्ट्रिय सुरक्षा नीतिकै सेवा हुने भए पनि कतिपय सुरक्षा विज्ञ भने यो खर्चको फाँटवारीले भारतको सैन्यशक्ति मापन गर्न सकिँंदैन भन्छन्। किनभने यो सेवा निवृत्त सेनाको पेन्सन बाहेकको रकम हुनुको साथै लोकतान्त्रिक मुलुकहरूको समेत प्रतिरक्षा बजेटमा पारदर्शिताको सम्भावना न्युन हुने गर्छ। यो अनुमानित खर्चले अब आउँदो तीन वर्ष (२०२०) भित्र भारत विश्वकै तेस्रो सैन्य शक्तिराष्ट्र हुने विशेषज्ञहरूको निर्विवाद भनाइको पनि पुष्टि गर्दैन। संयुक्त राज्य अमेरिका र चीनपछि भारत नै यस्तो राष्ट्र हुनेछ, जसको आर्थिक वृद्धिकै अनुपातमा प्रतिरक्षा खर्च पनि बढ्नेछ। महाशक्ति राष्ट्र बन्ने होडमा निकै पछाडि परे पनि परम्परागत प्रतिरक्षा खर्चमा बेलायत, फ्रान्स, रूस, जापान र जर्मनीजस्ता शक्तिराष्ट्रहरू भन्दा भारतले फड्को मार्नेछ। बढ्दो प्रतिरक्षा खर्च क्षमताको चरणमा संयुक्त राष्ट्र संघ सुरक्षा परिषदको पाँचमध्ये तीन स्थायी सदस्य राष्ट्रहरूभन्दा तुलनात्मक रूपमा भारत अगाडि रहनेछ।अन्तर्राष्ट्रिय राजनीतिमा आर्थिकभन्दा सैन्यशक्ति क्षमताको बढी महत्त्व हुने तथ्य द्वितीय विश्वयुद्धपछिको जापानको अनुभव र उदाहरणबाट सबैले बुझेका छन्। कुनै पनि राष्ट्रको सैन्यशक्ति त्यसको कूटनीतिक र परराष्ट्र नीतिको सफलता वा असफलतासित अविछिन्न रूपमा जोडिएको हुन्छ। भारतको बढ्दो प्रतिरक्षा बजेटले राष्ट्रिय सुरक्षा चुनौतीको व्यवस्थापन गर्ने उद्देश्यसितै आफ्नो सैन्य क्षमताले अन्तर्राष्ट्रिय सम्बन्धलाई समेत आफ्नो स्वार्थ अनुकूल प्रभावित गर्ने महत्त्वाकांक्षा राखेको छ। तर दक्षिण एसिया नै यस्तो क्षेत्र हो, जहाँ भारतको सैन्य उच्चाकांक्षाको प्रभाव पाकिस्तान बाहेक अन्य छिमेकीहरूमा प्रत्यक्ष परेको आभाससम्म पाइँदैन। पोहोर भारतको करिब ५१ अर्ब अमेरिकी डलर बराबर दाँजोमा पाकिस्तानको प्रतिरक्षा खर्च ७६४ अर्ब डलर थियो। अहिले पाकिस्तानको कुल वार्षिक बजेट बराबर भारतको प्रतिरक्षा बजेट पुगेको छ। नेपालको कुल वार्षिक बजेट बराबर पाकिस्तानको प्रतिरक्षा बजेट भए पनि हामीले कुनै डर र चिन्ता लिनुपरेको छैन।पाकिस्तान त भारतको जन्मजात शत्रु हो र भोलि पनि रहनेछ। परम्परागत सैन्य सन्तुलनमा भारत अतुलनीय भए पनि पाकिस्तान भारतको निम्ति सदैव सुरक्षा चुनौतीको विम्ब नै भएको छ। धेरै अघिदेखि सैन्यशक्ति र अस्त्रको होडमा भारतसित पछि परे पनि आफ्नो अस्तित्व जोगाउनकै निम्ति परमाणु अस्त्रको प्रतिरोधात्मक क्षमता जगेर्ना गर्नुसितै सीमित क्षेत्रमात्र असर गर्ने ट्याकटिकल आणविक अस्त्रको भर परेको छ। जसबाट सबै खाले भारतीय सैन्य क्षमतासितै आक्रामक नीति न्युट्रिलाइज गर्न पाकिस्तानले बाँच्ने उपाय (सर्भाइभल स्ट्राटेजी) अपनाएको छ। भारत र पाकिस्तान सम्बन्धको परिप्रेक्ष्यमा यदि सैन्यशक्ति र त्यसको प्रयोग गर्नसक्ने आँट र क्षमताले कुनै पनि मुलुकको विदेश सम्बन्धको सफलता र असफलता निर्धारण गर्छ भन्ने अनुमान स्वीकार्ने हो भने पाकिस्तानको हकमा भारतीय विदेश नीति सफल नभएको ती दुई बीचको शत्रुतापूर्ण सम्बन्धले नै प्रस्ट्याउँछ। भारतले आफूलाई सदैव शक्तिराष्ट्रहरूकै पंक्तिमा राख्न चाहेको छ। संयुक्त राष्ट्रसंघीय सुरक्षा परिषदको स्थायी सदस्यताको दाबी यही मानसिकताको उपज हो। यो उद्देश्यलाई प्रभावकारी ढंगले प्रयोग गर्न अब अर्थतन्त्रको टेवा पनि पाएको छ। पहिले पनि भारतले साना छिमेकीहरू विरुद्ध तामसी शक्तिको प्रयोग नगरेको त होइन। तर संयमता अपनाएको थुप्रै उदाहरण पनि छन्। त्यसमध्ये भारतले आफ्नो संसद भवनमा सन् २००१ मा आतंककारी आक्रमण हँुदासमेत सैनिक संयमता राखेको थियो, जुन २००८ मा मुम्बई आतंकवादी आक्रमणमा समेत दोहोरियो। यसको विभिन्न कारण भए पनि त्यसबेलाको राजनीतिक नेतृत्वको सोचाइको स्तर बेग्लै थियो। तर नरेन्द्र मोदीको पपुलिजम र दम्भ भाजपाकै पूर्वप्रधानमन्त्री अटलविहारी बाजपेयीको स्वस्थ मानसिकताभन्दा फरक हँुदा सैन्यशक्तिको आडमा कतै प्रतिकारी र प्रतिक्रियावादी हुने त होइन भनी आशंका बढेको छ। निम्न घटनाको दृष्टान्तले यस्तो शंका बढेको कारण बुझ्न सघाउँछ।सेप्टेम्बर २९, २०१६ का दिन पाकिस्तान अधीनस्थ काश्मिरी क्षेत्रमा अवस्थित जिहादीहरूको गुप्तस्थानमा भारतीय वायुसेनाको हेलिकप्टरद्वारा सर्जिकल स्ट्राइक गरी पाकिस्तानी सेनासहित ३८ जना जिहादीको एकचिहान बनाएको भारतीय सञ्चार माध्यमले अतिरञ्जित तवरबाट प्रचार गर्यो, जुन विवादरहित भने रहेन। भारतीय सेनाले यो कारबाही लाइन अफ कन्ट्रोल (एलओसी) नाघी आएका आतंककारीहरूले उरीस्थित भारतीय सैनिक छावनीमा हमला गरी १८ सैनिकको हत्या गरेको प्रतिशोधमा गरेको थियो। भारतले यो सर्जिकल स्ट्राइकद्वारा आफूले चाहेको कुनै पनि बेला पाकिस्तानमाथि धावा बोल्न सक्ने आक्रामक सन्देश दिएको छ। यसैगरी जब जून ४, २०१५ मा छापामारहरूले मणिपुरमा भारतीय सेनाको टुकडीमाथि आक्रमण गरी २० सैनिक मारेको ५ दिनपछि म्यानमार (बर्मा) मा लुकी बसेका १५ विद्रोही मार्नुका साथै उनीहरूको गुप्त बासस्थान ध्वस्त गरेको थियो। त्यसबेला कसैले कुनै पनि कारणले राष्ट्रिय सुरक्षामा खलल पार्ने अवस्था आएमा भारतीय सेनाले त्यसको प्रतिवाद गर्दै निर्मूल गर्न नचुक्ने दाबी गरेको थियो। हुन त भारतीय सेनाको उक्त सीमापारि अभियान म्यानमार सरकारको सहयोग र स्वीकृतिमा भएको थियो।यी दुई घटनाभन्दा १३ वर्षअघि डिसेम्बर १५, २००३ मा भुटानमा आश्रय लिई बसेका आसामको उल्फा र बोडो विद्रोहीहरूलाई भारत सरकारको आग्रहमा ६,००० को संख्यामा रहेका भुटानी सेनाले दबाउन र धपाउन सफल भएकोमा त्यसबेला भारतीय प्रधानमन्त्री अटलविहारी बाजपेयीले राजा वाङचुकप्रति कृतज्ञता व्यक्त गरेका थिए। भारत र भुटान बीचको सम्बन्धबारे सबै अवगत छन्। तैपनि भुटानभित्र भारतीय सेना पसेन। (हामीकहाँ भने हाम्रा राजाले नै राजनीति गरेकाले त्यसबेलाको ४७ हजार सेना, ३२ हजार प्रहरी र सन् २००१ मा गठित १५ हजार सशस्त्र प्रहरीले समेत माओवादी विद्रोहीहरूलाई दबाउन त के तह लगाउनसमेत सकेन। फलस्वरुप राजाले मर्यादामात्र गुमाएनन्, राज्य नै गुमाए)। भुटानको सैनिक कारबाहीको सन्दर्भमा त्यहाँको सरकारले निश्चय पनि भारतीय टेवा पाएको थियो। नेपालको स्थिति भने बेग्लै रह्यो। सायद यही नै हाम्रो भारतसितको विशेष सम्बन्धको औचित्य हो।भारतको प्रत्यक्ष वा अप्रत्यक्ष संलग्नता रहेको माथि उल्लेखित घटनाको समीक्षा गर्दा उसले आफ्नो सुरक्षा संवेदनशीलतामा कुनै पनि सम्झौता नगर्ने र परिआएमा आतंकवाद दबाउन सीमापारि (क्रसबोर्डर) धावा बोल्नसमेत पछि नहट्ने सन्देश दिएको छ। भाजपाकै प्रभावशाली प्रधानमन्त्रीहरूको सरकार रहेको बेला घटित ती घटनाले छिमेक सम्बन्धमा फरक दृष्टिकोण लिएको देखिन्छ। म्यानमार र पाकिस्तानमा सीमापारि (क्रसबोर्डर) सैनिक कारबाहीले भने भारतीय नेतृत्व वर्गमा सरकारप्रतिको विश्वसनीयता कायम राख्न कुनै पनि किसिमको चुनौतीको सामना गर्ने इच्छाशक्तिको साथै आत्मविश्वास बढेको संकेत गर्छ। सर्जिकल स्ट्राइकको उत्प्रेरक यही दृढ इच्छाशक्ति भएको हुनसक्छ। भारतीय सुरक्षा नीतिमा आवेश, आवेग र आक्रामकता बढ्नुसितै सेनाको महत्ता पनि राज्यको अन्य निकायको दाँजोमा बढेको छ। भाजपाबाटै विदेश तथा रक्षामन्त्रीसमेत रहिसकेका जशवन्त सिंहले आफ्नो पुस्तक इन्डिया एट रिक्स (२०१६) मा भारतको आन्तरिक वास्तविकताको जसरी चित्रण गरेका छन्, त्यसबाट पनि राष्ट्रिय अक्षुण्णता र सुरक्षा सन्दर्भमा मोदी सरकार निकै सतर्क रहेको छ। भारतले सुरक्षा सतर्कता अपनाउनुपर्ने कारणमध्ये मुलुकभित्रै माओवादी विद्रोहीको व्यापकता, घरेलु आतंकवादी समूहका साथै बाह्य आतंककारीहरूको चुनौती अनि आन्तरिक सुरक्षामा हुने चुकेको सम्भावना दोहोरिन नदिनु हो। यस्तो भयावह चुक डिसेम्बर १९९५ मा चिन्हरहित विदेशी विमानले भारतीय हवाइसीमा नाघी पुरुलियामा हातहतियार तथा गोलीगठ्ठा खसाल्नुसितै कैयौंपटक गैरकानुनी तवरबाट हवाइ अवतरण गरेको काण्डले औंल्याएको थियो। अन्त्यमा भाग्यवश उक्त विमान समातिएपछि त्यसले पाकिस्तानको कराँचीबाट उडान भर्ने गथ्र्याे भन्ने पत्ता लागेको थियो। अहिले सर्जिकल स्ट्राइकपछि पाकिस्तानसित सम्बन्ध झनै बिग्रनुको साथै काश्मिरमा सुरक्षा अवस्था खस्किएको छ। आन्तरिक र बाह्य चुनौतीको सैन्य समाधानको जटिलताप्रति भारत अनभिज्ञ भने छैन। नेपालभारत सम्बन्धको आयाम खुला सीमाकै कारण निकै फराकिलो भए पनि भारतको आक्रामक नीतिबाट चोखो रहेको छैन। पशुपतिनाथकै दर्शन गर्ने बहानामा पनि हातहतियार सहितका भारतीय सुरक्षाकर्मीहरू बेरोकटोक नेपालमा आवतजावत गर्छन्। कथंकथाचित हाम्रा सुरक्षाकर्मीले रोके पनि ससम्मान फिर्ता पठाइने गरिन्छ, भाइचाराको नातामा। यति सुमधुर सम्बन्ध भए पनि भारतले पाकिस्तान अधीनस्थ काश्मिरी क्षेत्रमा सर्जिकल स्ट्राइक गरेर जति चोट लगाएको छ, त्योभन्दा बढी राष्ट्रिय अर्थतन्त्र नै धराशायी हुनेगरी नाकाबन्दी लगाएर नेपाललाई भारतले मर्माहत गरेको छ। आर्थिक नाकाबन्दी पनि त युद्धकै अर्काे रूप हो। हाम्रो भूअवस्थितिले गर्दा आर्थिक नाकाबन्दी नै भारतको निम्ति सबैभन्दा धारिलो हतियार भएको छ। नाकाबन्दीले हाम्रो अर्थतन्त्रलाई जसरी प्रभावित गरेको छ, त्यस्तो अवस्था यथार्थमा राष्ट्र युद्धरत हुँदामात्र आउँछ। त्यसैले नाकाबन्दी हाम्रोलागि सर्जिकल स्टा्रइकभन्दा अविस्मरणीय भएको छ। नेपाल पनि भारतको लागि सुरक्षा खतरा रहेको प्रसंग काठमाडौंमा भारतीय हवाइसेवाका एयरमार्शलको बसोबासको प्रबन्ध गर्ने दबाबले जनाउँछ। खुला सिमानाले भारतलाई तर्साएको आरोप पनि सधैं नेपालले नै व्यहोर्नुपरेको छ। अर्काे कुरा, भारतीय सेना नेपाल पस्नुपर्ने आवश्यकता नै छैन। हाम्रो आफ्नै सरकारको स्वीकृतिमा काठमाडौं लगायतका विभिन्न जिल्लामा पेन्सन क्याम्पदेखि डिस्ट्रिक्ट सोल्जर्स बोर्ड खोलेर भारतीय सेनाले आफ्नो यथेष्ट उपस्थिति जनाएकै छ। भारतले नेपालभित्र आफ्नो उपस्थिति कोशी बाढी व्यवस्थापन गर्न खडा गरिएको अस्थायी फिल्ड अफिससमेत नहटाएर जनाएकै छ। यसो हुनु हाम्रो परराष्ट्र नीतिमा देखापरेको विचलनको कारण हो। जुन हाम्रो राजनीतिक नेतृत्वको त्वंशरणम् प्रवृत्तिको उपज हो।भारतले नेपालमा आफ्नो स्थिति सुदृढ गर्नकै लागि सत्ता राजनीतिमै दख्खल दिने गरेको छ। जुन उसको सुरक्षा स्वार्थसित सम्बन्धित छ। यसैले पनि ऊ नेपालमा चीनको उपस्थितिप्रति सहिष्णु छैन। चीनसित हिन्दीचीनी भाइभाइकै सम्बन्ध रहेको बेला पनि नेपालप्रति भारतीय चासो सुरक्षा अवधारणाबाटै प्रभावित रहेको तथ्य चीनसित नेपालको दौत्य सम्बन्धबाट समेत भारत चिढिएकोबाट पुष्टि हुन्छ। र अहिले भारत र चीनबीच विश्व राजनीतिमा जुन स्तरको प्रतिस्पर्धा चलेको छ, त्यसमा खासगरी नेपाल र पाकिस्तानमा चीनको सशक्त उपस्थितिले गर्दा भारतले सम्भावित सुरक्षा चुनौती कूटनीतिक तथा सैनिक शक्ति संयोजनद्वारा व्यवस्थापनको साथै निरुत्साहित गर्नुपरेको छ। किनभने दक्षिण एसियाको सुरक्षा पद्धति क्षेत्रीय राष्ट्रहरूबीच समझदारीको अभावमा असुरक्षा पद्धति नै रहेको छ। आन्तरिक राजनीतिक अवस्था होस् वा बाह्य द्वन्द्वको कारण दक्षिण एसियाली राष्ट्रहरूमा असुरक्षाको भावना व्याप्त छ, चाहे त्यो भारत होस् वा नेपाल। त्यसैले चीनसितको नेपाली साइनोले नै भारत आफूलाई असुरक्षित ठान्छ। त्यही अनुरुप नेपालसित व्यवहार गर्छ। चीनसित दाँजिन खोज्दाखोज्दै पनि पछि परेकोमा भारतमा जुन हीनताबोध छ, त्यसैको प्रतिक्रियास्वरुप हामीजस्तो मुलुकमाथि जाई लाग्छ। स्टकहोम इन्टरनेसनल पिस रिसर्च इन्स्टिच्युट (सीप्री) को अनुसार चीनले २०१५१६ मा खर्चेको २१५ अर्ब अमेरिकी डलरको प्रतिरक्षा बजेट गार्हस्थ उत्पादनको आधारमा भारतले बढीमा खर्चने २४३ अर्ब अमेरिकी डलर पुग्न पनि २०२५२६ को बजेट कुर्नुपर्ने हुनेछ, जतिबेला चीनको प्रतिरक्षा बजेट बढीमा ४८८ अर्ब अमेरिकी डलर पुग्न सक्छ भनी अमेरिकास्थित र्यान्ड कर्पाेरेसनको एक प्रतिवेदनले ठोकुवा गरेको छ। अहिले नै ६०० अर्ब नाघिसकेको अमेरिकी प्रतिरक्षा बजेट विश्व राजनीतिमा अमेरिकी प्रभुत्व खुम्चिँदै गए पनि उन्नत प्रविधिकै आधारमा त्यतिबेला पनि अगाडि नै हुनेछ। अमेरिकासितको न्यानो सम्बन्ध भारतको निम्ति शक्तिबद्र्धक नै हुनेछ। यसको निरन्तरता भने चीनअमेरिकी सम्बन्धको उतारचढावबाटै निर्देशित हुनेछ।हामी नेपाली भने विश्व राजनीतिक रंगमञ्च त के आफ्नै साँध वरिपरि तीव्र गतिमा फेरिँदो सामरिक संरचनात्मक आयामबाट समेत बेपरवाह रहे पनि आफ्नै आन्तरिक त्रासदी र बढ्दो बहुआयामिक सुरक्षा चुनौतीबाट चिन्तित छौं। नयाँ नेपाल निर्माताहरूको सत्तालिप्सा र अकर्मण्यताकै कारण असफल राष्ट्र हुनुबाट बच्नु नै हाम्रो प्राथमिकता भएको छ। विकासको गति अति न्युन र सुस्त हँुदै राज्यले जनतालाई दिनेभन्दा लिने नै बढी गरेको छ, विभिन्न कर दस्तुर लगाई। अनि असफल राष्ट्र हुनुबाट जोगिनु कानुनी राज्यको स्थापना गर्नतिर उन्मुख नै नहुने नेताहरूबाट नै अब राष्ट्र जोगाउनुपर्ने अवस्था आएको छ। गैरसैनिक सर्वसाधारण जनताको स्तरबाट सोच्दा नेपालको राष्ट्रिय सुरक्षाको चुनौती बाहिर होइन, भित्रबाटै छ, अझ राज्य शक्तिकेन्द्रबाट छ। त्यसैले मुलुकको मूलभूत समस्या नै राजनीतिक नेतृत्व वर्गमा बढ्दो अराजक प्रवृत्ति र दायित्वबोधको अभाव हो, जसले गर्दा राष्ट्रको क्षयीकरण भएको छ। यस्तो अवस्थामा भारतीय विदेश नीतिको क्रमिक सैनिकीकरणसितै बढ्दो सुरक्षा संवेदनशीलताबाट थपिँदो समस्यालाई कसरी व्यवस्थापन गर्ने भन्ने गम्भीर चुनौती व्यहोर्न नेपाललाई सहज छैन।"
"गिट्टीढुंगा नेपालको, समृद्धि भारतको","आफ्नो देशको गिट्टीढुंगा आफ्नै देशमा प्रयोग नगरी कौडीको मूल्यमा भारत निकासी गर्ने कार्यमा प्रधानमन्त्री प्रचण्ड लागिपरेको समाचार यतिखेर छापाहरूमा आएको छ। जुन सुन्दा, पढ्दा मन खिन्न हुन पुग्छ। २०७१ सालभन्दा अघि नेपालबाट दैनिक १ हजारभन्दा बढी ट्रिपरमा भारततर्फ गिट्टीढुंगा र बालुवा जाने गथ्र्याे। वीरगन्जरक्सौलको सीमामा ५ किलोमिटर परसम्म गिटीढुंगा बोकेको १० चक्के ट्रिपरको दिनहुँ लाइन हुन्थ्यो। भारतले नेपालबाट गिट्टीढुंगा र सालका काठ ओसार्न भनी चितवन र पर्साको सीमानिर रहेको ठोरी बजारपारि भिखना ठोरीमा रेललाइन नै बिछाएको थियो, जुन अद्यापि छ।नेपालका शासक, प्रशासकलाई मनाएर भारतले नेपालको प्राकृतिक स्रोतसाधनमा वर्षौंदेखि कब्जा जमाउँदै आएको थियो। नेपालको गिट्टीढुंगाबाटै भारतले सीमावर्ती सहरका अग्ला घर, रेल्वे ट्रयाक बनाउँदै आएको थियो। यसमा नेपालीले विरोध गर्न थालेपछि २०७१ सालपछि भारत निकासी बन्द गरिएको थियो। नेपालको आन्तरिक खपतलाई नै नपुगिरहेको अवस्थामा भारत निकासी खोलिनु कुनै हालतमा औचित्यपूर्ण थिएन, छैन। अहिले पनि नेपालका ठूला आयोजनाहरूमा गिट्टीढुंगा नपुगेको बताइन्छ। उता बढ्दो प्राकृतिक दोहनकै कारण महाभारत चुरे शृंखलाको अस्तित्व हराउन थालेको छ। यी सबै देख्दादेख्दै पुन: भारततर्फ निकासी खोल्न सरकार लाग्छ भने कसरी त्यसलाई नेपालीको सरकार मान्ने? नेपाललाई कसरी विकास र समृद्ध तुल्याउने भनी सोच्नुको साटो भारतको समृद्धिमा मात्र सोच बनाउने र तदनुरुपको निर्णय गर्न खोज्ने सरकारबाट देशहित कसरी होला? सोचनीय विषय बनेको छ। प्रचण्डमा अलिकति पनि नेपाली माटोको माया छ भने गिट्टीढुंगा भारत निकासी हुने वातावरण तुरुन्त रोक्नुपर्छ। गोपाल देवकोटाचाबहिल, काठमाडौं"
लोकमान प्रकरणपछिको अख्तियार,"सर्वोच्च अदालतको उक्त आदेशसंँगै लोकमान प्रकरणले तरङ्गित हुनपुगेको वातावरण शान्त हुनपुगेको छ। तर यस प्रकरणले भ्रष्टाचार निवारणको सन्दर्भमा केही गम्भीर विषय उत्पन्न भएका छन्, जसबारे सम्बद्ध सबैले ध्यान पुर्याउनु आवश्यक छ। भ्रष्टाचार निवारणको सन्दर्भमा आगामी दिनका लागि केही दिशाबोध पनि गरेको छ। वास्तवमा संस्था र व्यक्ति यी दुई बेग्लाबेग्लै विषय हुन्। लोकमानसिंह कार्कीको योग्यता पुगेन, उनको नियुक्ति बदर भयो। विषय त्यो मात्र हैन, लोकमान निकायका प्रमुख हुन्। प्रमुखको क्रियाकलापले निकायको हैसियत उच्च हुने वा तल झर्ने हुन्छ, खासगरी यस्तो निकायमा जो ज्यादै संवेदनशील छ। एक त लोकमानकै पनि क्रियाकलापले गर्दा अख्तियारको केही अधिकारको कटौती संविधानले गर्यो र दोस्रो, लोकमानलाई महाभियोगको कारबाहीका लागि संसदमा प्रस्ताव पनि दायर गरिएकोबाट निश्चय नै अख्तियारको छविमा केही नकारात्मक प्रभाव परेको छ। मानिसहरू भन्छन्, अब अख्तियारको नैतिकबल कम हुन्छ। निश्चय नै यसमा केही सत्यता हुनसक्छ। तर विचारणीय कुरा के हो भने लोकमानको नियुक्तिदेखि सर्वोच्च अदालतले नियुक्ति बदर गरिदिएसम्मका सबै क्रियाकलाप लोकमान एकजना व्यक्तिमा केन्द्रित थियो। उनको विगतको विवादास्पद व्यक्तित्व, उनको अचाक्लीपना, उनको योग्यता नपुग्ने विषय, उनको सार्वजनिक सेवाको अवधि र उच्च नैतिकताको अभाव यी यावत विषय व्यक्ति केन्द्रित हुन्। यसमा अख्तियारलाई एउटा संवैधानिक निकायको रूपमा बेग्लै हेरिनुपर्छ। हुन पनि अख्तियार स्वयं भित्रका क्रियाकलापमा पनि अन्य आयुक्तको संलग्नता नरहेको कुरा सञ्चार माध्यममा आइसकेकै छ। लोकमानका क्रियाकलापमा उनी एकजना र कुनै अर्को एकजना आयुक्तमात्र संलग्न हुने गरेको र पूर्ण आयोग संलग्न नरहेको भनी टिप्पणी भैरहेकोलाई असत्य भन्न पनि सकिंँदैन। ६ जना आयुक्त रहेको ठाउँमा एकजना प्रमुख आयुक्तको मात्र विचारले निर्णय हुने हैन। लोकमानले आयोगको आन्तरिक कार्यविधि बमोजिम इमानदारीपूर्वक काम गरेको भए सायद यस्तो स्थिति आउने थिएन होला। तर त्यस्तो भएन। त्यसैले अख्तियारले एउटा निकायको हैसियतमा अझै पनि आफ्नो कालो छाया पखाल्न समय लाग्न सक्छ। केही गुमेको आस्था पुन: प्राप्त गर्न सक्छ। अबका दिनमा कसरी काम गर्छ, त्यसमा भरपर्ने हो। वास्तवमा अख्तियारमा रहेका अन्य आयुक्तले लोकमान प्रकरणबाट पाठ सिकेर अख्तियारको आन्तरिक निर्णय प्रक्रियालाई बलियो र चुस्त बनाउन ध्यान दिनु आवश्यक छ। सर्वोच्च अदालतले अर्को प्रमुख आयुक्त नियुक्तिका लागि परमादेश पनि जारी गरेको छ। यस सम्बन्धमा संवैधानिक परिषद्ले अब ठूलो पाठ सिक्नुपर्छ। अब नियुक्त गर्दा व्यक्तिको पूर्ण इतिहास केलाउनु आवश्यक छ। संवैधानिक परिषद्ले केही समय पहिले आयुक्तमा इच्छा राख्नेहरूले आवेदन दिने भनी आवेदनको ढाँचा पनि तयार गरेको थियो र आवेदन लियो पनि। वास्तवमा यस्तो गरिमामय पदमा नियुक्ति गर्नु भनेको कुनै व्यापारिक निकायमा नियुक्ति गरेजस्तो हैन। यसका लागि सार्वजनिक जीवनमा देखिएका अनुभव सिद्ध र राम्रो विगत भएकाहरूको खोजी नै गरेर नियुक्ति गर्नुपर्छ। यी कुरा सबै अनुशासनमा बस्ने, उपयुक्ततामा विश्वास गर्ने, प्रक्रिया र पद्धतिप्रति आस्था राख्ने व्यक्तिका लागि सामान्य लाग्छन्। तर हाम्रा राजनीतिक व्यक्तिहरूलाई यस्ता विषयको कुनै अर्थ रहँदैन। आफ्नो पार्टीमा आस्था राख्ने, सहयोग गर्ने र सकेमा आफ्ना कार्यकर्ता नै बढी प्राथमिकतामा छन्। लोकसेवा आयोगबाट लिखित परीक्षा लिएर पास गरी आउने पदबाहेक अन्य किसिमले नियुक्त हुने प्राय:जसो सबै नै नियुक्ति उपल्लो पदमा वा सानो पदमा राजनीतिक भागबन्डाको आधारमा गरिने कुरा एक किसिमले स्वीकार्य मापदण्ड नै भैसकेको छ। नेपालको संविधान अनुसार संसदमा दलहरूले प्राप्त साधारण मतको अनुपातमा मनोनीत सांसद पनि राख्न पाउने व्यवस्थाले आउँदा दिनमा कुनै एक दलको बहुमत हुन र त्यसको आधारमा सरकार निर्माण हुन निकै गाह्रो हुन्छ। फलस्वरुप २३ दलबीच सत्तासाझेदारी हुन्छ। त्यस्तो अवस्थामा सबै नियुक्ति राजनीतिक पार्टीहरूले आफूबीच भागबन्डा लगाएर नियुक्ति गर्नेछन्। यो हाम्रो नियति नै भैसकेको छ। यस्तो अवस्थामा सर्वस्वीकार्य प्रमुख आयुक्त भेटिनै पनि मुस्किल हुन्छ। भागबन्डाको आधारमा नियुक्त प्रमुख आयुक्तसित नैतिकबल हुँदैन र त्यसकारण अख्तियारजस्तो निष्पक्ष र स्वतन्त्र संस्थाले आफ्नो स्वतन्त्रता र निष्पक्षतालाई जोगाएर राख्न सक्दैन। त्यस किसिमको नियुक्तिबाट अख्तियारमा ३ किसिमको अवस्था देखिन सक्छ। पहिलो, त्यसरी नियुक्त व्यक्तिले कामै नगरी बस्छ। वा यो प्रभावी हुन सक्दैन। वा झिनामसिना मुद्दामा अल्झिन्छ। दोस्रो, अख्तियारले राजनीतिक प्रतिशोधको भावनाले काम गर्न सक्छ र त्यस अवस्थामा अख्तियारले कुनै दलको निर्देशनमा काम गर्छ। र आफ्नो विश्वसनीयता गुमाउँछ। तेस्रो, अख्तियार आफू स्वतन्त्र छु भनी देखाउन चाहिंँदानचाहिँंदा सबै क्षेत्रमा हात हाल्छ, बढी उत्साही भएर काम गर्छ र फलस्वरुप सरकारलाई त्यो घाँडो हुन्छ। सरकारका कामकारबाहीमा बाधाअड्काउ पर्न जान्छ। अख्तियारलाई लोकमानबाट मुक्त गरियो, तर यसको साथसाथै अब यसलाई राम्रो संस्थाको रूपमा कसरी विकास गर्ने भन्ने प्रश्न टड्कारो रूपमा देखापरेको छ। राजनीतिक भागबन्डाबाट माथि उल्लेख गरिएजस्तो स्थिति आउने ठूलो आशङ्का त छ। तर यसबाट मुक्तिका लागि के गर्न सकिन्छ त? यसतर्फ विचार गर्दा दुइटा कुरा महत्त्वपूर्ण रहन्छ। पहिलो, अख्तियार भित्रैबाट त्यसको सकेसम्म राम्रो उपाय निकाल्न सक्नुपर्छ। अख्तियारको आन्तरिक कार्यविधि यसको गतिलो उपाय हुनसक्छ। अख्तियार दुरुपयोग अनुसन्धान आयोग ऐन र नियमावली अनुसार अख्तियारको प्रशासनिक कामको जिम्मेवारी प्रमुख आयुक्तको भए पनि मुद्दासम्बन्धी निर्णय, थुनछेक र धरौटी सम्बन्धी निर्णयको अधिकारको सम्बन्धमा प्रमुख आयुक्तको हैसियत अरु आयुक्तजस्तै हो, विशेष अधिकार छैन। दोस्रो, आन्तरिक कार्यविधिले प्रक्रियात्मक कुरामा कम्तीमा २ जनामा आयुक्त र अभियोजनको सारभूत निर्णयमा सम्पूर्ण आयुक्तको बहुमतले नै निर्णय गर्नुपर्छ। यस व्यवस्थाले धेरै हदसम्म छेकबार र सन्तुलनको काम गर्न सक्छ। त्यसैले अख्तियारले आफ्ना आन्तरिक कार्यविधि नै यस्तो बनाउनुपर्यो, जसले गर्दा राजनीतिक आस्था वा व्यक्तिगत द्वेष वा रागले स्थान पाउन नसकोस्। अख्तियारको प्रभावकारिताको सन्दर्भमा बुझ्नुपर्ने अर्को पनि पक्ष छ। अख्तियारलाई सम्पूर्ण शासन व्यवस्थाका मेसिनरीहरूभन्दा फरक सोचिनु हुँदैन। यो पनि शासनयन्त्रको एउटा कडी हो। शासनयन्त्रले देशको आर्थिक विकास र उन्नतिका लागि काम गर्ने हो। आर्थिक विकास र उन्नतिलाई पछि धकेल्ने हैन। त्यसैले अख्तियार अन्य सम्बद्ध निकायसित बराबर सम्वादमा रहिरहनुपर्छ। शासनयन्त्रमा अख्तियार एउटा छुट्टै टापुको रूपमा रहन गएमा त्यसको नकारात्मक असर पर्छ। त्यसैले यसप्रति संवेदनशीलता आवश्यक छ। कतिपय अवस्थामा यस्ता संवेदनशीलताको अभावका कारणले विकास योजनामा र सरकारका कार्यक्रममा नकारात्मक असर पर्छ। यो दुर्भाग्य नै भन्नुपर्ला, देशमा त्यस्तो खालको नेतृत्वको अभाव भैरहेछ, जसले यी कुरा बुझोस् र देशलाई अगाडि बढाउन सकोस्। आफ्नै कामकारबाहीले गर्दा अख्तियारबाट डराइरहुनपर्ने नेतृत्वले दृढतासाथ काम गर्न सक्दैन। आपराधिक मनस्थितिको नेतृत्वले देश विकास सम्भव छैन। नैतिकबल नभएकोले अख्तियारसित डराउने मानसिकता बोकेको हुन्छ र त्यसको प्रतिछाया विकासमा पर्छ। अख्तियार र कार्यपालिका बीचको सम्बन्ध संवेदनशील हुन्छ, यो सम्बन्ध सन्तुलित तबमात्र हुन्छ, जब दुबैतर्फ नैतिकबल हुन्छ। सफलता र प्रभावशालिता अख्तियारको लागि जति आवश्यक छ, त्यति नै सरकारी संयन्त्रको लागि पनि छ। यी दुबैमा आत्मबलको खोजी आवश्यक छ। यो खोज शासनको प्रक्रिया र थितिको माध्यमबाट खोज्नुपर्ने आवश्यकता हो। यो नै यस्तो माध्यम हो, जसले राजनीतिक हस्तक्षेपलाई पनि कम गर्न सक्छ र अख्तियार वा अन्य निकायलाई पनि बलवान बनाउन सक्छ। यद्यपि यो सत्य हो कि लोकमानसिंह कार्कीको कार्यकालको अन्त्यपछि फेरि अख्तियारलाई आफ्नो बाटोमा ल्याउन केही समय त लाग्छ नै। तर कति लाग्ला भन्ने कुरा आगामी दिनमा सरकार र अख्तियारका आयुक्तहरूको कार्यशैलीमा भरपर्छ।(अख्तियारका पूर्वप्रमुख आयुक्त सूर्यनाथ उपाध्याय र दिपेश घिमिरेद्वारा लिखित समाज र भ्रष्टाचार पुस्तकको अंश, पुस्तक आज सार्वजनिक हुँदैछ।)"
स्ववियुको औचित्य,"तर अहिले सबै बाधाअवरोध हटेर स्ववियु चुनाव हुने वातावरण निर्माण हुँदैछ। यही संरचनाको संविधान कायम रहिरहे स्थानीय चुनावमा भाग नलिने भन्दै आएको मधेसी मोर्चा निकट विद्यार्थी संगठन, अखिल क्रान्तिकारी र पार्टीहरूसमेत स्ववियु निर्वाचनका लागि जोडतोडले लागिपरेका छन्। यसकारणले पनि स्ववियु निर्वाचनको महत्ता र औचित्य पुष्टि हुुन्छ। निरंकुश पञ्चायती व्यवस्थामा बहुदलीय व्यवस्थाका लागि संघर्ष चर्किरहेको अवस्थामा स्ववियुको स्थापना भएको हो। स्वतन्त्र विद्यार्थी युनियनको माध्यमले पनि प्रजातान्त्रिक आन्दोलनलाई गति प्रदान गरेको हो भन्ने यथार्थलाई हामीले भुल्नु हुँदैन। सधैँ आन्दोलनको अग्रपंक्तिमा रहने विद्यार्थी र युवा जमात नै हुन्। त्यो जमातलाई बलियो बनायो भनेमात्र देशको राजनीतिले अपेक्षित गति प्राप्त गर्न सक्छ। अब यो यथार्थबाट कसैले आँखा चिम्लन र पन्छिन मिल्दैन। त्यसैले स्ववियु निर्वाचनलाई सहज र निर्वाध सम्पन्न गर्न सबै राजनीतिक दलले सक्दो सहयोग गर्नैपर्छ। कमजोर आर्थिक हैसियतका जनताका जो महङ्गो पैसा तिरेर अरु विश्वविद्यालयमा पढ्न सक्दैनन्, तिनका निम्ति त्रिभुवन विश्वविद्यालय र त्यसका आंगिक क्याम्पसहरू भविष्य निर्माणको गतिलो ठाउँ हो। यो सबै स्तरका विद्यार्थीको ज्ञानको मन्दिर पनि हो। त्यसैले यो विश्वविद्यालय जति विकृति र विसंगतिबाट मुक्त हुन्छ, त्यति नै यसले दिने शिक्षाको प्रभावकारितामा अभिवृद्धि हुन्छ। त्यसैले अबका दिनमा यस विश्वविद्यालय अन्तर्गत थप शिक्षण अस्पताल, कृषि क्याम्पस, वनविज्ञान क्याम्पस, प्राविधिक र व्यावसायिक लगायतका संस्थान सबै प्रदेशमा स्थापना गर्नुपर्छ। शैक्षिक प्रमाणपत्र धितो राखेर लोन लिन पाउने व्यवस्थाको उल्लेख त भएको छ। तर यसको उचित कार्यान्वयन हुनसकेको छैन। फलत: यसको फाइदा बहुसंख्यक विद्यार्थीले पाउनसकेका छैनन्। अब विद्यार्थी नेतृत्व, त्रिवि पदाधिकारी र सत्ता तथा विपक्षमा रहेका सबै राजनीतिक दलले गम्भीरतापूर्वक यो प्रक्रिया कार्यान्वयनमा उचित र सार्थक प्रतिबद्धता जाहेर गर्नुपर्छ।जेहेनदार विद्यार्थी, जो चिकित्साशास्त्र, इन्जिनियरिङ या बढी आर्थिक भार पर्ने अन्य कुनै विषय पढ्न चाहन्छ। तर ऊसँग पैसा छैन भने त्यस्ता विद्यार्थीलाई निब्र्याजी शैक्षिक लोनको व्यवस्थामार्फत पढ्न पाउने अधिकार सुनिश्चित गर्नुपर्छ। अब हामी संघीय लोकतान्त्रिक गणतन्त्रमा प्रवेश गरिसकेका छौँ। त्यसैले राजनीतिक दलहरूले विगतदेखि बोक्दै आएको आफ्नो रुढ चिन्तनबाट आफूलाई मुक्त गरेर विद्यार्थी राजनीतिप्रति सकारात्मक धारणा राख्नुपर्छ। अबको ठूलो चुनौती भनेको संविधान कार्यान्वयन हो। यो चेतनालाई जनस्तरसम्मै प्रवाह गर्न जरुरी छ। त्यसका लागि विद्यार्थीभन्दा गतिलो माध्यम अरु केही हुनसक्दैन। त्यसैले विद्यार्थीलाई राजनीतिक रूपले सचेत बनाउने प्रक्रिया भनेकै स्ववियु निर्वाचन हो र यसका लागि सबैले सकारात्मक वातावरण निर्माण गरिदिनुपर्छ। स्ववियुमा राजनीतीकरण बढी भयो भन्ने पनि छन्। विद्यार्थी राजनीतिका केही विकृति हुन सक्छन्। तर त्यो विकृतिको कारण विद्यार्थी राजनीतिमा नभएर तिनलाई त्यस्तो संस्कार दिने राजनीतिक पार्टीभित्र खोज्नु जरुरी छ। तर त्यही निहुँमा समग्र विद्यार्थी राजनीतिलाई अर्थहीन सावित गर्ने गल्ती कसैले पनि गर्नु हुँदैन। यस्तो नियत अलिकति पनि राख्यौँ भने युवा पुस्ताले अहिलेका राजनीतिक नेतृत्वलाई सराप्न विवश हुनेछ। हामीले बुझ्न जरुरी छ, स्ववियु राजनीति गर्नेमात्र थलो होइन, यो भविष्यको सामाजिक, आर्थिक, राजनीतिक, वैज्ञानिक नेतृत्व विकास गर्ने थलो पनि हो। क्याम्पसभित्र स्ववियुले वाचडगको भूमिका निर्वाह गर्छ। त्यहाँभित्र हुने बेथितिप्रति खबरदारी गर्छ। यसले क्याम्पसलाई असल र गुणात्मक शैक्षिक विकासका लागि योगदान पुग्छ। अबको स्ववियु नेतृत्वको लागि पहिलेभन्दा अझ बढ्ता चुनौती थपिएका छन्। नेपालका युवा पुस्ता विदेशमा शिक्षा लिन जाने क्रम बढ्दो छ। यसले देशको धेरै मुद्रा बाहिरिँदैछ। पैसाभन्दा खतरनाक त मस्तिष्क बाहिरिनु हो। ब्रेनड्रेनको समस्याले कालान्तरमा देशमा घातक परिणाम उपस्थित हुनेछ। त्यस बाहेक क्याम्पसहरूमा उचित पुस्तकालय, नियमित शिक्षणको व्यवस्था, दूरशिक्षाको पनि उत्तिकै सबल व्यवस्था हुन जरुरी छ र यस्ता कार्यमा स्ववियुको भूमिका र दबाब महत्त्वपूर्ण हुनेछ र आगामी स्ववियु नेतृत्वले यी चुनौतीको सामना गर्न आफूलाई तयार राख्नु पर्नेछ। यो चुनौतीले भविष्यको राजनीतिमा उनीहरूको भूमिकालाई पनि स्थापित गर्नेछ। त्यसैले यो एउटा सुन्दर अवसर हो। ठूला समस्या अरु पनि होलान्। तर अहिले हामी ससाना समस्याबाट पनि घेरिएका छौँ। हाम्रा कतिपय सरकारी क्याम्पसमा खानेपानीको समस्या छ। सुलभ क्यान्टिनको व्यवस्था छैन। धेरैजसोमा शौचालय निकै जीर्ण अवस्थामा छन्। लगभग शतप्रतिशत शौचालय महिलामैत्री छैनन्। कतिपय क्याम्पसमा खेल मैदान छैनन्। कतिपयमा खेल सामग्री छैनन्। स्ववियु निर्वाचनले शिक्षण संस्थाको वृद्धिका लागिमात्र नभई गुुणात्मक र सिर्जनात्मक शिक्षाका लागि पनि ध्यान दिन जरुरी छ। शिक्षालाई सहज, कम खर्चिलो बनाउनेतर्फ पनि स्ववियु नेतृत्व सचेत हुनुपर्छ। त्यसपछि मात्र स्ववियु निर्वाचनले गरिमा प्राप्त गर्नेछ र यसबाट निर्माण हुने युवा नेतृत्वले भविष्यको राजनीतिलाई सुन्दर ढंगले बाटो देखाउनेछन् भन्ने आशा जागृत हुनेछ ।"
कृषि पुन:संरचनामा अबको बाटो,"अबको बाटोअबको संघीय नेपालमा कृषि क्षेत्रको पुन:संरचना गर्दा पूर्वगल्ती र कमीकमजोरीहरूबाट पाठ सिक्नुपर्छ। छिमेकी मुलुकमा संघीय व्यवस्था छ, त्यहाँको कृषि संरचनाबाट केही सिक्न सकिन्छ। अनुसन्धान, शिक्षा र प्रसार एउटै छानामुनि रहनुपर्छ। संघीय कृषि तथा वन मन्त्रालय गठन गर्ने। त्यस अन्तर्गत कृषि तथा वनविज्ञान विश्वविद्यालय लगायत सम्बन्धित अनुसन्धान र प्रसार तथा सेवा विभागहरू आबद्ध गर्ने। वनलाई छोडेर कृषि मन्त्रालयमात्रै पनि हुनसक्छ। नार्कलाई अनुसन्धान विभागमा परिणत गर्ने। स्वायत्तता अफापसिद्ध भइसक्यो। अहिले वन मन्त्रालय अन्तर्गत छुट्टै अनुसन्धान विभाग छ। प्रत्येक प्रदेशमा कृषि अनुसन्धान विभाग रहने समाचार आएको छ। अनुसन्धान कार्यको प्रकृति र सानो मुलुक भएकोले प्रदेशमा छुट्टै विभाग नचाहिन सक्छ। यो कार्य संघीय कृषि अनुसन्धान विभाग र मातहतमा रहने बाली तथा वस्तुविशेष अनुसन्धान कार्यक्रमहरू (भोलिका इन्स्टिच्युटहरू) ले थेग्न सक्छ, जसले खर्चमा मितव्ययिता हुनेछ। क्षेत्रीय लगायत अरु अनुसन्धान केन्द्रहरू प्रदेश अन्तर्गत राख्दा हुन्छ। प्रसार तथा सेवा प्रदेश सरकारकै जिम्मेवारी हुनेहुँदा संघीय कृषि र पशुसेवा विभागहरू छुट्टै नचाहिएला। तर अन्तर्राष्ट्रिय समन्वय, राष्ट्रिय स्तरमा लागु हुने परियोजनाहरूको समन्वय लगायत बीउबिजन, क्वारन्टिन आदि राष्ट्रिय महत्त्वका विषय हेर्नुपर्ने र प्रदेश सरकारका विभागहरूसँग समन्वय गर्न निश्चित आकारको सानो विभागहरू आवश्यक पर्न सक्छ। यस्तो विभाग अन्तर्गत अहिले मन्त्रालय मातहतका केन्द्रहरू आउन सक्छन् र अहिलेका विभाग मातहतका कार्यक्रमस्तरीय कार्यालयहरू खारेज हुन्छन्।विश्वविद्यालयलाई कृषि मन्त्रालय अन्तर्गत ल्याएपछि विद्यार्थीहरूको शोधकार्य (थेसिस रिसर्च) सम्बन्धित अनुसन्धान र प्रसार तथा सेवा केन्द्रहरूमा गराउने। यसबाट पद्धतिमा जनशक्तिको प्रवाह अर्थात नयाँ रगत सञ्चार भइरहन्छ, जसले संस्थालाई जीवन्त राख्छ। जागिरेबाट मात्र मौलिक र खोजपूर्ण अनुसन्धान हुँदैन। यो पद्धतिले अनुसन्धान केन्द्रका वैज्ञानिकहरू, प्रसार केन्द्रका विज्ञहरू र विश्वविद्यालयका प्राध्यापकहरू एकआपसमा आबद्ध हुन्छन्। खास समस्या समाधानमा सबैको प्रयास एकत्रित हुन्छ। अन्यत्र विकसित मुलुकमा यस्तै व्यवस्था छ। जस्तै बेल्जियममा सरकारी विभागका विज्ञहरू विश्वविद्यालयमा प्राध्यापन गर्छन्। अर्थात उनीहरूको दुइटा ह्याट्स (टोपी) हुन्छन्, एउटा सरकारी विज्ञको र अर्को प्राध्यापकको। यस्तै व्यवस्था भयो भने छुट्टै मानित विश्वविद्यालय पनि चाहिएन, छुट्टै अनुसन्धान सचिव पनि चाहिएन। विश्वविद्यालयलाई कृषि मन्त्रालय मातहत ल्याउन नसके अहिलेकै अवस्थामा पनि यस्तो व्यवस्था मिलाउन सकिन्छ। यसलाई पद्धतिको रूपमा विकास गरेर व्यवस्थित गर्नेमात्रै हो।"
बीपीमा युरोलोजी सम्मेलन,"धरान नेपाल युरोलोजिकल सर्जन्स एसोसिएसनको तीनदिने अन्तराष्ट्रिय सम्मेलन युरोकोन नेपाल२०१७ बिहीबार बीपी कोइराला स्वास्थ्य विज्ञान प्रतिष्ठानमा सुरु भएको छ। सम्मेलनमा राष्ट्रिय तथा अन्तर्राष्ट्रिय क्षेत्रबाट आएका युरोलोजी विशेषज्ञले चिकित्सा विज्ञानमा विकास भएका नवीन प्रयोगलायत लेप्रोस्कोपिक तथा इन्डोशल्यक्रिया विधिद्वारा गरिने विभिन्न शल्यक्रियाको प्रत्यक्ष कार्यशाला सञ्चालन गरिनेछ।प्रतिष्ठानको सर्जरी विभागअन्तर्गत युरोलोजी डिभिजनका अध्यक्ष प्रा डा चन्द्रशेखर अग्रवालले भने, लाइभ वर्कसपमा मूत्रनली नचिरी दूरबिनबाट गरिने नयाँ प्रविधिबारे विशेषज्ञ चिकित्सकले नया पुस्ताका चिकित्सकलाई ज्ञान दिन अन्तराष्ट्रिय सम्मेलन गरिएको हो।"
५७ कर्मचारीलाई कारबाही सिफारिस,"सर्वेक्षणले सरकारी कार्यालयको सेवा दस्तुरबारे ५२ प्रतिशतलाई जानकारी नभएको औंल्याएको छ। सरकारी कार्यालयको कार्यसम्पादन, सुशासनको विषयमा केन्द्रित भई सतर्कताले गरेको सर्वेक्षणमा ८७ प्रतिशत साक्षर र १३ प्रतिशत निरक्षर सेवाग्राहीको सहभागिता थियो। अधिकांशले समयमै काम हुनुपर्ने, सरकारी कर्मचारीको व्यवहार सुध्रिनुपर्ने, हेल्प डेस्क राखिनुपर्ने सुझाएको अधिकारीले बताए। केन्द्रको निरीक्षण र सर्वेक्षणपछि धनगढीमा आयोजित अन्तक्र्रियामा मुलुकमा भ्रष्टाचारको स्थिति डरलाग्दो रहेको जानकारी गराइयो। कार्यक्रममा केन्द्रकी उपसचिव सरिता रायमाझीले भ्रष्टाचार न्यूनीकरणका लागि सबैको सहकार्य र समन्वय आवश्यक रहेको बताइन्।"
चितुवा आक्रमणमा ४ घाइते,"दमक चितुवा आक्रमणबाट मोरङको राजघाटमा वन कार्यालयका दुई कर्मचारीसहित चार जना घाइते भएका छन्। बिहीबार बिहान ८ बजेतिर चितुवाले आक्रमण गर्दा खेत जोत्दै गरेका राजघाट १ अठियाबारीका ६२ वर्षीय टंकलाल धिमाल र ५० वर्षीय खुसीलाल धिमाल घाइते भएका हुन्। घटनास्थल पुगेका सेक्टर वन कार्यालय मंगलबारेका फरेस्टर ३५ वर्षीय हेमसागर न्यौपाने र ४६ वर्षीय वीरबहादुर कटुवाललाई पनि चितुवाले आक्रमण गरेको छ। उनीहरूलाई बिहान साढे ९ बजेतिर आक्रमण गरेको वन कार्यालयका सुबेदार टंक विकले बताए। खेत जोतिरहेको समयमा अचानक आएको चितुवाले आक्रमण गर्दा टंकलालको दायाँ हातमा गहिरो चोट लागेको छ। टंकलाललाई आक्रमण गरेको हेर्न जाँदा खुसीलाललाई पनि चितुवाले आक्रमण गरेको थियो। उनको ढाड र बायाँ हातमा चिथोरेको छ। चितुवालाई नियन्त्रणमा लिन जिल्ला वन कार्यालयको आग्रहमा कोसी टप्पु वन्यजन्तु आरक्षबाट प्राविधिक टोली बोलाएको विकले बताए। घाइतेहरूको उर्लाबारीस्थित स्वास्थ्य क्लिनिकमा उपचार भइरहेको छ। चितुवा मर्यो नुवाकोट हल्देकालिका १ स्थित रामशरण गिरीको बारीमा चितुवा फेला परेको छ। वन कार्यालयका सूचना अधिकारी लोकनाथ न्यौपानेका अनुसार बिरामी अवस्थामा फेला परेको लगभग २ वर्ष जतिको भाले चितुवालाई सदरमुकाम विदुर ल्याउने क्रममा बाटोमै मृत्यु भएको छ। चितुवाको पशु सेवा कार्यालयमा पोस्टमार्टम गरिएको छ। दुईवटा ठूला जुकाको संक्रमणबाट ज्यान गएको देखिएको सूचना अधिकारी न्यौपानेले बताए। हामीले ढिलो जानकारी पायौं। बेलैमा उपचार पाउन सकेको भए बाँच्ने रहेछ, उनले भने।"
किर्ते गरेर जग्गा बिक्री,"नेपालगन्ज किर्ते र जालसाजी गरी जग्गा बिक्रीमा संलग्न तीन जनालाई जिल्ला अदालत बाँकेले पुर्पक्ष थुनामा राख्न आदेश दिएको छ। नेपालगन्ज२३ इन्द्रपुरका नौसाद अली मनिहार, नापी कार्यालयका नायव सुब्बा बेलभार५ का वंशराम मौर्य र कार्यालय सहायक धम्बोझी१ का मन्साराम कुर्मीलाई थुनामा पठाइएको हो। भित्री गाउँको जग्गालाई राजमार्गसँग जोडिएको भन्दै बेच्ने गिरोहका सदस्य उनीहरू केही समयअघि पक्राउ परेका थिए। उक्त प्रकरणमा जग्गा दलालसहित वडा कार्यालय सचिव र नापी कार्यालयका सर्वेक्षकको समेत संलग्नता देखिएको छ। घटनामा संलग्न ९ मध्ये ६ जना फरार छन्। प्रहरीका अनुसार उनीहरूले संगठित रूपमा सरकारी कागज किर्ते गरी ठगी गरेको अनुसन्धानमा खुलेको छ। केही समयअघि मनिहारले नेपालगन्ज२६ (साबिकको मनिकापुर ९) स्थित कित्ता नम्बर ९९४ नम्बरको जग्गा एक स्थानीयसँग ५ लाखमा खरिद गरे। उनले मालपोत कार्यालयमा जग्गा रजिस्ट्रेसन गर्दा मूल्य बढाएर २९ लाखमा खरिद गरेको देखाए। नापी कार्यालयसँगको मिलेमतोमा गाउँको जग्गाको कित्ता नम्बर र क्षेत्रफल कोहलपुरनेपालगन्ज सडकमा पर्ने भन्दै किर्ते अभिलेख बनाएपछि माघ २४ गते गनापुर ६ का श्रवणकुमार वर्णवाललाई बिक्री गरे। पास गरेको भोलिपल्टै जग्गा राजमार्गमा नरहेको थाहा पाएपछि पीडितले उजुरी हालेका थिए।नियोजित र योजनाबद्ध तरिकाले जग्गा बिक्री गरेको देखिन्छ, प्रहरी निरीक्षक वीरबहादुर थापाले भने, पाँच लाखमा किनेको जग्गालाई २९ लाखको भन्दै रजिस्ट्रेसन पास गरिएको पाइयो।"
सेवा आयोग निष्क्रिय,"सुर्खेत मध्यपश्चिमाञ्चल विश्वविद्यालय (एमयू) करार तथा ज्यालादारी जनशक्तिका भरमा सञ्चालन भइरहेको छ। विश्वविद्यालय सेवा आयोग लामो समयदेखि निष्क्रिय हुँदा त्यहाँ कार्यरत प्राध्यापक तथा कर्मचारी मर्कामा छन्।नेपाल प्रगतिशील प्राध्यापक संगठनका अध्यक्ष तेजविक्रम बस्नेतले प्राध्यापककर्मचारीहरू लामो समयदेखि अस्थायी करार एवं आंशिक रूपमा कार्यरत रहेकाले प्राज्ञिक उन्नयन, पेसागत सुनिश्चितता र व्यवस्थापकीय दुरुस्तताका लागि सेवा आयोग सक्रिय हुनुपर्ने माग गरे। विज्ञापनसमेत रोकिएको छ, उनले भने, सेवा आयोग निष्क्रिय भयो। १० महिनाअघि दरखास्त बुझेर पनि पदपूर्ति गरिएन। विश्वविद्यालय सेवा आयोगकी अध्यक्ष राधा शाहले बजेट र जनशक्ति अभावमा आयोगले काम गर्न नसकेको बताइन्।"
राजदूतद्वारा भवन उद्घाटन,"सिन्धुली नेपालका लागि भारतीय राजदूत रणजित रायले कमलामाई ६ नुनथलास्थित सामुदायिक टेक्निकल इन्स्टिच्यूटको प्रयोगात्मक भवनको बिहीबार उद्घाटन गरेका छन्। नेपालभारत मैत्री समाज तथा इन्स्टिच्यूटको संयुक्त लगानीमा भवन निर्माण भएको हो। उक्त अवसरमा राजदूत रायले नेपालभारतको सम्बन्ध प्रगाढ रहेको र यहाँको विकास, निर्माणमा भारतीय सहयोग जारी राख्ने बताए। उनले इन्स्टिच्यूटको नयाँ अत्याधुनिक भवन निर्माणका लागि ४ करोड ४१ लाख ३२ हजार ६ सय रुपैयाँ सहयोगको घोषणा गरे। द्विपक्षीय सम्झौतामा समेत हस्ताक्षर गरियो। भारतीय राजदूतावासका द्वितीय सचिव ज्ञानवीर सिहं, स्थानीय विकास अधिकारी शिवप्रसाद हुमागााईं र इन्स्टिच्यूटका प्राचार्य अम्बरदीप देवकोटाले सम्झौता पत्रमा हस्ताक्षर गरेका थिए।"
"रकम भेटियो, लिन कोही आएनन्",मोरङ १२ दिन बितिसक्दा पनि बीच सडकमा भेटिएको ५० हजार रुपैयाँ दाबी गर्न कोही आएको छैन। विराटनगरको रानीपथस्थित जेसी बालसदनको उत्तरतर्फ सडकमा भेटिएको रकम लिन कोही नआएको हो। बालमाध्यमिक विद्यालय रानीका प्रधानाध्यापक गोविन्द गजुरेलले भेटाएको उक्त रकम प्रहरीलाई जिम्मा लगाएका छन्। माघ २२ गते बिहान साढे ११ बजे विद्यालयबाट विराटनगर १ पोखरियास्थित घर फर्कने क्रममा उनले रबरले बेरेको ५ सयका सय नोट भेटाएका हुन्। त्यो रकम स्थानीयको रोहबरमा सडकबाट उठाएर तत्काल इलाका प्रहरी कार्यालय रानीका प्रहरी नायव निरीक्षक धनबहादुर कटुवाललाई बुझाएको बताए। अहिले उक्त रकम जिल्ला प्रहरी कार्यालयमा छ। एसपी सन्दीप भण्डारीले प्रधानाध्यापकले दिएको ५० हजार रुपैयाँ कार्यालयमा राखिरहे पनि हालसम्म कोही दाबी गर्न नआएको बताए। प्रधानाध्यापक गजुरेलले रकम भेटाएकोबारे कान्तिपुर दैनिकमा सूचनासमेत प्रकाशन गराएका छन्। कोही दाबी गर्न नआए कानुनी प्रक्रिया पूरा गरेर अनाथ आश्रमलाई प्रदान गर्ने बताए।
क्याम्पसलाई वृद्धभत्ता,दार्चुला लटिनाथ गाविसकी ८५ वर्षीया कलावती सिंहले वृद्धभत्ताबाट पाएको २० हजार रुपैयाँ लटिनाथ क्याम्पसलाई सहयोग गरेकी छन्। वृद्धभत्ताबाट बचाएर ग्रामीण क्षेत्रमा शिक्षाको विकासका लागि आफूले क्याम्पसलाई सहयोग गरेको उनले बताइन्। बिहीबार रकम क्याम्पसलाई हस्तान्तरण गरेकी हुन्।
बैंकहरूको खराब कर्जा घट्यो,"काठमाडौं वाणिज्य बैंकहरूले खराब कर्जा अनुपात घटाएका छन्। एक वर्षको अवधिमा वाणिज्य बैंकहरूको खराब कर्जा औसत ० दशमलव २९ प्रतिशत विन्दुले घटेको छ। आर्थिक वर्ष ०७२७३ पुसको तुलनामा यस वर्ष ७ वटा वाणिज्य बैंकहरूको खराब कर्जा बढे पनि २१ वटाको घटेको छ। तर, औसतमा वाणिज्य बैंकहरूको खराब कर्जा घटेको बैंकहरूद्वारा प्रकाशित दोस्रो त्रैमासको अपरिष्कृत वित्तीय विवरणमा उल्लेख छ। ०७२ पुसमा १ दशमलव ९४ प्रतिशत रहेको बैंकहरूको औसत खराब कर्जा गत पुसमा १ दशमलव ६४ प्रतिशत झरेको छ। तर, गत असारको तुलनामा पुससम्ममा यस्तो खराब कर्जा बढेको देखिन्छ। गत असारमा वाणिज्य बैंकहरूको खराब कर्जा औसतमा १ दशमलव ५६ प्रतिशत थियो। बैंकहरूले विगतबाट पाठ सिक्दै संयमित तरिकाले लगानी गरेकाले पछिल्ला वर्षमा खराब कर्जामा उल्लेख्य सुधार भएको बैंकर्स संघका उपाध्यक्ष एवं बंगलादेश बैंकका प्रमुख कार्यकारी अधिकृत ज्ञानेन्द्र ढुंगानाले बताए। ०७२ को विनाशकारी भूकम्प र नाकाबन्दीका कारण बैंकिङ व्यवसायमा परेको असर न्यूनीकरणका लागि राष्ट्र बैंकले दिएको कर्जाको पुन: संरचना, पुनर्तालिकीकरणलगायत सुविधा पनि खराब कर्जा घट्नुको प्रमुख कारण भएको उनले जनाए। कर्जा विस्तारको मामलामा बैंकहरू निकै सचेत हुन्छन्, उनले भने, सजिलै कर्जा डुब्दैन भन्ने लागेपछि मात्र उनीहरूले ऋण प्रवाह गर्छन्। यस कारण खराब कर्जामा उल्लेख्य सुधार भएको उनले दाबी गरे। हाल तरलता अभावले ब्याजदर धेरै माथि पुगिसकेकाले आउँदा दिनमा खराब कर्जा बढ्ने सम्भावना बढदै गएको उनले बताए। छोटो समयमा उच्च दरले ऋणको ब्याजदर बढेको छ, उनले भने, यस्तो अवस्थामा खराब कर्जा बढ्ने सम्भावना धेरै हुन्छ। बैंकहरू त्यसतर्फ सचेत बन्नुपर्छ। बढ्दो ब्याजले चुनौती थपिँदै जानेछ।आवश्यक कागजातसहित प्रक्रिया पुर्याएर कर्जा प्रवाह र राष्ट्र बैंकको प्रभावकारी नियमन व्यवस्थाको कारण बैंकहरूको खराब कर्जा घटेको एक वाणिज्य बैंकको प्रमुख कार्यकारी अधिकृतले बताए। उनले भने, कुनै विशेष अवस्थामा बाहेक बैंकहरूको खराब कर्जा बढ्ने सम्भावना न्यून हुन्छ। बैंकहरूले सार्वजनिक गरेको दोस्रो त्रैमास (आधा वर्ष) को वित्तीय विवरणअनुसार २१ वटा बैंकको खराब कर्जा घटेको छ। उक्त अवधिमा सानिमा बैंकको खराब कर्जा सबैभन्दा कम छ। यो बैंकको खराब कर्जा ००१ प्रतिशत मात्र छ। ०७२ पुसमा यस्तो कर्जा ००५ प्रतिशत थियो। यस्तै नेपाल एसबीआई, स्ट्यान्डर्ड चार्टर्ड, माछापुच्छ्ेर र सेञ्चुरी बैंक क्रमश: कम खराब कर्जा हुने प्रमुख पाँच बैंक बन्न सफल भएका छन्। तर, एभरेस्ट, लक्ष्मी, सिद्धार्थ, एनमएमबी, सिभिल, एनसीसी र जनाता बैंकको खराब कर्जा सामान्य बढेको छ। खराब कर्जा बढे पनि सबै बैंकहरूले राष्ट्र बैंकको निर्देशन पालना गरेका छन्। राष्ट्र बैंकको निर्देशनअनुसार बैंकहरूलाई अधिकतम ५ प्रतिशतसम्म खराब कर्जा जोखिममुक्त मानिन्छ। यो अन्तर्राष्ट्रिय मान्यता पनि हो।खराब कर्जा बढेका बैंकहरूमध्ये एनसीसी र सिभिल बैंक छन्। गत पुस मसान्तमा एनसीसी बैंकको खराबकर्जा ४ दशमलव ८४ प्रतिशत छ। ०७२ पुसमा यस्तो कर्जा १ दशमलव ३० प्रतिशत थियो। दोस्रो त्रैमासको विवरण अन्य बैंक तथा वित्तीय संस्थाहरूसँग मर्जरपछिको पहिलो एकीकृत वासलात भएकाले खराब कर्जामा वृद्धि देखिएको बैंक स्रोतले बताए। यसैगरी ०७२ पुसमा २ दशमलव १४ प्रतिशत रहेको सिभिल बैंकको खराब कर्जा गत पुसमा ४ दशमलव ४५ प्रतिशत थियो। निजी बैंकहरूको तुलनामा धेरै खराब कर्जा राख्दै आएका सरकारी स्वामित्वका नेपाल बैंक, राष्ट्रिय वाणिज्य बैंक र कृषि विकास बैंकहरूको खराब कर्जा पछिल्ला वर्षहरूमा उल्लेख्य रूपमा घटिरहेको छ। गत पुससम्म राष्ट्रिय वाणिज्य बैंकको खराब कर्जा २७५, नेपाल बैंकको २८५ र कृषि विकास बैंकको ३८२ प्रतिशत छ। ०७२ पुसमा ती बैंकहरूको खराब कर्जा क्रमश: ३४०, ३८५ र ५३६ प्रतिशत थियो।"
पाइपलाइन बिछ्याउन जग्गा माग,"काठमाडौं भारतीय आयल निगम (आईओसी) ले रक्सौलअमलेखगन्ज पाइपलाइन बिछ्याउन जग्गा माग गरेको छ। आपूर्ति मन्त्रालयका सहसचिव सूर्यप्रसाद श्रेष्ठको नेतृत्वमा आयल निगमका अधिकारी र आईओसीबीच भएको छलफलमा पाइप राख्न जग्गा माग गरिएको हो। पाइपलाइनका लागि आईओसी तत्पर छ। निर्माणको क्रममा चाहिने पाइप साताभित्र अर्डर गर्ने र उक्त पाइप राख्न जग्गा माग गरेका छन्, एक साताको छलफलपश्चात् बिहीबार नेपाल फर्केका निगमका प्रवक्ता भानु खनालले भने, यस अवधिमा हामीले एलाइनमेन्ट दिनुपर्छ। पाइप राख्न वीरगन्ज चिनी कारखानाबारे छलफल गरिने उनले बताए। यस अवधिमा नेपाल सरकारले दिने छुटबारे वातावरण बनाउनुपर्नेछ। तर, हालसम्म निगमले जग्गा प्राप्त गर्न सकेको छैन। पाइपलाइनका लागि आईओसी तयार रहेकाले नेपालका तर्फबाट बाटो र बाटोमा पर्ने रूख व्यवस्थापन गर्नुपर्नेछ, प्रवक्ता खनालले भने, यसका लागि अगामी आइतबार निर्माणस्थलमै छलफल गर्नेछौं। पाइपलाइन परियोजना पर्सा वन्यजन्तु आरक्ष क्षेत्रका जग्गा हुँदै बन्न लागेको हो। रक्सौलदेखि अमलेखगन्जसम्मको ४१ किलोमिटर पाइपलाइन निर्माण क्षेत्र हो। यसमध्ये ३९ किलोमिटर पाइपलाइनको हिस्सा नेपाली भूभागमा पर्छ। बाँकी २ किलोमिटर भारततर्फको हो। पाइपलाइनसम्बन्धी आयल निगमले तयार पारेको प्रतिवेदनअनुसार पाइपलाइन बिछ्याउँदा करिब २५ हजार रूख काट्नुपर्ने देखिन्छ। त्यस्तै करिब ४ हजार १ सय ३५ घरटहरा भत्काउनुपर्ने प्राविधिक प्रतिवेदनमा छ। सरकारले यस परियोजनालाई प्राथमिकताको आयोजनामा राखेको छ। प्राथमिकतामा नपर्दा आरक्षण क्षेत्रका रूख काट्न पाइँदैन। वन व्यवस्थापन, विद्युत् व्यवस्थापनलगायत समस्या सहज हुने विश्वास छ। यस्तै छलफलको क्रममा आईओसीले तीन महिनालाई पुग्ने इन्धन भण्डारणमा पनि सहयोग गर्ने प्रतिबद्धता जनाएको प्रवक्ता खनालले बताए। भण्डारण बनाउन आईओसीलाई पनि समावेश गर्न आग्रह गरेका छन्। चाहिने प्राविधिक र लाग्ने लागतमा निजी साझेदारीमार्फत सहयोग गर्न पनि तयार छ, उनले भने। सरकारले बजेट वक्तव्यमार्फत नै आयल निगमको भण्डारण क्षमता विस्तार गर्ने घोषणा गरिसकेको छ। आपतकालीन अवस्थामा सहज रूपमा उपलब्ध गराउन व्यवस्थापिका संसदको उद्योग वाणिज्य तथा उपभोक्ता हित सम्बन्ध समितिले सरकारलाई इन्धन भण्डारण गर्न निर्देशन दिएको थियो। समितिले अभाव हुने समयको प्रक्षेपण गरी भण्डारण गर्नुपर्ने सुझाव दिएको थियो। सोही घोषणाअनुसार निगमले क्षमता विस्तारको प्रक्रिया सुरु गरिसकेको छ। निगमले झापा, सर्लाही, महोत्तरी, चितवन, रूपन्देही, धनगढी र धादिङमा जग्गा खरिदका लागि बोलपत्र आह्वान गरेको छ। निगमका अनुसार ७ प्रदेशमा ५ लाख ३० हजार किलोलिटर इन्धन (पेट्रोल, डिजेल, मटितेल र हवाई इन्धन) मौज्दात गर्ने योजना बनाएको छ। ७० हजार टन खाना पकाउने ग्यास भण्डारण गरिनेछ। इन्धन ग्यास र पेट्रोलियम प्रदार्थ गरी १ खर्ब रुपैयाँभन्दा बढी लगानी चाहिन्छ। रकम सम्बन्धमा सार्वजनिक निजी साझेदारी मोडल (पीपीपी) कि अन्य निकायलाई दिने छलफल हुन बाँकी रहेको मन्त्रालयले जनाएको छ।"
गोलभेंडा २ रुपैयाँ किलो,"सर्लाही यहाँका किसानले गोलभेडा प्रतिकिलो २ रुपैयाँमा बिक्री गर्न थालेका छन्। भारतीय गोलभेडा भित्रिएपछि स्थानीय उत्पादनले भाउ नपाएको हो। एक दशकयताकै सस्तो मूल्यमा किसानले यस वर्ष गोलभेडा बेचेका छन्। खर्चिलो र निकै मिहिनेतले उत्पादन हुने गोलभेडा बेचेर लागतसमेत उठाउन नसकेको किसानको गुनासो छ। किसान बिन्देश्वर महतोले गोलभेडा बेचेर टिप्ने र ढुवानी गर्ने खर्चसमेत नपुगेको बताए। खेतमै जानु बेकार भइसक्यो, उनले भने, टिप्ने र ढुवानी गर्नेलाई दिन पनि पुग्दैन। यस वर्ष सुरुदेखि नै गोलभेडाले भाउ पाएन। रोप्ने बेला असोजमा पानी परेर यस वर्ष उत्पादन नै ढिला भएको थियो। भारतीय गोलभेडा बजारमा आएपछि स्थानीय उत्पादन सुरुदेखि नै सस्तो हुन पुगेको उनले बताए। किलोको ५० रुपैयाँसम्म सजिलै बिक्री हुने गोलभेडा सस्तिएर किलोको २ रुपैयाँमा झरेको छ। सर्लाहीबाट दैनिक १ लाख किलोभन्दा बढी गोलभेडा काठमाडौंलगायतका ठूला सहरमा पुग्छ। गोलभेडाको भाउ घट्दा किसानलाई दैनिक लाखौं घाटा हुन्छ। किलोमा एक रुपैयाँ घट्दा पनि किसानले पाउने रकममा १ लाख घाटा हुन्छ, महतोले भने, हजारौं किसानको रोजीरोटी र जीवनसँग जोडिएको खेती हो। उल्टै घाटा खाएपछि त किसान टाट पल्टिने अवस्था आयो। गोलभेडाका थोक व्यापारी रामदरेश चौधरीले भारतीय उत्पादन भित्रिएका कारण नै यस वर्ष भाउ बिग्रिएर किसानलाई घाटा भएको बताए। भारतीय गोलभेडाले नै बजारमा भाउ घटायो, उनले भने, यस वर्ष किसानलाई गोलभेडा खेतीबाट निराशा मात्र हात लाग्यो। लगातार भाउ घटेकाले व्यापारी पनि घाटामा परे। सिँचाइ सुविधा नभए पनि जिल्लाका उत्तरी भेगमा ठूलो परिमाणमा गोलभेडा खेती हुन्छ। गोलभेडा खेतीले किसानको जीवनस्तर उकासेको थियो। यस वर्ष भाउ घटेपछि किसानले ठूलो नोक्सानी बेहोर्नुपरेको छ। नवलपुरका व्यापारी शम्भु चौधरीले व्यापार सुरु गरेको १३ वर्षमा पहिलोपल्ट गोलभेडा यति सस्तो भएको बताए। किसान र हामी व्यापारी पनि घाटामा परेका छौं, उनले भने। उनले भारतीय गोलभेडा भित्रिन रोक्नुपर्ने सुझाए।"
कुमारीको विशेष मुद्दती खाता,काठमाडौं कुमारी बैंक लिमिटेडले वार्षिक १२ प्रतिशत ब्याजदर उपलब्ध गराउने गरी विशेष मुद्दती खाता सञ्चालनमा ल्याएको छ। उक्त विशेष मुद्दती खातामा अग्रिम मासिक ब्याज भुक्तानी दिइने बैंकले जनाएको छ। उक्त योजनामा न्यूनतम १ लाख रुपैयाँ मौजदातमा ६ महिना अथवा १ वर्षसम्मका लागि मुद्दती खाता खोल्न सकिने जारी विज्ञप्तिमा उल्लेख छ।
ट्रिट क्रिम रोल बजारमा,"काठमाडौं एसियन बिस्कुट एन्ड कन्फेक्सनरीले आफ्नो नयाँ प्रोडक्ट ट्रिट क्रिम रोल बजारमा ल्याएको छ। मात्र ५ रुपैयाँमा पाइने यो क्रिम रोल वेफर चक्लेट, स्ट्रबेरी, ओरेन्ज र मिल्क स्वादमा नेपालभर उपलब्ध रहेको जारी विज्ञप्तिमा छ। कम्पनीले ४० भन्दा बढी भेराइटीका बिस्कुटहरूका साथै विभिन्न २० भन्दा बढी भेराइटीका चक्लेटहरू उत्पादन गर्दै आएको छ।"
शिवम्को विज्ञ परामर्श सेवा,काठमाडौं शिवम् सिमेन्टले घर तथा अन्य भवन निर्माणकर्ताका लागि निर्माणस्थलमै पुगी निर्माण विशेषज्ञ प्राविधिक टोलीमार्फत विभिन्न प्राविधिक परामर्श तथा परीक्षण सेवा नि:शुल्क रूपमा प्रदान गर्दै आएको छ। यस सेवालाई धेरैभन्दा धेरै ग्राहक एवं निर्माणसम्म पुर्याउने लक्ष्य बोकी गुणस्तरमा सम्झौता नगरौं र मजबुत निर्माणप्रति हाम्रो प्रतिबद्धता भन्ने नाराका अघि बढाउने निर्णय कम्पनीले गरेको छ।
हेवा खोला ए को विद्युत्गृह उद्घाटन,"पाँचथर नवनिर्मित १५ मेगावाट क्षमताको हेवाखोला ए जलविद्युत् आयोजनाको विद्युत्गृह उद्घाटन भएको छ। पाँचथर पावर कम्पनीले बनाएको जलविद्युत् विद्युत्गृहको बुधबार प्रधानमन्त्री पुष्पकमल दाहालले उद्घाटन गरेका हुन्। कम्पनीले २ अर्ब ६० करोड रुपैयाँ लगानीमा उक्त जलविद्युत् निर्माण गर्न लागेको हो। ऊर्जामन्त्री जनार्दन शर्माले झापादेखि इलाम, पाँचथर हुँदै अमरपुरसम्म निर्माणाधीन १३२ केभी काबेली करिडोर आयोजना आगामी असारभित्र निर्माण पूरा गर्न ठेकेदार जग्वर एन्ड एस्तर कम्पनी र विद्युत् प्राधिकरण काबेली करिडोर आयोजनालाई निर्देशन दिएका छन्। पाँचथरमा २१ मेगावाट क्षमताको तल्लो हेवाखोला जलविद्युत् आयोजना, ३७ मेगावाटको काबेली ए जलविद्युत् आयोजना र २५ मेगावाटको काबेली बी १ जलविद्युत् आयोजना, १० मेगावाटको राइराङ हाइड्रोपावरलगायत १२० मेगावाटको विद्युत् आयोजना सञ्चालनमा रहेकाले काबेली करिडोर आयोजना पूरा गर्न सरकारले प्राधिकरणलाई निर्देशन दिइसकेको छ। विद्युत् शक्ति नै हाम्रो समृद्धिजलविद्युत् उद्घाटन गर्न आएका प्रधानमन्त्री दाहालले प्रकृतिले दिएको उपहार जलस्रोत नेपालको समृद्धिको माध्यम भएको बताएका छन्। उनले देशभर खेर गइरहेको जलस्रोतबाट विद्युत् उत्पादन गरेर मुलुकलाई ऊर्जा संकटमुक्त गर्ने सरकारको योजना रहेको जनाए। प्रधानमन्त्री दाहालले बगेर खेर गइरहेका नदी र सानाठूला खोलानालाबाट जलविद्युत् आयोजना सञ्चालन गरी युवाहरूलाई रोजगारी सिर्जना गर्ने रणनीति तयार गर्न लागेको बताए। मुलुकको विकासको प्रमुख आधार नै विद्युत् शक्ति हो, सरकारले ऋण खोजेर भए पनि लगानी गर्छ, उनले भने, सरकारले जलविद्युत् उत्पादनमा सर्वसाधारणलाई सेयर लगानी सुनिश्चित गर्छ।सरकारले ठूल्ठूला नदीहरूबाट जलाशययुक्त आयोजना सञ्चालन गर्न विस्तृत सर्वेक्षण, सम्भाव्यता अध्यायनलगायत कार्य सुरु गरिसकेको प्रधानमन्त्रीले बताए। पूर्वमा तमोर, अरुण, बुढीगण्डकी, कर्णालीलगायत ठूला नदीहरूबाट विद्युत् उत्पादन गर्न सर्वसाधारण नेपाली नागरिक र विभिन्न क्षेत्रबाट ऋण संकलन गरेर भए पनि आयोजनाहरू सञ्चालन गर्न लागेको उनले बताए। त्यसैगरी, उनले पाँचथर र तेह्रथुमको सिमाना तमोर नदीमा उच्च बाँध निर्माण गरी जलाशयुक्त जलविद्युत् आयोजना सञ्चालन गर्न ऊर्जा मन्त्रालयले मन्त्रिपरिषद्मा प्रस्ताव पेस गरिसकेको जानकारी दिए। ऊर्जामन्त्री जनार्दन शर्माले नवनिर्मित आयोजनाले सरकारले सुरु गरेको उज्यालो नेपाल अभियानमा टेवा पुगेको बताए। उज्यालो नेपाल अभियान सफल पार्न नेपालको पानी जनताको लगानी भन्ने नारा अघि सारेको जनाए। सानिमा बैंकको नेतृत्वमा ११ वटा बैंकले १ अर्ब ८० करोड रुपैयाँ ऋण र उत्पादकको ८० करोड गरी २ अर्ब ६० करोड रुपैयाँ लगानी रहेको कम्पनीका प्रबन्ध निर्देशक पुष्पज्योति ढुंगानाले बताए। कम्पनीले मंसिर २२ मा विद्युत् प्राधिकरणलाई विद्युत् बिक्री गरी सम्झौतापत्रमा हस्ताक्षर गरिसकेका छन्। काबेली करिडोर आयोजना पूरा नभए उत्पादित विद्युत् खेर जाने र विद्युत् प्राधिकरणले घाटा बेहोनुपर्नेछ। कम्पनीले धितोपत्र बोर्डबाट स्वीकृत पाएपछि सर्वसाधारणका निम्ति २५ प्रतिशत सेयर खुलाउने तयारी भइरहेको अध्यक्ष उमेश श्रेष्ठले जनाए।"
रियल र बायर्नको प्रभाव,"म्याड्रिड (एएफपी) रियल म्याड्रिडले सुरुमै गोल बेहोरेर पनि च्याम्पियन्स लिग फुटबलमा बुधबार नेपोलीमाथि ३१ को अग्रता लिँदै निरन्तर सातौंपल्ट क्वाटरफाइनल नजिक पुगेको छ। अन्तिम १६ को पहिलो लेगमा रियलका लागि करिम बेन्जेमा, टोनी क्रुज र कासेमिरोले गोल गरे।लोरेन्जो इन्सिग्नेले आकर्षक रूपमा ४० यार्डबाट गोल गरेपछि पाहुना टिम नेपोलीले आठौं मिनेटमै अग्रता लिएको थियो। बेन्जेमाले हेडद्वारा बराबरीका लागि गोल गरेका थिए। त्यसपछि क्रुज र कासेमिरोले गोल थपेका थिए। कासेमिरोले पेनाल्टी क्षेत्र बाहिरबाटै सानदार गोल गरेपछि मार्च ७ मा हुने दोस्रो लेगअघि नै रियलले पकड बलियो बनाएको हो।हामीले राम्रो खेल खेल्यौं, म्याड्रिडका व्यवस्थापक जिनेदिन जिदानले भने, सुरुमै गोल गर्न दिनु चाहिँ लाजलाग्दो बन्यो तर तुरुन्तै बराबरी गरेर हामी खेलमा फर्कियौं। तर्कसहितको नतिजामा खेल अन्त्य गर्यौं। नेपोलीका प्रशिक्षक माउरिजियो सरीले बल पोजेसन गुमाउनु कमजोरी भएको माने। तर, सान पाओलोमा फर्कंदा आफ्नो टिमको पर्कने संभावना भएको पनि उनले बताए। म्याड्रिडले उसको उत्कृष्ट खेल प्रदर्शन गर्यो र हामीले आफ्नो खेल देखाउन सकेनौं, उनले भने, हामीले आफ्नो उत्कृष्ट खेल प्रदर्शन गर्न सके त्यो बाटो टाढा छैन। हामी हार्न सक्छौं (दोस्रो लेग) तर उत्कृष्ट खेलका लागि नै जानेछौं।दोस्रोपल्ट अन्तिम १६ मा पुगेको नेपोलीका महान् डिएगो म्याराडोनासहित १० हजार बढी समर्थकले यात्रा गरेका थिए। रियल लगातार २० औं सिजन नकआउट चरणमा पुगेको हो।आर्सनलमाथि गोलवर्षाम्युनिख बायर्न म्युनिखसँग अन्तिम १६ को पहिलो लेगमा ५१ ले बुधबार पराजित भएपछि आर्सनलका व्यवस्थापक आर्सेन वेंगरले मानसिक रूपमा विक्षिप्त भएको बताएका छन्। चर्को दबाबमा रहेका फ्रान्सेली व्यवस्थापकको लगातार सातौंपल्ट अन्तिम १६ बाटै बाहिरिने संघारमा पुगेको गनर्सलाई क्षमा नभएको पनि बताए। दोस्रो गोल बेहोरेपछि लाउरेन्ट कोसिल्नी (चोट लागेका) लाई गुमाउनु सबैभन्दा महत्त्वपूर्ण रह्यो। मानसिक रूपमा हामी विक्षिप्त भयौं, राजीनामा माग उठिरहेको स्थितिमा वेंगरले भने।मैले माफीका लागि हेरिरहेको छैन। समग्रमा म उनीहरू हाम्रो टिमभन्दा राम्रो टिम भएको बताउन चाहन्छु। उनीहरूले दोस्रो हाफमा धेरै राम्रो खेले र हामीले आफ्नो स्तर गुमायौं, वेंगरले भने, उसको चौथो गोलले खेल अन्त्य गरिदियो। हामीसँग प्रतिक्रिया नै छैन। यो स्तरको हारले स्तब्ध पार्छ। आलियन्ज एरेनामा आर्जेन रोबेनले ११ औं मिनेटमा गोलको खाता खोलेका थिए। चिलीका एलेक्सिस सान्चेजले खेलले पेनाल्टीमा म्यानुएल नोयले फर्काएको बल गोलमा परिणत गर्दै आर्सनललाई बराबरीमा पुर्याए। तर, रोबर्ट लेवान्डोव्स्कीले जर्मन टिमलाई ५३ औं मिनेटमा फेरि अग्रता दिलाए। तीन मिनेटभित्रै थियागो अल्कान्टाराले अग्रता बढाए। उनले व्यक्तिगत दोस्रो गोल पनि गरे। सब्स्टिच्युट थोमस मुलरले पाँचौं गोल गरेका थिए।"
डीपीएललाई रुस्लानको साथ,"विभिन्न सहरका टोलीलाई फ्रेन्चाइज गरिएको डीपीएल चैत ५ देखि १९ सम्म धनगढीमा हुँदै छ। रुस्लान सहप्रायोजक भएवापतको रकम भने आयोजक धनगढी क्रिकेट एकेडेमी (डीसीए) ले खुलाएको छैन। डिसीएका अध्यक्ष सुवास शाही र रुस्लानका कानुनी विभाग प्रमुख गुरु अधिकारीले बिहीबार सम्झौतापत्रमा हस्ताक्षर गरेका छन्।प्रतियोगिताको अर्को सहप्रायोजक जगशक्ति टीएमटी बारले ७ लाख प्रदान गर्ने जनाइसकेको छ। सगरमाथा सिमेन्टले १५ लाख रुपैयाँमा मुख्य प्रायोजन गरिसकेको छ। डीपीएलमा विराटनगर किङ्स, काठमाडौं गोल्डेन्स, रुपन्देही च्यालेन्जर्स, कञ्चनपुर आइकोनिक, सीवाईसी अत्तरिया र टिम चौराहा धनगढीले प्रतिस्पर्धा गर्दै छन्। राष्ट्रियस्तरमा पहिलोपल्ट अक्सनमा खेलाडीको भाउ लगाइएको डीपीएल विजेताले १५ र उपविजेताले ७ लाख पाउने छन्।"
कान्तिपुर हाफ म्याराथनले बढाएको प्रतिस्पर्धा,"यो दौडले राष्ट्रको नतिजालाई पनि स्तरोन्नति गर्न योगदान दिइरहेको छ। धेरैजसो संस्थाले म्याराथन आयोजना गर्ने चलन चलाइरहेको अवस्थामा कान्तिपुरले बढी प्रतिस्पर्धा हुनसक्ने र बढीभन्दा बढी खेलाडी आकर्षित गर्न सक्ने इभेन्ट्सका रूपमा हाफ म्याराथन गराउने निर्णय नै सराहनीय छ। साथै यस विधालाई संस्थागत गर्दै लोकप्रिय बनाउने जमर्को पनि संस्थाले गरिरहेको छ। अहिलेको स्थितिमा यस प्रतियोगिताले राष्ट्रिय कीर्तिमानहरू सुधार्न, अन्तर्राष्ट्रिय पदकका लागि प्रतिस्पर्धा गर्न सक्ने सक्षम खेलाडी निकाल्न मद्धत पुर्याइरहेको देखिन्छ। उदाहरणका लागि यस कान्तिपुर हिरो हाफ म्याराथनका विजेता हरि रिमालले २०१४ मा मलेसियन ओपनमा ५ हजार र १० हजार मिटरमा स्वर्ण पदक जितेका थिए। गत वर्ष उनले १२ औं दक्षिण एसियाली खेलकुदमा ५ हजार मिटरमा व्यक्तिगत उत्कृष्ट नतिजा निकाल्दै कांस्य पदक जितेका थिए। त्यससँगै उनलाई रियो ओलम्पिकमा प्रतिस्पर्धा गर्न ढोका खुलेको थियो। त्यस्तै गोपीचन्द्र पार्कीले इन्चोन एसियाडमा १० हजार मिटरमा राष्ट्रिय कीर्तिमान बनाएका थिए भने मलेसियन ओपनमा दुई रजत पदक जितेका थिए। भूमिराज राईले काठमाडौं म्याराथनमा २ घण्टा २० मिनेटसाथ प्रतिस्पर्धामा उत्कृष्ट समय निकालेका थिए। कान्तिपुर हाफ म्याराथनको सुरुआत २०११ बाट भएको हो। अहिले सातौं संस्करण आयोजनाको संघारमा छ। हरिले दोस्रो र पाँचौं संस्करण जित्दै मलेसियन ओपन खेल्न गएका थिए। कान्छीमाया कोजुले २००१ को पहिलो, २०१३ को तेस्रो र २०१४ को चौथो संस्करण जितेकी थिइन्। कान्छीमायाले २०१४ मै मलेसियन ओपनमा १० हजारतर्फ स्वर्ण र ५ हजार मिटरमा रजत जितेकी थिइन् भने गत वर्ष काठमाडौं म्याराथनमा २ घण्टा ५६ मिनेटमा दौड पूरा गर्दै घरेलु प्रतियोगितामा उत्कृष्ट समय निकालेकी थिइन्। गतवर्ष कान्तिपुर हिरो हाफ म्याराथनको सफलतापछि गोपीचन्द्रलाई अगाडि बढ्न सजिलो भएको थियो। उनले धनगढी हाफ म्याराथनमा स्वर्ण, आर्मी म्याराथनमा कोर्स रेकर्डसहित स्वर्ण, सातौं राष्ट्रिय खेलकुदमा ५ र १० हजार मिटरमा स्वर्ण जितेका थिए। यसले बुझ्न सकिन्छ कान्तिपुर हिरो हाफ म्याराथनले प्रतिस्पर्धी माहोल बनाइदिएको छ। हाफ म्याराथनबाहेक यस प्रतियोगितामा ५ किमिको कर्पोरेट इभेन्ट र हिलचेयर इभेन्ट पनि हुनुले अरूलाई पनि उत्साहित पारेको छ। यसमा बर्सेनि सहभागिता संख्या बढ्दो छ। ४ सय ५० जना दौडाएर सुरु भएको कान्तिपुर हाफ म्याराथनमा यसपटक झन्डै २ हजारको हाराहारीमा प्रतिस्पर्धी दौड्ने छन्। अघिल्लो साता आर्मीको खुला म्याराथन सम्पन्न भयो। कान्तिपुर हिरो हाफ म्याराथनको सातौं संस्करण शनिबार आयोजना हुँदै छ। सोही दिन पोखरामा पोखरा म्याराथन पनि हुनेछ। अर्को शुक्रबार महिलाका लागि पिंकाथन हाफ म्याराथन र १० किमि दौड आयोजना हुँदै छ भने फागुन २९ गते लुम्बिनी म्याराथन हुने तय भएको छ। यस प्रकारले राष्ट्रिय स्तरमा लामो दूरीको प्रतियोगिताहरू एकपछि अर्को गर्दै एक महिनाभित्रै चार इभेन्ट हुँदा प्रतियोगीले आफ्नो स्तरअनुसार प्रतियोगिता चयन गर्नुपर्ने हुन्छ। थोरै अवधिमा धेरै प्रतियोगिता हुँदा सबैमा भाग लिँदा खेलाडीहरूले शारीरिक रूपमा समस्या सामना गर्नुपर्ने हुन्छ। यसै कारण खेलाडीले प्रतियोगिता चयन गर्दा पहिला छोटो दुरी त्यसपछि मात्र लामो दुरीको प्रतियोगितामा सहभागिता जनाउनु उपयुक्त हुन्छ। यस प्रकारको प्रतियोगिता तयारी कसरी गर्ने र आफ्ना खेलाडीलाई एक सिजनमा कति वटासम्म खेलाउने भन्ने कुराको तर्जुमा खेलाडीका प्रशिक्षकले तय गर्ने विषय हो।(राणा एथलेटिक्स प्रशिक्षक हुन्)"
उद्घाटनमा संकटा विजयी,धरानस्थित टेक्निकल सेन्टरको मैदानमा संकटाका मार्टिन अजयले दोस्रो मिनेटमै गोलको खाता खोलेका थिए। उनले विश्व अधिकारीको पासमा आकर्षक गोल गर्दै पाहुना टिमलाई पछाडि परेका थिए। १० ले पछि परेको दुर्गापुरीले खेलको २४ औं मिनेटमा बराबरी गोल फर्कायो। आकाले सुसन हेमरोनको पासमा संकटाविरुद्ध गोल गर्दै खेल बराबरी गरेका थिए।पहिलोपल्ट धरान भ्रमण गरेको कोलकाताको टिमले बराबरी गरेको १२ मिनेटपछि अर्को गोल सामना गर्यो। मार्टिनको पासमा अनिल गुरुङले गोल गर्दै संकटालाई २१ ले अगाडि बढाए। कोलकताका सलाउद्दिन मिर्जाले ५५ औं मिनेटमा गरेको फ्रिकिक बारमा ठोक्किएर फर्कियो। रिबाउन्ड बलमा मिर्जाले सशक्त प्रहार गर्दा गोल हुनपुग्यो। खेल २२ को बराबरी भयो। खेलको ७७ औं मिनेटमा संकटाबाट सुशील केसीले गरेको गोल नै निर्णायक बन्यो। म्यान अफ द म्याच कोलकाताका शुभान्दु घोष भए। उनले ५ हजार पुरस्कार पाए। उपाधि विजेताले ५ लाख रुपैया जित्नेछ। शुक्रबारको खेल गत वर्षको उपविजेता नेपाल पुलिस क्लब र आयोजक धरान फुटबल क्लब पहेँलोबीच प्रतिस्पर्धा हुनेछ।
रूपन्देहीलाई उदयपुर गोल्डकप,"उदयपुर रूपन्देदी ११ ले सदरमुकाम गाईघाटमा बिहीबार मोरङलाई टाइब्रेकरमा ४३ ले पराजित गर्दैै चौथो रमपम उदयपुर गोल्डकप फुटबल प्रतियोगिता जितेको छ।थारुहट रंगशालामा भएको फाइनलमा निर्धारित ९० मिनेटको खेल गोलरहित बनेको थियो। त्यसपछि पेनाल्टी सुटआउटमा निर्णय हुँदा रूपन्देदीबाट सुवास मगर, बुद्ध चेम्जोङ, उत्तम गुरुङ र दिलीप क्षत्रीले गोल गरेका थिए। दिलीपको पेनाल्टी प्रहार नै निर्णायक बन्न पुगेको थियो। कालु थापा गोल गर्न असफल भए।मोरङबाट नीरज बस्नेत, बुद्धिमान राई र विकास खवास मात्र गोल गर्न सफल भए। मोरङका विदुर रिजाल र अनेश मगरको प्रहार गोल हुन सकेन।विजेता रूपन्देदीले २ लाख र उपविजेता मोरङले १ लाख रुपैयाँ पुरस्कार थापेका थिए। म्यान अफ द म्याच रुपन्देहीका पिटर घोषित भए। सर्वोत्कृष्ट खेलाडी मोरङका नीरज बस्नेत घोषित भए। उत्कृष्ट गोलरक्षक रूपन्देदीका दिलीप क्षत्री र उदीयमान खेलाडी उदयपुरका रामु थापामगर घोषित भए।सर्वाधिक गोलकर्तामा हिमालयन शेर्पाका विश्वास श्रेष्ठ, रूपन्देदीका दिवस राई र संकटाका राजु पौडेल थिए। उनीहरूले समान २ गोल गरेका थिए।"
आर्मी र एपीएफ विजयी,"ताप्लेजुङ दोस्रो पाथीभरा राष्ट्रिय भलिबल प्रतियोगितामा विभागीय टिम आर्मी क्लबे बिहीबार पूर्वाञ्चललाई २५१५, २५२३, २५१८ को सोझो सेटमा हराएको थियो। एपीएफले मध्यमाञ्चललाई २५१७, २५१६, २५१५ को सोझो सेटमा हरायो।"
तेक्वादो खेलाडी छनोट,सुर्खेत प्रथम महिला अन्तर्राष्ट्रिय तेक्वान्दो प्रतियोगिताका लागि मध्यपश्चिमबाट १२ खेलाडी छनोट गरिएको छ। फागुन २५ देखि २८ सम्म राजधानीमा हुने प्रतियोगितामा पाँच विकास क्षेत्र र तीन विभागीय टिमसहित सार्क राष्ट्रका खेलाडीको सहभागिता रहने नेपाल तेक्वान्दो संघ महिला सशक्तीकरण समितिकी अध्यक्ष नन्दा बस्यालले बताइन् ।
एडभेन्चर सफल,भरतपुर वाल्मिकी शिक्षासदन र एडभेन्चर स्कुल एक्सपर्ट स्कुल क्रिकेट लिगको फाइनल पुगेका छन्। बिहीबार वाल्मिकीले सनराइजलाई ३९ र एडभेन्चरले स्मल हेभनलाई २८ रनले हराए।वाल्मिकीले २० ओभरमा ८३ रन बनायो। ८४ रनको लक्ष्य पछयाएको सनराइज १२२ ओभरमा ४४ रनमै अलआउट भयो। अर्को खेलमा एडभेन्चरले १८३ ओभरमा सबै विकेट गुमाई १ सय १२ रन बनायो। स्मल हेभन १४१ ओभरमै ८४ रनमा समेटियो।
खानेपानी समस्या बढ्दै,"भोजपुर सदरमुकाममा खानेपानी समस्या बर्सेनि बढदो छ । भूकम्प, सुक्खा खडेरी, जलवायु परिवर्तनले मुहान सुक्दै जाँदा आपूर्ति क्षमता घटदै गएको हो । बढदो जनघनत्वलाई पानी धान्नै मुस्किल छ । खानेपानी अभावले सहरीकरण, पूर्वाधार निर्माणमा प्रभाव पारेको छ । ४ वर्षदेखि खानेपानी अभाव झेल्दै आएका उपभोक्ता पछिल्लो समय निकै समस्यामा परेका छन् । सदरमुकाम र आसपास क्षेत्रमा सिलिचुङ खानेपानी तथा मूल उपभोक्ता समितिले बिहान र बेलुका दुईपटक खानेपानी वितरण गरे पनि अहिल्यै पर्याप्त हुन छाडेको छ । चैत र वैशाखमा हाहाकार मच्चिने गर्छ । सिलिचुङमा भोजपुर, टक्सार, बोखिम र भैसीपंखाका १ हजार ३ सय ८५ घर उपभोक्ता छन् । भुल्के, डढुवा, तीनधारे र जोरसागु मुहानबाट ल्याएको खानेपानी क्षमता घटेपछि उपभोक्ताको दिनचर्या पानी जोहोमै बित्ने गरेको छ । यसले विद्यार्थी, गृहिणी सबैभन्दा बढी मर्कामा परेका छन् ।भोजपुर बहुमुखी क्याम्पसको छात्रावासमा दुई दिनदेखि खानेपानी हाहाकार छ । क्याम्पसको धारामा आक्कलझुक्कल झर्ने पानीका लागि हारालुछ नै हुने छात्रावासकी प्रिपेड तुलसा बस्नेतले बताइन् । एउटा धारा छ, ३०३५ विद्यार्थी छौं, एकाबिहानै खानेपानी थाप्न पालो कुर्दै कहिलेकाहीं त पढाइ छुट्छ, उनले भनिन् । खानेपानी नहुँदा शौचालय र बाथरुममा दुर्गन्ध फैलिएको छ ।आलोपालो खानेपानी वितरण गरे पनि सबै धारामा सधैं आउँदैन । एकपटक थापेको एक बाल्टिन पानीले भरथेग गर्नुपरेको उपभोक्ताले बताए । जिल्ला अस्पताल, कारागार, शिक्षा कार्यालय, जिल्ला विकास, सशस्त्र, प्रहरी र सेना गरी ७ वटा संवेदनशील स्थानमा चौबिसै घण्टा पानी आवश्यक पर्छ । मुहानबाटै खानेपानी कम आउने भएपछि सोही अनुपातमा वितरण गर्न बाध्यता रहेको उपभोक्ता समिति अध्यक्ष नवीन प्रधानले बताए । स्रोत क्षमता प्रतिसेकेन्ड १४ लिटर भए पनि ८ लिटरमा घटिसकेको छ । दैनिक २५ हजार जनसंख्यालाई सीमित खानेपानीले धान्नुपर्ने अवस्था छ । उपलब्ध खानेपानीले सबै उपभोक्तालाई जतिसक्दो समेट्ने कोसिस गरिरहेका छौं, स्थानीय स्रोत, साधन र मुहान जुटाउने क्रममा छौं, उनले बताए । हटियामाथिको सातधारे र टक्सारको तीनधारे मुहानलाई पनि यसै वर्षदेखि लागू हुने गरी परिचालन गर्न सर्वपक्षीय सहमति गर्न लागेका छन् ।अर्को मुहान थप गर्न प्रक्रिया सुरु गरेका छन् । भैसीपंखाको नरपायामा खानेपानी मुहानका लागि ४ रोपनी जग्गा खरिद गर्ने टुंगो लगाएका छन् । राजनीतिक दल, नागरिक समाज, सरकारी तथा गैरसरकारीका प्रमुख तथा प्रतिनिधि, उपभोक्ता समिति र सरोकारवालाले स्थानीय उमेश राईको कित्ता नं १६७ र १६८ सिम जग्गा, अलैंची, रूखपात र सिञ्चित जमिनको क्षतिपूर्तिसहित ३५ लाखमा खरिद गर्ने बिहीबार निर्णय गरेको छ ।"
फेरियो मुसहर बस्ती,"खोरियाटोल (सिरहा) तराई मधेसमा भूमिपुत्रका रूपमा चिनिए पनि मुसहर समुदायको आफ्नै भने भूमि छैन । अधिकांश परिवार भूमिहीन छन् । उनीहरू ऐलानी जग्गामा बसोबास गर्छन् । जनवनमा मजदुरी गरी गुजारा चलाउँछन् । तर, अवसर पाएमा सक्षम छन् भन्ने उदाहरण विष्णुपुरकट्टी ५ स्थित मुसहर बस्ती खोरियाटोल पुग्दा अनुभूत हुन्छ । ३५ घर मुसहर समुदाय बसोबास रहेको बस्तीका घरलौरी युवा वैदेशिक रोजगारीमा गएका छन् ।अढाई वर्षअघिसम्म बस्तीकी मनोगिया सदाय मुसहर सुकुम्बासी थिइन् । ऐलानी जग्गामा ठडिएको झुप्रोमा उनका तीन छोरा, एक छोरीसहित ६ जनाको गुजारा चलेको थियो । अढाई वर्षपछिको अवस्था भने त्यस्तो छैन ।उनका पति श्याम सदाय अढाई वर्षदेखि मलेसियामा वैदेशिक रोजगारमा छन् । श्यामले राम्रो कम्पनीमा काम पाएका कारण मासिक ५० हजार रुपैयाँ कमाउँछन् । गाउँमा हुँदा जनवनमा पतिले चार सय रुपैयाँ दैनिक कमाउनुहुन्थ्यो, मनोगियाले भनिन्, त्यसले छाक टार्नै हम्मे पथ्र्यो, अहिले त्यस्तो अवस्था रहेन, सुखको दिन सुरु भयो मलेसियाको कमाइले ।गाउँमा अहिले उनको दुईतले टायलले छाएको काठको घर बनेको छ । वैदेशिक रोजगारीकै कमाइले ६ लाख ६० हजारमा तीन बिघा धानखेत जोडेकी छन् । पहिला रोजीमा खटेको पैसाले सामल किन्ने गरेकी उनी अहिले आफ्नै खेतको चामल उपयोग गरी बचेको धान बेच्ने भइन् । जेठो छोरा अक्षयलाई धनगढी बजारस्थित महँगो बोर्डिङमा कक्षा १२ मा पढाएकी छन् । गाउँकै स्कुलमा कक्षा ५ मा अध्ययनरत माइलो छोरा दिलीप, छोरी अनिता र ४ कक्षामा अध्ययनरत कान्छो छोरा दिपेनलाई पनि बोर्डिङमा यस वर्षदेखि पढाउने तयारी गरेको उनले सुनाइन् । विदेशबाट पतिले सबैभन्दा ठूलो शिक्षा नै रहेछ, जति खर्च लागे पनि राम्रो स्कुलमा पढाउ भनेका छन्, निरक्षर मनोगियाले भनिन्, त्यसैले राम्रो पढाइ हुने बोर्डिङमा पढाउने सोच गरेकी हुँ । वैदेशिक रोजगारीको कमाईले मनोगियाले धनगढी बजार सवा तीन लाख हालेर ३ धुर जमिन जोडेको उनले सुनाइन् ।श्यामको परिवारमात्र होइन, टोलमा हुर्केका १२ युवा वैदेशिक रोजगारीका लागि मलेसिया र कतार पुगेका छन् । गाउँमा वृद्धवृद्धा र महिलामात्र भेटिन्छन् । मलेसियाबाट आएर एक वर्षअघि कतार गएका गुरुदयाल सदाले पनि घरघडेरी जोडे । उनले धनगढी बजारमा १७ लाख रुपैयाँमा १० धुर घडेर र गाउँमा धानखेत किनेका छन् । रोजगारीमा पति विदेशिए पनि महिला भने गाउँमा महिला समूह गठन गरी बचतसँगै सीपमूलक काममा लागेका छन् । गुरुदयालकी श्रीमती श्यामेक्षीले भनिन्, हामी गाउँमा त्यसै बसेका छैनौं, पतिको कमाइलाई जोगाउन खेतबारीमा बचेको समय सिलाइबुनाइ, बाँसका सामग्री बनाएर बिक्री गरेर घरखर्च चलाएका छौं ।सबै बालबालिका विद्यालयवैदेशिक रोजगारी आयवृद्धिसँगै खोरिया टोल मुसहर बस्तीमा विद्यालय नजाने बालबालिका केही भेटिँदैनन् । विदेशमा रहेका पतिले बालबालिका विद्यालय पठाउन भनेका छन्, ललिता सदाय मुसहरले भनिन्, त्यसैले सबै बालबालिका पढ्न जान्छन्, उता विदेशमा पढेको मान्छेले राम्रो काम पाएको सुनाएपछि आफू निरक्षर भए पनि बालबालिका पढाउन थालेका हौं । अहिले बस्तीका ३५ जनाभन्दा बढी बालबालिका विद्यालय जान्छन् । विद्यालय जान थालेपछि उनीहरूले बालक्लब गठन गरी गाउँघर सफा राख्न थालेको उनले सुनाइन् ।"
वार्षिकोत्सवमा रक्तदान,"काठमाडौं कान्तिपुर पब्लिकेसन्स प्रालिको २४ औं वार्षिकोत्सवमा आयोजित कार्यक्रममा ७६ जनाले रक्तदान गरेका छन् । पब्लिकेसन्सको कार्यालय सेन्ट्रल बिजनेस पार्कमा आयोजित रक्तदानमा कान्तिपुर पब्लिकेसन्सका ४६, कान्तिपुर एफएमका ५, कान्तिपुर टेलिभिजनका १ र आगन्तुक २४ जनाले रक्तदान गरेका हुन् ।पब्लिकेसन्सका महेश स्वाँर, प्रियंका प्रधान, रामु चौधरी, आँचल सत्याल, धु्रव तुलाधर, सञ्जीव गिरी, शाश्वत आचार्य, जयश रमन दाहाल, नेपोलियन राई, अविन बराल, सन्तोषकुमार शर्मा, हेमन्त पन्टी, सुवास मघिया, सुरज कार्की, कपिलदेव महतो, रविकृष्ण शाह, अनुषा श्रेष्ठ, विवेक अर्याल, आभास अधिकारी, दीपेन श्रेष्ठ, शिल्पा पौडेल, प्रविन अर्याल, अनिभ मानन्धर, उद्धवप्रसाद वाग्ले, शिशिरराज पाण्डे, ईश्वर अधिकारी, दीपकराज दाहाल, धीरेन्द्रकुमार शाह, रञ्जन केसी, कुमार न्यौपाने, अच्युत खड्का, अर्जुनप्रसाद पाठक, हरिकुमार बस्नेत, सन्तोषकुमार यादव, दीपककुमार दाहाल, विपिन स्वाँर, शिला श्रेष्ठ, महेन्द्र खड्का, श्रेया श्रेष्ठ, अविभन अमात्य, शरद मानन्धर, श्वेता श्रेष्ठ, करिना जोशी, प्रतिभा गुरुङ र सरोज शाहीले रक्तदान गरे । एफएमबाट शर्मिला खनाल, परमानन्द खनाल, गोविन्दबहादुर खत्री, प्रज्ञा थापा र मुरारी भण्डारी थिए । टेलिभिजनका कुमारप्रसाद पाठकले रक्तदान गरे । यस्तै, रक्तदान गर्ने अतिथिहरूमा प्रशान्त आचार्य, शिखा पौडेल, टिना सुवाल, दीपेन्द्रमणि जोशी, गणेश दाहाल, सीताराम वाग्ले, उज्ज्वलराज अर्याल, रुद्रमणि मिश्रा, ऋषिकेश सिलवाल, सञ्जिभ उपाध्याय, उत्तम पनेरु, राजेन्द्र महर्जन, शरद जोशी, दीपक मानन्धर, रमिता मानन्धर, दिनेश न्यौपाने, गिरिराज चौधरी, निराजन बराल, आशिष खतिवडा, विज्ञान मैनाली, बन्धना घिमिरे, सरोजलाल कर्माचार्य, सुमित महर्जन र सन्तोषकुमार मिश्र छन् ।"
जुवाडे पक्राउ,"दमक (कास) प्रहरीले नौ जुवाडेलाई पक्राउ गरेको छ । झापाको जलथल ५ स्थित सेवेन मेचेको घरमा बुधबार साँझ जुवा खेल्दै गरेका उनीहरूलाई प्रहरीले नियन्त्रणमा लिएको हो । प्रहरी चौकी जलथलका अनुसार कौडा खेलिरहेको अवस्थामा घरधनी मेचे, जलथल ८ का नरवीर आङदेम्बे, बहादुरसिंह केरुङ, गोल्धाप ६ का खड्ग थापा, गोल्धाप ४ का अशोक राई, भद्रपुर १५ का ललित प्रधान, राजगढ ५ का गोपीचन्द्र राजवंशी, राजगढ ३ का मोहनप्रसाद कार्की र वडा ९ का विष्णु ढकाल पक्राउ परेका हुन् । उनीहरूसँगै जुवाको खालबाट नगद २९ हजार, ६ थान मोबाइल, १६ थान कौडा र थर्की बरामद गरेको प्रहरी चौकी जलथलले जनाएको छ ।"
आगलागीमा धनमाल क्षति,दमक (कास) विद्युत् सर्ट भएर आगो लाग्दा झापा गौरादह नगरपालिकामा दुई परिवारको ठूलो मात्रामा धनमाल जलेर नष्ट भएको छ । गौरादह १ का देवराज लिम्बूको घरमा बुधबार रातिको आगलागीमा ४२ लाख बराबरको क्षति भएको प्रहरीले जनाएको छ । लिम्बूको दुईतले काठको घर पूर्ण रूपमा जलेको हो । आगोले लिम्बूको ३१ लाख र डेरामा बस्ने लखनपुर ६ की नीरा सुब्बाको ११ लाख बराबरको क्षति भएको इलाका प्रहरी गौरादहका प्रहरी नायब निरीक्षक नगेन्द्रकुमार भगतले जानकारी दिए । डेढ घण्टापछि दमक र विर्तामोडको दमकल तथा स्थानीयको सक्रियतामा आगो नियन्त्रणमा लिइएको प्रहरीले जनाएको छ ।
इतिहासमा इटहरी प्रदर्शन,"इटहरी (कास) इतिहासमा इटहरी वृत्तचित्र बिहीबार प्रदर्शन गरिएको छ । इटहरीको विकास क्रम र वर्तमान अवस्थाबारे चित्रण रहेको वृत्तचित्र ३५ मिनेटको छ । इटहरीका पत्रकारको समूहले बनाएको यसमा पुराना तथा नयाँ तस्बिर, स्केच, भिडियो तथा नक्साहरूको प्रयोग गरिएको छ । वृत्तचित्रमा इटहरीको शिक्षा, स्वास्थ्य, कला, साहित्य, अर्थ, उद्योग, विकास निर्माण तथा समस्याको विषयमा जानकारी दिइएको छ ।"
नक्सा बनाउन समस्या,"सिरहा (कास) नापी कार्यालय लहानमा नक्सा छाप्न आवश्यक ब्लु प्रिन्ट कागज सकिँदा सेवाग्राही मारमा परेका छन् । कागज अभावमा नक्सा उपलब्ध हुन नसक्दा सेवाग्राही मर्कामा परेका हुन् । कागज सकिएको भन्दै पाँच दिनदेखि कार्यालयले नक्सा दिन बन्द गरेको छ । घरजग्गाको नक्सा उपलब्ध हुन नसक्दा सेवाग्राहीले किनबेच गर्न र बैंकिङ कारोबारमा धितो राख्न पाएका छैनन् ।अंशबन्डा, नक्सा पास र बैंकिङ कारोबारका लागि ब्लु प्रिन्टसहितको नक्सा आवश्यक पर्छ । सिसाजडित काठको फ्रेममा प्लास्टिकको नक्सासहित कागज राखेर घामको तापबाट नापीले नक्सा तयार गर्दै आएको छ । झन्झटिलो तरिकाबाट तयार गरिने यो प्रविधिलाई एमोनिया भनिन्छ । यसलाई सरल भाषामा सेवाग्राहीले ब्लु प्रिन्ट भनेर बुझ्छन् । यसका लागि कागज नभएकै कारण घरजग्गा नक्सा पासका लागि कार्यालय पुगेका लहानका श्रवण साह रित्तो हात फर्कन बाध्य भए ।"
भत्केका घर इन्जिनियरले हेरेनन्,"पर्वत (कास) गत वर्ष भूकम्पले घर भत्काएपछि शालिग्राम५ का शोभाखर भट्टराईको परिवार भैंसी पाल्न बनाएको गोठमा बस्दै आएको छ । दुर्घटनामा खुट्टा भाँचिएपछि बैशाखीको सहारामा हिंड्ने उनको परिवारमा श्रीमती, ससाना दुई छोरा र एक छोरी छन् । घर भत्किएपछि राहतको पर्खाइमा दुई वर्ष बित्न लाग्दा पनि उनको परिवारलाई आश्वासन दिनसमेत कोही आएको छैन । भत्किएको घर बनाउन सरकारले दिने भनेको ३ लाख पनि नपाउने पक्कापक्की जस्तै भएपछि अब उनका सपना घर जस्तै भताभुंग छन् ।इन्जिनियर आएर हेरेपछि ३ लाख पाइन्छ भनेपछि नयाँ घर बनाउने आस लागेको थियो, उनले भने, गाउँ आएका इन्जिनियरले पनि हाम्रो घर नहेरी गए । सबैले बलेको आगो मात्रै ताप्ने रहेछन् । थलिएका भट्टराईकी श्रीमती गाउँमै ज्यालामजदुरी गर्छिन् । ९, १० र ११ पढ्दै गरेका छोराछोरी सदरमुकामसम्म पुगेर रोइकराई गर्न सक्दैनन् । गाउँमा उनको पक्षमा बोलिदिने कोही छैन । सोहि ठाउँका माधवप्रसाद भट्टराईको परिवार पनि घर भत्किएर छाप्रामै दुई वर्ष बितायो । माधवले नयाँ घर बनाउन सुरु गरेका छन् । तर, इन्जिनियरको टोलीले घरमा पुगेर एकदुइवटा तस्बिर खिचेर मात्रै फर्किएको माधवले गुनासो गरे । नयाँ घर बनाउन लागेको चार महिना भयो । पानीको अभावमा त्यसै रोकिएको छ, माधवले भने, नयाँ घर बनाएपछि पैसा पाइने हो, होइन त्यो पनि नभनी इन्जिनियर फर्किए । खानेपानीको समेत अभाव भएको गाउँमा घर बनाउने पानीको अभाव छ ।भूकम्प गएको २१ महिनापछि लगत संकलनमा गाउँ पसेका इन्जिनियरले सबै पीडितका घर राम्रोसँग नहेर्दा सरकारी राहत नपाइने आशंका पीडितमा बढेको छ । पुनर्निर्माण प्राधिकरणले इन्जिनियरहरूलाई भत्किएको घरको प्राविधिक सर्वेक्षणसहित चारै मोहडाका तस्बिर खिचेर मन्त्रालयको सफ्टवयरमा पठाउन निर्देशन दिएको छ । तर, गाउँ पुगेका इन्जिनियरले गाउँका टाठाबाठा केही व्यक्ति भेट्दै हिंड्ने गरेको गुनासो बढेको छ । इन्जिनियर आएर मात्रै फर्किए, उराम ४ बसेलडाँडाका श्यामबहादुर क्षेत्रीले भने, हामीले सोधेका प्रश्नको पनि जवाफ नदिएपछि कसरी घरको मूल्याङ्कन गर्छन् ? घर बनाउने रकम पाउने नपाउने टुङ्गो इन्जिनियरले नै गर्ने भएपछि यो राहत पनि केही टाठाबाठामै सीमित हुने पीडितहरूको गुनासो छ । पर्वतमा खटिएका २९ जना इन्जिनियरले यही फागुन तेस्रो सातासम्म पुनर्निर्माण प्राधिकरणमा प्रतिवेदन पठाइसक्नुपर्छ । पर्वतमा करिब २४ सय घर पूर्ण क्षति भएको जिल्लास्थित प्रकोप व्यवस्थापन समितिले जनाएको छ । क्षतिविवरण पठाएको आधारमा पीडितले राहत पाउने भएकाले भत्किएका घरको राम्रो मूल्याङ्कन गरी विवरण पठाउन निर्देशन गरिएको प्रमुख जिल्ला अधिकारी शम्भुप्रसाद मरासिनीले बताए । जिल्लास्थित लगत संकलन कार्यालयले भत्किएका घरको मूल्यांकन प्राविधिक नियमअनुसार भएको जनाएको छ ।"
विद्युत्ले गाउँ झिलिमिली,"मकवानपुर (कास) स्थानीय खोलाबाट उत्पादित विद्युतले दुर्गम बस्तीका घर झिलिमिलि भएका छन । खैराङ २ डन्टारमा उत्पादित विद्युतबाट सय घरधुरीका बासिन्दा उज्यालोमा रमाउन पाएका छन् । डन्टार, धुरु र कोटेवाङका वासिन्दा घरघरमा बिजुलीको उज्यालोमा बस्न पाएपछि दंग छन् । घरमा तीनवटा चिम बालेको उनीहरूले मासिक सय रुपैयाँ महसुल तिर्नुपर्छ । सय रुपैयाँले अध्यारोमा घर झिलिमिली हुनुका साथै रंगिन टिभीमार्फत मनोरञ्जन लिने गरेका छन्, लघु जलविद्युत् आयोजना उपभोक्ता समितिका अध्यक्ष लीलाकुमार नगरकोटीले भने, बिजुलीका कारणले क्रमश: उनीहरूको जीवनशैलीमा नै परिवर्तन आएको छ ।गरिबी निवारण कोष, जिविस र गाविसको अनुदान तथा कृषि सहकारीबाट ऋणसमेत लिएर ४५ लाख ५८ हजारको लागतमा खैराङ २ मा निर्माण गरिएको लघु जलविद्युत् आयोजनाबाट गत वर्षदेखि उत्पादन सुरु गरेको हो । ९८ घर धुरीका बासिन्दा उक्त आयोजनाबाट लाभान्वित भएका छन् । धुरु खोलाको पानीलाई ३ सय मिटर लामो कुलोबाट डन्टारमा ल्याएर विद्युत् उत्पादन गरिएको छ । गाविस कार्यालय नजिकै रहेको उक्त आयोजनाबाट १५ मेगावाट उत्पादन गरिएको छ ।बेलुका ६ बजेदेखि बिहान ६ बजेसम्म १२ घन्टा विद्युत् आपुर्ति गरेको गाविसका पुर्व अध्यक्ष राजकुमार मल्लले बताए । यहाँबाट उत्पादित विद्युत्बाट गाविस कार्यालय, स्वास्थ्य चौकी, प्रहरी चौकी लगायत स्थानीय कार्यालय पनि लाभान्वित छन्, उनले भने । राति धुरु खोलाको पानीले विद्युत उत्पादन गरिन्छ । दिउँसो खेतबारीमा सिँचाइका निम्ति प्रयोग गरिन्छ । धुरु खोलाको पानी २४ सै घन्टा प्रयोगमा ल्याउने गरेका छौं, पूर्व गाविस अध्यक्ष मल्लले भने ।स्थानीय उपभोक्ता समितिको संरक्षणमा व्यवस्थित ढंगले आयोजना सञ्चालन गरिएको छ । सेवाग्राहीबाट संकलित महशुलले आयोजनाको मर्मत सम्भार गर्ने गरेका छौं, अध्यक्ष नगरेकोटीले भने । उक्त आयोजना सम्पन्न गर्न स्थानीयले महिनौ दिनसम्म श्रमदान गरेका थिए । अधिकांश चेपाङ जातिको बसोबास रहेको यस क्षेत्रमा बिजुली बलेपछि उनीहरूको जीवनशैलीमा पनि परिवर्तनका संकेत देखापरेका छन् ।"
प्रविधिमैत्री ग्रामीण विद्यालय,"स्याङ्जा श्रीकृष्ण गण्डकी१ जैपतेस्थित वीरेन्द्र मावि प्रविधिमैत्री अध्यापनका कारण सुविधा सम्पन्न निजी विद्यालयभन्दा कम छैन ।कम्प्युटर र प्रोजेक्टरको माध्यमबाट पढाइ हुने सदरमुकामबाट ६५ किमि दूरीको उक्त विद्यालयमा निजीसरह अंग्रेजी माध्यमबाट पनि पठनपाठन गराइन्छ । जिल्लाकै दुर्गम गाविसमध्येयो विद्यालयले प्रविधिमैत्री वातावरणमा अध्यापन गरिरहे पनि शैक्षिक नतिजामा सुधारका लागि प्रयास पर्याप्त नभएको प्रधानाध्यापक ठगवीर रानाले बताए । हाम्रो स्कुलमा गुरुङ, मगर र दलित समुदायका विद्यार्थी धेरै छन्, उनले भने, छात्रा संख्या बढी छ । छोरीहरूले घरधन्दा पनि गर्नुपर्ने चलनका कारण उनीहरूले पढाइमा अपेक्षित नतिजा निकाल्न सकेका छैनन् । कक्षा १० की छात्रा विनीता न्यौपानेका अनुसार प्रत्येक विषय प्रोजेक्टरबाटै पढ्न पाउनु विद्यार्थीका लागि नौलो सिकाइ हो । पछिल्लो समय प्रविधिमैत्री बन्दै गएपछि कम्प्युटर र प्रोजेक्टरबाट पढाइ सञ्चालन हुँदा उनी आफैं दंग पनि परेको बताइन् । स्कुल गाउँको जस्तो लाग्दैन, कक्षामा प्रोजेक्टर छ, कम्प्युटर चलाउन पाइन्छ, उनले भनिन्, हामी भाग्यमानी छौं । उनकी सहपाठी मनीष न्यौपाने प्रविधिमैत्री भएका कारण विद्यार्थीको बुझाइमा पनि परिवर्तन आएको बताउँछन् ।"
वार्षिकोत्सवमा रक्तदान,"काठमाडौं कान्तिपुर पब्लिकेसन्स प्रालिको २४ औं वार्षिकोत्सवमा आयोजित कार्यक्रममा ७६ जनाले रक्तदान गरेका छन् । पब्लिकेसन्सको कार्यालय सेन्ट्रल बिजनेस पार्कमा आयोजित रक्तदानमा कान्तिपुर पब्लिकेसन्सका ४६, कान्तिपुर एफएमका ५, कान्तिपुर टेलिभिजनका १ र आगन्तुक २४ जनाले रक्तदान गरेका हुन् ।पब्लिकेसन्सका महेश स्वाँर, प्रियंका प्रधान, रामु चौधरी, आँचल सत्याल, धु्रव तुलाधर, सञ्जीव गिरी, शाश्वत आचार्य, जयश रमन दाहाल, नेपोलियन राई, अविन बराल, सन्तोषकुमार शर्मा, हेमन्त पन्टी, सुवास मघिया, सुरज कार्की, कपिलदेव महतो, रविकृष्ण शाह, अनुषा श्रेष्ठ, विवेक अर्याल, आभास अधिकारी, दीपेन श्रेष्ठ, शिल्पा पौडेल, प्रविन अर्याल, अनिभ मानन्धर, उद्धवप्रसाद वाग्ले, शिशिरराज पाण्डे, ईश्वर अधिकारी, दीपकराज दाहाल, धीरेन्द्रकुमार शाह, रञ्जन केसी, कुमार न्यौपाने, अच्युत खडका, अर्जुनप्रसाद पाठक, हरिकुमार बस्नेत, सन्तोषकुमार यादव, दीपककुमार दाहाल, विपिन स्वाँर, शिला श्रेष्ठ, महेन्द्र खडका, श्रेया श्रेष्ठ, अविभन अमात्य, शरद मानन्धर, श्वेता श्रेष्ठ, करिना जोशी, प्रतिभा गुरुङ र सरोज शाहीले रक्तदान गरे । एफएमबाट शर्मिला खनाल, परमानन्द खनाल, गोविन्दबहादुर खत्री, प्रज्ञा थापा र मुरारी भण्डारी थिए । टेलिभिजनका कुमारप्रसाद पाठकले रक्तदान गरे । यस्तै, रक्तदान गर्ने अतिथिहरूमा प्रशान्त आचार्य, शिखा पौडेल, टिना सुवाल, दीपेन्द्रमणि जोशी, गणेश दाहाल, सीताराम वाग्ले, उज्ज्वलराज अर्याल, रुद्रमणि मिश्रा, ऋषिकेश सिलवाल, सञ्जिभ उपाध्याय, उत्तम पनेरु, राजेन्द्र महर्जन, शरद जोशी, दीपक मानन्धर, रमिता मानन्धर, दिनेश न्यौपाने, गिरिराज चौधरी, निराजन बराल, आशिष खतिवडा, विज्ञान मैनाली, बन्धना घिमिरे, सरोजलाल कर्माचार्य, सुमित महर्जन र सन्तोषकुमार मिश्र छन् ।"
मदारबाबा मेला सुरु,"नवलपरासी (कास) मुस्लिम र हिन्दु समुदायको साझा आस्थाको केन्द्र मदारबाबा मेला विहीबारबाट सुरु भएको छ । जिल्लाको रुपौलिया, कुडियामा एक साता चल्ने मेला भर्न भारत तथा नेपालबाट लाखौं भक्तजन त्रिवेणी आइपुगेका छन् । ऐतिहासिक पुरातात्त्विक एवं धार्मिक रूपले प्रख्यात मदारबाबाको मजार रुपौलियाको महलबारी बजारबाट करिब ९ किलोमिटर दुम्किबासको पहाडीडाँडाँमा पर्छ । मदारबाबाले उक्त स्थानमा ४० दिन तपस्या गरी सिद्धि प्राप्त गरेकाले यहाँ आउने भक्तजनको मनोकमना पूरा हुने जनविश्वास छ ।"
मिर्लुङकोट महोत्सव हुने,तनहुँ (कास) ऐतिहासिक महत्त्वको मिर्लुङकोटमा फागुन १५ देखि तीनदिने पर्यटन महोत्सव हुने भएको छ । मिर्लुङकोट पर्यटन सूचना केन्द्र निर्माणका लागि गठित उपभोक्ता समितिले महोत्सव गर्न लागेको हो ।
क्षेत्रीय प्रशासकलाई स्वागत,पोखरा (कास) पहिलो महिला क्षेत्रीय प्रशासक यमकुमारी खतिवडालाई बिहीबार पोखरा उद्योग वाणिज्य संघले स्वागत गरेको छ । गैह्रापाटन संघको कार्यक्रममा खतिवडाको मन्त्रालयको ७ वर्षे अनुभवको लाभ पश्चिमाञ्चलका उद्योगी व्यवसायीले पाउने अध्यक्ष विश्वशंकर पालिखेले बताए । कार्यक्रममा घरेलु तथा साना उद्योग कार्यालय कास्कीका नयाँ प्रमुख थमनसिंह थापामगरलाई पनि स्वागत गरिएको थियो ।
संकटमा टाँगा व्यवसाय,"नेपालगन्ज एक दशकअघि नेपालगन्जबाट भारतीय सीमा रुपैडिहासम्म किनमेल, घुमघामलगायत काममा जाँदा पहिलो रोजाइको साधन हुन्थ्यो, टाँगा । नेपालगन्जको परिचयसँग जोडिएको यो व्यवसाय पछिल्लो समय संकटमा परेपछि अधिकांश पेसाबाट पलायन भएका छन् । उतिबेला नेपालगन्जमै करिब ५ सयको हाराहारीमा टाँगा रहेकामा अहिले मुस्किलले ५० वटा छ ।आधुनिक यातायातका साधनको संख्या बढेसँगै यो व्यवसाय संकटमा परेको हो । यसैलाई निरन्तरता दिएका दैनिक जीविकोपार्जनमा समस्या भएको बताउँछन् । व्यवसाय संकटमा परेपछि अधिकांश व्यवसायी भारतमा मजदुरीका लागि गएका छन् । केहीले इँटाभट्टामा काम गरिरहेको टाँगा समितिले जनाएको छ । समिति अध्यक्ष सहादल अली साले रिक्साका कारण समस्यामा परेको व्यवसाय अटो रिक्साले त विस्थापित नै हुने अवस्थामा पुर्याएको बताए । शाही सवारी र नेपालगन्जको परिचयसँग जोडिएको टाँगा व्यवसाय लोप हुने अवस्थामा छ, अध्यक्ष साले भने, स्थानीय रुटमा सुरुमा रिक्सा र पछि ईरिक्साको प्रयोग हुन थालेपछि काम पाउन छाडेको हो ।परम्परागत रिक्सा चलाइरहेका ऋण खोजेर अटो किन्ने क्रम बढिरहे पनि टाँगा व्यवसायीलाई आर्थिक स्थिति कमजोर हुँदा समस्या भइरहेको बाबागन्जका सुवेदार मुसलमानले बताए । उनका अनुसार टाँगा छोडेर अन्य व्यवसायमा लाग्दा पनि घोडा र खच्चड पाल्नै पर्ने बाध्यता छ । घोडा र खच्चडको किनमेल ठप्प भएकाले जसोतसो पेसालाई निरन्तरता दिएको मुसलमानले जनाए । आम्दानी नभएको दिन घोडाका लागि दानापानी खुवाउनै समस्या हुने उनको गुनासो छ । घरबाट पाँच बजे नै उठेर आउँछौं । फर्कंदा रात परिसकेको हुन्छ । बिहानदेखि बेलुकीसम्म घुम्दा पनि यात्रु पाउन गाह्रो छ, मुसलमानले दु:खेसो पोखे । उनले दैनिक ५ सयसम्म कमाइ हुने जनाए । पशुहरूको हितमा क्रियाशील संस्था एनिमल नेपालले गरेको अध्ययनअनुसार टाँगा व्यवसायीले दैनिक सरदर ६ सय ९० रुपैयाँ कमाउँछन् । संस्थाका अनुसार टाँगाका लागि ७० प्रतिशत घोडाको प्रयोग भइरहेको छ । अध्ययनले प्रयोग भएका घोडा, खच्चडहरूको स्वास्थ्य अवस्था कमजोर रहेको पाइएको जनाएको छ । ३३ प्रतिशत घोडामा विभिन्न चोटपटक देखियो । टाँगामा प्रयोग गरिने पशुहरूमा चोटपटकबाहेक पखाला र आँखाको संक्रमण देखिएको एनिमल नेपालले जनाएको छ । पशुहरूलाई एक प्रतिशतले मात्र पोषणयुक्त आहारा खुवाउने गरेको संस्थाको अध्ययनमा उल्लेख छ । संस्थाका अनुसार टाँगा व्यवसायीले आफ्नो खर्च खाद्यान्न, लुगाफाटो, औषधि उपचार र बालबालिकाको पढाइमा प्रयोग गर्ने गरेका छन् । आर्थिक अवस्था कमजोर भएका कारण टाँगा सञ्चालन गर्ने अभिभावकमध्ये ३ प्रतिशतले बालबालिकालाई विद्यालय पठाउन सकेका छैनन् । नेपालगन्ज उपमहानगरपालिका कार्यकारी अधिकृत गिरिराज ज्ञवालीले टाँगालाई पर्यटकीय दृष्टिकोणबाट व्यवस्थित बनाउँदै लिँदा प्रभावकारी हुने बताए । सडकको रुट निर्धारण गरी टाँगा व्यवसायलाई व्यवस्थित गर्दा व्यवसायबाट पलायन हुने क्रम रोकिने उनको भनाइ छ । विभिन्न निकायको समन्वयमा टाँगालाई व्यवस्थित गराउन पहल गरिनेछ, उनले भने, नेपालगन्ज सहरसँग जोडिएको पहिचान भएकाले योजना बनाउन पहल गर्ने छौं ।"
सामाजिक सुरक्षा भत्ता बैंकबाट,"रुकुम (कास) चौरजहारी नगरपालिकाले लक्षित वर्गतर्फको सामाजिक सुरक्षा भत्ता बैंकमार्फत वितरण थालेको छ । नगरपालिकाले भत्ता पाउने ज्येष्ठ नागरिक, अपांग, एकल महिलाले बैंकमा खोलेको खातामा पहिलो चौमासिकबापतको रकम जम्मा गरिदिएको हो । चौरजहारी नगरपालिकाका १ हजार ६९ जनाको खातामा ८ हजारका दरले ८५ लाख ५२ हजार रुपैयाँ जम्मा भएको छ ।बैंकमार्फत भत्ता वितरण गर्नुपर्ने भएकाले पहिलो किस्ताबापतको रकम ढिलो गरी लक्षित वर्गको खातामा राखिएको कार्यकारी अधिकृत महेशकुमार गुरुङले बताए । खाता खोल्ने, मन्त्रालयमा डाटा इन्ट्री गर्नुपर्नेलगागत धेरै चरणहरू पार गर्नुपर्नेजस्ता कारणले पहिलो किस्ताको सामाजिक सुरक्षा भत्ता वितरण ढिलो भएको उनको भनाइ छ । लक्षित वर्गले सामाजिक सुरक्षा भत्ता पाउनका लागि चौरजहारीस्थित लक्ष्मी बैंकको उपशाखामा खाता खोलेका छन् । चालु वर्षको सामाजिक सुरक्षा भत्ताको दोस्रो किस्ता रकम पाउनुपर्ने समयसम्म पहिलाको रकम नपाएको भन्दै लक्षित वर्गले गुनासो गरेका थिए ।उनीहरूको गुनासो समेटिएको समाचार फागुन २ को कान्तिपुर दैनिकमा छापिएको थियो । समाचार प्रकाशनपछि नगरपालिकाले बाँकी रहेको प्रक्रिया पूरा गरेर लक्षित वर्गको खातामा जम्मा गरिदिएको हो । पहिलोपटक बैंकमार्फत सामाजिक सुरक्षा भत्ता वितरण गर्दा समय लागे पनि अब भने समयमै सम्बन्धित सबैको खातामा जम्मा हुने गुरुङले बताए । बैंकमार्फत सामाजिक सुरक्षा भत्ता वितरण गर्ने जिल्लाको दोस्रो स्थानीय निकाय बनेको छ । यसअघि मुसिकोट नगरपालिकाले बैंकमार्फत भत्ता वितरण गर्दै आएको छ ।"
बाढीले भत्काएको नहर मर्मत,"प्यूठान वर्षायाममा आएको झिमरुक नदीको बाढीले क्षति पुर्याएको प्यूठान नगरपालिका १६, स्थित हरियाली सिंचाइ नहर मर्मतपछि पानी चलेको छ । नहर निर्माण भएर गहुँमा सिंचाइ गर्न पाइएको भन्दै किसान खुसी भएका छन् । नहर मर्मतपछि निकै खुसी लागेको छ, स्थानीय बिन्दु केसीले भनिन्, हाम्रो माग सुनुवाइ भयो । सिंचाइ गर्ने अरू कुनै विकल्प नभएकाले कात्तिकमा लगाएको गहुँमा माघको अन्तिम साता नहर मर्मतपछि सिंचाइ गरेको उनले बताइन् । उनका अनुसार नहर खोलाको भागसम्मै कटान गरेकाले स्थानीयले मर्मत गर्न सक्ने अवस्था थिएन । जिविस र सिंचाइ डिभिजन कार्यालयको सहयोगपछि स्काभेटर प्रयोग गरी नहर मर्मत गरेको उपभोक्ता समिति अध्यक्ष हिमबहादुर केसीले बताए । नहर बगाएपछि अर्थ सचिव शान्तराज सुवेदी, पूर्व गृहमन्त्री तथा प्यूठान क्षेत्र नं १ का सांसद वामदेव गौतमले समेत क्षति पुर्याएको नहरको अवलोकन गरेका थिए ।पुस्तौंदेखि सिंचाइ गर्दै आएको नहरमा यस वर्ष ठूलो क्षति पुर्याएको थियो, केसीले भने, अब सिंचाइ गर्न पाइँदैन कि भन्ने लागेको थियो । नहर सुचारु भएको छ । निकै खुसी छौं । नहरमा नदीले क्षति गर्दा तोरबाङ, लुङ, मरन्ठाना र धर्मावतीका किसान प्रभावित भएको उनले बताए । झिमरुक नदीले स्थानीय कालीबहादुर केसीको बारीसहित नहर बगाएपछि पानी रोकिएको थियो । उपभोक्ता समितिमार्फत जिविसबाट ५ लाख लगानीमा नहर सुचारु भएको हो ।"
वार्षिकोत्सवमा रक्तदान,"काठमाडौं कान्तिपुर पब्लिकेसन्स प्रालिको २४ औं वार्षिकोत्सवमा आयोजित कार्यक्रममा ७६ जनाले रक्तदान गरेका छन् । पब्लिकेसन्सको कार्यालय सेन्ट्रल बिजनेस पार्कमा आयोजित रक्तदानमा कान्तिपुर पब्लिकेसन्सका ४६, कान्तिपुर एफएमका ५, कान्तिपुर टेलिभिजनका १ र आगन्तुक २४ जनाले रक्तदान गरेका हुन् ।पब्लिकेसन्सका महेश स्वाँर, प्रियंका प्रधान, रामु चौधरी, आँचल सत्याल, धु्रव तुलाधर, सञ्जीव गिरी, शाश्वत आचार्य, जयश रमन दाहाल, नेपोलियन राई, अविन बराल, सन्तोषकुमार शर्मा, हेमन्त पन्टी, सुवास मघिया, सुरज कार्की, कपिलदेव महतो, रविकृष्ण शाह, अनुषा श्रेष्ठ, विवेक अर्याल, आभास अधिकारी, दीपेन श्रेष्ठ, शिल्पा पौडेल, प्रविन अर्याल, अनिभ मानन्धर, उद्धवप्रसाद वाग्ले, शिशिरराज पाण्डे, ईश्वर अधिकारी, दीपकराज दाहाल, धीरेन्द्रकुमार शाह, रञ्जन केसी, कुमार न्यौपाने, अच्युत खड्का, अर्जुनप्रसाद पाठक, हरिकुमार बस्नेत, सन्तोषकुमार यादव, दीपककुमार दाहाल, विपिन स्वाँर, शिला श्रेष्ठ, महेन्द्र खड्का, श्रेया श्रेष्ठ, अविभन अमात्य, शरद मानन्धर, श्वेता श्रेष्ठ, करिना जोशी, प्रतिभा गुरुङ र सरोज शाहीले रक्तदान गरे । एफएमबाट शर्मिला खनाल, परमानन्द खनाल, गोविन्दबहादुर खत्री, प्रज्ञा थापा र मुरारी भण्डारी थिए । टेलिभिजनका कुमारप्रसाद पाठकले रक्तदान गरे । यस्तै, रक्तदान गर्ने अतिथिहरूमा प्रशान्त आचार्य, शिखा पौडेल, टिना सुवाल, दीपेन्द्रमणि जोशी, गणेश दाहाल, सीताराम वाग्ले, उज्ज्वलराज अर्याल, रुद्रमणि मिश्रा, ऋषिकेश सिलवाल, सञ्जिभ उपाध्याय, उत्तम पनेरु, राजेन्द्र महर्जन, शरद जोशी, दीपक मानन्धर, रमिता मानन्धर, दिनेश न्यौपाने, गिरिराज चौधरी, निराजन बराल, आशिष खतिवडा, विज्ञान मैनाली, बन्धना घिमिरे, सरोजलाल कर्माचार्य, सुमित महर्जन र सन्तोषकुमार मिश्र छन् ।"
एलडीओलाई प्रवेश रोक,"मुगु (कास) स्थानीय निकाय कर्मचारीले स्थानीय विकास अधिकारी, लेखा अधिकृत र जिल्ला इन्जिनियरलाई कार्यालय प्रवेशमा रोक लगाएका छन् । माघ १९ देखि आन्दोलित उनीहरूले फागुन १ बाट कार्यालय पस्न नदिएका हुन् ।कार्यालय खुल्ने समयमै कर्मचारीले जिविस घेराउ गरी कार्यकक्षभित्र पस्न मनाही गरेका छन् । अस्थायी कर्मचारीलाई प्रक्रिया पुर्याएर स्थायी गरिनुपर्ने, स्थानीय निकाय कर्मचारीको सम्मानजनक समायोजनलगायत माग राख्दै उनीहरू आन्दोलित बनेका हुन् ।"
विदेशबाट फर्केर बंगुरपालन,"सल्यान (कास) विदेशबाट फर्किएर गर्पा ६ का युवाले व्यावसायिक बंगुरपालन सञ्चालन गरेका छन् । स्थानीय शान्तसिंह घर्तीसहित ३ युवाले सामूहिक व्यवसाय सुरु गरेका हुन् । उनीहरूले योगसायर, लेनड्ेरस, डिउरक, कालो पाख्रीवास, रातो र मेहेसना जातका ५० पाठापाठी पालिरहेका छन् । उनीहरूले जिल्लामै पाठापाठी उत्पादन गर्ने गरी फर्म सञ्चालन गरेको बताए । सञ्चालक जगत घर्तीले बंगुरको मासुको माग बढदै गएकाले फर्म सञ्चालन गरेको जानकारी गराए । एउटा बंगुरले नौ महिनामा बच्चा जन्माउँछ । एउटा पोथीले प्रत्येक पटक १२ देखि १६ पाठापाठी जन्माउँछ, उनले भने, फर्ममार्फत वार्षिक साढे ९ लाख आम्दानी गर्न सकिने अपेक्षा छ ।"

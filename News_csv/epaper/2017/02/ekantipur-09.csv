शीर्षक,विवरण
कार्कीमाथि कारबाही हुनुपर्छ,"संयन्त्र दुरुपयोग कार्कीले गरेका कतिपय कामकारबाही मौखिक र हुकुमी शैलीका थिए । आफूविरुद्ध आदेश जारी गरेपछि कार्कीले विशेष अनुसन्धान महाशाखाका कर्मचारीलाई बोलाई तत्कालीन प्रधानन्यायाधिश कल्याण श्रेष्ठ र पूर्वसभामुख सुवास नेम्बाङ र नातेदारमाथि छानबिनका लागि पत्र काट्न मौखिक आदेश दिएका थिए । यस्ता दर्जनौं आदेशको लिखित प्रमाण कतै भेटिँदैन, अख्तियारका एक महाशाखा प्रमुखले भने ।कार्कीले आफ्नो पद र हैसियत दुरुपयोग गरी राष्ट्रसेवकलाई विभिन्न आदेश र निर्देशन दिई आफूअनुकूल प्रशासन संयन्त्रलाई प्रयोग गरेको आरोपमा उपसमितिले कुनै अभिलेख नदेखिएको उल्लेख गरेको छ । राजस्व अनुसन्धान विभागका महानिर्देशक निर्मलहरि अधिकारी र आन्तरिक राजस्व विभागका महानिर्देशक चूडामणि शर्माले कार्कीको आदेशमा विभिन्न फर्ममा छापा मार्नेदेखि व्यवसायीलाई पत्र काटेर आतंकित बनाएका थिए । यस्ता घटनामा पनि उपसमितिले पुष्टि हुनेगरी प्रमाण र कागजात फेला पार्न सकेको छैन ।परिस्थितिजन्य घटना र अन्य गतिविधिले कार्कीले पद दुरुपयोग गरेको निष्कर्षमा भने उपसमिति पुगेको छ । अन्य निकायको क्षेत्राधिकारमा प्रहार गरेका कार्कीले अनुसन्धानका सामान्य सिद्धान्तहरू पनि पालना नगरेको उपसमितिले ठहर्याएको छ । प्रधानमन्त्री पुष्पकमल दाहालको भारत भ्रमणका क्रममा अख्तियारले पत्रकार सम्मेलन गरी लडाकु भत्ता प्रकरणमा छानबिन तीव्र पार्ने भनेको घटनालाई उपसमितिले पदीय मर्यादा र हैसियत विपरीतको कार्य भनेको छ । कार्कीले नियोजित रूपमा उच्चपदस्थ व्यक्तिहरूको टेलिफोन, मोबाइल सम्पर्कका गतिविधिमा हस्तक्षेप गरी गोपनीयताको हक उल्लंघन गरेको भेटिएको छ । कार्की पदमुक्त भएपछि अख्तियारका पदाधिकारीहरूले नै त्यस्ता काम रोक्न आयोगमार्फत विभिन्न निकायमा पत्राचार गरेका थिए । अनुसन्धानका नाममा लामो समयदेखि विभिन्न सरकारी निकायका सक्कल फाइल नै मगाएर होल्ड गरेको पनि पुष्टि भएको छ । कार्कीले नेपाल टेलिकमको रणनीतिक साझेदारसम्बन्धी फाइल लामो समय रोकेर प्रतिस्पर्धी अन्य टेलिकम कम्पनीलाई फाइदा हुने गतिविधि गरेकोसमेत प्रतिवेदनमा उल्लेख छ । उपसमितिका त्रुटि कार्कीमाथि छानबिन गर्न गठित उपसमितिले प्रतिवेदन तयार गर्ने क्रममा केही त्रुटि पनि गरेको भेटिएको छ । उपसमितिले अधिकांश ठाउँमा कार्कीले गरेका कामकारबाहीलाई अख्तियारआयोगले भनी उल्लेख गरेको छ । त्यस्ता काममा भने अख्तियारले संस्थागत निर्णय गरेको भेटिएको छैन । काठमाडौं विश्वविद्यालयमा हस्तक्षेप, किस्ट मेडिकल कलेज प्रकरणलगायतमा कार्कीको एकल निर्णयमा काम भएको थियो । त्यसैगरी, उपसमितिले कार्कीलाई लगाइएका आरोप, कार्कीले गरेका गैरकानुनी कामकारबाहीका कारण आकर्षित हुने कानुनहरू र त्यसका लागि पठाउनुपर्ने निकायबारे समेत उल्लेख गरेको छैन । उनीमाथि सार्वजनिक पद दुरुपयोग, गैरकानुनी निर्णय, राज्यका विशिष्ट पदाधिकारीहरूमाथि जासुसी गरेको आरोप थियो । त्यसैगरी केहीले कार्कीमाथि गैरकानुनी सम्पत्ति आर्जनको आशंकामा छानबिनको माग पनि गरेका छन् । यी विषयमा पनि उपसमितिले विस्तृत विवरण उल्लेख नगरी थप अनुसन्धानका लागि निर्देशन दिन सिफारिस गरेको छ ।"
राष्ट्रपतिले गराइन् सचेत,राजनीतिक भेटको शृंखला केही दिन जारी हुने राष्ट्रपतिका प्रमुख स्वकीय सचिव भेषराज अधिकारीले बताए । संविधानप्रति असन्तुष्ट मधेसी मोर्चाका शीर्ष नेताहरूसँग समेत राष्ट्रपति भण्डारीले यिनै विषयमा भेट्ने तयारी गरेकी छन् । समयसीमाभित्र चुनाव नभए भोलि आइपर्न सक्ने समस्यातर्फ राष्ट्रपतिले प्रधानमन्त्री र शीर्ष नेतृत्वलाई ध्यानाकर्षण गराएकी हुन् ।
औषधिको मूल्य मनपरी,"काठमाडौं मुलुकमा बन्ने र विदेशबाट आयात गरिने औषधि उत्पादन मूल्यको दाँजोमा १५ गुना बढी मूल्यसम्ममा बिक्री हुने गरेका छन् । औषधिको लागत मूल्यमा कति प्रतिशतसम्म थपेर उपभोक्ताका लागि अधिकतम खुद्रा मूल्य निर्धारण गर्ने भन्नेबारे कुनै कानुनी व्यवस्था नभएकाले यस्तो मनोमानी भएको हो । उत्पादक र सप्लायर्सले बढी मूल्यमा औषधि बेच्दा उपभोक्ता चर्को ठगीमा परेका छन् ।औषधि लागत मूल्यको दाँजोमा अधिकतम १५ गुनासम्म बढी मूल्य तिर्न सर्वसाधारण बाध्य छन्, नेपाल फार्मेसी काउन्सिलका अध्यक्ष एवं उपभोक्ताकर्मी बाबुराम हुमागाईंले भने । उनका अनुसार सरकारले औषधिको उचित मूल्य निर्धारण गर्न चासो नदिएकाले मानव स्वास्थ्यका लागि अपरिहार्य औषधिमा उपभोक्ता मारमा परेका हुन् ।हुमागाईंका अनुसार रक्तचापको औषधि एम्लोडिपिन ५ मिलिग्रामको एक चक्कीको उत्पादन मूल्य १५ देखि २० पैसा पर्छ, तर करिब ५ रुपैयाँमा बेचिने गरेको छ । उत्पादकले मुलुकमा होलसेलरलाई औषधिको कमिसन ५ देखि २५ प्रतिशतसम्म र रिटेलरलाई १६ प्रतिशत दिने व्यवस्था भए पनि टेबलमुनिबाट बोनस लगायत दुई सय प्रतिशतभन्दा पनि बढीसम्म कमिसन दिइन्छ । इन्सेन्टिभ (प्रोत्साहन) का नाममा औषधि प्रस्तावित गर्ने र बिक्री गर्नेलाई विभिन्न अफर (प्रस्ताव) समेत दिइन्छ, उनले भने । औषधि प्रस्तावित गर्ने चिकित्सक, होलसेलर र रिटेलर बिक्रेतालाई कम्पनीले कारसमेत दिने गर्छन् ।उत्पादकले औषधि खपत बढाउन आफ्नो खर्चमा धेरैजसो डाक्टरलाई विदेश शयरसमेत गराउँछन्, विदेशमा सम्मेलनमा जाँदा लाग्ने सम्पूर्ण खर्चसमेत बेहोरिदिन्छन्, एक औषधि व्यवसायीले भने, यतिमात्र नभएर डाक्टरका लागि औषधि उत्पादकले महँगो होटलमा जन्मदिन, बिहेलगायतका पार्टी प्रायोजनसमेत गरिदिन्छन् । अर्का एक औषधि व्यवसायीले भने, जसका कारण औषधिको बिक्री हुन्छ, त्यसलाई जसरी भए पनि खुसी पार्ने काम गरिन्छ । त्यसक्रममा नयाँ मोडेलका मोबाइल सेट, फ्रिज, पंखालगायतका घरेलु सामानमात्र नभएर जे आवश्यक छ त्योसमेत दिने गरिन्छ । ती व्यवसायीका अनुसार औषधि उत्पादन मूल्य र उपभोक्ताले तिर्ने मूल्यमा देखिएको अत्यधिक अन्तरको फाइदा उत्पादकभन्दा बढी बिचौलियाले लिन्छन् ।औषधि व्यवस्था विभाग मूल्य नियन्त्रणमा संवेदनशील नरहेको गुनासोसमेत हुमागाईंको छ । औषधि ऐनको दफा २६ ले औषधि व्यवस्था विभागलाई मूल्य निर्धारण गर्ने अधिकार दिएको छ, तर विभागले दायित्व पूरा गर्न चासो दिएको छैन ।विभागका महानिर्देशक नारायणप्रसाद ढकाल औषधि उत्पादन खर्चको आधारमा उपभोक्ताका लागि समुचित मूल्य निर्धारण गर्नेबारे कानुन स्पष्ट नरहेको तर्क गर्छन् । लागत मूल्यको दाँजोमा कतिसम्म बढी मूल्य उपभोक्ताले तिर्ने भन्नेबारे कानुनमा स्पष्ट व्यवस्था छैन, उनले भने । विभागले औषधि उत्पादन खर्चमा सबै लागत जोडेर त्यसमा केही प्रतिशत नाफा, होलसेलर, रिटेलरको कमिसन आदि थप्नेबारे गत वर्ष एउटा कार्यविधि बनेको उनले जनाए । औषधि ऐनको दफा २६ ले औषधिको मूल्य निर्धारण गर्ने अधिकार रहेको भने पनि यसको माध्यमले मूल्य कायम गर्न सहज नरहेको दाबी ढकालको छ । विभागमा औषधिको लागत मूल्यमा न्यायोचित, नाफा, कमिसन आदि जोडेर उपभोक्ताका लागि अधिकतम मूल्य निर्धारण गर्नेबारे बहस जारी छ । विशेषज्ञहरू औषधि व्यापारमा भएको अत्यधिक बिक्री विसंगति, कमिसनतन्त्र समाप्त गरेर उपभोक्तालाई अधिकतम फाइदा सुनिश्चित गर्न सरकारबाट सबै औषधिको अधिकतम खुद्रा मूल्य निर्धारण गरिनुपर्ने बताउँछन् । मुलुकमा बर्सेनि करिब २० अर्बको औषधि र शल्यक्रियासँग सम्बन्धित अन्य सामान गरी ३२ अर्ब हाराहारीको विदेशबाट मात्रै आयात हुन्छ । तीमध्ये ४५ देखि ५० प्रतिशत अर्थात् करिब १६ अर्ब बराबरको औषधि र शल्यक्रिया सामग्रीको खपत राजधानीमा हुने गर्छ । नेपाल मेडिकल काउन्सिलले शैक्षिक उद्देश्यबाहेक चिकित्सकले औषधि कम्पनीबाट अनावश्यक फाइदा लिएमा कारबाही हुने जनाएको छ । काउन्सिलका इथिकल कमिटीका संयोजक डा सतिश देवका अनुसार यसबारे परिमार्जित नयाँ आचारसंहितामा स्पष्ट उल्लेख छ । आचारसंहितामा औषधि कम्पनी र चिकित्सकको सम्बन्धलाई पारदर्शी बनाइएको छ । चिकित्सकले शैक्षिक कारणबाहेक विदेश घुम्न वा कुनै सभा सम्मेलनमा जाँदा औषधि कम्पनीको लगानी नभएको खुलस्त पार्नुपर्नेछ । बिरामीलाई बढी या घटी औषधि लेख्न पाउने छैनन् । अनावश्यक एन्टिबायोटिकलगायत नचाहिने महँगा औषधि प्रस्तावित गर्ने चिकित्सकलाई कानुनी दायरामा ल्याइने पनि त्यसमा उल्लेख छ । व्यक्तिगत स्वार्थ नभए बिरामीलाई फाइदा हुने उद्देश्यले औषधि कम्पनीबाट सहयोग लिएर गरिएको कामलाई भने काउन्सिलले नैतिक मानेको छ । पाकिस्तानमा औषधि कम्पनीद्वारा दिइने कुनै पनि यस्तो कुरा जो बिरामीको फाइदाका लागि होस्, त्यसलाई स्वीकार्य मानेको छ, डा देवले भने, शैक्षिक उद्देश्यका लागि पुस्तक, स्टेथेस्कोप, कुनै ज्ञानवद्र्धक शैक्षिक सम्मेलनमा सहभागी हुन सहयोग गर्नुलाई हामीले सहज लिएका छौं ।"
"नक्कली डाक्टर, बिनादर्ता मेडिकल","बझाङ सदरमुकाम चैनपुरस्थित भगवती हेल्थ क्लिनिकले केही दिनअघि स्वास्थ्य शिविर चलायो । स्थानीय सञ्चारमाध्यममार्फत विशेषज्ञ चिकित्सक आउने विज्ञापन गराइएको तीनदिने शिविरमा गाउँगाउँबाट बिरामी आएका थिए । ५ सय रुपैयाँ प्रवेश शुल्क लिइएको शिविरमा बिरामी जाँचभन्दा महँगा औषधि भिडाइएको पाएपछि कसैले जिल्ला प्रशासन कार्यालयलाई सूचना दियो । प्रहरीसहित जिल्ला स्वास्थ्य कार्यालय प्रमुख दयाकृष्ण पन्त, जिल्ला अस्पताल प्रमुख डा विष्णु खतिवडालाई लिएर सहायक प्रमुख जिल्ला अधिकारी खगेन्द्र मल्लको टोली शिविर पुग्यो । त्यहाँ सेती अञ्चल अस्पतालका डा सुरज तिवारी र प्रणय मण्डलले स्वास्थ्यजाँच गरिरहेका थिए । उक्त क्लिनिक दर्ता नै नभएको पाएपछि टोलीले शिविर बन्द गरायो । खोज्दै जाँदा मण्डल चिकित्सक नै नरहेको फेला पर्यो । सुरुमा भारतको इन्स्टिच्युट अफ अल्टरनेटिभ मेडिसिनको प्रमाणपत्र देखाएका उनले पछि त्यो नक्कली भएको स्विकारे । तर, टोलीले उनलाई कारबाही अघि बढाउनुसाटो आइन्दा यस्तो नगर्नू भन्दै छाडिदियो । भारत, कोलकाता घर भएका मण्डलले झन्डै दस वर्षदेखि जिल्लाका विभिन्न ठाउँमा मेडिकल तथा क्लिनिक सञ्चालन गर्दै आएका थिए । मण्डलले जथाभावी लेखिदिएका औषधिले असर गरेर जिल्ला अस्पताल आएका बिरामी थुप्रै रहेको बताउँछन्, अस्पताल प्रमुख खतिवडा । खुलेआम जनस्वास्थ्यमाथि खेलबाड गर्नेलाई कारबाही हुनुपर्ने हो । उसले गल्ती गरेको प्रतिवेदन लेखेर दिनुपर्छ भने हामी तयार छौं । यस विषयमा प्रजिअलाई जानकारी समेत गराइसकेको छु, उनले भने । जिल्ला प्रशासनले भने मण्डलका नाममा उजुरी नपरेकाले पक्राउ गर्न नसकिएको जनाएको छ । आफ्नै आँखाअगाडि नक्कली भन्ने पुष्टि हुँदा पनि मण्डललाई कारबाही नगरिएकोबारे सहायक प्रजिअ मल्लले भने, प्रजिअलाई जाहेर गरिसके पनि निर्देशन नआएकाले पक्राउ नगरिएको हो । प्रजिअ सुनील खनालले कसैले मण्डलले ठगेको प्रमाणसहित उजुरी गरे तत्काल पक्राउ गरेर कारबाही अघि बढाउने बताए । नागरिक समाजका व्यक्तिले भने सहायक प्रजिअकै अगाडि घटना हुँदा पनि प्रमाण अभावमा पक्राउ गर्न नसकिएको भन्नु हास्यास्पद रहेको उल्लेख गरेका छन् ।डाक्टर नक्कली भएको प्रमाण सहायक प्रजिअ स्वयंले हेरिसकेपछि किन उजुरी खोजेका हुन् ? धर्मजंग सिंह भन्छन्, कारबाही गर्ने निकायको प्रमुखले नै गलत भेट्टाउँदा पनि कानुनको दफा पल्टाएर छोड्नु हास्यास्पद हो ।मण्डलले अहिले पनि भैरवनाथ गाविसका समितराज धामीलाई सञ्चालक उल्लेख गरी भगवती हेल्थ क्लिनिक नाम दिएर औषधि व्यवस्था विभागको स्वीकृतिबेगर मेडिकल सञ्चालन गरिरहेका छन् । प्रशासनले बिनादर्ता चलाइएको भन्दै बुधबार क्लिनिकमा ताला लगाएको छ । उनले कञ्चनपुरको महेन्द्रनगरमा पनि डाक्टर हुँ भन्दै क्लिनिक र फार्मेसी सञ्चालन गरिरहेको बुझिएको छ । प्रशासनको टोलीले दर्ता गरेको प्रमाण नभेटिएपछि बुधबार सदरमुकामका सबैजसो मेडिकल बन्द गराएको छ । औषधि व्यवस्थाविभागको शाखा कार्यालय बाँकेको अनुमति लिएर मेडिकलमा चेकजाँच गर्दा अनुमति नलिई सञ्चालन गरेको पाइएकाले ताला लगाइएको प्रजिअ खनालले बताए ।"
स्थानीय निकायकै निर्वाचन उपयुक्त,"काठमाडौं कांग्रेस नेताहरूले पुरानै संरचनाको स्थानीय निकायको निर्वाचनमा जाने भए मात्रै आगामी जेठ दोस्रो साताभित्र चुनाव हुन सम्भव हुने बताएका छन् । उनीहरूले स्थानीय तहको पुन:संरचनामा राजनीतिक दलहरूबीच नै विवाद देखिएको र समय घर्किसकेकाले संक्रमणकालीन अवधिका लागि स्थानीय निकायकै निर्वाचनमा जान उपयुक्त हुने बताए । कांग्रेसका तत्कालीन सभापति सुशील कोइरालाको प्रथम पुण्य स्मृति दिवसका अवसरमा पार्टी कार्यालय सानेपामा बुधबार आयोजित कार्यक्रममा सभापति शेरबहादुर देउवासहितका नेताले पुरानै संरचानमा जान तयार भए मात्रै निर्वाचन सम्भव हुने बताए ।कांग्रेस सभापति शेरबहादुर देउवाले पुरानै संरचनामा चुनाव गराउन प्रमुख प्रतिपक्षी एमाले र माओवादी केन्द्रको सहमति आवश्यक हुने बताए । स्थानीय निकायमा सहमति नबने इलाकालाई आधार मानेर पनि निर्वाचनमा जान सकिने विकल्प उनले प्रस्तुत गरे । जेठभित्र स्थानीय तहको निर्वाचन भने सम्भव नहुने उनको दाबी थियो । वरिष्ठ नेता रामचन्द्र पौडेलले संक्रमणकालीन अवधिका लागि स्थानीय निकायकै निर्वाचन गर्नुपर्नेमा जोड दिए । राष्ट्रियसभा गठनका लागि आवश्यक निर्वाचन मण्डलबाट स्थानीय निकायको प्रतिनिधित्व हुने संवैधानिक व्यवस्था हटाएर पुरानै संरचनाको निर्वाचनमा जानुपर्ने उनको तर्क थियो । अहिलेको स्थानीय निकायको पुन:संरचनामा परिमार्जन आवश्यक छ, उनले भने, स्थानीय तहसम्बन्धी कानुन र गठन आदेश जारी गर्न समय लाग्ने भएकाले अहिलेलाई पुरानै निकायको निर्वाचन गर्नुपर्छ ।मधेस केन्द्रित दलहरूसमेत स्थानीय तहको निर्वाचनमा नजाने भएकाले पनि निकायकै निर्वाचनमा जोड दिनुपर्नेमा कांग्रेस नेताहरूले नेतृत्वको ध्यानाकर्षण गरेका थिए । कार्यक्रममा पूर्वमहामन्त्रीद्वय प्रकाशमान सिंह र कृष्णप्रसाद सिटौलाले संविधान कार्यान्वयनका लागि तत्कालै पुरानै निकायको भए पनि निर्वाचन आवश्यक रहेको बताए । संविधान संशोधनका नाममा निर्वाचन नहुने अवस्था आयो भने संविधान नै समाप्त हुने खतरा छ, सिंहले भने, समयको चापका कारण स्थानीय तहको निर्वाचनमा जान सम्भव देखिन्न । पुरानै निकायको निर्वाचन गर्नुपर्छ ।सरकारले आयोगको प्रतिवेदन बुझे पनि प्रदेश नम्बर २ र अन्य कतिपय जिल्लामा समेत देखिएको विवाद अध्ययन गरी सुझाव दिन संघीय मामिला तथा स्थानीय विकासमन्त्रीको संयोजकत्वमा समिति गठन गरेको छ । समितिले प्रतिवेदन दिएर राजनीतिक सहमति जुटाउँदा समय लाग्ने कांग्रेस नेताहरूको तर्क छ । तीनवटै तहको निर्वाचन भए मात्रै संविधान कार्यान्वयन सम्भव छ, महामन्त्री सिटौलाले भने, स्थानीय निकायको निर्वाचनपछि मात्रै प्रदेश र संघको निर्वाचनमा जान सकिन्छ ।"
श्रीमतीलाई धम्क्याउँदा जेल,लन्डन आफूखुसी चर्च गएको भन्दै श्रीमतीको ज्यान लिने धम्की दिने एक भूतपूर्व गोर्खा सैनिकलाई बेलायती अदालतले आठ साताको जेल सजाय सुनाएको छ । हिवटबर्न रोडमा बस्ने ६४ वर्षीय कहरसिंह लिम्बूले आफ्नो १७ वर्षे छोराको सामुन्ने श्रीमतीलाई तरकारी काट्ने चक्कु देखाउँदै ज्यान लिने धम्की दिएका थिए ।गत शुक्रबार स्विन्डनस्थित मजिस्ट्रेट कोर्ट कार्यालयमा भएको सुनुवाइमा अभियोजन पक्षका वकिल किथ बेलिङ्गरले लिम्बूका छोराले प्रहरीलाई आफ्नो बुबाले आमालाई चर्च जान नदिने र गए ज्यानै लिने धम्की दिने गरेको बताएको जानकारी गराएका थिए । कहरसिंहका वकिल मार्क ग्लेन्डेनिङले कहरसिंह र उनकी श्रीमतीबीच चर्च जाने विषयमा वादविवाद हुने गरेको र श्रीमतीलाई आघात पुर्याउने उनको कुनै मनसाय नभएको जिकिर अदालतमा गरेका थिए । जुरीले सुरुमा १६ साताको जेल सजाय सुनाएकामा कहरसिंहले पश्चाताप गरेपछि त्यसलाई घटाएर ८ सातामा झारेको थियो । उक्त सजाय एक वर्षपछि मात्रै कार्यान्वयन हुनेछ ।
केयूमा पढाइ ठप्प,"काठमाडौं विद्यार्थी कल्याण परिषद्को निर्वाचन गराउन माग गर्दै विद्यार्थी संगठनले तालाबन्दी गरेपछि काठमाडौं विश्वविद्यालय (केयू) मा १७ दिनदेखि पठनपाठन ठप्प भएको छ । तत्काल पढाइ सुचारु गर्न माग गर्दै केयूका विद्यार्थीले बुधबार माइतीघर मण्डलामा विरोध प्रदर्शन गरे । अन्यत्र जस्तो राजनीति नहुने र नियमित पढाइ हुने भन्दै विद्यार्थी केयूमा भर्ना हुन्छन् । तर, पछिल्लो समय पदाधिकारी नियुक्तिदेखि विद्यार्थी कल्याण परिषद्का नाममा समेत राजनीति हुन थालेपछि विद्यार्थी आक्रोशित भएका हुन् । विवादकै कारण पुस ८ मा स्थगित भएको निर्वाचन गराउनुपर्ने माग राखेर एमाले अखिलले माघ ९ देखि केन्द्रीय विश्वविद्यालय र प्रशासनिक भवनमा तालाबन्दी गरेको छ । तालाबन्दीपछि स्कुल अफ साइन्स र स्कुल अफ इन्जिनियरिङको पढाइ हुन सकेको छैन । नियमित पढाइको माग गर्दै माइतीघरमा प्रदर्शन गरेका विद्यार्थीले विश्वविद्यालय बन्द भएपछि आफ्नो भविष्यको चिन्ता प्रकट गर्दै प्लेकार्ड बोकेर प्रदर्शन गरेका थिए । विद्यार्थीले हाम्रो भविष्य केयूको हातमा तर, केयू बन्द छ, हाम्रो भविष्य कता जाँदैछ ? जस्ता वाक्य लेखिएको प्लेकार्ड बोकेका थिए । केयूमा राजनीतीकरणले पढाइ नभएपछि विश्वविद्यालय परिसरमा विरोध गर्यौं । सुनुवाइ भएन, स्नातकोत्तर पहिलो वर्ष अध्ययनरत युगदीप लुइँटेलले भने, थप दबाब दिन काठमाडौंमै आउनुपर्यो । नियमित पढ्ने वातावरण बनाउन उपकुलपति रामकण्ठ माकाजुले पहल नगरेको आरोप विद्यार्थीको छ । ७६ कक्षा प्रतिनिधिमध्ये २ वटाको मतदानमा विवाद भएको थियो । स्थगित निर्वाचन माघ १० गते हुने निर्णयसमेत भएको थियो । माकाजु उपकुलपति नियुक्त भएपछि निर्वाचन स्थगित गरेलगत्तै तालाबन्दी भएको हो । तत्कालीन कार्यवाहक उपकुलपति भोला थापाले माघ ५ गते विद्यार्थी संगठनहरूको बैठक राखेर विवादित दुइटा कक्षामा पुन: मतदान गराउने सहमति भएको थियो । माकाजुकै कारण निर्वाचन स्थगित भएकाले तालाबन्दी गर्नुपरेको एमाले अखिलले जनाएको छ । अखिलले ७६ मध्ये ४२ कक्षा प्रतिनिधि आफ्नो पक्षको रहेको दाबी गरेको छ । हामीले चुनाव जित्ने पक्का भएपछि क्रान्तिकारी र नेविसंघको दबाबमा उपकुलपतिले चुनाव स्थगित गरे, त्यसको विरोधमा तालाबन्दी गर्नुपरेको हो, अखिलका प्रवक्ता सुदीप शर्माले भने, विवादित कक्षाको निर्वाचन नभएसम्म ताला खोल्दैनौं । वाग्ले बाहिरिएपछि विद्यार्थी अन्योलमाकाठमाडौं विश्वविद्यालयको स्कुल अफ एजुकेसनबाट प्राध्यापक मनप्रसाद वाग्ले बाहिरिएपछि पीएचडीका विद्यार्थी अन्योलमा परेका छन् । वाग्लेको मातहतमा १२ जनाले पीएचडी गरिरहेका थिए । विश्वविद्यालयले वाग्लेको करार नवीकरण नगरेपछि उनी बाहिरिएका हुन् । विश्वविद्यालयमा सबभन्दा बढी पीएचडी गराउने स्कुल अफ एजुकेसनमा चार प्राध्यापकको दरबन्दी छ । अहिले डिन महेश पराजुली मात्रै प्राध्यापक हुन् । उनी पनि प्रशासनिक काममा व्यस्त भएपछि एकेडेमिक काममा बाधा पुगेको विद्यार्थीको गुनासो छ । विश्वविद्यालयमा प्राध्यापकको अभाव भएपछि विद्यार्थीले नै कक्षा चलाउन सुरु गरेका छन् ।"
एनएएम सम्मेलन चैतमा,काठमाडौं नेपलिज एकेडेमी अफ म्यानेजमेन्ट (एनएएम) को चौथो सम्मेलन चैतको दोस्रो साता काठमाडौंमा हुने भएको छ । जापानको इन्टरनेसनल फेडेरेसन अफ इस्ट एसिया म्यानेजमेन्टको सहकार्यमा हुने सम्मेलनमा २१ देशका प्रतिनिधि सहभागी हुनेछन् ।
भारतबाट मल किनिने,"नयाँदिल्ली गहुँ खेतीका लागि युरिया मल हाहाकर भएपछि सरकारले भारतबाट तत्काल ३० हजार मेट्रिक टन खरिद गर्ने भएको छ । नेपाल सरकारले खरिदका लागि सरकारी च्यानलबाट भारत सरकारसमक्ष औपचारिक प्रस्ताव गरेको छ । तत्काल आवश्यक भएकाले सीधै सरकारका तर्फबाट मल खरिदको प्रस्ताव गरिएको हो । भारतीय पक्षले नेपालको प्रस्तावमा अध्ययन भइरहेको जानकारी गराएको छ । गहुँ छर्ने सिजन आएकाले युरिया मल तत्काल आवश्यक छ । टेन्डर प्रक्रियामार्फत खरिद गर्न लामो समय लाग्छ । केही सातामै मलको व्यवस्था नभए गहुँ उत्पादनमै असर पर्ने अधिकारीहरूले बताए । कृषि मन्त्रालयको आग्रहमा परराष्ट्र मन्त्रालयले दिल्लीस्थित नेपाली दूतावासमार्फत भारतीय विदेश मन्त्रालय र भारतको सम्बन्धित निकायलाई पत्राचार गरेको हो । यस विषयमा दिल्ली दूतावासले भारतीय पक्षसँग फलोअप गरिरहेको छ । आन्तरिक उत्पादनले नपुग्ने भएकाले भारतले पनि तेस्रो मुलुकबाट युरिया मल खरिद गर्छ । भारतले तेस्रो मुलुकबाट खरिद गरेर पठाउने निर्णय लियो भने केही समय लाग्न सक्छ । भारतका लागि नेपाली राजदूत दीपकुमार उपाध्यायले यस विषयमा भारतीय पक्षसँग कुराकानी भइरहेको जानकारी दिए । हामीलाई आवश्यक पर्ने युरिया मल तत्काल उपलब्ध गराउन पत्राचार गरिसकेका छौं, उपाध्यायले भने ।"
सिलबन्दी स्वास्थ्य संस्था पुन: सञ्चालनमा,"काठमाडौं स्वास्थ्य मन्त्रालयद्वारा सिलबन्द गरिएका ललितपुरका सबै निजी स्वास्थ्य संस्था पुन: सञ्चालनमा आएका छन् । स्वास्थ्य निर्देशिका २०७० अनुरूप मापदण्ड पूरा गरेपछि मन्त्रालयले ती संस्थालाई सञ्चालनको अनुमति दिइएको हो ।सिलबन्द गरिएका ३० वटै स्वास्थ्य संस्थाले जिल्ला जनस्वास्थ्य कार्यालय ललितपुरबाट सञ्चालन अनुमति पाएको सूचना अधिकारी हरिओम पोखरेलले बताए । उनले भने, स्वास्थ्य निर्देशिका २०७० को मापदण्ड पूरा गर्नेलाई सञ्चालनको अनुमति दिइएको हो । कार्यालय प्रमुख झलक सुवेदी पौडेलका अनुसार जनस्वास्थ्यमा दर्ता हुनुपर्ने अधिकांश संस्था घरेलु तथा साना उद्योग र प्रालिमा दर्ता गरिएको पाइएकाले ती संस्था सिलबन्द गरिएको थियो । उनले भने, तोकिएको जरिवाना तिरेर पुन: सञ्चालनमा आएका हुन् ।पोखरेलका अनुसार सञ्चालन अनुमतिका लागि कार्यालयमा २१६ स्वास्थ्य संस्थाले निवेदन दिएका थिए । उनले भने, बाँकी सञ्चालनको प्रक्रियामा छन्, प्रक्रिया पूरा गर्नेबित्तिकै खुल्नेछन् । उनका अनुसार ५० स्वास्थ्य संस्थाले अनुमति लिन बाँकी छन् भने ३१ मा अझै अनुगमन गर्न बाँकी छ ।सरकारी नियम मिचेर स्वास्थ्य संस्था सञ्चालन गर्नेलाई मापदण्डभित्र आउन फागुन मसान्तसम्मको समय दिएको मन्त्रालयले जनाएको छ । मन्त्रालयका चिकित्सा महाशाखाका उपसचिव रामकृष्ण लामिछानेले भने, फागुनभित्र मापदण्ड पूरा नगर्नेलाई सधैंका लागि सञ्चालन अनुमति खारेज गरिनेछ ।"
ठेचोमा पनि मनाइयो,"ललितपुर ठेचोका बासिन्दाले महादेवको आराधना गरी माधवनारायण पर्व मनाएका छन् । पर्वमा बुधबार चोखोनितो भई कुलदेवताको आराधनासँगै व्रत बस्ने गरिन्छ । प्रत्येक महिनामा ११ द्वादश नारायणको पूजा गर्ने चलन छ । प्रत्येक महिना नारायणको नाम फरक भएझैं, नारायणका ४ बाहुमा रहने शंख, चक्र, गदा, पद्म पनि फेरिन्छ । वैशाखमा मधुसूदन नारायण, जेठमा त्रिविक्रम, असारमा वामनजस्तै माघमा माधवनारायण पर्व मनाउने चलन रहेको ब्रह्मायणी टोल सुधार समिति अध्यक्ष पुष्प महर्जनले बताए । वाग्मती सभ्यतादेखि नै नेवारहरूको जीवनपद्धतिमा नवधा भक्तिको ठूलो प्रभाव छ, उनले भने, नवधा भक्तिको अर्थ स्रष्टा अर्थात् ईश्वरलाई ९ प्रकारले श्रद्धापूर्वक भक्तिभाव गर्नु हो । जसमध्ये माधवनारायण एउटा हो ।उनका अनुसार पर्व तल्लो लाछीस्थित ब्रह्मायणी माघ महात्मा संघद्वारा आयोजना हुँदै आएको छ । ठेचोमा बाहेक अधिकांश क्षेत्रमा यो पर्व लोप भइसकेको छ, उनले भने । यो माघ शुक्लपक्ष पूर्णिमादेखि फागुन शुक्ल पूर्णिमासम्म मनाइन्छ । पर्वमा प्रत्येक दिन बिहान नुहाइधुहाइपछि शंखजल ग्रहण गरी शंख ध्वनिसँगै महादेवको श्रुति महिमा उच्चरणसाथ गाउँ परिक्रमा गरिन्छ । पर्व बुधबार र बिहीबार विशेष रूपमा मनाउने चलन छ । बुधबार महादेवको मूर्तिलाई खटमा राखेर गाउँ परिक्रमा गराइएको थियो । ब्रह्माका रूपमा अर्धनग्न भई फेटा बाँधी काँध, कुम, हात र टाउकोमा दियो राखेर गाउँ परिक्रमा गराइयो ।"
बनाइयो कृत्रिम पोखरी,"भक्तपुर ऐतिहासिक शंखदह (नागपोखरी) भासिएर सुकेपछि स्थानीय बासिन्दाले प्लास्टिकको कृत्रिम पोखरी निर्माण गरी माधवनारायण (स्वस्थानी) का व्रतालुलाई स्नान गराएका छन् । विश्व सम्पदामा सूचीकृत चाँगुनारायण मन्दिर क्षेत्रभित्र पर्ने शंखदह लोप भएपछि स्थानीयको श्रमदान र आर्थिक सहयोगमा प्लास्टिकको पोखरी निर्माण गरी मेलाको व्यवस्थापन गरिएको शंखदह पुनर्निर्माण समिति संयोजक दिनेश खनालले बताए ।भीमा एकादशीको साँझ मंगलबार साँखुबाट खाली खुट्टा चाँगुनारायण मन्दिर आइपुगेका माधवनारायण व्रतालुले बुधबार बिहान शंखदह आई स्नानपछि पूजा गरे । व्रतालुले शंखदहमा स्नानपछि मात्र साँखु गई व्रत समापन गर्ने परम्परा रहेको माधवनारायण स्वस्थानी व्रत तथा साली नदी सुधार समितिका वरिष्ठ उपाध्यक्ष जीवनमान सिंहले बताए । शंखदहमा नागपञ्चमी र माधवनारायणको विशेष मेला लाग्छ ।पौष शुक्ल पूर्णिमादेखि माघ शुक्ल पूर्णिमासम्म मनाइने १ महिने माधवनारायणको व्रत बस्नेले पूर्णिमाको अघिल्लो दिन हातगोडाको नङ काटी, एकचित्त भई, निराहार बस्ने, पूर्णिमाको बिहानै नदीमा स्नान गरी पूजा गर्ने, शंखजल ग्रहण गरी मन्त्रोच्चारण गर्ने चलन छ । यसपछि कसैलाई छुन नहुने तथा जुत्ता लगाउन नहुने परम्परा छ । सोही परम्पराअनुसार खाली खुट्टा शंखदह आइपुगेका व्रतालुले प्लास्टिकको कृत्रिम पोखरीमा स्नान गरेका हुन् । बुधबार शंखदहमा साँखुबाट आएका १ सय ९८ र त्रिवेणीघाट अर्थात् हनुमान घाटबाट गएका १३ व्रतालुले स्नान गरेको खनालले बताए । व्रत बसेका महिलापुरुषले एकैपल्ट शंखदहमा स्नान गरेका छन् । नियममा रही व्रत बसे मनोकांक्षा पूर्ण हुने जनविश्वास छ । व्रतालुले वज्रयोगिनी, पशुपति, सानो गौचरण, फर्पिङ, शंखमूल, पनौतीलगायत प्रसिद्ध स्थलमा स्नान, नित्यपूजा गरी अन्तिममा शंहदहमा स्नानका लागि आउने सिंहले बताए ।"
चालक पक्राउ,काठमाडौं दुई पैदल यात्रुलाई ठक्कर दिई भागेका सिन्धुपाल्चोकका नीरबहादुर तामाङलाई प्रहरीले पक्राउ गरेको छ । माघ ६ को राति साढे २ बजे बा४च १०१२ नम्बरको टाटा मोबाइल गाडी चलाइरहेका तामाङले दुई पैदलयात्रुलाई ठक्कर दिई भागेका थिए । तामाङले धुम्बाराही शंखपार्क गेटअगाडि ठक्कर दिएका दाङका ४० वर्षीय लोकबहादुर श्रेष्ठको अस्पताल लैजाने क्रममा मृत्यु भएको थियो भने रोल्पाका ४४ वर्षीय हुकुम महरा घाइते भएका थिए ।
साँखु क्षेत्रमा विरोध,"काठमाडौं साँखु क्षेत्रका स्थानीय बासिन्दाले शंखरापुर नगरपालिकालाई कागेश्वरीमनोहरा नगरपालिकामा गाभ्न लागिएका भन्दै विरोध गरेका छन् । ऐतिहासिक र पुरातात्त्विक महत्त्व बोकेको शंखरापुर नगरपालिका कायमै रहनुपर्ने स्थानीयको माग छ । माग पूरा गर्न दबाब दिँदै स्थानीयले एक सातादेखि वडा कार्यालय, मालपोत, विद्युत् प्राधिकारणमा तालाबन्दी, धर्नासहित विरोधका कार्यक्रम गर्दै आएका छन् । स्थानीयले शंखरापुर नगरपालिका नै कायम गर्नुपर्ने मागसहित कांग्रेस, एमाले, माओवादी, राप्रपालगायत दललाई ज्ञापनपत्रसमेत बुझाएका छन् ।"
लागूऔषधसहित दुई पक्राउ,"काठमाडौं प्रहरीले लागूऔषधसहित बुधबार दुई युवकलाई पक्राउ गरेको छ । भक्तपुरको सुडाल ८, जगाते चोकमा चेकजाँचका क्रममा सिरहा घर भई ललितपुर बस्ने २४ वर्षीय एलुन्ज घले र बारा निजगढका २१ वर्षीय विकास तामाङ पक्राउ परेका हुन् । बा५५प ४१६ नम्बरको मोटरसाइकल चालक घले र पछाडि सवार तामाङका साथ २ एमएल डाइजोल्याप १९ थान, फेनारगन १७ थान र नुर्फिन १९ थान बरामद भएको प्रहरीले जनाएको छ ।"
कार्यालयमै थुनिए जिविस कर्मचारी,तकसेरालाई केन्द्र नतोकिएसम्म विरोध प्रदर्शन जारी रहने आन्दोलन समितिका संयोजक जुद्ध बुढामगरले बताए । लामो समयदेखि मागबारे जानकारी गराउँदा पनि बेवास्ता भएपछि आन्दोलनमा उत्रनु परेको उनको भनाइ छ । आयोगले प्रस्तावित पुथाउत्तरगंगा गाउँपालिकाको केन्द्र साबिकको कोल गाविसको कार्यालयमा प्रस्ताव गरिदिएको छ । स्थानीय तह पून:संरचना प्राविधिक सहयोग समितिले भने राजनीतिक दलको सहमतिमा पुथा र उत्तरगंगालाई दुई छुट्टाछुट्टै गाउँपालिका बनाउन सिफारिस गरेको थियो ।
राजधानीलाई धूवाँधूलोबाट जोगाऊ,"केही महिनायता काठमाडौं उपत्यकामा अचाक्ली बढेको धूवाँ, धूलोलगायतका प्रदूषणले राजधानीवासी आक्रान्त बनेको विभिन्न अध्ययनअनुसन्धानले देखाएको छ । यहाँका अधिकांश स्थानमा पैदल हिंड्दा मात्र सास्ती बेहोर्नु पर्दैन, आम वातावरणसमेत निकै प्रदूषित भइसकेको छ । सडक विस्तार र पानीका पाइप बिछ्याउने क्रममा सडक खनिँदा र त्यसलाई पूर्ववत् अवस्थामा नफर्काइँदा जहाँतहीं धूलो, धूवाँ र प्रदूषण फैलिएको छ । अनियन्त्रित हिसाबले चल्ने लाखौं सवारी साधनले फ्याँक्ने कालो धूवाँले पनि वायु प्रदूषण बढाएको छ । सरकारले आफ्ना नागरिकलाई यस्तो दुरवस्थाबाट जतिसक्दो चाँडो मुक्त गर्नुपर्छ ।काठमाडौंमा वायु प्रदूषणको मात्रा विश्व स्वास्थ्य संगठन (डब्लूएचओ) ले तोकेको मापदण्डभन्दा ५ गुणासम्म बढी पाइएको छ । यहाँको वायुमण्डलमा वर्षको २१० दिनसम्म अत्यधिक हानिकारक, आँखाले देख्न नसक्ने पार्टिकुलर म्याटर (पीएम १० र पीएम २५) उडिरहेको विज्ञहरूले बताएका छन्, जसमा नाइट्रेट, सल्फेट, एमोनिया, कालो धूवाँ, धातुका टुक्रा र धूलो हुने भएकाले ती मानव स्वास्थ्यका लागि निकै हानिकारक मानिन्छन् । त्यस्ता धूलोका कण मुख, नाकबाट मानिसको फोक्सो र पेटसम्म पुग्ने गरेको छ । त्यसले श्वासप्रश्वास, दम र मुटुका रोगीको संख्या बढाएको छ । डब्लूएचओको अध्ययनअनुसार वायु प्रदूषणजन्य रोगका कारण नेपालमा बर्सेनि १० हजार ८० जतिले ज्यान गुमाउनुपरेको छ । त्यसैले यो मामिला निकै गम्भीर बनिसकेको सम्बद्ध निकायहरूले आत्मसात् गर्न जरुरी छ । राजधानीमा सडक विस्तार र मेलम्ची खानेपानीको पाइप बिछ्याउन जथाभावी सडक खनिँदा प्रदूषणको मात्रा झन् बढेको हो । सरकारी निकायबीच सहकार्य नहुँदा र जिम्मेवार निकायले आँखा चिम्लिँदा वायु प्रदूषणको समस्या विकराल बन्दै गएको छ । दिनहँु हजारौं मानिस हिँड्ने सडकमा धूलो फैलने गरी खुलमखुला पाइपका लागि खाडल खन्ने काम भइरहेको छ । सडक विस्तार पनि त्यही ढंगबाट भइरहेछ । त्यस्तो निर्माण कार्य जाली (पर्दा) ले बारेर गर्न सकिने भए पनि जिम्मेवारी लिएका निकायले सर्वसाधारणको स्वास्थ्यमाथि खेलवाड गर्दै आफूखुसी काम गरिरहेका छन् । नियमनकारी निकायले पनि त्यसतिर ध्यान दिएको देखिन्न । सरकारी निकायले नियमन नगर्दा ठेकेदारले आफूलाई मात्र फाइदा हुने गरी काम गरेको पाइन्छ । निर्माणका क्रममा सडकमा निस्किएको धूलो पानी हालेर मार्न सकिए मात्र पनि वायुमण्डलमा उड्ने प्रदूषण ९० प्रतिशत कम हुने विशेषज्ञहरूको भनाइ छ । यसबाहेक मुख्यत: खनिएका सडकहरू तत्कालै पुर्न र कालोपत्रे गर्न जरुरी छ । यसमा प्राविधिक कारण तेस्र्याउँदै विलम्ब गरिनु जनस्वास्थ्यमाथिको हेलचेक्रयाइँ हो । काठमाडौंमा बेलाबखत भित्रिने एसियन ब्राउन क्लाउड र भारत हँुदै भित्रिने धूलोका कणले पनि प्रदूषण बढाउँछ । कचौरा आकारको उपत्यकामा बाहिरबाट भित्रिएको र यहीं उत्पादित प्रदूषण एकै ठाउँमा घुलिएर बसेको हुन्छ । त्यसैले यसको एक मात्र विकल्प प्रदूषण न्यूनीकरण नै हो । प्रदूषण निम्त्याउने पुराना सवारी साधन विस्थापन गर्न सकिए केही हदसम्म प्रदूषण नियन्त्रण हुनेछ । सौर्य र नवीकरणीय ऊर्जाबाट चल्ने ठूला सवारी साधनमा बढावा दिनसके पनि प्रदूषण नियन्त्रणमा राहत मिल्नेछ । किनभने अहिले उत्पादन हुने ५० प्रतिशत प्रदूषणका मुख्य स्रोत पुराना गाडी, धुले र अव्यवस्थित सडक नै हुन् । काठमाडौंमा साना गाडी र मोटरसाइकलको अत्यधिक आयातका कारण ट्राफिक व्यवस्थापनसमेत चुनौतीपूर्ण बन्दै गएको छ । त्यसकारण ठूला सवारी साधन र नवीकरणीय ऊर्जाबाट चल्ने सवारीलाई बढावा दिनसके ट्राफिक व्यवस्थापन सुधारका साथै प्रदूषण नियन्त्रणमा अनुकूलता मिल्ने देखिन्छ । त्यस्तै, अत्यधिक प्रदूषण गर्ने उद्योग, परम्परागत इँटाभट्टा कारखाना आदिलाई पनि नियमन र आधुनिकीकरण गर्नुपर्छ । वातावरण विभागमा रहेका १८ जना वातावरण निरीक्षकलाई अनुगमनमा खटाउन सकिए अटेरी निकायहरूलाई केही जिम्मेवार बनाउन सकिन्छ । प्रदूषण शुल्कका रूपमा जम्मा भएको झन्डै ३ अर्ब रुपैयाँलाई पनि यस्तै बेला सदुपयोग गर्नु हितकारी हुन्छ । प्रदूषण नियन्त्रण गर्ने कार्यक्रम बनाएर अघि बढ्न वातावरण मन्त्रालयले पनि तत्परता देखाउन जरुरी छ । प्रधानमन्त्रीको अध्यक्षतामा रहेको राष्ट्रिय वातावरण परिषद्को बैठक झन्डै एक दशकदेखि बस्न सकेको छैन । तत्काल बैठक बसेर तत्काल र दीर्घकालीन रूपमा प्रदूषण नियन्त्रणका लागि गर्नुपर्ने कार्यको सूची बनाएर अघि बढ्न मन्त्रिपरिषद् कार्यालयले ढिलाइ गर्नु हँुदैन । प्रधानमन्त्रीले नै अग्रसरता लिने हो भने जिम्मेवारी बोकेका तत्तत् निकाय पनि जुर्मुराउनेछन् र केही हदसम्म राजधानीको वातावरण सुधार हुन सक्ने अपेक्षा राख्न सकिन्छ ।"
"मा, को, मार्फत : भाषिक लडाइँ","भाषामा पढ्दा मा आउँछ । सबै विषय त्यही भाषामा । सरकारी स्कुलले नेपालीमा पढाए जस्तो । निजी स्कुलले अंग्रेजीमा पढाए जस्तो । धार्मिक स्कुलहरूले आआफ्नो मजहवी भाषामा पढाए जस्तो । को पढ्नेले विषयको रूपमा पढे । सरकारी स्कुलमा अंग्रेजी विषय पढेजस्तो । निजी स्कुलमा नेपाली पढेजस्तो । मार्फत पढ्नेले चाहिँ आआफ्ना मातृभाषालाई आधार बनाए । त्यसैमा जोड्दै अर्को भाषा पढे । अर्थात् एकैसाथ द्विभाषी बने । बनाइए । प्रश्न यहीं हो मा पढाउने कि ? को पढाउने कि ? मार्फत पढाउने कि ? के खोजेको हो संविधानले ? के खोजेको हो विद्यालय क्षेत्र विकास कार्यक्रमले ? पहिलाले भन्छ मा पढ्ने अधिकार छ । दोस्रोले भन्छ तीन भाषा छाने हुन्छ । केको आधारमा तीन भाषा छान्ने ? बोल्दैन विद्यालय क्षेत्र विकास योजना । अनि भाषा आयोगका पदाधिकारी भन्छन् स्थानीय भाषामा । प्रादेशिक भाषामा । सरकारी कामकाजको भाषामा । विदेशी दाता र साहुकार भन्छन् अन्तर्राष्ट्रिय भाषामा । सरकारी कामकाजको भाषामा । विद्यार्थीको भाषामा । भाषाविद् भन्छन् सबैका आआफ्ना भाषामा । शिक्षकहरू भन्छन् हामीले जानेका एकदुइटा भाषामात्रै हुन् । कसरी सबैको भाषामा पढाउन सकौंला र ? अरू देशमा के गर्छन् ? थाइल्यान्डमा ७० भन्दा बढी भाषा छन् । ६९ भाषा थाइल्यान्डका हुन् । थाई मात्र पठनपाठनको भाषा हो । अनौपचारिक शिक्षामा पढ्नेले चाहिँ थाइल्यान्डका केही भाषामा पढ्न सक्छन् । भियतनाममा १०० वटा भाषा छन् । भियतनामी भाषा सबैले पढ्छन् । भियतनामका ९९ वटा भाषामध्ये केही भाषा को का रूपमा पढाइन्छ । त्यही भाषाको पढाइ । चीनमा २०० भन्दा बढी भाषा छन् । मन्दारिन चाइना चिनियाँ भाषा हो । अरू चीनका भाषा हुन् । चीनका भाषामध्ये आधा दर्जनमा मात्रै केही क्षेत्रमा पढाइ हुन्छ । जापानमा ११ वटा भाषा छन् । सबैले जापानीमै पढ्छन् । जापानका अरू १० भाषाभाषी बालबालिकालाई मार्फतको रूपमा पढाइन्छ । बंगलादेशमा ४० वटा भाषा छन् । बंगालीमै पढाइन्छ । बाँकी ३९ भाषाभाषीलाई शिक्षकले सके भने तिनकै भाषामा भनिदिने बल गर्छन् । भारतमा ४३० भाषा छन् । उडिसा र महाराष्ट्रमा मात्रै तीन भाषीनीति छ । प्रान्तीय भाषा । सरकारी भाषा (हिन्दी) । सहायक सरकारी भाषा (अंग्रेजी) । पाकिस्तानमा ६३ भन्दा बढी भाषा छन् । रोजगारी चाहनेले सिन्धी पढ्छन् । ५ कक्षासम्म पोस्तोमा पढ्छन् । उर्दूचाहिँ अनिवार्य रूपले पढ्छन् । नेपाली बुद्धि हाम्रा भाषाविद्हरू साँघुरा छन् । त्यसैले नेपाली भाषालाई पर्वते भाषा भनिदिए । खस भाषा भनिदिए । थाई, भियतनामी, चिनियाँ, जापानी, बंगलादेशी, भारती र पाकिस्तानीभन्दा भिन्न । उनीहरूले त एउटा भाषालाई स्वीकारेका थिए । हाम्रा संविधानविद्हरू उदार छन् उनीहरूले नेपालमा बोलिने सबै भाषालाई राष्ट्रिय भाषा भनिदिए । त्यसमा फ्रेन्च, स्पेनिस पनि पर्छन् । संविधानको अनुसूची त्यसै भन्छ । हाम्रा सांसदहरू अझै उदार छन् छिमेकी भारतको हिन्दीलाई पनि राष्ट्रभाषाकै दर्जा दिए । छिमेकी देश पनि अनौठै छ नेपालले राष्ट्रिय भाषा भनेको मैथिली, भोजपुरी, अवधी आदिलाई हिन्दीकै भाषिका ठानिदिए । हिन्दीलाई नेपालको राष्ट्रभाषा हुनुपर्छ भन्ने सांसद र सम्पर्क भाषा हुनुपर्छ भन्ने भाषाविद्हरू लम्पसारवादी विधिवेत्ता बनिदिए । विज्ञ बनिदिए । भारतीय प्रतिनिधिहरू पनि अचम्मकै छन् अन्तर्राष्ट्रिय सम्मान पाएको हिन्दीलाई नेपालको राष्ट्रभाषा एवं सम्पर्क भाषामा घटुवा गर्दा पनि तिनका तावेदारलाई आवश्यक लगानी गरिदिए । भाषाका क्रियावादी अर्थात् एक्टिभिस्ट झनै उदेकलाग्दा छन् हिन्दीलाई राष्ट्रभाषा वा सम्पर्क भाषा बनाउँदा मैथिली, भोजपुरी, बज्जिका, अवधी भाषाहरू मारिन्छन् भन्ने कुरामा बेसुध नै रहे । बजार नभएको भाषा !राना थारु भाषामा पढ्नेहरू बिलाए । त्यही हाल भयो, खाम मगरको । अवधीको । राईको । गुरुङको । लिखिरतिखिर चलेको नेवारीमा हो । त्यो पनि काठमाडौंको नेवारीमा । त्यस्तै अवस्था हो पश्चिमा थारुको । अध्ययन र अनुभवहरू त्यसै भन्छन् । किन त्यसो भयो त ? खोजकर्ताहरू भन्छन् अभिभावकले ती भाषाहरूमा पढाए, आफ्ना सन्ततिहरू । तर तिनको भनाइ रह्यो बजार छैन । आफैंले जानेका भाषा हुन्, ती । अंग्रजी सिकेसिकाए पो हुन्छ कि ? हामी सबैको रस्साकस्सीले विद्यार्थीहरूचाहिँ मर्कामा परे । प्रश्न यहीं हो हामीले रस्साकस्सी गर्ने कि ? विद्यार्थीलाई केन्द्रविन्दुमा राखेर सोच्ने ? यो प्रश्नको व्यावहारिक जवाफ कतै छैन । भाषा आयोगको आसभाषा आयोगमा भाषाविद्हरू छन् । तिनले भाषाको ध्वनि, शब्द, लिपिका कुरा गर्छन् । बालबालिका कसरी सिक्छन् उनको चासो होइन । दलीय व्यक्ति आउलान् । तिनको बुद्धि कुन प्रदेशमा कुन भाषा राख्ने भन्नेमै अन्त्य हुन्छ । हिन्दीलाई मधेसको सम्पर्क भाषा भन्नुपर्छ कि राष्ट्रभाषा भन्नुपर्छ वा अन्तर्राष्ट्रिय भाषा भन्नुपर्छ भन्नेमै रडाको गर्छन् । तिनका बुद्धिमा बालबालिका नै आउँदैनन् । न त हिन्दी मधेसका भाषा मार्ने अचुक औषधि हो भन्न सक्ने तागत नै हुन्छ, तिनमा । प्रायोजित हुनाले । संकुचित हुनाले । शिक्षाविद्को त्यहाँ उपस्थिति नै हुन्न । किनकि त्यो भाषा आयोग हो । दलित आयोगमा गैरदलित नहुने । मुस्लिम आयोगमा गैरमुस्लिम नहुने हाम्रो स्थापित चिन्तन हो । यो स्थितिमा भाषा आयोगबाट बालबालिका केन्द्रमा हुने कुरा झर्ला र खाउँला भनेझैं हो । नेतृत्वले बालबालिका बुझेका छन् नि त । एउटा झिनो तर्क हो । विगतका द्विभाषी, बहुभाषी र मातृभाषामा आधारित बहुभाषी कक्षाका प्रयोगहरूले सावित गरिसक्यो । भाषिक समस्या ज्युँकात्युँ छन् । परियोजनाहरू सकिए । हामीलाई गिन्नीपिग बनाउन मज्जा मान्नेहरू फर्किइसके । समाधानको उपायमातृभाषा मार्फत मूलधारको भाषामा लानु नै पहिलो तथा अन्तिम काम हो । लडाइँ यहीं हो जनजाति सबैले नेपालीलाई मूलधारको भाषा मानेनन् । झोकले भनिदिए उपनिवेशी भाषा । खस भाषा । आर्यहरूको भाषा । यी तिक्तता उकेल्नेहरूलाई हामीले चीन, थाइल्यान्ड, जापान, पाकिस्तानको उदाहरण दिन सकेनौं । तिनको आक्रोश भाषामा हैन । अंग्रेजी अपनाउन खोज्नेले नेपालीलाई उपनिवेशिक भन्न आँट गर्लान् र ? त्यसैले तिनको आक्रोश हो बालबालिकाको मातृभाषा मार्फत सिकाइएन । उनलाई पनि थाहा छ उनकै भाषामा वा भाषाको पढाइले पुग्दैन । त्यस स्थितिमा गर्ने पहिलो काम हो विद्यार्थीको मातृभाषा मार्फत नेपाली भाषामा लाने । शब्दमा सम्बन्ध खोजेर । खोजाएर । व्याकरणमा सम्बन्ध खोजेर । खोजाएर । लिपिमा सम्बन्ध खोजेर । खोजाएर । तालिमी रहेनुमा पुस्तकमा लिपिगत सम्बन्ध जोडेर उर्दू लिपिबाट नेपाली र अंग्रेजी सिकाइएको छ । मेरो यो अनुभवले लिपिगत जोडाइ सम्भव छ । सोचान्तरण मेरो पुस्तकमा मैले शब्द जोड्ने अनेकन कडीहरू दिएको छु । त्यो पनि अत्यन्तै सम्भव छ । अनुभवजन्य । मधेसीहरूले राष्ट्र वा सम्पर्क भाषाको रूपमा हिन्दी भित्र्याउनु भनेको आफ्नै खुट्टामा बन्चरो हान्नु हो । भारतले सन् २०१५ सम्ममा अंग्रेजीलाई राष्ट्रभाषाबाट हटाउने योजना बनाएको कुरा उहाँहरूलाई थाहा छ । अंग्रेजी अन्तर्राष्ट्रिय भाषाको रूपमा नेपालीले स्वीकार्छन् । त्यो पनि थाहा छ । तर त्यसलाई राष्ट्रभाषा मान्नु दलाली हो भन्ने पनि मधेसका भाषाप्रेमीलाई थाहा छ । यसरी हेर्दा भारतीयहरूले अंग्रेजी हटाउन खोजेर हिन्दीलाई राष्ट्रभाषा हो भन्ने स्थापित गरे । मधेसका बालबालिकालाई तिनकै मातृभाषाबाट कसरी नेपाली सिकाउने भन्ने सोच तिनको पनि हुन्छ । नभए पनि हुनुपर्छ । त्यसमा पनि पहाडी वा हिमाली जनजातिलाई नेपाली सिकाउन जति कठिन होला, त्योभन्दा सहज मधेसीलाई नेपाली सिकाउनुमा हुन्छ । यो कुरा मधेसीले पनि बुझेका छन् । सन्थालीहरू केही अपवाद होलान् । यसको अर्थ हो हामीलाई भाषाहरू जोड्ने पाठ्यसामग्री, कम्प्युटर एप्स र अनलाइन तथा अफलाइन सामग्री चाहिन्छ । भाषा आयोगसँग न त्यो बँुता छ । न उसको कार्यक्षेत्र हो । न रहर छ । त्यो काम हामी शिक्षकको हो । चाहेमा हामीले नै गर्न सक्छौं । विद्यार्थीसँग भाषा सिके पुगिहाल्छ । उनीहरूलाई नै पुस्तक लेख्न लगाए हुन्छ । अभिभावक पनि लेख्छन् । शिक्षा विभागसँग यो अनुभव छ । संस्थागत सम्झना अर्थात् इन्स्टिट्युसनल मेमोरी खोतले हुन्छ । भाषा कसरी सिकिन्छ ? पश्चिमाको कुरा होला । नेपालीको तरिका सहज छ । एउटा भाषाको विद्यार्थीलाई अर्को भाषा सिक्न लगाउने र सघाउने यही रणनीति काफी हुन्छ । नेपाली योजक भाषा हो र हुनुपर्छ भनिदिए हुन्छ । त्यो योजक भाषा जान्न मातृभाषा मार्फत लाने तर्किब गरे पुग्छ । पढ्न चाहनेलाई मातृभाषाको पढाइ गर्न दिए पुग्छ । त्यसको क्रेडिट जोडिदिए हुन्छ । मातृभाषामा पढ्न चाहनेहरूलाई स्वाध्ययन सामग्री निर्माण गरिदिए पुग्छ । क्रेडिट आवरमा त्यसको लिखत राखे पुग्छ । कोही यसरी घोत्लिनेहरू छौं कि त ? त्यसो गरे हाम्रा भाषिक लडाइँहरू अन्त्य हुन्छन् । मर्जी निर्णायकहरूको ।"
डस्टमान्डु को निसासिँदो अवस्था,"धुलोमा धुलाम्मे अनि हिलोमा हिलाम्मे राजधानी, राजधानीको काठमाडौंको अवस्था र सडकको बारेमा धेरै समाचार बने, धेरैपटक बहस पनि भए, अनि सम्बन्धित निकायबाट बेलाबखत स्पष्टीकरण पनि बाहिर आए । तर टिक्नै मुस्किल पर्नेगरी राजधानीको वायुमण्डलमा मडारिने धुलो र धुवाँको कारण उत्पन्न भइरहेको समस्याबारे नेपाल सरकार लगायत सम्बन्धित निकायले न्युनतम चासो राखेको समेत देखिएन ।सडक विस्तार र खानेपानीको पाइप राख्न खनिएका र भत्काइएका संरचनाहरूको अस्तब्यस्त अवस्थाले राजाधानीबासी पीडित त छन् नै, त्यसमाथि धुलो र धुवाँले आम मानिसको जीवनयापन र स्वास्थ्यमा समेत असर गरिरहेको छ । वायु प्रदूषणको मापदण्डभन्दा ५ गुणा बढी प्रदूषण रहेको रिपोर्ट बाहिर आए पनि सडक विभाग, खानेपानी संस्थान लगायतका निकायहरूको आपसी असम्झदारी, समन्वयको कमी र एउटा निकायले अर्को निकायलाई देखाउने, दोषारोपण गर्ने जस्ता खराब मनोवृत्तिका कारण यसको प्रत्यक्ष प्रभाव राजधानीबासीलाई परिरहेको छ । योजना अघि बढाउने अनि बीचमा कार्यान्वयनमा कमजोरी र ढिलासुस्ती गर्ने सरकारी रोगका कारण अघि बढेका धेरै योजनासमेत पूर्ण हुन नसकिरहेको अवस्था छ । धुलो र धुवाँले बच्चा र बुढापाकाहरू बढी पीडित छन् । हावा नै दूषित हुनेहुँदा बिहान र बेलुका हिँड्न कठिन भइरहेको छ । कार्यालय होस् वा विद्यालय सबै क्षेत्रमा यसले समस्या उत्पन्न गराएको छ । काठमाडांैमा भएका रुख र बिरुवाहरूसमेत सुक्दै गैरहेका छन् । सर्वसाधारणको स्वास्थ्यसँग खेलवाड भइरहेको छ । यसबारे सम्बन्धित ठाउँमा कुरा उठाउँदा आजभोलि भन्ने जवाफ आउँछ, तर वर्षांै हुँदासमेत समस्या जस्ताको त्यस्तै छ । प्रमोदकुमार पौडेलस्युचाटार१३, कलंकीमाघ २६ गते अघिल्लो पृष्ठमा प्रकाशित उफ् कसरी टिक्ने ? ले काठमाडौं उपत्यकाको निस्सासिँंदो अवस्थाबारे सतर्क गराएको छ । अहिले उपत्यकामा भइराखेको मेलम्ची खानेपानीको पाइप लाइन विस्तार एवं सडक विस्तार कार्यले गर्दा अधिकांश सडक भत्काइएका छन् । भत्काइएका सडक समयमा नै मर्मत नगरिँंदा वातावरण धुलाम्मे भएको स्पष्ट देख्न सकिन्छ । अहिले त्रिपुरेश्वरकलंकीकोटेश्वर र चाबहिलसांखु सडक विस्तारकै क्रममा छन् । एकातिर मुख्य एवं सहायक सडकसमेत भत्काइँंदा धुवाँ, धुलो र प्रदूषण बढ्दो छ, न्युनीकरणका लागि पानी छर्कने व्यवस्था प्रभावकारी रूपमा गरिएको छैन । रुघाखोकी, आँखा पोल्ने, घाँटी दुख्ने जस्ता समस्या बढ्दो रूपमा छ भने अर्कोतिर सडक प्रयोगकर्ताले घन्टौंसम्म सवारी जाम भोग्नुपर्ने बाध्यता छ । साँच्चै उपत्यकामा टिक्नै गाह्रो छ, अहिले । सरकार मातहतका कार्यालयहरूबीच समन्वय नहुंँदा पटकपटक ढल निर्माण, खानेपानी पाइप लाइन विस्तार, सडक विस्तार, बिजुलीको लाइन विस्तार आदि नाममा सडक भत्काउने गरिएको छ । सरोकारवाला निकाय र ठेकेदारको गैरजिम्मेवारीका कारण सडक, खानेपानी, स्वास्थ्य, सञ्चारजस्तो संवेदनशील क्षेत्र दिनप्रतिदिन अस्तव्यस्त बन्दैछन् । सरकारले अब विकास निर्माण कार्य दीर्घकालीन सोचविचारसाथ गर्ने हो कि ? सरोजकुमार ढुंगाना नाङ्लेभारे, काठमाडांैसडक विस्तारको नाममा जथाभावी रूपमा खनिएका सडक र अस्तव्यस्त ढलका कारण दिउँसो धुलो उडेर केही नदेखिने अवस्था काठमाडौं उपत्यकामा मात्र नभएर विराटनगरमा समेत देखिएको छ । सडक भत्काएर विस्तारको काम गरिरहेको सडक विभाग काम सकेर मात्र अर्को क्षेत्रमा जानुपर्नेमा भत्काउने काममा मात्र अग्रसर हुनेगर्दा सडकमा हिंँड्नु सास्ती भएको छ । दिनहुंँ कैयौं संख्यामा सवारी दुर्घटनाको तथ्यांक विभिन्न सञ्चार माध्ययममा आइरहँंदासमेत सरकारको ध्यान यसतर्फ आकृष्ट नभएकोले गर्दा विकास निर्माणकार्य दशा भएर हामीमाथि खनिएको छ । सौगात भट्टराईविराटनगर१४, मोरङकाठमाडौं उपत्यका बाहिर विराटनगरदेखि इटहरीसम्मको सडक मर्मतकार्यका लागि सडकका दायांँबायांँ दुबैतिर सडक खनेर भत्काइएका छन् । ती स्थानमा सडक विस्तार र निर्माणकार्यले गति लिन नसक्दा सडकमा हिंँड्ने बटुवा धुलो र धुवांँ खान बाध्य भएका छन् । राजमार्गको दुरवस्था हँुंदासमेत सडक विभागले मर्मत सुधारमा तीव्रता दिनसकेको छैन । निर्माण कार्य गर्ने नै हो भने सडकको एकापट्टि निर्माण सम्पन्न गरी अर्कोतर्फ गर्नुपर्नेमा दुबैतर्फ सडक भत्काएर बेहाल स्थिति सिर्जना गरिएको छ । ब्यस्त राजमार्गमा घन्टौं सडक जाम हुने गरेको छ । ठूला गाडीहरूभन्दा सानो अटोरिक्साका कारण सडक अस्तव्यस्त भएको र सडक दुर्घटना दिनानुदिन हुने गरेको छ । सडकमा तैनाथ ट्राफिक प्रहरीहरूलाई समेत सवारी साधन व्यवस्थापन गर्न कठिनाइ भैरहेको र उनीहरू धुलो, धुवांँका कारण विभिन्न रोगले ग्रसित हुनपुगेका छन् । राजमार्गमा बिग्रिएका क्षमताभन्दा बढी भारवहन भएका सवारी साधनहरू गुडाउंँदा थप दुर्घटना हुनपुगेका हुन् । सडक मर्मतको काम नसकिएसम्म वैकल्पिक मार्गको प्रयोग गर्नसमेत गर्न सकिरहेको छैन । दुर्घटना भएका बखत घन्टौं जाम हुने समस्याको समाधान कहिले र कसले गर्ने आमनागरिक प्रश्न गरिरहेका छन् । न्हुंछेनारायण श्रेष्ठपुलचोक, ललितपुर"
मिडिया समाजबाहिरको टापु होइन,"संस्कारको संक्रमणयतिखेर गाउँघर बहुआयामिक संक्रमणबाट थिचिएको अवस्थामा छ । संविधानसभाबाट संसदीय लोकतन्त्रलाई स्वीकार गर्नुको अर्थ नेपालको वैविध्यपूर्ण चरित्रको संरक्षण, देशको एकता र प्रभुसत्तालाई मजबुत बनाउने दृढसंकल्प हो । एउटा अवधारणा छ कि सिंगो अतीतलाई लिएर वर्तमान र भविष्यको यात्रा गर्न सकिँदैन, नत वर्तमान र भविष्यलाई अतीतको कपीपेष्टको रूपमा प्रस्तुत गर्न सकिन्छ । निश्चित रूपमा समाज विकासको प्रक्रियामा अतीतका केही कुराहरूलाई छाड्नुपर्छ र केही नयाँ परिस्थितिहरूलाई ग्रहण गर्दै जानुपर्छ । मूल्य, मान्यता र आवश्यकताहरूलाई वर्तमान र भविष्यका लागि एउटा नयाँ ढाँचामा ढाल्नुपर्ने हुन्छ । अहिले त्यो अवधारणा, जसले बदलावप्रति इन्कार गर्दै वर्तमान र भविष्यलाई अतीतको अनुरूप वा अतीतको जस्तै बलजफ्ती उभ्याउन चाहन्छ, त्यसले गतिरोध उत्पन्न भएको छ । त्यसैगरी ठेस पुग्ने वा सम्मान गर्नेे दृष्टिकोण अल्पसंख्यक वा बहुसंख्यक समुदायमा विकसित हुनथालेको छ र त्यसको पछाडि भय लुकेको छ भने कुनै एउटा समुदाय जहिले पनि आत्मनियन्त्रणको अवस्थामा रहन्छ । यसले असहमतिको स्वरलाई बोल्नबाट रोक्छ । एउटा खास समुदायको सघन बसोबास भएको क्षेत्रमा अर्को समुदाय आफूलाई जहिले पनि भय राखेर बाँच्न बाध्य छ भने त्यसले अंकुशमुक्त अभिव्यक्ति कसरी दिने ? यस्तो अप्ठेरोमा भय, भ्रम र प्रलोभनबाट जोगिएर अभिव्यक्ति दिनु र नदिनुको संक्रमण बेहोरिएको छ, अहिले । बदलाव हिंसाको माध्यमबाट गर्ने कि शान्तिपूर्ण तवरबाट गर्ने ? शान्तिपूर्ण माध्यम रोज्दा पनि मेरै गोरुको बाह्रै टक्का भन्दै बलजफ्ती गर्ने कि संवादलाई प्रश्रय दिने ? राज्यले असन्तुष्टिहरूको व्यवस्थापन कसरी गर्ने ? यी प्रश्नहरू फगत प्रश्न होइनन्, संक्रमणलाई आयाम दिने तत्त्व हुन् । राष्ट्रसँग जोडिएको पहिचान अनेकौं पहिचान मध्येको एक हो, व्यक्तिको पहिचान निर्माणको पछाडि अनेकौं पक्षले काम गरेको हुन्छ । यी पहिचान राष्ट्र, क्षेत्र, समुदाय, वर्ग, लिंग, धर्म, पेसा, सम्बन्धजस्ता पक्षहरूबाट निर्धारित हुनपुग्छ । राज्यसँगको सम्बन्ध खोजीको क्रममा साझा स्वार्थका आधारमा एउटा विशेष पहिचान उदय हुनपुग्छ । अर्थात पहिचानको उठान र प्रस्तुतिको सान्दर्भिकता हुन्छ । कतिपय सन्दर्भमा एउटा व्यक्ति विश्वका प्रतिनिधि हुन्छ । तत्कालीन सोभियत संघका युरी गागरिन जब पहिलोपटक अन्तरिक्षमा ओर्लिए वा अमेरिकी नागरिक निल आर्म स्ट्रङले पहिलोपटक चन्द्रमामा पाइला राखे, त्यतिखेर उनीहरू न केवल रूसी थिए, नत अमेरिकी नागरिक नै, मूलत: उनीहरू धर्तीका प्रतिनिधि थिए । आर्म स्ट्रङले त आफ्नो त्यही एक पाइलालाई मानवताको ठूलो फड्को भनेका थिए । देश एउटा लामो सामिप्यबाट बनेको हुन्छ, राष्ट्र एउटा व्यवस्थाको नतिजा हो । यतिखेर राष्ट्रवादको विमर्शले व्यक्तिको पहिचान र उनको रोजाइको स्वायत्तताको बहस भुइँसतहमा छरिएको छ । विवादका विषयहरूलाई खुला र स्पष्ट ढंगबाट उत्तरदायित्वका साथ बहसमा लैजाने परिपाटीको राम्रो थालनी हुन नसकेका कारण थुप्रै राष्ट्रिय महत्त्वका विषयहरूको प्रकृति र प्राथमिकतालाई निरूपण गर्न सकिएको छैन । फर्माइसी समाचारजस्तो समाज हुन्छ, त्यस्तै मिडिया हुन्छ र जस्तो मिडिया हुन्छ, त्यसको आधारमा समाजको मूल्यांकन गरिन्छ । समाजभित्र बेमेल छ, असमानता छ, श्रेणीकरण छ, श्रेष्ठताको बर्चस्व छ भने त्यसको प्रतिछाया मिडियामा पनि झल्किन्छ । अर्को पाटो छ, मिडियाको सामाजिक स्वीकार्यता फराकिलो छ, स्वतन्त्र र सम्मानित अनुभूति गरिएको अवस्था छ भने त्यहाँको समाज लोकतान्त्रिक छ भनेर ठम्याइ हुन्छ । अर्थात राज्य वा समाजको स्तर मापनको एउटा एकाइ मिडियाको अवस्था पनि हो । तर यति भनेर मात्र विमर्श टुंगिँदैन । यतिखेर मिडियाको तागत बुझेर जिल्लाहरूमा विभिन्न स्वार्थी समूहहरूले लगानी गर्न थालेका छन् । ती लगानीकर्ताहरूले निर्धारित गर्न थालेको छ, तपाईलाई के पस्किने ? राजधानीका मिडिया प्रतिष्ठानहरूमाथि अनेकौं पक्षले नजर राखेको हुन्छ, तर जिल्लातिर त्यति साह्रो पाइँदैन । स्वच्छ सूचना पाइएन भने लोकतन्त्र निर्धो हुन्छ । कुसूचनाले रुग्ण विचार उत्पन्न गर्छ र सामुदायिक उत्तेजना थपिन्छ । त्यसैगरी विभिन्न स्वार्थहरूको मनोदशामा रहेका संगठित समूहहरूले जिल्लाहरूमा मिडियाबाट फर्माइसी समाचार चाहन्छन् । उसको चाहना अनुसारको समाचार आएन भने मिडियालाई उसले शत्रु ठान्छ । यस विषयमा गम्भीर छलफल, आलोचना र टिप्पणी सुनिएको छैन ।आखिर कसका लागि ?समाजलाई नेतृत्व दिने वर्ग नै नैतिक प्राधिकार गुमाउँदै गएको अवस्था छ । यो सवाल केवल राजनीतितिर मात्रै केन्द्रित छैन । प्रत्येकतिर यो प्रश्न तेर्सिएको छ । खानपान, लुगाफाटो, बोलीचाली सबै कुराको व्यावसायिक मर्यादा हुन्छ, सार्वजनिक ठाउँमा गरिने कुनै पनि काम व्यक्तिगत हुनै सक्दैन । पत्रकार र मिडिया प्रतिष्ठान यसप्रति चनाखो बन्नैपर्छ । संक्रमणको समयमा खासगरी जिल्लातिरका सञ्चार माध्यमहरूले अझ बढी पत्यार बढाउने कुरामा प्रयत्नको खाँचो छ । पत्रकार समाज बाहिरको टापु होइन । महाकवि लक्ष्मीप्रसाद देवकोटाको पंक्ति छ, खालि शक्ति त्यसै हुन्न, सत्यको नलिई भरजति चौडा भयो, सत्य उति टिक्छ पुगी पर । समाजलाई चिन्न नसक्ने, सही सूचना दिन नसक्ने, सही जनमत विकास गर्न नसक्ने मिडियाले समाजबाट सही सम्मान र सुरक्षा पनि प्राप्त गर्न सक्दैन । जुनसुकै क्षेत्र विशेषमा काम गर्ने पत्रकारले आफ्नो कार्यरत क्षेत्रको सामाजिक बनोट र त्यहाँका मूर्तअमूर्त सवाल र सरोकारलाई जान्न खोजेकै हुनुपर्छ । यसले नै समाजसँग निकटता मात्र होइन, असल समाज निर्माणका लागि टेवा पुग्छ । संक्रमणको कुहिरो छिचोल्दै बहुलता, स्वायत्तता, मानवअधिकार, सामूहिक भलाइ, न्यायका पक्षमा आवाज दिने काम मिडियाको हो । कमजोर मिडियाको विकल्प सरकार हुनसक्दैन ।"
लोकतन्त्रको उल्टो बाटो,"नागरिकको रोजगारी, आयआर्जन, धर्म, संस्कृति, खानपान, रीतिरिवाज नै लोकतन्त्र हो । लोकतन्त्रसँग चुनाव, मतदाता, राजनीतिक दल, नेता, अर्थतन्त्र, संस्कृति सबै जोडिन्छन् । तर हाम्रो लोकतन्त्रले सर्वसाधारणको मन जित्न सकेन । अस्थिर सरकार, लामो समयदेखि नभएको चुनाव, अलोकप्रिय नेता, राजनीतिक भ्रष्टाचार, सुस्त एवं असन्तुलित विकास, न्यायालयको अपारदर्शी कामकारबाही, आर्थिकसामाजिक नीति बनाउन भएका राजनीतिक द्वन्द्व आदि तगारो बनिरह्यो । लोकतन्त्रले संकट व्यहोर्ने धेरै कारण छन् । चुनावमा हुने मतदानको अवस्था, नेतामाथिको जनभरोसा, सर्वसाधारणको राजनीतिक रुचि, दलभित्र र दलबीचको अन्तरसम्बन्ध, राजनीतिक अख्तियार प्रयोगको अवस्था, पपुलिष्ट राजनीति र निर्वाचित निरंकुशता आदि । यी सबैलाई हेर्दा नेपाली लोकतन्त्र र समाज एवं अर्थराजनीतिले संकट व्यहोर्दैछ भन्नैपर्ने हुन्छ । पपुलिष्ट राजनीति र चुनावअमेरिकामा तल्लो तहको असमानतालाई जातिवादसँग जोडेर डोनाल्ड ट्रम्प राष्ट्रपति बने । यहाँ पनि स्वार्थ समूहले लोकतन्त्रलाई अल्झायो । आर्थिक असमानता उस्तै रहे । सर्वसाधारण चिढिए र जातिवादको पपुलिष्ट राजनीति जन्मियो । लोकतन्त्रको चालु अवस्थामाथि प्रश्न झुन्ड्याएर पपुलिष्ट शासक ट्रम्प उदाए । डिसेम्बर ८, २०१६ मा भ्रष्टाचार नियन्त्रणका लागि भन्दै भारतमा एक हजारका नोट प्रचलनमा प्रतिबन्ध लाग्यो । यसपछि प्रधानमन्त्री नरेन्द्र मोदीको राजनीतिक व्यक्तित्व विवाद र चर्चाको केन्द्रमा चुलियो । लोकतन्त्रमा गरिनुपर्ने काममा खास नेतत्वको व्यक्तित्व जोडिनु नै निर्वाचित निरंकुशताको सुरुवात हो । नेपाली राजनीतिका सन्दर्भमा अस्थिर सरकार र टर्दै आएको चुनावले नीति तथा कार्यक्रम अनुसार काम भएनन् । यस्तो बेला नेताले पपुलिष्ट राजनीतिको सहारा लिन्छन् । केही युवा नेताले पार्टी या सरकारभन्दा पनि आफ्नै व्यक्तित्व बनाउने किसिमले मात्र मुद्दा उठाउन थाल्नु यही हो । चुनावले सर्वसाधारणको समस्यालाई राज्यकरण गर्छ । तर विगतका चुनावमा मतदाताको संख्या बढे पनि मतदान गर्नेको संख्या घट्दै गयो । चुनावमा व्यक्त प्रतिबद्धता पुरा नहुँदा मतदाता टाढिए । यसले अस्थिर सत्तावाद फस्टायो । हाम्रो लोकतन्त्रले सबैलाई समेट्न सकेन । सर्वसाधारणसँग राजनीतिक अन्तरक्रिया नहुँदा मतदान संख्या घटेको घट्यै छ । दलभित्रको अलोकतान्त्रिक अभ्यासले योग्य उम्मेदवार बाहिरिएका छन् । राजनीति अभिजात वर्गको नियन्त्रणमा गयो । मतदाता र चुनाव विस्तारै उच्च मध्यमवर्गीय स्वार्थमा उपयोग भइरहँदा चुनावप्रति नागरिक अपनत्व नै रहेन । २७ वर्षमा २५ वटा सरकार बने । ८० प्रतिशत सरकार त चुनावबिनै बने र ढले । यो अवधिमा पाँचभन्दा बढी सरकार नबन्नुपर्ने हो । नेताको स्वार्थ, अस्थिर र घट्दो मतदान, दलीय समीकरणले गर्दा १२ वटा सरकार एक वर्ष पनि टिकेनन् । ७ वटा सरकारले करिब २ वर्ष र बाँकी २ वटाले ४ वर्ष पार गरे । एउटै व्यक्ति पटकपटक प्रधानमन्त्री र मन्त्री बनिरहे । एक पटकको जनमतलाई पटकपटक सत्तामा जान प्रयोग गरिरहनु निर्वाचित निरंकुशता हो । चुनाव बिना नै सरकार बन्नु, ढल्नु लोकतन्त्र होइन । दुर्भाग्यवश हामीले यस्तो अवस्था बारम्बार भोग्नुपर्यो ।अस्थिर र खस्कँदो दलीय गतिविधिलोकतन्त्रमा बलियो राजनीतिक दल र आवधिक चुनाव महत्त्वपूर्ण हुन्छन् । चुनावले नै दलको लोकप्रियतालाई जाँच्ने हो । योग्य दलले सत्ताको जिम्मेवारी पाउने हो । तर सन् १९९० यताको कुनै पनि चुनावमा दलले आफूलाई स्थिर बनाउन सकेनन् । १९९१ मा ३७७५ प्रतिशत जनमत पाएको नेपाली कांग्रेस १९९४ मा ४३७ प्रतिशत कम ३३३८ प्रतिशतमा खुम्चियो । १९९९ मा ३९१ प्रतिशत बढाएर ३७२९ मत पाए पनि २००८ मा १४५ प्रतिशतले घटेर २२७९ प्रतिशत नाघेन । यद्यपि चुनावले लोकतन्त्र नै नमान्ने दललाई पनि मूलधारमा ल्याइदियो । १९९१ मा ६५६ प्रतिशत मत पाएको राप्रपाले १९९४ मा ११३७ प्रतिशतले बढाएर १७९३ प्रतिशत पुर्यायो । १९९९ मा ७४९ प्रतिशतले घटेर १०४४ प्रतिशत र २००८ मा ४२९ प्रतिशतले घटेर ६१५ प्रतिशतमा पुगेको राप्रपाले २०१३ को निर्वाचनमा ०५१ प्रतिशतले बढाएर जनमत ६६६ प्रतिशतमा पुर्याएको छ । सबै दलको अवस्था उस्तै छ । यसले साना वा ठूला सबै दललाई पटकपटक समीकरणीय सत्ता उपयोग गर्ने अवसर मात्र दिइरह्यो । मतदाता उपेक्षित भए । जनमतभन्दा दलीय स्वार्थ प्रभावशाली भएपछि लोकतन्त्र संकटमा पर्नु स्वाभाविक हो । महँगो चुनावनेतृत्वको खिचातानी र निरंकुश स्वार्थले प्रत्येक ५ वर्षमा राज्यको विभिन्न इकाइमा हुनुपर्ने चुनाव भएन । समयमा चुनाव नहुँदा नागरिक र दलबीचको सम्बन्ध जोगिएन । तलदेखि माथिसम्म निर्वाचित निरंकुशता जन्मियो । विकास, निर्माण र प्रशासन सर्वदलीय संयन्त्रको नियन्त्रणमा गएको छ । सर्वसाधारणको सुनवाइ नहुँदा हरेक तहमा लोकतान्त्रिक शून्यता फिंँजारिएर गइरह्यो । चुनाव बिनाको सरकार तलसम्म पुग्नै सकेन । यसले तल्लो तहमा सरकार र दलको महत्त्व घटाउँदै लगेको छ । त्यसमा पनि महंँगो निर्वाचनले लोकतन्त्र हुनेखानेहरूको लागि मात्र हो भन्ने भएको छ । चुनावप्रति नागरिकको बढ्दो निराशा, अपुरा प्रतिबद्धताले आर्थिक चलखेलको विकल्प नै रहेन । व्यापारी, उद्यमी वा ठेकेदार प्रयोग हुनु सामान्य भए, जसले जनप्रतिनिधिलाई व्यापारी, उद्यमी वा ठेकेदारको स्वार्थमा उभ्याइदिंँदा चुनाव नागरिकबाट टाढा जाँदैछ । माथिदेखि तलसम्म दलीय संगठनमा नोकरशाही चरित्र हुर्कियो । उम्मेदवार छनोटलाई शक्तिशाली नेताले कब्जा गरे । ठूला नेतालाई खुसी पार्न नसक्ने योग्य नेता बाहिरिए । सक्षम नेतृत्व बाहिरिनुले चुनाव आर्थिक अभिजातको नियन्त्रणमा पँस्दै गएको छ ।नागरिकभन्दा उम्मेदवारको स्वार्थले टाउको उठाएपछि खर्च हुने नै भयो । खर्चको भरमा निर्वाचित उम्मेदवारले लोकतन्त्रको नागरिक उम्मेदवार भएर काम गर्न सक्दैनन् । हामीकहाँ लोकतन्त्र त आयो । तर तलदेखि माथिसम्म मध्यम वर्गका हुनेखानेले दलीय संगठनलाई नियन्त्रण गरे । सामान्य नागरिकका कुराले संगठनमा महत्त्व पाएनन् । करिब तीन दशकसम्म चलिरहेको यो क्रमले राजनीतिक दललाई विस्तारै नागरिकबाट पर पुर्याएको छ ।"
उद्योगव्यवसायमा महिला (अ)सहभागिता,"पोखराको एउटा रेडियो कार्यक्रममा महिला उद्यमीको नाताले अन्तर्वार्ता दिँदै थिएँ । कार्यक्रम सञ्चालनक बहिनीले सोधिन्, नेपालमा किन पुरुषको तुलनामा महिला उद्यमीहरू कम भएका होलान् ? किन महिलाहरू पुरुषसरह उद्योग, व्यवसायमा खुलेर आउन सकिरहेका छैनन् ? मैले भनेँ, सम्पत्तिमाथि महिलाको स्वामित्व नभएर । यहाँका केहीबाहेक सबै महिलालाई न माइतीको सम्पत्तिमाथि अधिकार हुन्छ, नत विवाहपछि घरको सम्पत्तिमाथि । हामीले जतिसुकै नियम कानुनका कुरा गरे पनि कानुनले अधिकार दिएको छ भने पनि छोरीश्रीमतीले केही पेसा, व्यवसाय सञ्चालनका लागि माइतको सम्पत्ति होस् या घरको सम्पत्ति माग्यौं भने कतै पारिवारिक सम्बन्ध नै बिग्रने त होइन भन्ने चिन्ता हामीलाई रहिरहन्छ । माइतमा आफूभन्दा सानो उमेरको र कम पढेको भाइले केही उद्योग, व्यवसाय सञ्चालन गर्छु भन्यो भने बाबुको सम्पत्ति बिनारोकतोक धितो राखेर या बिक्री गरेर लगानी गर्न सक्छ । तर त्यही घरमा जन्मेकी जेठी छोरीले भाइले जसरी सजिलैसँग बाबुको सम्पत्ति केही पेसा, व्यवसायमा लगानी गर्न पाउँदिन । हाम्रो समाजमा जन्मदिने बाबुआमाले नै आफ्नो छोरीलाई साथ दिन सक्दैनन्, छोराले जस्तै छोरीले पनि केही गर्न सक्छे भनी विश्वास गर्न सक्दैनन् भने पराई घरको के आस ? महिलालाई विवाहपछि घरको सम्पत्तिमा व्यवहारत: लोग्नेको स्वामित्व हुन्छ । लोग्नेको शेषपछि बरु त्यो सम्पत्ति आफूले जन्माएको छोरामाथि जान्छ, तर त्यो महिलाको स्वामित्वमा प्राय: आउँदैन । महिलाले पाउने भनेको दयामायाले माइतीले दिएका पेवाघरमा अंशबन्डा हुँदा छुट्टाइएको जिउनी सम्पत्तिमात्रै हुन् । यहाँ छोरीश्रीमतीले कानुनी रूपमा पाइन्छ भनेर पेसा, व्यवसाय गर्नकै लागि किन नहोस्, सम्पत्ति माग गरेको खण्डमा पारिवारिक विखण्डन नआउला भन्न सकिन्न । महिला जति शिक्षित, सक्षम, सचेत र जागरुक भए पनि पेसा, व्यवसाय सञ्चालनका लागि पुँजी चाहिन्छ । जब पुँजी लगानीका लागि महिलाको सम्पत्तिमाथिको स्वामित्वको अवस्था यस्तो छ भने कसरी हुन्छ, यहाँ पुरुष बराबरी महिला उद्यमीहरू ? कसरी बढ्न सक्छन्, अगाडि महिलाहरू पुरुषसरह ?हामी यस्तो समाजमा बाँचिरहेका छौं, जहाँ एउटी महिलाले जिन्दगीभर भान्सामा खाना बनाउँदा, भाँडा माझ्दा त्यो श्रम हुँदैन, त्यसको कुनै आर्थिक मूल्य हुँदैन । तर जब त्यही काम पुरुषले घरबाहिर गएर होटलतिर गर्यो भने त्यो श्रम हुन्छ, अनि त्यो श्रम आम्दानीको स्रोत बनेर आउँछ । घरमा कहिल्यै भान्साको काम नगर्ने पुरुषहरू भान्सामा काम गर्दा समाजले जोइटिङ्ग्रे भन्ला भन्ने सोच राख्छन् । तर घरबाहिर आर्थिक आम्दानीको स्रोत बनेपछि शानले त्यो काम गर्छन् । त्यही काम छोरीश्रीमतीलाई घरबाहिर निस्केर गर्न दिने परिवार कति छन्, यहाँ ? कति महिला छन्, यहाँ ? जो आफूले दिनरात भकारो सोहोरेर, घाँस काटेर दूध दुहेपछि बेचेको पैसा आफ्नो इच्छाअनुसार सानोतिनो काममा लगानी गर्न पाउने ? कति महिला उद्यमी छन्, यहाँ ? जो पुरुष उद्यमीझैं निर्धक्क भएर आफ्नो उद्योग, व्यवसायको कामको सिलसिलामा हप्तौंसम्म घरबाहिर रहेर काम गर्न पाउने ? अनि राति अबेरसम्म पुरै मनमस्तिष्क कम्पनीमा केन्द्रित गर्दै बैठक सञ्चालन र योजना बनाएर बस्न पाउने ? यहाँ छोरीले पनि लगानी गरिदिने हो भने छोराले जस्तै उद्योग, व्यवसाय सञ्चालन गर्न सक्छे, अनि बुढेसकालमा सहारा बन्न सक्छे भनेर विश्वास गर्ने कति बाबुआमा छन् ? कति वित्तीय संस्थाहरू छन् यहाँ, जसले महिलाको उद्यमशीलता र विकासका लागि काम गर्ने योजना बनाएका होलान् ? यी सबै प्रश्न र प्रसङ्गले नेपालमा महिलाहरू किन के कारणले उद्योग, व्यवसायमा आउन सकिरहेका छैनन् भन्ने यथार्थलाई छर्लङ्ग पारेको छ । तथ्यांकको आधारमा हेर्ने हो भने जनगणना२०६८ अनुसार महिलाको संख्या ५१५ प्रतिशत छ । देशको आधाभन्दा बढी जनसंख्या भएका महिलाहरू उद्योग, व्यवसायमा कति प्रतिशत संलग्न छन् ? यो प्रश्न सोचनीय एवं गम्भीर छ । देशमा प्रजातन्त्र, लोकतन्त्र हुँदै गणतन्त्र आए पनि यहाँका महिलाहरूको सामाजिक, आर्थिक र राजनीतिक अवस्था लगभग उस्तै दयनीय छ, जसका कारण आज पनि अधिकांश महिला शोषितपीडित एवं पिछडिएका छन् । हामी किन विश्वास गर्न सक्दैनांै, एउटी महिलाले सन्तान, घर, परिवार र समाजमा कुशलतापूर्वक आफ्नो जिम्मेवारी बहन गर्न सक्छे, समाज एवं राष्ट्रका लागि एक योग्य सपुत तयार गर्न सक्छे भने ऊ घरबाहिर निस्केर उद्यमशीलतामा पनि सफल हुनसक्छे भनेर ? किन हामी अझै पुरुषसरह महिलाले पनि देशको आर्थिक उन्नतिमा योगदान दिन सक्छिन् भनी विश्वास गर्न सक्दैनौं ?सम्पत्तिसम्बन्धी अधिकारको पृष्ठभूमिलाई फर्केर हेर्दा प्राचीन कालदेखि नै महिलाको साम्पत्तिक अधिकार लिङ्गको आधारमा विभेदपूर्ण रहेको पाइन्छ । समाज विकासको सुरुवातबाटै महिलालाई कमजोर लिङ्गको रूपमा लिइन्थ्यो । प्राय: पुरुष घरबाहिरको काममा सक्रिय हुने र महिला घरभित्रको भान्छा एवं सन्तान जन्माउने साधनको रूपमा प्रयोग गरिन्थे । कौटिल्यको अर्थशास्त्रमा पनि दिदीबहिनीले बाबुको अंश नपाउने, आमाका सामानहरू मात्रै छोरीले पाउने उल्लेख भएबाट त्यति बेलादेखि नै लिङ्गको आधारमा सम्पत्तिको समान अधिकारमा महिलालाई भेदभाव गरेको पाइन्छ । आधुनिक युगमा पनि अधिकांश नेपाली महिलाको अवस्था उस्तै छ । २०१५ सालको चुनावमा ०३२ प्रतिशत महिला प्रतिनिधित्व भएकोमा २०४८ र २०५१ सालमा ३४१ प्रतिशत हुँदै २०५६ सालको आमनिर्वाचनमा ५६३ प्रतिशत महिला प्रतिनिधिसभामा विजयी हुनु र यो प्रक्रिया संविधानसभाको प्रक्रियासम्म आइपुग्दा कुल सहभागी संख्याको ३३१६ प्रतिशत पुग्नुले नेपाली महिलाहरूलाई केही आशाको किरण भने देखाएको हो । अहिले नेपाली महिलाहरू सामाजिक, आर्थिक र राजनीतिक हिसाबले अगाडि बढिरहेका छन् । यो नेपाली महिलाका लागि सुखद क्षण हो । राष्ट्रिय जनगणना २०६८ ले नेपालका करिब १२ लाख महिला गैरकृषि क्षेत्रमा संलग्न छन् भनी तथ्यांक सार्वजनिक गरिरहँदा अझै पनि महिलाले गर्ने काम र आम्दानीलाई औपचारिक रूपमा पहिचान र मान्यता नदिएको प्रस्ट हुन्छ । यहाँ अझै पनि महिलाले गर्ने श्रमलाई श्रम नै नमान्ने चलन र अर्कोतर्फ एउटै काम गरेबापत महिला र पुरुषलाई दिइने पारिश्रमिक विभेद एवं उद्योग कलकारखानामा महिला भएकै कारण काम पाउन मुस्किल हुने र काम पाइहाले पनि पुरुषको तुलनामा निम्न स्तरको काम दिइनुले पनि महिलाहरू आर्थिक रूपले पछाडि परिरहेका छन् ।यी सबै समस्या समाधानका लागि यहाँ महिला सशक्तीकरण जरुरत छ । महिलाहरूलाई शिक्षा, स्वास्थ्य, रोजगारी, आर्थिक स्तर एवं कानुनी रूपमा आफ्नो अधिकारबारे सचेत बनाउनुपर्छ । जो सुरक्षित भविष्यका लागि छोरालाई बोर्डिङ स्कुलमा र छोरीलाई अर्काको घरमा जाने जात भनी उनको शिक्षा, स्वास्थ्यजस्ता आधारभूत आवश्यकतामा लगानी गर्दैनन् । दु:खलाग्दो अवस्था त यस्तो छ कि यहाँ जन्मदिने बाबुआमाले नै छोरीलाई समान व्यवहार गर्न सक्दैनन् भने पराई घरमा त्यो छोरीलाई कसरी समान अवसर र सम्मान प्राप्त हुन्छ ? जब कुनै छोरी शिक्षा, स्वास्थ्यजस्ता आधारभूत आवश्यकताको अभावमा हुर्कन्छे भने त्यो छोरीको भविष्य कस्तो होला ? यही कारण हो, आज धेरै छोरीचेलीहरू चुलाचौकामा सीमित भएका ।अत: समाज एवं राष्ट्रको समृद्धिका लागि महिला र पुरुषलाई सँगसँगै लिएर बढ्नुको विकल्प छैन । नेपाली महिलाहरू पनि पुरुषसरह उद्योग, व्यवसायमा अगाडि आउनका लागि यहाँको पितृसत्तात्मक सोचमा परिवर्तन, सम्पत्तिमा महिलाको स्वामित्व, महिलाकेन्द्रित असहयोगी सामाजिक संस्कारहरूको बहिष्कार एवं वित्तीय संस्थाहरूले महिला केन्द्रित उद्यमीलाई लक्षित गरी प्रभावकारी योजना निर्माण गरेर अगाडि बढ्नुपर्ने देखिन्छ ।"
स्ववियु निर्वाचनमा उमेरहद उचित,"कुनै बेला इन्जिनियरिङ संकायको चार वर्षमा पुरा हुने इन्जिनियरिङ कोर्स कहिले पुरा हुन्छ, कुनै टुंगो नलाग्ने अवस्था थियो । चारवर्षे कोर्सलाई पाँच र साढे पाँच वर्ष लागेको गुनासो गर्ने साथीहरू प्रशस्त थिए । अहिले त्यहाँ सुधार भएको छ । चार वर्षभित्रै अन्तिम पेपरको परीक्षा भइसक्छ । यो एउटा उदाहरण हो । आज पनि धेरै संकाय, जस्तै मानविकी, वाणिज्य, शिक्षामा धेरै विद्यार्थी अध्ययनरत छन्, जसको कुनै पनि वर्ष सही समयभित्र पढाइ सम्पन्न हुनसकेको छैन । समयको बर्बादी हेर्दा यस्तो लाग्छ कि अर्थशास्त्रका प्राध्यापक र विद्यार्थी भएको विश्वविद्यालयमा मानौं कसैलाई समयको मूल्यबारे ज्ञानै छैन । एकजना विद्यार्थीको एक वर्ष अतिरिक्त समय खर्च हुँदा त्यसले आम अभिभावकमा पर्नजाने आर्थिक व्ययभार र विद्यार्थीले पास आउट भएपछि आर्जन गर्नसक्ने रकम हिसाब गर्दा थाहा लाग्छ, विद्यार्थी र अभिभावकको घाटा । तसर्थ शैक्षिक क्यालेन्डरको निर्माण र यसको अक्षरश: कार्यान्वयन गर्नगराउन विश्वविद्यालयसँग समन्वय गर्दै बढाउने दायित्व स्ववियुको काँधमा छ । हजारौं विद्यार्थीको मुख्य समस्याको रूपमा रहेको अध्ययन अवधिको अनिश्चितता, अन्योल र यसको कारण पर्नगएको मनोवैज्ञानिक तथा आर्थिक समस्याको अन्त्य गर्नु प्रमुख दायित्व हो ।अर्को महत्त्वपूर्ण विषय भौतिक पूर्वाधार हो । आज एउटा सामान्य विद्यार्थीसँग जो त्रिभुवन विश्वविद्यालयको आंगिक क्याम्पस (जस्तै त्रिचन्द्र, शंकरदेव, आरआर, त्रिवि केन्द्रीय क्याम्पस, पाटन आदि) मा पढ्छन्, उनीहरूमाझ सर्वेक्षण गर्ने हो भने कम्तीमा पनि एउटा परिणामको पूर्वअनुमान सजिलै गर्न सकिन्छ कि यी क्याम्पसहरू क्याम्पस भन्नलायक छैनन् । कक्षा कोठादेखि प्रशासन कक्ष हुँदै प्रयोगशालासम्म, पुस्तकालयदेखि क्यान्टिन हँुदै शौचालयसम्म हेर्ने हो भने यो देशको परिचय, त्रिविको परिचय र संगठनहरूको उपस्थिति नाङ्गो रहेको पुष्टि गर्न गाह्रो पर्दैन । विगतमा हुनसकेन भन्दैमा के अब हामी नवनिर्माणको चरणमा प्रवेश गर्न सक्तैनौं ? सक्छांै, सक्नुपर्छ । नेतृत्व बलियो र इमानदार हँुदा परिवर्तनको आभास दिलाउन सकिन्छ । काठमाडौं र देशबाहिर पनि आंगिक क्याम्पसहरूले यथेस्ट जमिन चर्चेका छन्, जहाँ आधुनिक बहुतले भवनहरू निर्माण गरेर स्वदेशमा गुणस्तरीय शिक्षाको उदाहरण पेस गर्न सकिन्छ । स्मार्ट बिल्डिङहरूमा बदलिँदो आईसीटी सुविधायुक्त कलेजहरू निर्माण गर्न हामीले प्रयत्न गर्दा नहुने कुरा छैन । त्रिभुवन विश्वविद्यालयलाई नेपालको रियल स्टेटको क्षेत्रमा सबभन्दा धेरै सम्पत्ति (जमिन) होल्डिङ गर्ने संस्था मानिन्छ । त्रिविको कुल १,२१० हेक्टर (करिब २३,७८४ रोपनी) जग्गा छ । काठमाडौंमा मात्र २२७ हेक्टर (करिब ४,४६२ रोपनी) जग्गा छ । उदाहरणका लागि काठमाडौँको मुटु मानिने त्रिचन्द्र क्याम्पसको जग्गामात्र ७३ रोपनी हाराहारीमा छ, जहाँको एक आनाको प्रचलित बजार मूल्य १ करोडभन्दा बढी पर्छ । सामान्य मान्छे आफंैले हिसाब गर्न सक्छ, आम विद्यार्थी र अभिभावकले हिसाब गर्नुस् कि आज अचल सम्पत्तिले मात्र पनि त्रिवि कति धनी छ ? जग्गा बाहेक भवन, उपकरण र अन्य सम्पत्तिमा पनि त्रिवि कमजोर छैन । यद्यपि त्रिवि किन खण्डहरजस्तो लाग्छ, सबैलाई ? यसरी हेर्दा के त्रिवि र यसका आंगिक क्याम्पसहरूको मुहार फेर्नुपर्ने बेला भएन र ? यसका लागि वैज्ञानिक व्यवस्थापन नै प्रमुख हो । पाठ्यक्रम अर्को महत्त्वपूर्ण मुद्दा हो । विश्वका मानिएका विश्वविद्यालयबाट दीक्षित भएका र नेपालका स्कलरहरूलाई विशेष ग्राह्यतासाथ फ्याकल्टीको रूपमा नियुक्त गर्न दबाब दिन जरुरी छ्र । बदलिँदो विश्व अनुसारको पाठ्यक्रम र स्तरीय फ्याकल्टीको तादात्म्यबिना जतिसुकै डम्फु बजाए पनि गुणस्तरीय शिक्षा प्राप्त गर्न सकिन्न । अनुसन्धान र विकासको निम्ति विश्वविद्यालयले थप लगानी गर्नुपर्ने देखिन्छ । नयाँ नेपाल निर्माणको अभिभारा पुरा गर्नसक्ने मानव संसाधन विकासमा त्रिविले थप योगदान गर्नुपर्ने आवश्यकता बढेको छ ।काफ्ले नेविसंघका महामन्त्री र ज्ञवाली नेविसंघ सम्बद्ध हुन् ।"
राप्रपामा विवाद,"कपिलवस्तु राप्रपा जिल्ला अधिवेशन बेग्लाबेग्लै ठाउँमा भएको छ । एउटै अध्यक्ष बनाउनका लागि बोलाइएको संयुक्त अधिवेशन फरकफरक ठाउँमा गरेर दुई अध्यक्ष चुनिएका हुन् । कमल थापा पक्षले वाणगंगा जलउपभोक्ता सिँचाइको सभाकक्ष र पशुपतिशमशेर राणा पक्षले बालमन्दिरमा अधिवेशन गरेर अध्यक्ष चयन गरेका छन् । सुरुमा दुवै पक्षले ५ सदस्यीय निर्वाचन समिति गठन गरे पनि पछि छुट्टाछुट्टै समिति गठन गरेका थिए । थापा पक्षले पूर्वजिल्ला अध्यक्ष नारायणबहादुर सिंहको अगुवाइमा अधिवेशन गरी झिन्कनप्रसाद कुर्मीको अध्यक्षतामा निर्विरोध ४१ सदस्यीय जिल्ला कार्यसमिति गठन गरेको निर्वाचन संयोजक प्रभुप्रसाद मिश्राले बताए । संयोजक मिश्राले अधिवेशनमा जिल्लाका ३ सयभन्दा बढी प्रतिनिधिहरू सहभागी रहेको दाबी गरे । राणा पक्षधरले राप्रपा पूर्वअध्यक्ष राजेश सिंहको अगुवाइमा जिल्ला अधिवेशन गरी रामआशिष पाण्डेयको अध्यक्षतामा ३० सदस्यीय समिति गठन गरेको निर्वाचन समिति संयोजक शैलेन्द्रकुमार दुवेले बताए । दुवै पक्षले आफ्नो जिल्ला अधिवेशन आधिकारिक भएको दाबी गरेका छन् । थापा पक्षका निर्वाचित अध्यक्ष कुर्मीले जिल्लाका ५ वटै निर्वाचन क्षेत्रका प्रतिनिधि सहभागी भई आफूलाई नै अध्यक्ष बनाएको दाबी गरे । राणा पक्षका अध्यक्ष पाण्डेयले पार्टीको विधान अनुसार आफू नै आधिकारिक अध्यक्ष भएको दाबी गरे । दुई पार्टीको एकीकरणपछि गत माघ १ देखि जिल्लामा सदस्यता वितरण गरिएको थियो । माघ १२ गते गाविस इकाई, माघ १८ नगरपालिका र माघ २१ गते क्षेत्रीय समिति गठन गरिएका थिए । माघ २१ सम्म निर्वाचन समितिमा दुवै पक्षबाट मिश्रा नै निर्वाचन समिति संयोजक थिए । त्यसअघिसम्म जिल्लाका क्षेत्र नम्बर १ बाहेक अन्य ४ क्षेत्रमा इकाई गठन भएको रामआशिष पाण्डेयले दाबी गरे । माघ २१ गते सम्म जिल्लामा गठन भएका इकाई र प्रतिनिधिको नामावली केन्द्रमा पठाइएको उनले बताए । निर्वाचन समिति संयोजक मिश्राले मनोमानीढंगले तोकिएको मितिपछि पनि क्षेत्र नम्बर १ मा इकाई गठन प्रक्रिया अघि बढाएपछि आफुहरूले शैलेन्द्रकुमार दुवेको संयोजकत्वमा ३ सदस्यीय निर्वाचन समिति गठन गरेको पाण्डेको भनाइ छ ।अध्यक्ष झिन्कनप्रसाद कुर्मीले आफूहरूले माघ २१ गते नै क्षेत्र नम्बर १ मा पर्ने वाणगंगा, बुद्धबाटिका र भृकुटी नगरपालिकामा कार्यसमिति गठन गरेको दाबी गरे । मनोमानीढंगले निर्वाचन समिति गठन गरिएकोले त्यो अवैधानिक रहेको उनले बताए । दुवै पक्षले अधिवेशन गरी आधिकारिकताका लागि केन्द्रमा पठाएका छन् । अधिवेशन बहिष्कारसंखुवासभा राप्रपाका बहुसंख्यक सदस्यले पहिलो जिल्ला अविधेशन बहिष्कार गरेका छन् । सदरमुकाम खाँदबारीमा बुधबार सम्पन्न अविधेशनमा केही नेता तथा कार्यकर्ताले नीति तथा कार्यक्रममा निरंकुशता अपनाएपछि बहिष्कार गरेको २ नम्बर क्षेत्रका सदस्य दीपेन्द्र भण्डारीले बताए । कार्यशैलीको विमती हो, उनले भने, पार्टीका इमान्दार कार्यकर्तालाई पाखा लगाउने काम भएपछि बहिष्कार गरेका हौं । केन्द्रको निर्देशनविपरीत काम भएको पनि उनले बताए । विरोध भए पनि अविधेशनले पद्मकेशर कार्कीको अध्यक्षतामा जिल्ला कार्यसमिति चयन गरेको छ ।"
"ठूला अस्पतालमै छैन, नि:शुल्क सेवा","सिफारिसमा सकसरुकुमका स्थानीयलाई उपचारमा सहायता सिफारिस लिनै सकस छ । औषधि उपचार तथा सहायता प्रदान समितिमा रित पुर्याएर निवेदन दिनुपर्छ । रुकुममा रित पुगेको निवेदन दिएर मात्रै पुग्दैन । बिरामीका आफन्तलाई जिल्ला अस्पताल प्रमुख तथा समितिका सदस्य सचिवलाई निवेदन बुझाएर अन्य ४ वटा कार्यालयका ५ जना व्यक्तिलाई भेट्नुपर्ने बाध्यता छ । कर्मचारी अभाव भएको भन्दै जिल्ला अस्पतालले सिफारिसका लागि समितिको माइन्युटसमेत बिरामी वा उनका आफन्तलाई नै घुमाउन लगाउँछ । सहायता सिफारिसका लागि समितिका संयोजक प्रमुख जिल्ला अधिकारीसहित अन्य सदस्यको हस्ताक्षर गराउँदैमा समय गुज्रने गरेको छ । अर्माका डिल्लीबहादुर केसीले सहायता पाउन निवेदन दिएको ३ दिनपछि मात्रै सिफारिस पाएको बताए । सदस्य सचिवले लेखिदिएको माइन्युटमा समितिका संयोजक प्रमुख जिल्ला अधिकारी, स्थानीय विकास अधिकारी, कोष तथा लेखा नियन्त्रक, स्थानीय शान्ति समितिका संयोजक र महिला सदस्यलाई हस्ताक्षर गराउन पनि बिरामी र उनका आफन्तले नै दौडधुप गर्नुपर्छ, उनले भने ।"
लेक लागेर मृत्यु,विराटनगर सगरमाथा आधारशिविरबाट फर्कने क्रममा लेक लागेर सोलुखुम्बुको खुम्जुङनजिक एक जना पर्यटक पथप्रदर्शकको मृत्यु भएको छ । सोलुकै सोताङ ८ घर भएका २० वर्षीय समीर नाछिरिङ राईको मंगलबार मृत्यु भएको पूर्वक्षेत्रीय प्रहरी कार्यालयले जनाएको छ । सोमबार आधारशिविर पुगेर फर्किएका उनलाई लेक लागेर बिरामी परेपछि नाम्चेस्थित अस्पताल पुर्याइएको थियो । उपचारका क्रममा त्यहीं उनको मृत्यु भएको प्रहरीले जनायो ।
कारागारको क्षमताभन्दा बढी कैदी,"रुकुम भवन संख्या, कोठा, खानेपानी, शौचालय, खेल मैदान लगायत भौतिक पूर्वाधार र क्षमताका आधारमा जिल्ला कारागारमा २५ जना कैदीबन्दी हुनुपर्ने हो । २० पुरुष र ५ जना महिला । तर अहिले उक्त कारागारमा क्षमताभन्दा तेब्बर बढी ७९ जना कैदीबन्दी छन् । क्षमताभन्दा धेरे कैदीबन्दी हुँदा व्यवस्थापनमा समस्या भइरहेको छ । २० जना पुरुष कैदीबन्दी राख्न बनाइएको भवनमा अहिले ६९ जनालाई राखिएको छ । त्यस्तै ५ जना क्षमताको महिला कारागारमा १० जना छन् । महिला कारागारमा ८ कैदीबन्दी छन् भने २ जना बालक । क्षमताभन्दा बढी संख्या भएकै कारण खानेपानी, शौचालय, खेल मैदान र खेल सामग्री प्रयोगमा समस्या रहेको उनीहरू बताउँछन् । कारागारका समस्याबारे प्रशासनले बेवास्ता गरिरहेको कैदीबन्दीको गुनासो छ । पटकपटक जानकारी गराउँदा पनि सुनुवाइ नभएको कैदी सुरज परियारले बताए । कारागारमा क्षमताभन्दा धेरै कैदीबन्दी हुँदा व्यवस्थापनका साथै सुरक्षा चुनौती बढ्दै गएको जेलर बलबहादुर केसीले बताए । उनका अनुसार २०४२ सालमा २० जना पुरुष कैदीबन्दीका लागि निर्माण गरिएका ६ कोठाका दुईवटा भवनमा अहिले ६९ जनालाई अटाउन हम्मे छ । एउटा कोठामा ९ देखि १२ जनासम्म बसिरहेका छन् । अरू बेला जसोतसो काम चलाइए पनि सुत्ने समयमा धेरै मुस्किल भइरहेको उनले बताए । अघिपछि त यस्तै हो, जसरी पनि चलाउनु परिहाल्यो, जेलर केसीले भने, सुत्ने बेला एकदमै समस्या भइरहेको छ । कैदीबन्दी थपिँदै जाँदा सुरक्षा चुनौती पनि बढ्दै गएको छ । पुराना र जीर्ण भौतिक संरचनाका कारण ढुक्क भएर बस्न सक्ने अवस्था नभएको कारागारले जनाएको छ । ३० वर्ष पहिलेका भौतिक संरचना जीर्ण अवस्थाका छन् । कैदीबन्दी राख्ने भवन मात्र होइन सुरक्षा पोस्ट र कारागार कार्यालयको पनि उस्तै हविगत छ । सुरक्षा पोस्ट जीर्ण भवनमै छ भने कार्यालय भाडाको घरमा राखिएको छ । कारागार भवन निर्माणका लागि विभिन्न निकायमा अनुरोध गर्दा सुनुवाइ नभएको जेलर केसीले गुनासो गरे । शान्ति तथा पुनर्निर्माण मन्त्रालय, कारागार व्यवस्थापन विभाग, सहरी विकास मन्त्रालय र भवन निर्माण डिभिजनमा पटकपटक अनुरोध गर्दा पनि सकारात्मक जवाफ नपाएको उनको भनाइ छ ।"
द्वन्द्व प्रभावितलाई सहयोग,रुकुम द्वन्द्व प्रभावित र अन्य कारणले जोखिममा रहेका जिल्लाका २ सय ८१ जना बालबालिकालाई शैक्षिक सहयोग गरिएको छ । शान्ति तथा पुनर्निर्माण मन्त्रालयअन्तर्गत शान्ति कोषको सचिवालय र केन्द्रीय बालकल्याण समितिको सहयोगमा जिल्ला बालकल्याण समितिले प्रतिबालबालिका पाँच हजार रुपैयाँ उपलब्ध गराएको हो । जिल्ला समितिका बालअधिकार अधिकृत मानवीर ओलीले सशस्त्र द्वन्द्वबाट प्रभावित बालबालिकाको पुन:स्थापना एवं पुन: एकीकरण कार्यक्रमअन्तर्गत नगद सहयोग प्रदान गरिएको जनाए । थप ६९ जना बालबालिकालाई पनि सहयोग गर्ने क्रम जारी रहेको उनले जानकारी दिए । अहिलेसम्म सहयोग पाउनेमा २ सय २२ जना सशस्त्र द्वन्द्वबाट प्रभावित तथा ५९ जना अन्य कारणले संरक्षणविहीन हुन पुगेका बालबालिका छन् । कार्यक्रमअन्तर्गत नै दुई बालबालिकालाई आयआर्जनका लागि १५ हजारका दरले प्रदान गरिएको छ ।
लालपुर्जाविहीनले अनुदान पाएनन्,"काभ्रे भुम्लुटार ७ का ६८ वर्षीय कान्छापति तामाङ खरले छाएको गोठमा गाईबस्तुसँगै गुजारा चलाइरहेछन् । भूकम्पमा सँगै घर भत्किएका कतिपय छिमेकीले आवास अनुदान बुझेर जग हालिसके । उनको भने अहिलेसम्म अनुदान सम्झौता नै हुन सकेको छैन । जग्गाको लालपुर्जा नभएकाले उनी अनुदानबाट वञ्चित भएका हुन् । भूकम्पपछि यो ठाउँ छाडेको छैन, गोठमै भेटिएका उनले भने, के कारणले पैसा नदिएको हो थाहा छैन, लालपुर्जा नभएर भन्छन् । स्थानीय सन्तोष तामाङको पनि समान पीडा छ । सबै दाजुभाइका गरी १६ जना छौं, पहिला छुट्टै थियौं, भूकम्पपछि एकै टहरोमा बस्दै आएका छौं, उनले भने । टहरामा बस्नुपर्दा ७३ वर्षीय बुबा सूर्य तामाङ चिसोले बिरामी परिरहन्छन् । लालपुर्जाको समस्या लिएर प्रधानमन्त्रीकहाँ पनि पुग्यौं, समस्या समाधान भएन, उनले भने । जिल्लामा पहिलो किस्ताबापतको ५० हजार रकम वितरण सकिनै लाग्दा भुम्लुटार र फलाँटे गाविसका ९ सय ६६ लाभग्राही रित्तै हात छन् । भुम्लुटारमा ३ सय ७७ र फलाँटे गाविसमा ५ सय ८९ भूकम्पपीडितको लाभग्राही सूचीमा नाम प्रकाशित भए पनि लालपुर्जा नभएपछि सम्झौता हुन नसकेको हो । स्थानीय विकास अधिकारी टेकराज निरौलाले लालपुर्जा नभएकाले सम्झौता गर्न नसकिएको बताए । अनुदान वितरण कार्यविधिमा लालपुर्जा, नागरिकता र निस्सा चाहिने भनिएकाले सम्झौता हुन नसकेको हो, उनले भने, परिमार्जित कार्यविधि पनि दुई गाविसका लाभग्राहीको समस्या सम्बोधन गर्ने खालको छैन । राष्ट्रिय पुनर्निर्माण प्राधिकरणको जिल्ला समन्वय समितिको सचिवालयका प्रमुख धु्रव गैडाले ती दुई गाविसका लाभग्राहीको हकमा मापदण्डको स्ववासी र जग्गाको निस्सा वा रसिद भएकाले सम्बोधन गर्न सकिने तर्क गरे । लामो समयदेखि भोगचलन गर्दै आएको र तिरोसमेत तिर्दै आएकाले उहाँहरूसँग सम्झौता गर्न सकिन्छ, उनले भने । दुवै गाविसका सम्पूर्ण घरधुरी ४० वर्षदेखि लालपुर्जाविहीन छन् ।सूचना नपाई गुज्रियो म्याद धादिङ लालपुर्जा नभएर अनुदान सम्झौता गर्न नपाएका भूकम्प पीडितलाई निवेदन दर्ताका लागि सरकारले तोकेको म्यादभित्र जिल्लामा जम्मा एउटा निवेदन परेको छ । अधिकांशले सूचना नपाएकै कारण ६० दिने म्याद त्यत्तिकै गुज्रिएको छ । निवेदन दर्ताका लागि गत मंसिर ७ गते सूचना प्रकाशित भएको थियो । यसबीच राजमार्ग क्षेत्रका एक व्यक्तिले मात्र निवेदन हालेका छन् । प्रक्रिया पूरा गरी नौबिसेबाट आएको एउटा निवेदनलाई जग्गा दर्ता गरी अघि बढ्ने निर्णय गरिदिएका छौं, प्रमुख जिल्ला अधिकारी उमेशकुमार ढकालले भने । नौबिसे ७ खानीखोलाका विष्णुप्रसाद पाठक र केशवप्रसाद पाठकले आफूहरूले वर्षांैदेखि हकभोग गर्दै आएको जग्गाको लालपुर्जा नहुँदा घर पुनर्निर्माण गर्न नपाएको भन्दै निवेदन दिएका थिए । राजधानीबाट प्रकाशित हुने कुनै पनि सूचना विकटका चेपाङ लगायतका बासिन्दाले पत्तै पाउँदैनन् । सदरमुकामबाट प्रसारण हुने सामुदायिक रेडियोको पहुँच जताततै छैन । धेरैजसो चेपाङलाई निवेदन दर्ता गर्ने सूचनाबारे थाहै नभएको नेपाल चेपाङ संघका केन्द्रीय सदस्य तिलक चेपाङले बताए । लालपुर्जा नभएकै कारण विभिन्न गुठीमा बसोबास गर्ने, चेपाङ तथा उत्तरी भेगका दलित समुदायसँग पुनर्निर्माण सम्झौता हुन पाएको छैन । लालपुर्जा नभएर सम्झौता गर्न नसकेका करिब ६ सय भूकम्पपीडितहरूले गुनासो दर्ता गराए पनि जग्गा दर्ता गर्ने निवेदन दिएनन्, जिविसका सूचना अधिकारी भोला गौतमले बताए । काठ माग्दै २४ हजार निवेदनसिन्धुपाल्चोक पहिलो किस्ता बुझेर पुनर्निर्माणमा जुटेका भूकम्पपीडितलाई घर बनाउन काठ अभाव भएको छ । सरकारले सहुलियतमा काठ दिने घोषणा गरे पनि पीडितले पाएका छैनन् । जिल्ला वन कार्यालयले काठ पर्याप्त नरहेकाले मागअनुसार उपलब्ध गराउन जसकिएको जनाएको छ । बराम्चेका सागर सुवेदीले भने, काठ मागेको महिना बित्यो तर पाइएन, झ्यालढोका बनाउन सकिएको छैन । चौतारा नगरपालिका ठूलोसिरुबारीका हर्कबहादुर गुरुङ पनि यस्तै समस्या भोगिरहेका छन् । उनले एक महिनाअघि काठ माग गर्दै निवेदन दिएका थिए । जिल्ला वन पुग्दा सल्लाह मात्रै दिने गरिएको उनले बताए । घरको जग हालिसकेको छु, उनले भने, काठ नहुँदा अरू काम रोकिएको छ । पीडितमध्ये अधिकांशले पर्याप्त काठ पाएका छैनन् । सुरुमा ल्याइएको दुई हजार क्युफिट सबै वितरण भइसकेको छ । कार्यालयमा काठ माग गर्दै दिइएका निवेदनको चाङ छ, सामुदायिक वनका अभियन्ता नीलप्रसाद भण्डारीले भने, सहुलियत काठका नाममा एउटा मुडा पनि छैन । पहिलो चरणमा ल्याइएको दुई हजार क्युफिट चौतारा नगरपालिका र आसपास गाविसका ७२ परिवारलाई वितरण गरिएको थियो । त्यसपछि विभागले काठ पठाएको छैन, जिल्ला वन अधिकृत शिवप्रसाद सापकोटाले भने, दिनपिच्छे निवेदन पर्ने गरेको छ । हामीले विभागमा माग गरिरहेकै छौं । जिल्ला वनमा अहिलेसम्म २४ हजार निवेदन परेका छन् । बिपन्नले घर बनाउन सकेनन्सिन्धुपाल्चोकको लेकाली भेग लिस्तीकी खड्गकुमारी गुरुङले पहिलो किस्ता आवास रकम बुझेपनि घर बनाउन थालेकी छैनन् । सरकारले दिएको ५० हजार घरायसी काममा सकेकी थिइन् । चाडपर्वमा खर्च नपुगेर स्थानीय सहकारीबाट लिएको ऋण तिर्न सकेकी छैनन् । छिमेकीले घर बनाउन थालेपनि उनी चुपचाप छिन् । घर कहाँबाट बनाउनु ? उनले भनिन्, अन्नपात जुटाउन सबै पैसा सकिएको छ, चाडपर्वले ऋण थपेको छ । ऋण पनि कसैपत्याउँदैनन्, उनले थपिन् । भूकम्पपपछि १५ महिना पालमा बसेकी गरुङले अहिले टहरो बनाएकी छिन् । उनको पाँच जनाको परिवारलाई दैनिक छाक टार्नकै धौधौ परेको छ । जिल्लामा विपन्न परिवारले घर बनाउन नसकेका उदाहरण थुप्रै छन् । स्थानीय विकास अधिकारी कृष्णाबहादुर शाहीले विपन्नताका कारण घर बनाउन नसकेको उदाहरण धेरै भएको बताए । गरिबीको समस्या दुर्गम भेगमा मात्रै होइन्, सुगममा पनि त्यस्तै छ, उनले भने, आर्थिक समस्याले थोरै परिवारले मात्र घर बनाउन थालेका छन् । हालसम्म पाँच सय ४७ परिवारले दोस्रो किस्ताको माग गरेका छन् । दुई सय २० परिवारले मात्रै नक्सा पास गराएको जानकारी उनले दिए । भूकम्पपछि सदरमुकाममा ७८ घर बन्न थालेको छन् । शहरी विकास तथा भवन डिभिजन कार्यालयका निमित्त डिभिजन प्रमुख टक गौतमका अनुसार जिल्लाभर पाँच प्रतिशतले मात्रै घर बनाउन थालेका छन् । जिल्लाका ७८ हजार लाभग्राही मध्ये ७४ हजार ९ सय १२ ले पहिलो किस्ता पाइसकेका छन् । जिल्लामा चार हजार दुई सय २४ ले घर बनाएका छन् । १४ हजार चारसय ४७ ले गुनासो दर्ता गराएका छन् । दुइ हजारले भने आफ्नो खुशीले घर बनाएको तंथ्याक छ ।गुनासोमाथि गुनासोगोरखा भूकम्पले घर धराप भए पनि हर्मी९ की शोभा ढकालको नाम लाभग्राही सूचीमा छैन । पहिलोपटक छुटेर पुन: गुनासो दर्ता गर्दा पनि नाम सूचीमा नपारिएको उनको गुनासो छ । घर चर्किएर भित्र पस्न पनि डरमर्दो छ, उनले भनिन्, काठमाडौं र चितवनमा घर हुनेले मोटरसाइकल चढेर आई राहत लगे, हामीले केही पाएनौं । उनको परिवार अहिले टहरोमा बसोबास गर्दै आएको छ । हर्मीमा जगैदेखि घर भत्किएका पीडित अनुदानबाट छुटे पनि कतिपय घर नै नभत्केकाले समेत ५० हजार लिइसकेका छन् । उजुरी सुनुवाइ हुन थालेपछि नामावलीमा छुटेको भन्दै गुनासो गर्ने पीडितको संख्या बढदै गएको छ । नाम्जुङ३ का बासिन्दा पनि यस्तै गुनासो बोकेर जिल्ला प्रशासन धाइरहेका छन् । पहिले पनि छुटाए, फेरि उजुरी दिँदा पनि नाम आएन, अलकप्रसाद रेग्मीले भने, फोटो खिच्न आउँदा इन्जिनियर घरभित्र पस्न डराए, अहिले अनुदान पाउने सूचीमा नाम नै आएन । सहायक प्रमुख जिल्ला अधिकारी नेत्रप्रसाद शर्मासँग उनले टहरोमा बस्नेले अनुदान नपाएको गुनासो गरे । तथ्यांक विभागले निजी घरको क्षति विवरण संकलन गर्न हर्ड नामक गैससमार्फत खटाएका इन्जिनियरले लापरबाही गर्दा सक्कली पीडित राहतबाट वञ्चित भएको स्थानीयको आरोप छ । उनीहरूले पुनर्निरीक्षणको माग गरेका छन् । राष्ट्रिय पुनर्निर्माण प्राधिकरणले अहिले जिल्लाका भूकम्पपीडितको गुनासो सुनुवाइ गरिरहेको छ । प्राविधिक सर्वेक्षणमा छुट भएको भन्दै दिइएका निवेदन सुनुवाइ भएको प्रजिअ जितेन्द्र बस्नेतले बताए । १६ हजार २ सय गुनासामध्ये ११ हजार ६ सय ६ वटा किनारा लागेका छन् । तीमध्ये २ हजार ३ सय १३ पीडितको नाम लाभग्राही सूचीमा समावेश भएको छ । २ हजार ६ सय ९ पीडितको घर पुन:सर्वेक्षण गर्नुपर्ने भएको छ । ५ हजार ५ सय ३५ गुनासो भने फर्जी रहेको बस्नेतले बताए ।संख्या थपियोलमजुङ भूकम्पपीडितको लगत संकलन भइरहँदा सुन्दरबजार नगरपालिकाका २ सय ४० घरधुरी घरपरिवारले छुट नामावलीमा निवेदन दिए ।वडा नागरिक मञ्चका संयोजक, गाउँका बुद्धिजीवि लगायतले हस्ताक्षर गरेको मुचुल्काको आधारमा गाविस र नगरपालिकाले जिल्ला विकास समितिमा पठायो । जिविसले पठाएको सिफारिसका आधारमा छुटेका घरधुरी घरपरिवारको संख्या सूचीमा राखेर केन्द्रीय तथ्यांक विभागले जिल्ला लगत संकलन ब्यवस्थापन कार्यालयमा पठाएको छ । भूकम्पले सुन्दरबजार नगरपालिकाका ३ हजार १ सय ४९ घरमा क्षति पुगेको यसअघिको सूचीमा छ । राइनास नगरपालिकाको सूचीमा भूकम्पपीडित घरधुरी घरपरिवारको संख्या ५ हजार ४ सय ५३ रहेकोमा लगत संकलन गर्ने क्रममा २ सय ३० घरधुरी घरपरिवार थपिएको छ । १ हजार ९६ पीडित घरधुरी घरपरिवारको सूची रहेको करापुटार नगरपालिकामा ४६ थप भएको छ । यसअघि १ हजार २ सय ९३ रहेको बेंसीसहर नगरपालिकाको सूचीमा ४० थपिएको छ । यस्तै, ४ सय ९३ सूची रहेको बिचौर गाविसमा ६६ घर थप भएको छ । ३ सय ६० रहेको दुराडाँडामा २८, ३ सय २२ क्षति पुगेको फलेनीमा २२ घरधुरी घरपरिवार थप सूचीमा परेको जिल्ला लगत संकलन व्यवस्थापन कार्यालयका लागि जिल्ला विकास समितिका फोकल पर्सन शिव रेग्मीले बताए ।उनका अनुसार कतिपय रातो कार्ड पाएपनि सूचिमा नपरेको भन्दै भूकम्पपीडितले निवेदन दिएका छन् । वडा मुचुल्का गरेर गाविस र नगरपालिकाबाट सिफारिस भएर आएकाको निवेदनलाई जिविसले सिफारिस गरेको र केन्द्रीय तथ्यांक विभागले सूचिमा राखेर पठाएको रेग्मीले बताए । रातो कार्ड पाएकै छुटेको देखियो । भूकम्पले घर भत्किएपनि सर्भेयर इन्जिनियरले लगत संकलन नगरेपछि पीडित सूचीबाहिर रहेको तथ्य खुलेको हो उनले भने ।"
घर बनाउन पानी छैन,"होदिल (रामेछाप) रामेछाप नगरपालिका३ होदिलस्थित छाप टोलकी सुन्तली श्रेष्ठको घर शिलान्यास गरिएको दस महिना बित्यो तर अझै बनिसकेको छैन । बरु शिलान्यास गर्दा बनाइएको खाडलसमेत पुरियो । कारण एउटै छ पानी अभाव । स्थानीयलाई खानेपानी जुटाउनै हम्मे छ, घर बनाउनु त परको कुरा । मर्न आँटेको कसैले तुरुक्क मुखमा पानी हालिदेऊ भन्यो भने पनि छैन भन्नुपर्ने अवस्था छ, श्रेष्ठ भन्छिन्, अनि केको घर बनाउनु ? भुइँचालोमा भत्किएको घर बनाउन पैसा दिनेले पानी पनि व्यवस्था गरिदिए हुन्थ्यो । छापगाउँमा पानी पाइँदैन । स्थानीय बासिन्दा होदिलको तल खोल्सामा पुगेर घाँटी भिजाउनकै लागि पालो पर्खन्छन् । अलि पर च्यास्कुमा एक गाग्री पानीको ५ देखि ७५ रुपैयाँमा किनबेच हुन्छ ।पानी अभाव टार्न तामाकोसी सेवा समितिले दशकअघि होदिलका सबैजसो घरमा बर्खाको पानी संकलन गर्ने गरी सिमेन्टको टंकी बनाइदिए पनि ती अहिले कति फुटे त कतिपय रित्तै छन् । बर्खायामको पानी सद्दे रहेका थोरै ट्यांकीमा जम्मा हुन्छ । स्थानीयले त्यो पानी गाईबस्तुलाई खुवाउन, भाँडा माझ्न र लुगा धुन प्रयोग गर्छन् । वडा सचिव दिलीप बराइलीका अनुसार स्थानीयले घडेरी खारेर ठिक्क पारे पनि पानी अभावमा घर बनाउन सकेका छैनन् । उनीहरू कटेरामै कष्टपूर्वक बसिरहेका छन् ।भूकम्प गएको एक वर्ष पूरा भएकै दिन ओख्रेनीको होदिलमा सरकारी टोलीले १२ वटा घर शिलान्यास गरेको थियो । त्यसबेला तामझामसाथ कार्यक्रम गरी घर निर्माण शुभारम्भ भएको सन्देश दिइएको थियो । तर जुन गाउँबाट अभियान सुरु भएको भनियो त्यहीँ एउटै घर बनेका छैन । बरु जिल्लाका अन्य भागमा झन्डै २ हजार ५ सयको हाराहारी घर तयार भइसकेको सहरी विकास तथा भवन निर्माण डिभिजन कार्यालयका प्रमुख अमरबहादुर थापाले जानकारी दिए । दक्षिणी रामेछापका च्यास्कु, डान्सिङटार, गोल्माटार बस्ती पनि पानी अभावले मारमा छन् । उक्त क्षेत्रका जलस्रोत धमाधम सुक्दैछन् । नजिकै रामपुरका बासिन्दा पानीकै लागि रातभर सुत्न पाउँदैनन् । रामपुरमा रेडक्रसले पुनर्निर्माण जिम्मा लिएकाले स्थानीयलाई घर बनाउन दबाब पनि उत्तिकै छ । यसैकारण कसैकसैले ३५ किलोमिटर टाढा तामाकोसीबाट ट्रयाक्टरमा पानी बोकाएर घर बनाइरहेका छन्् । रामपुरमा पानी पुग्दा एक लिटरको १ रुपैयाँ ७५ पैसा पर्ने गरेको रेडक्रसको भूकम्प प्रतिकार्य योजनाका संयोजक जयराम बस्नेत बताउँछन् । ट्रयाक्टरलाई तामाकोसीको पानी कच्ची सडक हुँदै रामपुर पुर्याउँदा आधा दिन जान्छ । पानीकै कारण अपेक्षाबमोजिम घर बन्न सकेका छैनन्, बस्नेतले भने, एकतले घर बनाउँदा ५० हजार रुपैयाँ त पानीमै सकिने अवस्था छ ।सरकारी भवन बनाइँदै लमजुङ भूकम्प गएको २१ महिनापछि बेंसीसहरमा आधा दर्जन सरकारी कार्यालयका भवन पुनर्निर्माण थालिएको छ । भूकम्पबाट क्षति भएका ५ वटा कार्यालयको पुन:निर्माण र एउटा कार्यालयको नयाँ भवन निर्माण सुरु गरिएको हो । पुन:निर्माण प्राधिकरणको सहयोगमा राष्ट्रिय अनुसन्धान कार्यालय, सिँचाइ डिभिजन र कोष तथा लेखा नियन्त्रकको कार्यालय (कोलेनिका) भवन बनाइँदै छन् । सहरी विकास तथा भवन निर्माण डिभिजन कार्यालयको भने नयाँ भवन निर्माण हुन लागेको हो । यस्तै, भूमिसुधार तथा व्यवस्था मन्त्रालयको भूमिसुधार तथा व्यवस्था विभागको सहयोगमा मालपोत कार्यालय र नापी विभागको सहयोगमा नापी कार्यालयको भवन पुनर्निर्माण सुरु भएको भवन डिभिजन कार्यालयका प्रमुख इन्जिनियर सचिन्द्रकुमार देवले बताए । उनका अनुसार अनुसन्धान, सिँचाइ डिभिजन, कोलेनिका र भवन डिभिजनको एकीकृत रूपमा महादेवखिम्तीरोशन जेभीले निर्माण थालेको हो । यी चारवटै भवनको भ्याट बाहेक १२ करोड २ लाख रुपैयाँमा निर्माण गरिने निर्माण कम्पनीका प्रतिनिधि सतीश पराजुलीले बताए । चारवटा भवनको निर्माणका लागि गत मंसिर १७ मा सम्झौता गरिएकोमा सम्झौता भएको २ बर्षमा सक्ने उनले बताए ।"
मिलापत्रमा टुंग्याइन्छ यौन दुव्र्यवहार,"रोल्पा जिल्ला प्रहरी कार्यालयले युवतीमाथि यौन दुव्र्यवहारको प्रयास गरेको आरोपमा गामस्थित प्रहरी चौकी इन्चार्ज असई दीपेन्द्रकुमार मल्ललाई कारबाही अघि बढाएको छ । कार्यालयले उनको दुई ग्रेड घटुवा गरेको हो । जिल्ला प्रहरी प्रमुख डीएसपी रामप्रसाद घर्तीमगर भन्छन्, स्वच्छ र मैत्रीपूर्ण व्यवहार गर्नु प्रहरीको अनुशासनभित्र पर्छ । नीतिनियम तोड्नेमाथि कारबाही हुन्छ । त्यसैले मल्लमाथि कारबाही गरिएको छ । स्थानीयका अनुसार माघ ४ गते गामको मेलामा स्थानीयको सुरक्षाका लागि खटिएका मल्लले करिब ४० वर्षकी महिलामाथि दुव्र्यवहार प्रयास गरेका थिए । उनले मादक पदार्थ सेवन गरेर यौन दुव्र्यवहार गर्ने प्रयास गरेका रहेछन् । त्यो थाहा पाएपछि महिलालाई जोगाउन सफल भयौंं, मंगोल नेसनल अर्गनाइजेसनका जिल्ला अध्यक्ष लालमन घर्तीले भने । घटनापछि आक्रोशित स्थानीयले प्रहरीको पोसाक र हतियार खोसिदिएका थिए । मल्ललाई रातभरि नियन्त्रणमा लिएका उनीहरूले भोलिपल्ट पुगेको जिल्ला प्रहरी कार्यालयको टोलीको जिम्मा लगाएका थिए । उक्त घटनापछि गामको चौकी इन्चार्जमा अर्का असईलाई खटाइएको छ । यस्तै अत्यधिक मादक पदार्थ सेवन गरेका लिबाङकै सातदोबाटोस्थित प्रहरी चेकपोस्टका जुनियर प्रहरी अधिकृतमाथि समेत कारबाही गरिएको जिल्ला प्रहरीले जनाएको छ । एक प्रहरी अधिकृतका अनुसार अत्यधिक मादक पदार्थ सेवन, यौन दुव्र्यवहार तथा सर्वसाधारणमाथि गलत व्यवहार गर्ने ग्रामीण तहका दर्जनौं प्रहरीलाई जिल्ला झिकाएर नसिहत दिने गरिएको छ । घटना दबाउन नेता सक्रियगामको उक्त घटना स्थानीय तहमै मिलाउन दलका स्थानीय नेताले पहल थालेका थिए । युवाको दबाबपछि मात्र दुव्र्यवहारमा संलग्न प्रहरीलाई जिल्लामा ल्याइएको हो । यस्ता घटना मिलापत्र गराउने कांग्रेस, एमाले, माओवादी केन्द्र, राप्रपालगायत दलका नेता नै सक्रिय हुने गरेको स्थानीयले बताए । उनीहरूका अनुसार कतिपय घटना आर्थिक लेनदेनमा टुंग्याइने गरेको छ ।केही समयअघि ग्रामीण क्षेत्रमा कार्यरत एक अनमीमाथि स्वास्थ्य चौकी प्रमुखले यौन दुव्र्यवहार गरेका थिए । ती अनमीले यसबारे जिल्ला स्वास्थ्य प्रमुख डा भवानीप्रसाद शर्मासमक्ष पटकपटक गुनासो गरे पनि न्याय पाउन सकिनन् । शर्मा भने दुवैलाई कार्यालयमा बोलाएर सोधपुछ गरेको बताउँछन् । कारबाहीस्वरूप ती पुरुष स्वास्थ्यकर्मीलाई जिल्लामा सरुवा गरिएको छ, उनले भने । महिला हिंसा, यौन दुव्र्यवहार तथा गम्भीर प्रकारका घटना स्थानीय अगुवाबाटै ढाकछोप गरिने भएकाले जिल्ला तहमा जानकारी नै हुँदैन । महिला मानव अधिकार रक्षक सञ्जालकी पूर्वअध्यक्ष श्रीकुमारी रोकामगरले महिलाले सार्वजनिक गर्न नसक्ने घटनालाई स्थानीय दल, अगुवा तथा जान्नेबुझनेले बेवास्ता गर्दा हिंसाले प्रश्रय पाउने गरेको बताइन् । घटना ढाकछोप तथा मिलापत्र गराउनेलाई राज्य तहबाटै कारबाही हुनुपर्छ, उनले भनिन् ।बलात्कार आरोपमा ३ पक्राउसल्यान बलात्कारको आरोपमा प्रहरीले तीन जनालाई पक्राउ गरेको छ । उजुरीका आधारमा धनबाङ ९ का जीवलाल बोहरा, कोर्बाङझिम्पे ८ का अम्मर विक र दार्माकोटका पहलमान ओलीलाई प्रहरीले पक्राउ गरेको हो । बोहरामाथि छिमेकी १३ वर्षीया बालिकालाई घाँस काट्न गएका बेला बलात्कार गरेको आरोप छ । त्यस्तै, विकले सामूहिक रूपमा गहना लुटपाटपछि बलात्कारको प्रयास गरेको आरोप छ भने ओलीले एक वृद्धालाई बलात्कार गरेको प्रहरीले बताएको छ ।"
सहमतिपछि खुल्यो बाटो,धरान कोसी अञ्चलका पहाडी रुटमा ठप्प पारिएको सवारी आवागमन बुधबार साँझ खुलाइएको छ । मेचीका व्यवसायीले कोसी अञ्चलका पहाडी रुटमा गाडी चलाएको भन्दै कोसीका यातायात व्यवसायीले सवारीसाधन चल्न दिएका थिएनन् । यातायात व्यवस्थापन समितिले माघ २८ गतेसम्म विवाद समाधान गर्ने जनाएपछि यात्रुको सुविधालाई ध्यानमा राख्दै बन्द फिर्ता लिएको कोसी पहाडी संयुक्त समितिका संयोजक नन्दकुमार लम्सालले बताए । मेची अञ्चलका यातायात व्यवसायीले अस्थायी रुट पर्मिट लिएर कोसीका पहाडी रुटमा यात्रुवाहक सवारीसाधन चलाउन थालेपछि व्यवसायी विरोधमा उत्रिएका थिए ।
करेन्ट लागेर मृत्यु,सिन्धुपाल्चोक करेन्ट लागेर बासखर्कका ६ का नेमाग्याल्मो बम्जनको मृत्यु भएको छ । दिउँसो विद्युत् लाइन सट हुँदा उनको मृत्यु भएको हो । इलाका प्रहरी मेलम्चीका प्रहरी निरीक्षक नवराज ढुंगानाका अनुसार विद्युत्को प्रमुख लाइन ११ हजार भोल्ट अचानक सट हुँदा उक्त घटना भएको बताए ।
कहिले पाइएला न्याय ?,"बाजुरा कोल्टी ३ का वसन्त रेग्मीको परिवार वर्षांैदेखि दोहोरो तनावमा छ । तत्कालीन सशस्त्र द्वन्द्वका बेला माओवादीले उनका बुबाको हत्या गरे । बुबाको टाउकाको खप्पर अहिले पनि दराजमै थन्क्याइएको छ । न्याय तथा छानबिन प्रक्रियाको पनि अत्तोपत्तो नहँुदा परिवार दोहोरो तनाव झेलिरहेको छ ।श्रीमान्को हत्या घटनामा न्याय पाउने आसले वसन्तकी आमा शान्ताले गएको जेठ २० गते सदरमुकाम मार्तडी आएर स्थानीय शान्ति समितिमा उजुरी दर्ता गरिन् । समितिमार्फत सत्य निरुपण तथा मेलमिलाप आयोगले उजुरी संकलन गरेकाले परिवारलाई न्याय पाउने आस जागेको थियो । तर, उजुरीपछि अहिलेसम्म छानबिन तथा न्याय प्रक्रियाको कुनै अत्तोपत्तो नभएपछि परिवारलाई दिक्क लाग्न थालेको छ । एक न एक चोटी भगवान्ले पनि न्याय देलान् भनेको हेरांै के हुन्छ, छोरा वसन्तले भने । अघिपछि घटनाबारे बोल्न नचाहने रेग्मी परिवारलाई तत्कालीन सशस्त्र द्वन्द्वका क्रममा भएका घटनाको सत्यतथ्य छानबिन गरेर पीडितले न्याय पाउने खबरले मन बलियो बनाएको थियो । शान्ताका श्रीमान् ४० वर्षीय ताराचन्द्रलाई तत्कालीन माओवादी कार्यकर्ताले २०६० फागुन २३ गते कुल्देवमाण्डौंको मौरेबाट नियन्त्रणमा लिएर हत्या गरेका थिए । उनी एमाले जिल्ला उपसचिव थिए । एमालेले आफ्नो पार्टी कार्यालयको दराजमा वर्षांैदेखि मृतक रेग्मीको खप्पर थन्काएकै छ । चन्दा नदिएको, कोल्टीमा सेना राख्न लगाएको लगायत आरोप लगाइएका रेग्मीलाई ०६० चैत १२ गते सफाया गरेको माओवादी विज्ञप्ति सार्वजनिक भएपछि रेग्मी परिवारमा वज्रपात पर्यो । घटना हुने बेला ताराचन्द्र एमाले बाजुराका उपसचिव थिए । परिवारले केही दिनसम्म शवको आस गरे पनि पाउने सम्भावना देखेनन् । अन्तत: परिवारजनले सामाजिक परम्पराअनुसार कुशको प्रतिमा बनाएर अन्तिम संस्कार गरे ।हत्याको चार वर्षपछि हाल एमाले बैकल्पिक पोलिटब्युरो सदस्यसमेत रहेका सांसद कर्ण थापाले मृतकको चिहान खनेर खप्पर सदरमुकाम ल्याए । काजकिरिया गरिसकेका परिवारलाई पार्टीकै नेताले खप्पर ल्याएपछि अन्योल भयो । अहिलसम्म त्यो अन्योल कायमै छ । दुईपटक काजकिरिया गर्न नहुने सामाजिक परम्पराका कारण परिवारले कंकाल बुझ्न मानेनन् । ८ वर्षदेखि पार्टी कार्यालयको दराजभित्रै खप्पर थन्क्याइएको छ । राज्यले न्याय दिनुपर्छ, सांसद थापा भन्छन्, राज्यले पीडितको धैर्यको ख्याल गर्न नसके दुर्घटना हुन सक्छ । जिल्ला तहका एमाले कार्यकर्ताहरू उक्त खप्परलाई के गर्ने भन्ने अन्योलमै रहेकाले त्यसबारे सवाल उठाउँदैनन् । के गरी विसर्जन गर्ने भन्ने निर्णय भएको छैन, एमाले बाजुराका उपसचिव गगन रावलले भने, परिवारको अहिलेसम्म इच्छा घटनाको छानबिन र दोषीमाथि कारबाही हुनुपर्छ भन्ने हो । खप्परको विसर्जन पनि परिवारकै इच्छाअनुसार गर्छांै । मृतक रेग्मीका छोरा वसन्त भने न्यायका लागि अब एमाले केन्द्रले सरोकार राख्नुपर्ने बताउँछन् ।कसरी ल्याइएको थियो खप्पर ?कार्यकर्तामा आफ्ना उपसचिव ताराचन्द्रको नृसंश हत्या गरिएको आक्रोश थियो । छतारासँग जोडिएको अछामको ऋषिदहमा नियन्त्रणमा राखेका उनलाई दगुर्न लगाई गोली हानेको चर्चा थियो । गोलीले मृत्यु नभएपछि टाउकामा ढुंगाले किचेर हत्या गरेका हुन्, एमाले केन्द्रीय सदस्य लालबहादुर थापाले भने ।द्वन्द्वकालमा छतारालाई माओवादीले अछाम बाजुराको केन्द्रका रूपमा उपयोग गरेको थियो । दोस्रो जनआन्दोलनको सफलता र शान्ति प्रक्रिया सुरु भएपछि एमाले सचिव रहेका थापा ०६३ मा पार्टी कार्यक्रमका क्रममा त्यही छतारा गाविसमा पुगे । त्यहाँ थापाले रेग्मी हत्याको घटना सम्झे । एकाएक उनका मनमा रेग्मीको चिहान खोज्नुपर्ने विचार आयो । स्थानीयको सहयोग लिएर शव गाडिएको स्थान पुगे । एकिन भएपछि अन्य पार्टी कार्यकर्ताको सहयोगमा आफंैले चिहान खोतले । एमाले कार्यकर्ता रामबहादुर बानियाँले भने, खोतल्दै जाँदा अस्थिपञ्जरका साथ शान्ति र प्रजातन्त्रका लागि जनअभियान लेखिएको कपडासमेत भेटियो । त्यही खप्पर बोकेर मार्तडी फर्कियौं ।"
विकास योजना सुस्त,"दोलखा तेस्रो पटक थपिएको समयावधि सकिँदा पनि जिल्ला विकास समितिले उपभोक्तामार्फत सञ्चालन गर्नुपर्ने योजनामध्ये आधाको पनि सम्झौता गराउन सकेको छैन । राजनीतिक दलको प्रभावमा छिनिएका योजना सम्झौता गर्न उपभोक्ताले निराशा देखाएका हुन् । सम्झौताका लागि तेस्रो पटक यही माघ १५ गतेसम्म म्याद दिइएको थियो । तोकिएको समयसम्म करिब साढे ४ सय योजनामध्ये करिब २ सयको मात्र सम्झौता भएको छ । योजना शाखा अधिकृत कृष्ण कार्कीका अनुसार विकास निर्माणमा उपभोक्ताले रुची नदेखिएकाले योजना सम्झौतामा कमी आएको हो ।जिविसअन्तर्गतका योजना पहुँचवाला दलको बैठकबाट छानिँदै आएको छ । जनप्रतिनिधि अभावका कारण विकासको अवधारणा अनुसार लाभान्वित समूहको आवश्यकतालाई महत्त्व दिइँदैन । भागबन्डा, भनसुन र खुसी पार्न दिइने बजेट भएकाले योजना सम्झौता गरी काम गर्नेतर्फ उपभोक्ताको खासै रुची नदेखिएको जिविसका एक कर्मचारी अनुमान गर्छन् । जिविसले यसपटक २०७३ चैतभित्र सबै योजनाको काम नै सक्ने लक्ष्य लिएको छ तर माघ दोस्रो सातासम्म सम्झौता हुन बाँकी योजनाकै सूची लामो छ । योजना शाखाका अनुसार टुक्रे योजनाका उपभोक्ताले कामको अवधि ढिला हुने भनेर निवदेन दिइरहेका छन् । पहिलेपहिले जस्तो विकासका काम थाल्न असार महिना नै कुर्ने विकृति अन्त्य गर्न जिविसले पटकपटक सूचना गरिरहेको छ । म्याद थप्दै सम्झौता गर्न आउन सचेत गराउँदा पनि अटेरी गरिएका योजना परिवर्तन गर्नुपर्ने जिविसका कर्मचारी बताउँछन् । योजना परिवर्तन गर्न दलीय सहमति जुटाउने परम्परालाई जिविसले प्राथमिकता दिन्छ ।पुँजीगत खर्च निराशाजनकअर्थ मन्त्रालयले यस वर्ष समयमै बजेट निकासा गरे पनि खर्चमा भने निराशाजनक तथ्यांक देखिएको छ । कोष तथा लेखा नियन्त्रण कार्यालयले सार्वजनिक गरेको बजेट विवरणमा जिल्लामा करिब २७ प्रतिशत मात्र पुँजीगत खर्च भएको छ । विकास खर्चको गति हेर्दा यस वर्ष पनि असार मसान्ततिर मात्रै बजेट खर्चिने देखिन्छ । कार्यालयहरूले तलबभत्ता तथा सामान खरिदमा खर्च गरिने बजेट भने करिब ७० प्रतिशत सिध्याइसकेका छन् ।चालु आर्थिक वर्षमा सबैभन्दा कम प्रगति गर्ने कार्यालय जिरीस्थित पशु विकास फर्मले १० करोड विकास बजेटमा हालसम्म ४ प्रतिशत मात्र खर्च गरेको छ । खानेपानी तथा सरसफाइ डिभिजन कार्यालयले करिब ५२ करोडमध्ये ७ प्रतिशत अर्थात् ९० लाख बराबरको मात्र काम सकेको छ । उक्त कार्यालयले तलबभत्ता र सामान खरिदजस्ता कार्यमा भने ५६ प्रतिशत खर्च गरिसकेको छ । रकम खर्चन नसक्नेमा पहाडी अनुसन्धान कार्यक्रम पनि देखिन्छ । उक्त कार्यालयले करिब ५९ लाख रुपैयाँमा ५ लाख मात्र खर्चन सकेको छ । यसअघि विकास बजेट खर्चन नसकेको आरोप झेल्दै आएको डिभिजन सडक कार्यालयले भने यस वर्ष हालसम्म ४८ प्रतिशत काम पूरा गरिसकेको छ । कार्यालयको ३८ करोड बजेटमध्ये १८ करोड रुपैयाँको काम सकिएको हो । अन्य अधिकांश विकासे कार्यालयको पुँजीगत खर्च ३० प्रतिशत पनि पुगेको छैन ।"
फेरियो शिखरबेंसी,"शिखरबेंसी (नुवाकोट) जसरी पनि दुप्चेश्वर महादेवको दर्शन गर्नु भन्ने परिवारको आग्रह थियो । हेटांैडाका सरोज पराजुली सबै काम छाडेर रावतबेंसी ८ स्थित मन्दिर पुगे । उनले मोबाइलबाटै परिवारका सदस्यलाई घण्टको आवाज सुनाए । लौ सुन्यौ, उनले भने, दुप्चेश्वरको घण्टको आवाज । दुप्चेश्वरको दर्शन गर्न पछिल्लो समय पराजुलीजस्ता धेरै धार्मिक पर्यटक आउन थालेका छन् । मन्दिरसम्म यातायात सुविधा पुगेपछि भक्तजनलाई सजिलो भएको हो । धान्यपूर्णिमाका दिन यहाँ दर्शनार्थीको भीड लाग्ने स्थानीय वृद्धा मिठु थापाले बताइन् । ७५ जिल्लाकै भक्तजन श्रद्धापूर्वक महादेवको पूजा गर्न आइपुग्छन्, उनले भनिन् । केही वर्षअघिसम्म यहाँ पुग्न सजिलो थिएन । पैदल यात्रा निक्कै कष्टकर हुन्थ्यो । बास बसेर पूजा गरी फर्किनेहरू अहिले सजिलै गाडी चढेर आउजाउ गर्छन् । सडक पुगेपछि आवतजावत गर्न सजिलो भएको छ, गाविस सहायक रुद्र भट्टराईले भने । अहिले समुन्द्रटारदेखि शिखरबेंसी मिश्रभञ्ज्याङसम्मको ५ किलोमिटर सडकको स्तरोन्नति भइरहेको छ । यसले आउँदो दिनमा यात्रालाई झनै सजिलो बनाउने भट्टराईले बताए ।यहाँ उत्पादित धानको चामल दुप्चेश्वरझैं प्रसिद्ध छ । शिखरबेंसीको चामल कुटेर भादगाउँ वा असन नपुगेसम्म कसैले किन्दैनथे, थापाले सुनाइन् अहिले समुन्द्रफिजी चामल लोप हुन लागेको छ । धेरै फल्ने धानको बीउ किनेर खेती गर्ने चलन बढेको छ । सडक सञ्जालले सदरमुकाम जोडेपछि चारवटा होटल सञ्चालनमा छन् । पहिले बास बस्न गाउँलेका घर वा पराल माग्नुपथ्र्यो । अहिले आरामदायी होटल खुलेका हुन् । मन्दिर दर्शनपछि यहाँ पुग्ने यात्रु मसिनो चामलको भात र तादीखोलाको असला माछाको स्वाद लिएर फर्किने गरेको दुप्चे हिमशिखर रेस्टुरेन्टका सञ्चालक शेखरराज थापाले बताए ।"
कंगनाको कुरै बेग्लै,"कंगना रनावत पछिल्लो समय बलिउडमा क्वीन उपमाले बढी चिनिन थालेकी छन् । उनको भूमिका भने फिल्ममा सधैं किङ को रूपमा देखिन थालेको छ । विद्या बालनले पछिल्लो समय थामेको महिला केन्द्रित फिल्मको बागडोरलाई यति बेला कंगनाले सम्हालिरहेकी छन् ।पुरुष कलाकार सहायकमा राखेरै फिल्ममा दर्शक तान्न सक्ने ल्याकत राख्ने कंगना यति बेला रंगून मार्फत् पुन: दर्शकमाझ आउँदै छिन् । हालै फिल्मबारे बताउने क्रममा उनले रंगून सशक्त महिलाको बारेमा रहेको बताइन् ।फिल्ममा निडर स्वभावकी जुलियाको भूमिकामा रहेकी कंगनाले भनिन्, फिल्ममा जुलिया सशक्त महिला चरित्रमा प्रस्तुत भएकी छ र कथा उसैको वरिपरि घुम्छ । विशाल भारद्वाजको पिरियड ड्रामा रंगून मा जुलिया ब्रिटिस इन्डियन आर्मीको मनोरञ्जनका लागि परफर्म गर्न विभिन्न स्थानमा घुम्न पुग्ने एक फिरन्ते स्वभावकी युवतीका रूपमा रहेकी छन् ।महिला दिवसको अवसर पारेर रिलिज गरिन लागिएको रंगून उक्त दिनका लागि उपयुक्त फिल्म हुने उनले दाबी पनि गरेकी छन् । मलाई विश्वास छ, यो फिल्म महिला दिवसका लागि खास महत्त्वपूर्ण हुनेछ र फिल्म त्यसका लागि उपयुक्त उत्सव बन्न सक्छ, कंगनाले सोमबार मुम्बईमा मिडियासँगको कुराकानीमा भनिन् । भारतीय स्वतन्त्रता संग्रामताकाको कथा रहेको उक्त फिल्ममा सैफ अली खान र साहिद कपुरसमेत मुख्य भूमिकामा छन् ।"
पूर्वोत्तर भारतका नेपालीमा संख्यात्मक लेखन बढी,"गुवाहाटी (असम) वरिष्ठ साहित्यकार लीलबहादुर क्षत्री भारतमा रहेका नेपाली भाषासेवीहरूमध्ये मियो व्यक्तिमा पर्छन् । अझ पूर्वोत्तर भारतमा नेपाली भाषा र साहित्य बचाइराख्नमा उनको योगदान सानो छैन । ८४ वर्षको उमेरमा पनि उनी थाकेका छैनन् । चर्चित उपन्यास बसाइँ का स्रष्टाले भारतको प्रसिद्ध साहित्य एकेडेमी पुरस्कार प्राप्त गरेका छन्, तेस्रो उपन्यास ब्रह्मपुत्रको छेउछाउ का लागि । गुवाहाटी विश्वविद्यालयबाट अर्थशास्त्रमा एमए गरेका उनका दर्जनभन्दा बढी कृति प्रकाशित छन् । क्षत्रीले केही समयअघि मात्रै नेपालको प्रतिष्ठित जगदम्बाश्री पुरस्कारसमेत प्राप्त गरेका थिए । त्यो पुरस्कार ग्रहणपछि असम फर्कनेबित्तिकै उनलाई अखिल गोर्खा छात्र संघले दीर्घसेवी सम्मान प्रदान गरेको थियो ।अचेल समय कसरी बितिरहेको छ ? उमेर बितिसक्यो । अब धेरै केही गर्ने साहस पनि छैन । अध्यापन छाडेको पनि २५ वर्ष बित्न लाग्यो । तर, केही न केही गरूँ भन्ने सानैदेखिको हुटहुटीले गर्दा घरमा त्यसै चाहिँ बस्न सक्दिनँ । अहिले पनि दुईचार घण्टा लेख्नेपढ्ने गरिरहेकै छु । लेखनमा भन्दा पनि पढाइमा समय बिताउँछु । धेरै पढ्ने र थोरै मात्रै लेख्ने बानी छ । पढ्ने र लेख्नेबाहेक असम गोर्खा सम्मेलनलगायतका सामाजिक संघसंस्थालाई पनि कहिलेकाहीं समय दिन्छु । नेपालीभाषी दाजुभाइले बोलाएका कार्यक्रमहरूमा सहभागी हुन्छु । असममा नेपाली साहित्य अहिले कुन स्तरमा छ ? मध्यम स्तरमा छ । अझै राम्रो बनाउन सक्ने अवस्था हुँदाहँुदै सोचे जसरी फस्टाउन पाएको छैन । नेपालीमा असमिया साहित्यको प्रभाव बढी छ । असम ठूलो राज्य हो । गुवाहाटीमा मात्रै केन्द्रित छैनन् नेपालीभाषी सर्जकहरू । त्यसैले नेपालीभाषी सर्जकहरूबीच वाक्लै भेटघाट हत्तपत्त हुन्न । दार्जिलिङ या सिक्किममा जस्तो एकै स्थानमा नेपालीभाषीहरू भएका हुन्थे भने यहाँ पनि साहित्यको माहोल अर्कै हुन्थ्यो । अहिले त जसोतसो बाँचेको मात्रै छ । बचाइराख्न पनि निकै गाह्रो भइरहेको छ । समग्र पूर्वोत्तर भारतमा नेपाली साहित्यको अवस्था कस्तो छ ? पूर्वोत्तर भारतका नेपालीभाषी सर्जकहरूमा गुणात्मकभन्दा संख्यात्मक लेखन बढी छ । गुणात्मक दृष्टिकोणबाट पनि हेर्न जरुरी छ । क्वालिटीभन्दा पनि क्वान्टिटीको जरुरी छ यतिबेला भारतेली नेपाली साहित्यलाई । पहिला असमको साहित्य पूर्वोत्तर भारतमै अग्रणी थियो । पछि दार्जिलिङले फड्को मार्यो । अहिले सिक्किमले केही गर्न खोज्दै छ । पहिला साहित्य, कला, संगीतमा नेपालले पनि दार्जिलिङलाई अनुसरण गथ्र्यो । तर, आज सम्पूर्ण गतिविधि नेपालमै छ । बरु दार्जिलिङ, सिक्किम र असमले सिकिरहेका छन् नेपालबाट । नेपाली साहित्यको उत्थानमा सरकारी तवरबाट केकस्तो सहयोग हुने गरेको छ ? सन् १९९२ मा जब भारतमा नेपाली भाषाले संवैधानिक मान्यता पायो, त्यसपछि साहित्य सिर्जनामा गुणात्मकता बढेकै छ । नेपाली साहित्यलाई प्रोत्साहन गर्दै सरकारले वर्षेनी साहित्य एकाडेमी पुरस्कार प्रदान गरिरहेको छ । यसले नेपाली साहित्य सिर्जनामा लागेका सर्जक र स्रष्टामा स्वाभाविक रूपमा ऊर्जा थपेकै छ । साहित्य सिर्जना गर्दाका अप्ठयारा पनि छन् कि ? अप्ठयाराहरू धेरै छन् । चुनौतीहरू पनि त्यतिकै छन् । साहित्यिक संस्थाहरू धेरै छन्, तर आर्थिक अवस्था नाजुक छ, चन्दाका भरमा चलेका छन् । प्रकाशकको अभाव छ । पठन संस्कृति बिल्कुलै छैन । पैसा खर्च गरेर छाप्दा पनि बजार छैन, बिक्रीवितरण छैन । पूर्वोत्तर भारतमा नेपाली पुस्तक पसल छँदै छैनभन्दा पनि हुन्छ ।"
"रंगिँदै क्यानभास, फेरिँदै जीवन","काठमाडौं एक दशकको प्रेम र एकवर्षे वैवाहिक जीवनमा कुन बढी रोचक होला ? चित्रकार दम्पती सविता डंगोल र इशान परियारलाई कसैले यस्तो प्रश्न गरे उनीहरू आफुले तयार पारेका ताजा क्यानभास देखाउँछन् । उनीहरूले पछिल्लो एक वर्षमा सँगै बसेपछिका अनुभव साटेर चित्र सिर्जेका छन् ।ती चित्रहरूलाई गएको शुक्रबार विवाहको पहिलो वार्षिकोत्सव सन्दर्भ पारेर प्रदर्शनमै ल्याएका थिए । बबरमलस्थित आर्ट काउन्सिलमा सुब्लिम कन्जुकेसन शीर्षक मंगलबारसम्म चलेको थियो । तीनतीन पटकसम्म एकल प्रदर्शनीको अनुभव सँगालेका उनीहरूले यसपटकको प्रदर्शनी विशेष रहेको बताए । चित्र बेच्नुभन्दा पनि दर्शकको प्रतिक्रिया कस्तो आउला भन्नेमा उनीहरू बढी चासो दिइरहेका थिए । चित्र मात्रै राखेका थिएनौं, हाम्रो प्रेम र सम्बन्धको सकारात्मक भाव प्रदर्शन गरेका हौँ, सविता भन्छिन्, यो एक वर्षमा हरेक मुभमेन्ट फिल गरेर चित्र कोरें । काठमाडौँकी सविता र पोखराका इशानले एक वर्षअघि अन्तरजातीय विवाह गरेका थिए । ललितकला क्याम्पसमा सँगै अध्ययन गर्दैगर्दा उनीहरूको प्रेमसम्बन्ध झाँगिएको थियो । जातीय विभेदले जकडिएको समाजलाई चुनौती दिँदै उनीहरूले परिवारकै सहमतिमै लगनगाँठो कसेका थिए । सविताले असल मान्छे भए जुन समुदायको भए पनि बिहे गर्न पछि नहट्ने धारणा बनाएकी थिइन् । इशान नेवारी रहनसहन र संस्कृतिलाई पहिलेदेखि नै मन पराउँथे । यिनै मान्यताका कारण दुवै एक भए । परिवारको साथ र आफ्नो कटिबद्धता भए अन्तरजातीय विवाह समस्या नबन्ने इशान र सविताको अनुभवले भन्छ । उनीहरूले यिनै भाव र सन्दर्भलाई पछिल्ला कलाकृतिमा पोखेका थिए । सविताले काँइयो र इशानले डुंगाको आकृति देखाएर सम्बन्धको सुन्दरता खुलाएका थिए । सविताका चित्रमा युवा र युवतीको अन्तरसम्बन्ध देखिन्थ्यो । काइँयोले झंै समस्या सुल्झाएर जीवन बिताइरहेका छौँ भन्ने भाव चित्रमार्फत दिन खोजेको उनले बताइन् । इशानका रंगमा अलि जिम्मेवारी, जीवनको गहिराइ र गहन भाव समेटिएको पाइन्छ । सविताले पिङ, एल्लो र ग्रिन जस्ता रंग प्रयोग गरेर सम्बन्धको रोमान्टिक क्षण कैद गर्ने गरेकी छन् । पतिपत्नी हौं कि साथी ? अझै कन्फयुजन छ, इशान भन्छन्, साथीलाई बिहे गर्दाको फाइदा यस्तै हुँदो रहेछ ।"
भट्टराई सम्मानित,"दमक साहित्यकार डा तुलसीप्रसाद भट्टराईलाई दमक नगरपालिकाले सम्मान गरेको छ ।नेपाल प्रज्ञा प्रतिष्ठानका पूर्व सदस्यसचिव एवं आजीवन प्राज्ञ डा भट्टराईलाई भाषासाहित्यको क्षेत्रबाट दमकलाई देशविदेशमा चिनाउने काम गरेकोले सम्मान गरेको नगरपालिकाका कार्यकारी अधिकृत युवराज दाहालले बताए । मुख्यसचिव सोमलाल सुवेदीले बुधबार उनलाई सम्मान हस्तान्तरण गरे । डा भट्टराईले सम्मान ग्रहण गर्दै भाषा, साहित्य एवं पुरातत्त्व क्षेत्रलाई राजनीतिबाट मुक्त राख्न आग्रह गरे । उनले पूर्वमा रहेका विभिन्न भाषाबीचको तुलनात्मक अध्ययन आवश्यक रहेको पनि औंल्याए । उनका कथा, उपन्यास, निबन्ध, यात्रा संस्मरण, अनुवादसहित करिब दुई दर्जन कृति प्रकाशित छन् ।"
बुटवलमा हेर्दा राम्रो माछापुच्छ्रे,"बुटवल रेडियो कान्तिपुरको रोड सो रेडियो अन हिल्स बुधबार यो सहरमा रोकियो । गायिका श्रेया सोताङ र गायक धर्मेन्द्र सेवानले अन्यत्र जस्तै यहाँ पनि दर्शकश्रोताहरूलाई सक्दो मनोरञ्जन दिए । नजिकिँदो प्रणय दिवसका कारण दर्शकश्रोताहरू निकै उमंगित देखिन्थे । गीतको लयमा स्वरमा मिलाएर धेरैले आफ्नो माया साटे । सेल्फी लिने र फोटोमा कैद गर्नेहरू देखिए । श्रेयाले यस्तो पनि हुँदो रैछ माया, चोखो माया, यो छोरीको रूपै राम्रो, यो माया हो कि होइन सुनाइन् ।धर्मेन्द्र स्टेजमा राम्ररी जमे । उनलाई दर्शकश्रोताहरूले गाएर मात्र होइन नाचेरै साथ दिए । लोक लयको बढ्ता चल्ती रहेको बुटवलमा उनका लोक पप गीत निकै रुचाए । रापिलो घाम, जोसिला युवा र लोक लय मन पराउने दर्शकश्रोता देखेर होला, उनी पनि निकै हौसिए । रेशम फिरिरी गीतमा तन्नेरी मात्रै होइन पाकाहरू पनि हल्लिए । सोल्टिनी हो, हाजिर गरम, हेर्दा राम्रो माछापुच्छ्ेर लगायतका गीत पनि सुनाए उनले ।बसपार्कमा आयोजित रोड सोका लागि कलात्मक स्टेज बनाइएको थियो । जोपो स्मार्ट फोन र स्काइवर्थको साथ रहेको रोड सो अब माघ २८ गते धनगढीमा हुनेछ ।"
७२ दिनपछि साउदीबाट शव,"तोपा (सप्तरी) दुर्घटनामा मृत्यु भएका तोपाका बहादुर मण्डलको अढाई महिनापछि दाहसंस्कार गरिएको छ । साउदी अरबस्थित एक कम्पनीमा कार्यरत मण्डलको पानी टयांकरले किच्दा मृत्यु भएको थियो । शव नआउँदा उनको परिवारसहित टोलका बासिन्दाको घरमा बिहेबारी र धार्मिक सांस्कृतिक काम रोकिएका थिए । धार्मिक विधिअनुसार शवको अन्तिम संस्कार नहुन्जेल दियादीमा (सगोत्रीहरू) ले कुनै पनि धार्मिक अनुष्ठान नगर्ने चलन छ । सद्गत हुनुअघिसम्म उक्त टोलका अधिकांश युवाले कपाल र दारीसमेत नकाटेको स्थानीय सीताराम मण्डलले बताए । सद्गत हुन नसक्दा टोलका ६० घरमा बिहेबारी पनि रोकिएको थियो । ६ युवायुवतीको कुरा छिनिसकिएको बिहे मंसिरदेखि रोकिएको थियो । स्थानीय शिवकुमार मण्डलले भने, अब बाटो खुलेको छ ।"
दलले तिरेनन् चुनावको उधारो,"भोजपुर विभिन्न चुनावी अभियानताका उधारोमा सामान लिएका राजनीतिक दलले दसकौं बित्दा पनि रकम चुक्ता नगरेको जिल्लाका व्यवसायीले बताएका छन् । २०४६ यता सबै दलबाट गरी लाखौं रुपैयाँ लिन बाँकी रहेको उनीहरूको भनाइ छ ।नेकपा एमालेले २०५३ को मध्यावधि चुनावताका सदरमुकामको चारभञ्ज्याङस्थित उर्मिला खुकुरी उद्योगबाट ७ हजार ८ सयको खुकुरी उधारोमा खरिद गरेको थियो । ०१५ र ०६४ बाहेक सबै निर्वाचनमा जिल्लामा एकछत्र जित हात पार्दै आएको यो पार्टीले उक्त रकम भने अझै चुक्ता नगरेको उद्योगले जनायो । केही वर्षसम्म त रकम मागिरहें तर नदिएपछि मागिरहन आफैंलाई अप्ठ्यारो लाग्न थाल्यो, उद्योग सञ्चालक हीरालाल श्रेष्ठले भने, सम्झेर कुनै दिन देलान् कि ? २०६४ को निर्वाचनताका तत्कालीन माओवादीले ब्राइट वे स्टोरेज एन्ड सप्लायर्समा पर्चा, पम्प्लेट छपाइ, कम्प्युटरसम्बन्धी काम गराएको थियो । त्यो पनि उधारोमै । माओवादीले एक लाख रुपैयाँ दशक बित्दा पनि नतिरेको सञ्चालक सफल सेन्चौरीले बताए । उनका अनुसार त्यही काम गर्दा एउटा प्रिन्टर बिग्रियो । त्यसपछि थला परेको ब्राइट वे फेरि उक्सन सकेन । अहिले न्यू भोजपुरे खुकुरी उद्योगमा मर्ज गरिएको सेन्चौरीले बताए । उधारो लगेपछि देखा परेका छैनन्, ७ हजार जतिको खुकुरी पनि बिनापैसा लगे, उनले भने । चारभञ्ज्याङस्थित सजना किराना पसलबाट २०४६ देखि ०६४ सम्म थुप्रै राजनीतिक दलका कार्यकर्ताले उधारो सामान लगे । कार्यकर्ता चामल, चिउरा, चाउचाउ, बिस्कुटलगायत खाद्यान्न दलले पछि तिरिदिने सर्तमा लैजान्थे । लाखौंको उधारो लगेका छन्, हिसाबकिताब गर्दा एक दिन लाग्छ, सञ्चालक शिव श्रेष्ठले भने, दुईचारपटक मागियो, अब त माया मारिसकें, खातापाता सब नष्ट गरियो । दललाई उधारो सामान दिँदा खस्किएको पसललाई पहिलेकै अवस्थामा ल्याउन हम्मे परेको उनले सम्झिएँ । २०७० देखिचाहिँ दलसँग उधारो कारोबार गर्न छाडिदिएँ, श्रेष्ठले भने । ०७० कै चुनावमा नेपाली कांग्रेसले बैंकरोडस्थित फाइनआर्टसमा पर्चा, पम्प्लेट, ब्याच छपाइ र खादाको हजारौं रुपैयाँ तिरेको छैन । चुनावी प्रचारप्रसारका बेला अफसेटमा काम गराएको लाखौं रुपैयाँ बराबरको उधारो छ । तिनै अफसेट, होटल, पसलमा उधारो रहेकाहरू अहिले सांसद भइसकेको व्यवसायी बताउँछन् । उनीहरू पैसा तिर्न फर्किएनन्, व्यवसायी भन्छन्, जिल्ला पार्टी कार्यालयका पदाधिकारी र कार्यकर्ता पनि तर्किएर हिँड्छन् । राजनीतिक दलले चुनावी अभियानका क्रममा लिइएको उधारो एक पैसा पनि तिर्न बाँकी नरहेको दाबी गरेका छन् । कसैले उधारो रहेको भन्छ भने आरोप मात्र हो, एक पैसा उधारो छैन, नेकपा माओवादी केन्द्रका पोलिटब्युरो सदस्य एवं पूर्वसभासद् सुदन किरातीले भने । उनी ०६४ सालको चुनावमा क्षेत्र नं २ बाट विजयी भएका थिए । एमालेले पार्टी कार्यालयमा बोलाएर सबै हरहिसाब बुझाइसकेको सांसद कृपासुर शेर्पाले बताए । हामीले खोजीखोजी उधारो तिरेका छौं, उनले भने । जिल्लामा दुई निर्वाचन क्षेत्र छन् । जिल्लाबाट हाल ५ जना सांसद छन् ।"
छिनिन थाले मुद्दा,"सर्वोच्च अदालतले मातहत छिटो फैसलाका लागि ५ वर्षे रणनीतिक योजना लागू गरेपछि मुद्दा फछ्र्योट क्रम विगतको तुलनामा बढेको छ । मध्य तथा पश्चिम तराईका अधिकांश जिल्ला अदालतमा अहिले २ वर्ष नाघेका मुद्दाको संख्या न्यून छ । केही अदालतले निरन्तर सुनुवाइ लागू गरेर दर्ता भएकै दिन मुद्दाको फैसलासमेत गरेको पाइएको छ । यसै विषयमा हेटौंडाबाट प्रताप विष्ट, भैरहवाबाट माधव ढुंगाना, चितवनबाट विमल खतिवडा, कपिलवस्तुबाट मनोज पौडेल, नवलपरासीबाट नवीन पौडेल र सर्लाहीबाट अमन कोइराला लेख्छन् :मकवानपुर जिल्ला अदालतमा १८ महिना नाघेका एउटा पनि मुद्दा छैनन् । पहिलाको तुलनामा फछ्र्योटमा केही तदारुकता बढेको छ । सर्वोच्च अदालतले छिटो फैसलाका लागि ५ वर्षे रणनीतिक योजना लागू गरेपछि मुद्दा फछ्र्योटमा तुलनात्मक सुधार आएको हो । योजनाअनुसार क्रमश: घटाउँदै गएर २०८० सालसम्ममा कुनै पनि मुद्दाको फैसला एक वर्षभित्र टुंग्याइसक्नुपर्ने हुन्छ ।मकवानपुरमा चालु आवको पुस मसान्तसम्म ९ सय ७ वटा मुद्दा दर्ता भएका थिए । तीमध्ये ४ सय १९ फछ्र्योट भएका छन् । बाँकीमध्ये सय मुद्दा एक वर्ष नाघेका छन् । मुद्दा दर्ता भएकै दिन वादीप्रतिवादीहरूलाई साक्षी बकाउनेदेखि फैसलासम्मको मिति उल्लेख गरेर क्यालेन्डरसहित पर्चा दिने गरिएको छ । निरन्तर सुनुवाइका मुद्दा भने छिटो टुंगो लगाउने गरिएको छ । मकवानपुरमा ६ महिनामा १ सय ४९ यस्ता मुद्दा दर्ता भए । तीमध्ये ९९ वटा फछ्र्योट भइसकेका छन् । २५ मुद्दा त एक सातामै फैसला भए । २ वटा दर्ता भएकै दिन टुंगिए । जबरजस्ती करणी, मानाचामल, घरेलु हिंसा, जीउ मास्ने बेच्ने, मानव बेचबिखन, बाल विवाह, बहु विवाहलगायत ९ किसिमका मुद्दा निरन्तर सुनुवाइअन्तर्गत पर्छन् । तत्कालीन जिल्ला न्यायाधीश टेकनारायण कुँवरले मुद्दाको निरन्तर सुनुवाइ र क्यालेन्डर प्रणाली सुरु गरेयता मकवानपुर जिल्ला अदालत नमुना बन्दै गएको छ । पछि यो प्रणाली अन्य जिल्ला अदालतले पनि कार्यान्वयनमा ल्याउन थालेका छन् । अन्य क्षेत्रका कर्मचारी र न्यायाधीश यहाँ अवलोकन भ्रमणमा आउने गरेका छन्, स्रेस्तेदार अनन्तराज मरासिनीले भने, अंग पुगेका मुद्दा सकेसम्म १२ दिनमै फैसला गर्ने प्रयत्न गरिएको छ ।रूपन्देहीमा मुद्दाको प्रकृति हेरेर ३ महिना, ६ महिना, १ वर्ष र २ वर्षसम्म टुंग्याउनुपर्ने प्रावधान छ । एकजना न्यायाधीशले वर्षमा ४ सय २७ मुद्दा फछ्र्योट गर्नुपर्ने प्रावधान छ । यो प्रावधानले न्यायाधीशको मूल्यांकन हुने भएकाले मुद्दा चाँडो टुंगिने गरेका छन्, अदालतका स्रेस्तेदार खिमानन्द पाण्डेले भने, २ वर्षसम्म फैसला हुन नसकेका मुद्दाको संख्या ८ छ । यस अदालतमा अघिल्लो आवबाट सरेर गाभिएका १ हजार २ सय ५९ र चालु आवको पुससम्म परेका १ हजार ५ सय ६४ गरी २ हजार ८ सय २३ मुद्दामध्ये पुस मसान्तसम्म १ हजार ९१ फछ्र्योट भइसकेका छन् । पुराना घट्दैचितवन जिल्ला अदालतमा साउनयता १ हजार १ सय ६४ वटा मुद्दा दर्ता भए । अघिल्लो वर्षका १ हजार ४४ मुद्दा फछ्र्योट हुन बाँकी थिए । तर ६ महिनामा १ हजार ५७ वटा मुद्दा फैसला भइसकेको अदालतका सूचना अधिकारी कृष्णप्रसाद बरालले बताए । अब १ हजार १ सय ५१ मुद्दा विचाराधीन छन्, उनले भने,वर्ष दिनभित्रै त्यो पनि छिन्ने लक्ष्य छ । उनका अनुसार अधिकांश मुद्दा जग्गासम्बन्धी छन् । त्यस्तै लागूऔषध, सवारी ज्यान र जबरजस्ती करणीका मुद्दा पनि छन् । मुद्दाको म्याद तामेलीमा भने समस्या हुने गरेको छ । जसले गर्दा समय बढी लाग्ने हुन्छ । बरालका अनुसार अहिले अदालतमा २ वर्ष नाघेका ५ वटा मुद्दा छन् । जसमा अंश मागका ४ मुद्दा र कर्तव्य ज्यानको मुद्दा छ । १८ महिना नाघेका ३ मुद्दा छन् । पहिला जस्तो एउटै न्यायाधीशले सबै मुद्दा हेर्नु पर्दैन, उनले भने, अदालतमा जनशक्ति छ, जसले गर्दा धेरै पुराना मुद्दा छैनन् । उनले पहिलाभन्दा अहिले सेवाग्राहीले सहज रूपमा सेवा पाउने गरेको बताए । अदालतमा ६ वटा इजलास छन् । जसमा ५ जना न्यायाधीश छन् । न्यायाधीश टेकनारायण कुँवर उच्च अदालतमा नियुक्त भएसँगै न्यायाधीशको संख्या ५ मा झरेको छ । अदालतलाई सेवाग्राहीमुखी बनाइएको छ । बरालका अनुसार अदालतमा एक वर्षअघिबाट पूर्व सुनुवाइ प्रणाली लागू गरिएको छ । त्यस्तै मुद्दाको भिडियो कन्फ्रेन्सको माध्यमबाट पीडितको बकपत्र, साक्षीको बकपत्र गराउने कार्य पनि एक वर्षअघि नै सुरु भएको हो । जसले साक्षीको संरक्षण हुने र गोपनीयता कायम हुनेछ । चितवन अदालतले पूर्व सुनुवाइ प्रणाली लागू गरेसँगै उक्त प्रणालीलाई सबै जिल्ला अदालतले लागू गर्नुपर्ने गरी हालै जिल्ला अदालत नियमावलीमा संशोधन गरिएको छ । अदालतको नेतृत्वले विशेष चासो दिंदा यो सम्भव भएको हो, उनले भने,त्यही भएर सेवाग्राहीले सेवा वृद्धिसँगै सहजता महसुस गरेका छन् । मुद्दामाथि मुद्दादुई वर्षअघि अर्थात् ०७१ माघ ४ मा वाणगंगा ११ कोपवाकी शुभावती थारूले पति नाथुरामविरुद्ध अंश मुद्दा दायर गरिन् । उक्त मुद्दा परिपक्व भएर फैसला हुने बेला भयो । उनले फेरि श्रीमान् र कान्छी पत्नी (सौता) देवकला मल्लविरुद्ध जालसाजी मुद्दा हालिन् । लगत्तै राजीनामा बदर मुद्दा दायर गरिन् । अंश मुद्दाले थप ४ वटा जन्मायो । यति मुद्दा परिपक्व हुन समय लाग्यो । एक अर्कासित सम्बन्धित मुद्दा भएकाले एकैसाथ पेस गर्न अदालतले आदेश गर्यो । जसले गर्दा सुरुको अंश मुद्दा फैसला हुन सकेको छैन । वादीप्रतिवादीले मुद्दा लम्ब्याउने र दुु:ख दिने नियत राख्दा अदालतले १८ महिनामा फैसला गरिसक्नुपर्ने मुद्दा २ वर्षभन्दा बढी लम्बियो । अहिले जिल्ला अदालतमा १८ महिना नाघेका १६ मुद्दा छन् । प्रक्रिया पुग्न समय लाग्ने र मुद्दामाथि मुद्दा थुप्रिने प्रवृत्तिले समयमै फैसला गर्नुपर्ने कार्यविधि प्रभावित बनेको छ । निर्धारित समयमा फैसला हुन नसेका मुद्दामा अंश, कर्तव्य ज्यान, बलात्कार र अवैध लागूऔषधका छन् । पहिलेभन्दा धेरै सुधार भएको अदालतका स्रेस्तेदार ईश्वरी भण्डारीले बताए । तारिख पनि २ साता बढी समय नदिने उनले बताए । घटनाका आरोपी फरार हुँदा म्याद तामेल कानुनअनुसार गर्नुपर्दा समय लाग्ने गरेको छ, उनले भने,यहाँको हकमा मुद्दामाथि मुद्दा थपेर दु:ख दिने नियत देखिंदा समयै फैसला गर्न गाह्रो भइरहेको हो । अघिल्लो आवमा समयमै फैसला हुन नसकेको एउटा मात्र मुद्दा थियो । कर्तव्य ज्यान मुद्दामा आरोपी फरार हँुदा ७ दिने म्याद जारी हुन्छ । ७० दिनभित्र आरोपी हाजिर हुने म्याद हुन्छ । फेरि ३० दिन म्याद थमाउन मिल्छ । साढे ३ महिनाभन्दा बढी फरारलाई अदालतमा हाजिर हुने म्याद हुन्छ । नवलपरासीमा छिटोजिल्ला अदालत नवलपरासीमा सम्बन्ध विच्छेदका मुद्दा सबैभन्दा बढी परेका छन् । दुनियाँवादी फौजदारी गरी साउन १ गतेदेखि पुस मसान्तसम्म १ सय ५७ मुद्दा दर्ता भएका थिए । तिनमा १ सय ९ मुद्दाको फैसला भइसकेको छ । जुन ३९ प्रतिशत हुन्छ । विशेषगरी विदेशमा रहेका पतिपत्नीबीच अंश मुद्दा र सम्बन्ध विच्छेदका घटना बढी भएकाले यस्ता प्रकृतिका मुद्दाको चाप बढेको जिल्ला अदालतका शाखा अधिकृत सुदर्शन खनालले जानकारी दिए । उनका अनुसार आर्थिक वर्ष ०७३७४ को पुस मसान्तसम्म २ हजार २ सय ३६ मुद्दा दर्ता भएकामा ८ सय ६३ मुद्दा फैसला भइसकेका छन् । दुई वर्षभित्रै फैसला गर्ने रणनीतिक योजनाअनुसार अहिले जिल्ला अदालतमा १८ महिना नाघेका मुद्दा छैनन्, खनालले भने । अदालतले पुराना मुद्दालाई विशेष प्राथमिकतामा राखेर सुनुवाइ सुरु गरेपछि २ वर्षयता पुराना मुद्दाको चाप घटेको छ । सरकारवादी, फौजदारी, लागूऔषध, सवारी ज्यान, सम्बन्ध विच्छेद, जालसाजी र देवानी मुद्दातर्फ अंश र लेनदेनका मुद्दा बढी दर्ता हुने गरेका छन् । सामुदायिक प्रहरी, मेलमिलाप केन्द्रबाट समेत धेरै विवाद सुल्झिने हुँदा अदालती काममा समेत सहज भएको छ । ५ जना न्यायाधीश रहेको जिल्ला अदालतमा केही तल्लो तहका कर्मचारीबाहेक न्यायिक निकायका कर्मचारीको दरबन्दी पूरा छ । अघिल्लो वर्षसमेत जिल्ला अदालतले लुम्बिनी अञ्चलमा सबैभन्दा बढी मुद्दा फछ्र्योट गरेको थियो । एक वर्ष नाघेका धेरैसर्लाही जिल्ला अदालतमा एक वर्ष नाघेका ४ सय १७ मुद्दा छन् । जम्मा १ हजार ७ सय १५ मध्ये २ वर्ष नाघेका मात्र १ सय छन् । जिल्ला अदालतका स्रेस्तेदार राधाकान्त झाले डेढ वर्ष नाघेका १ सय ६१ र एक वर्ष नाघेका १ सय ५६ मुद्दा फैसला हुन बाँकी रहेको बताए । फैसला नभएका प्राय: मुद्दा देवानी छन् । अंग नपुगेका मुद्दा फैसला नभई बाँकी रहेको झाले जनाए । अदालतको आदेशले जुटाउनुपर्ने प्रमाण नजुटेकाले मुद्दा फैसला हुन बाँकी रहेको हो, झाले भने, प्रमाण पुगेको हकमा फैसला दर राम्रो छ । ६ न्यायाधीशको दरबन्दी भए पनि अहिले ५ जना कार्यरत छन् । बार एसोसिएसनका अध्यक्ष मोहन रायले अंग नपुग्ने र माथिल्लो अदालतमा पुनरावेदन भएका मुद्दामा फैसला ढिलो हुने गरेको बताए । अदालतकै कारण फैसला नरोकिएको उनले उल्लेख गरे । ३ महिना, ६ महिना र एक वर्षभित्र फैसला गर्नुपर्ने प्रावधान हो, उनले भने, अंग पुगेको हकमा धमाधम फैसला भइरहेको छ । १० महिना नाघेका मुद्दा छैनन्पाल्पा जिल्ला अदालत पाल्पामा १० महिना नाघेका कुनै पनि मुद्दा छैनन् । केही दिनअघि झगडियाको दुई मुद्दा मेलमिलाप भएपछि यस्तो अवस्था आएको हो । जिल्ला अदालतले आर्थिक वर्ष २०७२७३ मा ७९ प्रतिशत मुद्दा फछ्र्योट गरेको थियो । २०७३७४ को पुस महिनासम्म एक वर्षभित्रका व्यक्तिवादी देवानी ४२, व्यक्तिवादी फौजदारी ५१ र सरकारवादी फौजदारी २१ गरी १ सय १४ वटा छन् । अदालतमा जम्मा लगत भने १ सय ३६ मुद्दा छन् । गत वर्षको जिम्मेवारी सरेको ८८ मुद्दा रहेको अदालतका स्रेस्तेदार सुवर्ण खनालले बताए ।उनका अनुसार गतवर्षको जिम्मेवारी सरेका व्यक्तिवादी देवानी ३९, व्यक्तिवादी फौजदारी ३१ र सरकारवादी फौजदारी १८ थिए । दण्ड, जरिवानाको असार मसान्तसम्म लगत र फछ्र्योटमा ६ सय ३५ वर्ष १० महिना २३ दिनमध्ये २ सय ९९ वर्ष १७ दिन कैद फछ्र्यौट भएको छ । अदालतका अनुसार ३ सय ३६ वर्ष १० महिना ६ दिन असुल गर्न बाँकी रहेको बताए । अदालतले १९ लाख ५९ सय ७६ हजार ६ सय ४७ रुपैयाँ जरिवाना असुल गरेको छ । ३९ लाख ३५ हजार २ सय ३३ रुपैयाँ गत असार मसान्तसम्म असुल गर्न बाँकी छ । स्रेस्तेदार खनालका अनुसार वर्ष दिन नाघेको मुद्दा एउटा पनि नरहेको बताए । प्रचलित कानुनले निर्धारण गरेभन्दा चाँडै नै मुद्दा फैसला भएको उनले दाबी गरे ।"
पालमुनि सुत्केरी,"अछाम सुत्केरी हँुदा २५ दिनसम्म पालमुनि बस्नुपर्छ भनेको सुन्दा जोसुकैलाई पनि अचम्म लाग्न सक्छ । तर, वर्षांैदेखि यस्तो पीडा व्यहोर्नेहरू थुप्रै छन् । अपरिचित ठाउँमा सुत्केरी हँुदा पालमुनिको दिनचर्या कति पीडादायी होला ? डोटी माइतीघर भएकी धनकला थापा (भोटे) ले यस्तै पीडा भोगिन् । गाउँकै स्कुलमा ७ कक्षामा पढदै थिइन् । हिउँदमा बाजुराको पाण्डुसेनबाट भेडाको हूल बाँधेर एउटा भोटे परिवार उनकै गाउँ आइपुग्यो । खाइलाग्दा भोटे युवासँग मायाप्रेममा परिन्, धनकला । यो जोडीले भागेर घरजम बसाए । तीन वर्षपहिले विवाह गरेका उनीहरूको गत वर्ष बच्चा जन्मियो, त्यो पनि हिउँदमै । महिनावारी हँुदा ५ दिन गोठमा बस्ने गरेकी धनकला सुत्केरी हँुदा २५ दिन पालमुनि बसिन् । माइतीमा पनि छाउपडी बाथ्र्याैं । तर सुत्केरीलाई २५ दिनसम्म घरबाहिर राख्दैनन्, पहिलो पटकको प्रसव पीडामा हिउँदको चिसोमा लगभग एक महिना पालमा बस्नुपर्दाको पीडा भनेर साध्यै छैन, उनले भनिन् । हिउँदको सुरुवातसँगै चिसो बढ्न थालेपछि पुस पहिलो साता उच्च हिमाली भेगमा बसोबास गर्ने भोटे समुदाय बेंसी झर्छन् । बेंसी झर्दा धनकला सुत्केरी भएकी थिइन् । प्रत्येक वर्षझैं यसपालि पनि हिउँद छल्न पाण्डुसेनका दुई भोटे परिवार आफूसँग भएका २ सय भेडाबाख्रा ल्याएर अछाम आएका छन् । बाजुरा पाण्डुसेनकी हिमा थापा अहिले ३० वर्ष पुगिन् । उनले कैयौं हिउँद यस्तै पालमा आगो बालेर गुजारिन् । प्रदेशको ठाउँ, देवीदेवताको भरमा बस्नुपर्छ, उनले सुनाइन्, देउता रिसाउने मान्यताले छाउपडी र सुत्केरी हँुदा बेग्लै बस्नु पर्दा निकै दु:ख हुन्छ । भोटे समुदायमा छाउ हँुदा ५ दिन र सुत्केरी हँुदा २५ दिन गोठमा बस्नुपर्छ । हिउँदको सिजनमा चिसोले झनै कष्ट हुन्छ । घरमा मष्टो देवतालाई पुज्ने गरिन्छ, उनले भनिन्, मष्टोलाई राम्रोसँग पुजेन, नियम पुर्याएन भने वनमा बाघ, घरमा आगो लगाउँछ । त्यसैले पनि एकदमै सजग हुन्छांै । उनका अनुसार गाउँमा सानो गोठ भएकाले त्यसैमा बस्ने गरिन्थ्यो । हिउँद छल्न औलतिर सरेपछि पालको बासमा सीमित लुगाकपडाका भरमा रात काट्नुपर्ने बाध्यता छ । छाउ हँुदा लुगाको अभावमा आगोको सहारामै रात कटाउनुपर्ने उनले बताइन् । उनलाई छोराको भविष्यको चिन्ताले पनि सताउने गरेको छ । तीन बच्चा छन् । जेठो छोरा हिमाल स्कुल जाने भइसक्यो, गाउँमा एक कक्षामा पढ्ने उसको बसाइँसराइसँगै पढाइ पनि छुट्यो, उनले दुखेसो पोखिन् । हिमाका परिवारमा ६ जना छन् । उनी दिनभर घरको काममा व्यस्त हुन्छिन् । पति र ससुरा भेडा लिएर जंगल जान्छन् । उनीहरू यसरी बसाइँ सर्नुमा चिसोबाट जोगिनु मात्रै होइन, आफ्नो जीविका चलाउनु पनि हो । भेडाबाट नुन, चामल ओसारेर गर्जो टार्छन् । उनको परिवार बाजुराबाट पुस पहिलो साता हिँडेको थियो । भेडाको बथान लिएर अछामको विन्ध्यवासिनी गाविसको रोकायागाउँ आइपुग्दा साता नै लाग्यो । आफ्नो गाउँका अन्य परिवार अछामको साफेबगर, सुतार र अन्य जिल्लामा पनि बसाइँ सरेको उनले बताइन् । हिउँद सकिनै लाग्दा फागुन अन्तिमतिर भोटे समुदाय अस्थायी टेन्टको बास छाडेर घर फिर्छन् ।"
दुर्लभ पक्षी संकटमा,"जाजरकोट संरक्षण अभावमा जिल्लाका दुर्लभ पक्षी संकटमा पर्दै गएका छन् । जिल्ला वनलगायत निकायले चोरीसिकार तथा फँडानी नियन्त्रणमा ध्यान नदिने तथा स्थानीयले सिनोमा विषालु पदार्थ मिसाइदिँदा पक्षीको संख्या घटदो छ । नायकबाडा, रोकायगाउँ, रग्दा, भगवती, ढिमे, सक्ला, रामीडाँडा, लहँ, झाप्रा, सीमा, खगेनकोट, जुंगाथापाचौर र भुरको जंगलमा पाइने चीरकालिज, मुनाल, फग्राँस, सुनगिद्ध, हाडे गिद्ध, हिमाली, सेतो गिद्ध लगायत लोपोन्मुख पक्षी संकटमा परेका हुन् । चीरकालिज, मुनाल र फग्राँस चोरीसिकार हुने गरेका छन् । स्थानीयले चेतना अभावमा दुर्लभ पक्षी मार्ने गरेको संरक्षण अभियानमा लागेका गोविन्दबहादुर सिंहले बताए । दुर्लभ पक्षी मार्ने काम खुलेआम भइरहेको छ, उनले भने, सिनोमा विष मिसाएर वा गुलेली तथा ढुंगाले हानेर पक्षी मार्ने गरिएको छ । चीरकालिज, गिद्धलगायत पक्षी संरक्षणका लागि जनचेतना अभिवृद्धि तथा प्रशिक्षण कार्यक्रम सञ्चालन गर्नुपर्ने सिंहको भनाइ छ । उनका अनुसार जिल्लाको रग्दामा सबैभन्दा बढी गिद्ध छन् । पक्षी संरक्षण केन्द्रका आजीवन सदस्यसमेत रहेका सिंहले जिल्लामा वन्यजन्तु तथा पक्षीको अध्ययन र संरक्षणमा क्रियाशील संघसंस्थाको अभाव रहेको बताए । भित्रिए पाहुना चरामुगु जाडो याममा रारामा जलेवा, हाँस र कर्याङकुरुङ लगायत प्रजातिका चरा भित्रिएका छन् । गर्मी मौसममा मानसरोवर र साइबेरिया जाने चरा जाडो समयमा रारातिर आउँछन् ।साइबेरिया र मानसरोवरमा जाडोले बरफ जम्न थालेपछि करिब ३ महिनाका लागि त्यहाँका चरा यता आउने गरेको रारा राष्ट्रिय निकुञ्जका निमित्त संरक्षण अधिकृत गोपाल खत्रीले बताए । गर्मी मौसम सुरु भएलगत्तै पाहुनाका रूपमा आएका चरा फेरि उतैतिर फर्किने गरेका छन्, उनले भने, रारामा वर्षभरि काग, कालिज, ढुकुर लाटोकोसेरो, बाज, तित्रा, डाँफे, भँगेरा मात्र रहने गरेका छन्् । मौसमी चरा हाँस, जलेवा र कर्याङकुरुङदेखि निकुञ्जभित्र पाइने कालिज, ढुकुर, कौवालगायत रैथाने चराको चहलपहलले रारामा आकर्षण थपेको संरक्षण अधिकृत लोकेन्द्र अधिकारीले बताए ।चिसोको प्रभावले पर्यटक घटे पनि चराहरूको बथान वृद्धि भएको उनको भनाइ छ । निकुञ्जको तथ्यांक अनुसार रारा क्षेत्रभित्र करिब ३ सयभन्दा बढी प्रजातिका चरा छन् । मंसिर तेस्रो सातादेखि चैत अन्तिमसम्म रारा क्षेत्रमा चरा बढी मात्रामा देखिने गरेको अधिकारीले जानकारी दिए ।१ सय १० चरा संकटापन्नकपिलवस्तु घाँसे मैदान र सिमसार क्षेत्र नष्ट भएकाले वासस्थान अभावमा तराई क्षेत्रका धेरै चरा संकटापन्न अवस्थामा पुगेको विज्ञले बताएका छन् । सिमसार तथा घाँसको कमीले आहारविहार गर्न नपाउनु र चोरीसिकार बढेकाले चरा संकटमा परेको उनीहरूको भनाइ छ । केही दिनअघि जगदीशपुरमा आयोजित कार्यक्रममा तराईमा वरिष्ठ चराविद् डा हेमसागर बरालले सन् २०१४ सम्म संकटापन्न प्रजातिको संख्या १ सय ५ रहेकोमा सन् २०१६ मा बढेर १ सय १० पुगेको बताए । जुलोजिक सोसाइटी अफ लन्डन नेपाल च्याप्टर, राष्ट्रिय प्रकृति संरक्षण कोष, राष्ट्रिय निकुञ्ज तथा वन्यजन्तु विभाग र हिमाली प्रकृतिले गरेको अध्ययनले यस्तो देखाएको हो । पछिल्लो पटक संकटापन्न बनेका चरामा स्वेताँखी भौं, कालो टाउके बगेडी र लघु बगेडी छन् । त्यस्तै ठूलो कण्ठे तोरीगाडा, सानो कण्ठे तोरीगाडा र सुइरोपुछ्रे लगायतका चरा नयाँ थपिए । तराईका सिमसार क्षेत्रबाट पानीको अनियन्त्रित प्रयोग, कुलो, नाला निकाल्ने, माटो, बालुवा झिक्नाले चराको बासस्थान संकटमा परेको छ । नदीखोलाका प्रदूषित पानी, खतेबारी र माछा मार्ने विषादीले चरालाई असर गरेको छ ।"
जिल्ला कांग्रेसमा चुनावी चहलपहल,"वीरगन्ज डेढ वर्षयता मधेस केन्द्रित दलको आन्दोलन र भारतीय नाकाबन्दीको केन्द्र बनेको वीरगन्जमा अहिले सत्तारुढ नेपाली कांग्रेसको चहलपहल बढेको छ । बिहीबार हुने १३ औं जिल्ला अधिवेशनमार्फत नेतृत्व छान्न नेताकार्यकर्ता घरदैलो अभियानमा जुटेका छन् । नेताहरूको टकरावले समयमै अधिवेशन हुन नसक्दा निराश कार्यकर्तामा अहिले फेरि उत्साह देखिन्छ । यसअघि चार पटकसम्म जिल्ला अधिवेशन स्थगित भइसकेको थियो । यतिबेला सहरका मुख्य चिया पसलदेखि जमघट हुने चोकमा अधिवेशनकै चर्चा सुनिन थालेको छ । केन्द्रबाट खटिएका प्रमुख निर्वाचन अधिकृत देवेन्द्र कोइरालाले अधिवेशनको सम्पूर्ण तयारी पूरा भएको जानकारी दिए । करिब एक हजार मतदाता रहेको जिल्लामा विजयी उम्मेदवारले ५१ प्रतिशत मत ल्याउनैपर्ने हुन्छ, उनले भने, पहिलो पटकमा ५१ प्रतिशत नआए पहिलो दुई उम्मेदवारका बीच फेरि निर्वाचन हुन्छ । पार्टी जिल्ला सभापतिका लागि पूर्वसभासद तथा सभापति अजय द्विवेदी, पूर्वजिविस सभापति जनार्धनसिंह क्षत्री, वशिष्ठनारायणप्रसाद कुर्मी, अशोक जैसवाल र शान्ति कार्कीले उम्मेदवारी घोषणा गरेका छन् ।"
सम्साँझै गाउँ सुनसान,"बैतडी ४० परिवारको बस्ती रहेको उदयदेवस्थित मकैल गाउँका स्थानीय साँझ नपर्दै घर भित्रिने सुरसार गर्छन् । राति अबेरसम्म चहलपहल हुने छिमेकी गाउँ पनि रात नपर्दै सुनसान हुन्छन् । चितुवाले आक्रमण गर्ने डरले साँझ नपर्दै स्वराडका गाउँ सुनसान बन्ने गरेका हुन् । त्यसैले अबेर स्वराडका गाउँ पुग्ने पाहुनाले बास पाउनै मुस्किल हुन्छ । साँझमा चितुवाले बालबालिकामाथि आक्रमण गर्ने गरेकाले उक्त क्षेत्रका बासिन्दा घाम अस्ताउनासाथ घरभित्र सुरक्षित हुने उपाय अपनाउन थाल्छन् । घाम अस्ताउनुभन्दा अगावै घर भित्रिने हतारो हुन्छ, कति बेला चितुवाको आक्रमणमा परिन्छ एकिन हुँदैन, उदयदेवका नरेश चन्दले भने, साँझ पर्दा घरआँगन सुनसान हुने भएकाले अबेर गाउँ पुग्ने पाहुनाले बास पाउनै मुस्किल छ । घरभित्र सुतेका र आँगनमा खेल्दै गरेका बालबालिकामाथि चितुवाले आक्रमण गर्ने गरेकाले बैतडीको तल्लो स्वराड क्षेत्रका सर्वसाधारण त्रसित बनेका हुन् । महिनैपिच्छे समस्या दोहोरिँदै जाँदा प्रशासनलाई गुहारेका स्थानीयले नरभक्षी चितुवाको समाधानमा सुरक्षाको वैकल्पिक उपाय खोज्दै आएका छन् । स्वराड क्षेत्रका उदयदेव, विशालपुर, आमचौरा, गिरेगाडा, पञ्चेश्वर, कुलाव, शिवनाथ र महाकाली गाविसमा चितुवाले आक्रमण गर्दै आएको हो । ५ वर्षयता चितुवाले ८ गाविसमा २ महिला र २३ बालबालिकाको ज्यान लिइसकेको छ । अधिकांश बालबालिका आँगनमा खेलिरहेका बेला आक्रमणमा पर्ने गरेका छन् । ०६९ असोजमा चितुवाले विशालपुरमा एक बालिकाको ज्यान लिएको थियो । त्यसयता ३४ महिनाको अन्तरमा आक्रमण गर्दै आएको छ । असोजयता भने घटना भएको छैन । घरभित्रै पसेर बालबालिकालाई तानेर लगेको छ, महाकाली ६ का मोहन चन्दले भने, अहिले अँध्यारो नहुँदै घरका झ्यालढोका बन्द गरेर बस्न थालेका छौं । बर्खाको सिजनमा चितुवाको आक्रमण बढी हुने गरेको छ । स्थानीयले सुरक्षाको माग गरेपछि हिंस्रक चितुवा नियन्त्रण गर्न प्रशासनले प्रहरी र वन कर्मचारीको टोली खटाउँदै आएको छ । तर, समाधान भने निस्कन सकेको छैन । निर्धक्क हिंडडुल गर्ने स्थानीय अँध्यारो भएपछि हिंड्न छाडेको ५ वर्ष बितिसक्यो । स्वराड क्षेत्रका होटलमा बास बस्ने पाहुनालाई पनि सञ्चालकले राति एक्लै बाहिर ननिस्न सुझाव दिने गर्छन् । चितुवाको खोजीमा ०६९ यता ५ पटक आधा दर्जन टोली खटाउँदासमेत उपलब्धि हासिल हुन सकेको छैन । प्रहरी टोली लगातार ३ महिना प्रभावित गाउँमा बस्दा पनि चितुवा फेला पार्न सकेन । चितुवा गाउँमा पसेका बेला टाढाबाट मार्ने उपकरण र औजार नहुँदा नजिक पुग्दा भागिसक्ने भएकाले रित्तो हात फर्कनुपरेको टोलीमा खटिएका एक प्रहरीले बताए । ती प्रहरीले भने, मृग खोजेझंै चितुवालाई ढुकेर बस्यौं, तर कुनै उपाय नभएपछि फर्कियौं । वन्यजन्तु विशेषज्ञको टोलीले आहारको कमी, घरआँगन अँध्यारो हुनुलगायत कारणले चितुवा हिंस्रक भएको औंल्याएको थियो । उक्त तथ्यका आधारमा वन कार्यालयले सुरक्षाका लागि पीडित परिवारलाई सोलार वितरणका साथै विद्यालय तथा समुदायस्तरमा सचेतनामूलक कार्यक्रम सञ्चालन गर्दै आएको छ ।"
शिक्षाको निर्देशन बेवास्ता,"गुल्मी काजमा खटिएका शिक्षकले जिल्ला शिक्षा अधिकारीकै निर्देशन अटेरी गरेपछि जिल्लाको दुर्गम भेगमा रहेको एक विद्यालयमा पठनपाठन प्रभावित भएको छ । छापहिलेको मालिका प्राविका स्थायी शिक्षक मेघनाथ अर्याललाई जिल्ला शिक्षा कार्यालयले एक वर्षअघि अर्जैको अर्जै माविमा काजमा खटाएको थियो । कार्यालयले मंसिर २ मा काज फिर्ता गरेको पत्र पठाए पनि उनी अहिलेसम्म मालिका फर्किएका छैनन् । शिक्षक अभावले ६० विद्यार्थीको पठनपाठन प्रभावित भएको हो । विद्यालयमा अहिले प्रधानाध्यापक माया अर्याल मात्र छिन् । अर्जै माविमा दरबन्दीका शिक्षक हाजिर भएपछि मेघनाथलाई फिर्ता बोलाइएको थियो । विद्यालयले पटकपटक पत्राचार गरेको र फोनमा समेत सम्पर्क हुन नसकेपछि शिक्षा कार्यालयमै गुनासो गरेको प्रधानाध्यापक अर्यालले बताइन् । ६० विद्यार्थीलाई एक्लै पढाउन समस्या छ, उनले भनिन्, तर मेघनाथ सर तीन महिनादेखि नै सम्पर्कमा हुनुहुन्न । शिक्षा नियमावलीअनुसार दरबन्दीका शिक्षक हाजिर भएपछि सट्टा शिक्षक स्वत: आफ्नो दरबन्दीमा फिर्ता हुनुपर्छ । शिक्षक अर्याल भने शिक्षाको निर्देशन पाए पनि विद्यालयले सरुवाको रमानापत्र नदिएकाले रोकिएको बताउँछन् । मैले रमानापत्र नै पाएको छैन, उनले भने, निर्देशन अटेर गर्न खोजेको होइन । जैसीथोकको पाञ्चायन माविले २ वर्षअघि प्रकाशन गरेको शिक्षक आवश्यकताको सूचनामा १ जनाको मात्र आवेदन पर्यो । दुई जना विषयविज्ञले कापी जाँच्दा परीक्षार्थी अनुत्तीर्ण भए । परीक्षार्थीले पुन: सम्परीक्षणका लागि शिक्षामा निवेदन दिए । शिक्षाले सम्परीक्षण गर्न निर्देशन दिए पनि व्यवस्थापन समितिले नमानेपछि अहिलेसम्म शिक्षक भर्ना हुन सकेका छैनन् ।अमरपुरको गोविन्दरत्न निमाविकी अस्थायी शिक्षिका विमला भुसालले करार सम्झौताअनुसार काम नगरेको भन्दै सम्झौता नवीकरण नगरिएपछि शिक्षा कार्यालय र व्यवस्थापन समितिबीच चर्को द्वन्द्व छ । व्यवस्थापन समितिले कात्तिक २८ गतेदेखि विद्यालयमा हाजिर नहुनु भन्दै करार नियुक्ति नवीकरण नगरी अवकाशपत्र दियो । त्यसको विरोधमा उनले शिक्षा कार्यालयमा उजुरी गरिन् । शिक्षा कार्यालयले मौखिक आदेश दिँदै शिक्षिकालाई हाजिर गराउन निर्देशन दिए पनि व्यवस्थापन समितिले त्यसको पालना गरेन । निर्देशन पालना नगरेको भन्दै शिक्षाले विद्यालयका प्रअ तिलक केसीलाई नै शिक्षा कार्यालयमा काजमा बोलायो । व्यवस्थापन समिति अध्यक्ष गोपाल केसीले शिक्षाले समितिको अधिकारमाथि हस्तक्षेप गरेको आरोप लगाए । शिक्षिका भुसालले भने विद्यालयमा दरबन्दीअनुसार पूरै तलब माग गर्दा अन्य आरोप लगाएर नियुक्ति नवीकरण नगरिएको बताइन् । शिक्षकका पेसागत संगठन र राजनीतिक दलको आडमा हुने हस्तक्षेपले सिंगो शिक्षा क्षेत्र समस्याग्रस्त छ । राजनीतिक आड पाउने समिति र शिक्षकले कार्यालयकै निर्देशन अटेरी गर्दा सानो समस्या पनि वर्षौं लम्बिने गरेको छ । सुरुमा समस्या सामान्य हुन्छ, एक विद्यालय निरीक्षक भन्छन्, जब राजनीति जोडिन्छ, अनि समस्या विकराल बन्दै जान्छ । जिल्ला शिक्षा अधिकारी मित्रमणि खनालले कतिपय स्थानमा समस्या देखिए पनि समाधानका लागि पहल भइरहेको बताए । निर्देशन अटेरी गर्ने नै भन्ने त छैन, उनले भने, हामीले धेरै समस्या समाधान गरिसक्यौं ।"
शिक्षक अभाव,"रोल्पा विद्यालय तथा विद्यार्थी संख्याको अनुपातमा जिल्लामा सबै तहमा गरी करिब ७ सय दरबन्दी शिक्षक अभाव रहेको पाइएको छ । विद्यार्थी संख्या अनुसार शिक्षक पूर्ति नहुँदा शैक्षिक अवस्था खस्कँदो छ । जिल्ला शिक्षा कार्यालयका अनुसार विद्यालय संख्या निरन्तर बढिरहे पनि त्यसअनुसार शिक्षक दरबन्दी नथपिँदा समस्या निम्तिएको जनाएको छ । कक्षाकोठामा शिक्षक उपस्थित गराउन नसक्दा शैक्षिक स्तर बर्सेनि खस्कँदो रहेको उसको भनाइ छ । रोल्पामा अहिले स्थायी दरबन्दीका १ हजार ४५ शिक्षक छ । सबै तहमा करिब ९० हजार विद्यार्थी छन् । यस हिसाबले करिब २ हजार शिक्षक दरबन्दीको आवश्यकता छ । अहिले करिब १ हजार ३ सय ३४ जना शिक्षक कार्यरत छन् । जिल्लामा सामुदायिक चार सय सात, निजी ३० विद्यालय र तीन वटा क्याम्पस छन् । शिक्षक र विद्यार्थीको संख्याबीच ठूलो अन्तर रहेकाले दरबन्दी थप्न पटकपटक पहल गरे पनि सफल हुन नसकेको जिशिअ चिरञ्जीवी पौडेलले बताए । रोल्पामा प्रावि तहमा ८ सय ४१, निमाविमा १ सय ४१ र माविमा ६३ शिक्षकको मदरबन्दी स्थायी छ । त्यसबाहेकका शिक्षक अस्थायी र राहत प्रक्रियामा कार्यरत छन् । अधिकांशलाई स्थानीय निकायको बजेट र गाउँलेहरूले चन्दा संकलन गरेर जुटाएको रकमबाट तलब दिने गरिएको छ । जिल्ला शिक्षा कार्यालयमा कर्मचारी अभाव भएकाले सबैतिर अनुगमन गर्न नसकिएको जिशिअ पौडेलले बताए । थोरै कर्मचारीले अनुगमन गर्न भ्याउँदैनौं । चाहेर पनि शैक्षिक गुणस्तर वृद्धि गर्न सकिएको छैन, उनले भने । पौडेलका अनुसार कार्यालयमा आवश्यक आधा दर्जन अधिकृतमध्ये एक जना मात्र छन् । रोल्पामा दरबन्दी भए पनि कर्मचारी सोर्सफोर्स लगाएर राजधानी लगायतका सुगम स्थानमा काजमा खट्ने प्रवृत्ति छ । यसैगरी जिल्लाका १६ वटा स्रोतकेन्द्रमा खटाइएका स्रोतव्यक्तिले समेत प्रभावकारी काम गर्न नसकेको पौडेलको भनाइ छ । योजना अभाव तथा कर्मचारी कमीका कारण शिक्षक र अभिभावकलाई तालिमसम्म दिन पाइएन, उनले भने । कुल साक्षरता प्रतिशत ९७२४ रहेको जिल्लामा ३ सय ५२ बालविकास केन्द्र तथा ४५ वटा सामुदायिक अध्ययन केन्द्र छन् । रोल्पामा अहिलेसम्म जिल्ला शिक्षा समिति गठन हुन सकेको छैन ।"
"निर्वाचन हुन्छ, तयारीमा जुट्नुस्","चितवन प्रधानमन्त्री पुष्पकमल दाहालले आशंका छाडेर निर्वाचन तयारीमा जुट्न आग्रह गरेका छन् । आंशका पैदा गर्न जरुरी छैन, हरहालतमा निर्वाचन हुन्छ, रोक्न सकिँदैन, बुधवार चितवन प्रर्दशनी केन्द्रको शिलन्यास गर्दै उनले भने, निर्वाचन हुन्छ भन्ने खबर सबैलाई सम्प्रेषण गरिदिनुस् । उनले क्याविनेटबाट निर्णय गरेर निर्वाचन प्रंक्रियाको तयारी सुरु गर्न आयोगलाई निर्देशित गरिएको बताए । यो भनेको अनिश्चितकाल होइन, त्यो समय वैशाखजेठ हो, उनले भने, गते भनिएको छैन, अझै पनि सबैलाई समेटेर चुनावमा लान चाहेका छौं । देशलाई विखण्डन गर्न खोज्ने र अलग देशका कुरा गर्ने प्रवृत्तिमाथि कुनै हालतमा छुट दिन नसकिने उनले बताए । दुनियाँमा त्यस्तो कुनै देश छैन जसले अलगावको कुरा गरेर हिंड्नेहरूलाई छुट दिन सकोस्, प्रधानमन्त्री दाहालले भने, अहिले लोकतन्त्रको जमानामा आएर देश टुक्रयाउने कुरा गर्नेलाई छुट दिन सकिँदैन । यो कुरामा सरकार कठोर रूपमा प्रस्तुत भएको छ । अहिलेको सरकारलाई मधेस, पहाड, हिमाल जोड्ने ऐतिहासिक जिम्मेवारी रहेको उनको भनाइ थियो । तीन तहको निर्वाचन गर्न सकिएन भने घोषणा गरेको संघीय लोकतान्त्रिक गणतन्त्रको संविधान आफैं लावारिस हुने खतरा पैदा हुनेतर्फ प्रधानमन्त्री दाहालले सचेत गराए । त्यतिबेला हुन सक्ने राजनीतिक भूमरी निकै भयानक पनि हुन सक्छ, उनले भने, त्यसको बोध मलाई गहिरो गरी भएको छ, मलाई कहिलेकाहीं साथीहरूले बडो हल्काफुल्का ढंगले प्रधानमन्त्रीले चुनाव गर्ने बेला कहाँ संशोधन विधेयक भन्दा अनौठो लाग्छ । बुधबार बिहान भरतपुर विमानस्थलमा प्रेस सेन्टर नेपालले गरेको पत्रकार भेटमा दाहालले मधेसी मोर्चासित कुरा मिल्नेबित्तिकै निर्वाचनको मिति घोषणा गर्ने बताएका थिए । निर्वाचनमा मोर्चा र अरू दललाई सामेल गराउनुपर्छ, उनले भने, त्यसका लागि केही प्राविधिक कठिनाइ भएकाले निर्वाचन हुने मिति नभनिएको हो । मोर्चासित वार्ता चलिरहेको दाहालले स्पष्ट पारे । उनीहरूसित एकखालको समझदारी बनेपछि मिति तोक्दा ठीक हुने उनको भनाइ थियो ।"
बाबुछोरालाई जन्मकैद,"अर्घाखाँची कल्पना भुसाल हत्या अभियोगमा पक्राउ परेका धनचौर रातमाटाका बाबुछोरालाई जिल्ला अदालतले सर्वस्वसहित जन्मकैदको सजाय सुनाएको छ । गणेशकुमार भुसाल र उनका पिता खेमराजलाई जिल्ला न्यायाधीश केशवप्रसाद बास्तोलाको इजलासले मंगलबार उक्त सजाय फैसला गरेको हो । गत असोज १८ को राति घर नजिकैको चौरमा गणेशले मुडकीले कञ्चटमा हिर्काउँदा कल्पनाको घटनास्थलमै मृत्यु भएपछि पिताको सहयोगमा रातारात शव राप्ती खोलामा बगाइदिएका थिए । प्रहरीका अनुसार दसैंको सामान किनेर घर फिर्दै गरेकी कल्पनाको गणेशसँग भएको झगडाले उग्र रूप लिएपछि घटना भएको थियो । कल्पना र गणेश हाडनाता साइनोका भए पनि लामो समयदेखि प्रेम सम्बन्धमा थिए । मत्यु भएपछि बाबुको सहयोगमा राति बोरामा बोकेर शव राप्तीमा बगइदिएको गणेशले स्वीकारेको प्रहरीको बयानमा उल्लेख छ । कृष्णनगरमा होटल व्यवसाय गर्ने श्रीमान्सँग भन्दा गणेशसँग राम्रो सम्बन्ध भएकाले कल्पना धनचौर बस्दै आएकी थिइन् । गणेशकी पत्नी सरकारी जागिरमा अर्काे गाउँमा डेरा गरी बस्छिन् । असोज १९ मा कल्पनाकी बहिनी चन्दा खनालले दिदी हराएकाले खोजी गरिदिन अनुरोध गरेपछि प्रहरीको टोली दुई दिनपछि धनचौर पुगेको थियो । दुवैजनाको सम्बन्ध, मोबाइलको कल डिटेल र अनुसन्धान गर्दा गणेशले हत्या गरेको खुलेपछि घटनाको चौथो दिन प्रहरीले बाबुछोरालाई पक्राउ गरेको थियो । घटना थाहा पाएर पनि लुकाउने प्रयास गरेको भन्दै गणेशकी आमा चमकला र श्रीमती कमला आचार्यलाई मुलुकी ऐन ज्यान सम्बन्धीको महल २५ नम्बरबमोजिम जिल्ला अदालतले २०२० रुपैयाँ जरिवाना गरेको छ ।"
आयोगको म्याद थप्न माग,"नेपालगन्ज बाँकेका द्वन्द्वपीडितले यथाशक्य छिटो उजुरीमा छानविन गरी दोषीमाथि कारबाही र पीडितलाई न्याय दिलाउन सत्यनिरुपण तथा मेलमिलाप आयोगको म्याद थप्न सरकारसँग माग गरेका छन् । उनीहरूले दोषीमाथि कारबाहीसंगै पीडितलाई न्याय तथा परिपुरण सुनिश्चित गर्न आवश्यक ऐन पारित गर्न र सक्रियता बढाउन सरकारको ध्यानाकर्षण गराएका छन् । द्वन्द्व प्रभावित महिलाको संगठन निष्पक्षका तर्फबाट बुधबार प्रेस विज्ञप्ति जारी गरी आयोगको मापदण्ड खारेजी भएकोमा खुशी जाहेर गरिएको छ । द्वन्द्वकालिन घटनाका अपराधमा छानबिन गर्न गठित आयोगले एकथरी उजुरीमाथि छानबिनै नगर्ने गरी गत साउन ४ गते बनाएको मापदण्ड सर्वोच्च अदालतले माघ १९ गते खारेज गरेको थियो । पीडित परिवारले द्वन्द्वबाट घाईते तथा अपाङताको प्रतिशतबारे पुन:मूल्यांकन गरी उनीहरूको सहज औषधि उपचार र उचित राहत व्यवस्थाको माग गरेका छन् । अझै पनि द्वन्द्व प्रभावित व्यक्ति तथा परिवार अन्तरिम राहत पाउनबाट वञ्चित भएका छन्, द्वन्द्वपीडितद्वारा जारी संयुक्त विज्ञप्तिमा भनिएको छ छुटेकालाई तत्काल राहत र सबै द्वन्द्वपीडितलाई बिनाभेदभाव परिचयपत्र वितरण गर्न सरकारसँग माग गर्दछौं ।"
सीमा नदीका तुइन झिकिए,"दार्चुला भारतीय सुरक्षाकर्मीले सीमा नदी महाकालीमा रहेका अस्थायी तुइन झिकेको छ । भारतको उत्तराखण्डमा फागुन ४ गते हुने विधानसभा निर्वाचनलाई लक्षित गरेर तुइन झिकिएपछि दार्चुला सदरमुकाम उत्तरका स्थानीयलाई आउजाउमा निकै सास्ती भएको छ । पुल नहँुदा तुइनको विकल्प छैन । सदरमुकाम खलंगा आउजाउ गर्न पनि तुइनकै सहारा चाहिन्छ ।सबै तुइन काटेपछि दैनिक उपभोग्य सामग्री ल्याउन पनि कठिनाइ भएको दुहु क्षेत्रका स्थानीयले बताए । सीमा पारिको भारतीय क्षेत्रमा त्यहाँका सुरक्षाकर्मीले नियमित बाक्लो गस्ती गरिरहेका छन् । झोलुंगे पुल रहेका आउजाउका वैधानिक खलंगा, जौलजिबी र दत्तु नाकामा सुरक्षा जाँचमा कडाइ गरिएको छ । त्रिदेशीय सीमा क्षेत्र भएकाले अन्यत्रको तुलनामा सुरक्षा संवेदनशीलता बढी रहेकाले त्यहीअनुरूप सतर्कता बढाएको भारतीय सुरक्षाकर्मीले बताएका छन् ।दुहु क्षेत्रका ब्यास, राप्ला, सुन्सेरा, धौलाकोट र हुतीलगायत गाविसमा उब्जनी कम हुने भएकाले खाद्यान्नका लागि भारतीय बजारमा निर्भर रहनुपर्ने बाध्यता छ । अहिले तुइन काटिँदा ठूलो दु:ख भोग्नुपरेको हुतीका स्थानीय रघुवीरसिंह भण्डारीले बताए । यहाँका अधिकांश बासिन्दा दिउँसो भारतमा ज्यालादारी काम गरी साँझ घर फर्किन्छन् । त्यहींबाट चामल, दाललगायतका उपभोग्य सामग्री ल्याएर छाक टार्छन् । दिउँसो सीमावर्ती बजारमा मजदुरी गरेर साँझका लागि चामल जोहो गर्नेहरू समस्यामा परे, भण्डारीले भने । यसअघि निर्वाचन आसपास केही दिन मात्रै सीमामा यसरी कडाइ गरिन्थ्यो । अहिले निर्वाचन हुनुभन्दा २० दिनअघिदेखि नै सुरक्षामा कडाइ गरिएको स्थानीयले बताए । दार्चुला सदरमुकाम खलंगास्थित पुलघाटको नेपालभारत जोड्ने झोलुंगे पुलमा भारतीय सीमा सुरक्षा बल (एसएसबी) ले तालिमप्राप्त कुकुर प्रयोग गरेर जाँचमा कडाइ गरेको छ । दत्तु र जौलजिवीमा पनि खानतलासी बढाएको हो । ७२ घण्टा बन्द हुनेनिर्वाचन अवधिमा नेपालभारत सीमा ७२ घण्टा बन्द गर्ने सहमति भएको छ । नेपालभारत दुवै देशका अधिकारीहरूबीच बिरामी आवतजावत र अत्यावश्यकीय कामका लागि आपसी समन्वयमा नाका खोल्न सकिने सहमति भएको दार्चुलाका प्रमुख जिल्ला अधिकारी वासुप्रसाद कोइरालाले बताए ।"
हराएका छोरा फेसबुकमा भेटिए,"प्यूठान खुङ ९ सुन्दरमेलाका चेतमान थापा १५ वर्षदेखि परिवारको सम्पर्कमा थिएनन् । छोरा हराएको भन्दै बाआमाले माया मारिसकेका थिए । मंगलबार अकस्मात फेसबुकमार्फत छोरा सम्पर्कमा आएपछि थापा परिवारमा खुसीको सीमै छैन । परिवारका सबै सदस्य घरमा भेला भएर खुसियाली साटासाट गरे । चेतमानका भाइ एलबी थापासँग फेसबुकमार्फत सम्पर्क भएको हो । त्यसपछि दुई भाइले फोनमा कुरा गरेका थिए । लामो समयदेखि बेपत्ता रहेका दाइसँग कुरा भयो । नेपाली भाषा र लवज नै भुलिसकेछन्, एलबीले भने, बुधबार बिहान घरमा आमासँग पनि कुरा गराएँ । १५ वर्षपछि छोरा भेटिएकोमा निकै खुसी लागेको आमा यमाकुमारीले बताइन् । १० कक्षामा पढदापढदै छिमेकीसँग कामका लागि भारत गएको थियो, उनले भनिन्, गाडी चलाउने काम गर्छ भन्ने मात्र सुनेकी थिएँ । सम्पर्क नहँुदा जिउँदै होला कि भन्ने आशा मारेका थियौं ।माया मारेको छोरासँग कुरा हुँदा उनले हर्षका आँसु झारिन् । भारत गएको दुई वर्षपछि उनी हराएको भन्दै छिमेकीले कोठाका सम्पूर्ण सरसामान घरमा ल्याइदिएपछि परिवारले छोराको माया मारिसकेको थियो । पहिले चिठी पठाउँछ कि भनेर दैनिक हुलाक जान्थ्यौं, बुबा चित्रबहादुरले भने, तर वर्षांै बित्दासमेत सोधखबर नभएपछि माया मारेका थियौं । हुलाकको जमाना गएपछि मोबाइल आउँदा कतै फोन गरी पो हाल्छ कि भन्ने आशा परिवारलाई लाग्थ्यो । थापा भन्छन्, अहिले फेसबुकमा पो भेटिएछ दसैंमा आउँछु भन्दै थियो । चाँडै आउन भनेका छौं । उनले छोरालाई कतिबेला देखु भन्ने लागेर माइलो छोरालाई लिन पठाउने निधो गरेको बताए । सुरुमा भारतको नागालेन्डमा काम गरेका चेतमान अहिले बैंग्लोरमा छन् ।"
सडकले बिथोलिँदै पदयात्रा,"मुस्ताङ सडक निर्माणले पदमार्ग मेटिन थालेको छ । पदमार्ग अवरुद्ध हुनेगरी सडक निर्माण भएपछि पर्यटक घटने भन्दै व्यवसायीले चिन्ता व्यक्त गरे । कच्ची सडकमा चलेका सवारीले धूलो धुँवा उडाउँदा पदयात्रीले हैरानी खेप्नुपरेको छ । मोटर गुड्ने र ट्रेकिङ जाने एउटै बाटो परेपछि घुमफिरका लागि आउने पर्यटक मारमा छन् । केही सडक खण्डमा मोटर गुड्ने र पर्यटक हिँड्ने रुट एउटै परेको हो । जोमसोमदेखि कागबेनी जाने सडकमा दिनहुँ सवारी गुड्छन् । यही सडक भएर उपल्लो मुस्ताङ जाने पर्यटक धूलोबाट जोगिन मुख छोप्दै हिँडेका देखिन्छन् । केही स्थानमा मात्र अलग पदमार्ग छन् । सडक निर्माण गर्दा पुरानो पदमार्गलाई फराकिलो बनाइएको छ । सडक बनाउँदा नयाँ ठाउँ प्रयोग गरेर पुरानो पदमार्ग कायम राख्नुपर्ने पर्यटन व्यवसायीको माग छ ।यहाँ आउने पर्यटक ट्रेकिङ रुटबाट आउन रुचाउँछन्, घाँसाका होटल व्यवसायी विशाल शेरचन भन्छन्, ट्ेरकिङ आउने पर्यटकका लागि मोटर गुड्ने सडकले असर पार्यो । सडक निर्माण गरे पनि ट्रेकिङ रुट छुन नहुने उनले बताए । हिमाली क्षेत्रतिर घुम्न आउने पर्यटकलाई मोटर चढ्न रहर लाग्दैन, हिँडेरै घुम्ने भएकाले मोटर चल्ने सडक र ट्रेकिङ रुट अलग हुनुपर्ने उनको माग छ ।कास्कीको नयाँपुल, घोरेपानी, म्याग्दीको तातोपानीदेखि जोमसोम हुँदै उपल्लो मुस्ताङसम्म पर्यटक घुमेर मनोरञ्जन लिने गरेका छन् । लमजुङको बेंसीसहर, खुदी, मनाङको चामेदेखि तिलिचो बेसक्याम्प हुँदै थोरङ्लापासबाट सोझै मुक्तिनाथ निस्कने बाटोबाट पर्यटकले ट्रेकिङ गर्दै आएका छन् । यिनै रुटका अधिकांश स्थानमा मोटर पनि चल्छन् । ठूला भीर र पहराका कारण अर्को वैकल्पिक रुट छैन । ट्ेरकिङ रुट जोगाउन व्यवसायीले पदयात्रा संरक्षण क्षेत्र घोषणाको माग राख्दै आएका छन् । हामीले हाम्रा प्राकृतिक रुट जोगाउन अभियान नै सुरुवात गरेका छौं, ट्रेकिङ व्यवसायीको संस्था टान पोखराका अध्यक्ष दीपकराज अधिकारीले भने, ट्रेकिङ आउने पर्यटकलाई मोटरबाटोले ठूलो असर पुर्याएको छ । विकास निर्माण पनि होस्, पुरानो रुट पनि नबिग्रियोस् भनेर अभियान सुरु गरिएको उनले बताए । पर्यटन मन्त्रालयलाई पदयात्रा संरक्षणका लागि ज्ञापनपत्र बुझाइएको छ । सरकार ट्रेकिङ रुट जोगाउन गम्भीर बनोस् भन्दै ज्ञापन दिइएको हो ।पदमार्गको पहिचान मेटिन नदिन जोमसोममा अन्नपूर्ण संरक्षण क्षेत्र आयोजनाले केही स्थानमा सांकेतिक बोर्ड राख्ने काम सुरु गरेको छ । पर्यटकले ट्रेकिङ रुट मेटिएको भन्दै गुनासो गर्न थालेपछि जोमसोम वरपरका पदमार्गमा यस्ता बोर्ड राखिएका हुन् । हामीले ठिनी गाउँदेखि याकखर्क लेक, ढुम्बाताल, छैरोगाउँ, मार्फालगायतका रुटमा सांकेतिक बोर्ड राखिसकेका छौं, एक्याप जोमसोमकी रेन्जर धनु गुरुङले भनिन्, पर्यटकलाई ट्ेरकिङ रुट पहिचान गर्न सजिलो होस् भनेर बोर्ड राखिएको हो । अझै केही स्थानमा बोर्ड राख्ने तयारी छ । पर्यटन व्यवसायीले मोटरबाटोका कारण ट्रेकिङ रुटमा पर्ने होटल व्यवसायी मर्कामा परेको गुनासो गर्दैआएका छन् । मोटर गुड्न थालेपछि बेनीदेखि जोमसोमका बीचमा पर्ने होटल व्यवसायी विस्थापित हुने क्रम बढेको छ । घुम्न आउने पर्यटक बेनीबाट सोझै मोटर चढेर जोमसोम पुग्ने भएकाले यो रुटका होटलमा व्यापार हुन नसकेको व्यवसायी शेरचनले बताए । ट्ेरकिङ व्यवसायलाई प्रवद्र्धन गर्न सके वर्षांैदेखि चलेका होटलले निरन्तरता पाउने उनको भनाइ छ ।अनावश्यक सडकमा रकमदोरम्बा (रामेछाप) चालू अवस्थाकै सडक मर्मत गरे स्थानीयलाई सुविधा पुग्ने भए पनि अर्को सडक बनाउने नाममा करोडौं रुपैयाँ सक्न लागिएको पाइएको छ । गाल्वाबाट दोरम्बासम्म जाने सडक हुँदाहुँदै छेउबाटै नयाँ सडक बनाउन लागिएको हो । उक्त खण्डअन्तर्गत अग्लेश्वरी भीरमा गाडी गुडाउन समस्या छ । त्यही सडक व्यवस्थित पार्दा सबैलाई सहज हुने अवस्था रहे पनि नयाँ सडकलाई प्राथमिकता दिइँदै छ । अग्लेश्वरीमा भने भिर काटेर सडक केही चौडा बनाउने जनाइएको छ । अग्लेश्वरीको माथिल्लो बक्स कटिङबाट अर्को भीर फोरेर नयाँ सर्भे गरिएको छ । नयाँ सडक बनाउँदा लाभ लिने बस्ती छैन । जिल्ला विकास समितिअन्तर्गत स्विस लगानीको स्थानीय सडक सुधार कार्यक्रमले नयाँ सडक बनाउन लागेको हो । कार्यक्रम संयोजक मानबहादुर मगरका अनुसार स्थानीयको मागबमोजिम नै नयाँ सडक बनाउन लागिएको हो । अग्लेश्वरीको भीर काटेपछि दोरम्बातर्फको सडकमा रहेका केही मोड सुधार गर्दा पहिलेकै सडक चल्ने अवस्था छ, उनले भने, तर स्थानीयले छोटो सडक मागेकाले तलबाट अर्को बनाउन लागिएको हो । उनका अनुसार नयाँ सर्भेअनुसार सडक झन्डै एक किमि छोटो हुनेछ । सवारी उकाल्नै हम्मे पर्ने अग्लेश्वरी उकालो सहज बनाउनेबारे भने बजेटको अवस्था हेरेर काम गर्ने योजना मगरले सुनाए । उकालामा पीसीसी या आरसीसी गर्ने योजना त छ तर बजेटले कति धान्छ, त्यहीअनुसार हुन्छ, उनले भने । उनका अनुसार भीरको सडक चौडा पार्ने र नयाँ सडक बनाउन १ करोड २० लाख खर्च गरिँदै छ । अग्लेश्वरी खण्डमा काम नगरी नयाँ ठाउँमा सडक बनाउँदैमा समस्या समाधान हुने देखिँदैन । त्यहाँ माटो काटेको र ढुंगा छापेको भरमा सवारी गुडाउन सकिँदैन, एक प्राविधिले भने, आरसीसी नै गर्नुपर्छ । बलौटे फुस्रो माटोमा हरेकजसो वर्ष मर्मत, सोलिङ हँुदै आए पनि समस्या ज्यँुका त्युँ छ । धेरै उकालो भएकाले गाडीले नतान्ने सवारी चालकले बताउँदै आएका छन् । उक्त सडकमा चल्ने टाटासुमोले यात्रु ओह्रालेर कठिनाइपूर्वक उकालो काट्ने गरेका छन् । स्थानीय हरिसिंह योञ्जनका अनुसार पहिलेको सडक अग्लेश्वरी महादेवको मन्दिरभन्दा माथि पट्टिबाट गएकाले तलबाट अर्को बनाउन थालिएको हो । मन्दिरभन्दा माथि सडक गयो, पहिले नै तलबाट बनाऊँ भन्दा अटेरी गरे, उनले भने ।"
निर्माणमा लापरबाही,"तनहुँ तोकिएको समयभन्दा एकदुई महिनापछि काम सकिनु नौलो कुरा होइन, तर यहाँका एक ठेकेदारले म्याद सकिएको ६ महिना बित्दा पनि काम नगरी लापरबाही गरेका छन् । कालोपत्रेका लागि तोकिएको म्याद सकिएको ६ महिना भइसक्दा पनि कुनै प्रगति नभएपछि जिविसले ठेकेदारलाई स्पष्टीकरण सोधेको छ । भीमाददेखि माझकोट हुँदै गजरकोट पुग्ने १७ किमि सिरिङ मार्ग कालोपत्रे गर्न ठेक्का लिएको निर्माण कम्पनीले काममा लापरबाही गरेपछि ७ दिनभित्र काम सक्ने आधार नदिए कारबाही गर्ने जिविसले चेतावनी दिएको छ । ८ करोड ७५ लाख रुपैयाँमा ठेक्का लिएको स्वच्छन्द, मना संयुक्त निर्माण सेवा ले चैत मसान्तसम्म काम सक्ने भरपर्दो आधार नदिए कारबाही प्रक्रिया अगाडि बढाउने प्रमुख जिल्ला इन्जिनियर राम पराजुलीले बताए । गत भदौमा काम सक्ने गरी ठेकेदार महेन्द्र अधिकारीले १८ महिने सम्झौता गरेका थिए । म्याद सकिएको ६ महिनासम्म पनि काम गर्ने लक्षण नदेखाएपछि कारबाही प्रक्रिया थाल्न बाध्य भयौं, पराजुलीले भने, अझै थपिएको म्यादमा पनि काम सक्ने तयारी ठेकेदारबाट भएको छैन । वर्षातमा हिलाम्मे र हिउँदमा धुलाम्मे सडकमा हिंड्न बाध्य स्थानीयले पटकपटक जिविसमा धर्ना दिन थालेपछि कारबाही प्रक्रिया थालिएको उनले बताए । पृथ्वी राजमार्गको खैरेनीटारदेखि भीमाद हुँदै नवलपरासीको महेन्द्र राजमार्गमा जोड्ने यो सडक निर्माण भएमा तराईबाट ६० किमिमा पोखरा पुग्न सकिन्छ । यसबाट समय पनि बचत हुने गाउँ सडक समन्वय समिति माझकोटका सचिव धनबहादुर थापाले बताए । कालोपत्रे गर्नका लागि दायाँबायाँ नाली निर्माण गर्ने र सडक चौडा पार्ने कुनै काम भएको छैन, उनले भने । वर्षौंअघि ट्रयाक खुले पनि अहिलेसम्म स्तरोन्नति नहुँदा तनहुँका एक दर्जन दक्षिणी गाविस, स्याङ्जा, पाल्पाको रामपुरलगायत नवलपरासीको पूर्वी भागका बासिन्दाले सास्ती खेप्दै आएका छन् ।सडकमा खाल्डैखाल्डा छन् । सडकका ठाउँठाउँमा थुपारिएको गिट्टीले सवारी सञ्चालनमा समेत कठिनाइ हुने गरेको छ । काम नभएपछि जिविस घेराउ पनि गरेका थियौं, थापाले भने, ठेकेदारलाई कारबाही गरी नयाँ सम्झौता गरेर काम थाल्न जरुरी छ । जिविसको बहुप्रतिष्ठित सडक आयोजनामध्ये भीमादरिसिङरानीपोखरीतर्फको यो सडकलाई सिरिङ मार्ग नामकरण गरिएको छ । पहिलो चरणमा १७ किमि खण्ड ओटासिल प्रकारको कालोपत्रे गर्ने ठेक्का भएको हो । यो सडक बने साबुंभगवती, घिरिङ, गजरकोटसम्म र पाल्पाको रामपुर हुँदै नवलपरासी पुग्न छिटो हुनेछ । ठेकेदार महेन्द्र अधिकारीले भने अघिल्लो वर्षको नाकाबन्दीले काममा ढिलाइ भएको दाबी गरे । काम थालेको छु, चैतसम्म सक्ने योजना छ, उनले भने । स्थानीय विकास अधिकारी बद्रीप्रसाद तिवारीले ठेकेदारले लापरबाही गरेको भन्दै संयुक्त अनुगमन टोलीले शून्य प्रगति देखाएपछि कारबाही गर्न बाध्य भएको बताए ।"
अदालतमाथि आक्रमणको राष्ट्रसंघद्वारा विरोध,"संयुक्त राष्ट्रसंघ संयुक्त राष्ट्रसंघीय सुरक्षा परिषद्ले अफगानिस्तानको राजधानी काबुलमा रहेको सर्वाेच्च अदालतको अगाडि भएको आतंककारी आक्रमणको निन्दा गरेको छ । अदालतमा भएको बम आक्रमणमा परी कम्तीमा २१ जनाको ज्यान थियो । मंगलबार बिहानै भएको आक्रमणमा परी ४० सख्त घाइते भएका थिए । संयुक्त राष्ट्रसंघको १५ सदस्यीय उक्त परिषद्ले मंगलबार विज्ञप्ति प्रकाशन गरी हमलाको निन्दा गरेको हो । विज्ञप्तिमा यस्तो मानवीय अपराधमा संलग्नलाई कडाभन्दा कडा कारबाही गर्नुपर्नेमा जोड दिएको छ । आक्रमण तालिवानले गरेको हो, जसले हमलाको जिम्मेवारी पनि लिएको छ । उक्त हमला अदालतमा भएको तीन वर्षयता तेस्रोपटक हो ।यसअघि तालिवानले अफगानिस्तानको सर्वाेच्च अदालतमा हमला गरेका थिए । मंगलबार पनि ती हमलाकारीले सर्वोच्च अदालतको परिसरमा नै उनीलाई लक्ष्य गरेर हमला गरेका थिए । सुरक्षा परिषद्को मंगलबार बसेको बैठकले हमलाप्रति दु:ख व्यक्त गर्दै मृतकप्रति श्रद्धाञ्जली र आफन्त तथा परिवारजनप्रति समवेदना व्यक्त गरेको छ । अफगानिस्तानमा हुने यस्ता मानवताविरोधी हमलाका मुख्य दोषीलाई कानुनी कारबाहीको दायरामा ल्याउन र कारबाही गर्न पनि परिषद्ले आग्रह गरेको छ । अफगानिस्तानमा पछिल्लो समयमा तालिवानले फेरि यस्ता आतंककारी हमलालाई तीव्रता दिन थालेका छन् ।"
बालबालिकाका लागि अन्धकारमय दिन,"न्युयोर्क २०१६ को वर्षलाई सम्भवत: सैन्य र राजनीतिक घटना क्रमका लागि सम्झिइनेछ । तर यो दोस्रो विश्वयुद्धयता बालबालिकाका लागि सबैभन्दा खराब वर्षका रूपमा पनि इतिहासमा अभिलेख गरिनु आवश्यक छ ।मृत, घाइते र विक्षिप्त अवस्थामा रहेका बालबालिकाका तस्बिरले लगभग दैनिक रूपमा समाचार भरिएका हुन्थे । आफ्नो घरमाथि बम खसालिएपछि स्तब्ध र रगताम्य भएर बसेको सानो बालक, भग्नावशेषबाट निकालिइरहेका साना शवहरू र अज्ञात बालबालिकाको मृत्युलाई इंगित गर्ने भूमध्यसागरको तटमा अवस्थित साना चिहानहरू । ती तस्बिर सशक्त र दर्दनाक छन् । तर पनि तिनले बालबालिकाले सामना गरिरहेको दु:खपीडाको परिमाणलाई कैद गर्न सक्दैनन् । सिरिया, यमन, इराक र दक्षिणी नाइजेरियाका वधस्थल देखि सोमालिया, दक्षिण सुडान र अफगानिस्तानका कम अभिलेख भएका तर त्रासपूर्ण युद्धग्रस्त क्षेत्रमा २४ करोडभन्दा बढी बालबालिका बसोबास गर्छन् । र, आफ्नो देशबाहिर बसोबास गर्ने वा आन्तरिक रूपमा विस्थापित ५ करोड बालबालिकामध्ये आधाभन्दा बढीलाई जबर्जस्ती विस्थापित गराइएको हो र आफ्नो जीवन तथा हकहितमा उनीहरूले नयाँ जोखिमको सामना गरिरहेका छन् ।लाखौं बालबालिका कुपोषित छन् र विद्यालयबाहिर छन् । लाखौं अवर्णनीय क्रूरताको साक्षी बनेका छन् र लाखौंलाई शोषण, दुव्र्यवहार र त्योभन्दा पनि नराम्रो व्यवहारले धम्काउने गरिन्छ । यो कथनी मात्र होइन र यो त वास्तविकता हो ।स्विडेनजस्ता देशहरूको सहयोगले र युनिसेफ पनि समावेश रहेको एउटा समन्वयकारी मानवीय प्रतिकार्य प्रणालीमार्फत काम गर्दै संयुक्त राष्ट्रसंघले आफूले सकेको स्थान र समयमा दु:खपीडा हटाउने काम गरिरहेको छ । तर बढ्दो र अन्तरसम्बन्धित संकटहरूको परिमाण र जटिलताका कारण त्यो प्रणालीले अहिलेसम्म नदेखिएको चुनौतीको सामना गर्नु परिरहेको छ । उग्रवादजस्ता नयाँ चुनौतीहरूले बालबालिकामाथिको जोखिम बढाउँदै उनीहरूसम्म पुग्न अझ बढी कठिन र खतारापूर्ण बन्दै गएको छ । यसैबीच, सशस्त्र समूहरूले विद्यालय, अस्पताल र घरलाई निसाना बनाउने क्रम बढ्दो छ, र त्यसले सर्वसाधारण व्यक्तिको पीडालाई बढाउने काम गरेको छ ।पीडालाई रोक्ने र मानव अधिकारको त्यस्तो बर्बर उल्लंघनलाई अन्त्य गर्ने सबैभन्दा निश्चित माध्यम भनेको ती द्वन्द्वहरूको राजनीतिक समाधान हो । तर त्यो आदर्श परिणामको अभावमा हामीले सबैभन्दा बढी जोखिममा रहेका बालबालिकासम्म पुग्न विद्यमान मानवीय सहायता प्रणालीको क्षमतालाई सुदृढ बनाउन आवश्यक छ ।झन्डै ७० वर्षअघि विश्वका नेताहरूले दोस्रो विश्व युद्धपछिको अकल्पनीय मानवीय संकटलाई सम्बोधन गर्न खाँचो भएकाहरूसम्म तत्काल सहायता पुर्याउने नयाँ निकायको निर्माण गरेका थिए । यी अन्तर्राष्ट्रिय निकायले द्वन्द्व, विपत् र विनाशभन्दा पनि सहकार्य, संवाद र परिणाममा आधारित भविष्यका लागि आधार खडा गर्ने काम गरे ।विश्व इतिहासमा त्यो एउटा महत्त्वपूर्ण मोड थियो, अहिले हामी त्यस्तै अर्को मोडमा आइपुगेका छौं । विगतका पुस्तालाई प्रेरित गरेको ऐक्यबद्धता र सिर्जनात्मकताको त्यही भावनालाई आज हामीले अवलम्बन गर्न आवश्यक छ, नयाँ निकायको गठन गरेर नभई हाम्रो आफ्नै समयका कठिन वास्तविकतालाई सम्बोधन गर्ने नयाँ तरिकाको खोज गरेर । सुरुवातका लागि हामीले विद्रोही पक्षको नियन्त्रणमा रहेका क्षेत्रमा वा अतिवादीको नियन्त्रणमा रहेका समुदायमा सहायताबाट वञ्चित बालबालिकासम्म पुग्न सक्ने हाम्रो क्षमता विस्तार गर्न तत्कालै नवीन उपायलाई अगाडि बढाउनुपर्छ । हामीले हरेक विकल्प प्रयोग गर्नेबारेमा विचार गर्नुपर्छ, जस्तै, खाद्यान्न र औषधि सामग्री ड्रोनको माध्यमबाट आपूर्ति गर्नेे र सम्बन्धित क्षेत्रको आवश्यकता र आपूर्ति गरिएको अवस्थाको अनुगमन गर्न र सहायताकर्मीलाई सुरक्षित राख्ने मोबाइल एप्पको विकास गर्ने । सुरक्षित, व्यवधानरहित मानवीय पहुँचको अर्को कुनै विकल्प नरहे तापनि, हामीले जोखिममा रहेका बालबालिकासम्म पुग्न हरेक पक्षको अध्ययन गर्न आवश्यक छ ।अझ विस्तृत रूपमा भन्नुपर्दा अल्पकालीन र दीर्घकालीन राहत उपलब्ध गराउन र हरेक रुपैयाँको सही उपयोग गरिएको सुनिश्चित गर्न सरकार र संस्थाबीचको समन्वयको काम अझ राम्रोसँग गरिनुपर्छ । दीर्घ संकटहरू बढ्दै गएको अवस्थामा मानवीय सहायता र विकाससम्बन्धी कार्यक्रमबीच सम्भव भएसम्मको सहकार्य समन्वय गरिनुपर्छ, किनभने दुई एकअर्काका पूरक हुन् । आपतालीन अवस्थालाई हामी कसरी सम्बोधन गर्छौं भन्ने कुराले भविष्यको विकास र स्थिरताका लागि आधार खडा गर्ने काम गर्छ । र, विकासमा हामीले जति लगानी गर्छौं भावी विपत्हरूविरुद्ध लड्ने शक्तिको विकास गर्न त्यति नै मद्दत गर्नेछ ।अन्त्यमा, हामीले उतारचढाव हुने आवश्यकतालाई पूरा गर्न सरकारले उपलब्ध गराउने महत्त्वपूर्ण अनुदानलाई समायोजन गर्ने तरिकालाई परिवर्तन गर्न आवश्यक छ । हालैका वर्षहरूमा अनुदान सहयोगका लागि आग्रह बढ्दै गइरहेको परिप्रेक्ष्यमा आन्तरिक रूपमा खर्च कटौती र मितव्ययीताको अवलम्बन गरिरहेका राष्ट्रहरूले वैदेशिक सहायताको औचित्य सावित गर्नुपर्ने अवस्था बढ्दो रहेको पाइन्छ । धेरै दातृ निकायले आफ्नो अनुदान रकम खास प्रयोजनका लागि विनियोजन गरेका छन् । पक्कै पनि मानवीय सहायता र विकासका प्रयास दुवैमा त्यस्तो रकम अत्यावश्यक छ तर आजको अनुमान गर्न नसिकिने वातावरणमा अझ बढी लचिलो, दीर्घकालीन आर्थिक सहयोग ज्यादै महत्त्वपूर्ण छ ।मूलभूत आर्थिक सहयोग भनेर चिनिने सहयोगले संरासंघ र गैरसरकारी संस्थालाई आपत्कालीन अवस्थामा बढी छिटो प्रतिकार्य गर्न र अझ बढी रणनीतिक रूपमा योजना बनाउन सक्षम बनाउँछ । मानवीय सहायताका आह्वान गर्दै राष्ट्रहरूले गर्ने सहयोग पर्खनुको सट्टा त्यस्तो आर्थिक सहयोगले हामीलाई सबैभन्दा खाँचो भएको अवस्थामा मानवजीवन बचाउने सहयोग उपलब्ध गराउन सक्षम बनाउँछ । यो सञ्चारमाध्मले उपेक्षा गरेको हुन सक्ने बर्सिएका संकटलाई सम्बोधन गर्न विशेष महत्त्वपूर्ण छ ।संयुक्त राष्ट्रसंघीय संस्थाहरूका लागि त्यस्तो लचिलो सहयोगको स्विडेनले धेरै लामो समयदेखि पैरवी गर्दै आएको छ किनभने त्यसले परिणाममा सुधार ल्याउँछ । यही कारणले स्विडेन सरकारले हालै मात्र युनिसेफको मूलभूत कोषका लागि २०१६ को रकमलाई दोब्बर गर्ने निर्णय गरेको छ । नयाँ विश्वव्यापी विकास एजेन्डामा विश्व एकसाथ काम गरिरहेको अवस्थामा यो अभ्यास विस्तार भई अन्य सरकारलाई पनि मानवीय राहत सहयोग र दिगो विकासका लागि उच्च गुणस्तरको आर्थिक सहयोग उपलब्ध गराउन प्रेरित गर्नेछ भन्ने हामीले आशा गरेका छौं । विश्वका सबैभन्दा संकटासन्न बालबालिकाको अधिकार, जीवन र भविष्यलाई हामीले संरक्षण गर्नुपर्छ । त्यो हामीले जति हदसम्म गर्छौं त्यति नै त्यसले हाम्रो साझा भविष्य निर्धारण गर्न पनि मद्दत गर्नेछ ।लेक युनिसेफका कार्यकारी निर्देशक र लोभिन स्विडेनकी उपप्रधानमन्त्री तथा अन्तर्राष्ट्रिय विकास सहयोग मन्त्री हुन् । (प्रोजेक्ट सिन्डिकेटरासस)"
अस्ट्रेलियामा नेपाली उम्मेदवार,"अस्ट्रेलिया पश्चिम अस्ट्रेलियामा अबको एक महिनापछि हुन लागेको संसदीय निर्वाचनमा एक नेपालीले उम्मेदवारी दिएका छन् । अस्ट्रेलियाको राजनीतिक दल ग्रिनको उम्मेदवारका रूपमा भुवन खडकाले उम्मेदवारी दिएका हुन् ।पश्चिम अस्ट्रेलियामा आगामी मार्च ११ मा संसदीय निर्वाचन हुँदै छ । विद्यार्थी भिसामा सन् २००८ मा अस्ट्रेलिया आएका खड्का संसदीय निर्वाचनमा उम्मेदवारी दिने पहिलो नेपाली हुन् । उनले नेपालमा जन्मिएको नेपाली युवाले अस्ट्रेलियाको संसदीय निर्वाचनमा उम्मेदवारी दिन पाउनु नेपाली समुदायका लागि गर्वको विषय भएको दाबी गरे । यसअघि मेलबर्नमा रहेका दुई नेपालीले स्थानीय काउन्सिलको निर्वाचनमा उम्मेदवारी दिएका भए पनि सफल हुन सकेनन् ।मैले सफलता पाउँछु, पाउँदिनँ यो यहाँका जनताले मलाई गर्ने विश्वासमा भर पर्छ, उनले कान्तिपुरसँग भने, तर विद्यार्थीका रूपमा आएको नेपाली युवाले संसदको निर्वाचनमा उम्मेदवार बन्नु ठूलो सफलता हो ।"
अन्तर्राष्ट्रिय रेडक्रसका ६ कर्मचारी मारिए,"अफगानिस्तान अफगानिस्तानको उत्तरी प्रदेशमा हतियारधारी अज्ञात व्यक्तिहरूले आक्रमण गर्दा बुधबार अन्तर्राष्ट्रिय रेडक्रसका ६ कर्मचारीको मृत्यु भएको छ । हतियारधारीहरूले जौजाङ प्रान्तमा स्थानीय समयअनुसार बिहान १० बजेतिर आक्रमण गरेको अन्तर्राष्ट्रिय रेडक्रसका काबुलस्थित प्रवक्ता रमिन अयाज अहमदले बताए । दुर्भाग्यवस जौजाङ प्रान्तमा भएको अप्रिय घटनामा हाम्रा ६ जना कर्मचारीको मृत्यु भएको छ, उनले भने । जौजाङ प्रान्तका गभर्नर लुटफुल्लह अजिजले घटनाको पुष्टि गरेका छन् । इस्लामिक स्टेट (आईएस) समर्थित लडाकुहरूको समूहले अन्तर्राष्ट्रिय रेडक्रसका ८ जना कर्मचारीलाई अपहरण गरेकोमा ६ जना मृत्यु भएको अवस्थामा भेटिएका थिए भने २ जना अज्ञात अवस्थामा छन्, गभर्नर अजिजले भने । घटनाका पीडित सबै फगानिस्तानका हुन् । आक्रमणकारीहरूको खोजीका लागि प्रहरीले सुरक्षा कारबाही तीव्र बनाएको छ । घटनास्थल अफगानिस्तानको राजधानी काबुलदेखि ३ सय ९० किमि उत्तरमा पर्छ ।"
पाकिस्तानमा ६३ को भूकम्प,पाकिस्तान पाकिस्तानमा बुधबार बिहान सबेरै ६३ रेक्टर स्केलको भूकम्प गएको छ । भूकम्पबाट मानवीय र सम्पत्ति क्षतिको कुनै समाचार प्राप्त भएको छैन । अमेरिकी भौगोलिक सर्वेक्षण संस्थाले स्थानीय समयाअनुसार बुधबार बिहान ३:०३ बजे गएको भूकम्प केन्द्रबिन्दु दक्षिणपश्चिमी तटीय सहर पास्नीबाट २३ किमि टाढा रहेको जनाएको छ । रोयटर्सका अनुसार पास्नीको जनसंख्या करिब ४ लाख छ । २०१५ को अक्टोबरमा पाकिस्तानी र अफगानिस्तानको सीमा क्षेत्रमा गएको ७५ रेक्टर स्केलको भूकम्पबाट करिब ४ सय व्यक्तिको मृत्यु भएको थियो । २००५ को अक्टोबर ८ मा पाकिस्तानको नियन्त्रित कश्मीरमा गएको ७६ रेक्टर स्केलको भूकम्पबाट करिब ७३ हजार व्यक्तिको ज्यान लिएको थियो र करीब तीन लाख ५० हजार व्यक्ति घरवारविहीन थिए ।
मलेसिायमा डुंगा पल्टिँदा १३ बेपत्ता,कालालाम्पुर मलेसियाको सबाह प्रदेशको पूर्वी क्षेत्रमा पर्ने समुद्रमा बुधबार बेलुका ६ बजे डुंगा पल्टिँदा १३ बेपत्ता भएका छन् । हराएकाको खोजी कार्य भइरहेको स्थानीय सुरक्षा अधिकारीहरूले बताएका छन् । ढुंगाबाट सकुशल निस्केका दुई यात्रुका अनुसार डुंगामा अरू १३ जना सवार थिए । हराएकाको अहिलेसम्म पहिचान हुन सकेको छैन । उनीहरू इन्डोनेसियाका व्यक्ति हुन सक्ने मलेसियाको सामुद्रिक व्यापारसम्बन्धी निकायका क्षेत्रीय निर्देशक मोहद जुबिलले बताए । घटना भएको थाहा पाउनेबित्तिकै सुरक्षाकर्मी तथा उद्धारकर्मी खटिएका थिए । उद्धार कार्य अहिले पनि चुनौतीपूर्ण रहेको र २४ घण्टापछि मात्रै यसबारेमा केही भन्न सकिने उनले बताए । छिल्लो समयमा भएको यो दोस्रो ठूलो डुंगा दुर्घटना हो । यसअघि गत जनवरी २८ मा २८ चिनियाँ पर्यटक चढेको डुंगा कोटा किनाबालुमा पर्ने समुद्रमा पल्टेको थियो ।
नाइजेरियामा अनिकाल पीडित १ लाख २० हजार,जोहानसबर्ग संयुक्त राष्ट्रसंघद्वारा हालै जारी प्रतिवेदनअनुसार नाइजेरियामा करिब एक लाख २० हजार व्यक्ति अनिकालको कारण विपत्तिमा छन् । आतंककारी समूह बोको हरामले ल्याएको परिस्थितिको कारण यस्तो स्थिती आएको प्रतिवेदनमा उल्लेख छ । खाद्य र कृषि संगठनले गरेको अनुमानअनुसार उत्तरपूर्वी नाइजेरियामा आएको यो एक ठूलो मानवीय संकट हो । बोको हरामको जन्मस्थान बोर्नो राज्यमा विशेषगरी यो समस्या छ । संयुक्त राष्ट्रसंघका अनुसार यस राज्यमा पाँच हजारभन्दा बढी बालबालिका यही समस्या कारण मृत्यु भइसकेको छ ।
मनपरी ब्याज नबढाउन निर्देशन,"काठमाडौं मनपरी ढंगले ऋणको ब्याजदर नबढाउन बैंक तथा वित्तीय संस्थालाई राष्ट्र बैंकले निर्देशन दिएको छ । बुधबार गभर्नर चिरञ्जीवी नेपालले वाणिज्य बैंक, विकास बैंक र वित्त कम्पनी आबद्ध संघका अध्यक्षहरूलाई केन्द्रीय कार्यालय बालुवाटारमा बोलाएर यस्तो निर्देशन दिएका हुन् । भेटमा बैंक तथा वित्तीय संस्थाले अस्वस्थ प्रतिस्पर्धा गरी आक्रामक र असमान तरिकाले ऋण र मुद्दती निक्षेपको ब्याज बढाएकामा गभर्नरले नेपालले आपत्ति जनाएका थिए । पछिल्लो समयमा बैंक तथा वित्तीय संस्थामा देखिएको ब्याजदरको विसंगति हटाउन गभर्नरले निर्देशन दिनुभएको हो, राष्ट्र बैंकका डेपुटी गभर्नर चिन्तामणि शिवाकोटीले भने । तरलता अभावको बहनामा बैंक तथा वित्तीय संस्थाले ठूला र संस्थागत मुद्दती निक्षेपकर्तालाई मात्र उच्च दरले ब्याज बढाएकामा गभर्नरले बैंकरहरूलाई कारण सोधेको जनाइएको छ ।ऋणयोग्य रकमको अभावमा प्रवाह भइरहेको कर्जामा एकैपटक ५६ प्रतिशत विन्दुसम्मको उच्च वृद्धि देखिएकामा राष्ट्र बैंकको ध्यानाकर्षित भएको छ, राष्ट्र बैंकद्वारा जारी विज्ञप्तिमा भनिएको छ, ससानो र स्थायी प्रकृतिको निक्षेपको बचतमा ब्याजदर बढेको छैन । मुद्दती निक्षेपको ब्याज धेरैले बढ्दा पनि बैंक तथा वित्तीय संस्थाले बचतको ब्याज नबढाएकाले ती बचत योजनाको ब्याज बढाउन पनि राष्ट्र बैंकले निर्देशन दिएको छ । बढेको ब्याजदरको लाभ सर्वसाधारणले पनि पाउने गरी ब्याज बढाउन र उच्च दरले बढेको मुद्दती निक्षेप र ऋणको ब्याज घटाउन आग्रह गरेका छौं, डेपुटी गभर्नर शिवाकोटीले भने । राष्ट्र बैंकले बैंक तथा वित्तीय संस्थालाई प्रदान गरेको निक्षेप र कर्जाबीचको अन्तर (स्प्रेड) घटाउने संकेत दिएको छ । पारित वित्तीय क्षेत्र विकास रणनीतिअनुसार आर्थिक वर्ष ०७७७८ सम्ममा स्प्रेड ४ दशमलव ४ प्रतिशतभन्दा कम गर्ने लक्ष्य छ । अब सोहीअनुरूप अघि बढ्नुपर्ने देखिएको छ, राष्ट्र बैंकको विज्ञप्तिमा उल्लेख छ । बैंकहरूमा भएको ब्याजदरको विसंगति रोक्न व्यक्तिगत (प्राकृतिक व्यक्ति) लाई कल डिपोजिट खाता खोल्न नपाउने व्यवस्था गर्न आवश्यक देखिएको राष्ट्र बैंकले बताएको छ । त्यसैगरी कल डिपोजिट मा बचतमा भन्दा बढी ब्याज दिन नपाइने व्यवस्था गर्ने सम्बन्धमा पनि राष्ट्र बैंकले गृहकार्य गरिरहेको जनाएको छ ।बैंक तथा वित्तीय संस्थाले आक्रामक रूपमा अनुत्पादक क्षेत्रमा कर्जा विस्तार गरेकामा आफ्नो ध्यानाकर्षण भएको जनाउँदै त्यसलाई नियन्त्रण गर्न निर्देशन दिएको छ । घरजग्गारियल स्टेट तथा मार्जिन लेन्डिङतर्फ सीमा तोकिए पनि सवारी साधन कर्जामा तोकिएको छैन । बैंक तथा वित्तीय संस्थाले यही कमजोरीको फाइदा उठाउँदै सवारी साधनमा कुल कर्जाको ९० प्रतिशतसम्म कर्जा प्रवाह गरेका छन् । त्यो नियन्त्रणका लागि राष्ट्र बैंकले सवारी कर्जामा पनि सीमा तोक्ने संकेत दिएको छ । अब सवारी साधन कर्जामा पनि सीमा तोक्नुपर्ने हो कि भन्ने नेपाल राष्ट्र बैंकको धारणा छ, राष्ट्र बैंकले भनेको छ, ओभरड्राफ्ट कर्जातर्फ पनि केही नीतिगत व्यवस्था गर्नुपर्ने देखिन्छ । बैंक तथा वित्तीय संस्थाले सीसीडी रेसियो (कर्जाप्राथमिक पुँजी र निक्षेप) बढाउन आग्रह गरिरहेको समयमा कुनै हालतमा पनि त्यो अनुपात नबढाइने राष्ट्र बैंकले स्पष्ट पारेको छ । हाल तरलताको कारणले भन्दा पनि सीसीडी रेसियोका कारणले बैंकहरूको ऋण प्रदान गर्ने क्षमता घटेको बताउँदै राष्ट्र बैंकले भनेको छ, तरलता अभाव होइन, सीसीडी अनुपात बढी भएकाले ऋण प्रवाह गर्न नपाएको अवस्था हो, पैसा नभएको अवस्था होइन । बैंक डुब्ने हुने पो हो कि भन्ने भ्रम आमजनमानसमा जान दिनु भएन । त्यस्ताखाले क्रियाकलाप रोक्नुपर्यो । यसैगरी तोकिएको उत्पादनशील क्षेत्र कर्जा आवश्यक कर्जा विस्तार गर्न राष्ट्र बैंकले निर्देशन दिएको छ । तोकिएको उत्पादनमूलक क्षेत्रमा न्यूनतम विस्तार नगर्ने बैंक तथा वित्तीय संस्थालाई ०७४ असार मसान्तदेखि मौद्रिक हर्जाना लाग्ने स्पष्ट पारेको छ । तोकिएबमोजिम कर्जा प्रवाह गरी मौद्रिक हर्जाना असुल गर्नु नपर्ने अवस्था रहोस् भन्ने आफ्नो धारणा रहेको राष्ट्र बैंकले जनाएको छ । राष्ट्र बैंकको निर्देशनअनुसार वाणिज्य बैंकले कुल कर्जाको न्यूनतम २० प्रतिशत, विकास बैंकले १५ प्रतिशत र वित्त कम्पनीले १० प्रतिशत यसरी उत्पादनमूलक क्षेत्रमा प्रवाह गर्नुपर्छ । त्यस्तै वाणिज्य बैंकले उत्पादनमूलक क्षेत्रमा प्रवाह गर्ने कर्जामध्ये कम्तीमा १५ प्रतिशत ऊर्जा र कृषिमा प्रवाह गर्नुपर्ने राष्ट्र बैंकको निर्देशन छ । हालसम्म कुनै पनि बैंक तथा वित्तीय संस्थाले उत्पादनमूलक क्षेत्रमा प्रवाह गर्नुपर्ने कर्जा सम्बन्धमा राष्ट्र बैंकको निर्देशन पूरा गरेका छैनन् ।"
पुनर्निर्माण नहुँदा ३५ करोडका सामग्री थन्कियो,"जस्तापाता बिक्रीको व्यवस्था मिलाउन निर्देशनव्यवस्थापिका संसद्, आपूर्ति तथा उपभोक्ता हित उपसमितिले जस्तापाता र त्रिपाल बिक्रीका लागि वातावरण बनाउन निर्देशन दिएको छ । मन्त्रिपरिषद्को निर्णयबमोजिम साल्ट ट्रेडिङ कर्पोरेसनले खरिद गरेको जस्तापाता र त्रिपाल अन्तर मन्त्रालयलगायत समन्वय गरी बिक्री वितरण गर्न व्यवस्था मिलाउन आपूर्ति मन्त्रालयलाई निर्देशन दिन्छु, उपसमिति संयोजक सुभासचन्द्र ठकुरीले भने । उनले नुनको कारोबारमा कर्पोरेसनलाई घाटा भएको भन्ने भनाइ आएको जनाउँदै कर्पोरेसनलाई घाटा नहुनेतर्फ १५ दिनभित्र ठोस गृहकार्य गर्न पनि मन्त्रालयलाई निर्देशन दिए ।यस्तै दुर्गम क्षेत्रमा नुनको बिक्री वितरण व्यवस्थालाई पुनरावलोकन गरी उपभोक्तालाई सहज आपूर्ति गराउन पनि निर्देशन दिइएको छ । सर्वसाधारणलाई नजिकको बिक्री केन्द्रबाट खरिद गर्न सक्ने व्यवस्थाका लागि आवश्यक निर्णय गर्न मन्त्रालय र साल्ट कर्पोरेसनलाई निर्देशन दिन्छु, उनले भने । सुपथ मूल्य पसल सञ्चालन गर्दा छुट तथा प्रशासनिक खर्चबापातको शोधभर्ना रकम साल्ट ट्रेडिङले प्राप्त नगरेकाले उक्त रकमको व्यवस्था मिलाउन पनि मन्त्रालयलाई निर्देशन दिइएको छ ।"
कोकाकोला मोमोत्सव,"काठमाडौं कोकाकोलाले अघिल्लो वर्षमा झैं यो वर्ष पनि उपभोक्ताहरूका लागि मोमोत्सव फेरि ल्याएको छ । कम्पनीले नेपालका प्रमुख चेन रेस्टुरेन्टहरू तथा भोजनालयहरूको सहकार्यमा कोकाकोला मोमोत्सव ल्याएको जारी विज्ञप्तिमा छ । यस वर्षको मोमोत्सव मध्य मार्चसम्म आयोजना हुने कम्पनीले जनाएको छ । कम्पनीका अनुसार यो अभियानको एक भागका रूपमा, चर्चित कलाकार तथा खानाका पारखी प्रियंका कार्की र नेपालको राष्ट्रिय फुटबल टिमका खेलाडीहरूका साथमा विभिन्न आउटलेटहरू भ्रमण गर्न पाइनेछ । विभिन्न आउटलेटहरूमा कोकाकोला र मोमोको संयुक्त रूपमा आनन्द लिइरहेका व्यक्तिहरूलाई सेलेब्रेटीहरूले सोही स्थानमा भेट्नेछन् भने ममका पारखीहरूले विभिन्न रमाइला पुरस्कारहरूसमेत जित्न सक्ने जारी विज्ञप्तिमा छ ।"
अप्पर खोरुङ्गामा बैंकको लगानी सम्झौता,काठमाडौं ७५ मेगावाटको अप्पर खोरुङ्गा जलविद्युत् आयोजनामा माछापुच्छ्रे बैंकको अगुवाइमा ३ वाणिज्य बैंकले १ अर्ब रुपैयाँ कर्जा लगानी गर्नेबारे प्रवर्धक कम्पनी र बैंकहरूबीच काठमाडौंमा सम्झौता भएको छ । यसका अन्य सहभागी बैंक नेपाल बंगलादेश बैंक र जनता बैंक रहेको जारी विज्ञप्तिमा छ । आयोजनाको लगानी संरचनाअनुसार कुल लागत १ अर्ब ३७ करोड ५७ लाखमध्ये ७३ प्रतिशत बैंक तथा वित्तीय संस्थाको र २७ प्रतिशत प्रवद्र्धकको लगानी रहने जनाइएको छ ।
जोन प्लेयर्सको छुट योजना,"काठमाडौं जाने प्लेयर्सले प्रिमियम मेन्स वेयरको खरिदमा ५० प्रतिशतसम्म छुट योजना ल्याएको छ । यस योजनाअन्तर्गत सर्ट, स्वेटर, ज्याकेट, डेनिम, ब्लेजरलगायतमा लागू गरिएको जारी विज्ञप्तिमा छ । उपभोक्ताहरूले जोन प्लेयर्सका एक्सक्लुसिभ ब्रान्डेड आउटलेटका साथै देशभरका अन्य स्टोरहरूबाट यो छुट प्राप्त गर्न सक्ने जनाएको छ ।"
इओन इलेक्ट्रिक नेपाली बजारमा,"काठमाडौं इओन इलेक्ट्रिक्सले जानभी मार्केटिङमार्फत आफ्ना उत्पादनहरू नेपाली बजारमा ल्याउन लागेको छ । कम्पनीका विद्युतीय फ्यान, वायर केबुल, गिजर, सीएफएल, लिड लाइटिङ तथा मोबाइल एसेसरिजलगायत वस्तुहरू बजारमा उपलब्ध हुने जारी विज्ञप्तिमा छ । १९५८ मा स्थापित इओन कम्पनी भारतमै पहिलोपटक सीएफएल निर्माण गर्ने कम्पनी हो ।"
ओप्पोको इयर अन इयर ग्रोथ बढ्यो,काठमाडौं ओप्पोले सन् २०१६ मा १३३ प्रतिशतको वार्षिक वृद्धिदर (इयर अन इयर ग्रोथ) प्राप्त गर्न सफल भएको एक रिसर्च फर्म आईडीसीलाई उद्धृत गर्दै कम्पनीले जनाएको छ । प्रिमियम डिजाइन र उत्कृष्ट फोटोग्राफीको सफल समायोजन गरिएका उत्पादनहरूको माध्यमबाट ओप्पोले बजार हिस्साको अनुपातमा विश्वकै चौथो स्मार्टफोन ब्रान्डका रूपमा आफ्नो स्थान कायम गर्न सफल भएको आईसीडीको रिपोर्टमा उल्लेख छ । ओप्पोले पछिल्लो वर्ष दुई प्रमुख उत्पादन सेल्फी एक्स्पर्ट एफ सिरिज र स्टाइलिस आर सिरिजमा आफ्नो ध्यान केन्द्रित गरेको जनाइएको छ । १६ मेगा पिक्सेल क्षमतासहितको क्यामेरा भएको एफवानएसले ओप्पोको प्रमुख दुई क्षेत्र दक्षिण तथा दक्षिण पूर्वी एसियामा सफलता हात पारेको कम्पनीको दाबी छ । सेल्फीप्रति आकर्षित अहिलेको पुस्तामाझ विशेष लोकप्रिय यो फोनको सहायताले भारतीय अफलाइन बजारमा डिसेम्बर महिनामा १० दशमलव ९ प्रतिशत सेल्स युनिट हिस्सा हात पारेको विज्ञप्तिमा छ ।
भैरवकुण्ड हाइड्रोले सेयर जारी गर्ने,काठमाडौं भैरवकुण्ड हाइड्रो पावरले ३० लाख कित्ता पब्लिक सेयर जारी गर्ने भएको छ । ३० करोड रुपैयाँको साधारण सेयर जारी गरी हाइड्रो पावरको थप विकास गर्न लागेको कम्पनीले जनाएको छ । ६५ करोड चुक्ता पुँजी रहेको कम्पनीले हालसम्म ७३ करोड रुपैयाँ लगानी गरिसकेको जारी विज्ञप्तिमा छ ।
पुँजीगत खर्च ५ प्रतिशत मात्रै,"काठमाडौं भूकम्प गएको करिब २२ महिनामा सरकारले पुनर्निर्माणको क्षेत्रमा बल्ल ५ प्रतिशत मात्रै पुँजीगत खर्च गरेको छ । पुनर्निर्माण प्राधिकरण गठन गर्नमा राजनीतिक खिचातानी, गठनपछि प्रमुख कार्यकारी नियुक्तिमा प्रमुख दलहरूबीचको राजनीतीकरण, गाविस सचिव तथा कर्मचारीको असहयोग, अन्तर निकायको समन्वय अभावलगायत कारणले पुनर्निर्माणमा हालसम्म निकै न्यून खर्च भएको हो । राष्ट्रिय पुनर्निर्माण प्राधिकरणले बुधबार संसदको सार्वजनिक लेखा समितिमा प्रस्तुत गरेको प्रगति विवरणअनुसार अहिलेसम्म ४९ अर्ब ५३ करोड रुपैयाँ मात्रै पुनर्निर्माणको पुँजीगत खर्च भएको छ । यसमध्ये २३ अर्ब ७५ करोड रुपैयाँ भूकम्पपीडितलाई अनुदानतर्फको रकम हो । बाँकी २५ अर्ब ७८ करोड रुपैयाँ अन्य क्षेत्रमा खर्च भएको हो । खर्च भएको यो रकम कुल बजेटको करिब ५ दशमलव २८ प्रतिशत मात्रै हो । पुनर्निर्माणको अवधिभर सरकारले ९ खर्ब ३८ अर्ब रुपैयाँ खर्च गर्ने प्रक्षेपण गरेको छ । सरकारले पुनर्निर्माणका लागि पाँच वर्षको अवधि तोकेको छ । यो आधारमा बाँकी तीन वर्ष दुई महिनामा प्राधिकरणले झन्डै ९५ प्रतिशत रकम खर्च गर्नुपर्ने बाध्यता छ ।प्राधिकरणका अनुसार चालु आर्थिक वर्षका लागि १ खर्ब ६ अर्ब १४ करोड रुपैयाँ पुनर्निर्माणको बजेट हो । यसमध्ये ७२ अर्ब ५२ करोड रुपैयाँ निकासा भइसकेको छ । अख्तियारी दिन बाँकी रकम ३३ अर्ब ६० करोड रुपैयाँ हो । चालु आर्थिक वर्षको जम्मा बजेटमध्ये हालसम्म २५ अर्ब ७८ करोड रुपैयाँ खर्च भइसकेको छ । यो आधारमा चालु आर्थिक वर्षको सात महिनामा करिब २५ प्रतिशत मात्रै खर्च भएको देखिन्छ । जुन निकै न्यून हो । यो तथ्यांकका आधारमा पुनर्निर्माण निकै सुस्त गतिमा अघि बढिरहेको देखिन्छ । प्राधिकरणले समितिमा तथ्यांक पेस गरेपछि प्रगति सन्तोषजनक नभएको भन्दै आलोचना गरेका थिए । पुँजीगत खर्च कुनै पनि बहानामा फ्रिज नहुने गरी कार्ययोजना बनाई खर्च गर्नुपर्नेसहित ५ बुँदे निर्देशन समितिले दिएको छ ।संसदको सार्वजनिक लेखा समितिले एक महिनाभित्र सबै भूकम्पपीडितलाई अनुदानको पहिलो किस्ता वितरण गरिसक्न राष्ट्रिय पुनर्निर्माण प्राधिकरणलाई निर्देशन दिएको छ ।समितिको बैठकमा प्राधिकरणका प्रमुख कार्यकारी अधिकृत (सीईओ) प्राध्यापक डाक्टर गोविन्दराज पोखरेल, सचिव डाक्टर सञ्जय शर्मासँगको छलफलपछि उक्त निर्देशन दिएको हो । भूकम्पपीडितहरूको राहत, पुन:स्थापना र पुनर्निर्माणका काम कारबाही सम्बन्धमा प्रमुख कार्यकारी अधिकृतसँग छलफल हुँदा पुन:स्थापना र पुनर्निर्माणको काम सन्तोषजनक नभएको, केही नीतिगत कानुनी, प्रणाली र कार्यपद्धतिगत समस्याहरू रहेको र हालसम्म प्राधिकरणको ५ प्रतिशतसम्म खर्च भएको सन्दर्भमा बैठकले निर्देशन दिएको हो, निर्देशनमा भनिएको छ । तथ्यांक संकलन, सर्वेक्षणको काम यथाशीघ्र सम्पन्न गर्न समितिको निर्देशन छ । हालसम्म पुन:स्थापना र पुनर्निर्माणको काम व्यवस्थित रूपमा भएको नदेखिँदा यथाशीघ्र तथ्यांक संकलन र सर्वेक्षणको काम सम्पन्न गर्ने, पहिलो किस्ताको दिनुपर्ने रकम यकिन गरी एक महिनाभित्र वितरण गरिसक्न समितिले निर्देशन दिएको छ । दोस्रो किस्ताको रकम तीन महिनाभित्र वितरण गर्नुपर्ने समितिको निर्देशन हो । प्राधिकरणकै तथ्यांकअनुसार उक्त निर्देशन कार्यान्वयन गर्न जटिल देखिन्छ । भूकम्प अति प्रभावित ११ जिल्लामा ५ लाख ३१ हजार ९ सय ६४ लाभग्राही पहिचान भएमध्ये हालसम्म ९० प्रतिशतसँग मात्रै अनुदान सम्झौता भएको छ । यसमध्ये ४ लाख ५९ हजार ८ सय ८७ परिवारले मात्रै अनुदानको पहिलो किस्ताको ५० हजार रुपैयाँ पाएका छन् । यो आधारमा उपत्यका बाहिरका ११ जिल्लामा ७२ हजार ७७ परिवारले अनुदानको पहिलो किस्ता रकम नै पाउन बाँकी छ । त्यस्तै उपत्यकाको तीन जिल्लामा ९४ हजार ७२ परिवार अनुदान पाउनका लागि पहिचान भएमध्ये ७१ हजार ६ सय ८३ परिवारले अनुदानको पहिलो किस्ताको ५० हजार रुपैयाँ पाएका छन् । अझै २२ हजार ३ सय ८९ ले पहिलो किस्तानै पाउन बाँकी छ । तथ्यांकअनुसार २५ वटा गैरसकारी संस्थाहरूले १९ हजार २ सय ५६ निजी आवास निर्माणका लागि त्रिपक्षीय सम्झौता गरेका छन् । गैरसरकारी संस्थाले करिब ८ हजार परिवारलाई अनुदानको पहिलो किस्ताको ५० हजार रुपैयाँ उपलब्ध गराएको प्राधिकरणले जनाएको छ । यो आधारमा उपत्यकासहितका १४ जिल्लाका ८६ हजार ४ सय ४६ परिवारले भूकम्पपीडितले अझै पहिलो किस्ता रकम पाउन सकेका छैनन् । जुन एक महिनाभित्र उपलब्ध गराइसक्न असम्भवप्राय: छ । त्यस्तै हालसम्म ७ सय २० परिवारले दोस्रो किस्ताको डेढ लाख रुपैयाँ पाए । बाँकीलाई तीन महिनाभित्र दोस्रो किस्ता वितरण गरिसक्न संसदीय समितिले निर्देशन दिएको हो । अगामी वर्षायाम अगावै पालमुनि रहेका पीडितहरूलाई सुरक्षित घरमा सार्न र सार्वजनिक पुनर्निर्माणनवनिर्माणको काम समयबद्ध कार्ययोजना बनाई गर्न आवश्यक नीति, कानुन र काम गर्ने शैली परिवर्तन गरी नतिजामूलक र कार्यमूलक कार्यशैली अवलम्बन गरी पुन:स्थापना र पुनर्निर्माणको काम दु्रत गतिमा गरी जानकारी हरेक महिना समितिमा उपलब्ध गराउन निर्देशन दिने, निर्देशनमा भनिएको छ, स्रोत सुनिश्चितताका लागि नेपाल सरकार, प्रधानमन्त्री तथा मन्त्रिपरिषद्को कार्यालय, अर्थ मन्त्रालय, विकास साझेदार, प्राधिकरणले प्राथमिकताका आधारमा समन्वयात्मक रूपमा कार्य गर्ने । पुनर्निर्माण कोषलाई समेत क्रियाशील बनाउन निर्देशन दिएको छ । आगामी वर्षको बजेट विनियोजन गर्दा कोषमा एकमुष्ठ रूपमा विनियोजन गर्ने, सहज तरिकाले पीडितले ऋण पाउने अवस्थाको सिर्जना गर्ने र आवश्यक जनशक्ति र स्रोतको यथाशीघ्र व्यवस्थापन गर्न प्रधानमन्त्री तथा मन्त्रिपरिषद्को कार्यालय र अर्थ मन्त्रालयलाई निर्देशन दिने, निर्देशनमा भनिएको छ ।"
एउटै खोलाबाट ३२ ठाउँमा बिजुली,"बागलुङ यहाँको एउटै खोलाको ३२ स्थानबाट जलविद्युत् निकालिएको छ । ताराखोलाबाट लघु जलविद्युत् र साना पेल्ट्रिक सेटबाट विद्युत् निकालिएको छ । ताराखोलामा १४ साना जलविद्युत् परियोजना सञ्चालनमा छन् भने १८ पेल्ट्रिक सेटबाट विद्युत् निकालेर उपयोग भइरहेको ताराखोला ९ का सामुदायिक लघु जलविद्युत् परियोजना अध्यक्ष तीर्थसिंह थापाले बताए । ३ सय ९४ किलोवाट क्षमताको उक्त जलविद्युत् परियोजनाको ७० प्रतिशतभन्दा बढी काम सकिएको र ताराखोलाबाट अन्य लघुजलविद्युत्समेत निर्माणको चरणमा रहेको जानकारी उनले दिए । ताराखोलाबाट धेरै ठाउँमा जलविद्युत् निकाल्ने कार्य भइरहेको छ, उनले भने, उक्त क्षेत्रमा विद्युत् लाइन नपुगेपछि लघु जलविद्युतको भर पर्नुपरेको हो ।ताराखोलाबाट अर्को १ हजार ७ सय किलोवाट क्षमताको सामुदायिक परियोजनाको निर्माण कार्य सुरु हुने चरणमा र २ हजार ५ सय किलोवाट क्षमताको परियोजना सम्भाव्यता अध्ययनको चरणमा रहेको ताराखोला गाविसको कार्यालयले जनाएको छ । ताराखोलामा उक्त ३ वटासहित २ हजार ५ सय किलोवाट क्षमताको सयपत्री हाइड्रोपावरसहित थप ५ वटा लघुजलविद्युत् निर्माणाधीन चरणमा, रिघामा ९ मेगावाट क्षमताको एउटा लघु जलविद्युत् रहेको गाविससचिव तेजराज गौतमले बताए । ताराखोला, रिघा, अर्गल, हटिया र मल्म भएर बग्ने ताराखोलाबाट मात्रै १४ वटा सामुदायिक लघु जलविद्युत् र १८ वटाभन्दा बढी पेल्ट्रिकसेट निर्माण गरिएको उनले बताए । ४५ वटा गाविस भएर ताराखोला बग्ने गर्छ, गाविस सचिव गौतमले भने, त्यसैले गर्दा पनि एउटै खोलाबाट १४ भन्दा धेरै ठाउँबाट लघु जलविद्युत् र पेल्ट्रिक सेटबाट विद्युत् निकालिएको हो । सामुदायिक लघु जलविद्युत् निर्माणका लागि २ हजार घरधुरीको संलग्नता छ ।"
फ्री वाइफाई,"काठमाडौं सरकारले पदयात्रामा जाने पर्यटकको सुविधाका लागि लुक्लादेखि सगरमाथा आधार शिविर र अन्नपूर्ण पदयात्रा क्षेत्रमा फ्री वाइफाई जोन को योजना अघि बढाउने भएको छ । पर्यटन प्रवद्र्धनका साथै आपतकालीन अवस्थाको सूचना सम्प्रेषणलाई सजिलो बनाउन यस्तो तयारी थालिएको सरकारी अधिकारीले बताएका छन् । राजधानीमा बुधबार भएको नेपाल ब्रोडब्यान्ड फोरम २०१७ को उद्घाटनपछि आयोजित पत्रकार सम्मेलनमा दूरसञ्चार प्राधिकरणका अध्यक्ष दिगम्बर झाले यस्तो जानकारी दिएका हुन् । हामीले सुरुमा लुक्लादेखि सगरमाथा आधार शिविर र अन्नपूर्ण क्षेत्रमा यस्तो सेवा दिने योजना अघि बढाएका हौं, उनले भने, बिस्तारै त्यसलाई अन्य क्षेत्रमा पनि सुरु गरिनेछ । उनका अनुसार ओकुमुरा मोडल मा यी क्षेत्रमा इन्टरनेट सेवा विस्तार गरिनेछ । सस्तो अप्टिकल केबलमार्फत उच्च गतिको इन्टरनेट सेवा विस्तार गर्न सकिने गरी अन्तर्राष्ट्रिय दूरसञ्चार संघ (आईटीयू) अप्टिकल ट्रान्सपोर्ट तर्फका पूर्व उपाध्यक्षहरूको ओकामुराले विकास गरेको प्रणालीलाई ओकुमुरा मोडल भनिन्छ । ओकुमुराले विकास गरेको प्रविधिमा आधारित चिसो एवं हिउँ पर्ने स्थानमा समेत नबिग्रने अप्टिकल फाइबर सञ्जाल बनाई यी क्षेत्रमा वाइफाई सेवा विस्तार गरिने झाले जानकारी दिए । हामीले ओकुमुरासँग यस विषयमा दुई चरणमा कुरा गरिसकेका छौं, उनले भने, अरू सरोकारवालासँगको सहकार्यमा यसलाई अघि बढाइनेछ । पदयात्रा हुने पर्यटकीय क्षेत्रमा कुनै आपतकालीन स्थिति आए सहज रूपमा सूचना आदानप्रदान गर्न यसले सहयोग पुर्याउनेछ । यसैगरी पदयात्रा गर्दै पर्यटकहरूले तस्बिर, भिडियो, सूचना, सन्देश सम्प्रेषण गर्दा पनि नेपालकै पर्यटन प्रवद्र्धन हुने झाले बताए । पर्यटन बोर्डले पनि यसमा सहयोग गर्नेछ, उनले भने, हामीले सुरुमा इन्टरनेट सेवा पुर्याउन सहयोग गरिदिन्छौं, त्यसले सेवा प्रदायकलाई सहयोग पुग्नेछ । यो प्रविधिमा अप्टिकल फाइबरलाई बिछ्याइरहनु नपर्ने भएकाले सजिलो हुने उनले जानकारी दिए । अप्टिकल फाइबरको बाहिर स्टिलले सुरक्षित गरिएको हुन्छ, यो अरूजस्तो कच्चा हुँदैन, झाले भने, अप्टिकल फाइबर पुर्याउन गाह्रो हुने रहेछ भने माइक्रो वेब प्रविधिलाई पनि अपनाइनेछ । यस्तो सेवाका लागि प्राधिकरणले सहजीकरण र पूर्वाधार पुर्याउन सहयोग गरे पनि सेवा भने इन्टरनेट कम्पनीहरूले नै दिनेछन् । विकास प्रक्रियामा आईटीलाई जोड्नुपर्छनेपाल ब्रोडब्यान्ड फोरम २०१७ को उद्घाटन गर्दै सूचना तथा सञ्चारमन्त्री सुरेन्द्रकुमार कार्कीले नेपालको विकास प्रक्रियालाई सूचना प्रविधि (आईटी) सँग जोड्नुपर्ने बताए । हामीले आईटी र विकासलाई छुट्टाछुट्टै कुराका रूपमा लिएर अघि बढ्यौं, उनले भने, यसले समाजको विकास हुन सकेको छैन, अब सँगसँगै लिएर जानुपर्छ । आईटीलाई विकाससँग जोड्न नसक्दा नेपालमा यसको प्रयोग अनुत्पादक क्षेत्रमा भइरहेको कार्कीले बताए । हामीले आईटीको प्रयोग मनोरञ्जनका लागि मात्र गरिरहेका छौं, उनले भने, यसलाई उत्पादक क्षेत्रमा र सिक्ने माध्यमका रूपमा प्रयोग गर्न सकेका छैनौं, यो राम्रो होइन । कार्कीले नेपाली सामग्रीको अभाव भएकाले पनि धेरैले यसलाई सिक्ने माध्यमका रूपमा प्रयोग गर्न नसकेको दोहोर्याए । नेपाल दूरसञ्चार प्राधिकरण र हुवावेको संयुक्त आयोजनामा आयोजित कार्यक्रममा बोल्दै आईटीयू एसिया प्रशान्त क्षेत्रका वरिष्ठ सल्लाहकार समीर शर्माले ब्रोडब्यान्ड इन्टरनेट विस्तार भइरहेको बताए । उनले यस क्षेत्रमा ब्रोडब्यान्ड इन्टरनेट विस्तारका लागि धेरै चुनौती रहेकाले तिनलाई अन्तर्राष्ट्रिय निकायसँग मिलेर समाधान गर्नुपर्नेमा जोड दिए । नेपालसहित अन्य मुलुकले नीतिगत रूपमा ब्रोडब्यान्ड सेवालाई विस्तार गर्न परिवर्तन गरिरहेकाले त्यसलाई सकारात्मक रूपमा लिनुपर्ने उनले बताए ।"
पूर्वमा पनि सिन्डिकेटले सास्ती,"आधा दर्जन यातायात व्यवसायी संघका कारण धरानमा नयाँ यात्रुबाहक बस, सवारी साधन किनेर सञ्चालन गर्न हत्तपत्त कसैले आँट गर्न सकेका छैनन् । डुकु यातायात प्रालिले कोसी अञ्चलभरि रुट परमिट लिएर माघ १५ देखि धरानभोजपुर जाने दुइटा बोलेरो सञ्चालन गरेलगत्तै भोजपुरका महेश राईले रोके । धरानबाट भोजपुर पुगेको गाडीलाई रोकेर एक दिन नियन्त्रणमा राखे, डुकु यातायातका सञ्चालक होमबहादुर खडाले भने, धरानका यातायात व्यवसायीको सपोर्टमा उनले गाडी चलाउन नदिएको बुझियो । उनले पहाडको बाटोमा ठूला बस चलाउन समस्या भएकाले स्थानीय यात्रु र बिरामीहरूको मागलाई ध्यानमा राखेर साना साधन चलाउँदा धरानका यातायात व्यवसायीले नदिएको बताए । एक दिनपछि गाडी ल्याएको उनले बताए । उनले भने, एउटा यातायात व्यवसायीले अर्कोलाई चल्न नदिने सिन्डिकेटकै नयाँ रूप भइहाल्यो नि । उनले धरानका यातायात व्यवसायीमाझ आफ्नो कुरा राख्दा नयाँले चलाउन नपाउने अडान लिएको बताए ।केही महिनाअघि झापादेखि तेह्रथुम जाने र तेह्रथुमदेखि काठमाडौं जाने बसलाई कोसीका व्यवसायीले सञ्चालन गर्न नदिँदा झडपसमेत भएको थियो । यातायात स्वतन्त्र मजदुर संगठनका पूर्वअध्यक्ष मोतीराज सुनुवारले भने, नयाँ गाडी थप्ने वा चलाउन चाहनेले विवादको सामना गर्न तयार हुनुपर्छ वा कुनै न कुनै संघमा आबद्ध हुनैपर्छ । कोसी बस व्यवसायी संघका राजमणि निरौलाले सडकको तुलनामा सवारी साधन धेरै भएकाले पालो प्रणाली अपनाइएको बताए । सिन्डिकेट त छैन तर आलोपालो कायमै छ । सरकारले बोलेर मात्र पनि नहुने रहेछ, उनले भने, सबै यातायात व्यवसायी मिलेर जानुपर्ने हुन्छ । अस्वस्थ प्रतिस्पर्धा गर्नु हुँदैन । नेपाल यातायात व्यवसायी राष्ट्रिय महासंघका कोसी अञ्चल संयोजक कृष्णप्रसाद सुवेदीले रुट परमिट भएका कुनै पनि यात्रुबाहक सवारी साधन चलाउनलाई समस्या नभएको दाबी गरे । कमिसनको चक्करजनकपुर र आसपास क्षेत्रमा राखिएका टिकट काउन्टरमा बुकिङको नाममा लिइने कमिसनको कारण बस व्यवसायी तथा सेवाग्राही दुवै मर्कामा पर्ने गरेका छन् । बुकिङ एजेन्टहरूले २० देखि २५ प्रतिशतसम्म कमिसन लिने गरेका छन् । सेवाग्राहीले दररेटअनुसारकै रकम तिर्नुपर्छ तर टिकट बिक्रीबाट प्राप्त रकममा बुकिङ एजेन्टले कमिसन लिने हुँदा सेवाग्राहीहरू मोलतोल गर्न पाउँदैनन् । जनकपुर अञ्चल बस व्यवसायी संघका अध्यक्ष मनोजकुमार चौधरी भन्छन्, बुकिङ एजेन्टहरूले लिने कमिसन यात्रुलाई नै छुट गर्न पाए अझ सुविस्ता हुने थियो । केही दिनअघिसम्म जनकपुरबाट सञ्चालित बस आलोपालोमा चलाइन्थ्यो । एउटा बस फुल भएपछि बल्ल अर्को बसका टिकट काउन्टर खुला हुन्थे । यात्रीलाई स्वैच्छिक रूपमा बस छनोट गर्ने अवसर दिइएन । काठमाडौंसम्म चल्ने रात्रि बसहरूमा सिन्डिकेटको प्रभाव बढी थियो । सिन्धुली सडक सञ्चालनमा आएयता यहाँबाट काठमाडौंसम्म जाने झन्डै आधा दर्जन बस बिक्री भएको माँ सेरावाली रात्रिसेवाका अधिकृत टिकट बिक्रेता श्यामनारायण झाले जानकारी दिए । झाका अनुसार काठमाडौंसम्म चल्ने लवली, साकम्बरी, रामरथ, अमर ज्योति तथा धूम ३ नामक रात्रिबसहरू बिक्री भएका छन् । जनकपुर अञ्चल बस व्यवसायी संघका अध्यक्ष मनोजकुमार चौधरीले सरकारको बस आयात नीतिका कारण बस व्यवसायीहरू मर्कामा परेका छन् । आवश्यकताभन्दा बस तथा साना सवारी साधनहरूको संख्या अधिक भएकाले बसमा यात्रुको अभाव भएको उनले बताए ।यात्रुलाई सास्तीउदयपुरमा आलोपालोको नाममा विभिन्न यातायात व्यवसायी संघले सिन्डिकेट लगाउँदा यात्रुले सास्ती खेप्नुपरेको छ । आफ्नै मात्र सवारी साधनले यात्रु बोक्न पाओस् भन्ने व्यवसायी संघका कारण समस्या छ । सरकारले कोसी ब्यारेकको विकल्पमा सप्तकोसीमा चतरा पुल बनाए पनि व्यवसायीको सिन्डिकेटका कारण उदयपुरबाट निर्वाध रूपमा सुनसरी हुँदै पूर्वका लागि सवारी साधन सञ्चालन हुन सकेका छैनन् । सुनसरीको चतराका व्यवसायीले आफ्नो संघमा दर्ता भएका सवारी साधनलाई मात्रै धरान जान दिने भन्दै सिन्डिकेट लगाएका छन् । यता ट्याक्सी व्यवसायीको सिन्डिकेटका कारण बेल्टार गाईघाट २३ किलोमिटर दूरीका लागि सर्वसाधारणले १ सय ५० रुपैयाँ भाडा तिर्नुपर्ने बाध्यता छ । व्यवसायीले आलोपालो गरेका कारण अन्य सवारी साधनलाई सञ्चालन गर्न नदिएर समस्या भएको छ, स्थानीय कविराज योगीले भने, २३ किलोमिटर दूरीमा डेढ सय रुपैयाँ भाडा तिर्नुपरेको छ । सिट क्षमताभन्दा बढी यात्रु बोक्दा झनै समस्या भएको उनले बताए । हिमाली यातायात व्यवसायीले सिन्डिकेट हटाएको जनाएको छ । तर, व्यवसायीले एकद्वार प्रणली भन्दै एउटै काउन्टरबाट टिकट काट्ने नीति बनाएका कारण सदरमुकाम गाईघाटबाट मुलुकका विभिन्न भागमा जानुपर्ने यात्रुले महँगो भाडा तिर्नुपरेको छ । उदयपुरको दोस्रो व्यापारिक केन्द्र कटारीमा पनि यात्रुबाहक सवारी साधनमा सिन्डिकेट कायमै रहेको स्थानीयले बताए । पहिला मालबाहक ट्रकमा समेत सिन्डिकेट थियो, सवारीचालक रूपेश विकले भने, पछिल्लो समय मालबाहकमा हटे पनि यात्रुबाहकमा रहेको छ ।पाँचथरमा आलोपालो पाँचथरमा यातायात सवारी सञ्चालनमा चर्को सिन्डिकेट हटाएर व्यवसायीहरू आलोपालो गरेर सवारी चलाउन थालेका छन् । यहाँका आधा दर्जन ट्याक्सी व्यवसायी संघले आआफ्नै किसिमले रुट कायम गरी स्वतन्त्र रूपले सवारी सेवा सञ्चालन गर्दै आएको यातायात व्यवसायी डम्बर माङमोले बताए । झापाको बिर्तामोडइलामपाँचथर हुँदै ताप्लेजुङ मेची राजमार्गबाहेकका जिल्लामा निर्मित कच्ची सडकमा दुई सय टयाक्सी सञ्चालित छन् । यातायात कार्यालयले २२ वटा सडक रुट कायम गरिदिएको छ । विगतको तुलनामा छिटफुटबाहेक मेची अञ्चलमा यातायात सिन्डिकेट हटिसकेको मेची यातायात कार्यालय प्रमुख जनार्दन भटराईले बताए । पाँचथरमा यातायात सिन्डिकेटको मारमा परेको उजुरी नआएको प्रमुख जिल्ला अधिकारी किरण थापाले बताए । उनले मेची राजमार्गमा सञ्चालित अधिकांश सवारीले रुट परमिट लिएर चलाइरहेको जनाए । साना गाडीको सिन्डिकेटभोजपुरका सबै क्षेत्रमा बस र गाडी सञ्चालनका लागि रुट पर्मिट दिएको छ । तर, साना गाडीको सिन्डिकेटले बस सञ्चालन हुन सकेको छैन । यात्रुहरू महँगो भाडाको मारमा छन् । जिल्ला प्रशासनले रुट पर्मिटका लागि बसमा प्रतिकिमि ७ र साना गाडीमा १० रुपैयाँ तोकेको छ । सदरमुकामदेखि टक्सार विमानस्थल खण्डबाहेकका १० भन्दा बढी सडकमा पर्मिट तोकेको प्रमुख जिल्ला अधिकारी अर्जुनकुमार शर्माले बताए । लेगुवाभोजपुर ६६ किमि, भोजपुरचखेवा ४२ किमि, भोजपुरओख्रे ३४ किमि, भोजपुरदिङ्ला ३७ किमिलगायत छन् । उत्तरी क्षेत्रका लागि दिङ्लासम्म बस सञ्चालन गरे पनि साना गाडीका कारण बन्द भएको छ । साना गाडीले बस सञ्चालन गर्न नदिने र यात्रुलाई सुविधा दिन नसकेको दिङ्लाका हरि भित्रिकोटीले बताए । यात्रुले दिङलासम्मको ५ सय रुपैयाँ तिर्ने बताए । पर्मिटअनुसार गाडीभाडा ३ सय ७० रुपैयाँ मात्र हुनुपर्ने हो । प्रशासनले साना गाडी, ल्यान्डलोभरले बस सञ्चालन गर्न नदिए कारबाही गर्ने बताएको छ । पर्मिटअनुसार नागरिकको हितमा यातायातका साधन चल्नुपर्छ, हामीले यसको प्रत्यक्ष, अप्रत्यक्ष अनुगमन गरिरहेका छौं, प्रजिअ शर्माले भने ।"
१३२२ मा ओर्लियो नेप्से,"काठमाडौं अघिल्लो दिनको तुलनामा सेयर बजार परिसूचक नेप्से २१६२ अंकले घटेर १ हजार ३ सय २२९८ विन्दुमा ओर्लेको छ । सात समूहअन्तर्गतका कम्पनीहरूको सेयर कारोबार भएकामा सबै समूहको परिसूचक घटेपछि समग्र नेप्से दोहोरो अंकले घटेको हो । नेप्सेसँगै क वर्गका कम्पनीको सेयर कारोबार मापक सेन्सिेटिभ परिसूचक १६३ प्रतिशतले र कारोबारमा रहेका सबै कम्पनीको सेयर कारोबार मापक सेन्सेटिभ फ्लोट परिसूचक १६१ प्रतिशतले ऋणात्मक रहे । उक्त दिन ४ हजार ६ सय ६८ वटा कारोबारबाट १ सय ३७ कम्पनीका १० लाख ८० हजार ६ सय २ कित्ता सेयर किनबेच भए । ती किनबेचबाट ३४ करोड ५७ लाख रुपैयाँ बराबरको सेयर कारोबार भयो । सेयर बजारको आकार (बजार पुँजीकरण) १४ खर्ब ८८ अर्ब रुपैयाँमा खुम्चिएको छ । उक्त दिन बैंकिङ समूहको परिसूचक १४४, होटलको २६३, विकास बैंकको १४४, जलविद्युत्को १२९, वित्त कम्पनीको १२५, बिमाको ३१ र अन्य को १३४ प्रतिशतले घटे ।"
संकटा उपाधि दाबेदार,बारा सिएमजी क्लब संकटा डिफेन्डिङ च्याम्पियन विजय युथ क्लब हेटौंडालाई २१ ले पराजित गर्दै सिमरामा जारी आठौं रुस्लान सिमरा गोल्डकप फुटबलको उपाधि दाबेदार बनेको छ । बुधबार सिमरा रंगशालामा सम्पन्न सेमिफाइनलमा प्राइम पोलिक्लिनिक विजय युथको अग्रतालाई पछि पार्दै संकटाले रोचक जित हात पारेको हो । संकटाको जितमा अनिल गुरुङ र विश्व अधिकारीले गोल गरेका थिए । विजय युथका विमल रानामगरले पहिलो मिनेटमै गोल गर्दै टिमलाई अग्रता दिलाएका थिए । संकटाको रक्षापंक्ति सम्हालिन नपाउँदै सुनील बलको पासमा ४५ सेकेन्डमै विमलले गोल गरे । खेलमा अग्रता लिएपछि सुरुआतमा दबाब झेलेको संकटाले २७ औं मिनेटमा बराबरी गोल फर्कायो । पेनाल्टी बक्सभित्र पाएको बल सदुपयोग गर्दै संकटाबाट अनिलले गोल गर्दै खेल बराबरीमा ल्याए । संकटा एपीएफलाई र विजय युथ सरस्वती क्लबलाई रोक्दै सेमिफाइनल पुगेका थिए । पहिलो हाफमा दुवै टिमले थुप्रै अवसर बनाए पनि थप गर्न भने सकेनन् । प्रतिस्पर्धात्मक दोस्रो हाफमा पनि दुवैले गोल गर्ने राम्रो अवसर सिर्जना गरे । ७० औं मिनेटमा संकटाका सुशील केसीले प्रहार बारमा लागेर फर्कियो । त्यसलगत्तै ७६ औं मिनेटमा विमल रानामगर वान भर्सेस वानको स्थितिमा गोल गर्न चुकेका थिए । खेल सकिन एक मिनेट बाँकी छँदा संकटाले विजयी गोल गर्यो । ८९ औं मिनेटमा संकटाका विश्व अधिकारीले गरेको गोल निर्णायक भयो । उनले कर्नर प्रहार सिधैं गोल पोस्टभित्र छिरेको थियो । विजय युथका प्रशिक्षक सुविन घिमिरले राम्रा अवसर चुकाउन पुग्दा टिमले पराजय भोगेको बताए । सम्हालिएर खेल्न नसक्नु नै पराजयको कारण भएको उनको भनाइ थियो । संकटाका प्रशिक्षक सल्यान खड्गीले गोल खाएर केही दबाब झेल्न पुगे पनि अन्तिम समयसम्म सम्हालिएर खेल्दा जित हात पारेको बताए । बुधबार म्यान अफ द म्याच संकटाका विश्व अधिकारी घोषित भए । फाइनल पुग्नका लागि बिहीबार त्रिभुवन आर्मी र हिमालयन शेर्पाबीच दोस्रो सेमिफाइनलमा प्रतिस्पर्धा हुनेछ ।
एकअर्काविरुद्ध दुवै पुलिस सफल,"पोखरा दुई विभागीय टोली सशस्त्र प्रहरी बलको एपीएफ क्लब र नेपाल पुलिस पोखरा रंगशालामा जारी सिर्जना आमन्त्रण महिलापुरुष भलिबल प्रतियोगिताको फाइनल पुगेका छन् । एपीएफ महिला र पुलिस क्लब पुरुषतर्फ फाइनल पुगेका हुन् । दुवैले दुवैतर्फ एकअर्काविरुद्ध सफलता पाएका थिए ।बुधबार महिलाको पहिलो सेमिफाइनलमा एपीएफले विभागीय प्रतिद्वन्द्वी नेपाल पुलिसलाई २५१५, २५१४, २५१५ को सोझो सेटमा पराजित गरेको थियो । एपीएफकी रेश्मा भण्डारी वुमन अफ द म्याच घोषित भइन् । एपीएफका प्रशिक्षक प्रकाश थपलियाले विपक्षी टिममा धेरै नयाँ र अनुभवको कमीमा फाइदा उठाउँदै आºना खेलाडीले सहजै नतिजा निकालेको बताए । पुलिसका प्रशिक्षक भरत शाहले आºनो टिम कमजोर नभए पनि नयाँ खेलाडी भएकाले सफलता हासिल गर्न नसकेको बताए । उनले भने, एपीएफलाई हराउने न्यु डायमन्डसँग हाम्रो टिमले पाँच सेट खेलेकै हो । टिम कमजोर होइन, गेममा हारजित स्वाभाविक छ । आºनो टिममा चूडा खड्काको अभाव महसुस भएको उनले बताए । न्यु डायमन्ड र पश्चिमाञ्चल टिमबीच बिहीबार हुने दोस्रो सेमिफाइनल विजेतासँग एपीएफले उपाधि भिडन्त गर्नेछ ।बुधबार नै सम्पन्न पुरुष सेमिफाइनलमा नेपाल पुलिसले एपीएफमाथि ३१ को सेटले नतिजा निकालेको हो । पुलिसले पहिलो सेटमा कडा संघर्ष गर्दै ३०२८ ले आफ्नो पक्षमा पारेको थियो । तर दोस्रो सेटमा सेटमा एपीएफसँग १९२५ ले पछि पर्यो । तर, पुलिसले एपीएफलाई सम्हालिने मौका नदिई तेस्रोचौथो सेट २५१६, २५१४ ले आफ्नो पक्षमा पार्दै फाइनल पक्का गरेको हो । पुलिसका कुलबहादुर थापा म्यान अफ द म्याच घोषित भए । पुलिसले अब फाइनलमा त्रिभुवन आर्मी र पश्चिमाञ्चल टिमबीचको विजेतासँग प्रतिस्पर्धा गर्नेछ ।"
नेपालको अर्को हार,काठमाडौं नेपालले दृष्टिविहीन वल्र्ड ट्वान्टीट्वान्टी क्रिकेटमा बुधबार ठूलो अन्तरको हार बेहोरेको छ । नेपाली टिम भारतको हातबाट १ सय ५२ रनले पराजित रह्यो । गुन्टरको एसीए क्रिकेट मैदानमा भएको खेलमा भारतले पहिले ब्याटिङ गर्दै एक विकेट गुमाएर २ सय ८९ रन स्कोर खडा गरेको थियो । जवाफमा नेपालले २० ओभर उपयोग गरेर ५ विकेटमा १ सय ३७ रनमात्र बनाउन सक्यो । नेपालले अब बिहीबार प्रतियोगिताको आफ्नो अन्तिम खेलमा न्युजिल्यान्डको सामना गर्नेछ ।
पहिलो दिन रविको अग्रता,"पोखरा मझेरीपाटनस्थित हिमालयन गल्फ कोर्समा बुधबार सूर्य नेपाल वेस्टर्न ओपन गल्फ सुरु भएको छ । पहिलो दिन ६९ अंकसाथ काठमाडौंका रवि खड्का अग्रस्थानमा छन् । उनले १८ होलको ७० पारमा ६९ अंक बटुले । रविले एक अन्डर पार खेलेका थिए । काठमाडौंका तीन गल्फर खेलाडी समान ७० अंक बटुल्दै दोस्रो स्थानमा रहे । नेपालका नम्बर वन गल्फर शिवराम श्रेष्ठ, भुवन नगरकोटी र धनबहादुर थापाले ७० पारमा समान ७० अंक जोडेका थिए । ३ ओभरमा ७३ अंकसाथ पाँचौं स्थानमा पोखराका भुवन गुरुङ छन् । तीनदिने स्पर्धाको ५४ होलका आधारमा विजेता घोषणा हुनेछ । एमेच्योरतर्फ ४ ओभरमा ७४ अंक बटुलेका पोखराका कमल तामाङ अगाडि छन् । काठमाडौंका मिथुन राई दोस्रो स्थानमा रहे । बुधबार २८ व्यावसायिक गल्फर र एमेच्योरतर्फ १३ खेलाडीले सहभागिता जनाए । सूर्य नेपालको मुख्य प्रायोजनमा प्रतियोगिता नेपाल प्रोफेसनल गल्फर्स संघले आयोजना गरेको हो । कास्की जिल्ला गल्फ संघका अध्यक्ष लक्ष्मीप्रसाद गुरुङले प्रतियोगितामा काठमाडौं, धरान र पोखराका करिब ५० गल्फर सहभागी रहेको बताए । प्रत्येक दिन १८ होलमा हुने प्रतियोगिता विजेताले १ लाख १० हजार नगद पुरस्कार जित्ने छन् ।"
बार्सिलोना कप नजिक,बार्सिलोना डिफेन्डिङ च्याम्पियन बार्सिलोना लगातार चौथोपल्ट किंग्स कपको फाइनल पुग्ने क्रममा लुइस स्वारेज नायकखलनायक एकैचोटि साबित भए । जोशिलो सेमिफाइनल दोस्रो लेग ११ को बराबरीमा टुंगिँदा बार्साका लागि उनले मात्रै गोल गरे । तर खेलको ९० औं मिनेटमा दोहोरो पहेँलो कार्ड पाएर निस्केका उनले फाइनल गुमाउनुपर्नेछ । बार्साले समग्रमा ३२ ले एट्लेटिको म्याड्रिडलाई पन्छाउँदै कोपा डेल रेको फाइनल तय गरेको हो । २८ पल्टको विजेता बार्साले मे महिनाको फाइनलमा अल्भेस वा सेल्टाभिगोमध्ये एकसँग खेल्नुपर्नेछ । फाइनल जिते लुइस इनरिकको नेतृत्वमा किंग्स कपमा हयाट्रिक हुनेछ । इटालीएएस रोमाले फियोरेन्टिनालाई ४० ले हराउँदा सिरी ए शीर्ष टोली युभेन्ट्समाथि दबाब थपिएको छ । इडिन जेकोको दोहोरो तथा फेडेरिको फाजियो र राडजा नैनगोलानको ११ गोलमा रोमाले जित निकाल्यो ।
उदयपुर गोल्डकप आजदेखि,"उदयपुर उदयपुर गोल्डकप फुटबलको चौथो संस्करण बिहीबार थारुहट रंगशाला गाईघाटमा सुरु हुँदै छ । ए डिभिजनका ३ सहित ८ टिमले प्रतिस्पर्धी रहने आयोजकले जनाएको छ । २०६८ सालबाट सुरु गोल्डकप विभिन्न कठिनाई पार गर्दै चौथो संस्करणसम्म आइपुगेको हो । त्रियुगा उच्चमाविको मैदानबाट सुरु गोल्डकप चौथो संस्करणमा ए डिभिजन क्लब एपीएफ, संकटा र हिमालयन शेर्पा, जिल्लास्तरका झापा ११, रुपन्देही, धरान फुटबल क्लब सुनसरी र आयोजक उदयपुर ११ गरी ८ टिमको सहभागिता रहने आयोजक समितिका संयोजक किरण राईले बताए ।पहिलो र दोस्रो संस्करण थ्रीस्टार क्लबले जितेको थियो । सुरुमा एक लाख पुरस्कार रहेको प्रतियोगिता विजेताले अहिले २ लाख रुपैयाँ जित्नेछ । रंगशालामा आधुनिक प्यारापिट निर्माण गरिएको छ ।"
मायांकाको पराजय,"काठमाडौं नेपाल आईटीएफ जुनियर यू१८ सर्किट वान टेनिस च्याम्पियनसिपमा नेपालकी प्रतिस्पर्धी मायांका राणा बुधबार पराजित भएकी छन् । महिला सिंगल्समा मायांका भारतकी शरन्या गवारेसँग ६३, ७६ (५) ले पराजित भइन् । महिलातर्फ उनले मात्र पहिलो खेल जितेकी थिइन् ।भारतकी शिवानी स्वरुप इङले, भारतकी वैदेही चौधरी, चीनकी जिङ याङ, चीनकै युजिआओले छे, थाइल्यान्डकी पुन्निन् कोभापितुक्टेड, जापानकी मियो कोजाकी र चीनकी मिङक्यु याङले क्वाटरफाइनल पक्का गरे ।"
ट्वान्टीट्वान्टी क्रिकेटमा तेहरो शतक,नयाँ दिल्ली अपरिचित रहेका ब्याट्सम्यान बुधबार भारतीय क्रिकेटमा चर्चाको पात्र रहे । ट्वान्टी क्रिकेटमा मोहित अहलवातले तेहरो शतक बनाएका थिए । त्यसमा ३९ छक्का सामेल थियो । उनले ७२ बलको इनिङ्समा १४ चौका पनि प्रहार गरे । ट्वान्टीट्वान्टी क्रिकेटमा यो पहिलो तेहरो शतक मानिएको छ । यस प्रदर्शनपछि दिल्ली डेरडेभिल्सले उनलाई अर्को महिना सुरु हुने इन्डियन प्रिमियर लिग (आईपीएल) का लागि ट्रायलमा बोलाएको छ । २१ वर्षे मोहितले माभी११ नामको अर्धव्यावसायिक क्लबबाट खेलेका हुन् । उनले ठयाक्कै तीन सय रनमा नटआउट रहे ।
तेक्वान्दो आजदेखि,काठमाडौं नेपाल तेक्वान्दो संघको तत्वावधान र युनाइटेड तेक्वान्दो डोजाङको आयोजनामा प्रथम काठमाडौ अन्तर्राष्ट्रिय तेक्वान्दो च्याम्पियनसिप बिहीबार सुरु हुँदैछ । माघ २९ सम्म हुने प्रतियोगितामा ९ राष्ट्रका ९ सय खेलाडीले कुल ३ सय १२ पदकका लागि प्रतिस्पर्धा गर्नेछन् । उद्घाटन दिन हिलचेयर तेक्वान्दो खेलाडीले पुम्से र ब्रेकिङ पनि प्रदर्शन गरिनेछ ।
माउन्ट कैलाश च्याम्पियन,काठमाडौं माउन्ट कैलाशले छैटौं इनोभेटिभ कप अन्तरविद्यालय बास्केटबलको सिनियर ब्वाइजमा उपाधि जितेको छ । उसले फाइनलमा पुष्पसदनलाई ५०४६ स्कोरले पराजित गर्यो । सिनियर गल्र्स फाइनलमा एचएचसीएले आयोजक इनोभेटिभलाई २२१८ ले हरायो । जुनियर ब्वाइजको फाइनलमा नवज्योतिले पुष्पसदनमाथि ४६२९ स्कोरको सहज जित निकाल्यो ।
सीसीआरसी सेमिफाइनलमा,"काठमाडौं हिसान खेलकुद सप्ताहअन्र्तगत बास्केटबलमा सीसीआरसी बुधबार सेमिफाइनल पुगेको छ । ट्रिनिटी, रोजबड र जेभिएर ई कलेज पनि अन्तिम चारमा पुगे । सीसीआरसीले टाइम्सलाई ६०३४ ले हरायो । ट्रिनिटीले लिटिल एन्जल्सलाई ५५२५, रोजबडले आइन्स्टाइनलाई ४१२५ र जेभियरले मोर्गनलाई ३४२७ ले पराजित गरे ।"
केन्दोका सामग्री हस्तान्तरण,"काठमाडौं जापान केन्दो फेडेरेसनले नेपाल केन्दो एन्ड लाइदो एसोसिएसनको सहयोगार्थ केन्दोका खेल सामग्री हस्तान्तरण गरिएको छ । नेपालका लागि जापानिज राजदूतावासका प्रथम सेक्रेटरी कियोहिको हामादाले उक्त खेल सामग्री हस्तान्तरण गरे । केन्दो खेलमा प्रयोग हुने बुगु सेट १०, सिनाल १०, डेन्डो गी ६ र हकामा ४ पिस खेल सामान एसोसिएसनका अध्यक्ष गणेश राईलाई हस्तान्तरण गरियो ।"
सडकका गोलिया जफत गरिने,"तेह्रथुम सडक दायाँबायाँ गोलिया थुपारेर सवारी आवागमनमा अवरोध पुर्याएको भन्दै तत्काल हटाउन जिल्ला वनले दिएको निर्देशन व्यवसायीले अवज्ञा गरेका छन् । गोलीयाका कारण सडकमा क्षति पुगेको र दुर्घटनासमेत बढेको भन्दै वन र सडक डिभिजन कार्यालयले गोलिया हटाउन पटकपटकको निर्देशनलाई बेवास्ता गरिएको छ ।सडक डिभिजनको अनुरोधमा वन कार्यालयले पटकपटक दिएको निर्देशन अहिलेसम्म कार्यान्वयन भएको छैन । अब पनि व्यवसायीले अटेर गरी सडक अतिक्रमण गरी राखे सबै गोलिया जफत गर्ने वनले चेतावनी दिएको छ । व्यवसायीले सडकबाट गोलिया नहटाए जफत हुन्छ, वन अधिकृत देवीचन्द्र पोखरेलले भने ।दैनिक सयौं सवारी गुड्ने धनकुटाको सिंधुवादेखि तेह्रथुम सदरमुकाम म्याङलुङ तथा संखुवासभाको खाँदवारीसम्मका सडक दायाँबायाँ काठ थुपारेर सडक बिगारेको डिभिजन कार्यालयले जनाएको छ । व्यवसायीले सडक नै ढाक्नेगरी गोलिया राख्दा सवारी आवागमनमै समस्या भएको जिल्ला ट्राफिक प्रमुख भीम कटुवालले बताए ।गोलिया सडकमा थुपार्दा साँघुरो हुन गई सवारी दुर्घटना जोखिम बढेको उनको भनाइ छ । व्यवसायीले सडक अतिक्रम गरी थुपारिएको गोलिया हटाएर सवारी खुलाउने गरेको कटुवालले बताए । पहिले मौखिक र पछि पत्रचार तथा सार्वजनिक सूचना टाँस गरे पनि अटेर गरेको प्रहरीको भनाइ छ । व्यवसायीले भने सडक किनारमा गोलिया राख्दा लोड गर्न सजिलो हुने भन्दै वनको निर्देशन मानेका छैनन् । सडक अतिक्रमण गरी थुपारिएका काठकै कारण दुर्घटना बढेको सडक डिभिजन धनकुटाले जनाएको छ ।"
नियमविपरीत खोलाको दोहन,"भोजपुर मायादेवी तामाङले प्रतिट्याक्टर ७ हजारका दरले बालुवा किनिन् । डाँडागाउँका श्याम श्रेष्ठले प्रतिट्याक्टर ४ हजारका दरले ढुंगा किने । जिविसको ढुंगा, गिट्टी र बालुवा दररेट निर्धारण समितिले उक्त मूल्य निर्धारण गरेको हो । तर पनि नियमविपरीत ३ गुणाभन्दा बढीमा बिक्री हुने गरेको छ ।समितिले ढुंगा प्रतिघनमिटर ६ सय ७३, गिट्टी ७ सय ४१ र बालुवा ६ सय ४३ तोकेको छ । एक ट्याक्टरमा दुई घनमिटर अट्छ । दररेटअनुसार बिक्री नहुँदा सर्वसाधारण मर्कामा परेका छन् । दररेट मूल्यमा माग्दा ठेकेदारले मन लागे लैजा, नलागे छाड भन्ने गरेको श्यामले सुनाए । घर बनाउनु छ, बार्गेनिङ गर्नुभन्दा जति भन्छ चुपचाप लैजानुको विकल्प छैन, उनले भने, जुन खानीमा पनि उही दाम छ, नतिरेर धरै छैन । प्रारम्भिक अनुसन्धान गरिएका २५ ठाउँबाट ढुंगा, गिट्टी र बालुवा निकाल्न स्वीकृति दिइएको छ । हाल ८ स्थानमा ठेक्का लागेको छ । अरुण नदी (सुनबालुवा) र काँवाखोलामा घोडेटारका सत्कार श्रेष्ठ, सेराखोला, सिक्तेल दोभान, बेहेरेदोभान र घट्टेखोलामा सदरमुकामका प्रेमदोर्ची शेर्पा र लेगुवाघाट, हंग्राखोलामा झापाका प्रवीण कटुवालले ठेक्का लिएको जिविसका कार्यक्रम अधिकृत सुरेन्द्र राईले बताए ।ठेकेदारले दररेटको मापदण्डमा रहेर दोहोरो सम्झौता भएबमोजिम खानी पाएका हुन् । खोलाखानीमा ठेकेदारले प्रतिट्याक्टर ३ हजार ५ सय रुपैयाँमा बिक्री गर्छन् । मापदण्डविपरीत बेच्ने ठेकेदार स्वयंले स्विकारेका छन् । एक ट्याक्टर भेला पार्न मजदुरलाई २ हजार २ सय ज्याला लाग्छ, हामीलाई तोकेको रेटले कामदार खटाउनै पुग्दैन, बाध्य भएर मूल्य बढाउनुपरेको हो, ठेकेदार शेर्पाले भने । वैदेशिक रोजगारले गाउँमा कामदार नपाइने हुँदा ज्याला महँगो तिर्नुपरेको छ । ठेकेदारबाट किनेर बिचौलियाले सदरमुकाममै ७ हजारमा बिक्री गर्छन् । खोलाखानीबाट सदरमुकाम ल्याउन एक ट्याक्टरको ढुवानी, डिजेल र ज्यामी खर्च किनेकै बराबर पुग्दा महँगा पर्ने बिचौलिया व्यापारी कुलबहादुर बुढाथोकीले बताए । उही महँगोमा बेच्यो भन्नुमात्र, ढुवानी गर्नुपर्छ, तेल हाल्नुपर्छ, ट्याक्टरको किस्ता तिर्नुपर्छ, सर्भिसिङ उत्तिकै लाग्छ, उनले भने ।सम्झौताअनुसार ठेकेदारले तोकेको स्थान र क्षेत्रफलबाट निकाल्न पाउँछन् । ३ सय घनमिटरभन्दा बढी निकाल्न पाउँदैनन् । ढुंगा, गिट्टी र बालुवा उत्खनन गर्दा वातावरणीय असर गर्न पाइँदैन । निजी खानीले कर छली गरेर मनपरी भाउमा निकासी गरिरहेका छन् । अवैध दोहन हुँदा पनि जिविस भने मौन रहेको स्थानीय उपभोक्ताको आरोप छ ।उत्खनन गरेको १० मिटर बाहिर डिपोमा जम्मा गरेपछि मात्र बिक्रीवितरण गर्न पाउने भए पनि मापदण्डविपरीत बिक्रीवितरण गरेको उनीहरू बताउँछन् । सीधै खोलाबाटै बिक्री गर्छन् । उत्खनन क्रममा ठूला मेसिन, ढुवानीका साधन प्रयोग गर्न पाइँदैन । जथाभावी गतिविधिले जैविक असन्तुलन बढदा मानवीय समस्या हुने भूसंरक्षण अधिकृत सञ्जयकुमार मिश्र बताउँछन् । मूल्य तोकिएभन्दा बढी भए पनि स्वीकृतिबाहिर नभएको ठेकेदारको दाबी छ । अनियमित गतिविधि गर्नेलाई दररेट निर्धारण समितिले जरिवाना र कारबाही तोके पनि दायरामा ल्याउन सकेको छैन । पहिलोपल्ट जरिवाना गर्दा डोजरलाई १ लाख ५० हजार, ब्याकलोडरलाई १ लाख, ट्याक्टरलाई ५० हजार र ट्रिपरलाई १५ हजार तोकेको छ । दोस्रोपटकदेखि थप २५ प्रतिशत थपिने व्यवस्था पनि खातामा मात्रै सीमित छ । यसबारे स्थानीय विकास अधिकारी सीता परियारले तत्कालै अनुगमन गरी कानुनी कारबाहीमा ल्याउने बताइन् ।"
प्रभावकारी बन्दै,"उपमहानगरमा बालश्रमिक खोजेर सीपमूलक तालिम र पढ्ने अवसर दिन थालिएको २०५६ सालदेखि हो । यसका लागि उपमहानगरपालिकासँगै विभिन्न संस्थासँग मिलेर पोखरा उद्योग वाणिज्य संघले काम गरिरहेको छ । सभ्य सहरका लागि यो ठूलो जिम्मेवारी हो । विभिन्न परिस्थितिले बालबालिका पढ्ने उमेरका काम गर्न पुगेका छन्, संघका प्रथम उपाध्यक्ष रवीन्द्रबहादुर प्रजुले भने, बालबालिका भविष्य हुन भनेर भाषणले हुँदैन, हामीले सकेजति उनीहरूको जीवन सपार्न प्रयास गर्नुपर्छ । संघको यो कार्यक्रमले घरदैलो गर्दै घरेलु बालश्रममा रहेका बालबालिका खोज्छ । काम लगाउने वा घरधनीको सहमति लिएरै उनीहरूलाई तालिम दिने गरेको छ ।शिक्षिका पालिखेका अनुसार घरेलु कामदारका रूपमा मात्रै होइन बालबालिका गाडीका वर्कसप र ढलानका काम गरिरहेको पनि भेटिन्छन् । पहिलेभन्दा त्यसरी भेटिने दर काम भएको छ तर, पुरै हटिसकेको छैन, उनले भनिन्, पोखरामा बाहिरबाट आएका र ल्याइएका बालबालिका यस्तो अवस्थामा भेटिन्छन् । श्रममा संलग्न बालबालिका विभिन्न अवस्थामा भेटिने गरेका छन् । कति त सम्पर्कमा आएपछि घर फर्कन चाहन्छन् । त्यस्तालाई अभिभावक सम्पर्क गराएर फर्काउने गरिएको संघकी सुपरभाइजर विजया अधिकारीले बताइन् । सबै रहरले वा अभिभावकको करले कामदार भएका हुँदैनन्, उनले भनिन्, घर जान चाहने र अवस्था उनीहरू फर्केपछि खानलाउन र पढ्न पाउनेछ भने हामी आमाबाबुसँग पुनर्मिलन गराइदिन्छौं । सीपमूलक तालिमपछि गरिखान सक्नेका लागि कोषमार्फत सहयोग पनि दिने गरिएको उनले बताइन् ।उनका अनुसार कार्यक्रममार्फत हालसम्म ५५ सय बालबालिका संघको सम्पर्कमा आइसकेका छन् । यतिबेला कार्यक्रमको नियमित सम्पर्कमा रहेर विद्यालय जाने गरेका बालबालिकाको संख्या ६ सयको हाराहारी छ ।"
निराशाले आत्महत्या बढ्यो,"भरतपुर भरतपुर ९ का ५८ वर्षीय सुकलाल दर्जीले केही दिनअघि झुन्डिएर प्राण त्यागे । प्रहरीले अनुसन्धानमा कारण खुल्यो नैराश्य । त्यही दिन कोराक १ का १९ वर्षीय जनकराज विकले विष सेवन गरी त्यही बाटो रोजे । उनको पनि कारण निराशा नै खुल्यो । दाहखानी ८ का सन्त तामाङले झुन्डिएर आत्महत्या गरे । अनुसन्धानले कारण उही खुल्न आएको प्रहरीले जनायो ।गत पुस १८ गते भूसंरक्षण कार्यालय स्याङ्जाका प्रमुख कमलप्रसाद गौतम विभागीय कामको सिलसिलामा काठमाडौं हिँडेका थिए । दोस्रो दिन बेपत्ता भएका उनी ९ दिनपछि यहाँको रामनगर जंगलमा झुन्डिएको अवस्थामा भेटिए । वनमा घास, दाउरा गर्न गएका स्थानीयले शव देखेपछि प्रहरीलाई खबर गरेका थिए । स्याङ्जाबाट हिँडेपछि काठमाडौं नगई उनले मुग्लिनस्थित एक होटलमा रात बिताएका थिए । ४ वर्षसम्म भूसंरक्षण प्रमुख रहेका गौतम इमानदार कार्यालय प्रमुखका रूपमा चिनिन्थे । उनले आत्महत्या गर्नुको कारण खुलेको छैन । केही समययता जिल्लामा महिलाको तुलनामा आत्महत्या गर्नेमा पुरुष धेरै रहेको तथ्य पाइएको छ ।यस्ता घटना बढनुमा सबैभन्दा बढी नैराश्य रहेको प्रहरी अनुसन्धान प्रतिवेदनले देखाएको छ । जीवनमा सफलता पाइरहेका र सामाजिक प्रतिष्ठामा बसेकाले समेत आत्महत्या गरेका घटना पछिल्लो समय बढेको छ । प्रहरी तथ्यांक हेर्दा आव ०७१७२ मा १२४ जनाले आत्महत्या गरेका छन् । तीमध्ये पुरुषको संख्या ६५ र महिला ५२ छन् । उनीहरू सबैजसोले झुन्डिएर आत्महत्या गरेका छन् ।"
आयोडिनयुक्त नुन सेवन गर्ने बढे,"पर्सा दशक लामो प्रयासपछि मध्य तराईका अधिकांश बासिन्दाले आयोडिनयुक्त नुन खान थालेका छन् । विगतमा चेतना अभावमा खुला तथा ढिके नुन सेवन गर्थे । केहीले भारतबाट आयात गरिएको अखाद्य नुन खान्थे । यस्ता उपभोक्तालाई लक्षित गरी आयोडिनयुक्त प्याकेट नुन प्रयोगसम्बन्धी जनचेतनामूलक कार्यक्रम सञ्चालन गरिएपछि अहिले मध्य तराईका ४ जिल्लाका करिब ९० प्रतिशत उपभोक्ताले आयोडिनयुक्त नुन प्रयोग गर्न थालेका हुन् । साल्ट ट्ेरडिङ कर्पोरेसन लिमिटेड अञ्चल कार्यालय प्रमुख अमोज लामिछाने ११ वर्षयताको निरन्तरको प्रयासपछि सफलता मिलेको दाबी गरे । पर्सादेखि सर्लाहीसम्मका बजार र उपभोक्तालाई लक्षित गरी कार्यालयले प्याकेटमा बिक्री हुने आयोडिनयुक्त नुनको प्रवद्र्धनात्मक कार्यक्रम सञ्चालन गर्दै आएको छ, उनले भने, कार्यक्रम सुरु गर्दा आव ०६१६२ मा यस क्षेत्रका जम्मा २२ प्रतिशत उपभोक्ताले प्याकेट र ७८ प्रतिशतले खुला नुन प्रयोग गर्दै आएका थिए, हाल गत आवसम्म आउँदा करिब ९० प्रतिशत उपभोक्ताले आयोडिनयुक्त प्याकेट नुन प्रयोग गर्न थालेका छन् ।सीमावर्ती भारतीय बजारमा अझै पनि खुला नुन बिक्री हुने र धेरै भारतीयले चेतनाको अभावमा यही प्रयोग गरिरहेको अवस्था छ । सीमावर्ती नेपाली गाउँका बासिन्दाले पनि यसैको सिको गरेका थिए । यस्ता उपभोक्तालाई लक्षित गरी कर्पोरेसनले नियमित जनचेतनामूलक कार्यक्रम गरिरहेको छ, उनले भने, यो त्यसकै परिणाम हो । दक्षिण एसियाली मुलुकहरूमध्ये नेपालमा सबैभन्दा पहिले ४ दशकअघि नै आयोनुनको सेवन सुरु गरिएको लामिछाने बताउँछन् । आयोडियुक्त नुन खाँदा शारीरिक वृद्धि हुने, गलगाँड हुँदैन ।"
ज्यान मुद्दाका फरार पक्राउ,"पोखरा हत्या आरोपपछि फरार दिनेश नेपालीलाई प्रहरीले पक्राउ गरेको छ । कास्कीको लाहाचोक ५ घर भई पोखरा १७ शीतलपथ बस्ने २६ वर्षीय नेपालीलाई बुधबार पक्राउ गरी अदालतमा उपस्थित गराइएको छ । गत पुस २७ मा पोखरा १७, तीतेपानीमा बस्ने भारतीय सबिर अन्सारीको हत्या भएको थियो ।"
स्काभेटरमा आगजनी,"बागलुङ बाटो खन्ने काममा प्रयोग भएर बाटामा रोकिराखेको एक स्काभेटरमा आगजनी गरिएको छ । भीमगिठे ४, इदिखोलामा राखिएको बा२क ३८२० नम्बरको स्काभेटरमा आगजनी गरिएको प्रहरीले जनाएको छ । सोमबार राति भएको आगजनी कसले गर्यो भन्ने खुलेको छैन । बाटो निर्माणमा केही स्थानीय असहमत थिए ।"
दुई बालिका बलात्कृत,गोरखा छुट्टाछुट्टै स्थानमा दुई बालिका करणी गरेको आरोपमा प्रहरीले दुईजनालाई पक्राउ गरेको छ । मसेल गाविसबाट पक्राउ पर्नेमा १३ वर्षीय र असराङबाट पक्राउ पर्नेमा १८ वर्षीय रहेको डीएसपी वीरेन्द्र थापाले बताए । दुवै घटनामा आरोपित पक्राउपछि अनुसन्धानका लागि म्याद थप गरिएको छ ।
दुर्घटनामा घाइते,रौतहट गौरचन्द्रनिगाहपुर खण्डअन्तर्गत सखुअवाधमौरा ८ मा बुधबार भएको सवारी दुर्घटनामा एक युवक घाइते भएका छन् । चन्द्रनिगाहपुरबाट गरुडा आउँदै गरेको बीआर३०जे७५४६ नम्बरको भारतीय मोटरसाइकल अनियन्त्रित भई दुर्घटना हुँदा गरुडा १० का चालक मनोज सहनी घाइते भएको प्रहरीले जनाएको छ ।
मिस हेल्थ पर्फेक्सन हुने,पोखरा स्वास्थ्य क्षेत्रमा कार्यरत महिलाहरूलाई सहभागी गराई यहाँ नौलो प्रकारको सुन्दरी प्रतियोगिता मिस हेल्थ पर्फेक्सन आयोजना गरिने भएको छ । आयोजक मासिक म्यागेजिन हेल्थ अप्डेटले बुधबार पत्रकार सम्मेलन गर्दै वैशाख दोस्रो साता फाइनल हुने प्रतियोगितामा १८ देखि २८ वर्ष उमेर समूहका स्वास्थ्य क्षेत्रमा कार्यरतले भाग लिने जनाइएको छ ।
निग्लिहवा बालमैत्री गाविस,"कपिलवस्तु निग्लिहवा जिल्लाको पहिलो बालमैत्री गाविस घोषणा भएको छ । बालमैत्री स्थानीय शासन राष्ट्रिय रणनीति ०६८, घोषणा कार्यविधि र मापदण्ड ०७० अनुसार ३९ सूचक पूरा गरेपछि बालमैत्री गाविस घोषणा भएको हो । मन्त्रालयबाट स्थलगत अनुगमन गरी बालमैत्री गाविस घोषणाको सिफारिस भएको थियो ।"
मिर्गौलापीडितलाई सहयोग,"लमजुङ नेटा ३, थानसिंहका मिर्गौलापीडित १४ वर्षीय सिजन खत्रीको उपचारका लागि अमेरिकाबाट प्राप्त सहयोग हस्तान्तरण गरिएको छ । अमेरिकामा रहेका नेपालीबाट संकलित १ लाख २६ हजार ८ सय १ रुपैयाँलाई बुधबार बेंसीसहरमा हस्तान्तरण गरिएको हो ।"
सडक स्तरोन्नतिमा तीव्रता,"आउँदो वर्ष यसै समयसम्म काम पूरा हुन्छ होला, निर्माण कम्पनीका साइड इन्चार्ज प्रेम थापाले भने । पिएस कन्स्ट्रक्सनले ६६ करोड ५३ लाखमा ठेक्का सम्झौता गरेको छ । असारभित्र तिपाडासम्म कालोपत्रे सकिन्छ, कम्पनी आयोजना प्रबन्धक देबीलाल बिकले भने ।हाल बार्जुगाडदेखि तिपाडासम्म डबल कटिङ काम पूरा भएर ग्रावेल बिछाउन थालिएको छ । गत सातादेखि मार्तडीबाट स्ट्रक्चर निर्माणको काम सुरु गरिएको छ । कालोपत्रे तहको सडक निर्माणका लागि प्रारम्भिक काम मानिने स्ट्रक्चर बनेपछि तिपाडा मार्तडी खण्डमा समेत यातायातका साधन सजिलै गुड्न सक्ने व्यवसायी बताउँछन् ।सदरमुकाम यातायात पुर्याउने उद्देश्यले २० वर्षअघि साँफेमार्तडी सडक शिलान्यास भएको उक्त खण्डअन्तर्गत यो चाँडोभन्दा चाँडो काम सक्ने लक्ष्य राखिएको संलग्न प्राविधिक बताउँछन् । यही उद्देश्यले पर्याप्त संख्यामा मेसिन र दक्ष कामदार परिचालन गरिएको परामर्शदाता कम्पनीका आवासीय इन्जिनियर पुष्पराज भट्टले बताए । यो सडक साँफे बेतालमाडौं खण्डभन्दा फराकिलो र गुणस्तरको बन्दैछ, भट्टले भने । बाजुरा पछाडि पर्नुको मुख्य कारण सडक पूर्वाधार अभावलाई औल्याइँदै आएको छ । सदरमुकामसम्मको सडक कालोपत्रे हुन सके विकासका अन्य पूर्वाधार निर्माणमा समेत सहज हुने विश्वास गरिएको छ । सडक सपना पूरा भएपछि जिल्लाले अन्य क्षेत्रको विकासमा समेत फडको मार्नेछ, मार्तडीका अगुवा गगन रावलले भने । मूल सडक निर्माण भएसँगै गाउँ जोड्ने सडकका थुप्रै योजनालाई प्राथमिकतामा राखेर आवश्यक बजेट विनियोजन गरिएको सांसद कर्ण थापा बताउँछन् । अब बाजुराको समग्र विकासले गति लिन्छ, सांसद थापाले भने ।"
सिँचाइ योजना अधुरै,"दैलेख निर्माण सुरु भएको ३१ वर्षसम्म गीताचौररावतकोट सिँचाइ योजना पूरा नहुँदा स्थानीय किसान मर्कामा परेका छन् । उक्त योजना ०४२ सालबाट निर्माण थलिएको थियो । सिँचाइ डिभिजन कार्यालयले प्रत्येक वर्ष आयोजनाका लागि बजेट विनियोजन गर्दै आएको छ । आयोजनामा अहिलेसम्म करिब ४ करोड ८ लाख रुपैयाँ खर्च भइसकेको कार्यालयले जनायो । ३१ वर्षअघि मुहानमा बनाइएको कुलो अहिले जीर्ण बनेको छ । योजना क्षेत्रफलको हिसाबले पश्चिमी पहाडको सबैभन्दा ठूलो हो । डिभिजन कार्यालय सुर्खेतमा हुँदा मजदुरी गरेका स्थानीयले अझैसम्म ज्याला पाउन सकेका छैनन् । तर, दैलेखमै डिभिजन कार्यालय स्थापना भएदेखि पनि उक्त काम निरन्तर भइरहेको छ । विगतमा उपभोक्ता समिति र ठेकेदारकै लापरबाहीले सिँचाइ पूरा हुन नसकेको डिभिजन कार्यालय प्रमुख तारा वाग्लेले बताए ।"
विवादले हात्तीसार निर्माण अलपत्र,"नेपालगन्ज हात्तीसार राख्ने विषयमा स्थानीय बासिन्दाबीच विवाद हुँदा बाँके राष्ट्रिय निकुञ्जका विभिन्न योजना अलपत्र परेका छन् । यसका लागि ४० लाख ठेक्का स्विकृत भई सम्झौता भए पनि स्थानीयको विवादले काम सुरु हुन सकेको छैन । हात्तीसार निर्माण अलपत्र भएपछि हात्तीको दरबन्दीसमेत पूर्ति हुन नसकेको निकुञ्जले जनाएको छ । बाँके निकुञ्जमा दशवटा हात्ती दरबन्दी भए पनि चारवटामात्र छन् । हात्तीसार नबन्दा सफारीको योजनासमेत प्रभावित भएको छ । निकुञ्जका अनुसार महादेवपुरीको बालापुर र ढकेरीको सँगै नालाका स्थानीयबीच विवाद भएपछि निर्माण कामले गति लिन नसकेको हो । निकुञ्ज प्रशासनका अनुसार चारवटा हात्ती बर्दिया निकुञ्जबाट ल्याइएको छ । हात्तीसार स्थापना नहुँदासम्म दरबन्दी पूर्ति गर्न नसकिने निकुञ्ज प्रमुख संरक्षण अधिकृत डिलबहादुर पुर्जा पुनले बताए । निकुञ्जले बर्दियाबाट ल्याएको हात्ती महादेवपुरी गाविसको वालापुरमा अस्थायी रुपमा राखेपछि स्थानीयबीच विवाद भएको हो । हात्तीलाई अस्थायी रूपमा गेम स्काउट पोस्टमा राखिएको निकुञ्जले जनाएको छ । निकुञ्जले बालापुरमा हात्तीका लागि पानी र घाँस पर्याप्त नभएकाले महादेवपुरी संँगै नालालाई स्थायी हात्तीसार बनाउने निर्णय गरेको हो । सँगै नालामा स्थायी हात्तीसार बनाउने गरी प्राविधिक टोलीले स्टिमेट तयारी पारेपछि मंसिरमा टेन्डर भएको थियो । हात्ती राखिसकेकाले यहाँ पनि हात्तीसार हुनुपर्छ भन्ने माग बालापुरवासीको छ, प्रमुख संरक्षण अधिकृत पुनले भने, सबै पूर्वाधार हिसाबले संगै नाला उपयुक्त छ । हात्तीका लागि आवश्यक घाँस, पिउन र नुहाउन पानी धेरै चाहिने भएकाले सँगै नाला छनोट गरिएको हो । दुवै ठाउँका बासिन्दाले आआफ्नो ठाउँमा हात्तीसार हुनुपर्ने अडान राखेपछि निकुञ्ज अलमलमा परेको पुनले बताए । केन्द्रको निर्णयअनुसार सँगै नालामा मचान र हात्ती बस्ने टहरा र कर्मचारी निवास बनाउन टेन्डर सम्झौता भइसकेको छ । उनले स्थानीयको मागलाई सम्बोधन गर्न दुवै स्थानको पुन: अध्ययन र स्थानीयसँगको छलफलपछि निर्माण थालिने जनाए ।संरचना निर्माणपछि मात्र हात्ती सफारी योजना ल्याइने निकुञ्जले जनाएको छ । चालू वर्षभित्र भौतिक पूर्वाधार निर्माण गरिसक्ने गरी सम्झौता भए पनि समस्या भएको प्रमुख संरक्षण अधिकृत पुनले जनाए । हात्तीका लागि खाने र बस्ने व्यवस्था नहुँदासम्म सफारी गराउन सकिँदैन, उनले भने, चालू आवको अन्त्यसम्ममा निर्माण सकेपछि मात्रै सफारी खुला गरिनेछ ।"
कतै गाडी गुड्दैनन्,"दैलेख दुई नगरपालिका र अधिकांश गाविसमा सडक सुविधा पुगेको छ । टोलटोलमा मोटर बाटो खुलेका छन् । तर, करोडौं रकम खर्चिएका यी सडकमा मोटर गुडदैनन् । गाडी नचले पनि मर्मतका नाममा बर्सेनि लाखौं रकम खर्च हुने गरेको छ । ०६६ मा ट्रयाक खोलिएको भीरखेत बाँसीगीताचौर काशीकाँध हँुदै कालिकोट जोड्ने सडकमा अहिलेसम्म गाडी गुडेका छैनन् । मर्मतका नाममा बर्सेनि लाखौं बजेट आए पनि गाडी नचल्दा स्थानीय निराश छन् ।गीताचौरकी गोल्मा सुनारले मोटर बाटो खुल्दा पनि स्थानीय खुसी नभएको बताइन् । एकातिर आउनुपर्ने सडकलाई अर्कोतिर मोडेर गाउँभरि पुर्याइएको छ, उनले भनिन्, राजनीतिक दलहरूको मिलेमतोमा रकम हिनामिना हुँदा गुणस्तरीय काम हुन सकेको छैन । दैलेख सदरमुकामदेखि काशीकाँध पैदल ४ घण्टामा पुगिन्छ । अनावश्यक रूपमा सडक घुमाउँदा मोटरबाट भने ६ घण्टा लाग्ने गरेको स्थानीय राजबहादुर शाहीले बताए । भिरखेतबाट बाँसीसम्म ९ किमि भए पनि त्यहाँको ९ वटै वडा छुने गरी ट्रयाक खोलिएकाले समस्या भएको स्थानीयले जनाए ।जिविस र गाविसबाट बर्सेनि बजेट छुट्याइए पनि उपभोक्ता समितिले ४० प्रतिशतमात्र काम गरेर हिनामिना गरेको स्थानीयको आरोप छ । सडक डिभिजन कार्यालय सुर्खेतले मर्मतका लागि चालू वर्षमा ४ लाखमा टेन्डर गरी सम्झौता गरे पनि ठेकेदारले मर्मतको काम अझै सुरु गरेका छैनन् । चालू वर्षमै निर्वाचन क्षेत्र विकास कोषको १५ लाख विनियोजन गरी गीताचौरस्थित खेतमा १ सय ५० मिटरमा ग्राभेल गरेर रकम सकिएको छ । मोटरसाइकलसमेत गुड्न नसक्ने गरी काम भएको स्थानीय बताउँछन् । डाडीमाडी हुँदै गीताचौर खण्ड जीर्ण छ । काशीकाँध हुँदै कालिकोटका लागि जिविसले ३० लाख छुट्याएपछि मर्मतको काम भइरहेको निर्माण समिति अध्यक्ष दिनेश शाहीले बताए ।"
ढिस्कोमा पुरिएर मृत्यु,"जाजरकोट नलसिंहगाड जलविद्युत् आयोजना ड्याम साइडसम्मको पहुँचमार्ग निर्माणका क्रममा माटोको ढिस्कोले पुरिएर रुकुम, घेत्मा २ का २७ वर्षीय अनन्त विकको मृत्यु भएको छ । आयोजनाको लह ६, गेरेनीभीरस्थित सडकका ब्लाष्टिङ गर्ने क्रममा माथिबाट खसेको ढिस्कोले पुरिएर गम्भीर घाइते भएका विकको जाजरकोट अस्पतालमा मृत्यु भएको प्रहरीले जनाएको छ । ४ सय १० मेघावाट क्षमताको नलसिंहगाड जलविद्युत् आयोजनाको पहुँचमार्गमा कडा चट्टान भएकाले नेपाली सेनाले ब्लास्टिङ गरेर काम अघि बढाएको छ ।"
सीसी क्यामरा जडान,सल्यान जिल्ला प्रहरीको हिरासत कक्षमा सीसी क्यामरा जडान गरेको छ । हिरासतमा अपराध अनुसन्धानका क्रममा र थुनुवाको गतिविधिमा निगरानी गर्न सीसी क्यामरा राखिएको हो । करिब ४५ हजार लागतमा तीन थान क्यामरा जडान गरेको उनले जनाए । केही महिनाअघि त्रिवेणीका गोपीलाल बुढाथोकीले हिरासतमै आत्महत्या गरेका थिए ।
दुर्घटनामा ४ घाइते,"सल्यान थारमारेबाट बांगेलाखुरी जाँदै गरेको रा२प ६७५५ र लौराबाङबाट खरिबोट आउँदै गरेको भे२प ९४९८ नम्बरको मोटरसाइकल बागचौर बाउनथानामा ठोक्किँदा चार घाइते भएका छन् । घाइते हुनेमा बागचौर ५ का जतिन बस्नेत, प्रेमबहादुर बुढाथोकी, बागचौर ४ का लक्ष्मण केसी र महेन्द्र खडका छन् ।"

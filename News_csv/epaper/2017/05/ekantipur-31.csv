शीर्षक,विवरण
अर्को कार्गो जहाज दुर्घटना,"बाजुराकाठमाडौं गोमा एयरलाइन्सको कार्गो विमान लुक्लामा दुर्घटना भएको ४ दिन नबित्दै मंगलबार नेपाली सेनाको कार्गो जहाज बाजुराको कोल्टीमा दुर्घटना हुँदा क्याप्टेन महासेनानी कैलाश गुरुङको घटनास्थलमै मृत्यु भएको छ । नेपाल आर्मी ४८ कलसाइन भएको स्काई ट्रकमा रहेकी कोपाइलट सहसेनानी अनिता आलेमगरको अवस्था गम्भीर छ । सैनिक प्रवक्ता झंकर कडायतका अनुसार कोपाइलट अनिताको नेपालगन्जस्थित शिक्षण अस्पतालको भेन्टिलेटरमा उपचार भइरहेको छ । विमानको पछाडि बसेका स्टेवार्ड पूर्णबहादुर खड्का गम्भीर घाइते छन् । उनको छाउनीस्थित सैनिक अस्पतालमा उपचार भइरहेको छ । सेनाले उनको अवस्था खतरामुक्त रहेको जनाएको छ । सैनिक विमान सुर्खेतबाट खाद्य संस्थानको चामल लिएर सिमकोट कार्गो उडान भरिरहेको थियो । हाम्रो कम्पनीका दुइटा विमान नेपालगन्जबाट सिमकोटका लागि उडान भरिरहेका थिए, गोमाका पाइलट मनीष पन्तले कान्तिपुरसँग भने, सिमकोटमा हावाको चाप बढेको बाजुरास्थित कोल्टी विमानस्थलले जानकारी गराएपछि हाम्रा कम्पनीका दुवै विमान नेपालगन्ज फर्किने निर्णय गर्यौं । उनका अनुसार त्यसबेला आकाशमा सेनाको स्काई ट्रक र सीता एयरलाइन्सको अर्को डोर्नियर विमान पनि उडानमा थिए । मानसरोवरका लागि तीर्थयात्री राखेर नेपालगन्जबाट उडेका गोमाका दुवै लेट विमान नेपालगन्ज फर्के भने सीता र सैनिक विमान सिमकोटनेपालगन्जको हवाई रुटमै पर्ने कोल्टीतर्फ डाइभर्ट भएका थिए । क्याप्टेन कैलाशले केहीबेर होल्ड पनि गर्नुभएको थियो तर पछि उहाँ पनि सीतासँगै कोल्टीतर्फ मोडिनुभएछ, क्याप्टेन पन्तले नेपालगन्जबाट भने । उनका अनुसार सेनाको विमानले त्यसअघि दुई ट्रिप गरिसकेको थियो । सीताको विमान कोल्टीमा अवतरण भएको करिब दुई मिनेटपछि सवा ११ बजे सेनाको स्काई ट्रक अवतरणका लागि धावनमार्ग आइपुगेको थियो । तर टचडाउन मार्क (पहिलो पटक पाङ्ग्रा टेक्ने रेखा) भन्दा धेरै अगाडि टेक्न पुग्दा विमानले नियन्त्रण गुमाउन पुगेको प्रत्यक्षदर्शीले बताएका छन् । धावनमार्गको टचडाउन मार्क नटेकेर यो विमानले आधा भागमाथि मात्रै ल्यान्डिङ गियर राखेको थियो, प्रत्यक्षदर्शी तथा सीताका स्टेसन म्यानेजर मनराज थापाले भने, टचडाउन रेखामा नटेकेर आधा भागमा टेक्दा जहाज सिधै तारजाली उछिन्दै करिब ६० मिटर पर उछिट्टियो । आगो भने लाग्न पाएन । नेपालगन्जबाट करिब ३० मिनेट हवाई दूरीमा पर्ने कोल्टी उपत्यकाभित्र छिर्दा जहाजले तीन पटक एटीसीलाई टावरमा आफ्नो फाइनल अवस्थाबारे जानकारी गराउँछन् । तर मंगलबार सैनिक विमानले तीनवटा विन्दुमा नपुग्दै केही सेकेन्ड अघिअघि रिपोर्ट गरेको थियो । सायद सैनिक पाइलटहरूलाई यहाँको धावनमार्गबारे मिसइन्फरमेसन भयो कि जस्तो अनुमान गरेका छौं, उक्त विमानले कोल्टी टावरका एटीसीसँग गरेको संवाद सुनेका थापाले भने । बाजुरा सदरमुकामदेखि एक दिनको पैदल दूरीमा उत्तरतर्फ रहेको विमानस्थलनजिकै दुर्घटनामा परेको विमानबाट चालकदललाई सैनिक, प्रहरी र सर्वसाधारणले उद्धार गरेका थिए । क्याप्टेन गुरुङलाई मृत अवस्थामा निकालिएको थियो भने अन्य दुईलाई ढोका काटेर उद्धार गरिएको थियो । क्याप्टेनसहित घाइतेलाई सीता एयरको जहाजबाट मंगलबार दिउँसै नेपालगन्ज पुर्याइएको थियो । त्यहाँबाट मृतक क्याप्टेन र स्टेवार्ड खडकालाई सेनाको हेलिकप्टरबाट काठमाडौं ल्याइएको थियो ।"
निर्वाचन फेरि सर्दै,"काठमाडौं सरकारले दोस्रो चरणको निर्वाचन फेरि केही दिन सार्ने भएको छ । बुधबार बिहान बस्ने मन्त्रिपरिषद् बैठकले त्यससम्बन्धी निर्णय लिने बताइएको छ । बालुवाटार स्रोतले मुस्लिम समुदायको पर्व रमजानलाई मध्यनजर गर्दै असार १४ गते चुनाव सार्ने तयारी गरिएको बताएको छ । प्रधानमन्त्री पुष्पकमल दाहालले मिति सार्नेबारे निर्वाचन आयोगका पदाधिकारीसँग मंगलबार परामर्श गरेका थिए । मुस्लिम समुदायको चाडका कारण निर्वाचन केही दिनलाई सार्ने कुरा भएको छ, बुधबार बस्ने मन्त्रिपरिषद् बैठकले त्यसबारे निर्णय लिनेछ, गृहमन्त्री विमलेन्द्र निधिले भने । जेठ ३१ मा घोषित दोस्रो चरणको निर्वाचनलाई सोमबार बसेको मन्त्रिपरिषद् बैठकले असार ९ मा सारेको थियो । मुस्लिम समुदायका केही अगुवाहरूले मंगलबार प्रधानमन्त्री दाहाललाई भेटी रमजान पर्व १३ गते सकिने भएकाले त्यसपछि चुनाव राख्न आग्रह गरेका थिए । उक्त भेटघाटमा प्रधानमन्त्री दाहालले निर्वाचन आयोगसँगको परामर्शमा आवश्यक निर्णय लिइने बताएका थिए ।निर्वाचन आयुक्त नरेन्द्र दाहालले रमजानलाई मध्यनजर गर्दै सरकारले दोस्रो चरणको मिति केही दिन पर सार्ने विषयमा आयोगसँग परामर्श लिएको बताए । मुस्लिम समुदायको पवित्र चाड परेकाले मिति सार्ने विषयमा हामीले सकारात्मक जवाफ दिएका छौं, उनले भने, मिति तोक्ने विषय सरकारले निर्णय लिने कुरा हो । प्रधानमन्त्रीले मागेको परामर्शमा सकारात्मक जवाफ दिइएको जानकारी आयोगले विज्ञप्तिमार्फत दिएको छ । राजनीतिक सहमति खोज्ने प्रयास जारी रहेको र रमजानसमेतलाई सम्बोधन गर्न दोस्रो चरणको निर्वाचन मिति केही पर सार्ने विषयमा प्रधानमन्त्रीज्यूले परामर्श माग्नुभएको हो, विज्ञप्तिमा उल्लेख छ ।बालुवाटारमा भएको प्रधानमन्त्रीआयोग पदाधिकारी भेटमा कांग्रेस सभापति शेरबहादुर देउवा र गृहमन्त्री निधिसमेत उपस्थित थिए । छलफलमा प्रमुख निर्वाचन आयुक्त अयोधीप्रसाद यादवसहित आयोगका अन्य आयुक्तहरू सहभागी थिए । राजपालाई चुनावमा सहभागी गराउने उद्देश्यले जेठ ३१ लाई असार ९ पुर्याइएको थियो, गृहमन्त्री निधिले भने, राजपालाई चुनावमा आउन आवश्यक कानुनी र प्राविधिक प्रक्रिया मिलाउनसमेत थप समय मिलेको छ । चुनाव सार्ने विषयमा सरकारले मौसमविद्सँग पनि परामर्श लिएको छ । मौसमका हिसाबले असार ९ वा १४ गते गर्नुले कुनै तात्त्विक भिन्नता नरहने मौसमविदको सुझाव छ, बालुवाटार स्रोतले भन्यो । ७ सय ४४ स्थानीय तहमध्ये प्रदेश नम्बर १, २, ५ र ७ का ४६१ गाउँपालिकानगरपालिकामा निर्वाचन बाँकी छ । प्रदेश नम्बर ३, ४ र ६ का २८३ स्थानीय तहमा पहिलो चरणमा वैशाख ३१ मा निर्वाचन सम्पन्न भएर भरतपुर महानगरपालिकाबाहेक सबैको परिणाम आइसकेको छ ।"
राजपालाई चुनावमा सहभागी गराउन ऐन संशोधन गरिने,"काठमाडौं सरकारले स्थानीय तह निर्वाचन ऐनमा संशोधनको प्रस्ताव व्यवस्थापिका संसद्मा मंगलबार दर्ता गराएको छ । आन्दोलनमा रहेको राष्ट्रिय जनता पार्टी नेपाललाई उम्मेदवारी मनोनयनमै देखिएको कानुनी जटिलता हटाउन ऐन संशोधन गर्न लागिएको हो । सोमबार बसेको मन्त्रिपरिषद् बैठकले राजपालाई चुनावमा सहभागी गराउने उद्देश्यले जेठ ३१ मा घोषित स्थानीय तह निर्वाचनलाई पर सार्नुका साथै ऐन संशोधन गर्ने निर्णय गरेको थियो । निर्वाचन ऐनमा उम्मेदवार मनोनयनको औपचारिक पत्र प्रदान गर्ने दलका पदाधिकारीको नाम र हस्ताक्षर मनोनयन पत्र दाखिला गर्ने आन्तिम मितिभन्दा कम्तीमा १५ दिनअगावै आयोगलाई उपलब्ध गराउनुपर्ने व्यवस्था छ । ऐनको दफा १८ को उक्त प्रावधानले राजपालाई आधिकारिक रूपमा उम्मेदवारी दिन नै समस्या आउने भएपछि संशोधन गर्न लागिएको हो । संविधान संशोधनबिना निर्वाचनमा नजाने निर्णय गरेको राजपाले उक्त हस्ताक्षर विवरण आयोगमा बुझाएको छैन । निर्वाचन आयोगका प्रवक्ता सूर्यप्रसाद शर्माले चैत मसान्तसम्म दिएको अवधि र पछि वैशाख १२ र १३ गते थपिएको समयमा पनि केही दलले उम्मेदवारी मनोनयनका लागि आवश्यक विवरण नबुझाएको बताए । कानुनअनुसार उक्त विवरण नबुझाउने दलका उम्मेदवारले दलीय हैसियतमा उम्मेदवारी दिन नपाउने अवस्था रहेपछि ऐन संशोधनको प्रस्ताव गरिएको छ । ऐनको दफा १८ मा रहेको मनोनयनपत्र दाखिला गर्ने अन्तिम मितिभन्दा कम्तीमा पन्ध्र दिनअगावै भन्ने शब्दहरूको सट्टा संशोधन गरी मनोनयनपत्र दाखिला गर्ने अन्तिम मितिअगावै आयोगले तोकेको अवधिभित्र भन्ने शब्द राख्न खोजिएको छ । ऐनमा हुने उक्त संशोधनसँगै राजपाको अगाडि रहेको उम्मेदवारी दर्ताको बाधा हट्नेछ । मधेसी मोर्चामा आबद्ध संघीय समाजवादी फोरम नेपालले मात्र उम्मेदवारलाई टिकट वितरणको अख्तियारी पाएका पदाधिकारीको नाम र हस्ताक्षर विवरण आयोगमा बुझाएको थियो । उसले पहिलो चरणको निर्वाचनमा भाग लिइसकेको छ । राजपामा एकीकरण भएका ६ दलमध्ये कुनैले पनि उक्त हस्ताक्षर विवरण बुझाएका छैनन् । आयोग स्रोतका अनुसार राजपा नेपालले एकीकरणपछि दल दर्ताको प्रक्रिया पूरा नगरिसकेकाले दलको नयाँ नामबाट उम्मेदवारी मनोनयन गर्न पाउने छैन । उसले मागिरहेको निर्वाचन चिह्न छातासमेत पाउने छैन । अब, राजपा अगाडि राजनीतिक दलसँग सम्बन्धित ऐनमा रहेको दुई वा त्यसभन्दा बढी दलले एकल चुनाव चिह्न लिई निर्वाचनमा भाग लिन सक्ने प्रावधानअनुसार चुनावमा भाग लिन सक्ने विकल्प छ । आफ्नो निर्वाचन चिह्न नपाएपछि ऐनको सोही व्यवस्थाको सुविधा नयाँ शक्ति पार्टीले संघीय समाजवादी फोरमसँग सहकार्य गरेर लिएको छ ।"
पछि धकेलिँदै मनसुन,"काठमाडौं केही दिनयता हल्का वर्षा भइरहे पनि मनसुन भने ढिलो गरी प्रवेश गर्ने मौसमविद्ले आकलन गरेका छन् । पछिल्ला वर्ष मनसुन साविकभन्दा ७ देखि १० दिन ढिलो सुरु हुने गरेको छ, जल तथा मौसम पूर्वानुमान महाशाखाकी मौसमविद् शान्ति कँडेलले कान्तिपुरसँग भनिन्, यो वर्ष पनि केही ढिलो हुने देखिन्छ । महाशाखाले सम्भावित मनसुनी वर्षाबारे आकलन गरिसके पनि मनसुन प्रवेश गर्ने समयबारे औपचारिक धारणा सार्वजनिक गरेको छैन । अघिल्ला वर्ष प्रिमनसुन सक्रिय भए पनि मनसुन भने पछि धकेलिएको थियो । गत वर्ष ५ दिन र सन् २०१५ मा १० दिन ढिलो गरी मनसुन सुरु भएको थियो । जल तथा मौसम विज्ञान विभागले १० जुनलाई मनसुन प्रवेश हुने दिन मान्दै आएको छ । नेपालमा भन्दा अघि मनसुन भारतको केरलामा सुरु हुन्छ । सामान्यतया जुन १ मा केरलामा र त्यसको १० दिनपछि (१० जुनजेठ २७) बंगलादेशबाट झापा हुँदै नेपाल प्रवेश गर्छ । केही वर्षका तथ्यांक हेर्ने हो भने केरलामै मनसुन ढिलो प्रवेश हुने गरेको छ । त्यहाँ ढिलो हुँदा स्वाभाविक रूपमै नेपालको मनसुन पछि धकेलिन्छ, कँडेलले भनिन् । काठमाडौं विश्वविद्यालयमा मौसम विज्ञानका अध्यापक वरिष्ठ मौसमविद् मणिरत्न शाक्यले पनि पछिल्ला वर्ष मनसुनपछि धकेलिँदै गएकाले सुरु हुने मिति नै हेरफेर गर्नुपर्ने टिप्पणी गरे । मनसुन ५ देखि १० दिनपछि धकेलिने गरेको छ, शाक्यले भने, यो वर्ष पनि त्यस्तै सम्भावना छ । दक्षिण एसियाली जलवायु दृष्टिकोण मञ्चले नेपालको सुदूरपश्चिम र मध्यपश्चिमका अधिकांश भागमा यसपालि सरदरभन्दा कम वर्षा हुने आकलन गरेको छ । अप्रिलमा भुटानको थिम्पुमा भएको मञ्चको दसौं बैठकले मध्य र पूर्वी भागमा भने सरदर वर्षा हुने प्रक्षेपण गरेको छ । स्थान विशेषको लामो समय (३० वर्ष) को औसत वर्षालाई सरदर मानिन्छ । सरदर वर्षाको ९० देखि ११० प्रतिशतसम्मको वर्षालाई सामान्य वर्षा भनिन्छ । मनसुन सुरु हुनुअघि दक्षिण एसिया क्षेत्रका मौसमविद् मनसुनसम्बन्धी साझा दृष्टिकोण बनाउन सन् २०१० देखि भेला हुने गरेका छन् । दसौं बैठकले दक्षिण एसियाली मनसुनलाई मुख्य प्रभाव पार्ने एलनिनो को अवस्था सक्रिय रहेको र मनसुनको उत्तराद्र्धतिर एलनिनो कमजोर भई तटस्थ अवस्थामा हुने अनुमान गरिएकाले अन्त्यतिर मुलुकभर मनसुनको प्रभाव बढ्नेसमेत प्रक्षेपण गरिएको छ ।"
सगरमाथा सफाइ अभियानमा फ्रान्सेली,"काठमाडौं (कास) सर्वोच्च शिखर सगरमाथा क्षेत्र मानव सिर्जित फोहोरले भरिएकोमा चिन्ता व्यक्त गर्दै फ्रान्सका पर्वतारोहीले सफाइ अभियान थालेका छन् । सफाइको पहिलो चरणमा नै सगरमाथाको साउथ कोल (७ हजार ९ सय ६ मिटर) सम्म पुगेर फोहोर संकलन गरेर उनीहरू फर्केका हुन् । ४० दिन लामो यात्रामा उनीहरूले पाँच टन फोहोर नेपाली शेर्पाहरूको सहयोगमा संकलन गरेका छन् । उनीहरूले आधारशिविर (५ हजार ३ मिटर) देखि माथिको भागमा अभियान थालेका हुन् । एभरेस्ट ग्रिन नाम दिइएको अभियान मोन्तान ए पार्ताज फ्रान्सेली एसोसिएसनले अघि बढाएको फ्रान्सेली दूतावासले जनाएको छ । अप्रिल १३ मा आरम्भ भएको यात्रामा २३ जना संलग्न थिए । संकलित ५ टनमध्ये २ टन विसर्जनका लागि नाम्चेमा छाडेका छन् । बाँकी ३ टन पुन: उपयोगका लागि काठमाडौं ल्याउने नेपालका लागि फ्रान्सका राजदूत इभ कार्मोनाले बताए । सगरमाथा नेपालको गर्व हो । सयांै आरोहीले हरेक वर्ष यसको शिखरमा पाइला टेक्ने प्रयास गरिरहेका हुन्छन्, राजदूत कार्मोनाले भने, सगरमाथा आरोहण चानचुने काम होइन । त्यसैले यसलाई प्रयास गर्ने आरोहीहरूको पक्कै बोल्ड मानिस हुन् । त्यहाँ फोहोर गर्न हुँदैन भन्ने सन्देशलाई उनीहरूले पनि अझ व्यापक बनाउन आवश्यक छ । सफाइ टिमका प्रमुख जेरार्ड ब्लेरमिडले अभियान अघि बढाउँदै नेपाल र फ्रान्सको हिमाल सम्बन्धलाई झन् गाढा भएकोमा खुसीसमेत व्यक्त गरे ।"
मतगणना सुरु नगरे प्रतिवाद,"पुन: मतदान मान्य छैनयसैबीच एमालेले भरतपुरमा पुन: मतदान गर्ने निर्णय भए आफूहरूलाई मान्य नहुने चेतावनी दिएको छ । पार्टी अध्यक्ष केपी ओलीसहितका नेता मंगलबार निर्वाचन आयोग पुगी पुन: मतदान अमान्य हुने भन्दै रोकिएको मतगणना सुचारु गर्न दवाब दिएका हुन् ।ओलीले सोमबार नै टेलिफोनमा प्रमुख निर्वाचन आयुक्तलाई नै चितवन गएर घटनाबारे अध्ययन गर्न आग्रह गरेका थिए । प्रमुख निर्वाचन आयुक्त अयोधीप्रसाद यादवले भरतपुरमा रोकिएको मतगणनाबारे निर्णय लिन आफूले बनाएको छानबिन समितिको प्रतिवेदन पर्खिएको बताएपछि ओली आफैं कान्तिपथस्थित आयोग कार्यालय गएका हुन् ।एमालेले छानबिन समितिको प्रतिवेदनका आधारमा पुन: निर्वाचनको तयारी भएको भन्दै त्यस्तो निर्णय अस्वीकार गर्ने चेतावनी दिएको छ । म पनि कानुनको विद्यार्थी हुँ, भरतपुरमा मतपत्र कब्जा र नियन्त्रणमा लिइएको होइन, एमाले नेता सुवासचन्द्र नेम्वाङले भने, सत्तापक्षका एकदुईजना आपराधिक व्यक्तिले च्यातेका हुन् । उनले कब्जामा लिने प्रयास भए पनि मतदानस्थल आपराधिक व्यक्तिहरूले एक मिनेट पनि नियन्त्रणमा लिन नसकेको बताए । नेम्वाङले पहिलो पटक अध्यक्षसहित वरिष्ठ नेताहरू निर्वाचन आयोगमा आउनुलाई गम्भीरतापूर्वक लिन सचेत गराए । एमाले नेताहरूले पुन: निर्वाचनको निर्णय लिइए गलत संस्कृति स्थापित हुने र आपराधिक गतिविधिलाई प्रोत्साहन मिल्ने भन्दै समयमै सचेत भएर सोच्न अपिल पनि गरेका छन् । नेम्वाङले भरतपुरमा एमालेका मेयर उम्मेदवार देवी ज्ञवालीले जित्ने निश्चित भएपछि अन्तिम समयमा सत्तापक्षका कार्यकर्ताले संविधान, कानुन र निर्वाचनसम्बन्धी मूल्यमान्यताविपरीत काम गरेको आरोप लगाए ।"
सहमतीय सरकारको प्रयास औपचारिकता मात्रै,"काठमाडौं (कास) राष्ट्रिय सहमतिको सरकार गठनका लागि राष्ट्रपति विद्यादेवी भण्डारीले दिएको समयसीमा सकिनु अघिल्लो दिन मंगलबार कांग्रेस सभापति शेरबहादुर देउवाले बोलाएको सर्वदलीय बैठक प्रमुख प्रतिपक्षी एमालेले बहिष्कार गरेको छ । तराईमधेसका माग सम्बोधन गर्ने विषयमा राजनीतिक दलबीच भएको ध्रुवीकरणका कारण सहमतीय सरकार नबन्ने निश्चित हुँदाहुँदै देउवाले औपचारिकता पूरा गर्न सर्वदलीय बैठक आयोजना गरेको कांग्रेसका एक नेताले बताए । सहमतीय सरकार गठन हुने कुनै सम्भावना छैन, सर्वदलीय बैठक औपचारिकता पूरा गर्न मात्र बोलाइएको हो, ती नेताले भने, राष्ट्रपतिले जुन प्रयोजनका लागि सात दिनको समय दिनुभयो, त्यसको सम्मानका लागि मात्रै बैठक आयोजना गरिएको हो । दुई ठूला दलमध्ये एउटा प्रतिपक्षमा बस्नुपर्छ भन्ने मान्यताबीच कांग्रेसले आफ्नै पार्टी सभापति देउवाको नेतृत्वमा राष्ट्रिय सहमतिको सरकार गठन गर्न भन्दै बैठक बोलाइएपछि एमालेले बैठक बहिष्कार गरेको हो ।राष्ट्रपतिले दिएको समयसीमा बुधबार सकिँदैछ । त्यसपछि संसदबाट प्रधानमन्त्री चुन्न बहुमतीय प्रक्रिया सुरु हुन्छ । देउवाले कांग्रेस र माओवादी केन्द्रको गठबन्धनमा लोकतान्त्रिक फोरमसहित हाल सत्तामा रहेका साना दललाई समेटेर सरकार गठनको गृहकार्य अघि बढाइसकेका छन् । बैठकमा प्रधानमन्त्री दाहालले कांग्रेसमाओवादी केन्द्रबीच दस महिनाअघि भएको सहमतिअनुसारै आफूले राजीनामा दिएको स्मरण गराउँदै आफ्नो समर्थन कांग्रेस सभापति देउवालाई रहेको बताएका थिए । देउवाले संक्रमणकालीन अवस्था र संविधान कार्यान्वयनको विषयलाई सहजता दिन राष्ट्रिय सहमति जुटे राम्रो हुने बताएका थिए ।"
अमेरिकामा नेपालीको मृत्यु,न्युयोर्क (कास) अमेरिकाको टेक्सासमा समुद्रमा डुबेर आइतबार एक नेपालीको मृत्यु भएको छ । अस्टिन सहरमा बस्दै आएका काठमाडौं कुसुन्तीका ३५ वर्षीय सुबोध तण्डुकारको मृत्यु भएको हो । बिदा मनाउने क्रममा कान्सासबाट आएका साथीहरूसँग टेक्सासको कर्पनक्रिस्टीस्थित पर्यकीय समुद्री तट पुगेका बेला घटना भएको थियो । समुद्रमा डुबुल्की मार्दै रमाइलो गर्ने क्रममा छालले बगाएर डुबेपछि उनको मृत्यु भएको थियो । उनका साथीहरूले उद्धार गर्ने प्रयास गरे पनि असफल भएका थिए । शव स्थानीय अस्पतालमा रहेको र नेपालबाट तण्डुकारका अभिभावकलाई पर्खिएको एनआरएनएले जनाएको छ ।
चुनाव सारेर दु:ख दिन खोजियो,"काठमाडौं (कास) पूर्वप्रधानमन्त्री तथा एमालेका अध्यक्ष केपी ओलीले दोस्रो चरणको चुनावको मिति सारेर सरकारले जनतालाई दु:ख दिन खोजिएको आरोप लगाएका छन् । स्थानीय तह निर्वाचनमा विजयी भएका पार्टीका उम्मेदवारहरूको विजय जुलुसपछि भृकुटीमण्डपमा बोल्दै ओलीले चारै प्रदेश र तराईका जनतालाई गाह्रो होस् भनी मध्य वर्षातमा चुनावको तिथि सारिएकोमा आफूहरूको असहमति रहेको बताए ।तराईमा कतै डुंगामा चढेर भोट हाल्न पुग्नुपर्ने ठाउँ छन्, मतपत्र भिज्ने समस्या हुन्छ, उनले भने, पानी परेका बेला मतदान केन्द्र कहाँ राख्ने भन्ने झन्झट पनि हुन्छ । त्यसैले एमालेले यसको कुनै पनि हालतमा समर्थन गर्दैन, विरोध गर्छ । एमालेले पहिलो चरणमा पाएको मतलाई अभूतपूर्व र असाधारण को संज्ञा दिँदै उनले एमालेले जितेका स्थानमा भ्रष्टाचार नहुने बताए । भरतपुर र ललितपुर महानगरपालिकामा सरकारले सत्ताको दुरुपयोग गरी जित्न खोजेको उनको आरोप थियो । वाईसीएल खडा गरेर भरतपुरमा मत च्यात्न लगाइएको र ललितपुरमा मतगणनाका क्रममा धाँधली भएको भन्दै उनले अदालत गएर त्यसलाई प्रमाणित गराइदिने पनि ठोकुवा गरे । राज्यले गणतन्त्र दिवसमा प्रदान गर्ने विभिन्न पदक र सम्मानका नाममा अयोग्य व्यक्तिहरूलाई दिएर त्यसको अपमान गरेको उनको भनाइ छ । कार्यक्रममा काठमाडौं महानगरपालिकाका मेयर विद्यासुन्दर शाक्यले आफ्नो जिम्मेवारी बढेको भन्दै आफूले गरेका प्रतिबद्धता पूरा गरेर देखाउने वाचा गरे । उनले काठमाडौंलाई फेरि जीवन्त, हेर्न लायक, बस्न योग्य सहर बनाउने बताए ।"
चाँगुनारायणमा एमाले विजयी,"नगर कार्यपालिका गठनका लागि उम्मेदवारी दर्ताजिल्लाका ३ नगरमा कार्यपालिका गठनका लागि दलहरूले उम्मेदवारी दर्ता गराएका छन् । सूर्यविनायकमा नगर कार्यपालिका गठनका लागि कांग्रेसले ३ दलित वा अल्पसंख्यक सदस्यसहित ८ र एमालेले समान ८ सदस्यमा उम्मेदवारी दिएका छन् । कांग्रेसले दलित वा अल्पसंख्यक पदका लागि विदुर मगराती, सुनीता परियार, नारायण दमाईं तथा महिला सदस्यका लागि कान्छीमाया श्रेष्ठ, सरला विश्वकर्मा, मुना परियार, रमा गौतम, अम्बिका राउतलाई अघि सारेको छ । सूर्यविनायक नगर कार्यपालिका गठनका लागि एमालेले दलित वा अल्पसंख्यक सदस्यका लागि राजेन्द्र भुजेल, हीरामाया शेर्पिनी र दीपक बिशुंखे तथा महिला सदस्यमा अम्बिका न्यौपाने, जुनुमाया तामाङ, तारा बस्नेत (खडका), शुभद्रा खत्री, तारा खतिवडा (सापकोटा) को उम्मेदवारी परेको निर्वाचन अधिकृतको कार्यालयले जनाएको छ ।मध्यपुरथिमिमा नगर कार्यपालिकाका लागि पनि कांग्रेस र एमालेले ३३ दलित वा अल्पसंख्यक सदस्यसहित ५५ महिला सदस्यको उम्मेदवारी दर्ता गराएका छन् । भक्तपुरका नगर कार्यपालिकाको महिला सदस्य पदका लागि नेमकिपाले मात्र नगर कार्यपालिका निर्वाचनका लागि उम्मेदवारी दर्ता गराएको मुख्य निर्वाचन अधिकृतको कार्यालयले जनाएको छ । भक्तपुर नगरमा नेमकिपाका तर्फबाट सुनीता प्रजापति, कृष्णलक्ष्मी दुवाल, सरिना द्योला, रोशनमैया सुवाल र छोरीमैया सुजखू प्रजापतिले उम्मेदवारी दर्ता गराएका छन् । भक्तपुर नगरपालिकामा नेमकिपाको मात्र उम्मेदवारी परेकाले निर्बिरोध हुने र अल्पसंख्यकमा उम्मेदवारी नै परेको छैन । चाँगुनारायण नगरपालिकामा भने मंगलबार मात्रै अन्तिम मतपरिणाम आएकाले नगर कार्यपालिका गठन हुन केही दिन लाग्ने भएको छ ।"
शिक्षामा बर्सेनि बजेट प्रतिशत घट्दै,ि ि
अपांगतामैत्री विद्यालय भवन बन्दै,"काठमाडौं (कास) जोरपाटीस्थित खगेन्द्र नवजीवन विशेष शिक्षा माध्यमिक विद्यालयमा अपांगता भएका व्यक्तिमैत्री भवन बन्ने भएको छ । यस सामुदायिक विद्यालय स्थापना भएको ४८ वर्षपछि नयाँ भवन बन्न लागेको हो । गोकर्णेश्वर नगरपालिकाका नवनिर्वाचित मेयर सन्तोष चालिसे, उपमेयर शान्ति नेपाल र नेपाल अपांग संघका अध्यक्ष मोहन महर्जनले सोमबार भवन शिलान्यास गरे ।विद्यालय व्यवस्थापन समितिका अध्यक्षसमेत रहेका महर्जनले संविधान र ऐनमा व्यवस्था भएअनुसार अपांगतामैत्री भवन संरचना निर्माण गर्न लागिएको बताए । नयाँ संविधान बनेसँगै अबदेखि स्थानीय तह मातहत विद्यालय सुचारु हुनेछ, त्यसैअनुसार आज हामीले नवनिर्वाचित जनप्रतिनिधिबाट भवन शिलान्यास गराउन पाउनु हाम्रा निम्ति गर्वको विषय हो, महर्जनले भने, अब यस विशेष विद्यालयको संवद्र्धन, प्रवद्र्धन र अपांगता भएका बालबालिका र तिनका अभिभावकले थप राहत दिलाउन सक्ने विश्वास लिएका छौं । उक्त भवन दुई करोड रुपैयाँ लागतमा निर्माण गर्न लागिएको हो । दुईतले भवन निर्माणका निम्ति प्लान इन्टरनेसनल र अस्ट्रेलियन युथ डेभलपमेन्ट एसोसियसनले सहयोग गरेको जानकारी प्रधानाध्यापक राघवप्रसाद दवाडीले दिए । राष्ट्रिय भूकम्प प्रविधि समाज, नेपाल (एनसेट)को प्राविधिक सहयोगमा भूकम्प प्रतिरोधी भवन बन्दै छ, उनले भने, यो भवन बनेपछि विद्यार्थी र शिक्षकलाई राहत मिल्नेछ । यो विद्यालय २०२६ मा स्थापना गरिएको हो । शारीरिक अपांगता भएका खगेन्द्रबहादुर बस्न्यातको पहलमा स्थापना भएकोले उनकै नाममा विद्यालयको नामकरण गरिएको हो । नेपाल अपांग संघको नाममा रहेको ७२ रोपनी क्षेत्रफल हाताभित्र विशेष विद्यालय, नेपाल अर्थोपेडिक अस्पताल, खगेन्द्र नवजीवन केन्द्र, एसओएस बालग्रामलगायत छन् । त्यसमध्ये करिब १० रोपनी क्षेत्रफलमा विद्यालय छ । २ वर्षअघि गएको भूकम्पले जीर्णावस्थामा रहेको विद्यालय हालसम्म टहरामै कक्षा सञ्चालन भइरहेको छ । प्रधानाध्यापक दवाडीका अनुसार चालु शैक्षिक सत्र २०७४ मा ३ सय २९ विद्यार्थी अध्ययनरत छन् । तीमध्ये शारीरिक अपांगता भएका ८३ जना, १ सय ६९ जनजाति र २८ जना दलित छन् ।"
सम्पादक समाज भवन निर्माण हुने,"काठमाडौं (कास) सम्पादक समाज नेपालले संस्थापक अध्यक्ष एवं वरिष्ठ पत्रकार स्व गोविन्द वियोगीको स्मरणमा गोविन्द वियोगी पत्रकारिता अध्ययन केन्द्र का लागि भवन निर्माण कार्य अगाडि बढाउने भएको छ । सम्पादक समाजको वैशाख १५ मा सम्पन्न कार्यसमितिको बैठकले हालै समाजका नाममा खरिद गरिएको सूर्यचौरस्थित डेढ रोपनी जग्गामा बन्ने भवनको नक्सालाई सर्वसम्मतिले पारित गरेको विज्ञप्तिमार्फत जनाएको छ । प्रस्तावित नक्साअनुसार निर्माण कार्य सम्पन्न गराउन करिब ५ करोड रुपैयाँ खर्च हुने प्रारम्भिक अनुमान गरिएको छ । निर्माण कार्यका लागि आवश्यक पर्ने उक्त रकम जुटाउनका लागि सरकार, दाता एवं शुभेच्छुकहरूलाई अनुरोध गर्ने निर्णय बैठकले गरेको छ ।"
सुनसहित दुई पक्राउ,काठमाडौं (कास) त्रिभुवन अन्तर्राष्ट्रिय विमानस्थलबाट प्रहरीले सुनसहित २ जनालाई पक्राउ गरेको छ । सोमबार उनीहरूलाई २ सय ग्राम सुनसहित पक्राउ गरिएको थियो । पक्राउ पर्नेमा कपिलवस्तु शिवपुरका ३७ वर्षीय रामभोजन थारू र चितवन वीरेन्द्रनगर घर भई काठमाडौंको बसपार्कमा होटेल सञ्चालन गर्दै आएका ३२ वर्षीय राजकुमार भुसाल छन् । साउदीबाट नेपाल आएका थारूसँगैका साथीहरूले भन्सार जाँचपछि पार्किङमा भुसालको होटलमा सुन लैजाने कुरा भइरहँदा प्रहरीले उनीहरूलाई पक्राउ गरेको थियो ।
अन्योलमै भरतपुरको नतिजा,"गणना माग गर्दै र्यालीमतपत्र च्यातिएसँगै विरोधमा उत्रिएको एमालेले मतगणना गर्नुपर्ने माग राखी मंगलबार र्याली आयोजना गरेको छ । गाउँगाउँबाट आएका कार्यकर्ता भिजेरै पनि र्यालीमा सहभागी भए । उनीहरूले मतगणना सुचारु गर, जनताको मत स्वीकार गर, मतपत्र च्यात्नेलाई कारबाही गर जस्ता नारा लगाए । र्याली नारायणगढको पुल्चोकबाट लायन्स चोक, चौबीस कोठी हुँदै मतगणनास्थल नजिक पुगेर सभामा परिणत भएको थियो । सभापछि कार्यकर्ता गणनास्थल बाहिर धर्ना बसेका थिए । बिहान ९ बजेदेखि साँझ ५ बजेसम्म चलेको धर्नामा महासचिव ईश्वर पोखरेलले जनताको मत सम्मान गर्दै गणना गर्नुपर्ने बताए । उनी केही समय धर्ना बसेर निस्किएका थिए । महानगरको मेयरमा एमालेका देवी ज्ञवाली र माओवादी केन्द्रकी रेणु दाहाल प्रतिस्पर्धामा छन् । ज्ञवाली ७ सय ३३ मतले अघि रहेको अवस्थामा माओवादी प्रतिनिधिले मतपत्र च्यातेका हुन् । त्यसपछि रोकिएको गणना फेरि सुरु हुन सकेको छैन ।गुन्डागर्दीले प्रक्रिया अघि बढ्दैनएमाले महासचिव पोखरेलले गुन्डागर्दीलाई प्रोत्साहन हुने गतिविधिले निर्वाचन प्रक्रिया अघि बढ्न नसक्ने चेतावनी दिएका छन् । लोकतान्त्रिक प्रक्रियामा यसले गम्भीर असर पार्छ, उनले भने, दोस्रो चरणको मतदानमा हार्ने स्थिति आए मतपत्र च्यात्ने, पानी हाल्ने, नष्ट गर्ने अनि वितण्डा मच्चाएर पुन: मतदान माग्ने हो भने निर्वाचन प्रक्रिया अघि बढ्न सक्दैन । मतपत्र च्यातिएको घटनाको सत्यतथ्य बुझ्न मंगलबार यहाँ आएका उनले सञ्चारकर्मीसँग निर्वाचन प्रक्रियामा जेजस्ता गतिविधि देखिए अत्यन्तै गम्भीर भएको बताए ।"
स्वास्थ्य संस्था टाढा हुँदा बाटैमा सुत्केरी,"बाजुरा साबिकको साप्पाटा गाविस रुणी गाउँकी ४० वर्षीया सुर्मादेवी धामीलाई ३ दिनअघि नै व्यथा लागे पनि परिवारलाई घरमै सुत्केरी भइहाल्छिन् भन्ने आशा थियो । त्यही आशामा कुर्दाकुर्दै दोस्रो दिन घक्र्यो । व्यथाले झन् च्याप्दै गयो । तेस्रो दिन बल्ल पति कृष्णले छिमेकीलाई गुहारे । स्वास्थ्यचौकी लैजाने सुर कसे । रुणीबाट साबिक गाविसको स्वास्थ्यचौकी पुग्न सामान्य व्यक्तिलाई पनि कम्तीमा ६ घण्टा लाग्छ । अक्करे भीरको कहालीलाग्दो बाटोमा व्यथाले च्यापेकी गर्भवतीलाई बर्कु नपुग्दै ६ घण्टा बित्यो । बर्कुबाट चौकी पुग्न थप ६ घण्टा लाग्ने भयो । व्यथा सहँदै अघि बढेका उनीहरू राति अबेर स्वास्थ्यचौकी पुगे । चौकीकी अनमी सविता चौधरीले चेकजाँच गर्दा अप्ठेरो अवस्था रहेको भन्दै कोल्टी लैजान सल्लाह दिइन् । चौकीदेखि कोल्टी पुग्न कम्तीमा ६ घण्टाको बाटो थियो । उनीहरू राति नै कोल्टीका लागि हिँडे । त्यहाँ नपुग्दै बीच बाटोमै बर्कु नजिकै सुर्मा सुत्केरी भइन् । गर्भमा जुम्ल्याहा रहेछन् । २ घण्टाको फरकमा २ वटा शिशु जन्मे । दोस्रो जन्मदा पहिलोको मृत्यु भइसकेको थियो । कोल्टीका लागि रातारात हिँड्यौं तर बाटैमा सुत्केरी भइन्, पति कृष्णले भने । यसै साता बर्कुमा भेटिएका कृष्ण सुत्केरी पत्नीलाई लिएर घर फर्किंदै थिए । सुर्माको अवस्था नाजुक थियो । ओठ सुकेका थिए । कालोनीलो देखिएको अनुहारमा पसिना झर्दै थियो । जीवित शिशुलाई काखीमा च्यापेर पत्नीलाई सम्हाल्दै कृष्ण गाउँ फर्के । यो बच्चाको समेत भर लागेको छैन, उनले भने । कोल्टी जाने क्रममा बर्कु पुग्दा व्यथाले च्यापेपछि गाउँमा सुडेनीको खोजी गरे पनि कोही नभेटिएको उनले बताए । साताअघि उनीहरू कोल्टीस्थित प्राथमिक स्वास्थ्य केन्द्रमा जाँच गराउन आएका थिए । स्वास्थ्यकर्मीहरूले जुम्ल्याहा बच्चा रहेको पनि बताएका थिए । घरमै आराम गर्नु भनेर पठाए, अहिले यस्तो भयो, कृष्णले भने । यसअगाडि उनका दुई छोरी र एक छोरा छन् । सरकारले सुरक्षित प्रसूति सेवालाई प्राथमिकता दिँदै जिल्लाका स्वास्थ्यचौकीहरूलाई बर्थिङ सेन्टर स्थापना गरिएको भए पनि भौगोलिक विकटताका कारण धेरैजसो गर्भवतीहरू अझै असुरक्षित प्रसूति हुन बाध्य छन् । भौगोलिक विकटता र सचेतनाको अभावमा यहाँका गर्भवतीहरू अझै जोखिममा छन्, जिल्ला स्वास्थ्य कार्यालयका प्रमुख डा रूपचन्द्र विश्वकर्माले भने ।"
राजस्व स्रोत बढाउने चुनौती,"सरकारले बजेटको आकार बढाए पनि यसपटक कार्यान्वयन भने विगतका वर्षहरूभन्दा जटिल र चुनौतीपूर्ण हुने देखिएको छ। नयाँ सरकारले पूरक बजेट ल्याउन सक्ने सम्भावना, आकारमा भएको ठूलो वृद्धि र स्थानीय तहमा बजेटको व्यवस्थापन चुनौतीपूर्ण बनेको हो। संघीयता कार्यान्वयन गर्ने क्रममा पहिलोपटक स्थानीय तहमा पठाइएको बजेटको विनियोजनदेखि खर्च र जवाफदेहिता विगतका वर्षहरूभन्दा थप चुनौती हो। विकास निर्माणका काम स्थानीयस्तरबाटै हुने गरी बजेट विनियोजन हुनु सकारात्मक भए पनि आर्थिक अपारदर्शिताको प्रवृत्ति बढ्ला कि भन्ने जोखिम भने छ। किनभने स्थानीय तहमा ठूलो रकम दिएर केन्द्रीकृत शासन व्यवस्थालाई गाउँनगरसम्म पुर्याइए पनि वित्तीय हस्तान्तरण र कार्यान्वयनका लागि आवश्यक कानुन र संयन्त्र बनेको छैन।बजेटमार्फत साढे १७ प्रतिशत रकम सीधै स्थानीय तहलाई खर्च गर्ने गरिदिएर पहिलोपटक वित्तीय रूपमा पनि संघीयता कार्यान्वयनमा ल्याइएको छ। नयाँ व्यवस्थाअनुसार स्थानीय तहलाई ससर्त र नि:सर्त अनुदान दिइएको छ। यसरी रकम दिँदा वैज्ञानिक आधार अपनाइएको छ कि छैन भन्नेमा त्यसको कार्यान्वयन निर्भर हुनेछ। अहिले प्राकृतिक स्रोत तथा वित्त आयोग गठन नभई कर्मचारीतन्त्रबाटै जनसंख्या, भूगोल र विकासको अवस्था हेरी बजेट विनियोजन गरिएको छ। नयाँ व्यवस्थाअनुसार बजेट माग गर्न र रकम पाउन १४ वटा तह पार गर्नुपर्ने अवस्थाको अन्त्य भएको छ। ७ सय ४४ स्थानीय निकायलाई न्यूनतम १० करोडदेखि १ खर्ब २४ करोड रुपैयाँसम्म बजेट विनियोजन भइसकेको छ। अब यो रकम खर्चका लागि अख्तियारी र कार्यक्रम स्वीकृतिको प्रणाली नै परिवर्तन भएको छ। स्थानीयस्तरमा जाने रकमलाई आधार बनाएर अब ती निकायले आफ्नो छुट्टै बजेट, योजना, कार्यक्रम र खर्च गर्न सक्नेछन्। हाल गाउँपालिकाभित्र ५० लाख, नगरपालिकाको एक करोड, उपमहानगरपालिका तथा महानगरपालिकामा सञ्चालित २ करोड रुपैयाँसम्मका योजनाहरू विषयगत मन्त्रालयहरूले साउन मसान्तभित्र स्थानीय तहमा हस्तान्तरण गर्नुपर्नेछ। त्यसक्रममा विषयगत मन्त्रालयले प्राविधिक सहयोग गर्नुपर्ने सर्तसमेत राखिएको छ।स्थानीय तहले यो बजेटका आधारमा तथा आवश्यक परे आन्तरिक आयसमेतका आधारमा नगरसभा तथा गाउँसभा गरी बजेट तथा कार्यक्रम कार्यान्वयन गर्नेछन्। धेरै अधिकार र बजेट स्थानीय तहमा गएकाले यसको व्यवस्थापनका लागि सबै तहको निर्वाचन अविलम्ब सक्नुपर्नेछ। स्थानीय तहसँगै सांसदहरूलाई पनि बजेट दिने व्यवस्था गरिएकाले गाउँनगरमा ठूलो रकमको दुरुपयोग हुने विगतको अवस्थालाई पनि यथावत् राख्ने जोखिम छ। रकमसँगै भ्रष्टाचार, भनसुन र नातावाद गाउँनगरमा छिर्ने सम्भावना भएकाले अनुगमनको संयन्त्र पनि आवश्यक पर्छ। प्रभावकारी नीति, निर्देशन र कानुन तत्काल आवश्यक छ। अर्को विषय पुनर्निर्माणमा ठूलो रकम विनियोजन भएर पनि खर्च हुन सकेन भने सर्वसाधारण थप निराश हुनेछन्। अर्थमन्त्री कृष्णबहादुर महराले विगतका कमजोरी दोहोरिन नदिने बताए पनि पुनर्निर्माण प्राधिकरणको कामकारबाही र अन्य निकायको सहयोग हेर्दा सजिलो छैन। पुनर्निर्माणमा स्थानीय तहलाई समावेश गर्ने भनिए पनि त्यसको संयन्त्रको व्याख्या गर्न अर्थमन्त्रीले कन्जुस्याइँ गरेका छन्। आगामी आर्थिक वर्ष पुँजीगत खर्च गर्न विगतकै जस्ता केही कठिनाइ देखिए पनि त्यसपछि सरकारलाई वित्तीय सन्तुलन मिलाउन निकै कठिन हुनेछ। आवश्यक नै नभएका बेला यसपटक बजेटको आकार गत वर्षभन्दा २ खर्ब ३० अर्ब रुपैयाँले बढाइएको छ। यो कामचलाउ सरकार भएको र आगामी दिनमा आउने नयाँ सरकारले पूरक बजेट ल्याउने सम्भावना पनि छ। यस वर्ष चालु खर्च निकै बढाइएको छ, जसलाई पूरक बजेटले थप बढाउन सक्छ। अझै स्थानीय तह पूरै कार्यान्वयनमा आइसकेको छैन। यस वर्षको रकम कार्यालय सञ्चालन, पूर्वाधार निर्माण आदिमै बढी खर्च हुनेछ। स्थानीय तहमा त्यो पँुजीगत खर्च नै देखिए पनि त्यसले सर्वसाधारणलाई प्रत्यक्ष विकासको अनुभूति दिन सक्ने छैन। मुलुकभित्र राजस्वको स्रोत बढाउन सकिएन भने खर्च धान्न कठिन हुने अवस्था छँदैछ। स्रोत जति चालु खर्चमै सकिने वातावरण बन्यो भने त्यसले वित्तीय असन्तुलन निम्त्याएर मुलुकको अर्थतन्त्र जोखिममा पार्न सक्नेछ। विश्व बैंकलगायतका निकायले रेमिट्यान्समा मात्रै भर पर्नु उपयुक्त नहुने वातावरण रहेको बताइरहेका बेला यसपटकको बजेटले निजी क्षेत्रलाई निराश बनाएको छ। अर्थतन्त्रमा करिब ६० प्रतिशत हिस्सा राख्ने निजी क्षेत्र उपेक्षित हुनु निराशाजनक अवस्था हो। खर्च गर्न नसकिने खालका आयोजनामा पर्याप्त रकम राखेर यसपटक बजेटको आकार गत वर्षभन्दा २२ प्रतिशतले बढाइएको छ। आगामी दिनमा पनि यसैगरी बढ्ने तर राजस्वको स्रोत निजी क्षेत्र र रेमिट्यान्स फस्टाउने मौका नपाउने हो भने अर्थतन्त्र जोखिममा पर्न सक्छ। अनावश्यक समयमा अस्वाभाविक रूपमा बजेटको आकार बढाउनु र पूरक बजेट ल्याउने सम्भावनासमेत रहनु मुलुकको अर्थतन्त्रका लागि उचित होइन। वित्तीय अनुशासन कायम राख्दै विनियोजित बजेट खर्च हुने वातावरण बनाउनु भने अब बन्ने सरकारको चुनौती हो।"
दु:स्वप्नको पुनरावृत्ति,"लोकतन्त्रका औसत अन्तर्राष्ट्रिय अभ्यासका आधारमा हेर्दा केलाइसम्म सामान्य मानिएला भने नीति तथा कार्यक्रम, बजेट आदिमा फेरबदलका लागि सरकार फेरिनेसम्म हुनसक्छ वा फेरिनुपर्छ। बहालवाला सरकारले गराउनुपर्ने निर्वाचन पनि गराउन नसक्ने भयो भने पनि सरकार फेरिन सक्छ। तर नेपालमा सामान्यतया हुनुपर्ने कुरा नभई असामान्य नै धेरै कुरा हँुुदै गैरहेको पृष्ठभूमिमा थप एउटा असामान्य कुरा हुनुलाई सामान्य रूपमा नै लिइने र यस्ता कुरा पटकपटक दोहोरिरहने जोखिम त छंँदैछ। राष्ट्रिय आवश्यकताको त प्रसंग नै भएन। पुष्पकमल दाहाल प्रचण्डले शेरबहादुर देउवालाई सरकारको नेतृत्व सुम्पनुपर्ने आपसी लेनदेनको कुरा प्राथमिक महत्त्वको भएको कारणले नीति तथा कार्यक्रम र प्रक्रियामा गइसकेको दोस्रो चरणको स्थानीय निर्वाचनलाई समेत कामचलाउ हिसाबले नै अगाडि बढाउँंदै प्रचण्डले देउवालाई सत्ता हस्तान्तरण गर्ने प्रक्रिया सुरु भैसकेको छ। सामान्यतया अब केही दिनमा कांग्रेस सभापति देउवा २२ वर्षमा चौथोपटक मुलुकको प्रधानमन्त्री बन्नेछन्। १२ वर्षमा खोलो पनि फर्कन्छ भन्ने उखान चल्तीमा रहेको हाम्रो समाजमा यदि सत्ता पनि एउटा खोला हो भने पछिल्लोपटक प्रधानमन्त्री भएको १२ वर्षमा उनको खोलो फेरि फर्केको छ।व्यक्तिगत सफलताका हिसाबले हेर्दा चारचारपटक प्रधानमन्त्री बन्नसक्ने देउवाको यो उपलब्धि एउटा अद्भुत नै भन्न सकिने स्तरको हो। र परम्परागत रूपमा भन्दा यो बेला सञ्चार माध्यममा तीन पुस्तेदेखि उनको डडेलधुराको जन्मदेखि संघर्षका गाथा गाइने बेला पनि यही हो, जसका लागि उनी व्यक्तिका रूपमा हकदार नहुने कुरै भएन। तर व्यक्तिगत उपलब्धिको यही अद्भुत विषय नै फेरि मुलुकको लोकतान्त्रिक अभ्यास र अपेक्षाको आलोकमा अरु कुनकुन प्रकारले अद्भुत छ भनेर हेरिनैपर्ने बेला पनि यही नै हो। २२ वर्षका यति धेरै उथलपुथल, माओवादी जनयुद्धदेखि देशमा गणतन्त्र ल्याउने दोस्रो जनआन्दोलन हुँदै दुईदुईवटा संविधानसभामार्फत आएको नयांँ संविधानसमेत यो चरणमा आइपुग्दा पुन: तिनै शेरबहादुर देउवा नै मुलुकको प्रधानमन्त्री बन्ने कुराले नेपाली राजनीतिक आन्दोलन र समाजबारे के बताउँछ? यो जबर्जस्त प्रश्नको चित्तबुझ्दो जवाफ नखोजी नेपालको राजनीतिको चरित्रबारे गरिने अरु विश्लेषण अलिकति असान्दर्भिक नै हुने देखिन्छ। प्रश्न के हो भने चारचारपटक प्रधानमन्त्री बन्न सफल व्यक्ति भनेर देउवाको चर्चा गर्ने कि देउवा भनिने व्यक्तिलाई छाडेर, पटकपटक प्रधानमन्त्री भइसक्दा पनि न सम्झनलायक (सकारात्मक) धेरै कुरा गर्नसकेको, न वर्तमानमा कुनै आशा नै जगाउने अपेक्षा गरिएको व्यक्ति फेरि पनि प्रधानमन्त्री बन्नसक्ने वा पाउने हामी कस्तो लोकतान्त्रिक परम्परामा छौं?पहिलो पटक देउवाले त्यो पद सम्हालेपछिका यी २२ वर्ष नेपालको राजनीतिक इतिहासका सबैभन्दा धेरै उथलपुथलले भरिएका मध्येका हुन् भनेर सायद धेरैले मान्छन्। राजनीतिशास्त्रमा सामुहिक स्मृति भनिने अवधारणाको त्यति धेरै मन्थन हँुदैन। तर समाज कसरी बनेको हुन्छ र कुन घटनाको आम मानिसमा कस्तो प्रभाव कसरी परेको हुन्छ भन्ने बुझ्न राजनीतिशास्त्रले कहिलेकाहीं मनोविज्ञानबाट सापट लिनुपर्छ। मनोविज्ञानमा समाजको सामुहिक अचेतनका रूपमा चिनिने एउटा सामाजिक स्मृति हुन्छ, जसलाई हरेक व्यक्तिले प्रस्टसंँग सम्झेको त हँुदैन, तर प्राय: सबैको चेतनाको अन्तरकुन्तरमा त्यो दरोसंँग अवस्थित हुन्छ। अहिले देउवा पुन: प्रधानमन्त्री हुने कुराले आम नेपालीको सामुहिक स्मृतिमा अवस्थित त्यो कुनालाई कसरी जगाएको छ त? यस आलेखको थेसिस के हुनेछ भने प्रगति र समृद्धिका लागि हतासिएको आमनेपाली मनोविज्ञानमा यो घटनाले एउटा दु:स्वप्नको पुनरावृत्तिको आभास दिएको छ। जत्रा ठूला आन्दोलन, परिवर्तन, गणतन्त्र जे भने पनि इतिहासको समयचक्र आखिर अगाडि बढेको त होइन रहेछ भन्ने आभासको दु:स्वप्न।जसको विरुद्ध लडिएको भनिएको थियो, अब उनै २०५२ सालका संसदीय व्यवस्थाका प्रधानमन्त्री देउवाको नेतृत्वकै सरकारमा आफू बस्न तत्पर भएर, त्यही संसदीय प्रजातन्त्रलाई नै आखिर श्रीकृष्ण रहेछ एक भन्ने शैलीमा अन्तिम सत्य मानेर बसेको अहिलेको माओवादी मूलधार र प्रचण्ड के इतिहासका एक मिथ्या वा भ्रममात्रै थिए त? अथवा नेपालको नियति भनेको शेरबहादुरका पालाबाट सुरु भएको माओवादी जनयुद्धको यात्रा संविधानसभा आदिइत्यादि हुँदै गणतन्त्रको यो चरणसम्म आइपुगे पनि पुगिने गन्तव्य त आखिर त्यही वा यही नै त रहेछ। यो २२ वर्षको यदि कसैले हिसाब माग्यो भने त्यो देउवाले दिनुपर्ने होला कि प्रचण्डले? सत्य निरूपण र द्वन्द्वकालका मानवअधिकार उल्लंघनका कुरा र त्यस सम्बन्धी कामकारबाहीको सन्दर्भमा यी दुई राजनीतिक पात्रलाई एकैठाउँमा पनि फेरि त्यही संयुक्त इतिहासले ल्याएको हो, जसमा उनीहरू एकअर्काका घोषित शत्रु थिए?कसैलाई यो नलागोस् कि देउवा प्रधानमन्त्री हुन नपाउँदै पूर्वाग्रही तरिकाले यस लेख अगाडि बढ्दैछ। कुरा उनको व्यक्तिगत हुँदै होइन, किनकि यदि यो स्थिति एउटा समस्या हो भने त्यो समस्याका कारण देउवा एक्लै हँुदै होइनन्। औसत रूपमा राजनीतिमा लाग्नेले गर्ने त्यही नै हो, जो देउवाले गरेका छन्। देशलाई दिन खास केही नसकेको भए तापनि यदि पटकपटक प्रधानमन्त्री हुनसक्नु नै ठूलो कुरा हो भने उनी नेपालका व्यक्तिगत रूपमा अति सफल मध्येका राजनीतिज्ञमा पर्छन् होला। तर कुरा यहाँ व्यक्तिगतभन्दा पनि उनको व्यक्तित्वले प्रतिनिधित्व गरेको राजनीति र सामाजिक अपेक्षाको त्यो दु:स्वप्नको हो, जसको सामुहिक स्मृति तिनै देउवा पुन: प्रधानमन्त्री हुनआउने कुराबाट झस्किएको हुनुपर्छ। देउवाको पुनरागमनले इभोक गर्ने वा जगाउने आम मनोविज्ञानको सामुहिक स्मृति के हो भने यतिका धेरै क्रान्ति, आन्दोलन, गणतन्त्र स्थापना आदि भयो भनेर अब त समाज अर्कै दिशा र गतिमा जान्छ कि भनेको त फेरि कुरा उही पो रहेछ त, २२२४ वर्ष पहिलेजस्तो? २०५२ सालमा गरेजस्तो के फेरि बाबुराम भट्टराई ४० बुँदे पत्र लिएर प्रधानमन्त्री देउवाकोमा माग राख्न गएको देख्नुपर्ने त होइन? अथवा यो ऐंँठन नै गराउने दु:स्वप्न नेपालको राजनीतिक हकिकतको विपना नै हो, जसमा त्यतिबेलाका रहस्यमयी, भूमिगतकालीन बाबुरामका पनि नेता, प्रचण्ड अहिले स्वयं देउवाका सत्ता सारथीका रूपमा छन्, भलै बाबुरामले अर्कै खाले ४० बुँदे लिएर देउवासमक्ष माग लिएर जाने सम्भावना भने अहिलेको अवस्थामा पनि प्रबल छँदैछ।एकातिर भर्खर पहिलो चरणको स्थानीय निर्वाचन सम्पन्न भएको छ नयांँ खालका उम्मेदवार धेरै आउलान् भनेर त्यही निर्वाचनमार्फत सांकेतिक नै भए पनि परिवर्तनको अपेक्षा राखेको युवा पुस्ता समग्रमा ठूला दलका चुनावी तालमेल र जितेका उम्मेदवारलाई हेरेर धेरै उत्साहित भए जस्तो लाग्दैन। नयाँ उदाउँदै गरेका दलहरूले गर्न खोजेको हस्तक्षेप त स्वागतयोग्य नै छ र त्यसले भविष्यका लागि पुराना दललाई सुध्रिन नै भए पनि केही दबाब त सिर्जना गरेको नै हुनुपर्छ। तर पनि समाज पछिल्लो स्थानीय निर्वाचनबाट यहाँसम्म आइपुग्दा धेरै नै अगाडि बढेको जुन अनुभूति भएको थियो र स्थापित दलहरूले दिने उम्मेदवारको कुरा जहाँसम्म थियो, कम्तीमा काठमाडौं उपत्यका लगायत सहरी क्षेत्रको उदाहरण हेर्दा यो उत्साहप्रद भन्दा निराशाजनक नै बढी छ। स्थानीय निर्वाचनको पहिलो चरणको यस्तो अनुभवबीच, पुराना दलहरूले आफू परिवर्तित हुनुपर्छ भन्ने कुरालाई आत्मसात नै नगरेको कुराले नपुगे जस्तो गरेर, बिना कुनै राजनीतिक आधार, केवल सत्ता लेनदेनको खेलको कारण देशले फेरि अर्को प्रधानमन्त्रीको चयन जो गर्दैछ, त्यस कुराभित्र अपवादकै रूपमा पनि सकारात्मक कुरा केही पनि भेटिँदैन।ठूलो तस्वीरमा एकैचोटी हेर्दा असामान्य लाग्ने कतिपय विषय टुक्राटुक्रामा हेर्दा समाजले पनि त्यत्तिकै पचाउँदो रहेछ। हैन भने ठूलो तस्वीरमा राखेर हेर्दा २०४७ सालको परिवर्तनका पहिलो अन्तरिम प्रधानमन्त्री कृष्णप्रसाद भट्टराईदेखि सुरु गरेर गन्दा विगत २६ वर्षमा २४ वटा प्रधानमन्त्री देशलाई चाहिने कुरा अब हामीलाई पचिसकेको हो त? २०६३ सालको परिवर्तनपछिकै १० वर्षको हिसाब गर्दा पनि अब शेरबहादुर देउवा दसाँैं प्रधानमन्त्री हँुदैछन्। आफ्नो राजनीतिक संस्कार र आफूले आफैलाई शासन गर्ने हाम्रो आन्तरिक हालत यस्तो छ वर्षको एउटा नयाँ प्रधानमन्त्री नभई नहुने अनि हामीमध्ये नै कराइकराइ अपेक्षा गर्छांै कि छिमेकी लगायत विश्व समुदायले हामीलाई धेरै इज्जत गरोस्, नहेपोस्। किनकि बुद्ध जन्मेको र सगरमाथा अवस्थित देशमा यस्ता ससाना प्रधानमन्त्रीका वार्षिकीका कर्म त भइहाल्छन् नि।देउवा पुन: प्रधानमन्त्री हुने कुराले कुनै प्रतिगमन नै भइहाल्ने भो भन्न खोजिएको चाहिँं होइन। यो पनि भन्न खोजिएको होइन कि अहिलेको ठूला दलका शीर्ष पंक्तिका नेताहरू देउवाभन्दा धेरै नै बढी क्षमतावान छन्। तर पनि यो प्रश्न त्यत्तिकै छोड्न किन मिल्दैन भने हाम्रा राजनीतिक दलहरूको वास्तविक अर्थमा लोकतान्त्रीकरण भएकै छैन, जसले गर्दा गुटउपगुटमा नियन्त्रण राख्दै एउट व्यक्ति नेतृत्वमा आजीवन बसिरहन पाउँछ। देशको नेता दलबाट आउने भएपछि अहिले जसरी २२ वर्षपछि पनि तिनै देउवा आएका छन्, अबका दशकमा पनि केकस्ता आउलान् भनेर अहिले नै अनुमान गर्न सकिन्छ। तसर्थ अब देउवा फेरि प्रधानमन्त्री बन्न आउने कुरा नेपालका आगामी धेरै वर्षका लागि एउटा ठूलो पाठ पनि हो। राज्यका सबै अंगमा जसरी राजनीतीकरण मात्रै नभएर दलीयकरण नै भएको छ र दलको सिन्डिकेटबाट जसरी लोकतन्त्र कब्जा भएको छ, त्यसबाट बाहिर निस्कनका लागि पनि यस विषयलाई अबको मूलप्रश्न बनाउनुपर्छ।लोकतन्त्रले छोटो समयमा जादुगरी तरिकाले धेरै कुरा दिन नसके पनि सधैंभरि बिना ठूलो मूल्य जनतालाई दिइराख्न सक्ने भनेको केवल आशा हो। अहिलेका नेता वा दलले धेरै गर्न सकेनन्, अहिलेका बदमास नै निस्के पनि भविष्यमा अर्को अलिक गतिलो आइपुग्ला भन्ने आशा। जब पटकपटक परीक्षित र ती परीक्षामा खास राम्रो नगरेकाहरू नै वर्षौंसम्म कमब्याक गरिरहन्छन्, तब लोकतन्त्रले प्रत्यक्ष केही गर्न नसक्दा पनि गरिराख्न सक्ने भनेको त्यो भविष्यप्रति सानो आशा जगाउने काम जुन छ, अर्को राम्रो आउला नि भन्ने त्यही विशुद्ध आशा पनि कमजोर हुन जान्छ। अहिले ठिक त्यस्तै हुँदैछ। देउवाको पहिलेपहिले प्रधानमन्त्री हुँदाको विरासत राम्रो छैन। त्यसमा पनि कांग्रेसको नयाँ सभापति भएपछिको उनको ताजा विरासत पनि त्यस्तै छ। लोकमानसिंह कार्कीलाई हटाउने बेलाको अलमल, प्रहरी प्रमुख चुन्ने बेलाको कर्म, प्रधानन्यायाधीशलाई महाअभियोग लगाउन खोजेको कुरा आदि त उदाहरणमात्र हुन्। दुई दशकसम्म गिरिजाप्रसाद र सुशील कोइरालासंँग रिसाएका जतिलाई जम्मा पारेर पार्टीको सभापति हुनसक्नु एउटा कुरा, तर त्यही सभापति भएपछि पार्टीलाई कति चलायमान बनाउनसकेका छन्, त्योचाहिँ नितान्त अर्कै कुरा हो भन्ने अहिले देखिई नै सकेको छ। कुनै एउटा पार्टी ठिक हुनु र नहुनुसँग आम सरोकार किन जोडिएको हुन्छ भने संसदीय प्रणालीमा देशको नेता आउने तिनै पार्टीबाट नै हो। र दु:स्वप्नको पुनरावृत्ति रोक्ने ठाउँ पनि तिनै पार्टीहरूलाई सुधारेर नै हो। र तिनलाई सुधार्ने फेरि यो सुधार्नुपर्ने मुद्दालाई निरन्तर उठाएर नै हो।"
"प्रकाशको सम्मान, कुलमानको अपमान ?","नैतिकता प्रथमजेठ १४ गते प्रकाशित प्रा कृष्ण खनालको राजीनामा : नैतिकता कि भद्रगोल? पढेंँ। असलमा जे गरे पनि आलोचनाबाट बाँच्न सकिँदैन। सही मान्नेले सही भन्छन् र नमान्नेले आलोचना गर्छन्। लेखकले जुनजुन मुद्दामा राजीनामालाई सही मानेका छन्, त्यो सही छ। तर ती मुद्दाभन्दा नैतिकताको प्रथम स्थान छ। नेपालको राजनीतिमा सबभन्दा विझाउने कुरा नैतिकता नै थियो। कोही पनि नैतिक आधारमा खरो उत्रेनन्। प्रचण्डले यही सोचेर राजीनामा गरे। यस्तो लाग्छ कि अब प्रचण्ड आफ्नो कोर्स करेक्सनमा लागेका छन्। नैतिकताको प्रश्न बरु देउवामाथि उठाउन सकिन्छ। उनले राजीनामा नदिन भन्नुपथ्र्यो। तर यसको विपरीत उनले प्रचण्डलाई कतिपटक सत्ता सुम्पनलाई भने? प्रचण्डले राजीनामा दिएर उनलाई शान्त पारेका छन्। संक्रमणकाल छ। जसले गरे पनि राम्रो काम गरे हुन्छ। के प्रचण्ड, के देउवा सबै यस अर्थमा मलाई मान्य छन्। डा शिवशंकर यादव छपकैया, वीरगन्ज"
महिला समावेशीकरणका रोचक पक्ष,"आंशिक रूपमा सम्पन्न वैशाख ३१ को स्थानीय निर्वाचन परिणाम प्रायश: आइसकेको छ। झन्डै दुई दशक लामो अन्तरालमा नेपालीले स्थानीय तहमा आफ्नो प्रतिनिधि चुन्ने अवसर पाएको हुँदा यो एक विशेष पर्वजस्तै सावित भएको थियो। यस आलेखमा महिलाको प्रतिनिधित्वबारे केन्द्रित भएर निर्वाचनपूर्व, निर्वाचन र निर्वाचन पश्चातका केही परिदृश्यको चर्चा गरिएको छ। कुल ७४४ स्थानीय इकाइ कायम गरिएको यस निर्वाचनमा ३४,८८८ प्रतिनिधि निर्वाचित हुने प्रावधान तयार भएको थियो, तीमध्ये १३,२८० जना महिलाको प्रतिनिधित्व हुनुपर्ने देखिन्छ। महिलाको उम्मेदवारी चयन र उनीहरूलाई समावेश गर्ने प्रक्रियामा सबै दलले एकैखाले क्राइटेरिया अपनाएको पाइन्छ।संविधानले महिला प्रतिनिधित्व वृद्धिका लागि प्रयास गरेको भए पनि गाउँगाउँमा महिला उम्मेदवार पाउनै मुस्किल छ भन्ने हल्ला पनि चलाइयो। अहिलेभन्दा पहिलेको निर्वाचनमा ३६००० महिला प्रतिनिधि आवश्यक थियो भने अहिले करिब तेह्रचौध हजार निर्वाचित हुँदैछन् र पनि महिला उम्मेदवार पुग्दैनन् भन्ने हल्ला व्याप्त देखिन्थ्यो। यद्यपि, यो हल्ला महिलालाई उम्मेदवार बनेको र विजयी भएको देख्न नसक्ने समाजको एक तप्काले चलाएको नियोजित प्रचारमात्र थियो। अहिलेका गाउँपालिका र नगरपालिकाको तुलनामा उतिबेलाका गाउँ विकास समिति र नगरपालिका निकै साना थिए। आकार बदलिएको छ र अहिले हरेक वडामा २ जना महिलाका लागि आरक्षित सिट छन् भने उतिबेला पनि हरेक वडामा एकजना महिला अनिवार्य हुनुपर्ने प्रावधान थियो। अघिल्लो स्थानीय निर्वाचनमा २० प्रतिशत महिलाका लागि आरक्षित थियो भने अहिले ४० प्रतिशत सिट महिलाका लागि आरक्षित गरिएको छ। प्रत्येक वडाका कम्तीमा दुईजना उम्मेदवार (महिला प्रतिनिधि र दलित अथवा अल्पसंख्यक समूहबाट) हुनुपर्ने प्रावधानले महिलाहरू आफ्नालागि विशेष अवसर आएकोमा उत्साहित देखिन्थे। उम्मेदवार चयन: निर्वाचनका बेला हरेक दलका प्रायश: सबै नेताका लागि उम्मेदवार चयन एक कठिन कार्य बन्ने गर्छ। प्रायश: एकै स्तरका आकांक्षी कार्यकर्ताहरूबीच कसलाई टिकट दिनु कसलाई नदिनु बडो संकटको घडी आइपर्छ, उनीहरूका लागि। यस्तै बेला कार्यकर्ताले नेतालाई थाल खाम् कि भात खाम्को अवस्थामा पुर्याउँछन्। एउटालाई दियो अर्को रिसाउँछ, अर्कोलाई दियो झन् अर्को बाउँठिन्छ। आफूलाई अन्याय भएको महसुस गर्ने कतिपय कार्यकर्ताले यस्तै बेला पार्टी परित्याग गर्ने, अन्य दलमा प्रवेश गर्ने, स्वतन्त्र र बागी उम्मेदवारका रूपमा प्रस्तुत हुने पनि गर्छन्। यी सबै झमेला प्रायश: पुरुषहरूबीच हुने गर्छ। महिलाको हकमा आजसम्म यस्ता झमेला व्यहोर्नुपरेको छैन होला, कुनै पनि दलका कुनै नेताले। त्यसैले महिला उम्मेदवार चयन नेताले सहजै पार लगाउछन्, हरेक चुनावमा। आवश्यक महिला प्रतिनिधि कसरी चयन गरिए? कसरी चुनावी परिदृश्यमा ल्याइए त भन्ने कुरा निकै रोचक पक्ष रह्यो। स्थानीय तहको प्रमुख अथवा उपप्रमुख, अध्यक्ष अथवा उपाध्यक्षमध्ये एकजना महिला अनिवार्य हुनुपर्ने प्रावधानले गर्दा सर्वत्र चहलपहल बढेको देखिए तापनि उम्मेदवार खोज्ने तयारीदेखि नै प्रमुखको पदमा पुरुषको तुलनामा महिला स्वयंको दाबेदारी कमी त छँदै थियो भने हरेक दलले बाध्यतावश उपप्रमुखमा महिलालाई अघि सार्नु पर्ने बाध्यता जस्तै थियो। विगतका निर्वाचनमा देखिएका गतिविधि र परिणामका आधारमा पहिले नै के भन्न सकिन्थ्यो भने महिलाको उम्मेदवारी आफ्नो दलको आन्तरिक मामलामा मात्र सीमित रहँदैन। अन्य पार्टीका प्रबल पुरुष उम्मेदवार उठेको ठाउँमा आफ्ना कमजोर महिला उठाएर आरक्षणको सुविधा प्रदान गरेको देखाउने काम पुरुष नेताले गरेका धेरै उदाहरण देखिए जस्तै यो परिदृश्य यसपटक पनि सबै दलले अभ्यास गरेका थिए। तिनै नेता जो आफ्नो पार्टीको कुनै तहमा पनि पर्याप्त महिलालाई स्थान दिएर राजनीतिमा अभ्यास गराउन सक्दैनन्, चाहिएको बेला जति पनि संख्यामा खेताला महिला तयार गर्न सक्छन्। हरेक निर्वाचनमा हरेक पार्टीका नेताले देखाउँदै आएको खुबी होयो। त्यसैले किन चाहियो आफ्नै पार्टीको क्याडर? किन खोज्ने सक्षम महिला? किन दिनुपर्यो, महिलालाई पार्टीभित्र पहिलेदेखि स्थान? किन गर्नुपर्यो, राजनीतिक ग्रुमिङ? आश्चर्यको कुरा त यो हो कि संविधानमा महिलाका पक्षमा लेख्दा उदार देखिने नेताहरू आफ्नै पार्टीमा महिलालाई न्युनतम संख्यामा संलग्न गराउन किन उदासीन हुन्छन्? त्यति मात्र होइन, महिला उम्मेदवार नभेटिने बहानामा एक दलको प्रमुखमा पुरुषमात्र उठाउने र अर्को दलको उपप्रमुख पनि पुरुष नै उठाएर महिलालाई बाइपास गर्नेसम्मका हर्कत पनि ठाउँठाउँमा देखियो।परिणाम र सबल पक्ष: एक वडाबासीले सात जनालाई मतदान गर्न पाउने यस निर्वाचनमा दुईजना महिलालाई अनिवार्य रूपमा चुन्नुपर्ने थियो। यस व्यवस्थाले गर्दा देशभरिका करिब तेह्र हजार महिलाले स्थानीय प्रतिनिधि बन्ने अवसर प्राप्त गरेका छन्। संविधानमै व्यवस्था गरिएको यस प्रकारको आरक्षणले सबैभन्दा तल्लो तहका मानिने, सामाजिक रूपमा बहिस्करणमा परेका, तिरस्कृत समुदायको प्रतिनिधित्व सुनिश्चित भएको छ। केन्द्रीय संसद र प्रदेशको निर्वाचनका लागि गरिने आरक्षणभन्दा यस प्रकारको आरक्षण नितान्त उपयोगी सावित भएको छ। हुन त आरक्षणको व्यवस्था लामो समयका लागि कसैका लागि पनि हितकर मानिंँदैन, तैपनि आरक्षणको सुविधा दिनु नै छ भने हरेक राजनीतिक पार्टीले आफ्ना सुरुका इकाइहरूमा नै उपलब्ध गराउनुपर्छ। हरेक राजनीतिक दलले आफ्नो संगठनका ती प्रारम्भिक इकाइमा महिलालाई प्रशस्त ठाउँ दिएर समावेश गरेका भए एकातिर खेताला उम्मेदवारको आवश्यकता पर्ने थिएन। अर्काेतिर तिनै मध्येको सक्षमलाई प्रदेश र केन्द्रमा पठाउन योग्य छन् भन्ने कुरा प्रक्रियागत तरिकाले परीक्षण हुने थियो। त्यसैले यस निर्वाचनमा अभ्यास गरिएको एक महिला र एक दलित महिलाको अनिवार्य उपस्थितिले महिलाका पक्षमा ढिलै भए पनि सकारात्मक प्रभाव परेको छ। प्रतिनिधि बन्न पाएका महिलामा एक प्रकारको हौसला बढेको र थोरै भए पनि आत्मसम्मान वृद्धि गरेको आभाष मिलेको छ। समूहमा हिँंड्दा, मत माग्दा र निर्वाचित हुँदा महिलामा जागरण बढेको छ भने स्थानीय तहका हरेक क्रियाकलापमा संलग्न हुँदै गर्दा विस्तारै काम गर्ने तौरतरिका सिक्ने, आफ्नो कर्तव्य र अधिकारको दायरा थाहा पाउने र विकास निर्माण कार्यमा सहभागी हुँदै गर्दा क्षमतामा अभिवृद्धि भई सशक्त बन्दै जान मौका मिल्नेछ। यसैबाट भावी नेतृत्व विकास हुने हो। फस्ट, सेकेन्ड सेक्स: प्रत्येक वडामा राखिएको यस प्रकारको अनिवार्य आरक्षणमा जुनै दलको भए पनि महिला आउने भए भने यस अतिरिक्त मेयर, उपमेयर र अध्यक्ष, उपाध्यक्षमध्ये एकजना महिला अनिवार्य उठाउनुपर्ने बाध्यताले पनि महिला प्रतिनिधिको संख्यामा केही वृद्धि गराएको भए पनि यदाकदा बाहेक जुनै दलले पनि पहिलो पद पुरुषका लागि र दोस्रो अथवा उपमेयर, उपाध्यक्षको उम्मेदवारी स्वत: महिलाको पक्षमा दिएको देखियो। यसो हुँदा प्रमुख पदमा पुरुषपुरुष बीच र उपप्रमुखका लागि महिलामहिला बीच प्रतिस्पर्धा हुनगयो। यस प्रकारको व्यवस्थाले महिला महिलासँंग मात्र भिड्ने हो, पुरुषसंँग पुरुष लड्ने हो भन्ने विभाजित मानसिकताको विकास भएको छ। महिलाको विद्यमान न्युन राजनीतिक संलग्नता अभिवृद्धिका लागि अवलम्बन गरिएको भए तापनि प्रमुख एकथरीका लागि र उपप्रमुख अर्काथरीका लागि भनी स्पष्ट चिनिएको यस प्रकारको विभाजनले दीर्घकालिन रूपमा राम्रो परिणाम निश्चय नै दिँंदैन। बरु पुरुषले पहिलो प्राथमिकता पाउनैपर्छ, महिला दोस्रो स्थानमा सन्तुष्ट हुनैपर्छ भन्नेजस्तो सन्देशले महिलाको परम्परागत सेकेन्ड सेक्सको आशयलाई सहजै निरन्तरता दिइरहने भय देखिएको छ। निर्वाचनमा महिला महिलासंँग मात्र नभई पुरुषसँंग पनि प्रतिस्पर्धामा उत्रने प्रयत्न गर्नुपर्ने ठाउँमा पुरुष र महिलाको आआफ्ना बाटा छन् भन्नेजस्तो देखियो।परम्परावादी मतदाता: यस पटकको निर्वाचनमा देखिएका यी केही स्पष्ट परिदृश्य बाहेक मतदाताको मानसिकताको रोचक पक्ष पनि उल्लेख गर्नलायक नै छ। जुनजुन वडामा एकै दलका सबै उम्मेदवारले जितेका छन्, त्यहाँ मतदाताको मानसिकता के हो, बुझ्न आवश्यक परेन। तर जहाँजहाँ मतदाताले एकै दलका प्रतिनिधिलाई मात्र नछानेर भिन्नभिन्न पार्टीका उम्मेदवारलाई जिताएका छन्, त्यहाँ अक्सर गरेर पुरुष प्रतिनिधिलाई छान्ने र महिलालाई फाल्ने गरेको स्पष्ट देख्न सकिन्छ। अर्थात् एउटा पार्टीको उम्मेदवार पुरुष र अर्को पार्टीको उम्मेदवार महिला छन् भने धेरै अवस्थामा महिलालाई छोडेर पुरुषलाई रोजेको देखियो। यसले के देखाउँछ भने मतदाता (चाहे महिला हुन् अथवा पुरुष) महिलाको प्रतिनिधित्व बढाउनुपर्ने कुरामा अरूबेला जुन प्रकारको आवाज उठाउने गर्छन्, निर्वाचनका बेला महिलालाई प्रोत्साहन गर्न अक्सर चुक्ने गर्छन्। हुन पनि कुनै पार्टी प्रतिबद्ध कार्यकर्ता बाहेक आमजनता महिलापुरुष कसलाई छान्नेभन्दा पनि सक्षम र आफ्नो काम सफल गर्न सक्छ भन्ने व्यक्तिलाई चुनेर पठाउन चाहेको देखियो। अन्त्यमा यस निर्वाचनमा स्पष्ट अनुभूत गरिएको पक्ष के हो भने महिला अब हरेक तहमा आफ्नो सहभागिता प्रदर्शन गर्न सक्षम बन्दैछन्। बेलाबेला फुत्त देखिने घटनामा मात्र सीमित छैनन्। यो आन्दोलन अब पछि फर्कंदैन। यसले गर्दा उनीहरूको सहभागितालाई नकारेर दलहरूलाई फाइदा पुग्ने छैन भन्ने पाठ हरेक दलले सिक्न जरुरी छ। यसको पहिलो चरण भनेको सबै दलले हरेक तहमा महिलालाई पर्याप्त स्थानमा समावेश गराउन आवश्यक देखिन्छ। महिलाले पनि समय र परिस्थिति अनुसार आफूलाई प्रतिस्पर्धी बनाउँदै जानु पर्नेछ, नकि महिला भएका नाताले र कमजोर पछौटेपनका आधारमा सदाकाल आरक्षणको सहारामा संख्यात्मक वृद्धिमा मात्र रमाउनभन्दा गुणात्मक परिणाम देखाउन पाइयोस् भन्ने कुरामा ध्यान दिन आवश्यक छ। ताकि मतदाताले को महिला को पुरुष भनेर छान्नु भन्दा कुन व्यक्ति सक्षम भनेर छान्दा पनि पुरुष र महिला बराबर संख्यामा रोज्न पाउनेछन्।"
सुर्तीजन्य पदार्थका असर,"लत लगाउने पदार्थहरूमा साह्रै बानी पर्ने तर अक्सर बिर्सिने नशालु चिज हो, निकोटिन। निकोटिनयुक्त पदार्थमा चुरोट, बिँडी, सिगार, तमाखु, कक्कड, सुल्पाजस्ता धूवाँ तान्ने र सुर्ती, जर्दा, पान, मसला, नस, गुट्खाजस्ता धूवाँरहित हिसाबले सेवन गर्ने चिज पर्छन्। निक्कै पहिलेदेखि सुरु भएको यसको प्रयोग बीसौं शताव्दीमा उल्लेखनीय हिसाबले बढेको थियो। सन् १९५० को दशकदेखि यसबाट विभिन्न रोग हुने तथ्य अगाडि आउन थालेको हो। १९८८ तिर प्रकाशित धूमपानको स्वास्थ्य असर सम्बन्धी शोध लेखले विकसित देश, विशेषत: अमेरिकामा ठूलो हलचलै मच्चायो। अनि यसबारे विविध तरिका र कार्यक्रम अगाडि आए। ती मुलुकमा विशेषत: जनचेतनाको प्रसारले यसको प्रयोग र असर कम हुँदै गएको देखिन्छ। विकसित मुलुकको आँकडा अनुसार, तीन चौथाइजति मानिसले कुनै बेला कुनै रूपमा यसको सेवन गर्ने, एक चौथाइ जतिमा यसको लतै पर्ने र सेवनकर्ताहरूमा एक तिहाइ जतिमै दुव्र्यसन हुने गर्छ। यस हिसाबले यो अरू कुनै पनि दुव्र्यसनजन्य पदार्थभन्दा खतरनाक सावित हुन्छ। थोरबहुत भिन्नता भए पनि यो तथ्य विश्वका सबैजसो भागमा लागू हुने देखिन्छ। विश्वभरि १ अर्बभन्दा धेरै मानिसले यसको सेवन गर्छन् र सन् २०३० सम्ममा हरेक वर्ष १ करोडजति मानिसको मृत्यु यसको सेवनकै कारण हुने अनुमान गरिएको छ। नेपालमा यो अझ भयावह देखिन्छ। धरानमा हालै भएको एक शोधले समुदायमा करिब ४० प्रतिशत, मानसिक बहिरंग विभागमा ५५ प्रतिशत र अन्तरंग विभागमा भर्ना भएका ६२ प्रतिशत बिरामीमा निकोटिनमा लत परेको देखायो। विशेषत: ग्रामीण जनसमुदाय यसको असरबारे अनभिज्ञ र बेपर्वाह छन्, तिनीहरूमा अझ बढी सेवन छ। नेपाली महिलाको धूमपानको दर विश्वमै उल्लेख्य मानिन्छ। सुर्ती, पानपराग, खैनीलाई अम्मल वा लत भनी हेर्ने बुझाइसम्म छैन। यो समस्याको उपचार गर्नुपर्छ, उपचार हुन्छ भन्ने जानकारी नेपाली जनमनमा नगन्य मात्र छ। अम्मलीलाई सम्झाउने नाममा अक्सर होच्याउने, चरित्रमाथि प्रश्न लगाउने गरिन्छ। धूमपानका अम्मलीलाई पनि यसका असरबारे यथार्थ जानकारी छैन। शिशु, बच्चा र परिवारसँगै बन्द कोठामा धूवाँ तान्ने गरिन्छ। भेटघाटमा चुरोट, बिँडीमार्फत आत्मीयता दर्शाउने चलन छ। चुरोट वा सुर्तीजन्य पदार्थको प्रयोग विनाको भोज, पार्टी वा भेला खल्लो र अपूर्ण हुन्छ। सरकार यसको उत्पादन, बिक्रीवितरणमा नियन्त्रण, जनचेतना प्रसार लगायत यसबाट उब्जिने समस्या सम्बोधन गर्नमा असफल देखिएको छ। अमेरिकामा २५ प्रतिशतले धूमपान गर्ने, २५ प्रतिशतले हालै छाडेका र ५० प्रतिशतले कहिल्यै धूमपान नगर्ने भए पनि त्यहाँ स्वास्थ्य खर्चको ६० प्रतिशत यस सम्बन्धी समस्याको उपचारमा खर्चिने तथ्यांक छ। नेपाल जस्ता विकासशील मुलुकमा भने यसको सेवन, खपत र असर बढ्दै गएको देखिन्छ। सबैजसो ग्रामीण महिला र पुरुष निकोटिन सेवनमा लिप्त नेपालका लागि यो यस्तो कटुसत्य हो, जसबाट पाठ नसिक्ने हो भने दु:ख र पछुतोमात्र हात लाग्नेछ। यसले मन स्थिर र शान्त राख्ने, बोर कम गर्नेे, रिस घटाउने, तौल घटाउने जस्ता केही असर क्षणिक रूपमा हुने प्रतिवेदनहरू पनि छन्। यद्यपि सेवन हुँदै गएपछि शीघ्र दुव्र्यसनमा बदलिन्छ। यसमा हुने टार, एमोनिया, आर्सेनिक, कार्बोन मोनोअक्साइड जस्ता सयौं हानिकारक रसायनले गर्दा स्वास्थ्य धरापमा पर्छ। तीसभन्दा बढी क्यान्सर बेन्जोपाइरिन लगायत यसमा हुने क्यान्सर निम्त्याउने रसायनका कारण हुने तथ्य छ। सुर्ती सेवनले फोक्सो, मुख, पेट, घाँटी, पिसाब थैली, मिर्गौला लगायत अरु अंगमा क्यान्सर हुने गर्छन्। यसले निमोनियाँ, ब्रोन्काइटिस, दम र श्वासप्रश्वासका अरू, मुटु र रक्तनली, नशासम्बन्धी रोग र अरु धेरै स्वास्थ्य समस्या निम्त्याएर आयु छोटयाउँछ। गर्भवती महिलाको निकोटिन सेवनले गर्भको शिशुको तौल कम हुने, मानसिक र शारीरिक विकासमा असर पर्ने तथा घरमा अरूले गरेको सेवनले परिवारजनलाई पनि गम्भीर हानि हुने कुरा सिद्ध भएको छ। सुर्ती सेवनको उदासीन, छट्पटी, पागलपन, मद्यपान र अन्य नशालु पदार्थको दुव्र्यसनसहित अरू मानसिक समस्यासँग पनि निकटको सम्बन्ध देखिएको छ। यथार्थ विश्लेषणबाट सुर्तीजन्य पदार्थ मानवजातिको स्वास्थ्यका लागि सबभन्दा ठूलो खतराको रूपमा देखिएको छ। यसले गर्दा व्यक्ति र समाजको आर्थिक स्थिति र विकासमा गम्भीर असर पर्छ। एक दशकभन्दा पहिलेदेखि नै विश्व स्वास्थ्य संघले यसलाई सर्वाधिक व्यापक, प्राणघातक र महँंगो स्वास्थ्य समस्याको रूपमा उल्लेख गरेको छ। जसको उपचार भने अरू पदार्थको दुव्र्यसनभन्दा बढी प्रभावकारी हुन्छ। त्यसैले यसको असरबारे सुसूचित, सचेत र जागरुक हुन आवश्यक भएको छ। सेवनकर्ताले चुरोट सल्काउन अघि यसको असरबारे जानौं, बुझौं, मनन गरौंं। सेवन नगर्नेले यसको प्रयोगबाट टाढा रहौं, सेवन गर्नेले छाडौं र लतै बसेको भए यसको उपचार र उपायतिर लागौं।"
आम्दानीको राम्रो स्रोत बाख्रापालन,"सम्भावना नेपालमा सरकार र विभिन्न आयोजनाको तर्फबाट अष्ट्ेरलियाबाट बोयर प्रजातिको बाख्रा आयात गरी किसानलाई बाँडिएको छ भने निजी स्तरमा अष्ट्रेलियाबाट पहिलो साउथ अफ्रिकन बोयर बाख्रा आयात गरिँदै आएको छ। यो प्रजातिको बोकाको तौल डेढदेखि दुई वर्षमा १०० देखि १३० किलोग्रामसम्म हुन्छ। उक्त जातका बाख्रापालनका लागि ज्ञान र सीपको आवश्यकता पर्छ। बाख्रापालनको व्यावसायिक अवसरलाई हेर्ने हो भने खरी बाख्रा दुई वर्षमा तीन पटकसम्म व्याउँछ र एक पटकमा तीन बच्चा जन्माउँछ। खरीलाई साउथ अफ्रिकन बोयर प्रजातिको बाख्रासँग प्रजनन गराउँंदा ५० प्रतिशत बोयरको पाठा जन्मन्छ। वयस्क उमेरमा यसको औसत तौल ६५ किलोग्रामसम्म हुन्छ। बाख्राबाट ७५ प्रतिशतको पाठापाठी जन्माउने अवसर हुन्छ भने बोकालाई व्याड बोकामा लगाउने अवसर हुन्छ, जसबाट जन्मेको पाठापाठी २५ प्रतिशत बोयर हुन्छ। सन्तुलित आहारा पाएमा यी २५ प्रतिशत बोयर पनि वयस्क उमेरमा ५५ किलोग्रामसम्मको हुन्छ। बजार मूल्य ४०० रुपैयाँ प्रतिकिलोग्राम राख्दा पनि ५५ किलोको खसी बिक्री गर्दा २२,००० रुपैयाँ आम्दानी देखिन्छ। एक घरमा कम्तीमा ५ वटा बाख्रापालन गर्न प्रोत्साहन गर्ने हो भने किसानले अढाई वर्षमा १२ पाठापाठी मात्र बिक्री गर्दा पनि त्यसबाट २२०,००० रुपैयाँ आम्दानी हुन्छ। अपेक्षित वृद्धिका लागि सन्तुलित आहार ख्वाउन जरुरी छ, जसका लागि घाँसको प्रजातिहरूको विकास र विस्तारमा ध्यान पुर्याउन आवश्यक हुन्छ। बकैनोमा २४ प्रतिशत क्रुड प्रोटिन हुने हुनाले यो डालेघाँस बाख्राका लागि अति नै उपयुक्त हुन्छ। अन्य धेरै मात्रामा प्रोटिन भएका बहुवर्षीय घाँस जस्तै इपिल, किम्बु, भटमासे आदि हुन्, जुन कुरा त्यस क्षेत्रको हावापानी हेरेर प्राविधिकको सल्लाहअनुरूप रोप्नुपर्ने हुन्छ। बढ्ने उमेरका पाठपाठी र पेट बोकेका तथा सुत्केरी बाख्रालाई प्रोटिन तथा क्याल्सियमको आवश्यकता बढी हुने हुनाले सन्तुलित दाना खुवाउन जरुरी हुन्छ। त्यस्तै बाख्रालाई फाइवर, क्याल्सियम तथा मिनरलको पनि आवश्यक हुने हुनाले सुकेको पराल अनि मिनरल पाइने घाँस, नुन आदि पनि खुवाउनुपर्ने हुन्छ। हाम्रा बारीका कान्ला र डिलहरू त्यसै खेर गैरहेको अवस्था छ। यी डिलहरूमा योजनाबद्ध रूपमा डालेघाँस र बारीमा घाँस लगाउँदा बाख्रालाई हरियो घाँसपात वर्षैभरि पुरा गर्न सकिन्छ। यसबाहेक छनोट प्रजननविधि अपनाउने र हाडनाताबाट जोगाउने, रोगसँग लड्नसक्ने खोपको व्यवस्था, आन्तरिक तथा बाह्य परजीवीबाट बचाउने, उचित खोरको व्यवस्थापन, अनुसन्धानबाट विकास भएका प्रविधिहरू अवलम्बन गर्ने र बिमाको व्यवस्था गर्ने हो भने उत्पादकत्व वृद्धिमा ठूलो सहयोग हुन्छ। यसबाट सरकारको गरिबी निवारण प्रयासमा यथेष्ट सहयोग पुग्ने अपेक्षा गर्न सकिन्छ।"
एक पराजित मेयरको बयान,"काठमाडौं चोभारमा ५८ वर्षअघि जन्मेका किशोर थापाको पहिलो चिनारी बन्योएसएलसी बोर्ड फस्ट (२०३१)। त्यसपछिको अर्को चिनारी बन्यो ३२ वर्ष लामो निजामती सेवा। अहिले आएर अर्काे चिनारी जोडिन आएको छ पराजित मेयर, काठमाडौं महानगरपालिका।तपाईलाई कस्तो लागिरहेको छ? कुपन्डोलको साझा पार्टी कार्यालयमा भेटिएका साझा नेता थापालाई पहिलो प्रश्न गर्नासाथै उनी सतर्क देखिए। यस पटकको चुनावी गतिविधि, तरङ्ग र दौडधुप हेरिरहेकी मेरी ८१ वर्षीया आमाले अस्ति मेयरको चुनावी नतिजा आएपछि सोध्नुभएको थियो, तँ पास भइस् कि फेल? थापाले राजनीतिक भाषाको जवाफमा आमालाई भनेका रहेछन्, हो, आमा म पास भएँ, दाग नलागिकन। राजनीतिमा आएको र त्यसमा पनि काठमाडौं (राजधानी) मा राजनीतिक नेताको चिनारी बनाएको एक महिनामै किशोरले नसोचेकै परिणाम यसपाला आएको छ। उनकै शब्दमा भन्नुपर्दा कुनै जालसाजी, ललाइफकाइ अथवा सपनामुखी हर्कतभन्दा बाहिर उभिएर पाउन सकिने विश्वासको मत उनले पाएका छन्। कुल मतदाता २ लाख ७१ हजार २ सय २१ मध्ये ९ दशमलव ३८ प्रतिशत अर्थात १८ हजार ४ सय ९६ मतदाताको मत पाएर किशोर हक्की स्वरमा भन्नसक्ने भएका रहेछन्, म दाग नलागी पास भएँ।स्थानीय निकायको चुनावमा मेयर प्रत्यासी बनेपछि किशोरले काठमाडौं महानगरका ३२ वटा वाडमध्ये आधाजसो मात्रै घुम्न पाएका थिए। यो बाहेक केहीसँग फोनवार्ता र कतिपयसँग हायहेल्लो मात्रै भइरहँदा पनि किशोरले जनचासो र सरोकार खुट्याउनसकेका रहेछन्। महानगरबासीसँग ठूलो सपना र योजनाको कुरा मैले पाइन, ठूला माग र प्रस्ताव पनि थिएनन्, पराजित मेयर किशोरले सम्झिए, सुशासन, पूर्वाधार र राजनीतिक नयाँपनमा धेरैले सरोकार जनाएका थिए। तत्कालै मेट्रो रेलदेखि मोनो रेलसम्म कुदाइहाल्ने भनेर उडनतस्तरी सपना बाँडिरहने राजनीतिक नेतामाझ किशोरले आफूलाई अलिक भिन्न देखाउन चाहिहेरे। मोनो अथवा मेट्रो कुदाइहाल्ने भन्दा पनि अबको ५ वर्षमा यसको डिटेल प्रोजेक्ट रिपोर्टसम्म तयार गर्न सकिने प्रतिबद्धता उनले मतदातासामु जनाएका रहेछन्। सुशासन अर्थात दैनिक प्रशासनमा सहज सेवा प्राप्त हुन सकोस्, पूर्वाधार अर्थात सडकको खाल्डाखुल्डी पुरियोस् र धुवाँधुलो हटोस् भन्ने तहको मनोकांक्षा मात्रै किशोरले मतदातामा पाएका रहेछन्। यसैगरी राजनीतिमा नयाँपनको खोजी गर्ने क्रममा ठूला राजनीतिक दलको सिन्डिकेट हटाउन मतदाताले नसोचेको मत दिएको किशोरको बुझाइ छ। भन्नलाई दलीय संयन्त्र भनिए पनि एकदुई नेताले पर्दा पछाडि बसेर गर्ने निर्णयको भरमा सिंगो शासन पद्धति चल्ने गरेकोमा आम नागरिकको आक्रोश बढ्दो रहेको महसुस पराजित मेयरले राम्रैसँग गरेका रहेछन्। हुनलाई किशोर थापा विचार, अनुभव र योग्यताका आधारमा पनि यस पटकको मेयर भिडन्तमा सबैभन्दा अब्बल रहेको भनेर टिकाटिप्पणी आइरहेकै छ। मेयर प्रत्याशी छँदै र पराजित भएपछि पनि किशोरको चर्चा यथावत छ, गुणवत्ता आधारमा। तर राजनीतिमा सधैं तर्क (लजिक) नचल्ने रहेछ, उनी भन्छन्, मेरो बोर्डफस्टको योग्यता पनि राजनीतिमा सधैं नचल्ने हो कि भन्ने लागेको छ। अनुभव र विज्ञताभन्दा पनि राजनीतिमा भावना, संवेग र ग्लेमर बढी बिक्ने चिज रहेछ। यी मामलामा आफू कमजोर प्रत्यासी रहेको स्वीकार्दै फाल्तु सपना बाँडेर अबको समय सधैं बिक्न मुस्किल हुने किशोरलाई लागेको रहेछ। विगतमा आफू काठमाडौं सहरी विकास परियोजनामा रहेको, विष्णुमती करिडर योजना, मेलम्ची परियोजना अथवा वागमती सफाइ अभियानमा जोडिएको बारे र यसले ढिलोचाँडो परिणाम दिनेबारे बारम्बार बताउँदै आफूलाई प्रमाणित गर्नुपर्ने मुस्किलको बिन्दुमा आफू उभिएको किशोर सुनाइरहेका थिए। जसले अहिलेसम्म केही काम गरेकै छैन। कुनै काम अथवा योजनाको सिद्ध सावित भैसकेको प्रमाणै जोसँग छैन, उसले किन आफूलाई प्रमाणित गरिरहनु र? कहीं कतै लक्षित नभैकन किशोर आफ्ना कुरा सुनाइरहेका थिए, म भने आफ्नो बायोडाटामा आफैंसँग ढुक्क थिएँ, ढुक्क छु।किशोर पनि अरु निजामती सेवामा जोडिएका केही दिग्गज पात्रहरूझैं अवकाशप्राप्त जीवनमा पनि राम्रैसँग कमाइ हुनसक्ने अवसरमा जानसक्ने मध्येका एक पात्र हुन्। यत्ति भनौं, मेरा लागि राजनीति कुनै पेसा होइन (जस्तो अहिले देखिन्छ), उनी भन्छन्, फेरि अब अवकाशको उमेर भनेर ऐसआराम लिन चाहेको उपाय पनि यो होइन। अब अरु राजनीतिक दलले जस्तो नचाहिंँदो भ्रम र ठूला सपना नछरी सही धरातलमा उभिएर गर्न सकिने काम देखाउने बेला आएको छ। म त्यही धरातलमा उभिएर बोल्दैछु।पराजित मेयरसम्मको चिनारी बनाएपछि पनि अहिलेसम्म किशोर आफूलाई पुरापुर राजनीतिक प्राणी भनेर चिनाउन चाहँदैनन्। उनीसँग राजनीतिको एजेन्डा पनि छैन। बरु विकास समृद्धिका एजेन्डामा उनी बहस चाहन्छन्। केही पात्र र प्रवृत्तिको सकारात्मक ट्रेन्डका कारण देशमा लोडसेडिङ अन्त्य भएको पछिल्लो उदाहरणजस्तै व्यवहारमा उनी देखिन चाहन्छन्, देखाउन चाहन्छन्। भित्री सन्तुरमा १ सय तोला सुन राखेर बाहिर १ तोला सुनको सम्पत्ति विवरण देखाउने संस्कारको प्रतिरोधी बन्न उनी चाहन्छन्। नेपाली समाजमा एकाएक छाएको आम आदमी शैलीको राजनीतिक तरंगमा जोडिएर चिनिएका किशोर थापासँग भएको यो कुराकानी अहिलेका लागि अमिलो अंगुरजस्तो मात्रै हो। हिजोसम्म भिन्न चम्किलो छायाछवि लिएर उभिएका किशोर अहिले भने आम समुदायले चिन्ने पराजित मेयरमात्रै हुन्। तपाईलाई कस्तो लाग्छ नि यो बदलिएको परिचयमा? फेरि सतर्क बन्दै हुन नसकेका मेयर थापा भन्छन्, जीवन भनेकै दु:खसुख हो, अँध्यारोउज्यालो हो, जयपराजय हो। म आफूले आफूलाई पराजित महसुस गरेको छुइन, अरुले पराजित भनिराख्दा मलाई फरक पर्दैन।"

शीर्षक,विवरण
स्थानीय तह ७६६,"तराईका पुराना सहर विराटनगर र वीरगन्जलाई महानगर बनाइएको छ । ३८ नगरपालिका थपिएका छन् । साबिकका ३५ गाउँपालिकालाई नगरपालिका बनाइएको छ । नयाँ बनाइएका स्थानीय तहमध्ये ३ नगरपालिका छन् । साबिक ४७९ गाउँपालिकाको संख्या घटेर ४६३ भएको छ । नगरपालिका संख्या २६५ बाट ३०३ पुर्याइएको छ । अब देशभर ६ महानगर, ११ उपमहानगर र २८६ नगरपालिका भएका छन् । पहिलो चरणमा २८३ स्थानीय तहको निर्वाचन भइसकेको छ । परिवर्तित सिमानाअनुसार भए दोस्रो चरणमा अब ४८३ स्थानमा निर्वाचन हुनेछ । मधेसी दललाई फकाउन स्थानीय तहको संख्या थप्ने नाममा राजनीतिक दबाबमा तराईका जिल्लामा धेरै स्थानमा गाउँपालिका र नगरपालिकाको सीमा हेरफेरसमेत गरिएको छ । प्रभावशाली सांसद र दलका नेताले आफूअनुकूल हुने गरी स्थानीय तहको सीमा हेरफेर गराउन सफल भएका छन् । सीमा हेरफेर गर्दा स्थानीयवासीको सुविधाभन्दा पनि निर्वाचन परिणामलाई आफ्नो अनुकूल पार्न सक्ने मनसाय लुकेको देखिएको छ । सीमा हेरफेरलाई लिएर विभिन्न जिल्लामा असन्तुष्टि व्यक्त भएका छन् । सरकारले सोमबार २४ गाउँपालिकालाई नगरपालिका बनाउने निर्णय गरेकोमा राजनीतिक दबाबमै मन्त्रालयले नगरपालिका संख्या त्यसभन्दा पनि बढाएको छ । झापामा कमल, बुद्धशान्ति र झापा गाउँपालिका नगरपालिकामा परिणत भएका छन् । भद्रपुर नगरपालिकामा वडाको सिमाना परिवर्तन गरिएको छ । मोरङको बूढीगंगा गाउँपालिकाको नाम फेरेर मोधा बूढीगंगा राखिएको छ । सुनसरीमा भुटाहा र लौकही गाउँपालिका थपिएका छन् । सप्तरीमा वलान विहुल थपिएको छ । दुवै जिल्लामा अन्य कतिपय स्थानीय तहको सिमा हेरफेर गरिएको छ । सिरहामा कर्जन्हा गाउँपालिकालाई नगरपालिका बनाइएको छ । धनुषामा एउटा गाउँपालिका थपिनुका साथै साबिकका ३ गाउँपालिका नगरपालिका बनाइएका छन् । त्यसो गर्दा धेरै स्थानीय तहको सीमा चलाइएको छ । धनौजी गाउँपालिका नयाँ बनाइएको छ । कमला सिद्धिदात्री, हंसपुर र मिथिला विहारी नगरपालिका भएका छन् । महोत्तरीमा ७ गाउँपालिकालाई नगरपालिका बनाइएको छ । बलवा, लोहरपट्टी, मनराशिसवा, रामगोपालपुर, औरही, भंगाहा, मटिहानी नगरपालिका भएका छन् । सर्लाहीमा पर्सा, कौडेना र बसबरिया गाउँपालिका थपिएको तथा कविलासी गाउँपालिकालाई नगरपालिका बनाइएको छ । रौतहटमा १ गाउँपालिका र १ नगरपालिका थपिनुका साथै साबिकका १२ गाउँपालिकालाई नगरपालिका बनाइएको छ । त्यहाँ राजदेवी नगरपालिका र यमुनामाई गाउँपालिका थपिएका छन् । बौधीमाई, बृन्दावन, देवाही, गढीमाई, गजुरा, कटहरिया, माधवनारायण, ईशनाथ, परोहा, राजपुर, फतुवा विजयपुर र मौलापुर नगरपालिकामा परिणत भएका छन् । बारामा विश्रामपुर गाउँपालिका थपिएको छ । पचरौतालाई नगरपालिका बनाइएको छ । पर्सामा बेलवा गाउँपालिका समावेश गरी वीरगन्जलाई महानगर बनाइएको छ । त्यहाँ जिराभवानी र कालिकामाई गाउँपालिका नयाँ थपिएका छन् । बहुदरमाई र पर्सागढी नगरपालिका भएका छन् । सुवर्णपुर गाउँपालिकाको नाम परिवर्तन गरी ठोरी बनाइएको छ । नवलपरासीमा १ गाउँपालिका र २ नगरपालिका थपिएका छन् । त्यहाँ दोस्रो चरणमा निर्वाचन हुने स्थानीय तहको संख्या १० पुगेको छ । ती १० मा सुनवल, बर्दघाट, रामग्राम, पाल्हीनन्दन र प्रतापपुर नगरपालिका तथा रामनगर, पण्डितपुर, सरावल, भुजहवा र गुठीप्रसौनी गाउँपालिका छन् । रुपन्देहीमा ३ गाउँपालिका थपिएका छन् भने साबिकका ३ गाउँपालिका नगरपालिका भएका छन् । समयमाई, महाव र किसान गाउँपालिका थपिएका छन् । कञ्चन, मायादेवी र शुद्धोधन गाउँपालिकालाई नगरपालिका बनाइएको छ । कपिलवस्तुमा गौतमबुद्ध, बहादुरगन्ज र कनकमुनि गाउँपालिका थपिएका छन् । बाँकेमा सोनारी गाउँपालिका थपिएको छ भने खजुरालाई नगरपालिका बनाइएको छ । कैलालीमा मोहना गाउँपालिका थप्नुका साथै जानकी गाउँपालिकालाई नगरपालिका बनाइएको छ ।"
थपिएकामा भ्याइन्न,"प्रमुख प्रतिपक्षी एमालेले स्थानीय तहको सीमा र संख्या हेरफेरले दोस्रो चरणको निर्वाचन अन्योलपूर्ण भएको भन्दै त्यसको विरोधमा संसद् अवरुद्ध गर्दै आएको छ भने संख्या थपिए पनि राजपाले चुनावमा भाग लिने निर्णय गरिसकेको छैन । राजपाका नेता लक्ष्मणलाल कर्णले आफूहरू जनसंख्याको अनुपातमा तराईमा स्थानीय तहको संख्या हुनुपर्ने मागमै रहेको भन्दै त्यो पूरा नभएको बताए । २२२३ वटा थप्नुपर्छ भन्ने हाम्रो माग होइन, त्यो पक्षमा थिएनौं पनि, उनले भने, तराई मधेसमा ५० प्रतिशत जनसंख्याको बसोबास छ । त्यस अनुपातमा स्थानीय तहको संख्या पुर्याउनुपर्छ भन्ने हो । प्रधानमन्त्रीका प्रमुख राजनीतिक सल्लाहकार चक्रपाणि खनालले आयोगको पछिल्लो निर्णयले परिस्थिति केही अप्ठ्यारो बनेको उल्लेख गर्दै भने, संविधान नै अस्वीकार गरिरहेका मधेसी दल चुनावमा आउने वातावरणका लागि सबै केही न केही लचिलो भइदिनुपर्छ ।"
प्राथमिकता नयाँ संरचना,"साथै सार्वजनिक, निजी र सहकारी क्षेत्रको भूमिकालाई थप प्रभावकारी बनाइने जनाइएको छ । लोडसेडिङ अन्त्य गरी उज्यालो नेपाल बनाउने सफलता सरकार र राष्ट्रकै महत्त्वपूर्ण उपलब्धि मान्दै ऊर्जा क्षेत्रको सुधारले उत्पादन र सेवा प्रवाहमा सुधार आई उत्पादन वृद्धि र उत्पादन लागतमा कमी आएको जनाइएको छ । उज्यालो नेपाल अभियानको प्रभावकारी कार्यान्वयनबाट पर्याप्त विद्युत् उत्पादन गरी राष्ट्रलाई आत्मनिर्भर बनाइनेछ। यसका लागि राष्ट्रिय गौरवको बूढीगण्डकी जलविद्युत् आयोजनालगायत पहिचान भएका जलाशययुक्त आयोजना निर्माण कार्यलाई अघि बढाइनेछ, नीति तथा कार्यक्रममा भनिएको छ, निर्माणाधीन राष्ट्रिय गौरवको तामाकोसी जलविद्युत् आयोजनालगायतका प्रमुख आयोजनाको निर्माण कार्यलाई प्राथमिकता दिइनेछ । अन्तरदेशीय र अन्तर्राष्ट्रिय प्रसारण लाइन विस्तारको कार्यक्रम सञ्चालन, निजी क्षेत्रलाई विद्युत् उत्पादनमा आकर्षित गरिने, जनताको लगानीलाई प्रोत्साहित, वैकल्पिक ऊर्जाको विकारलाई बढावा, विद्युत् चुहावट नियन्त्रणलगायत कार्यक्रम अघि सारिएको छ । औद्योगिक क्षेत्रमा बाहय लगानी बढाउन आवश्यक नीतिगत, कानुनी, प्रशासनिक तथा आर्थिक सुधारका प्रयासलाई निरन्तरता दिने जनाइएको छ । कृषितर्फ प्रमुख बालीको उत्पादनमा आत्मनिर्भर हुने नीतिलाई निरन्तरता दिने घोषणा गरिएको छ ।"
राजपालाई तालमेल प्रस्ताव,"काठमाडौं स्थानीय तह निर्वाचनको दोस्रो चरणमा तालमेल गर्न संघीय समाजवादी फोरम र लोकतान्त्रिक फोरमले अर्को मधेसी घटक राजपालाई आग्रह गरेका छन् । राजपा नेता महन्थ ठाकुरको सानोठिमीस्थित निवासमा भएको छलफलमा बिहीबार फोरम अध्यक्ष उपेन्द्र यादव र लोकतान्त्रिक फोरम अध्यक्ष विजयकुमार गच्छदारले यस्तो प्रस्ताव गरेका हुन् । उनीहरूले मधेसी मागबमोजिम संविधान संशोधन गर्न सरकारले आफ्नो तर्फबाट सबै शक्ति लगाए पनि मतदान हुने घडीमा दुईतिहाइ पुग्न नदिन चलखेल भएकाले अब चुनावमार्फत राजनीतिक एजेन्डा स्थापित गर्नुको विकल्प नभएको भन्दै ठाकुरलाई जिम्मेवार निर्णयका लागि आग्रह गरेका हुन् ।राजपालाई सँगै मिलेर चुनावमा जाऔं भनी आग्रह गर्न गएका हौं, संसद्को अहिलेकै स्थितिमा हामीले मागेको संविधान संशोधन कठिन रहेको यथार्थ बुझिसकेपछि अब के गर्ने भन्नेमा स्पष्टता चाहिन्छ, फोरम अध्यक्ष यादवले कान्तिपुरसँग भने, उहाँ (ठाकुर) ले आफ्नो एकीकृत नयाँ पार्टी निर्वाचन आयोगमा दर्ता नभएको, चुनाव चिह्न नपाएको मुख्य समस्या राख्नुभयो । कामचलाउ सरकारका उपप्रधानमन्त्री गच्छदारले चिह्नबारेएकपल्ट आयोगसँग कुरा गर्न सकिने विकल्प सुझाएका थिए । पहिलो चरणको चुनाव भइसकेको अवस्थामा तत्काल नयाँ चिह्न नपाए राजपा एकताअघिका ६ घटकमध्ये कुनै दलको चिह्न लिएर लड्ने विकल्पबारे पनि भेटमा छलफल चलेको थियो । वैशाख ७ गते एकीकृत राजपाले नयाँ चिह्न मागे पनि ढिला गरी प्रस्ताव गरेको भन्दै आयोगले दिएको छैन ।ठाकुरले संविधान संशोधन अझै पनि मधेस आन्दोलनको बटमलाइन रहेकाले अहिलेकै अवस्थामा त्यसलाई छाडेर चुनावमा जान कठिन हुने जवाफ दिएका थिए । राजपा नेता जितेन्द्र सोनलका अनुसार यथास्थितिमा चुनावमा जान सकिने सम्भावना नरहेको दलको अडान छ । संविधान संशोधन त भएन नै, मुद्दा फिर्ता पनि घोषणा भयो, कार्यान्वयन भएको छैन, स्थानीय तहको संख्या पनि मागे जति बढेन, बढेकामा पनि विवादित ढंगले बढाइयो, सोनलले भने, यथास्थितिमा चुनावमा जान सकिन्न । हामी आन्दोलनको कार्यक्रम घोषणा गर्दै छौं ।राजपा अध्यक्ष मण्डलका नेता महेन्द्र यादवले शुक्रबार बिहान दलको बैठक बस्ने, त्यसपछि संघीय गठबन्धन बैठक डाकेर आन्दोलन घोषणा गर्ने जानकारी दिए । पार्टीभित्र चुनाव र आन्दोलनलाई लिएर विभिन्न विचार आएका छन्, तर पार्टीको निर्णय भोलि आउनेछ, उनले भने । स्रोतका अनुसार चुनावमा जानेबारे पार्टीभित्र विवाद चर्किरहेकाले आन्दोलनका कार्यक्रम घोषणा भए पनि ती केही दिनका लागि सांकेतिक मात्रै हुनेछन् । उपेन्द्रजी र गच्छदारजी चुनावमा जाने भइसकेपछि हामीलाई मात्रै एक्लै आन्दोलन उठाउन त्यसै पनि समस्या भइहाल्छ, एक उच्च नेताले भने, तर केही नेताहरूको जोड दुईचार दिनका लागि मात्रै भए पनि आन्दोलन घोषणा गरेर जाऔं, त्यसपछि कुनै लिखित सहमति गरेर चुनावमा जाऔंला भन्ने छ । तर शीर्ष नेता ठाकुरले यस्तो प्रस्तावलाई खुलेर समर्थन गरिसकेका छैनन् । उनले आन्दोलन र चुनावमध्ये कुनै एकमा जानुपर्ने, दुवैमा खुट्टा राख्न खोज्दा दुर्घटना हुन सक्ने बिहीबार शीर्ष नेतृत्वसित राखेपछि बैठक अनिर्णित भएको थियो ।स्रोतका अनुसार यादव र गच्छदार चुनावलाई लिएर राजपाभित्र अनिर्णय र विरोधाभास देखिएकाले तालमेलका लागि एकपल्ट फेरि आग्रह गर्ने, नभए फोरमलोकतान्त्रिक फोरमबीच तालमेल गर्ने योजनामा छन् । यादव र गच्छदारले यसको आन्तरिक तयारी गरिरहेको बुझिएको छ । फोरम वर्चस्व रहेका ठाउँमा गच्छदारले सघाउने, लोकतान्त्रिक फोरम अगाडि रहेका ठाउँमा यादवले सघाउने गरी तराई मधेसका ठूला जातीय समुदाय यादव र थारूको समीकरण मिलाउन उनीहरू सक्रिय रहेका हुन् । फोरम अध्यक्ष यादवले अझै पनि मधेसमा गठबन्धन बनाएर चुनाव लड्नेमा आफ्नो दलको जोड रहेको बताए । लोकतान्त्रिक फोरम महासचिव रामजनम चौधरीले चुनावी तालमेलका लागि मधेसका सबै शक्तिसँग छलफल चलाउन आफ्नो दल सकारात्मक रहेको टिप्पणी गरे ।"
चुनाव समीक्षा बुझाउन एमालेमा निर्देशन,"नगरपालिका प्रमुख तथा उपप्रमुख र गाउँपालिका अध्यक्ष तथा उपाध्यक्षमा सबै उम्मेदवारले प्राप्त गरेको मत परिणाम, एमालेका तर्फबाट विजयी बनेका प्रमुखउपप्रमुख, अध्यक्षउपाध्यक्ष, वडाध्यक्ष र सदस्यहरूको नामावली, निर्वाचनमा विजयी हुनुका पाँच आधार र पराजित हुनुका पाँच कारण, निर्वाचनका क्रममा प्रशासनको भूमिका र पार्टीको आन्तरिक परिचालन तथा उम्मेदवार तालमेलको प्रभाव र अनुभवसम्बन्धी विषय उल्लेख गरेर पठाउन समितिको निर्देशन छ । पहिलो चरणको चुनावमा अरू पार्टीभन्दा बढी स्थानमा विजयी भए पनि कतिपय स्थानमा थोरै मतका कारण हारेको पनि छ । स्थानीय स्तरमा तालमेल गरे पनि धेरै स्थानमा सफल भएको छैन । त्यसैले पहिलो चरणको अनुभव लिएर एमालेले दोस्रो चरणको चुनावी रणनीति बनाउन लागेको हो । संविधानअनुरूप गठन हुने जिल्ला समन्वय समिति र गाउँ तथा नगर कार्यपालिकामा सदस्यहरूको मनोनयनका निम्ति तत्कालै आवश्यक प्रबन्ध गर्न सम्पूर्ण कमिटीहरूलाई पनि निर्देशन दिएको छ ।"
विदेश जाने १० हजारलाई सीपयुक्त तालिम,"काठमाडौं वैदेशिक रोजगार प्रवद्र्धन बोर्डले गन्तव्य देशमा हुने दुर्घटना घटाउन र दक्ष जनशक्ति तयार गर्न १० हजार युवालाई सीपमूलक तालिम दिने भएको छ । त्यसका लागि बोर्डले ११ करोड रुपैयाँ बजेट छुट्याएको छ।बोर्डले कामदारलाई तालिम दिन ४० संस्था छनोट गरेको छ । विदेश जान इच्छुक युवालाई सूचनासँगै सीपयुक्त जनशक्ति तयार गर्न १० हजार युवालाई तालिम दिन लागिएको हो, बोर्डका कार्यकारी निर्देशक रघुराज काफ्लेले कान्तिपुरलाई भने, प्राविधिक शिक्षा तथा व्यावसायिक तालिम परिषद् (सीटीईभीटी) बाट अनुमति पाएका संस्थाबीच प्रतिस्पर्धा गराई ४० संस्था छनोट गरिएको हो । काफ्लेका अनुुसार ७ वटै प्रदेशमा छनोट भएका संस्थामार्फत तालिम दिइनेछ । सूचना र सुरक्षित हुने विषय सम्बन्धमा कामदारसँग ज्ञान अभाव हुँदा उनीहरूको अकालमा मृत्यु भइरहेको अवस्था देखियो । उनीहरूको सुरक्षाका लागि आवश्यकताअनुसारको पाठ्यक्रम बनाई तालिम नदिई भएन, उनले भने, गत वर्षदेखि नै सीपयुक्त जनशक्ति तयार गर्ने योजना बनाए पनि कार्यान्वयन गर्न सकिएको थिएन । चालु वर्षबाट तालिम सुरु गर्न लागिएको हो । बोर्डले धेरै कामदार जाने जिल्लामा तालिम केन्द्र राख्ने योजना बनाएको छ । छनोटमा परेका संस्थालाई सम्झौता गर्न आउन १५ दिने सूचना जारी गरिसकिएको छ । उनीहरूले सम्झौता सुरु गरेको एक साताभित्र तालिम दिने दिनको सूचना जारी गर्नुपर्छ, बोर्डका निर्देशक निर्मला थापाले भनिन्, हामीले ८१ वटा प्याकेजमा तालिम दिन थालेका हौं । सीपयुक्त तालिम अधिकांश निर्माण क्षेत्रसँग सम्बन्धित छन् । त्यसबाहेक कुक, सुरक्षा गार्ड, टेलरिङ पनि राखिएको छ । एक कामदारका लागि १ सय ६० घण्टा तालिम दिइने पाठ्यक्रम छ, थापाले भनिन् । बोर्डले पहिलोपटक तालिम दिने योजना बनाएकाले यसलाई अध्ययनका रूपमा पनि लिइएको जनाएको छ । यसलाई हामीले अध्ययनका रूपमा लिएका छौं । यसको कार्यान्वयन हेरेर आगामी वर्ष अझ ठूलो योजना बनाउँछौं, उनले भनिन् ।वर्षमा झन्डै दुई लाख युवा वैदेशिक रोजगारका लागि जाने गरेका छन् । गन्तव्य देशका सरकारहरूले अभिमुखीकरण तालिम नहुँदा धेरै नेपालीको ज्यान जानुका साथै कार्यस्थलमा सुरक्षाको विषयमा जानकारी नहुँदा समस्या बेहोर्नुपरेको दाबी गर्दै आएका छन् । खाडी तथा मलेसियामा प्रतिवर्ष झन्डै १ हजार नेपालीको मृत्यु हुँदै आएको छ ।"
सहमतीय सरकार गठनका लागि राष्ट्रपतिको आह्वान,"काठमाडौं राष्ट्रपति विद्यादेवी भण्डारीले सहमतीय सरकार गठनका लागि संसद्मा प्रतिनिधित्व गर्ने दलहरूलाई बिहीबार आह्वान गरेकी छन् ।राष्ट्रपति कार्यालय शीतल निवासका अनुसार भण्डारीले संविधानको धारा २९८ को उपधारा २ अनुसार ७ दिनभित्र सहमतीय सरकार गठनका लागि संसद्मा प्रतिनिधित्व गर्ने दलहरूलाई आह्वान गरेकी हुन् । यसअघि राष्ट्रपति भण्डारीले बुधबार राजीनामा दिएका प्रधानमन्त्री पुष्पकमल दाहाललाई अर्को मन्त्रिपरिषद् गठन नभएसम्मका लागि कामचलाउ तोकेकी थिइन् । संवैधानिक व्यवस्था र संसदीय अभ्यासअनुरूप राष्ट्रपतिबाट सहमतीय सरकारका लागि आहवान भए पनि दलहरूबीच नयाँ सरकार गठनका लागि त्यस्तो सहमति जुट्ने सम्भावना छैन । कांग्रेस र माओवादी केन्द्रबीच आलोपालो सरकारको नेतृत्व गर्ने गरी गत वर्ष भएको भद्र सहमतिअनुसार दाहालले प्रधानमन्त्री पदबाट राजीनामा गरेका हुन् । संसद्मा प्रस्ट बहुमतमा रहेको कांग्रेसमाओवादी गठबन्धन र एमालेसहितका प्रतिपक्षी दलबीचको तिक्त सम्बन्धका कारण सहमतीय सरकार गठनका लागि उनीहरूबीच गम्भीर संवाद हुने सम्भावना न्यून छ । राष्ट्रपतिद्वारा तोकिएको समयमा सहमति सरकार गठन हुन नसके संविधानको धारा २९८ को उपधारा ३ अनुसार संसद्ले बहुमतका आधारमा प्रधानमन्त्री चयन गर्नेछ । सहमतीय सरकार गठनका लागि तोकिएको समय अपुग भएको भन्दै दलहरूले माग गरेको अवस्थामा भने राष्ट्रपतिबाट थप समय उपलब्ध गराउने अभ्यास छ । दलहरूले सहमतिका लागि थप समय माग नगरेको अवस्थामा भने राष्ट्रपतिबाट दिएको सात दिनको समयसीमा सकिनासाथ प्रधानमन्त्री चयनको बहुमतीय प्रणालीका लागि संसद्लाई आह्वान हुने व्यवस्था छ । संसद्ले बहुमतीय प्रक्रियाबाट प्रधानमन्त्री चयन गर्न उम्मेदवारी दर्ता, दाबीविरोध, उम्मेदवारको अन्तिम सूचना प्रकाशन, प्रस्तावकहरूद्वारा उम्मेदवारी प्रस्ताव सदनमा पेस गर्ने, समर्थकले बोल्ने, छलफल गर्ने र सभामुखले निर्णयार्थ मतदानमा लैजाने प्रक्रिया अपनाउन थप समय आवश्यक पर्छ । संसदीय प्रक्रिया र छलफलमा दलहरूको समझदारीअसमझदारीले प्रधानमन्त्री निर्वाचनको समय सीमालाई प्रभावित पार्न सक्छ ।"
भूकम्पपछिको सहकार्य उदाहरणीय,"मानवीय क्षति र विपदका घटनाको संख्याका आधारमा विश्वमा सबैभन्दा विपद प्रभावित दस देशमध्ये नेपाल पनि एक हो, राष्ट्रसंघीय आवासीय संयोजक भ्यालेरी जुलियान्डले भनिन्, सरकार, नागरिक समाज र अन्तर्राष्ट्रिय समुदायबीच लजिस्टिक क्लस्टरमार्फत नेपालको भूकम्पपछि भएको सहकार्यलाई नमुनाकै रूपमा लिने गरिन्छ, जसलाई नेपालभरि विस्तार गर्न जरुरी छ । सबैले मिलेर कसरी प्रभावकारी ढंगले काम गर्न सकिन्छ भन्ने यो पछिल्लो उदाहरण रहेको डब्लूएफपी प्रतिनिधि र देशीय निर्देशक पिप्पा ब्राडफोर्डको धारणा छ । गृह मन्त्रालयका सहसचिव केदार न्यौपानेले भूकम्पपछिको आपतकालीन समयमा राष्ट्रिय आपतकालीन कार्य सञ्चालन केन्द्र, डब्लूएफपी र लजिस्टिक क्लस्टरबीच उत्कृष्ट समन्वयका कारण तत्काल राहत सहज भएको बताए । त्रिपाल, ब्लांकेट, खाद्य सामग्री र औषधिजस्ता मानवीय राहतको व्यवस्थापन, भण्डारण र आपूर्ति प्रभावकारी ढंगले गरी भूकम्प प्रभावित क्षेत्रसम्म सहज ढंगबाट पुर्याउन सफल भएकाले उदाहरणका रूपमा लिएका छौं, न्यौपानेले भने, नेपाल विपदको जोखिममा रहेको हुनाले सरकार एउटा दिगो आपतकालीन तथा पूर्वतयारी खाकाको विकास गर्न सरोकारवालासँग मिलेर काम गर्न प्रतिबद्ध छ ।"
"रन्जुले भनिन्, काठमाडौंको विश्वासले विजयी भयौं","काठमाडौं विवेकशील नेपाल दलबाट काठमाडौं महानगरपालिका मेयरकी उम्मेदवार रन्जु दर्शनाले आफू र आफ्नो पार्टीले काठमाडौंवासीबाट विश्वासको मत पाएको बताएकी छन् । नयाँबानेश्वरमा बिहीबार पत्रकार सम्मेलन गर्दै उनले महानगरको मेयरमा विजयउन्मुख एमालेका विद्यासुन्दर शाक्यलाई बधाई दिँदै भनिन्, मतका आधारमा पछि रहे पनि काठमाडौंको विश्वासका आधारमा हामी विजयी भयौं । काठमाडौं महानगरको बिहीबार बेलुकीसम्मको मत परिणाममा विवेकशील तेस्रो शक्तिका रूपमा देखिएको छ ।"
राजदूत कोइरालाद्वारा ओहदाको प्रमाणपत्र पेस,काठमाडौं कतारका लागि नेपाली राजदूत रमेशप्रसाद कोइरालाले मंगलबार कतारका अमिर शेख तमिमविन हमाद अलथानीसमक्ष ओहदाको प्रमाणपत्र पेस गरेका छन् । कोइरालाले अमिरी दिवानमा आयोजित समारोहमा आफ्नो ओहदाको प्रमाणपत्र पेस गरेको नेपाली दूतावासले जनाएको छ ।
प्रतिपक्षद्वारा संसद् अवरोध,"काठमाडौं प्रमुख प्रतिपक्षी एमालेले चुनावी प्रक्रिया सुरु भएपछि स्थानीय तहको संख्या र सीमा हेरफेर गर्ने सरकारी निर्णयका विरुद्ध बिहीबार संसदको दोस्रो बैठक अवरुद्ध गरेको छ । सरकारले प्रतिपक्षको सदन अवरोधका कारण संसद् बैठकमा प्रस्तुत नीति तथा कार्यक्रमका लागि राष्ट्रपतिलाई धन्यवाद ज्ञापन गर्ने प्रस्ताव टेबल गर्न पाएन । स्थानीय तहको संख्या र सीमा हेरफेरसम्बन्धी सरकारी निर्णय, सत्तारूढ माओवादीकांग्रेसका सांसदले संसद् सचिवालयमा दर्ता गराएको प्रधानन्यायाधीश सुशीला कार्कीविरुद्धको महाअभियोगको प्रस्ताव, संसद्मा विचाराधीन संविधान दोस्रो संशोधन विधेयक र कैलाली घटनाका दोषीलाई उन्मुक्ति दिने सरकारी निर्णय फिर्ता नगरी सदन चल्न नदिने एमालेको चेतावनीपछि अघिल्ला दुई बैठक सूचनाद्वारा स्थगित गरिएका थिए । राष्ट्रपतिको सम्बोधनको कार्यसूचीमा बसेको बिहीबारको पहिलो बैठक आधा घण्टाका लागि स्थगित गरी सभामुख ओनसरी घर्तीले धन्यवाद प्रस्ताव पेस गर्नका लागि बिहीबारै दोस्रो बैठक राखेकी थिइन् । प्रतिपक्षका सांसदले आआफ्नो स्थानमा उभिएर अवरोध गरेपछि सभामुख घर्तीले शुक्रबार अपराह्नसम्मका लागि संसद् बैठक स्थगित गरेकी छन् । सरकारले आमन्त्रण गरे पनि राष्ट्रपति सिंगो संसदको अतिथि भएका कारण पहिलो बैठक त्यतिमात्रै कार्यसूचीमा बसेको हो । दोस्रो बैठकमा धन्यवाद प्रस्ताव टेबल गर्नु सरकारको नियमित काम हो । त्यही प्रस्तावमाथिको छलफलबाटै सरकारको नीतिकार्यक्रम पासफेल हुन्छ, एमाले संसदीय दलका प्रमुख सचेतक भानुभक्त ढकालले भने, सरकारले राजनीतिक समझदारीका लागि अग्रसरता नलिएका कारण हिजोअस्ति जे कारणले बैठक बस्न नसकेको हो, आज (बिहीबार) त्यही अवस्थामा हामीले सदन अवरुद्ध गर्नुपर्ने बाध्यात्मक अवस्था आएको हो । सभामुख घर्तीले सामाजिक सञ्जाल ट्वीटमार्फत दलहरूले यो असमझदारीको अन्त्य छिटो गर्नुपर्छ भनेकी छन् । संसदीय अभ्यासमा धन्यवाद प्रस्ताव टेबल गरेपछि नीतिकार्यक्रमका अन्तरवस्तुको सैद्धान्तिक छलफल गरिन्छ । छलफलको समाप्तिमा नीतिकार्यक्रमका लागि सम्बोधन गरेकोमा राष्ट्रपतिलाई धन्यवाद ज्ञापन गर्ने प्रस्ताव पारित हुनु नै सरकारको नीतिकार्यक्रम पारित हुनु हो । तर यसपटक प्रधानमन्त्रीले पदबाट राजीनामा दिएको दोस्रो दिन कामचलाउ सरकारका तर्फबाट सदनमा नीतिकार्यक्रम पेस भएको हो । संसद् अवरोध लम्बिएमा जेठ १५ मा बजेट पेस गर्ने संवैधानिक व्यवस्था कार्यान्वयनमा बाधा पर्न सक्छ । कामचलाउ सरकारले बजेट पेस गर्नुअघि सदनबाट आफ्नो नीतिकार्यक्रम पारित गराउनु अनिवार्य छ ।"
अमेरिकामा थप वाणिज्य दूतावास खोल्ने निर्णय,"काठमाडौं सरकारले अमेरिकाको क्यालिफोर्नियास्थित लस एन्जलसमा वाणिज्य दूतावास स्थापना गर्ने निर्णय गरेको छ । प्रधानमन्त्री पुष्पकमल दाहाल नेतृत्वको सरकारको अन्तिम मन्त्रिपरिषद् बैठक ले उक्त निर्णय गरेको हो । परराष्ट्रमन्त्री प्रकाशशरण महतको प्रस्तावमा त्यस्तो निर्णय लिइएको हो । त्यहाँ रहेका केही गैरआवासीय नेपालीको आग्रहमा नै यस्तो निर्णय भएको हो । सरकारले बिनाअध्ययन हचुवा का भरमा नियोग स्थापना गर्न थालेपछि विवादित भएर प्रस्तावित राजदूतसमेत सुनुवाइ नभई बसेको अवस्थामा गोप्य ढंगले पुन: अर्को नियोग खोल्ने निर्णय लिइएको हो। मुख्यसचिव सोमलाल सुवेदीले क्यालिफोर्नियामा कन्सुलेट खोल्ने निर्णय मन्त्रिपरिषद्ले गरेको बताए । तर, परराष्ट्र प्रवक्ता भरतराज पौड्यालले भने आफूलाई यसबारे जानकारी नभएको बताएका छन् । वाणिज्य दूतावास खोलेको हो र ? खोइ यो विषयमा छलफल भएको मलाई जानकारी नै छैन, प्रवक्ता पौड्यालले कान्तिपुरसँग भने, मन्त्रीज्यू, सचिवज्यूबाट केही भएको भए शुक्रबार बुझौंला, अहिले केही जानकारी भएन । परराष्ट्रका अन्य सहसचिवहरूले पनि यस विषयमा अनभिज्ञता व्यक्त गरेका छन् । अमेरिकामा बस्ने नेपालीको अवस्था खाडी मुलुकमा जस्तो होइन । त्यहाँ हुलाकबाटै अधिकांश काम हुन सक्छ । प्रविधिको जमानामा पनि भौतिक उपस्थितिमा नै जोड दिनु मन्त्रालयका कर्मचारीको पोस्टिङ मानसिकताबाहेक अन्य कुनै विषयको तुक छैन, एक सहसचिवले भने, राज्यको ढुकुटीको दोहनलाई रोक्दै उत्पादक क्षेत्रमा लगाउन आवश्यक छ । पछिल्लो समय परराष्ट्र मन्त्रालयले युरोप र अमेरिकाजस्ता मुलुकमा दरबन्दी वृद्धिलाई निरन्तरता दिँदै यस्तो मिसन स्थापना बढाउन थालेको हो । तर, त्यसको आवश्यकता छ या छैन भन्ने ठोस अध्ययन गरिँदैन । केही गैरआवासीय नेपालीले लबिइङ गरेकै आधारमा दूतावास तथा वाणिज्य दूतावास स्थापना गर्नु राज्यको ढुकुटीको दोहन मात्र हो, परराष्ट्रका एक अधिकारीले भने, क्यालिफोर्नियामा कति नेपाली छन् । लस एन्जलस वा सानफ्रान्सिस्को कहाँ कन्सुलेट आवश्यक छ । त्यसको कुनै अध्ययन परराष्ट्रसँग छैन । न्युयोर्कमा महावाणिज्य दूतावास कति आवश्यक थियो । न टेक्सास वा अन्य सहरमा बढी आवश्यक छ, त्यसको पनि कुनै अध्ययन छैन । परराष्ट्र मन्त्रालयले कर्मचारीको आकर्षक व्यवस्थापन गर्नैका लागि यो नियोग स्थापनाको निर्णय लिएको अधिकारीहरू बताउँछन् । यही कारण नै चैतमा हुनुपर्ने पदस्थापन यतिखेर भएको बताइएको छ । अहिले यसलाई दूतावासको एक कन्सुलर शाखाका रूपमा व्याख्या गरिए पनि न्युयोर्कझैं विस्तार गर्नेमा कुनै शंका छैन, अर्का एक अधिकारीले भने । न्युयोर्कको स्थायी नियोग नजिकै रहेको महावाणिज्य दूतावासमा अर्थबाट महावाणिज्यदूत जाने भएपछि त्यहाँको कर्मचारी व्यवस्थापनकै लागि लस एन्जलसमा वाणिज्य दूतावास स्थापनाको निर्णय लिइएकाले राज्यलाई धेरै भार नपर्ने अधिकारीहरू बताउँछन् । यसैबीच, लस एन्जलसकै सानडियागो क्षेत्रका अवैतनिक वाणिज्यदूत ऋषि ढकाललाई अवैतनिक महावाणिज्यदूतमा बढुवा गरिएको छ ।"
द्रुत मार्गको डीपीआरबारे अन्योल,"काठमाडौं रणनीतिक महत्त्वको काठमाडौंतराई द्रुत मार्ग निर्माणको व्यवस्थापकीय क्यालेन्डर निर्माणको तयारी गरिरहेको नेपाली सेनाले सरकारका सम्बन्धित मन्त्री तथा सचिवहरूसँग छलफल गरेको छ । सेनाले भौतिक पूर्वाधार तथा यातायातमन्त्री रमेश लेखक र रक्षामन्त्री बालकृष्ण खाँण तथा दुवै मन्त्रालयका सचिवहरूसँग द्रुत मार्ग निर्माणका सम्बन्धमा कसरी अघि बढ्ने भन्नेबारेमा बिहीबार छलफल गरेको हो । सेनाको निर्देशक समितिले आयोजना गरेको छलफलमा कामु प्रधानसेनापति बलदेवराज महत, उपरथी योगेन्द्र खाँण र अन्य मन्त्रालयका प्रतिनिधि सहभागी थिए । छलफलपछि मन्त्री लेखकले सेनाले काम कसरी अघि बढाउन सकिन्छ भन्नेबारेमा दुवै मन्त्रालयसँग सुझाव माग गरेको बताए । उनले भने, हामीले पनि हाम्रोतर्फबाट आफ्ना सुझावहरू दियौं । वैशाख २१ गते मन्त्रिपरिषद्ले नेपाली सेनालाई द्रुत मार्गको निर्माण गर्ने व्यवस्थापकीय जिम्मेवारी दिएको थियो । मन्त्रिपरिषद् बैठकले सेनालाई आफ्नो व्यवस्थापकीय पक्षको क्यालेन्डर प्रस्तुत गर्न दुई साताको समय दिने र उक्त क्यालेन्डर स्वीकृत भएको ४ वर्षभित्रमा दु्रत मार्ग निर्माण सम्पन्न गरिसक्ने निर्णय गरेको थियो । सेनाले मन्त्रिपरिषद् निर्णय आएको दुई सातामा सरकारलाई क्यालेन्डर बुझाउने बताएको छ । हालसम्म उक्त निर्णय जंगी अड्डामा पुगेको छैन । स्रोतका अनुसार छलफलमा दु्रत मार्गको डीपीआर अर्थात् विस्तृत परियोजना प्रतिवेदन सबैभन्दा महत्त्वपूर्ण विषय बनेको थियो । दु्रत मार्गको हालसम्म एउटा कम्पनीले मात्र डीपीआर गरेको छ । भारतीय कम्पनी आईएलएन्डएफएसले डीपीआर गरी दुई वर्षअघि सरकारलाई बुझाएको थियो । उक्त कम्पनीले सर्तसहित नि:शुल्क डीपीआर गरेको थियो । उक्त कम्पनीको सर्तअनुसार आफैंले निर्माण कार्य जिम्मेवारी पाए डीपीआरको रकम नलिने तर आफूलाई नदिएर अन्य कम्पनीलाई जिम्मा दिए किन्नुपर्ने भनिएको छ । उक्त कम्पनीलाई निर्माण कार्य जिम्मा नदिएपछि अब डीपीआर किन्नुपर्ने हुन्छ । सेनाले सरकारलाई प्रस्तुत गर्ने क्यालेन्डरमा डीपीआर भारतीय कम्पनीसँग किन्ने वा आपैं निर्माण गर्ने भन्नेबारेमा समेत उल्लेख हुनु आवश्यक छ । त्यसैले सेनाले डीपीआर उक्त कम्पनीसँगै किन्दा हुने विकल्प पनि अघि सारेको छ । कम्पनीलाई पत्र काटेर डीपीआरको मूल्य सोध्ने हो । कति मूल्य भन्छन्, त्यसैको आधारमा सेनाले निर्णय गर्ने योजना छ, स्रोतले भन्यो । दु्रत मार्गको शिलान्यास प्रधानमन्त्री पुष्पकमल दाहालले जेठ १४ मा गर्ने कार्यक्रम छ । सेनाको निर्देशक समितिमा प्रधानसेनापतिले तोकेका जर्नेल निर्देशक समितिको प्रमुख तथा संयोजक रहन्छन् । जसमा सेनाकै युद्ध कार्य महानिर्देशनालयका प्रमुख र इन्जिनियरिङ विभागका प्रमुख सदस्य हुन्छन् । भौतिक, रक्षा र अर्थ मन्त्रालयका सहसचिव पनि सदस्य रहने गरी विशेष प्रकृतिको संयन्त्र गठन गरिने बताइएको छ ।"
सहमतीय सरकार गठनका लागि राष्ट्रपतिको आह्वान,"काठमाडौं राष्ट्रपति विद्यादेवी भण्डारीले सहमतीय सरकार गठनका लागि संसद्मा प्रतिनिधित्व गर्ने दलहरूलाई बिहीबार आह्वान गरेकी छन् ।राष्ट्रपति कार्यालय शीतल निवासका अनुसार भण्डारीले संविधानको धारा २९८ को उपधारा २ अनुसार ७ दिनभित्र सहमतीय सरकार गठनका लागि संसद्मा प्रतिनिधित्व गर्ने दलहरूलाई आह्वान गरेकी हुन् । यसअघि राष्ट्रपति भण्डारीले बुधबार राजीनामा दिएका प्रधानमन्त्री पुष्पकमल दाहाललाई अर्को मन्त्रिपरिषद् गठन नभएसम्मका लागि कामचलाउ तोकेकी थिइन् । संवैधानिक व्यवस्था र संसदीय अभ्यासअनुरूप राष्ट्रपतिबाट सहमतीय सरकारका लागि आहवान भए पनि दलहरूबीच नयाँ सरकार गठनका लागि त्यस्तो सहमति जुट्ने सम्भावना छैन । कांग्रेस र माओवादी केन्द्रबीच आलोपालो सरकारको नेतृत्व गर्ने गरी गत वर्ष भएको भद्र सहमतिअनुसार दाहालले प्रधानमन्त्री पदबाट राजीनामा गरेका हुन् । संसद्मा प्रस्ट बहुमतमा रहेको कांग्रेसमाओवादी गठबन्धन र एमालेसहितका प्रतिपक्षी दलबीचको तिक्त सम्बन्धका कारण सहमतीय सरकार गठनका लागि उनीहरूबीच गम्भीर संवाद हुने सम्भावना न्यून छ । राष्ट्रपतिद्वारा तोकिएको समयमा सहमति सरकार गठन हुन नसके संविधानको धारा २९८ को उपधारा ३ अनुसार संसद्ले बहुमतका आधारमा प्रधानमन्त्री चयन गर्नेछ । सहमतीय सरकार गठनका लागि तोकिएको समय अपुग भएको भन्दै दलहरूले माग गरेको अवस्थामा भने राष्ट्रपतिबाट थप समय उपलब्ध गराउने अभ्यास छ । दलहरूले सहमतिका लागि थप समय माग नगरेको अवस्थामा भने राष्ट्रपतिबाट दिएको सात दिनको समयसीमा सकिनासाथ प्रधानमन्त्री चयनको बहुमतीय प्रणालीका लागि संसद्लाई आह्वान हुने व्यवस्था छ । संसद्ले बहुमतीय प्रक्रियाबाट प्रधानमन्त्री चयन गर्न उम्मेदवारी दर्ता, दाबीविरोध, उम्मेदवारको अन्तिम सूचना प्रकाशन, प्रस्तावकहरूद्वारा उम्मेदवारी प्रस्ताव सदनमा पेस गर्ने, समर्थकले बोल्ने, छलफल गर्ने र सभामुखले निर्णयार्थ मतदानमा लैजाने प्रक्रिया अपनाउन थप समय आवश्यक पर्छ । संसदीय प्रक्रिया र छलफलमा दलहरूको समझदारीअसमझदारीले प्रधानमन्त्री निर्वाचनको समय सीमालाई प्रभावित पार्न सक्छ ।"
यस्ता निर्णय गरे नगरप्रमुखहरूले,"बुधबारदेखि कार्यभार सम्हालेका चन्द्रागिरि नगरपालिकाका मेयर घनश्याम गिरीका अनुसार पहिलो निर्णय नगरको एकीकृत कार्ययोजना तयार गर्ने भएको छ । अन्य योजना तथा निर्णय पछि गर्ने भनेका छौं, उनले भने । शंखरापुरका मेयर सुवर्ण श्रेष्ठले भने पहिलो बैठकबाट तीनवटा निर्णय गरिएको बताए । मंगलबार शपथ लिए पनि पहिलो बैठक बिहीबार बोलाइएको थियो । मुख्य कुरा आवास पुनर्निर्माणमा नाम छुटेका, अनुदान नपाएका भूकम्पपीडितहरूलाई नाम कायम गराउनेतर्फ लाग्ने निर्णय गर्यौं, उनले सुनाए, नपाको तेस्रो नगरपरिषद्बाट पास भएका योजना वडाहरूमार्फत कार्यान्वयन गर्न लगाउने निर्णय पनि भयो । बूढानीलकण्ठ नगरपालिकामा भने नगरपालिकामा आउने सेवाग्राहीलाई मुस्कानसहितको सेवा दिन सहजकर्ता र सेवाकक्ष थपिने निर्णय भएको छ । मेयर उद्धवप्रसाद खरेलले भने, सेवाग्राहीलाई प्रक्रिया बुझाउन, कागजी लेखपढमा सघाउन विशेषगरी महिलाका लागि कक्ष र नयाँ कर्मचारी थप्नेछौं । पानीको समस्या मुख्य भएकाले उपमेयर रमा देवी राईको संयोजकत्वमा खानेपानी समस्या समाधान गर्न समिति गठन गरिएको छ, जसले दुई महिनाभित्रमा खानेपानीको स्रोत, वितरण प्रणाली, समस्याको कारणलगायतका विषयमा प्रतिवेदन पेश गर्नेछ । कीर्तिपुर नगरपालिकाका मेयर रमेश महर्जनले सोमबार शपथ ग्रहण गरी औपचारिक रूपमा कार्यभार सम्हालेकै दिन बेलुकी बैठक बस्यो । बैठकले नगरपालिकामा नेपाल भाषा पनि कामकाजी भाषाका रूपमा प्रयोग गर्ने निर्णयका साथै १५ दिनभित्रमा जननिर्वाचित सबै पदाधिकारीको सम्पत्ति विवरण सार्वजनिक गरिने निर्णय गर्यो, महर्जनले भने । त्यसैगरी गोकर्णेश्वरमा भने फोहोरमैला व्यवस्थापन र पर्ति जग्गाको संरक्षणको विषयमा पहिलो बैठकबाट निर्णय भएको छ । सोमबार मात्र शपथग्रहण गरेका मेयर सन्तोष चालिसेले भने, फोहोरमैला व्यवस्थापनका लागि काम गर्ने र पर्ति जग्गाको संरक्षणका लागि आवश्यक कार्य गर्ने निर्णय भएको छ । कागेश्वरी मनहरा कृष्णहरि थापाले भने पहिले नगरपालिकामै आएर गर्नुपर्ने सेवा वडा कार्यालयबाटै प्रदान गरिने निर्णय गरेका छन् । पञ्जाधिकारीको काम, विवाहदर्ता, जन्मदर्ता आदि वडा कार्यालयबाटै सेवा प्रदान गर्ने भनेका छौं । पहिले यसका लागि नगरपालिकै आउनुपर्ने बाध्यता थियो, थापाले भने । उक्त नपाले अर्को निर्णय पनि गरेको छ । वर्षातका बेलामा सडक निकै खराब हुने भएकाले मर्मत गरिने भएको छ। सडककै विषयमा नागार्जुन नगरपालिकाले पनि पहिलो बैठकबाट निर्णय लिएको छ । नागार्जुन नगरपालिकाका मेयर मोहनबहादुर बस्नेतले भने, बुधबार बसेको बैठकबाट सीतापाइलारामकोटभीमढुंगागल्छी जाने सडकलाई अस्थायी रूपमा मर्मत गर्ने निर्णय गरीयो । दक्षिणकाली नगरपालिकामा भने शुक्रबार बैठक बस्ने मेयर मोहन बस्नेतले बताए । ४ दिनअघि शपथ र पदभार ग्रहण गरे पनि स्रोत साधनको उपलब्धता हेरि निर्णय गरिने बस्नेतले बताए । तारकेश्वरमा पनि कर्मचारीहरूसँग सामान्य अनौपचारिक बैठक बसे पनि बोर्ड बैठकसम्बन्धमा केही निर्णय नभइसकेको उपमेयर भवानी डोटेल धितालले बताइन् । चाँडै बोर्ड बैठक बस्नेछ र वडाध्यक्षहरूबाट के कस्ता समस्या छन् सो विषयमा बुझेर निर्णय गर्नेछौं, उनले भनिन् । मेयर उपमेयरको कार्यकक्ष तयार, वडा कार्यालय टुंगो लाग्न बाँकी चन्द्रागिरिमा मेयर र उपमेयरका लागि कार्यकक्ष भएता पनि वडाध्यक्षहरूका लागि व्यवस्थित कार्यालय नभएको मेयर गिरीले बताए । संयुक्त वडा कार्यालय हटाएर भाडामा लिएर बेग्लाबेग्लै सञ्चालन गर्ने तयारी रहेको मेयर गिरीको भनाइ छ । सेवा प्रवाहको प्रभावकारिता बढाउन पनि संयुक्त वडा कार्यालय टुक्र्याउने तयारी छ । दक्षिणकाली नगरपालिकामा पनि वडा विभाजन गर्ने कार्य अघि बढाइएको छ । नागार्जुन, शंखरापुर र गोकर्णेश्वरमा पनि भाडामा लिन प्रक्रिया अघि बढाइएको छ । कागेश्वरी मनोहरामा वडा नं ८ र ९ एउटैमा रहेकाले त्यसको मात्र व्यवस्थापन बाँकी रहेको मेयर कृष्णहरि थापाले बताए । टोखामा भने पहिलो निर्णय नै वडा छुट्याउने विषयमा भएको मेयर प्रकाश अधिकारीले बताए । बूढानीलकण्ठमा पनि दुई महिनाभित्रैमा सबै वडा कार्यालयलाई व्यवस्थित बनाउने काम गर्ने निर्णय जनप्रतिनिधिको बोर्ड बैठकले गरेको छ । कीर्तिपुरमा भने वडाध्यक्षलाई कार्यालयको समस्या नरहेको मेयर रमेशर महर्जनको भनाइ छ । दुई महिनापछि नपा पनि आफ्नै भवनमा सर्दैछ, उनले भने, वडा कार्यालयहरू छुट्टाछुट्टै छन् ।"
मनाइयो भोटो जात्रा,जाउलाखेलमा भोटो देखाइसकेपछि त्यसै दिन मत्स्येन्द्रनाथलाई रथबाट ओराली खटमा राखी बाजागाजाका साथ बुंगमतीर मत्स्येन्द्रनाथको बुवा भनिने मीननाथलाई रथमा नै राखेर तानेर चक्रबहिलमा पुर्याइएको थियो । बुङमतीस्थित भूकम्पले ध्वस्त बनेको मत्स्येन्द्रनाथको मन्दिर पुनर्निर्माण भइनसकेकाले भत्केको मन्दिरको पछाडि उत्तरतर्फ फर्केको डबलीमा बनाइएकोमा अस्थायी मन्दिर राखिएको थियो ।भोटोका बारेमा केन्द्रीय लगत तथा अभिलेख कार्यालय भद्रकालीमा रहेको विक्रम संवत् १९९७ को लगतमा मत्स्येन्द्रनाथको जात्रा सकिएपछि जाउलाखेलमा देखाउने भन्ने उल्लेख छ । भोटो देखाउने परम्परा सम्बन्धमा परम्परागत किंवदन्तीअनुसार भक्तपुरका कुनै ज्यापू वैद्यले कर्कोटक नागका पत्नीको दुखेको आखा औषधि गरी निको पारिदिएकाले खुसीमा उपहार दिएको उक्त भोटो खेतमा फुकालेर राखेको बेलामा भूतले चोरेर लगेको थियो ।
निर्वाचनमा होमिए दुई फोरम,"कपिलवस्तुमा केही दिनअघिसम्म स्थानीय निर्वाचनको आन्तरिक तयारीमा मात्र सीमित मधेसकेन्द्रित दल अब खुलेर प्रचारप्रसारमा होमिएका छन् ।नेताकार्यकर्तासँगै उम्मेदवारीका आकांक्षीहरू आफ्नो पक्षमा माहोल बनाउन मतदातामाझ पुगिरहेका छन् । खुलेरै निर्वाचन तयारी गर्नेमा संघीय समाजवादी फोरम अगाडि देखिएको छ । फोरमको मंगलबार बसेको जिल्ला समिति बैठकले निर्वाचनका लागि अन्य पार्टीसँग तालमेल गर्न वार्ता समितिसमेत गठन गरेको छ । केन्द्रीय सदस्य सहसराम यादव संयोजकत्वको ९ सदस्यीय समितिमा अब्दुलरसिद खाँ, शैलेन्द्र यादव, सन्दीप पाण्डे, असरारुद्दिन मुसलमान, अजित सिंह, रामाचन्द जैसवाल र गीता श्रीवास्तव सदस्य छन् । कांग्रेस, एमाले, माओवादी र राप्रपाबाहेकका शक्तिसँग तालमेल गर्छौं, जिल्ला अध्यक्ष शैलेन्द्र यादवले भने, पार्टीका सबै तहलाई चुनावी माहोल बनाउन निर्देशन दिएका छौं । मधेसवादी शक्ति, संघीयता र पहिचानवादीलाई प्राथमिकता दिने पार्टीसँग तालमेलमा उनले जोड दिए ।फोरमले चुनावका लागि योग्य र सक्षम उम्मेदवार सिफारिस गर्न गाउँ र क्षेत्रीय कमिटीलाई पनि निर्देशन दिएको छ । गाउँ कमिटीबाट क्षेत्रले नाम लिएर १३ गतेभित्रै सिफारिस गर्न जिल्लाको निर्देशन छ । १३ गते नाम आएपछि उम्मेदवार सार्वजनिक गर्छौं, नेता अब्दुलरसिद खाँले भने, आफूहरू कमजोर रहेको ठाउँमा तालमेल गरी अघि बढ्छौं । निर्वाचनमा जान दोस्रोपटक बुधबार तौलिहवामा नयाँ शक्तिसँग कार्यगत एकता गरी अघि बढ्ने सहमति भएको छ । चुनावी रणनीति तय गर्न फोरम र नयाँ शक्तिबाट ३३ जना समावेश गरी दुईपक्षीय समिति बनाइएको छ । लोकतान्त्रिक फोरम पनि चुनावी तयारीमा लागेको छ । नेताकार्यकर्ताले दौडधुप थालेका छन्, जिल्ला अध्यक्ष शत्रुध्नविलास सिंहले भने, गाउँ र क्षेत्रीय कमिटीलाई उम्मेदवारको नाम सिफारिस गर्न आग्रह गरेका छौं, जित हासिल गर्न कसरी अघि बढने भन्ने रणनीति बनाउँदै छौं । सीमामा सतर्कतानिर्वाचनलाई ध्यानमा राखी कपिलवस्तुको सीमा क्षेत्रमा भारतीय सीमा सुरक्षा बल (एसएसबी) ले सुरक्षा सतर्कता बढाएको छ । सीमाको बढनी नाकाबाट आवतजावत गर्नेमाथि जाँचमा कडाइ गरिएको छ । पैदल यात्रुदेखि मोटरसाइकल र गाडीमा आवतजावत गर्नेलाई राम्ररी जाँचेर मात्र पठाउने गरिएको छ । यसका लागि मेटल डिटेक्टर साथै तालिमप्राप्त कुुकुर राखिएका छन् । सीमा क्षेत्रबाट अवाञ्छित र आपराधिक क्रियाकलाप नहोस् भनेर विशेष निगरानी बढाएका छौं, एसएसबीका बढनी असिस्टेन्ट कमान्डेन्ट शैलेशकृष्ण सिंहले भने, नेपाली सुरक्षा अधिकारीसँग पनि समन्वय गरेर अघि बढेका छौं । एसएसबीको सतर्कतापछि सीमामा सुरक्षा वातावरण राम्रो भएको सशस्त्र प्रहरी भन्सार तथा राजस्व गुल्म कृष्णनगरका नायब उपरीक्षक तारिकचन्द्र चौधरीले बताए । घरघरमा पार्टी झन्डाबाँकेका मतदाताले स्थानीय तह चुनावलाई लक्षित गरी घरघरमा आआफ्नो रुचिका पार्टी झन्डा टाँगिसकेका छन् । घरका भित्ता तथा सार्वजनिक स्थान चुनावी पर्चा, पम्प्लेटले सिँगारिएका छन् । दलहरूले दैनिकजसो गरिरहेका घरदैलो, भेटघाट, सभा र छलफलले चुनावी माहोल तातेको छ। मतदाता चुनावको व्यग्र प्रतीक्षामा रहे पनि ६ मधेसी दलको गठबन्धन राजपाका नेताहरू भने सहभागिताबारे अझै अन्योलमा छन् । मधेसकेन्द्रित संघीय समाजवादी फोरम नेपाल र नेपाल लोकतान्त्रिक फोरमका नेताहरू निर्वाचनमा होमिएपछि राजपालाई पनि दबाब भने परेको छ । कांग्रेस, एमाले, माओवादी केन्द्रले घरदैलो अभियान तीव्र पारेका छन् । नेताहरू जेसुकै भनुन्, मतदाता निर्वाचनमा सहभागी हुन आतुर छन् । लामो समयदेखि खालि रहेका प्रतिनिधि चुन्न चाहन्छन्, डुडवा गाउँपालिका खडैचाका दीपक यादव भन्छन्, गाउँका घरघरमा झन्डा राखिएका छन्। मधेसी दल निर्वाचनमा सहभागी नभए पनि हामी मतदानका लागि तयार छौं । बाँकेका डुडवा, नरैनापुर, जानकी गाउँपालिकामा मतदाताको घना बस्ती छ । मधेसी दलप्रति सद्भाव राख्ने मतदाता पनि निर्वाचनकै पक्षमा छन् । तर, नेताहरू द्विविधामा रहेका कारण उनीहरूका घरमा अन्य पार्टीका झन्डा राखिएका छन् । राजपा अन्योलमा परिरहँदा निर्वाचनमा जान चाहने अन्य मधेसकेन्द्रित दल मतदाता आफूतिर तान्ने कसरतमा देखिन्छन् । डुडवा गाउँपालिकाको केन्द्र प्रस्ताव गरिएको बेतहनीका हरेकजसो घरमा प्रमुख पार्टीका झन्डा फहराइरहेका छन् । दल निर्वाचनमा सहभागी नहुन सक्ने खबरले उनीहरूप्रति सद्भाव राख्ने मतदाता निराश छन् । उनीहरू अन्य मधेसी दलमा जान सक्छन्, डुडवा गाउँपालिकाका दुर्गा तेली भन्छन्, अझै पनि मधेसी दल निर्वाचनमा आउने विश्वास मतदाताको छ तर ढिलो गरे अर्कै पार्टीले भोट चोर्न सक्छन् । संघीय समाजवादी फोरमले निर्वाचनलाई लक्षित गरी डुडवा गाउँपालिकामा बृहत् आमसभा गरिसकेको छ । कांग्रेस बाँकेका पूर्वसचिव विजय यादव पनि फोरममा प्रवेश गरेका छन् । फोरम लोकतान्त्रिकले पनि प्रचारप्रसार गरिरहेको छ ।राजपाका सहमहामन्त्री पशुपतिदयाल मिश्राले केन्द्रीय नेतृत्वले निर्वाचनमा सहभागिताबारे निर्णय गरिनसकेकाले अन्योल रहेको स्वीकारे । उनले पार्टी निर्णयअनुसार अगाडि बढ्ने बताए । निर्वाचनलाई लिएर शीर्ष नेताहरूबीच छलफल भइरहेको छ, संविधान संशोधनलगायत माग छँदै छ । अन्य दल प्रचारमा छन्, मिश्राले भने, केन्द्रले आन्दोलन गर्ने निर्देशन दिए त्यही गर्छौं । निर्वाचनमा सहभागिता जनाए तयारीमा जुट्छौं । मतदाता निर्वाचनमा इच्छुक देखिएपछि बाँकेका मधेसी नेतालाई दबाब परिरहेको छ । कार्यकर्ता र मतदाता बिच्किन सक्ने डर उनीहरूमा छ । पार्टीले निर्णय लिइनसके पनि मतदाता भड्कन नदिन उनीहरूले गोप्य रूपमा निर्वाचन तयारी भने गरिरहेका छन् ।तह हेरफेरले तयारी प्रभावितमहोत्तरीमा राजनीतिक दल प्रचारप्रसारसँगै उम्मेदवार टुंगो लगाउने चटारोमा छन् । कांग्रेस, एमाले, माओवादी केन्द्रलगायत पार्टीको सक्रियता तीव्र छ । तर, स्थानीय तह हरेफेरको पछिल्लो निर्णयले दलसँगै निर्वाचन कार्यालय पनि अन्योलमा देखिन्छन् । वडा काँटछाँट हुने भएकाले उम्मेदवार सिफारिस प्रक्रिया प्रभावित हुने देखिएको छ । एमाले गाउँ तथा नगर कमिटीले अध्यक्ष, उपाध्यक्षलगायत पदका लागि नाम सिफारिस गरी जिल्ला तहमा पठाइसकेको छ । सिफारिस नामलाई प्रदेश कमिटीले पठाउने तयारी भइरहेको जिल्ला अध्यक्ष जामुन मण्डलले जनाए । कांग्रेस सभापति महेन्द्रकुमार रायका अनुसार सबै पालिकामा नाम सिफारिसका लागि तयारी भइरहेको छ । आकांक्षी अपेक्षाभन्दा बढी रहेकाले छनोटमा समय लागेको उनले जानकारी दिए । निर्वाचनको मुखमा आएर तह थप्ने र गाउँपालिका स्तरोन्नति गर्ने सरकारको निर्णयले कतिपय स्थानमा दोहोर्याएर तयारी गर्नुपर्ने परिस्थिति निम्तिएको छ । पछिल्लो निर्णयअनुसार जिल्लाका १२ गाउँपालिकामध्ये ७ लाई नगरमा स्तरोन्नति गरिएको छ । जिल्ला निर्वाचन कार्यालयलाई पनि तयारी पूरा भइसकेका स्थानमा पुन: नयाँ व्यवस्थापन गर्नुपर्ने झन्झट थपिएको छ । यसअघिका ३ नगर र १२ गाउँपालिकामा निर्वाचनको सबैजसो तयारी पूरा गरिएको कार्यालयले जनायो । जिल्लामा ३० लाख ८ हजार ४ सय ४ मतदाता छन् । जिल्ला निर्वाचन प्रमुख पिंकी रायका अनुसार यी १५ पालिकाका १ सय २४ वडामा २ सय ५४ मतदान स्थल र ४ सय १५ मतदान केन्द्र निर्धारण गरिएको छ । हामीले यी केन्द्रमा पठाउन मतदाता परिचयपत्र, मतदाता नामावली, स्टेसनरीसमेत निर्वाचन बन्दोबस्तीका सबै सामग्री तयारी अवस्थामा राखेका छांै, उनले भनिन्, तर, ७ नगरपालिका थप्ने निर्णयले पूरा भएको तयारी खेर जाने र दोहोरो झन्झट बेहोर्नुपर्ने सम्भावना बढेको छ । केन्द्रीय नेता चुनावी दौडाहामापहिलो चरण चुनाव सकिनासाथ केन्द्रीय नेताहरू मोरङ आउने क्रम बढेको छ । उनीहरूको आगमनसँगै दिनहुँजसो चुनावी सभा र जुलुस हुन थालेका छन् । पहिलो चरणको चुनावमा विभिन्न जिल्लाको नेतृत्व गर्न गएका नेताहरू दोस्रो चरणको चुनावका लागि उम्मेदवारी छनोटमा व्यस्त भएका छन् । मोरङ स्थायी घर भएका कांग्रेसका केन्द्रीय नेताहरू महेश आचार्य, मीनेन्द्र रिजाल, शेखर कोइराला केन्द्रीय सदस्य डिला संगौंलालगायत नेता विराटनगर आइसकेका छन् ।एमाले पोलिटब्युरो सदस्य पूर्वमन्त्री लालबाबु पण्डित पनि चुनावको दौडाहा लागिसकेका छन्। माओवादी केन्द्रका नेता गोपाल किराँती पनि निर्वाचन गतिविधिमा सहभागी भइरहेका छन् ।पाँच दिनअघि आएका कांंग्रेस केन्द्रीय सदस्य रिजाल पार्टीका कार्यक्रम तथा भेटघाटमा व्यस्त रहेको बताउँछन् । आफ्नो क्षेत्रमा योग्य र जित्ने साथीहरूको पहिचान र चुनावको माहोल दुवै काममा व्यस्त छु, उनले भने, पहिलो चरणमा कसलाई उठाउँदा कहाँ जित्न सकिन्छ भन्ने खोजी नै प्राथमिकतामा हो ।केन्द्रीय सदस्य कोइराला पनि २ दिनदेखि कार्यकर्तासँगको भेटघाट र चुनावकै लेखाजोखामा व्यस्त रहेको बताए । अर्का केन्द्रीय सदस्य आचार्य कार्यकर्ता र मतदाताको चाहना बुझ्ने क्रममा रहेको बताउँछन् । उनी पनि दैनिक पार्टीका सभा तथा छलफलमा व्यस्त छन्। एमाले नेता पण्डित पनि चुनावको तयारीमा जुटेका छन् । उनी दैनिक पार्टीका कार्यक्रममा व्यस्त छन् । कांग्रेस, एमालेले मोरङमा उम्मेदवारीको टुंगो लगाइसकेका छैनन् । माओवादी केन्द्रले भने धेरै स्थानमा घोषणा गरिसकेको छ । केन्द्रीय नेताको जिल्ला आगमनसँगै उम्मेदवारका आकांक्षीहरू लाइन लाग्न थालेका छन् । विराटनगर महानगरपालिका घोषणा हुनेबित्तिकै मेयरका आकांक्षी थपिएका छन् । महानगर बनेपछि एमाले र कांग्रेसका माथिल्लो तहका नेताहरूले समेत इच्छा देखाउन थालेका छन् ।"
बहिष्कारले उपलब्धि गुम्न सक्छ,"विराटनगर राष्ट्रिय जनता पार्टीले स्थानीय तह निर्वाचनमा जानेनजाने टुंगो लगाउन नसकिरहेका बेला मधेसको बौद्धिक वर्गबीच सहभागिताबारे बहस चल्न थालेको छ ।बहिष्कारको नीति लिँदा राजपाको हैसियत निर्वाचन विफल गराउनेसम्मको हुन्छहुँदैन भन्नेमा छलफल तीव्र छ । अन्तर्राष्ट्रिय जगतलाई देखाउनकै लागि बहिष्कार नीति लिनुभन्दा चाहिँ निर्वाचनमा जानु नै उचित हुने उनीहरूको सुझाव छ ।जिल्ला बार एकाइ सिरहाका सचिव वीरेन्द्र कर्णले मधेसकेन्द्रित दलले प्राप्त उपलब्धि संस्थागत गर्दै संविधान संशोधनको एजेन्डा लिएर निर्वाचनमा जानुपर्ने बताए । १ सय ४ वर्षदेखि अधिकारविहीन मधेसीले प्राप्त अधिकार संस्थागत गर्दै थप अधिकारका लागि संघर्ष जारी राख्नुपर्छ, उनले भने, सडक, सदन र सरकारमा उपस्थिति बढाउँदै लगेर अधिकारप्राप्तिको आन्दोलनलाई सशक्त बनाउनुपर्छ । निर्वाचन बहिष्कार गरेर प्राप्त उपलब्धिसमेत गुम्ने जोखिम रहेको कर्णको बुझाइ छ । सिरहा क्याम्पसका प्राध्यापक मधुसूदन यादवले उपेन्द्र यादव नेतृत्वको संघीय समाजवादी फोरम निर्वाचनमा गइसकेको अवस्थामा राजपा संगठनात्मक रूपमा कमजोर हुनु स्वाभाविक भएको बताए । संगठनात्मक अवस्था सुदृढ गरेर जनतालाई मतदानबाट रोक्न सक्ने हैसियत भए मात्र निर्वाचन बहिष्कारको नीति लिँदा उचित हुन्छ, उनले भने, अन्तर्राष्ट्रिय जगत्लाई देखाउनकै लागि मात्र बहिष्कारको नीति लिए संगठन समाप्त भएर जाने स्थिति नआउला भन्न सकिँंदैन । राजपाको पक्षमा अहिले देखिएको युवाको भावनात्मक समर्थनलाई निर्वाचनमा उपयोग गरेर सशक्त संगठन निर्माणमा जानुपर्ने यादव बताउँछन् । अधिकार प्राप्तिको आन्दोलन जारी राखेर प्राप्त उपलब्धि संस्थागत गर्ने नीति मधेसकेन्द्रित दलले लिनुपर्ने उनको सुझाव छ ।यस्तै, मोरङका अधिवक्ता रामलाल सुतिहारले संविधान कार्यान्वयन र शान्ति स्थापनाका लागि संशोधन गरेर संविधानप्रति सबै नेपालीको अपनत्व बढाउनुपर्ने बताए । मधेसीले कति दिनसम्म आन्दोलन गरिरहने ?, उनले भने, सम्पूर्ण मधेसी, आदिवासी, जनजाति, मुस्लिमलगायतका समस्या समाधान गरेर समृद्ध मधेस, समुन्नत देश निर्माणमा सबैलाई सहभागी गराउने दायित्व राज्यको पनि हो । मधेसकेन्द्रित दलले पनि आफ्नो हैसियत हेरेर रणनीति बनाउनु आवश्यक रहेको उनको भनाइ छ । महेन्द्र मोरङ क्याम्पस विराटनगरका प्राध्यापक सूर्यकुमार यादवले अधिकार प्राप्तिको आन्दोलन निरन्तर चलिरहने भएकाले प्राप्त भइसकेको अधिकार संस्थागत गर्नु आन्दोलनको महत्त्वपूर्ण पाटो भएको बताए । मधेसमा अधिकारप्राप्ति प्रति बढेको चेतनालाई अझै सशक्त र आशावादी बनाउन प्राप्त उपलब्धि संस्थागत गर्नुपर्छ, उनले भने, मधेसवादी दललाई दोस्रो चरणको निर्वाचन रोकेरै अधिकार प्राप्त गर्न सक्छौं भने लाग्छ भने त्यो हैसियत देखाएर आममधेसीलाई सन्तुष्ट पार्नुपर्छ । मधेसकेन्द्रित दलमध्ये एउटा शक्ति निर्वाचनमा र अर्को आन्दोलनमा गए आफंैबीच लड्नुपर्ने स्थिति निम्तिन सक्ने भएकाले सचेत भएर निर्णय लिन उनले आग्रह गरे ।"
दाहालका दस महिना,"सत्ता साझेदार नेपाली कांग्रेससँग दस महिनाअघि भएको समझदारी पालना गर्दै माओवादी केन्द्रका अध्यक्ष पुष्पकमल दाहालले बुधबार प्रधानमन्त्री पदबाट राजीनामा दिएका छन् । सत्ता हस्तान्तरणका भद्र सहमति हरू लगातार तोडिँदै आएका बेला दाहालले राजीनामामार्फत आफू भने वचनको पक्का रहेको सन्देश दिन खोजेका छन् । संसदीय व्यवस्थामा सत्ता फेरबदल स्वाभाविक भए पनि दाहालले यस्तो परिस्थितिमा सत्ता छाडेका छन् कि एक चरणको स्थानीय निर्वाचन सफलतापूर्वक सम्पन्न भएर अर्काे चरणको निर्वाचन आउन तीन सातामात्र समय छ र सरकारले वार्षिक बजेट प्रस्तुत गर्ने दिन आउन एक साताभन्दा कम समय छ । तर हालकै सत्ता गठबन्धन निरन्तर रहने भएकाले दाहालको राजीनामाले तात्विक फरक नपर्ला भनेर अपेक्षा गर्न भने सकिन्छ । एमालेसँगको वामपन्थी बाहुल्य गठबन्धन टुटाउँदै दाहालले कांग्रेसलगायतका दलसँगको सहकार्यमा गत वर्ष साउन १९ मा सत्तारोहण गरेका थिए। चैत मसान्तभित्र स्थानीय निर्वाचन गराएर कांग्रेस सभापति शेरबहादुर देउवालाई सत्ता हस्तान्तरण गर्ने समझदारीअनुरूप उनी प्रधानमन्त्री भएका थिए । उनले दोस्रोपटक सत्तारोहण गर्दा संविधानका केही प्रावधानमा असन्तुष्टि जनाउँदै तराईमधेसमा आन्दोलनरत दलहरूलाई मूलधारको राजनीतिमा ल्याउने, संविधान कार्यान्वयनलाई गति दिने, भारतसँग चिसिएको सम्बन्ध सुधार्ने, भूकम्पपछिको पुनर्निर्माणसँगै विभिन्न विकास परियोजनालाई तीव्रता दिनेजस्ता चुनौती थिए । ती चुनौतीको कसीमा राखेर हेर्दा प्रधानमन्त्री दाहाल यो दस महिने कार्यकालमा सफल नै देखिन्छन् ।दाहालकै कार्यकालमा तराईमधेस आन्दोलन मत्थर भएको छ । संघीय समाजवादी फोरमले स्थानीय निर्वाचनमा भाग लिएपछि संविधान स्वीकार्यताको दायरा बढेको छ । राष्ट्रिय जनता पार्टी पनि संविधान संशोधनबिना दोस्रो चरणको स्थानीय निर्वाचनमा आउने सम्भावना बनेको छ। एक तिहाइ स्थानीय तहमा भए पनि निर्वाचन भएको छ, जसले मुलुकलाई संघीयता कार्यान्वयनमा होमेको छ । यो संविधान कार्यान्वयनको महत्त्वपूर्ण प्रगति हो । नाकाबन्दीपछि भारतसँग चिसिएको सम्बन्धमा सुधार आएको छ, भारतीय राष्ट्रपतिबाट १८ वर्षपछि नेपाल भ्रमण भयो । भारतले प्रधानमन्त्री स्तरबाटै चुनावी प्रक्रियाको स्वागत गर्नुका साथै भौतिक सहयोगसमेत उपलब्ध गराई आफू नयाँ संविधान कार्यान्वयनको विपक्षमा नउभिने जनाउ दिएको छ । दाहालको सत्तारोहणपछि उत्तरी छिमेकी चीनसँगको सम्बन्धमा अविश्वास बढेको आशंका थियो । चीनको महत्त्वाकांक्षी योजना ओबर मा शिखर सम्मेलनको मुखैमा भए पनि नेपालका तर्फबाट हस्ताक्षर गरेर अविश्वास र आशंकालाई केही हदसम्म चिर्ने काम गरिएको छ भने यसबीचमा चीनसँग संयुक्त सैन्य अभ्यासलगायतका सहकार्य पनि भएका छन् । अघिल्लो सरकारका पालामा भएको चीनसँगको पारवहनसम्बन्धी सम्झौतालाई अघि बढाउने पहल भने देखिएन, जुन सम्झौतालाई महत्त्वपूर्ण उपलब्धिका रूपमा हेरिएको थियो । तत्काल असम्भव भनिँदै आएको लोडसेडिङ अन्त्य राजधानीमा सम्भव भयो । यसमा विद्युत् प्राधिकरणका कार्यकारी निर्देशक कुलमान घिसिङको व्यवस्थापकीय कार्यकुशलताको मुख्य देन छ । मुलुकको आर्थिक वृद्धिदर २२ वर्षयताकै उच्च विन्दुमा पुगेको छ । बन्द सरकारी स्वामित्व नेपाल औषधि लिमिटेडलगायतका उद्योगहरू सञ्चालनमा आउनुलाई पनि सकारात्मक लिनुपर्छ । स्वास्थ्य सेवा सुधारमा केही महत्त्वपूर्ण नीतिगत सुधार गरेको छ । चासोका साथ हेरिएको काठमाडौंनिजगढ फास्ट ट्रयाक निर्माणको जिम्मा सेनालाई दिइएको छ । भूकम्पपछिको पुनर्निर्माणमा भने सरकार सुस्त देखिएको छ । दाहालले सत्तारोहण गर्दा पुनर्निर्माणलाई गति नदिएको आरोप पूर्ववर्ती सरकारलाई लगाइएको थियो । भूकम्प गएको दुई वर्षमा सरकारको अनुदानमा निर्माण पूरा भएको एउटा पनि घर देखिएन । भूकम्पपीडितलाई सहुलियत ऋण दिने कार्यविधि गत साता मात्र बनेको छ । सरकार नेपाल प्रहरीको प्रमुख (आईजीपी) नियुक्ति प्रकरणमा विवादित बन्यो । संसद्मा महाअभियोग प्रस्ताव पेस गरेर प्रधानन्यायाधीश सुशीला कार्कीलाई निलम्बित गर्ने सत्तारूढ कांग्रेसमाओवादीको कार्य पनि आलोचित बन्यो । आफ्ना नेताकार्यकर्ताको अनुकूलता हुने गरी बजेट रकमान्तर गर्ने कार्यले पनि यसबीचमा निरन्तरता पायो । द्वन्द्वकालीन मुद्दालाई निरूपण गर्दै शान्ति प्रक्रियालाई निष्कर्षमा पुर्याउन महत्त्वपूर्ण भूमिकामा रहेका सत्य निरूपण तथा मेलमिलाप र बेपत्ता छानबिन आयोगका काम अगाडि बढ्न सकेनन् । संसद्मा वार्षिक बजेट पेस हुने दिन दाहाल नै प्रधानमन्त्री रहनेछन् तर कामचलाउका रूपमा । सत्ता हस्तान्तरणको गठबन्धन सिर्जित बाध्यताले प्रधानमन्त्री दाहालले आफूले चाहेअनुसारको नीति तथा कार्यक्रम समेटेर वार्षिक बजेट ल्याउने मौका भने चुकाएका छन् । दुई चरणको निर्वाचनका बीचमा बजेट पेस गर्ने दिन परेकाले नयाँ नीति तथा कार्यक्रम ल्याउन निर्वाचन आचारसंहिताले छेकिदिएको छ । नयाँ प्रधानमन्त्री आउन तथा मन्त्रिपरिषद्ले पूर्णता पाउन समय लाग्ने भएकाले यतिबेलाको सरकार फेरबदलले अब हुने स्थानीय निर्वाचनलाई असर पर्ला कि भन्ने संशय पनि सिर्जना भएको छ । समग्रमा प्रधानमन्त्री दाहालको कार्यकाललाई सफल नै मान्नुपर्ने हुन्छ, उनी आफैंले तय गरेका मूलभूत काम (चुनाव आयोजना, संविधान कार्यान्वयन, भूराजनीतिक सन्तुलन, विकास निर्माणको सुरुवात आदि) को परिणाम हेर्दा ।"
नेपाल २०,"चीनद्वारा प्रस्तावित ओबर योजनामा सहमति र सहभागिता जनाएर हामीले उसको अर्थराजनीतिक र सामरिक संरचनात्मक रणनीतिको कार्यान्वयन पक्षमा टेवा पुर्याएका छौं । तर चीनका कतिपय प्रभावशाली व्यक्तिहरू ओबर योजना अघि बढाउन नेपाल सक्रिय हुनेमा सशंकित नै रहेका छन् । यसको मुख्य कारण अब छिटै गठन हुने सरकारको नेतृत्वप्रति नेपाल बुझेका चिनियाँ विज्ञहरू र राजनीतिज्ञहरूको गहिरो आशंका नै हो । किनभने नेपाली राजनीतिक नेतृत्व वर्गको ढोंँगीपनाबाट उनीहरू राम्ररी परिचित छन् । चिनियाँ विज्ञहरूको यो आशंका बेइजिङबाट चेतनाथ आचार्यले कान्तिपुर दैनिकमै छपाएका छन् । त्यसैले अब नेतृत्वको तजबिजी निर्णयले हचुवाकै भरमा होइन, संस्थागत नीति निर्णयको आधारमा हाम्रो परराष्ट्र नीति र सम्बन्ध सञ्चालन प्रक्रिया थालनी गर्नु समयोचित हुनेछ । त्यसको सुरुवातमा नेपालले चिनियाँ विज्ञहरू र राजनीतिक तहमा रहेको हामीप्रतिको मानसिकतालाई गलत सावित गर्नुपरेको छ । त्यसको एकमात्र उपाय पहिलेका सन्धिसम्झौता अनुसारका योजनाहरूको अविलम्ब कार्यान्वयन गर्नु नै हुनेछ । त्यसैगरी नेपालले चिनियाँ लगानी प्रतिबद्धताको निम्ति आर्थिक लाभ हुने सम्भावित क्षेत्रमा अध्ययन, अनुसन्धानका साथै विश्लेषण गरी तर्जुमा गरिएको योजना चिनियाँ समकक्षीहरूसित दुवै पक्ष लाभान्वित हुने वार्तामा आफ्नो तर्क र अडान स्पष्टसित राख्न सक्नु पर्नेछ । किनभने ओबर एकपक्षीय अथवा एकतर्फी योजनामात्र होइन । त्यस्तै नेपाल ओबरको क्युमा मात्र उभिएको राष्ट्र पनि होइन । सहकार्य, सहमति र सझदारीको आधारमा मात्र सम्भव हुन्छ । यसको निम्ति कूटनीतिक संयम र सीपको आवश्यकता पर्छ । साथै चिनियाँहरूको नेगोसिएसनको तौरतरिका जानेबुझेका नेपाली कूटनीतिज्ञहरू पनि चाहिन्छन् । चिनियाँहरू हाम्रो कुरा सुन्न अभ्यस्त छन् । तर उनीहरूको भेउ पाउन भने हामीलाई गाह्रै पर्छ ।यसको ज्वलन्त उदाहरण २ वर्ष अघिको महाभूकम्पपछि बन्द भएको वार्षिक २५ सौं अर्ब रुपैयाँ लागतको व्यापार हुने तातोपानी नाका खोल्न चीनले कुनै औपचारिक निर्णय वा सन्देश नेपालसमक्ष नराख्नुमा पाइन्छ । यो चलनचल्तीको व्यापार व्यावसायिक मार्ग भूकम्प प्रभावित भई बन्द हुनु स्वाभाविक भए पनि खुल्नुमा अस्वाभाविक अनिश्चितता भने बुझ्न नसकिने भएको छ । नेपालको प्राथमिकतामा रहेको यो नाका यदि चीनको प्राथमिकतामा पर्दैन भने चिनियाँ प्राथमिकता अनुसारमात्र सडक सञ्जाल निर्माणमा लगानी हुने हो भने नेपालको भूउपयोगिताबारे मात्र चीनको चासो रहेको हामीले बुझ्नुपर्ने हुन्छ । त्यसैले आफ्नो स्वार्थ र हितकै संरक्षणको निम्ति नेपालले आधिकारिक सचेतता अपनाउनुपर्ने हुन्छ । साथै हाम्रो राजनीतिक व्यवस्था अनुकूलको निर्णय प्रक्रिया अँगाल्नुपर्ने हुन्छ । ओबरमा नेपालको सहभागिता निश्चिय पनि चीनसितको आर्थिक सम्बन्धमा प्रगाढता ल्याई राष्ट्रिय र अन्तर्राष्ट्रिय परिवेशमा आफ्नो कनेक्टिभिटी बढाई मुलुकको अर्थतन्त्रमा सकारात्मक परिवर्तन ल्याउनु रहेको छ । यो हाम्रो राष्ट्रिय प्रयासमै निर्भर हुन्छ ।हाम्रो परम्परागत सोचाइ कुनै पनि वस्तु विषय, प्रस्ताव वा योजनाले प्रदान गर्ने अवसर र चुनौतीकै सेरोफेरोमा घुम्ने गरेको छ । हामीले त्यस्तो प्रस्ताव वा योजनालाई आफू अनुकूल भविष्यमुखी बनाउन आफ्नो सामथ्र्य र क्षमताको आँकलन गर्न भने चुक्दै आएका छौं । त्यसैले हामीले अक्सर गरेर अरुकै सर्तमा सम्झौता गर्नुपर्ने अवस्था आएको छ । त्यस्तो सन्धिसम्झौताको नकारात्मक असर हाम्रो राष्ट्रिय संरचनामै परेको छ । फलस्वरुप अरुको राष्ट्रिय स्वार्थको जगेर्ना गर्ने प्रतिबद्धताको क्रममा राष्ट्र भने कमजोर हुने सम्भावना बढ्छ । यो वास्तविकता हामीबाट लुकेको छैन । त्यसैले हामीले डाँडापारि मात्र हरियाली देख्न छोड्नुपर्छ । हाम्रो प्रत्येक निर्णयमा नीतिगत स्पष्टता हुनुपर्छ । ओबरलाई हामीले मुलुकको आर्थिक परराष्ट्र नीतिको पाटो बनाई कार्यान्वयन गर्न सक्यौं भने त्यो हाम्रो सहकार्यको सारभूत सन्दर्भ हुनेछ । तर ओबर भविष्यमुखी छ । भविष्यमुखी योजना साकार गर्न सरकारले आफ्नो ओडार बाहिर चिहाउन सक्नुपर्छ । समाजका विभिन्न व्यावसायिक समूहसितकै सहकार्यद्वारा आफ्नो लक्ष्य हासिल गर्ने खाका कोर्न सक्नुपर्छ ।"
"प्रचण्ड : कति सफल, कति असफल ?","अरुले तपाईं भनोस्नभनोस्, आफैं मपाईं भन्नेशैलीलाई प्रचण्डले पनि पछ्याएका छन् । उनले राजीनामा दिँदा आफ्नो सम्बोधनमा सफल प्रधानमन्त्रीको रूपमा बिदा लिन पाउँदा खुसीको अनुभूति गरेको छु भन्नु गलत हो । उनी सफल हुन् वा असफल भन्ने कुरा आम जनताले मूल्यांकन गर्ने कुरा हो, नकि आफैंले आफ्नो मूल्यांकन गर्ने । कसैले पनि आफ्नो गल्ती आफैं देख्दैन । प्रचण्डको गल्ती प्रचण्ड स्वयम्ले होइन, अरुले देख्ने कुरा हो । प्रचण्डले आफ्नो १० महिने कार्यकालमा राम्रानराम्रा दुबै काम गरेका छन् । जशअपजश दुबैका भागी उनी छन् । प्रचण्डले राजीनामाको भाषण गर्दा विकासको मापन भाषणले होइन, तथ्य र परिणामले गर्नुपर्छ भन्ने कुरा भने घतलाग्दो र चित्तबुझ्दो छ । प्रचण्डको कार्यकाल यसरी मूल्यांकन गर्न सकिन्छ ।राम्रा काम१ लोडसेडिङ राजधानीमा पुरै र अन्यत्र केही कम गर्न सक्नु । २ मौसमले साथ दिँदा र लोडसेडिङ घट्दा आर्थिक वृद्धिदर ७ प्रतिशत पुग्नु।३ फास्ट ट्रयाक नेपाल आफैंले बनाउने निर्णय गर्नु ।४ ढिलै भए पनि चीनको ओबरमा हस्ताक्षर गर्नु ।५ स्थानीय तहको पहिलो चरणको निर्वाचन गर्न सफल हुनु ।नराम्रा काम१ भागबन्डाको राजनीतिलाई प्रश्रय दिनु । न्यायाधीश, राजदूत नियुक्तिमा भागबन्डा गर्नु ।२ तजबिजी र हचुवा पारामा आईजीपीमा जयबहादुर चन्दलाई नियुक्ति गर्नु, जसलाई अदालतले बदर गरिदिनु ।३ सर्वोच्च अदालतले ७ दिनभित्र बालकृष्ण ढुंगेललाई पक्राउ गर्नु भनी सरकारको नाममा दिएको आदेश कार्यान्वयन नगर्नु ।४ जनताको नजरमा सक्षम र इमानदार ठहरिएकी प्रधानन्यायाधीश सुशीला कार्की विरुद्ध पास हुनै नसक्ने महाअभियोग प्रस्ताव ल्याउन भूमिका खेल्नु । वर्षमान पुनलाई अदालतमा हस्तक्षेप गर्न पठाउनु ।६ संविधान संशोधन प्रस्ताव पेस गर्नु, फिर्ता गर्नु र पुन: संशोधन गर्दै पेस गर्नु, तर पास गराउन नसक्नु ।७ टिकापुर लगायतका आपराधिक मुद्दा फिर्ता गर्न पहल गरी दण्डहीनतालाई प्रश्रय दिनु र आफ्ना द्वन्द्वपीडित कार्यकर्ता मरेका, बेपत्ता भएकाहरूलाई भन्दै राज्यकोषबाट ५५ लाख रुपैयाँको दरले राज्यको अर्बौं ढुकुटी रित्याउनु । ८ सरकारको नेतृत्व गरे पनि राजधानी र नगर, महानगरका जनताको मन जित्न नसकी निर्वाचनमा नराम्रो हार खानु ।९ पुँजीगत खर्च वैशाख मसान्तसम्म केवल २६ प्रतिशत हुनु र उनकै पालामा तरलता समस्या चुलिएर बंैकको ब्याजदर धेरै उक्लिनु ।१० तातोपानी नाका खोल्न नसक्नु, केरुङ स्याफ्रुबेँसी सडक स्तोन्नति गर्न नसकी चीनसंँगको व्यापार सहज गर्न नसक्नु । गोपाल देवकोटागोकर्णेश्वर८ जोरपाटी, काठमाडौं९ महिने प्रधानमन्त्री बन्छु भनेर आएका प्रचण्डले अन्तत: एक महिना थप भएर सहज रूपमा पदत्याग गरिदिए । राणाकालमा त्यही प्रधानमन्त्री पद हत्याउन कोतपर्व वा अनेक हत्याकाण्ड मच्चाएर शासन चलाएको नजिर छ भने पञ्चायतकालमा राजा वा दरबारले पत्याएका विश्वासिला पात्रले प्रधानमन्त्री हुनसकेका अनेक उदाहरण छन् । सर्वत्र विवादित लोकमानसिंह कार्कीलाई अख्तियार प्रमुखमा नियुक्त गर्नदेखि पछिल्ला दिनमा तिनै कार्कीलाई तह लगाउन सक्षम प्रधानन्यायाधीश सुशीला कार्कीलाई महाअभियोग लगाउनसम्म तयार हुनुपरेको बाध्यता वा विवशता तिनको सामु आइलाग्ने तत्कालीन सेनापति कटवाल प्रकरणकै अर्को छाया प्रहरी प्रमुख सिलवाल प्रकरणका परिबन्द नजिर हुन् । उनको हालको उपलब्धि कार्यकाल लोडसेडिङ मुक्त अवस्था वा भारतसँग बिग्रिएको सम्बन्ध सुधार, अर्काे छिमेकी चीनसँग पनि ओबर सम्झौतामा हस्ताक्षर गरेर आफूलाई सन्तुलनमा राख्न सकेर अर्थविद पिताम्बर शर्माले दिएको नम्बर ७० भए पनि मेरो हिसाबमा शान्ति सम्झौतादेखि संविधानको कार्यान्वयन विन्दु स्थानीय तहको पहिलो चरण निर्वाचन गरेर ३२३५ नम्बर पाएर उत्तीर्ण भएका हुन् । अब जिम्मेवारी देउवालाई सुम्पेर सुख पाउँदैनन् वा अधुरो यो चुनावदेखि प्रदेश र केन्द्रको चुनाव गराउन खेल्ने भूमिकामै उनको वास्तविक अग्निपरीक्षा हुनेछ । श्रीकृष्ण राजवंशी सुनकोसी गाउँपालिका३, सिन्धुलीम्याद तोकेरै प्रधानमन्त्री बनेका पुष्पकमल दाहालले सत्तारोहणको १० महिनापछि बुधबार पदबाट राजीनामा दिएका छन् । सत्ता सञ्चालन अवधिभर उनको प्रशंसाभन्दा आलोचना बढी भयो । आईजीपी नियुक्ति प्रकरण र प्रधानन्यायाधीशमाथि महाअभियोग प्रस्तावको प्रकरणमा उनको सबैभन्दा धेरै आलोचना भयो । भारतसंँग गरेको सहमतिमा पनि उनको धेरै आलोचना भयो । भारतसँंग नजिक भएको र चीनसंँग टाढा भएर सन्तुलित सम्बन्ध राख्न नसकेको उनीमाथि एकथरीको आरोप लाग्यो । तराईको समस्या हल गर्ने र भूकम्प पीडितलाई राहत उपलब्ध गराउने मुख्य मिसन लिएर गठन भएको प्रचण्ड नेतृत्वको सरकारले मधेसको समस्या हटाउन त सकेन नै, साथै सबै भूकम्प पीडितको हातमा ५० हजार रुपैयाँ पनि पुर्याउन सकेन । २०७४ माघ ७ गतेभित्र तीनै तहको निर्वाचन गर्ने व्यवस्था संविधानमा भए पनि स्थानीय तहको पहिलो चरणको मात्र निर्वाचन गरी दोस्रो चरणको चुनावअघि नै राजीनामा दिएर बाहिरिनुलाई उनको सफल कार्यकाल मान्न सकिन्न । प्रतिपक्षसँंग यिनले कहिल्यै सुमधुर सम्बन्ध बनाउन सकेनन् । संविधानमा भएको बढीमा २५ सदस्यीय मन्त्रिपरिषद बनाउन पाउने व्यवस्थालाई उल्लंघन गर्दै सत्ता टिकाउनकै लागि जम्बो मन्त्रिपरिषद बनाउन यिनी पनि पछि हटेनन् । मर्यादाक्रममा विमलेन्द्र निधि अगाडि कि कमल थापा भन्ने विवाद यिनले मिलाउन नसक्दा गृहमन्त्री निधिले राजीनामा नै दिए । भारतका राष्ट्रपति आउने दिन र नेपालका राष्ट्रपति भ्रमणमा जाने दिन सार्वजनिक बिदा दिएर उनले पुरानो चलनलाई उल्ट्याउन खोजे, जसको अत्यधिक आलोचना भयो । लडाकु शिविरमा भएको अनियमितता छानबिन नगर्न तत्कालीन अख्तियारका प्रमुख लोकमानसिंह कार्कीसंँग कुरा मिलिसक्यो भन्ने समाचारले पनि यिनी निकै आलोचित भए । पुरुषोत्तम घोरासैनीमाछापोखरी, बालाजु, काठमाडौंआजभन्दा ठिक १० महिनाअघि प्रचण्डले सत्ता सम्हाल्दै गर्दा केपी ओलीले खोक्रो राष्ट्रवादको नाममा देशलाई लथालिङ्ग अवस्थामा पुर्याएका थिए । इतिहासमा नेपाली जनताले नपाएको दु:खकष्टको सामना गर्नुपर्यो, ६ महिना लामो नाकाबन्दी बेहोर्दै जनताको घरमा चुलोसमेत बाल्न नसक्ने अवस्थामा छाडिएको थियो । महङ्गी, कालोबजारी, भ्रष्टाचार र मधेसमा आन्दोलनको आगो बलिराखेको थियो । अभाव, समस्या, जताततै आन्दोलन, वितृष्णा र समग्र देशको अवस्था नै नाजुक र अन्योलग्रस्त थियो । त्यस्तो अवस्थामा प्रचण्डले सत्ता सम्हाल्ने हिम्मत गर्नु कम चुनौतीपूर्ण थिएन । अनपेक्षित ढंगबाट तत्कालीन देशको समस्या एकपछि अर्को गर्दै सफल समाधान गर्दै आफूमाथि लगाएका मिथ्या आरोप गलत सावित गर्न थाले । विशेषगरी छिमेकी मुलुकसँग बिग्रेको कूटनीतिक सम्बन्धमा सुधार गर्दै नाकाबन्दी र भूकम्पले थिलथिलो बनाएको देशको अवस्था सामान्यीकरण गर्न आफ्नो कार्यकालको प्रारम्भिक चरणमा सफल बने ।संविधानसभाबाट संविधान जारीपश्चात् आफ्नो माग र हकअधिकार सम्बोधन नभएको भन्दै रुष्ट र आन्दोलित बनेका मधेसी जनता, आदिवासी जनजाति तथा पहिचानवादी पक्षधरको आन्दोलनलाई मत्थर बनाउँदै वार्ता र छलफल गर्ने वातावरण निर्माण गरे । गरे हुन्छ भन्ने भनाइलाई वास्तविकतामा परिणत गर्दै वर्षौंदेखि जनताले भोक्दै आएको समस्यालाई चमत्कारपूर्ण तरिकाले लोडसेडिङ मुक्त बनाउन सफल बने । बहुचर्चित काठमाडौंनिजगढ दुर्तमार्ग निर्माण सुरुवात गर्ने निर्णय गरेका छन् । ज्ञानदीप राईछितापोखरी६, खोटाङसामान्यत: एउटा प्रधानमन्त्री छान्न ६६ महिना लगाउने पुरानो फोहोरी खेल होस् या त भद्र सहमतिको नाममा एकपटक कुर्सीमा टाँसिएपछि सहजै छोड्न नमान्ने अटेरी प्रवृत्तिको अन्त्य किन नहोस्, थाकेर हुन् या भद्र सहमतिको इज्जत राखेर होस्, आखिर जे होस् प्रचण्डको कुर्सी त्याग, सत्तालिप्सामा मरिहत्ते गर्नेहरूका लागि नजिर बनोस् । जनता कुर्सीमा सवार अनुहार र भित्तामा टाँसिएको फोटोमा भन्दा विकास र निकासमा भरोसा र विश्वास राख्छन् भन्ने सन्देश प्रवाह हुनु जरुरी छ । जर्जरताबाट गुज्रिइरहेको यो विशम अवस्थालाई चिर्दै संविधान कार्यान्वयनको पहिलो खुड्किलोको रूपमा उनकै अगुवाइमा भएको स्थानीय तहको पहिलो चरणको निर्वाचनले जसरी सकारात्मक नतिजा र वातावरण निर्माण गराएको छ, उनको बहिर्गमनपछि पनि त्यस्तै वातावरणमा दोस्रो चरणको निर्वाचन पनि सम्पन्न होस् भन्ने आम जनमानसको अपेक्षा रहेको छ । उत्तम भेटुवाल काठमाडौं दोस्रो चरणको निर्वाचनअघि नै भद्र सहमति अनुसार प्रधानमन्त्रीले राजीनामा दिए, तर देशमा थप राजनीतिक चुनौती देखिएको छ । प्रधानमन्त्रीले आफ्नो कार्यकालमा गरेका काम र उपलब्धिप्रति जनता सकारात्मक छन् । जनतालाई राहत हुने कार्य प्रधानमन्त्रीले गर्दा विरोधको सामना गर्नुपरेन । तर जाँदाजाँदै २३ वटा स्थानीय तहको संख्या थपेर दोस्रो चरणको निर्वाचन नै अन्योलमा पार्दा जनता आक्रोशित बनेका छन् । सीमालाई हेरफेर गर्दा कैयांै ठाउँमा विरोध, जुलुस तथा जनता सडकमा उत्रिन थालेका छन् । संसद चल्नसकेको छैन । चौतर्फी रूपमा विरोध हुनथालेको छ । चाणक्य नीति अपनाएर जाँदा समय अराजकतातर्फ मोडिएको छ । कमसेकम निर्वाचनको लागि सहमतिको वातावरण बनाएर जानुपर्नेमा भाँडभैलो मच्चाएर जाँदा जनताको विश्वास गुमाउन पुगेका छन् । राजीनामा दिँदा अर्को सहमतीय सरकार वा बहुमतीय प्रक्रियाबाट प्रधानमन्त्रीको चयन गर्दागर्दै दोस्रो निर्वाचनको समयसीमा पनि सकिन्छ । किनभने बहुमतीय प्रक्रियाबाट प्रधानमन्त्रीको चयन गर्नु त्यति सजिलो छैन र बहुमतीय प्रक्रियाको लोकगाथा हामीले विगतका प्रधानमन्त्री चयनको परिघटनालाई नजिकबाट केलाइसकेका छांै । त्यसकारण जसरी भए पनि दोस्रो चरणको निर्वाचनका लागि सदभावपूर्ण वातावरण बनाउन सबै दल एकजुट हुनैपर्छ । प्रमोद पौडेलश्रीपुर१४, वीरगन्जहुन त गणतन्त्र, संघीयता, धर्मनिरपेक्षता, समावेशिता सबै उनकै एजेन्डा हुन् । तथापि गणतन्त्र स्थापना पश्चातका दिनहरू प्रधानमन्त्री पुष्पकमल दाहालका लागि सहज रहेनन् । पहिलो संविधानसभा निर्वाचनमा सबैभन्दा ठूलो पार्टीको नेतृत्व गरेका दाहाल त्यसपछि भने आलोचनाको केन्द्रबिन्दु बने । पहिलो संविधानसभाबाट संविधान निर्माणमा जुट्नुको सट्टा राजनीतिक खिचातानीमा चुर्लुम्म डुब्नु र सरकारमै गएर पनि अपेक्षित काम गर्न नसक्नु उनको कमजोरी हो भन्ने कुरा दाहाल आफैंले स्वीकार्दै आएका छन् । यस्तै खाले विभिन्न कमीकमजोरीले गर्दा नै उनी एकताका सबैभन्दा आलोचित नेतामात्रै भएनन्, उनको पार्टीले दोस्रो संविधानसभाको चुनावमा अनपेक्षित हार बेहोर्नुपर्यो र तेस्रो दलमा खुम्चिन बाध्य भयो। तथापि नेपाली राजनीति उनकै वरिपरि घुमिरह्यो । यस बीचमा दाहालले नयाँ संविधान जारी गर्न र शान्ति प्रक्रिया टुंगोमा पुर्याउन पहलकदमी लिए । संविधानमा भएका असहमतिलाई चिर्दै मधेस, पहाडलाई जोड्न भूमिका खेले र अनेकन बाधाअड्चनबीच पनि स्थानीय निर्वाचन दुई चरणमा गर्ने निर्णय लिँदै पहिलो चरणको निर्वाचन सफलतापूर्वक सम्पन्न गरी आफ्नो गुमेको राजनीतिक साखलाई जोगाइराख्न कोसिस गरे । यसका लागि उनले आफ्नै नेतृत्वमा सरकार गठन गरी उज्यालो नेपालको अभियान सुरु गरे, फास्ट ट्रयाकको जिम्मा नेपाली सेनालाई दिए, सन्तुलित छिमेक नीति कायम गर्दै ओबरमा हस्ताक्षर गरे र आर्थिक वृद्धिदरमा उल्लेख्य सुधार गर्न सफल भए । पासाङ रिन्जी शेर्पाजया ब क्याम्पस, माकलबारी, काठमाडौंलोडसेडिङ मुक्त गरी नेपाल उज्यालोतिरको एजेन्डा बोकेर कुलमान जसरी चर्चामा छन्, आज त्यसको हकदाबी गर्दै पहिलो चरणको स्थानीय चुनावको सफलतामा आफ्नो कार्यकाल सफल भनी प्रधानमन्त्रीले आफ्नो दाबी पेस गरे । आखिर राजीनामा किन र केका लागि ? राजनीतिक सौदाबाजमा देशलाई डोर्याउनु कति उचित हो ? आजको परिस्थितिमा दोस्रो चरणको चुनाव अगाडि शेरबहादुर देउवालाई सत्ता हस्तातरण कति जायज हो ? प्रचण्डको पहिलो प्रधानमन्त्री कार्यकाल माओवादी विद्रोहबाट सत्ता प्राप्तिको उन्माद, अहम्ता र विद्रोही पाराले गर्दा प्रधानसेनापति कटवाल काण्डबाट राजीनामा दिनुपरेको थियो । कुरा घुमाउन र अरूलाई गाली गर्न, काँचुली फेर्न खप्पिस प्रचण्डमा आज सत्तालिप्साको मोह हराएको छ । आफ्नो पार्टीको अनुकूलताबिना स्थानीय चुनावमा अग्रसरता देखाउनु, राजधानीलाई अन्धकारमुक्त बनाई उज्यालोको अनुभव गराएकोमा प्रचण्डको कार्यकाल सफल भएको मान्न सकिन्छ । जयदेश श्रेठसाँगा, भक्तपुर"
कांग्रेसलाई सच्चिने मौका,"वैशाख ३१ मा सम्पन्न स्थानीय तहको पहिलो चरणको चुनावमा नेपाली कांग्रेसले आशा गरेजस्तो परिणाम देखाउन सकेन । चुनावको परिणाम जेजस्तो आए पनि १५ वर्षदेखि हुन नसकेको स्थानीय तहको चुनाव हुनु नै ऐतिहासिक उपलव्धि हो । यो चुनावले व्यवहारमै सिंहदरबारको अधिकारलाई जनताको घरदैलोमा पुर्याउने काम गरेको छ । अब जनता आफैं मालिक हुने अवसर प्राप्त भएको छ । हो, हामीले राजधानीको महानगरपालिका लगायत सहरी क्षेत्रमा राम्रो पकड कायम गर्न सक्छौं भन्ने लागेको थियो । संविधानसभाको दोस्रो चुनावमा पहिलो पार्टी भएको कांग्रेस यति छिट्टै यो स्थानमा आउला भन्ने पटक्कै लागेको थिएन । स्थानीय तहमा हामी पहिलो स्थानमै आउँछौं भन्ने पूर्ण विश्वास थियो । तर दुर्भाग्य, पहिलो चरणमा सम्पन्न स्थानीय निर्वाचनमा हामी दोस्रो स्थानमा पुग्यौं । पहिलो चरणले हामीलाई सकारात्मक परिणाम दिएन । यद्यपि दोस्रो चरण हुनै बांँकी छ । दोस्रो चरणको चुनावपछि पूर्णरूपमा समीक्षा गर्न सकिएला, अहिले पहिलो चरणको चुनावमा भएका कमीकमजोरीलाई सच्याएर जानुको विकल्प छैन । पहिलो चरणमा जनताले हामीलाई दण्ड गरेका छन् । खासगरी सहरी मतदाताले हामीप्रति धेरै असन्तुष्टि प्रकट गरे । भर्खर उदाएका नयाँ पार्टीप्रति मत गयो । किन हामीलाई मत नदिएर नयाँ पार्टीका उम्मेदवारलाई मत दिए ? मतदाताले किन विकल्प खोजे ? हामीले यो जनमतलाई महसुस गरेर अघि बढ्न सक्नुपर्छ । हामीलाई गल्ती स्वीकारेर अघि बढ्ने बाहेक अर्को बाटो हिँड्ने सुविधा छैन । हो, हाम्रो कमीकमजोरी धेरै ठाउँंमा भए । कतिपय ठाउँंमा टिकट वितरण राम्रोसंँग भएनन् होला । टिकट दिँदा पनि समयमै दिन सकिएन होला । कतिपय ठाउंँमा कांग्रेसले कांग्रेसलाई हराउन खोजेको गुनासो पनि आएका छन् । राष्ट्रिय राजनीतिको एजेन्डामा हामी ठिक ठाउंँमा हुँदाहँुदै पनि सरकारका पछिल्ला क्रियाकलापले पनि मतदातामा असर पार्यो । खासगरी शिक्षित र सहरी मतदातालाई हामीले आकर्षित गर्न नसकेको अवस्था यो परिणामले देखाएको छ । परिणाममा एमाले र हाम्रोबीच धेरै लामो दूरी छैन । तर सहरमा हाम्रो उपस्थिति कमजोर बन्न पुग्यो । राजधानीमा यतिको सांसद जित्दा हामीले महानगर गुमाउने अवस्थामा पुग्यौं । अन्य सहरी क्षेत्रको अवस्था त्यस्तै छ । त्यसैले हामी कमजोरीलाई दोहोर्याउने होइन, सच्याउने बाटामो तत्काल लाग्नुपर्छ । हामीले कहाँकहाँ कमजोरी गर्यौं, केके कारणले हामीलाई मतदाताले मनपराएनन् भन्ने विषयलाई समीक्षा गरेर सच्चिएर जानुपर्छ । फेरि पनि सच्चिन सकेनौं भने आउंँदो चुनावमा हामीले धोका खानुपर्छ । मतदाताले हामीलाई सच्चिने मौका दिएका छन् । पहिलो चरणको परिणामबाट पाठ सिक्दै दोस्रो चरणको चुनावमा कांग्रेस पूर्णत: एक बन्दै चुनावीमा होमिनुपर्छ । जनतामा घुलमिल भएका, पार्टीमा योगदान पुर्याएका, प्रभावशाली, चुनाव जित्न सक्ने व्यक्तिलाई हामीले टिकट दिन सक्यौं भनेमात्रै पनि हामीले धेरै सुधार गर्न सक्छौं । मेरो र तेरो मान्छे नभनी न्याय हुने र चुनाव जित्ने जनप्रियसमेत ख्याल गरेर टिकट दिनुपर्छ । आजैबाट हामीले दोस्रो चरणको चुनावका लागि टिकट वितरण गर्ने क्रम थालेका छौं । टिकट वितरणमै हामीले मेरोतेरो भन्न थाल्यौं भने दोस्रो चरणमा पनि हामीले दण्ड पाउँंछौं । पहिलो चरणमा जनताले हामीलाई जुन खालको दण्ड दिए, त्यसलाई टेकन फर ग्रान्टेडको रूपमा लिनुहुन्न। पहिलो चरणको चुनावले गाउँंको जनाधार कांग्रेसपट्टि नै देखियो । परम्परागत मददाता हाम्रो पक्षमा अडिक रहेको पाइयो । तिनले कांग्रेसलाई छोड्न सकेनन् । तर सचेत सहरी क्षेत्रमा अहिलेका पछिल्लो क्रियाकलापप्रति मतदाताले चित्त दुखाए । सचेत मतदातालाई आकर्षित गरेर अपेक्षित उपलव्धि हासिल गर्न हामीले सकेनौं । यसले भविष्यमा कांग्रेसका लागि प्रश्न खडा गरेको छ । अब सुध्रिएर जाने या अझै तल झर्ने ? कांग्रेसले दोस्रो चरणमा टिकट वितरणमा ढिलाइ गर्नुहुन्न । तुरुन्त टिकट दिएर चुनावी अभियानमा पठाउनुपर्छ । टिकट वितरणमा पार्टीले कुनै मापदण्ड बनाएको छैन । त्यसैले विवेक पुर्याएर, निष्ठावान र चुनाव जित्ने व्यक्ति छान्न सक्नुपर्छ । दोस्रो चरणको चुनाव जेठ ३१ मै हुनुपर्छ । राष्ट्रिय जनता पार्टी नेपाललाई चुनावमा ल्याएर राजनीतिक वातावरण सहज बनाउन सरकारले पछिल्लोपटक केही स्थानीय तह थप गर्ने निर्णय लिएको छ । यो कदम राजपालाई चुनावमा ल्याउने प्रयास हो । प्राविधिक पक्षलाई सोचेर गर्ने कुरा एउटा हो । तर थपिएका स्थानीय तहमा दुईचार दिनपछि चुनाव गर्नेगरी ३१ गतेको चुनावी कार्यतालिक परिवर्तन गर्नुहुन्न । तोकिएको तालिकालाई बिथोल्दा पछि अप्ठ्यारो पर्छ । राजपा चुनावमा आउने संकेत पाएरै कांग्रेस स्थानीय तहको संख्या थप्ने विषयमा लचक भएको हो । यद्यपि राजपाको औपचारिक निर्णय आउनै बांँकी छ । राजपाको औपचारिक निर्णयको प्रतीक्षामा हामी छांै । स्थानीय तहको चुनाव संविधान कार्यान्वयन र अहिलेको राजनीतिक संक्रमणलाई छोट्याउने एउटा महत्त्वपूर्ण खुड्किलो हो । अहिलेको संक्रमण पार गर्न कांग्रेसले सबै राष्ट्रिय शक्तिलाई समेटेर अघि बढ्न सक्नुपर्छ । सबै शक्ति मिलेर अघि बढेमा मात्रै यो संक्रमणलाई सहज ढंगले पार गर्न सकिन्छ । संसदको ठूलो दल कांग्रेसले एकतर्फी दृष्टिकोण राख्नुहुन्न, राष्ट्रिय राजनीतिमा अलि खुला दृष्टिकोण राखेर सबैलाई समेटेर, सबै पक्षका मान्छेलाई राष्ट्रिय मूलधारमा ल्याएर अघि बढ्नुपर्छ ।"
बिर्संदै गएको रुप र सार,"सम्भावित संकटयोजनाका किताब हेर्ने हो भने नेपालको आर्थिक रूपान्तरण, साधनको कुशल प्रयोग, सामाजिक न्यायको कार्यान्वयन र अवसरको समानता र युवा रोजगारी वृद्धिमा अडेको छ । यो रूप हो, तर सारमा भन्ने हो भने नेपालमा साधनको दुरुपयोग र राज्यमाथिको लुट ब्यापक हुंँदै गएको छ । यसबाट निस्कने एउटा उपलब्धि नेपालमा अवसरको समानता नयांँ सम्पन्न वर्गलाई छ, तर अरुलाई छैन । स्वभावत: युवा बेरोजगारी विकराल छ र यसको एउटै समाधान देशभित्र आर्थिक कुशलता र प्रतिस्पर्धात्मक क्षमतामा नभएर भएभरका सबै युवालाई विदेशमा न्युन ज्यालामा पठाउने अघोषित सरकारी नीति कार्यान्वयनमा अडेको छ । यही तरिकाले देश जाने हो भने यो हाम्रो देश छोरानातिले पठाएको विप्रेषणबाट बाँंच्ने अधबैंसे र बुढाबुढी मात्रको देश त हुने होइन ? के यही हाम्रो विकासको सार हो ? यो प्रश्नलाई कसैले अहिले वास्ता गरेको छैन । यो प्रश्नको वास्ता नगरेको यथार्थ नेपालको विकराल व्यापार असन्तुलन र भएका उद्योग क्षेत्रको राष्ट्रिय उत्पादनमा घट्दो योगदानले स्पष्ट गरेको छ । यो प्रवृत्तिले अझ निरन्तरता पाउने हो भने डरलाग्दो आर्थिक संकट धेरै टाढा छैन । बढ्दै गएको उपभोगमुखी आयात, विप्रेषण वृद्धिमा देखिएको शिथिलता, बढ्दो सरकारी खर्च र घट्दो पुँजीगत खर्च गर्ने क्षमताको यथार्थलाई समष्टिमा जोडेर हेरे आउंँदो संकट अन्दाजै नगरेको स्थितिमा देखापर्न सक्नेछ। नेपाली राजनीतिमा देखिएको रूप र सार बीचको अन्तरद्वन्द्वको यो एउटा विस्फोटनको रूपमा देखापर्न सक्नेछ । तर यसबारे राजनीतिक तहमा कसैलाई वास्ता छैन । किनभने देश जसरी भए पनि चलेकै छ र ठूला कुरा गरेर ठूलै किसिमले देश लुट्न पाइएकै छ ।लोहनी एकीकृत राष्ट्रिय प्रजातन्त्र पार्टी (राष्ट्रवादी) का अध्यक्ष हुन् ।"
निर्वाचनमा दलितलाई बाइपास,"दलहरूको बोलीमा समावेशिताको खरो रटान सुनिन्छ । तर व्यवहार सधंै असमावेशी, संकीर्ण र परम्परावादी । आफूलाई लोकतान्त्रिक पार्टीको हवाला दिने नेपाली कांग्रेस होस् या जातीय र वर्गीय मुक्तिको कुरा गर्ने माओवादी केन्द्र र एमाले नै किन नहोस्, सबैको चरित्र उस्तै छ । प्रमुख भनिने यी पार्टीहरूको चरित्र त यस्तो छ भने अरु दलहरूबाट अपेक्षा गरिनु मुर्खता हुन्छ । प्रदेश ३, ४ र ६ को ३४ जिल्लामा भर्खरै पहिलो चरणको निर्वाचन सकियो । कुनै दलले पनि दलितलाई मुख्य पदमा उम्मेदवार बनाएको देखिएन । अपवाद बाहेक सबै पार्टीले दलितलाई संविधान र निर्वाचन ऐनले तोकेको कोटाको सदस्यमा मात्रै समेटे । भलै बाग्लुङको ढोरपाटन नगरपालिकामा देवकुमार नेपाली र सुर्खेतको लेकबँेंसी नगरपालिकामा गगनसिंह सुनारले प्रमुख जितेर करिब ४० लाख दलित समुदायलाई गौरवान्वित तुल्याए । दुवै एमालेका उम्मेदवार थिए । अन्यतिर पनि दलितले मुख्य पदमा उम्मेदवार बनेर जित्ने सपना कहिले देख्ने ? दलितहरू अन्य समुदायको दाँजोमा अयोग्य भएकैले मुख्य पदको उम्मेदवार बन्नबाट बञ्चित बनेका हुन् त ? अयोग्य भएको भए त नेपाली र सुनारले पक्कै मेयर जित्ने थिएनन् होला । हाम्रो समाजले दलितहलाई कहिले योग्य सम्झने ? दलितहरू योग्य नै छन् । तर अवसर नपाएर उनीहरूको योग्यताको कदरचाहिँ नभएको हो । बाग्लुङ र सुर्खेतमा झैं अन्य जिल्लामा पनि दलितलाई दलहरूले विश्वास गरेर अवसर प्रदान गरेका भए कोटाको सदस्यमा मात्रै दलितहरूले समेटिनुपर्ने अवस्था बन्ने थिएन । दलहरूले विश्वास गरेर उम्मेदवार बनाइदिएका भए प्रमुख, उपप्रमुख, अध्यक्ष र उपाध्यक्षको संख्यासमेत बढोत्तरी हुने निश्चित थियो । तर दलितमाथि दलको विश्वास खोइ ? दलहरूको मनसाय त के बुझिन्छ भने भरसक आरक्षित सदस्य पदमा पनि दलितलाई उठाउन नपरोस् भन्ने हो । तर नेपालको संविधान र स्थानीय तह निर्वाचन ऐन २०७३ मा प्रत्येक वडामा एकजना दलित महिलाको कोटा अनिवार्य भएका कारणले उनीहरू बाध्य बनेका हुन् । एक पटक कांग्रेस सभापति शेरबहादुर देउवा पत्नी तथा सांसद आरजु राणाले संसदमै दलित आरक्षणको विरोध गरेकै हुन् । आगामी जेठ ३१ मा प्रदेश नं १, २, ५ र ७ मा दोस्रो चरणको निर्वाचन तयारी तीव्र छ । दलहरूलाई उम्मेदवार छान्ने चटारो छ । कतिपय दलहरूले उम्मेदवार चयन टुंग्याइसकेका पनि छन् । ठूला भनिएका दलहरूलाई उम्मेदवार छान्न अझै सकस नै छ । एउटा सत्य के हो भने चार प्रदेशका ४१ जिल्लामा दलहरूले अघिल्लो चरणको निर्वाचनमा झैं दलित उम्मेदवारलाई बाइपास गर्ने निश्चित छ । दलितलाई आरक्षित सिटमा मात्रै सीमित पारिने पक्का छ । अन्य जिल्लामा के होला, त्यो भन्न सकिन्न । तर झापामा भने दलितहरू आरक्षित सिटमै समेटिनेछन् । जुन दलित समुदायको हित विपरीत हुनेछ । दलितहरूले योग्यता पनि छ । लामो समयदेखि पार्टीमा लागेका पनि छन् । तर कस्तो विडम्बना, दलहरूलाई दलितले जित्छ भन्ने विश्वासै छैन । झापामा वडा स्तरबाटै दलितको नाम सिफारिस भएकै छैन । एमालेकी अब्बल नेतृ तथा अखिल नेपाल महिला संघकी जिल्ला अध्यक्ष जसमाया गजमेरलाई विर्तामोड नगरको प्रमुखमा उम्मेदवार बन्ने इच्छा थियो । योग्यता पनि पुगेकै थियो । गजमेर भन्छिन्, प्रमुखमै लड्ने आकांक्षा थियो, पार्टीको विश्वास जित्नै सकिएन । जातीय, वर्गीय मुक्तिको कुरा गर्ने पार्टी माओवादी केन्द्रको सोच पनि दलितहरूलाई बाइपास गरेरै अघि बढ्ने देखिएको छ । दुई दिन अघिमात्रै नगरपालिका घोषित बुद्ध शान्ति नगरपालिकाका प्रमुखका आकांक्षी माओवादी नेता सुरेश बराइलीप्रति पनि माओवादी जिल्ला कमिटी अनुदार देखिन्छ । बराइलीले प्रमुखमा टिकट पाए जित्ने दाबी गरिरहँदा माओवादी नेतृत्वले उनको दाबीलाई सुनेको नसुनेझैं गरिरहेको छ । विगतको विभेदकारी राज्य व्यवस्थाले लामो समयसम्म आदिवासी, जातजाति, महिला, दलित र मधेसीलाई राज्यको मूलप्रवाह भन्दा पर राख्यो । नयाँ संविधान जारी भएपछि उत्पीडित जाति, वर्ग, लिङ्ग र क्षेत्रका लागि राज्यमा थोरै भए पनि हिस्सा पाउने आशा टुसाएको देखिन्छ । तर दु:खलाग्दो त के भने विभिन्न दलमा आस्थावान दलितहरूलाई राजनीतिक पद तथा प्रतिष्ठा दिन दलहरू अझै हिच्किचाइरहेका प्रस्टै छ । कतिपय दलहरूले दलित आकांक्षीलाई हौसला दिनुपर्नेमा निरुत्साहित गरिरहेका छन् । दलहरूको आरोप के छ भने दलित उम्मेदवारले जित्ने ग्यारेन्टी नै छैन । पढेलेखेका पनि छैनन् । चुनावमा पैसा खर्च गर्ने ल्याकत पनि राख्दैनन् । खुला वडा सदस्यदेखि वडा अध्यक्ष, गाउँपालिकानगरपालिकाका अध्यक्ष प्रमुख र उपाध्यक्षउपप्रमुख बन्नसक्ने योग्यताका दलितलाई यी र यस्ता आरोप लगाएर पन्छाउने प्रयत्न हुनु जायज होइन । कतिपय दलहरूको कस्तो प्रवृत्ति देखियो भने जित्नै नसक्ने क्षेत्रमा दलितलाई मुख्य पदमै उम्मेदवार बनाइदिने । मुख्य पदमा पनि उठाएको भ्रम छर्न । झापाको अर्जुनधारा नगरपालिका ८ को वडाध्यक्षमा एमालेले रमेश तिखत्रीलाई र माओवादी केन्द्रले विर्तामोड वडा नम्बर १ मा वीरबहादुर दर्नाललाई उठाउने भएको छ । तर यी दुवै उम्मेदवारको जित्ने आधार ज्यादै कमजोर रहेको मतदाता बताउँछन् । दुई दशकपछि हुनलागेको स्थानीय तह निर्वाचनमा जनताले आफ्ना प्रतिनिधि निर्वाचित गर्दैछन् । ती जनप्रतिनिधिले स्थानीय तहको स्रोत परिचालनको निर्णय पनि आफंै गर्न पाउनेछन् । यस्तो निकायमा वर्षौंदेखि हेपिएको, थिचिएको र पिछडिएको दलित समुदायले पनि अन्य समुदायले झैं बराबरी हिस्सा पाउनुपर्ने हो । तर दलहरूचाहिँ दलितहरूलाई सक्दो बाइपास गरेर पञ्चायती शैलीको असमावेशी चरित्र देखाउन खोजिरहेको प्रतीत हुन्छ ।"
"सुसंस्कृत हुँदै छ, मान्यता","भैसकेको छ, महानगर । अनावश्यक हर्न बजाए, तिर्नुपर्ने जरिवानाबाट त्रसित भएर मात्रै यसमा यति ठूलो प्रगति भएको हैन, जनस्तरमा बढिरहेको चेतना र सभ्य संस्कारका कारण छोटो समयमा भएको ठूलो उपलब्धिको रूपमा यसलाई लिन सकिन्छ । चेतनशील बन्दै गएको नेपाली समाजको विवेचनाको लागि विषय प्रवेशमात्रै हो, हर्नको सवाल । सामाजिक परिवेशका अन्य अनेकौं पाटालाई नियाल्दा पनि यस सवालमा गर्व गर्नलायक धेरै पक्ष देखिने गरेका छन् । वैशाख ३१ गते सम्पन्न पहिलो चरणको स्थानीय चुनावले दुई दशकको शून्यतालाई चिर्ने काममात्र गरेन, नागरिकमा सुधिँ्रदै गएको संस्कार र मान्यतालाई समेत उजागर गरिदिएको छ । लोकतन्त्रको सबैभन्दा मूर्त र सशक्त निकाय स्थानीय प्रशासन नै हो । स्थानीय निकायले सम्पादन गर्ने भूमिकाले नै नागरिकलाई देशमा लोकतन्त्र छछैन, त्यसको आभास दिलाउने गर्छ । यति महत्त्वपूर्ण निकायमा लामो समयदेखि जनप्रतिनिधिविहीन भइरहनुपर्ने स्थितिलाई चिर्दै पहिलो चरण अन्तर्गत ३ प्रदेशमा १३ हजार ५ सय जनप्रतिनिधि चुन्ने काम सम्पन्न हुनु स्वागतयोग्य काम हुँदै हो, यसले अझ बाँकी चार प्रदेशका ४ सय ६१ स्थानमा हुने निर्वाचन सुनिश्चित गरेको छ । दोस्रो चरणको स्थानीय चुनावसमेत यसैगरी सम्पन्न भयो भने देशका १ करोड ४० लाख मतदाता, संविधानले व्यवस्था गरे अनुरुप पहिलोपटक प्रादेशिक एवं संघीय संसदको चुनावमा पनि सहभागी हुन पाउनेछन् । प्राय: हरेक चुनावका दौरान सबैले देख्दै आएको कुरा के हो भने राजनीतिक नेताहरूबीच भन्दा बढी रस्साकस्सी र वैमनस्य चरित्र कार्यकर्ता तथा समर्थकहरूमा हुने गर्छ । अझ आमचुनाव भन्दा स्थानीय चुनावको क्रममा यस्ता गतिविधिले धेरै व्यापकता पाउँछन् । तिनै गतिविधिलाई आधार मानेर आमजनता, राजनीतिक प्रक्रियामा अनाकर्षकमात्र हैनन्, समग्र राजनीतिलाई फोहोरी खेलको उपमा दिन पछि परेका छैनन्, अझ पनि । यस अघि २०५४ जेठमा स्थानीय चुनावताका जनताले एकातिर माओवादी सशस्त्र द्वन्द्वको मार खेपिरहेका थिए भने अर्कोतर्फ संसदवादी दलका कार्यकर्ताबीच प्रत्येक टोलटोलमा हुने शत्रुगत चरित्रबाट अशान्त थिए । फरक आस्था भएका व्यक्ति र परिवार विरुद्ध खनिने, धम्क्याउने, एक्ल्याउने तथा अनेक किसिमबाट प्रताडित गर्ने प्रवृत्तिले एउटै आँगनका सहोदरभित्र पनि शत्रुताको पराकाष्ठा प्रस्टै देखिन्थ्यो । आआफ्ना दलको सकारात्मक प्रचारमा भन्दा बढी समय अर्को दलको मानमर्दन र बदख्वाइँमा खर्चिने चरित्रले ग्रसित थिए, समर्थक र कार्यकर्ता । राजनीतिकै कारण बोलचाल, डाकबोलाउ, मरनपरनका सरसहयोग लगायत सबै पक्ष बन्द हुने गर्थे । तर यो २० वर्षमा त्यस्ता अप्रिय गतिविधिमा धेरै कमी आएको देखियो । अपवाद सबै सकिएको नहोला, तर सदियौं अघिदेखि आफूआफूबीच कायम परम्परागत सम्बन्धलाई यथावत राखेर गाउँ, टोल चुनावमय बनाउनु पनि विगतको तुलनामा ठूलै फड्को हो । राजनीतिक प्रयोजनका लागि फरकफरक समूहमा विभाजित नाराजुलुसमा सहभागी हुनेहरू गाउँ, टोलको साझा सवाल र योजनाका लागि भने त्यही समयमा एकैठाउँमा भेला भएर विचार मन्थन गर्न पछि परेका छैनन् । सञ्चार र प्रविधिको सर्वसुलभ पहुँचले पनि राजनीतिक संस्कारलाई परिस्कृत गर्न धेरै सहयोग पुर्याइरहेको छ । विगत जस्तो पर्चा, पोष्टर, पम्प्लेट, तुल, व्यानरले सहरलाई कुरूप हुनबाट जोगायो । यसले एकातिर दलहरूबीच सडकका भित्ता कसले कति भर्ने भन्ने होडबाजीलाई हटायो । त्यस्तै बेअर्थी प्रयोजनका लागि खर्च हुने आर्थिक पक्षलाई समेत बचाएको छ । सामाजिक सञ्जालका भित्ता भने चुनाव प्रचारका लागि खुबै प्रयोग गरिए । आफ्ना पक्षको कुरा प्रचारसंँगै अन्य पक्षका कुरामाथि लाइक बटन थिच्ने अनि त्यसमाथि शालिन प्रतिक्रिया जनाउने जस्तो उदार र सुसंस्कृत चरित्रले पनि फरक महसुस गराएको छ । मन हुँदाहुँदै पनि मत दिन आउन नपाएका वैदेशिक रोजगारीका नेपाली युवालाई समेत यसपटक लाग्नसम्म चुनाव लाग्यो । आफू समर्थित दल र व्यक्तिका लागि मरिमेटेर लाग्ने युवाका साथै हाम्रालाई हैन, राम्रालाई चुनौं भन्ने सन्देशका स्वतन्त्र युवाले पनि सामाजिक सञ्जालमार्फत गजवकै चुनावी माहोल खडा गरे । त्यस्तै चुनाव प्रचारको क्रममा सांगीतिक वातावरण एकदमै सशक्त बन्यो, यसपटक । वर्षौं अघिदेखिका नेताका लामो र सारहीन भाषणको तुलनामा गीतसंगीतले चुनावी वातावरणलाई मनोरञ्जक बनाउन धेरै मद्दत पुर्यायो । प्राय: सबै दलले आफ्नो दलको विशेषता र उपलब्धिलाई गीतमार्फत अभिव्यक्त गर्न रुचाएकोले गीत सिर्जनामा राम्रै होडबाजी देखियो । गीतकै कारण कार्यकर्तामा उत्साहको साथै सर्वसाधारणमा समेत दलका चुनावी अभियानमा दिलचस्पी बढेको प्रस्टै देखिन्थ्यो । राजनीतिमा स्थायी शत्रु हुन्न भन्ने भनाइप्रति राजनीतिक दलहरूले स्वाभाविक र निरन्तर अभ्यास गर्दै आइरहेका छन् । पटकपटक फेरिने सत्ता गठबन्धनदेखि स्थानीय चुनावको क्रममा विभिन्न दलबीच कायम चुनावी तालमेलले पनि यो कुरालाई प्रस्ट गर्छ । स्थानीय चुनावका लागि केन्द्रीय स्तरमा दलहरूबीच एक खालको तालमेल भए पनि स्थानीय परिवेश बमोजिम बेग्लै खालको समीकरणसमेत भएको देखियो । यसले एकातिर दलका तल्ला संगठनहरू पनि वातावरण सुहाउँदो निर्णय गर्न स्वतन्त्र रहेछन् भन्ने देखाउँछ भने अर्कोतिर माथिको निर्णय तल्ला संगठनहरूले जसरी भए पनि अवलम्बन गर्नुपर्छ भन्ने एकत्रित निर्देशनबाट केन्द्र पछाडि सरेको आभास दिलाउँछ । राजनीतिमा यस्तै खाले अरु धेरै सुधारको क्रम बढ्ने संकेत पनि हो यो । मधेस केन्द्रित दलहरूको अडानका कारण अनिश्चित बनेको चुनावको पहिलो चरण सम्पन्न भएको जश उनीहरूलाई पनि जान्छ । पार्टीगत र सैद्धान्तिक मान्यता जेजस्तो भए तापनि नेपालका सबै दल लोकतान्त्रिक पद्धति अनुरुप आवश्यक सबै प्रक्रिया सुचारु गर्न जिम्मेवार बन्दै गइरहेका छन् ।पहिलो चरणको चुनाव हत्याहिंसाको घटनाबाट पूर्णमुक्त हुनसकेन । यो एकदमै खेदजन्य पक्ष हो । राजनीतिक विवादको कारण एकजनाको ज्यान जाओस् वा दर्जनौं, त्यो उत्तिकै पीडादायी र अपुरणीय क्षति हो । यसले लोकतान्त्रिक पद्धतिलाई लज्जित बनाउँछ । राजनीतिक क्रियाकलापदेखि चुनाव सम्पन्न गराउनेसम्मका काममा सरकारसहित सबै दल जिम्मेवार बन्नुपर्छ । स्थितिलाई सामान्य बनाउन दलका कार्यकर्ता, समर्थक, आम नागरिकदेखि सुरक्षा निकायको भूमिका उत्तिकै महत्त्वपूर्ण हुन्छ । अनपेक्षित केही घटनाबाहेक समग्रमा पहिलो चरणको चुनावले सकारात्मक सन्देश नै दिएको छ । राजनीतिक दल, कार्यकर्ता, समर्थकदेखि आम जनतामा परिस्कृत हुँदै गइरहेको संस्कार र आचरण सबैभन्दा महत्त्वपूर्ण पक्ष हो । यतिबेला विवेक, चेतना र असल संस्कारले विस्तारै क्षेत्र बढाउँदै गइरहेको संकेत प्रशस्तै देखापरेका छन् । आशा गरौं, निर्माण हुँदै गरेको सभ्य, समुन्नत र सुसंस्कृत गोरेटोले क्रमश: राजमार्गकै रूप लिनेछ।"
गोर्खा सैनिकका गाउँमा शोक,"गुल्मीकास्की भारत नियन्त्रित कश्मीरमा खटिएका सैनिक हबल्दार ४० वर्षीय डम्बरबहादुर पुनको मृत्यु खबरले कालीगण्डकी गाउँपालिका७ भुर्तुङको करङतुङ गाउँ शोकमा डुबेको छ । भारतीय सेनामा उनको थर पुन भए पनि गाउँमा उनीहरू कार्की परिवार हुन् । गत आइतबार पाकिस्तानी सैनिकको आक्रमणबाट जम्मु कश्मीर क्षेत्रको लाइन अफ कन्ट्रोलको नौगाम सेक्टरमा गोली लागेर उनको मृत्यु भएको हो । उनीसँगै पर्वतको कुश्मा नगरपालिका८ चुवाका २३ वर्षीय रविन शर्मा, कास्कीको नागिधार गाउँका ३८ वर्षीय गिरीश गुरुङको पनि गोली लागेर मृत्यु भएको छ । घटनामा भारतीय सेनामा कार्यरत थप ४ नेपाली घाइते छन् । गाउँमा डम्मरको मृत्युको खबर आजै सुनियो, स्थानीय अनिश ढकालले भने, पूरै करङतुङ गाउँ नै शोकमा छ । आफ्नो पुरानो थलोबाट डम्बरले १० महिनाअघि परिवारलाई सन्तानको पढाइलेखाइका लागि सहज हुने भन्दै रूपन्देहीको सैनामैना नगरपालिकाको मुर्गियामा राखेका थिए । उनको परिवारमा पिता, पत्नी कल्पना, १३ वर्षीय छोरा मिलन र १५ वर्षीया छोरी मोनिका छन् । सैनिक परिवारमा भए पनि गाउँ आएका बेला डम्बर र उनका दाजु मोहन गाउँको समाजसेवामा खट्ने गर्थे । १९९६ मा भारतीय सेनामा भर्ती भएका उनी भारतको फोर्थ फस्र्ट जीआर पल्टनमा दाजु मोहनसँगै कार्यरत थिए । उक्त पल्टनमा दाजु नायब सुबेदार छन् । मोहनमार्फत गाउँलेले पाएको जानकारीअनुसार गाडीमा गस्ती गरिरहेकै बेला एकोहोरो गोली चलेको थियो । निरन्तर ९ घण्टासम्म आक्रमण भएपछि उनीहरूले भाग्ने मौकासमेत पाएनन् । मिलनसार थिए गिरीश पोखरा रामबजारका विमल गुरुङ बिहानै आफ्नो पसल खोल्दै थिए । एक जना छिमेकीले गिरीशलाई भारतको जम्मु कस्मिरमा गोली लागेको सुनाए । आफ्नो बच्चैदेखि मिल्ने साथीको मृत्यु खबरले उनलाई असिनपसिन तुल्यायो । गत वर्ष चैतमा भेट भएर सामाजिक काममा सक्रिय भएको साथीबारे यस्तो खबर सुन्नुपर्ला भन्ने उनले सायदै चिताएका थिए । विमल र गिरीशकै सक्रियतामा नैदा तमु सुधार समिति गठन भएको थियो । जसबाट आफ्नो जन्मथलो कास्कीको मिजुरेडाँडा नागिधारको विकासमा सहयोग जुटाउने दुवैको उद्देश्य थियो । मेरो दाहिने हात नै भाँच्चिएजस्तो भएको छ, भावुक हुँदै विमलले भने । ३८ वर्षीय गिरीश १९ वर्षअघि भारतीय सेनामा भर्ती भएका हुन् । ४१ गोर्खा रेजिमेन्टमा उनी हवल्दार थिए । हिमाञ्चल प्रदेशको सुबाटोमा उनको तालिम केन्द्र थियो । चैत ६ गते नेपालबाट फर्केर जम्मु कश्मीरमा खटिएका उनी जेठ ७ गते उनी नौगाममा पाकिस्तानी विद्रोहीको आक्रमणमा मारिए । कास्कीको मिजुरेडाँडा घर भए पनि उनको परिवार पोखराको मियाँपाटनमा बस्छ । पत्नी, ३ छोरी र एक छोरा पोखरा बस्छन् । बुबाआमा भने गाउँमै छन् । उनका तीन बहिनीमध्ये दुईको विवाह भइसकेको छ । ठूली छोरी कक्षा ९ मा पढछन् । छोरा भर्खर ३ वर्ष पुगे । एक छिमेकी भूतपूर्व सैनिकको माध्यमबाट गिरीशकी पत्नी पञ्चमायालाई निधनको खबर सुनाइएको थियो । गिरीश विमलका साथी मात्रै होइनन् सोल्टी (मामाका छोरा) पनि हुन् । गिरीशले गत वर्ष नै पेन्सन निस्कने सोच बनाएको भए पनि प्लाटुनको आग्रहमा सेवा गरिरहेको विमल बताउँछन् । पोहोर आउन पाइनँ, अब हबल्दार पेन्सन पकाएरै आउँछु भन्थ्यो, गिरीशसँगको भेटमा भएको कुराकानी स्मरण गर्दै उनले भने । गिरीशको बिहीबार नै भारतको हिमाञ्चलस्थित सोलनमा अन्तिम संस्कार गरिएको छ । उनको अन्तिम संस्कारमा बुबा दुर्गासिंह र श्रीमती पञ्चमाया पुगेका छन् ।"
दसैंमा घर आउँछु भन्थ्यो,"पर्वत चुवाका २४ वर्षीय रविन शर्माले गत शनिबार मात्र परिवारसँग फोनमा डेढ घन्टा बात मारेका थिए । बाबु दामोदरसहित आफन्तसँग दसैंमा घर फर्कने वाचासमेत गरे । तर, यो कुराकानीको १८ घन्टा नबित्दै दु:खद खबर आयो रविन कश्मीरका आतंकवादीहरूको सर्चिङमा पर्यो । २०५० कात्तिकमा दामोदर र तिला शर्माको जेठा छोराका रूपमा जन्मिएका रविन सानैदेखि हठी स्वभावका थिए । बाबु भारतीय प्रहरीमा भएकाले भारतीय सेनामै जागिर खाने उनको धोको थियो । बाबु पेन्सन नआउँदै सन् २०१३ मा गोर्खा राइफलको १४ जीटीजे कम्पनीमा भर्ती हुन सफल उनले आफ्नो मात्रै नभई परिवारकै सपना पूरा गर्न पाएनन् । मेरो पेन्सन राम्रै थियो । विवाहपछि नोकरी छाड्न निकै आग्रह गरें, पुत्रशोकले विछिप्त दामोदरले भने, दसैंमा आउँछु त्यसपछि सल्लाह गरौंला भनेको थियो, बोली सेलाउन नपाउँदै छोड्यो । सानैदेखि शालीन र भद्र स्वभावका उनको मृत्युले गाउँ नै शोकमा छ । गत पुस अन्तिम साता घरबिदामा आएका रविनले कास्कीको हेम्जा निवासी सविता शर्मासँग माघ ४ गते विवाह गरेका थिए । श्रीमतीसँग घुलमिल हुन नपाउँदै २१ गते फर्किएका उनले बिदा हुँदा मात्रै सातामा एक दिन फोनमा कुरा गर्ने गरेको बाबुले बताए । अब दसैंमा अलि लामो समय बस्ने गरी आउँछु भन्दै थियो । दु:ख नगर भनेर धेरै सम्झाएँ, मलाई नै दु:ख दिएर गयो, बाबु दामोदरले भने । विवाहपछिको पहिलो दसैं मनाउन ससुरालीतर्फ पनि दसैंमा आउनेगरी कुरा हुने गरेको नजिकका साथी ठाकुर शर्माले बताए ।"
बलात्कारको क्षतिपूर्ति सरकारी कार्यालयबाट,"गुल्मी जबर्जस्ती करणीको एउटा मुद्दामा पीडकको सम्पत्ति फेला नपरेपछि अदालतले सरकारी कार्यालयबाट क्षतिपूर्ति भराउने फैसला गरेको छ । रेसुंगा नगरपालिका८ मा बस्दै आएका २४ वर्षीय मजदुर भरत नेपालीले गत जेठ २४ मा वडा ९ को जंगलमा ९ वर्षीया बालिकालाई बलात्कार गरेका थिए । नेपालीको कहींकतै कुनै पनि सम्पत्ति नदेखिएपछि उसले तिर्नुपर्ने क्षतिपूर्ति महिला तथा बालबालिका कार्यालयमार्फत उपलब्ध गराउने फैसला भएको छ । जिल्ला न्यायाधीश मातृकाप्रसाद मरासेनीको इजलासले मंगलबार नेपालीलाई १० वर्ष कैद र एक लाख क्षतिपूर्तिको फैसला गरेका थिए । पीडकको नाममा कुनै पनि जायजेथा फेला नपरेपछि महिला तथा बालबालिका कार्यालयमा लेखिपठाई क्षतिपूर्ति व्यवस्था गर्न आदेश गरिएको हो, न्यायाधीश मरासेनीले भने । लैगिंक समानता कायम गर्ने संशोधित ऐन २०७२ अनुसार कसुरदारको कुनै सम्पत्ति नदेखिएमा अदालतले महिला तथा बालबालिका कार्यालयबाट क्षतिपूर्तिस्वरूप उचित रकम पीडितलाई भराइदिन सक्ने गरी आदेश गर्न सक्ने र आदेश भएमा सो कार्यालयबाट तत्काल पीडितलाई उपलब्ध गराउनुपर्नेछ, उल्लेख छ । महिला तथा बालबालिका कार्यालय प्रमुख प्रतिभा पन्थीले त्यस्तो आदेश र व्यवस्थाबारे कुनै जानकारी नै नभएको बताइन् । मैले अहिलेसम्म सुनेकी थिइनँ र जानकारी पनि आएको छैन, उनले भनिन्, जानकारी आएपछि विभागमा बुझेर के गर्न सकिने हो गरौंला । उनले कार्यालयमा हुने बालकल्याण कोष वा अन्य कुनै प्रक्रियाबाट रकम उपलब्ध गराउन सक्ने सम्भावना औंल्याइन् ।"
चुनावी दौडमा दुई पहलमान,"नेपालगन्ज स्थानीय तह निर्वाचनको मनोनयनपत्र दर्ता गर्नु एक साताअघिसम्म मुख्य प्रतिस्पर्धी दलले नेपालगन्ज उपमहानगरपालिको मेयर उम्मेदवार टुंगो लगाउन बाँकी छ । कांग्रेस र एमालेका तर्फबाट दुई पूर्वउपमेयरहरू सुरेन्द्र हमाल र समसुद्दिन सिद्धिकी मैदानमा उत्रने अनुमानसहित चुनावी जोडघटाउ सुरु भएको छ । हमाल र सिद्धिकी दुवै नेपालका ख्यातिप्राप्त अन्र्तराष्ट्रिय खेलाडी हुन् । त्यो पनि एउटै विधा, भारोत्तोलनका । हमालले आफ्नो खेलयात्रालाई ओलम्पिकसम्म पुर्याए । सिद्धिकीले दक्षिण एसियालीस्तरका प्रतियोगितामा राष्ट्रलाई थुप्रै पदक दिलाए । डेढ सय वर्ष पुरानो सहरलाई उनीहरूकै पुस्ताले पहलमानको सहर बनायो । झन्डै २० वर्षपछि हुन लागेको स्थानीय निर्वाचनमा हमाल र सिद्धिकी दुवै उम्मेदवारीको दौडमा छन् । खेलाडीको सहरका रूपमा परिचित नेपालगन्जमा दुई भेट्रान खेलाडीको चुनावी चर्चाले टोलबस्तीदेखि रंगशालासम्म तातेको छ । सिद्धिकीको नाम जिल्ला तहबाट सिफारिस भई स्थायी कमिटीसम्म पुगेको छ, एमाले सचिव रत्न खत्रीले भने, हामी स्थायी कमिटीको निर्णय पर्खेर बसेका छौं । ०५४ को स्थानीय निकाय निर्वाचनमा सिद्धिकी उपमेयर निर्वाचित भएका थिए । पहिलो संविधानसभा निर्वाचनमा बॉके निर्वाचन क्षेत्र ३ बाट पूर्वप्रधानमन्त्री सुशील कोइरालासँग प्रतिस्पर्धा गरेको अनुभव पनि उनीसँग छ । पार्टीले टिकट दिए म जित्छु, सिद्धिकीले भने, मुस्लिम बाहुल्यता रहेको नगरमा मलाई उम्मेदवार बनाउनु न्यायिक पनि हुन्छ । नेपालगन्ज उपमहानगरपालिकामा ६२ हजार ३ सय ९६ मतदाता छन् । तीमध्ये ४० प्रतिशत मुस्लिम छन् । नगरमा राप्रपाले पूर्वमेयर धवलशमशेर राणालाई उम्मेदवार बनाएको छ । उनले हिन्दु राज्यको मागसहितका नारा लिएर भोट मागेका छन् । राणा तिनै हुन्, जसले मुस्लिम समुदायको सहानुभूति लिएर शिव सेनाका उम्मेदवार दिवाकर शर्मालाई ०५४ सालमा पराजित गरेका थिए । हमाल ०४९ सालको स्थानीय निर्वाचनमा उपमेयर विजयी भएका थिए । ०५४ मा कांग्रेसनिकट दिवाकर शिव सेनाबाट मेयरका उम्मेदवार भएपछि आधिकारिक उम्मेदवार हमाल नराम्ररी पराजित भएका थिए । त्यो पराजयको पीडालाई उनी दुई दशकपछि क्षतिपूर्ति गर्न चाहन्छन् । पार्टी नेतृत्व, वडा र आममतदाताले मलाई प्रोत्साहित गर्नुभएको छ, उनले भने, पार्टीले पञ्चायतकालदेखिको योगदान र सक्रियताको मूल्यांकन गर्ने विश्वास छ । त्यसो त, कांग्रेसबाट डा सुरेशकुमार कनौडिया र अच्युत प्रसार्इंको पनि नाम चर्चामा छ । एमालेबाट सिद्धिकीसँगै विजय गुप्ताको नाम पनि सिफारिस छ । ती पार्टीका जिल्ला कमिटीका अधिकांश सदस्य र अगुवा कार्यकर्ता सिद्धिकी र हमालले टिकट पाउनेमा आशावादी छन् । हमाल राष्ट्रिय खेलकुद् परिषदका कोषाध्यक्ष हुन् ।"
मकवानपुरमा एमालेको बहुमत,"मकवानपुर जिल्लाको स्थानीय तह चुनावमा एमालेले बहुमत जनप्रतिनिधि आफ्नो पोल्टामा पारेको छ। १० स्थानीय तहमा ५ सय ३० जना जनप्रतिनिधि निर्वाचित भए । त्यसमा एमालेका ५२ दशमलव ६४ प्रतिशत, कांग्रेसका २७ दशमलव ३५ प्रतिशत, माओवादी केन्द्रका १९ दशमलव ६ प्रतिशत प्रतिनिधि चयन भएका हुन् । एमालेका उम्मेदवारहरू हेटौंडा उपमहानगरपालिका र ५ गाउँपालिकामा प्रमुख र उपप्रमुख पदमा विजयी भए । २ वटा गाउँपालिकामा उपप्रमुख पद जिते । कांग्रेस उम्मेदवार एउटा गाउँपालिकामा प्रमुख र उपप्रमुख, एउटा नगरपालिकामा उपप्रमुख र एउटा गाउँपालिकामा प्रमुख पदमा विजयी भएका छन् । माओवादी केन्द्रका उम्मेदवार एउटा नगरपालिका र एउटा गाउँपालिकाको प्रमुख पदमा विजयी भएका छन् । मकवानपुर जिल्लाका १ सय २ वडामध्ये एमालेका उम्मेदवारहरू ४९ वडामा वडाध्यक्ष र २ सय १६ जना वडा सदस्य निर्वाचित भएका छन् । कांग्रेस उम्मेदवारले ३१ वडामा वडाध्यक्ष र १ सय १० वडामा सदस्य पदमा बाजी मारे । माओवादी केन्द्रका उम्मेदवार २१ वडामा वडाध्यक्ष र ८१ वडा सदस्यमा निर्वाचित भएका छन् । एक जना स्वतन्त्र उम्मेदवार वडाध्यक्षमा चुनिएका छन् । राप्रपाका एक जनामात्रै उम्मेदवार वडा सदस्य निर्वाचित भएका छन् ।"
बालक बेपत्ता,टीकापुर कर्णाली नदीमा नुहाउने क्रममा बिहीबार दिउँसो दुई बालक बेपत्ता भएका छन् । इलाका प्रहरी कार्यालयका अनुसार टीकापुर नगरपालिका२ राजीपुरका १४ वर्षीय पारस ठकुल्ला र ५ का १५ वर्षीय राजन भण्डारी नदीमा डुबेर बेपत्ता भएका हुन् । कैलाशेश्वर सामुदायिक वन नजिकै कर्णाली नदीमा नुहाउने क्रममा उनीहरू बेपत्ता भएका थिए। खोजी भइरहेको डीएसपी सुदीप पाठकले बताए ।
आफ्नै लयका विधान,"काठमाडौं पचासको सुरुआती दशकतिर पप गीत व्यापक चर्चामा थियो । विभिन्न ब्यान्ड र पप आइकनहरू त्यति बेलै जन्मिए । गिटार बजाउनेको सान बेग्लै थियो । त्यही पपको जगजगी रहेको बेला विधान श्रेष्ठ भने अलग धारमा देखिए । उनी मादल बजाउँदै राष्ट्रभक्तिको गीत गाउँथे, लोक लय गुन्जाउँथे । पपलाई लोकसँग जुधाउँथे । बुहारी झारझैं लजालु पीपलझैं छायालुकुञ्जजस्तै राम्री, मेरी मायालुविधानले गाएको पहिलो लोकप्रिय गीत थियो यो । सुनसरीको इनरुवाबाट काठमाडौं आएपछि उनले विसं २०५१ मा यो गीत रेकर्ड गराएका थिए । गीत हिट भयो । उनको बाटो फेरियो । मलाई पनि पप गीतले प्रभावित गरेको थियो, उनले सम्झिए, गिटार सिक्न खोज्दै थिएँ । तर, बुबाले जबरजस्ती यो गीत गाउन लगाउनुभयो ।गीतकार एवं संगीतकार विजय श्रेष्ठका छोरा विधान बुहारी झार हिट भएपछि आफूले आफ्नो सांगीतिक विधा पत्ता लगाएको बताउँछन् । त्यसपश्चात् उनले लोक लयमा टेकेर राष्ट्रभक्ति, मायाप्रेम वा सामाजिक विषयका गीतहरू लगालग गाए । आश्वासन, यो यौवन, जात्रा हाँडीगाउँ लगायत सातआठ एल्बम पनि निकाले । उनको गायकी र संगीत संयोजन अरूको भन्दा अलग्गै सुनिन्छ ।भीडमा चिनिनु राम्रो हो, उनी भन्छन्, बुबाका शब्द र संगीत सिर्जना गर्ने तरिका अरूको भन्दा फरक छ । उहाँकै गीत गाउने भएकाले म युनिक देखिएसुनिएको हुँला । विधानले गाएका ज्ञानबहादुरको छोरो, माछी मार्न जाऊँ न दाजै, कान्छीको अल्लारे जोबन, सोल्टिनी भनी बोलाको, यो नानीको शिरैमा जस्ता गीत निकै पपुलर छन् ।यीमध्ये कतिपय गीत निकै पुराना रचना हुन् । बुबाले उहिल्यै रचना गरेका सिर्जनाहरू छान्दै गाउने गरेको विधानले बताए । चित्रकलामा समेत लगाव भएका यी गायक अझै पनि पुराना पुराना लोक लय खोजिहिँड्छन् । उनी अरूको भन्दा अलि फरक नै गर्न रुचाउँछन् । चुपचाप आफ्नो लयमा हिँडिरहने बानी छ । यो क्षेत्रका मान्छेमा लगाव र धैर्य हुनैपर्छ, उनको बुझाइ छ, अरूको कुरा सुनेर आत्तिनेमात्तिने गर्नु हुँदैन ।मादल बजाउँदै दौरासुरुवाल ढल्काएर देशप्रेमको गाना गाउने विधानको शैली पचासको दशकका नेपालीलाई प्रष्ट याद होला । त्यो बेला यो नौलो चलन थियो । अझ, युवाले राष्ट्रभावको गीत गाउने परिपाटी नै थिएन भन्छन् विधान । यसलाई बुढेसकाल लागेछ भन्थे मान्छेहरू मलाई, उनले सुनाए, तर, मैले यस्ता गीत गाइरहेँ । पछि त राष्ट्रभावको गीत गाउने ट्ेरन्ड नै सुरु भयो ।यिनै ट्ेरन्डसेटर गायक शुक्रबार पलेँटी शृंखला मा उपस्थित हुँदै छन् । नेपालयले गर्दै आएको शृंखलाका लागि झन्डै दुई सातादेखि अभ्यासरत उनी यो कार्यक्रमप्रति असाध्यै उत्साहित देखिन्थे । बिहीबारको कुराकानीमा उनले आफूले कल्पना गरे जस्तै कार्यक्रम हुन लागेको बताए ।म कहिले पनि ट्रयाकमा गाउँदिनँ, उनले भने, होहल्ला नहुने शान्त वातावरणमा गाउन मन पर्छ । त्यसमाथि मेरै गुरु, अम्बर गुरुङ, प्रेमध्वज प्रधान, शान्ति ठटाल जस्ता अग्रजले गाएको मञ्चमा बस्न पाउनु मेरा लागि ठूलो कुरा भएको छ ।"
उत्सवमय बन्यो पर्व प्रिमियर,"काठमाडौं फिल्मको शीर्षकै पर्व । शुक्रबार रिलिजको पूर्वसन्ध्या पारेर बुधबार नै राजधानीको बिग मुभिजमा आयोजित पर्व को प्रिमियर उत्सवमय बन्यो । फिल्मका टिमले पाँच सयभन्दा बढी फिल्मकर्मी, सञ्चारकर्मीसँगै बसेर फिल्म हेरे । बिगका दुई स्क्रिनमा एकसाथ फिल्म देखाइएको थियो ।नम्रता श्रेष्ठ र कोशिश क्षेत्रीको लिड रोल रहेको पर्व प्रिमियरमा पनि यिनै दुई मुख्य आकर्षणका केन्द्र बने । पहिलो पटक स्क्रिन सेयर गरेका कोशिश र नम्रता फिल्ममा मानव र ऋतुको चरित्रमा पतिपत्नीको भूमिकामा देख्न सकिन्छ । रोमान्टिक थ्रिलर जानरामा रहेर लेखिएको भनिएको फिल्मलाई दिनेश राउतले निर्देशन गरेका हुन् । गायनमा परिचय बनाइरहेका कोशिशले चार वर्षअघि मोक्ष बाट अभिनयमा पनि हात हालेका हुन् । पर्व उनकै कथामा किरण माइकल घिमिरेले पटकथा तयार पारेका हुन् । फिल्ममा उपन्यासकारको भूमिकामा देखिएका कोशिश थुप्रै युवतीहरूसँग खास कारणले गर्दा जोडिन पुगेका हुन्छन् । एउटा उद्देश्यबाट परिचालित उनको चरित्र निर्माणको उपजलाई फिल्मले फ्ल्यासब्याकमा बोलेको छ । थ्रिलर, सस्पेन्स जानरामा कमै फिल्म निर्माण हुने गरेकामा पर्व ले दर्शक रिझाउने चुनौतीलाई स्वीकार गरेको छ । प्रिमियर हेरेपछि निम्तालु दर्शकले फिल्ममा नयाँपनको अनुभव गरेको प्रतिक्रिया दिएका थिए ।नम्रताबाहेक माला लिम्बू, जेबिका कार्की, केशव भट्टराई, अमितेष शाह लगायतको पनि मुख्य भूमिका रहेको फिल्मको प्रिमियरमा नायिकाहरू केकी अधिकारी, पूजा शर्मा, रिमा विश्वकर्माका फेशन स्टेटमेन्ट आकर्षणमा रहे । जसमा नम्रता र माला विशेष देखिएका थिए । प्रिमियरपछिको प्रतिक्रियाले नायिकाका मुहारमा झन् रंग थपेको थियो । फिल्मलाई सुवास इन्टरटेनमेन्टले गोपीकृष्ण टीभी फिल्मी प्रोडक्सनसँगको सहकार्यमा निर्माण गरेको हो । यसअघि नोभेम्बर रेन र क्लासिक फिल्म निर्माण गरिसकेका सुवास गिरीको महत्त्वाकांक्षी प्रोजेक्ट भएकोले पनि पर्व प्रतीक्षित बनेको हो । जसमा काले दाइ बोलको गीतले युट्युब भ्युअर्समा राम्रै चर्चा बटुलेको छ । माला लिम्बू र निश्चल बस्नेत फिचरिङ उक्त गीत नै युट्युबमा एक करोडभन्दा बढी हेरिएको छ । निर्देशक राउतकै रचनालाई कोशिसले संगीत भरेको उक्त गीत स्वयं निश्चलले मीना निरौलासँग गाएका हुन् । कविराज गहतराजको कोरियोग्राफी रहेको फिल्ममा राजेश श्रेष्ठको सिनेमाटोग्राफी रहेको छ । बनिश शाहले फिल्मको सम्पादन गरेका हुन् ।"
अमेरिकामा नेपाली फिल्म अवार्ड,"काठमाडौं नेपाली फिल्म र फिल्मकर्मीलाई प्रोत्साहित र सम्मानित गर्ने उद्देश्यले अमेरिकाको ग्लोबल नेपाली फिल्म अवार्ड वितरण कार्यक्रम गर्न लागिएको छ ।नेपाल फिल्म सोसाइटी र ग्लोबल नेपाली फिल्म अवार्डले बिहीबार राजधानीमा पत्रकार सम्मेलन गर्दै अमेरिकाको कोलोराडोमा अगस्ट १९ मा अवार्ड वितरण गर्ने जानकारी दिएको हो । गत वर्ष २० विधामा अवार्ड दिइएकोमा यस वर्ष दायरा फराकिलो पार्दै लैजाने उद्देश्य राखिएको भन्दै थप ८ विधामा अवार्ड थपिएको आयोजकले जनाए । यस वर्ष भुटानी नेपाली समुदायबाट एक कलाकार छान्ने निर्णयसमेत भएको छ ।नेपाली फिल्मलाई अन्तर्राष्ट्रिय स्तरमा प्रवद्र्धन गर्न, नेपाललाई सिनेमा सुटिङ डेस्टिनेसन बनाउन र अमेरिकामा भएका नेपाली फिल्मकर्मी,कलाकार, गायक, गायिकाहरूलाई यसै कार्यक्रममार्फत नेपाली फिल्ममा पुन: प्रवेश गराउने उद्देश्य लिएको ग्लोबल नेपाली फिल्म अवार्डका संयोजक शैलेश पोखरेलले बताए ।"
पौडेलका कविता,"काठमाडौं इन्दिरा पौडेल कविता कृतिसहित आएकी छन् । चेलीको वेदना राष्ट्रकवि माधवप्रसाद घिमिरेले बिहीबार राजधानीमा लोकार्पण गरे ।औपचारिक उच्च शिक्षा नपाए पनि कवयित्री पौडेलले उत्कृष्ट कृति प्रकाशित गरेको भन्दै राष्ट्रकविले प्रशंसा गरे । यो कृति आमचेलीको मर्म उजागर गर्न सफल छ, उनले भने । कृतिमाथि डा मुकुन्दराज पथिक, भैरव पौडेल, शम्भु अधिकारीले समेत टिप्पणी गरेका थिए ।"
सुरज आए नयाँ गीत लिएर,काठमाडौं यसअघि गोलीले लागे झैं गीत गाएर सांगीतिक आकाशमा उदाएका संचारकर्मी सुरज पौडेलले यसै साता नयाँ गीत ठुम्काले को भिडियोसहित देखा परेका छन् ।आफ्नै रचनामा सुरजले उक्त गीत गाएका हुन् भने भिषण राईले संगीत दिएका छन् । मनको खुशी एल्बममा समावेश उक्त गीतको भिडियो निर्देशन अर्का संचारकर्मी कुमार आचार्यले गरेका हुन् । चितवन र नवलपरासी आसपास खिचिएको उक्त म्युजिक भिडियोमा रञ्जु शर्मा र म्यान्डी बाबु फिचरिंग छन् । जगत रामचन्द्र रेग्मीको कोरियोग्राफी रहेको भिडियोलाई रवी कोइरालाले खिचेका हुन् । गायक आचार्यले आफ्ना अन्य गीतहरू पनि म्युजिक भिडियोमार्फत् युट्युबमा सार्वजनिक गर्दै आफ्ना फ्यानमाझ निरन्तर रहने बताएका छन् । गोपाल रसाइलीको एरेन्ज रहेको ठुम्काले मार्फत् कुमार पनि म्युजिक भिडियो निर्देशनमा लागेका छन् ।
शिक्षण छोडेर राजनीति,"मैले पढाएको विद्यालयमा शैक्षिक गुणस्तर र भौतिक संरचनाहरू प्रशस्त बनाएकी छु, उनले भनिन्, मेयर लड्नको लागि राजीनामा दिए पनि मलाई यहाँसम्म पुर्याउन विद्यालयको ठूलो योगदान छ । यो विद्यालयको विकास नै मेरो जिम्मेवारी हो । गल्याङ नगर प्रमुखमा निर्वाचित भुपराज अधिकारी पनि बज्रे माविका विद्यालयमा प्रधानाध्यापक थिए । नगरमा मेयर लड्ने भएपछि उनले गत वैशाख १३ गते विद्यालयमा राजिनामा दिए । २४ बर्ष सम्म सोही विद्यालयमा प्रधानाध्यापक भएर काम गर्दै आएका उनी एमालेबाट प्रतिनिधित्व गर्दै मेयर लडेका हुन् ।चापाकोट नगरपालिका उपमेयरमा निर्वाचित विमला श्रेष्ठ पनि प्राविकी शिक्षक हुन् । चापाकोट नगरपालिका ८ स्थित जनसामुहिक प्राविमा १५ बर्ष सम्म पढाएकी उनले उपमेयर लड्ने भएपछि गएको वैशाख १५ मा राजिनामा दिइन् । अस्थायी शिक्षकको रुपमा १५ बर्ष एउटै विद्यालयमा पढाएकी उनी कांग्रेसको टिकटमा उपमेयर लडेकी थिइन् ।"
ब्राजिलमा सरकारविरुद्ध प्रदर्शन,"प्रदर्शनकारीले राजधानीका कतिपय सडकमा टायर बालेर, घुम्ती (मोबाइल) शौचालयका छाप्राहरू तेस्र्याएर दंगा नियन्त्रण गर्न खटिएका प्रहरीहरूको मार्ग अवरुद्ध पारेका छन् । आक्रोशित प्रदर्शनकारीले कृषि मन्त्रालयमा आगजनी गरेका र प्रदर्शनकारीलाई नियन्त्रण गर्न अर्धसैनिक प्रहरीले हावामा बन्दुक पडकाएका र ठाउँठाउँमा अश्रुग्यास हानेका दृश्य स्थानीय सञ्चारमाध्यमले भिडियो क्यामेरामा खिचेर सार्वजनिक गरेका छन् ।एक ठाउँमा गोली लागेर एकजना प्रदर्शनकारी घाइते भई ढलेको देखिएको तर गोली कसले हानेको हो सो पुष्टि भइसकेको छैन । सैनिक वा प्रहरीलाई गोली हान्ने आदेश नदिएकोमा यस्तो घटना हुन गएकोमा अनुसन्धान भइरहेको भन्दै सरकारी जनसुरक्षा सचिवालय पन्छिएको छ । उग्र जनप्रदर्शनबाट उत्पन्न यस जोखिमपूर्ण अवस्थामा राष्ट्रपतिको कार्यालय, निवास परराष्ट्र मन्त्रालय लगायत सरकारी संघीय भवनका सुरक्षाका लागि सेनाले पहरा दिएको तर आन्दोलनकारीमाथि गोली हान्ने आदेश नदिएको भनी राष्ट्रका नाममा गरेको एक छोटो सम्बोधनको क्रममा रक्षा मन्त्री राउल जंगम्यानले बताएका छन् । ब्राजिलको अर्को ठूलो महानगर रियो दि जेनेरियोमा पनि राष्ट्रपति टेमर र उनले लागू गरेको अर्थिक सुधार वा मितव्ययीताको कार्यक्रमको विरोधमा व्यापक जनप्रदर्शन र प्रहरीसँग झडप भएको छ । ब्राजिलको संसद् पनि राष्ट्रपतिको समर्थन र विरोधमा विभाजित भई दुई फयाक भएको छ । बहुसंख्यक विपक्षी सांसदले राष्ट्रपति टेमरको तत्काल राजीनामाको माग गर्दै संसदीय कारबाही नै अवरुद्ध पारेका छन् ।वर्तमान राष्ट्रपति टेमर पदीय निवार्चनमा विजयी भएको महाअभियोग लागेर हटाइएका पूर्वराष्ट्रपति दिल्मा रुसेफको सट्टा काम चलाउन मात्र कुर्सीमा आसीन भएको, राष्ट्रपतिको पदभार ग्रहण गरेको केही समयभित्रै प्रत्यक्ष वा परोक्ष रूपमा ठूलाठूला आर्थिक भ्रष्टाचारका काण्डमा मुछिएको आरोप लागेको छ । मुलुकमा आर्थिक सुधार र वृद्धि गर्ने बहानामा भ्रष्टाचारका यस्ता काण्डलाई ढाकछोप गरी ओझेलमा पार्न र आफू ब्राजिलको सत्तामा टिकिरहने प्रयास गरेको भन्ने आरोप लगाउँछन् विपक्षीहरू । अझै ठूलो संख्यामा विशाल जनप्रदर्शन हुने, कम्तीमा ३५ हजार जनताको जुलुसले घेराउ र नाराबाजी गरी संसद् भवन, राष्ट्रपतिको कार्यालयलगायत सबै मन्त्रालय ठप्प पारी राष्ट्रपति टेमरलाई राजीनामा दिन बाध्य पार्ने योजना रहेको विपक्षीहरूले दाबी गरेका छन् । राष्ट्रपति टेमरले राजीनामा दिएमा ब्राजिलको संविधानअनुसार संसद्ले मध्यावधि निर्वाचन गरी अर्को राष्ट्रपति चयन गर्नुपर्नेछ । नवनिर्वाचित राष्ट्रपतिको पदावधि अत्यन्तै अल्प अर्थात् २०१८ सम्म मात्र हुनेछ र २०१९ मै पुन: अर्को राष्ट्रपतीय निर्वाचन गर्नुपर्नेछ ।"
मुख्यमन्त्रीको हेलिकोप्टर आकस्मिक अवतरण,"नयाँदिल्ली भारतको पश्चिमी राज्य महाराष्ट्रका मुख्यमन्त्री देवेन्द्र फादनाविज चढेको हेलिकोप्टरमा समस्या देखिएपछि आकस्मिक अवतरण गराउने क्रममा तारमा ठक्कर खाएपछि दुर्घटनाग्रस्त भएको छ । विमानमा सवार मुख्यमन्त्रीसहित सबै सकुशल छन् । हेलिकोप्टर भने नराम्रोसँग बिग्रिएको छ । विमानमा प्राविधिक समस्या आएपछि उडेको केही समयपछि आकस्मिक अवतरण गराउने क्रममा तारमा ठक्कर खाँदा दुर्घटनाग्रस्त भएको थियो ।अमेरिकामा बनेको सिकोस्र्की हेलिकोप्टर महाराष्ट्रको लाटुर जिल्लाबाट उडेको केही समयमै आकस्मिक अवतरण गर्ने क्रममा तारमा ठोक्किँदा दुर्घटनाग्रस्त भएको मुख्यमन्त्री फादनाविजले टीटमार्फत बताएका छन् । यसैबीच, भारतीय सञ्चारमाध्यमले सेतो हेलिकोप्टर जमिनमा जलेको अवस्थामा पल्टिएको दृश्यचित्र देखाइरहेका छन् । घटनाबारे अनुसन्धान गर्न छानबिन समिति बनाउन प्रक्रिया बढाइएको प्राधिकरण अधिकारीले बताएका छन् ।"
म्यान्मारमा शान्तिवार्ता,"बुधबार सामान्य छलफल गरी सम्मेलनको अन्त्य गरिएको र बिहीबारदेखि सुरु हुने सम्मेलनमा विभिन्न विषयवस्तुमा तयार पारिएको कार्यपत्रमा छलफल हुनेछ । त्यहाँ गत वर्षदेखि सुरु भएको भए पनि शान्तिप्रक्रियाले सोचेबमोजिम गति दिन सकिरहेको छैन । गत वर्षको अगस्टबाट त्यहाँ शान्तिप्रक्रियाको सुरुवात भएको हो । म्यान्मारकी राज्य सल्लाहकार एवं विदेशमन्त्री आङ सान सुकीले विद्रोही पक्षसँग गरेको पछिल्लो वार्ता गत अगस्ट महिनामा भएको थियो । उनीहरूसँगको अर्काे वार्ता यही मे महिनामा गर्ने सहमति भएको थियो । सम्मेलनका क्रममा राजनीति, अर्थतन्त्र, सामाजिक, वातावरणीय र अन्य विषयवस्तुसमेत गरी म्यान्मारको वार्ता विभिन्न चरणमा छलफल हुने भएको हो । यस सम्मेलनमा छलफलका लागि कम्तीमा पनि ४१ जनाले तयार पारेका कार्यपत्रमा छलफल हुनेछ । संघीय वार्ता टोलीका तर्फबाट आयोजना गरिएको सम्मेलनमा जातीय विद्रोहीलाई पनि उनीहरूले समाजको व्यवस्थापनका लागि कल्पना गरेका कार्यक्रमहरूबारे प्रस्तुति गर्न भनिएको छ ।सुकीको नेतृत्वमा रहेको संघीय शान्तिवार्ता संयुक्त समितिले त्यहाँ जातीय विद्रोहीले राखेका कतिपय मागमा सहमति जनाएको समाचारमा यसअघि नै आएको थियो । त्यसले म्यान्मारमा शान्ति स्थापनाको सम्भावना बढेर गएको बताएको थियो । ती जातीय समूहले राख्दै आएका मागमा स्थानीय स्वायत्तता र राज्य सरकारको मागमा वार्ता संयुक्त समिति लचिलो भएको जनाइएको छ । बिहीबार पनि उक्त वार्ताकै निरन्तरता भएको भए पनि उक्त वार्तालाई शान्ति सम्मेलनको नाम दिइएको छ । सम्मेलनमा विद्रोहीका तर्फबाट आफ्ना मागहरू प्रस्तुत हुनेछन् । स्थानीय रूपमा विभिन्न जातीय बाहुल्य रहेको भनिएका स्थानमा म्यान्मार वर्षौदेखि हिंसात्मक विद्रोह भइरहेको छ । ती विभिन्न जातिहरूले आफ्नो राज्य र शासनमा स्वायत्तताको माग गर्दै आएका छन् ।"
बढ्यो चुनावी चहलपहल,"चुनाव नगर्ने नियतले तह थपबैतडी (कास) एमाले उपाध्यक्ष भीम रावलले स्थानीय तहको निर्वाचन नगर्ने नियतले स्थानीय तहको संख्या थप गरेको आरोप लगाएका छन् । बिहीबार साँझ प्रेस चौतारी बैतडीले आयोजना गरेको पत्रकार सम्मेलनमा बोल्दै उनले राज्य पुन:संरचना आयोगको सुझाव र निर्वाचन आचारसंहिता विपरीत तराईमा स्थानीय तहको संख्या थप गरेर सरकारले कानुनको उल्लंघन गरेको बताए । हामी स्थानीय तह बढ्नु हुँदैन भन्ने निरपेक्ष विरोधमा नभए पनि प्रक्रियाको विरोध गरेका हौं, उनले भने, सरकारले कानुन मिचेर स्थानीय तह हेरफेर गरेको छ । सरकारले प्रधानन्यायाधीशविरुद्धको महाभियोग, संविधान संशोधन प्रस्ताव र थप स्थानीय तह फिर्ता नगरेसम्म एमालेले संसद् चल्न नदिने उनले बताए । निर्वाचन प्रभावित हुने किसिमले प्रधानमन्त्रीले राजीनामा दिएको आरोप लाउँदै उनले भने, कांग्रेस र माओवादीले म्याद राखेर प्रधानमन्त्री बन्ने सहमति गरेका छन्, एउटै निर्वाचनलाई २ सरकारबाट गराएर अलोकतान्त्रिक चरित्र प्रदर्शन गरिएको छ ।"
प्रचारमा जाने फुर्सदै छैन,"उनले बालबालिकाको हेरचाहदेखि खेतीपातीको सबै काम गर्नुपर्ने भएकाले राम्ररी प्रचारमा हिँड्न नसकेको बाध्यता सुनाइन् । महिला त्यसमा पनि दलित समुदायबाट उम्मेदवार हुँदा मतदाताले सहजै नपत्याउने र मत माग्दा पनि होच्याउने किसिमका शब्दको प्रयोग हुने गरेका कारण पनि प्रचार प्रसारमा जान नसकेको दलित महिलाको गुनासो छ । दलितले जिते नमस्कार गर्नुपर्छ भन्ने सोच समाजमा अहिले पनि कायम रहेको उनीहरू बताउँछन् । आर्थिक अभावका कारण पनि हामीहरू अन्य उम्मेदवारको जस्तो प्रचार गर्न सक्दैनांै, कांग्रेसबाट वडा सदस्य पदकी उम्मेदवार आशा सुनारले भनिन्, मतदाता पनि स्थानीय समस्या बुझ्नेभन्दा हुनेखाने र पैसा भएकैका पछि लाग्छन् । उम्मेदवारी टुंगो लागेकाहरू घरकै कार्यबोझले प्रचारमा हिँड्न सकेका छैनन् भने अझै टुंगो नलागेकाहरू भने अन्योलमै छन् । उनीहरू उम्मेदवारी पाइने हो वा होइन भन्ने अन्योलका कारण खुलेर प्रचार पनि गर्न सकिरहेका छैनन् । उक्त वडामा पनि कांग्रेस र माओवादी केन्द्रबाहेकका दलले वडा सदस्यहरूको टुंगो लगाइसकेको छैन । कुनै पार्टीले हिजोअस्ती मात्रै टुंगो लगायो । केहीले अझै छिनोफानो गरेका छैनन्, एमालेबाट वडा सदस्यमा दाबी गरिरहेकी मैना सुनारले भनिन्, अरूले दोहोर्याई तेहेर्याई घरदैलो गरिसके, हामीले कहिले प्रचार गर्ने ?"
राष्ट्र बैंकका भवन भत्काइँदै,"विज्ञहरूको सुझावका आधारमा भवन भत्काउनैपर्ने भए मात्र भत्काउन र त्यहाँ रहेका पुरातात्त्विका सामग्रीहरूको अधिकतम उपयोग गर्न सहरी विकास मन्त्रालय र पुरातत्त्व विभागलाई निर्देशन दिइएको पुनर्निर्माण प्राधिकरणका प्रमुख कार्यकारी अधिकृत गोविन्द पोखरलले बताए । विज्ञहरूको सुझावबिना भत्काउन पाइँदैन, उनले भने, सम्बन्धित निकायलाई सोहीअनुसारको निर्देशन दिएका छौं, उनले भने । साउनसम्म भत्काइसक्ने गरी ठेक्का दिइएको छ । तर, नयाँ बन्ने भवनको विस्तृत अध्ययन र लागत तय भइसकेको छैन । बालुवाटार र थापाथलीस्थित राष्ट्र बैंकका भवनहरू प्रबलीकरण (रेट्रोफिटिङ) गर्न सकिने अवस्था नभएकाले पुरातात्त्विक संरचना नबिग्रने गरी भत्काउन अनुमति दिइएको पुरातत्त्व विभागका महानिर्देशक भेषनारायण दाहालले जनाए । केशरमहल र सिंहदरबार प्रबलीकरण गर्न सकिने सुझाव प्राप्त भए पनि राष्ट्र बैंकका भवनहरू प्रबलीकरण गर्न सम्भव नभएकाले भत्काउन अनुमति दिएको उनले प्रस्ट्याए । पुराना काम लाग्ने कलात्मक वस्तुको अधिकतम उपयोग गर्न, उचाइ र अघिल्लो मोहडा पहिलेकै जस्तो हुने गरी भत्काउन अनुमति दिएका हौं, उनले भने, पुरातत्विक संरचना जोगाउने विषयमा सचेत छौं तर सम्भव नै नभएका कुरा गर भन्न मिल्दैन । तर, संसद्को लेखा समितिले भने भवन भत्काउने बारे तत्काल निर्णय नगर्न निर्देशन दिएको थियो । भवन बिक्रीसम्बन्धी कुनै निर्णय भए नभएको जानकारी पठाउन र निर्णय भएको भए उक्त निर्णय तत्कालै कार्यान्वयन नगराउन निर्देशानुसार अनुरोध छ, समितिको निर्देशनमा उल्लेख छ । भवन बिक्रीको विधि र प्रक्रियाबारे यथार्थ जानकारी प्राप्त गर्न उक्त निर्देशन दिइएको र बिहीबारसम्म राष्ट्र बैंकको जवाफ प्राप्त नभएको समितिका सचिव सुरेन्द्र आर्यालले बताए । भवन भत्काइएकोबारे जानकारी आएको छैन, के रहेछ तथ्य बुझेर प्रक्रिया अघि बढाउँछौं, उनले भने । सरकारले गत वर्षको नीति तथा कार्यक्रममार्फत राष्ट्र बैंकलगायत महत्त्वपूर्ण कार्यालय तथा भवन निर्माणको जिम्मा राष्ट्रिय पुनर्निर्माण प्राधिकरणलाई दिएको छ, राष्ट्र बैंकका डेपुटी गभर्नर चिन्तामणि सिवाकोटीले भने, प्राधिकरणले सहरी विकास मन्त्रालयलाई दिएको छ, त्यहीअन्तर्गतको आयोजना कार्यान्वयन इकाईले सबै काम अघि बढाएको हो । सरकारले निर्माणको जिम्मा प्राधिकरणलाई दिनुअघि नै राष्ट्र बैंकले पुरात्त्व विभागबाट पुरानो भवन भत्काएर नयाँ बनाउने अनुमति लिइसकेको र केही साताअघि पुन: दोस्रो पत्र पनि प्राप्त भएको उनले बताए ।०७२ वैशाखको विनाशकारी भूकम्पबाट बालुवाटार, थापाथली र सुन्धारास्थित ३ वटा भवनहरू भत्किँदा करिब साढे ३ अर्ब रुपैयाँ बराबरको क्षति भएको थियो । भूकम्पले सुन्धारा र थापाथलीस्थित ढुकुटी रहेको भवनमा पनि क्षति पुगेको थियो । बालुवाटार कार्यालयमा भूकम्पअघि नै नयाँ भवनमा ढुकुटी राखिएको छ । भूकम्पले त्यो भवनमा क्षति पुर्याएको थिएन । अहिले त्यही भवनमा गभर्नर, डेपुटी गभर्नर कार्यालय र प्रमुख विभाग छन् । हाल राष्ट्र बैंकले सुनचाँदीलगायत महत्त्वपूर्ण सम्पत्ति रहेको ढुकुटी बालुवाटारस्थित केन्द्रीय कार्यालय र नोट कोष तथा बैंकिङसम्बन्धी ढुकुटी थापाथलीमा राखेको छ । थापाथलीका अधिकांश भवन जीर्ण अवस्थामा छन् । राष्ट्र बैंकको योजनाअनुसार बालुवाटार र थापाथलीमा एकएक वटा ठूला र अत्याधुनिक भवन बनाइने बताइएको छ । ती भवन निर्माणका लागि आवश्यक पुँजी राष्ट्र बैंकले जुटाउनेछ ।"
उखु किसानले भुक्तानी पाएनन्,"इटहरी सुनसरीको बर्जु गाउँपालिकाको इस्र्टन सुगरमिलले उखुको भुक्तानी नदिएर किसानलाई हैरानी दिएको छ । मिलले ४ महिनाअघि उधारोमा लिएको उखुको भुक्तानी लिन किसानले बारम्बार तागेता गर्दासमेत नपाएका हुन् । अझै कहिले पाउने भन्ने निश्चित नहुँदा उनीहरूलाई चिन्ता थपिँदो छ । मिलले उखुबाट उत्पादन गरेको चिनी र मोलासिस दुवै बिक्री गरिसके पनि भुक्तानी नदिएको किसानको गुनासो छ । गढी गाउँपालिका ३ का परमेश्वर मेहतालाई उखु बिक्री गरेको ४ महिना बित्दा पनि मिलले भुक्तानी नदिएको बताए । उनले ५ सय ४५ टन उखु मिललाई ५ सय ३१ रुपैयाँका दरले बिक्री गरेका हुन् । उनले पाउनुपर्ने २ लाख ८९ हजार रुपैयाँ मिलले कहिले दिने निश्चित छैन ।खेतमा गहुँ छरिसकेका उनले मिलका प्रबन्धकले एक महिनाभित्रमा भुक्तानी दिने भनेपछि उखु लगाएका थिए । उनले भने, मिललाई विश्वास गरेर उखु लगायो, पछि धोका दिन्छ । मिलको व्यवहारले सुनसरी र मोरङका किसानले उखुबाली लगाउन नै छाडेको उनले सुनाए । उखु लगाउँदाको मल बिउ र जनको रकम तिर्न ऋण गरेर रकम ल्याउनुपर्छ, उनले दु:खेसो पोखे, तर, मिलले बिनाब्याज चारचार महिनासम्म भुक्तानी दिँदैन । अर्का किसान अशोक मेहताले पनि भुक्तानी नपाएको गुनासो पोखे । उनले भने, मिलको सहकारीबाट ऋण लिँदा हामीलाई लिएकै दिनदेखि ब्याज लिन्छ तर हाम्रो उखुको करोडौं भुक्तानी भने बिनाब्याज महिनौंसम्म मिलले चलाउँछ । अशोकले माघ महिनामै ४ सय क्विन्टल उखु मिललाई बिक्री गरेका थिए । उनले २ लाख १२ हजार रुपैयाँ भुक्तानी अझै पाएका छैनन् । उनले नयाँ बिरुवालाई गोडमेल, मलखाद र औषधिका लागि पैसा अभाव भए पनि मिलले भुक्तानी नदिएको बताए । छिटाहाका किसान रमानन्द मेहेताले आठ सय क्विन्टल उखु मिललाई बिक्री गरे । तर मिलले समयमा नै भुक्तानी दिएन । उनी मिलले भुक्तानी नदिएपछि अर्काे वर्ष फेरि खेतमा उखु लगाउने पक्षमा देखिँदैनन् । मिल व्यवस्थापनको लापरबाहीका कारण किसानले समयमा भुक्तानी नपाउँदा किसानले उखुको साटो गहुँ लगाउन थालेको उनले बताए । अमाहिबेल्हाका उखु किसान राम विलास मेहता मिलले किसानसँग गरेको सम्झौता उल्लंघन गरेको बताए । करिब १२ सय किसानको उखुको ३५ करोड रुपैयाँ भुक्तानी गर्न बाँकी रहेको छ । मिल प्रशासनका प्रमुख ताराचन्द चौधरीले पुरानो र नयाँ गरी ६३ करोड रुपैयाँ भुक्तानी गर्नुपर्नेमा क्रमश: मिलले ३३ करोड रुपैयाँ भुक्तानी गरिसकेको र बाँकी रहेको ३० करोड भुक्तानी गर्ने क्रममा रहेको बताए । उनले चिनी र मोलासिस विक्री भइरहेकाले सोही अनुपातमा भुक्तानी गरिने बताए ।"
नेपाली सेलिब्रेटीको रोजाइमा टाटाको कार,"काठमाडौं केही नेपाली सेलिब्रेटीहरूले टाटा कारहरू रोज्ने गरेका छन् । पछिल्लो समयमा पूर्व मिस नेपाल माल्भिका सुब्बाले टाटाको बोल्ट कार, नेपाल राष्ट्रिय फुटबल संघका पूर्वकप्तान हरि खडकाले टाटाको टियागो, नेपालकी चर्चित नायिका प्रियंका कार्कीले जेस्ट कार र राष्ट्रिय क्रिकेट टिमका उप कप्तान ज्ञानेन्द्र मल्लले पनि पनि टाटाकै जेस्ट कार खरिद गरेको कम्पनीको विज्ञप्तिमा उल्लेख छ । आकर्षक लुक, उत्कृष्ट पर्फमेन्स, माइलेज र स्टाइल, विलासी गाडीहरूको सम्झना ताजा गराउन कारण टाटोका जेस्ट, बोल्ट र टियागो कार नेपाली जनताको छनोटमा परेको दाबी कम्पनीको छ ।"
हुन्डाईको एक्सचेन्ज कार्यक्रम,"काठमाडौं हुन्डाई कम्पनीले नेपालका तीन सहरहरू विराटनगर, बुटवल, धनगढी र नारायणगढीस्थित आफ्नो सोरुममा तीनदिने एक्सचेन्ज कार्यक्रम सम्पन्न गरेको छ । कार्यक्रममा ग्राहकहरूको उल्लेख्य सहभागिता रहेको जारी विज्ञप्तिमा छ । कम्पनीको बिक्रेता लक्ष्मी इन्टरकन्टिनेन्टल प्रालिले कार्यक्रममार्फत ग्राहकहरूका लागि उत्कृष्ट एक्सचेन्ज योजना र आफ्नो सवारी साधन अभिवृद्धि गर्ने अवसर प्रदान गरेको थियो ।"
महिन्द्राको केयूभी १००को फ्री क्याम्प,"काठमाडौं महिन्द्रा कम्पनीले केयूभी १०० गाडीका लागि फ्री सर्भिस क्याम्पको आयोगना गरेको छ । उक्त क्याम्पमा गाडीको नि:शुल्क जाँच र सर्भिस गरिनुका साथै लुब्रिकेन्ट र स्पेयर पार्टसमा १५ प्रतिशत छुटसमेत दिएको जारी विज्ञप्तिमा छ । कम्पनीले जेठ ११ र १२ गते क्याम्पको आयोजना गरेको जनाएको छ । महिन्द्रा गाडीले युवाहरूलाई लक्षित गरी महिन्द्रा केयूभी १०० लाई लिभ योङ, लिभ फ्री भन्ने नारासहित नेपालमा गत वर्ष भित्र्याएको थियो ।"
यती एयरलाइन्सको एसडीजी सटल बस,काठमाडौं यती एयरलाइन्सले नेपालमा संयुक्त राष्ट्र संघसँगको सहकार्यमा सर्वसाधारणमा दिगो विकास लक्ष्यबारे सचेतना बढाउने उद्देश्यले बिहीबार अभियान सुरु गरेको छ । एयरलाइन्सले अभियानकै रूपमा १७ वटा उद्देश्यका साथ आफ्ना दुई नयाँ एयरपोट सटल बस सार्वजनिक गरेको छ । ह्यान्डी एसडीजी फ्लायर्स र लिफलेटसका साथ बस सञ्चालनमा ल्याएको जारी विज्ञप्तिमा छ ।
सनराइज क्यापिटलबाट कारोबार सुरु,"काठमाडौं सनराइज बैंकले एनआईडीसी क्यापिटल मार्केटस लिमिटेडलाई प्राप्ति गरेपश्चात् सनराइजको सहायक कम्पनी एनसीएम मर्चेन्ट बैंकिङ लिमिटेडको नामबाट मर्चेन्ट बैंकिङ सेवा प्रदान गर्दै आएकामा बुधबार विशेष साधारणसभाबाट कम्पनीको प्रबन्धपत्र तथा नियमावली संशोधनसहित पुँजी वृद्घि तथा नाम परिवर्तन गर्ने प्रस्ताव पारित भएबमोजिम कम्पनी रजिस्ट्रारको कार्यालयबाट स्वीकृत भई सनराइज क्यापिटल लिमिटेडको नामबाट कारोबार सुरु गरेको छ । कम्पनीले हाल मर्चेन्ट बैंकिङ कार्यअन्तर्गत सेयर निष्कासन तथा बिक्री प्रबन्धकको कार्य, सेयर रजिष्ट्रार कार्य तथा सेयर प्रत्याभूति कार्य गरी आएकामा भविष्यमा पोर्टफोलियो व्यवस्थापन गर्ने तथा सामूहिक लगानी कोष सञ्चालन गर्ने जनाएको छ । कम्पनीका तर्फबाट अध्यक्षका रूपमा रत्नराज्य ब्रजाचार्य तथा अरुण पराजुली र ईश्वरकुमार पाठक सञ्चालकका रूपमा रहने जारी विज्ञप्तिमा छ ।"
माछापुच्छ्रेको परासी शाखा सञ्चालनमा,"काठमाडौं माछापुच्छ्रे बैंक लिमिटेडले परासी शाखालाई महेशपुरचोकस्थित नयाँ भवनमा स्थानान्तरण गरेको छ । नयाँ सुविधा सम्पन्न भवनबाट बैंकले ग्राहकहरूलाइ कर्जा, निक्षेपलगायतका सम्पूर्ण बैंकिङ सुविधा उपलब्ध गराएको जनाएको छ । यसका साथै २४ घण्टा नै रकम झिक्न सकिने आफ्नै एटीएमको सुविधासमेत उपलब्ध गराएको जारी विज्ञप्तिमा छ ।"
मोबाइल रिचार्ज गर्दा क्यासब्याक,काठमाडौं ग्लोबल की टेक्नोलोजीले बजारमा ल्याएको मोबाइल एप्स रिचार्जर मार्फत मोबाइल रिचार्ज गर्दा सोही बराबर क्यास ब्याक पाइने योजना ल्याएको छ । यो क्यासब्याकमार्फत जम्मा भएको रकम सपिङमा खर्च गर्न सकिने जारी विज्ञप्तिमा छ। एन्ड्रोइडको प्ले स्टोरमा र आईओएसमा उपलब्ध यो एप छोटो अवधिमै २५ हजारभन्दा बढीले डाउनलोड गरिसकेको दाबी कम्पनीको छ ।
सिद्धार्थको शाखा टाँडीमा,काठमाडौं सिद्घार्थ बैंकले चितवनको टाँडीमा आफ्नो शाखा कार्यालयको उद्घाटन गरेको छ । शाखाको उद्घाटन बैंकका सञ्चालक महेशप्रसाद पोख्रेल र भगत विष्टले संयुक्त रूपमा गरेको जारी विज्ञप्तिमा छ । शाखामार्फत सम्पूर्ण बैंकिङ सेवाका साथमा एटीएम सेवा पनि उपलब्ध हुने जनाइएको छ।
नि:शुल्क आस्वा सेवा,"काठमाडौं एनसीसी बैंकले आफ्ना ग्राहकहरूलाई नि:शुल्क आस्वा सेवा दिने भएको छ । बैंकले यसअघिदेखि नै ९६ शाखाबाट यस प्रणालीअन्तर्गत धितोपत्रको सार्वजनिक निष्कासन भएको समयमा ग्राहकलाई धितोपत्र खरिदसम्बन्धी दरखास्त फाराम संकलन र सेवा दिँदै आएको जनाएको छ । यसैगरी मुक्तिनाथ विकास बैंकले पनि नि:शुल्क आस्वा सेवा प्रदान गर्ने जनाएको छ । बैंकले ग्राहकलाई अधिकतम प्रतिफल प्राप्त हुने गरी सुपरप्रिमियम बचतमा ८ प्रतिशत, सेमिफिक्स डिपोजिटमा ९ प्रतिशत र एकवर्षे मुद्दतीमा १२५० प्रतिशत ब्याजदर उपलब्ध रहेको जनाएको छ ।"
लेनोभोको क्यास ब्याक अफर,"काठमाडौं लेनोभो स्मार्ट फोनले ग्राहकका लागि मनसुन अफर क्यास ब्याक योजना ल्याएको छ । जेठ १२ देखि ३१ असारसम्मका लागि ल्याएको यो अफरअन्तर्गत ग्राहकले लेनोभो स्मार्ट फोनको खरिदमा नगद फिर्ता पाउन सक्ने जारी विज्ञप्तिमा छ । कम्पनीका अनुसार लेनोभोका थप तीन नयाँ स्मार्ट फोनहरू भिबे के ६ नोट (क्यास ब्याक एक हजार), भिबे पी १ टर्बो (क्यास ब्याक एक हजार) र ए ६६०० (क्यास ब्याक पाँच सय) रहेको छ ।"
सिभिलको नयाँ योजना,काठमाडौं सिभिल बैंकले ग्राहकका लागि सिभिल बैंक खुसीका योजना ल्याएको छ । यो योजनाअन्तर्गत नौमहिने मुद्दतीमा १२ दशमलव ७५ प्रतिशत र ६ महिने मुद्दतीमा १२ दशमलव २५ प्रतिशत वार्षिक ब्याजदर प्रदान गरिने जारी विज्ञप्तिमा छ । साथै बचत खातामा ८२५ प्रतिशतसम्मको वार्षिक ब्याजदर र आस्वा सेवा नि:शुल्क गरिने बैंकले जनाएको छ ।
छड कारखाना खोल्ने तयारी,"पोखरा नेपालमा फलामे छडको मेसिन प्लान्ट स्थापना गर्न भारतीय कामधेनु समूहले अध्ययन थालेको छ । कामधेनुको केटू स्टिल लिमिटेडका महाप्रबन्धक एसबी शर्माका अनुसार समूहले नेपालमा केटू टीएमटी बारको प्लान्ट वीरगन्ज आसपासको क्षेत्रमा खोल्न खोजेको हो । कामधेनु समूहले भारतमा फलामे छड र डेरीसम्बन्धी व्यवसाय सञ्चालन गर्दै आएको छ । नेपालमा उसले फलामे छडको प्लान्ट स्थापना गर्ने भएको हो । महाप्रबन्धक शर्माले भने, छिट्टै हामी नेपालमा पनि केटू टीएमटी बारको प्लान्ट खोल्दै छौं। प्रारम्भिक लागत ५ अर्ब रुपैयाँ रहने गरी प्लान्ट खोल्न वीरगन्ज आसपासको क्षेत्रमा अध्ययन भइरहेको उनले बताए । भारतमा विभिन्न स्थानमा कामधेनुको ७० प्लान्ट छन्, केटूका २२ वटा छन्, उनले भने, नेपालमा रहेका कारखानाको उत्पादन बजार मागका हिसाबले कमी भएको बुझिएको छ ।"
सर्वदलीय समर्थन खोजिँदै,"चार किल्ला गरिसकिएको तर मुआब्जा वितरण हुन नसकेको अवस्था दर्साउँदै पर्यटनमन्त्री जितेन्द्रनारायण देवले बिहीबार संसद्को अन्तर्राष्टिय सम्बन्ध तथा श्रम समितिमा निर्णयबारे शीर्ष तहका नेता सम्मिलित बैठक आवश्यक रहेको बताएका हुन् । राष्ट्रिय गौरवको सूचीमा राखिएको आयोजनाको प्रगति न्यून रहेको उल्लेख गर्दै यसै महिनाभित्र सबै दलका नेताहरूलाई डाकेर बैठक गरिने उनले बताए । आफू पर्यटनमन्त्री भई जिम्मेवारीमा आएपछि मन्त्रालय मातहतका राष्ट्रिय कार्यक्रमहरूमा अत्यधिक दलीय प्रभाव परिरहेको बताउँदै उनले शीर्ष नेताहरूबीच अन्तरक्रिया गरेर मात्रै निजगढ विमानस्थललगायतका परियोजनाको काम अघि बढाउने बताए । परियोजना आसपासका जनता विभिन्न दलबाट गाइडेड भएको र त्यसैअनुसार सहयोग नगरिरहेकाले राजधानीमा शीर्ष तहको बैठक आवश्यक रहेको मन्त्रीले बताए । नागरिक उड्डयन प्राधिकरणका महानिर्देशक संजीव गौतमले उक्त बैठकमा परियोजना प्रभावित क्षेत्रमा पर्ने तीनवटा बस्तीलाई कुन मोडलमा व्यवस्थापन गर्ने ? बारे दलहरूसँगको छलफलबाट टुंग्याउने बताए । हालको अनुमानअनुसार विमानस्थल बनाउँदा १ हजार ४ सय ९४ घर विस्थापित हुनेछन् । त्यहाँको कुल जनसंख्या ७ हजार ४ सय ८७ छ । उक्त बस्तीलाई अन्यत्र सार्न प्राधिकरणले चारवटा मोडलको परिकल्पना गरेको छ । यस वर्ष सरकारले त्यहाँका स्थानीयलाई जग्गाको मुआब्जा दिन १ अर्ब बजेट बिनियोजन गरेको थियो । तर, २० जनाले मात्रै दर्खास्त दिएको प्राधिकरणले जनाएको छ । मन्त्री देवले सरकारले विमानस्थलबाहिरको सडक निर्माणको जिम्मा नेपाली सेनालाई दिलाउने निर्णय गरिसकेकाले सक्दो चाँडो सेना पठाउन सरकारलाई आग्रह गर्ने बताए । यसैबीच निजगढ विमानस्थलको विस्तृत अध्ययन प्रतिवेदन तयार पार्ने कोरियन कम्पनी एलएमडब्लूले दाबी गरेको रकम दिलाउनेबारे चाँडै स्वतन्त्र लेखापरीक्षकबाट टुंग्याइने भएको छ । उक्त कम्पनीलाई तोकिएको रकम दिएर डीपीआर लिने तयारीमा सरकार छ । पर्यटनमन्त्री देवले उक्त कम्पनीले ६७ करोड माग दाबी गर्दै धम्क्याउने गरेको बताए । एलएमडब्लू अन्तर्राष्ट्रिय अदालतमा पुग्यो भने नेपालकै बद्नाम हुनेछ, त्यसैले उसले दाबी गरेको रकममा लेखापरीक्षण गराउँदै जेठभित्रै टुंग्याउने सोचमा छौं, समितिमा मन्त्री देवले भने । प्राधिकरणले यसबाहेक परियोजनाका लागि दक्ष जनशक्ति अभाव, ठोस नीतिगत व्यवस्था नहुनु, जग्गाधनीहरू मुआब्जा लिन नआउने, वनको जग्गा प्राधिकरणको स्वामित्वमा नआएको, जंगल कटान हुन नसकेकोलगायत समस्या रहेको मन्त्रालयको भनाइ थियो । समितिले भने चाँडै निर्माण योजना र ढाँचा टुंग्याउँदै निर्माण कार्य थाल्न निर्देशन दिएको थियो ।"
लुम्बिनीलाई सडक सञ्जालले जोड्दै,"बुटवल रूपन्देहीस्थित देवदह र लुम्बिनी जोड्ने सडकको निर्माण थालिएको छ । देवदहको शीतलनगर हुँदै शिवपुर मणिग्राम, मोतीपुर, फसाटिकर, सूर्यपुरादेखि लुम्बिनीसम्मको ४२ किलोमिटर सडकले पर्यटकलाई आवतजावतमा सहता ल्याउने भएकाले सुरु गरिएको हो । बुद्धको मावली देवदहलाई सीधै लुम्बिनीसँग जोड्न सडक बनिरहेको छ । हालसम्म ३४ प्रतिशत काम सकिएको जनाइएको छ ।एक्पोर्टइम्पोर्ट बैंक अफ इन्डिया को ऋण सहयोगमा ट्रयाक मात्रै खोलिएकामा २ लेनको सडक बन्न थालेको हो । सन् २०१४ मा ५९ करोड ८० लाख ९९ हजार लागतमा सडक निर्माण सुरु भएको थियो । सडक नभएका कारण देवदहमा पर्यटक जान मान्दैनन्, लुम्बिनी होटल व्यवसायी संघ महासचिव लीलामणि पौडेलले भने, सडक बनेपछि लुम्बिनी आउने पर्यटकलाई देवदह पठाउन सहज हुनेछ ।बुद्ध जन्मस्थलको महिमा बढ्दै जाँदा बुद्धका महत्त्वपूर्ण घटना जोडिएका आसपासका क्षेत्रप्रति पनि बौद्धमार्गीको चासो र आकर्षण बढ्दै गएको छ । लुम्बिनी आउने धार्मिकबाहेकलाई अन्य पर्यटकीय क्षेत्रमा पुर्याउन सहज सडक सञ्जाल र पूर्वाधार अभाव छ । लुम्बिनी आउने पर्यटकलाई घुम्न निस्कने ठाउँको अभाव छ । उनीहरूको बसाइ अवधि बढाउन पछिल्लो समयमा आसपासका केन्द्रसँग धमाधम सडक सञ्जालले लुम्बिनी जोडिँदै छ । त्यसको अर्को उदाहरण हो, पश्चिमाञ्चलको व्यापारिक केन्द्र बुटवलबाट सीधै बुद्ध जन्मस्थल लुम्बिनी जोड्ने पर्यटन मार्ग ।मुलुकको पश्चिम क्षेत्रबाट आउनेलाई लुम्बिनी आउजाउका लागि २ अर्बको लगानीमा चार लेनको बेलबासबेथरी पर्यटन मार्ग निर्माण सुरु भएको हो । सडक डिभिजन सडक कार्यालय बुटवलले ३ वर्षभित्रमा सक्ने लक्ष्य लिएको छ । १ अर्ब २८ करोड रुपैयाँमा सडक ठेक्का भइसकेको छ । चार लेनको सडकको बीचमा नहर हुने छ । बेलबासबेथरी २१ किमि लामो सडकको विस्तारले बुटवल र लुम्बिनीबीचको दूरी ८ किमि घट्नेछ । लुम्बिनी आवतजावतको सडक भएकाले यसलाई देशकै नमुना पर्यटकीय मार्गका रूपमा विकास गरिँदै छ, डिभिजन कार्यालय बुटवल प्रमुख मेघराज मरासिनीले भने, धार्मिक तथा पुरातात्त्विक महत्त्व बढाउन २ वर्षअघिदेखि १ सय ५७ किलोमिटर क्षेत्रलाई वृहत्तर लुम्बिनी क्षेत्र कायम गरिएको छ । रूपन्देही, नवलपरासी र कपिलवस्तुलाई समेटेर विकास तथा प्रचार गर्ने र शान्ति सहर बनाउने योजना छ । लुम्बिनीलाई टुरिजम हबका रूपमा विकास गर्न १० वर्षे कार्यक्रमसहितको व्यवस्थित पर्यटन योजना बनेको छ । योजनाकै सहयोगीका रूपमा विभिन्न बजार र नाकाबाट लुम्बिनी जोड्ने सडक निर्माण भएका हुन् । लुम्बिनीबाट भैरहवा जोड्ने सडक ४ लेनको बन्दै छ । लुम्बिनीबाट तौलिहवा तथा तिलौराकोट जोड्ने सडक २ लेनको बन्दै छ । बुद्ध परिपथ जोड्ने सडकलाई अन्तर्राष्ट्रिय मापदण्डको बनाई पर्यटन पर्वद्धन गर्न भन्दै सडक स्तरोन्नति थालिएको हो । एसीयाली विकास बैंकको सहयोगमा २ अर्ब १५ करोड रुपैयाँ लागतमा सडक निर्माण थालिएको हो । ३ वर्षभित्रमा सडक निर्माण सक्ने योजना छ । भैरहवाबाट लुम्बिनी हुँदै तौलिहवा जोड्ने सडकको लम्बाइ झन्डै ४७ किलोमिटर छ । आन्तरिक पर्यटकलाई लक्षित गरी पश्चिमको सैनामैनालाई लुम्बिनीसँग जोड्ने सडक निर्माणसमेत थालिएको छ । पूर्वपश्चिम राजमार्गको रामापुरबाट लुम्बिनी जोड्ने दुई लेनको सडक निर्माण अघि बढेको छ । १८ किलोमिटर लम्बाइको रामापुरलुम्बिनी सडकमध्ये १० किमि डिभिजन सडकले विस्तार गर्ने भएको छ । सैनामैनाकै मुर्गिया बजारदेखि लुम्बिनी जोड्ने सडकको विस्तार तथा पक्की काम पनि सुरु भएको छ । भैरहवामा अन्तर्राष्ट्रिय विमानस्थल निर्माणपछि वार्षिक २० लाख पर्यटक भित्र्याउने राज्यको योजना छ ।"
कर नतिर्नेलाई फोनबाट ताकेता,"पर्सा यहाँस्थित आन्तरिक राजस्व कार्यालयका एक नायब सुब्बाको दैनिकी फोन गरेरै बित्छ । तर, व्यक्तिगत कामका लागि होइन । दिनहुँ फोनमार्फत जिल्लास्थित करदातालाई बक्यौता कर तिर्न ताकेता गर्छन् । कार्यालयले यस प्रयोजनका लागि एउटा छुट्टै फोन लाइन जडान गरेको छ । यसरी ताकेका गर्दा कर छल्ने कम भएका छन् । कार्यालयका प्रमुख कर अधिकृत ताराप्रसाद भुसाल ५ लाख रुपैयाँभन्दा बढी कर बक्यौता राखेर सम्पर्कविहीन रहेका करदातालाई प्रत्यक्ष रूपमा ताकेता गर्ने गरिएको बताउँछन् । यस्तो जुक्तिको परिणाम पनि राम्रै आइरहेको दाबी उनी गर्छन् । फोनबाट सम्पर्कमा आएकामध्ये केही करदाता कार्यालयमा आउने गरेका छन् । तीमध्ये केहीले बक्यौता करबारे जानकारी लिएर जाने, केहीले बुझाउने समेत गरेको भुसाल बताउँछन् । कर बक्यौता राख्ने करदातालाई कार्यालयमा बोलाउने अनेक प्रयास असफल भएपछि यो तरिका अपनाइएको उनले बताए । हाम्रो एउटा जनशक्तिको दैनिकी नै यही भएको छ, उनले भने, तर, परिणाम सकारात्मक आएकाले यो कामलाई निरन्तरता दिएका छौं । यसरी कर बक्यौता राख्ने करदातालाई पहिले फोन गर्ने, त्यसपछि सम्बन्धित करदाताको व्यावसायिक प्रतिष्ठानमा जाने गरिएको उनले बताए । त्यहाँ पनि नभेटिए व्यवसायीको घर ठेगानामै पत्र काट्ने र त्यति गर्दा पनि नटेरे जिल्ला प्रशासन तथा सम्बन्धित स्थानीय निकायमार्फत त्यस्ता करदातालाई सम्पर्कमा ल्याउने प्रयास भइरहेको उनले बताए । कार्यालयमा ५ लाख रुपैयाँभन्दा बढी कर बक्यौता राख्ने धेरै करदाताले आफ्नो व्यावसायिक प्रतिष्ठान दर्ता गरेदेखि नै विवरण बुझाएका छैनन् । केहीले भने धेरै कर बाँकी राखेका छन् । कार्यालयमा कुल ७ हजार करदाता मूल्य अभिवृद्धि करमा दर्ता भएकामा तीमध्ये २० प्रतिशतभन्दा बढी यस्ता खराब करदाता छन् । त्यसैगरी आयकरमा २३ हजार करदाता दर्ता रहेकामा तीमध्ये २५ देखि ३० प्रतिशत करदाता यस्ता प्रकृतिका छन् ।सबै जुक्ति निकाल्दा पनि कर तिर्न नआउने करदातालाई पहिचान गर्न तिम्रो करदाता पहिचान गर कार्यक्रमसमेत सञ्चालन गरिएको भुसालले बताए । अब कार्यालयमा व्यवसाय दर्ता गर्न आउने व्यवसायीको नातागोता, करकुटुम्ब, छरछिमेकीको मोबाइल नम्बर र इमेल आईडीसमेत लिने गरिएको छ । करिब ९ सय करदातालाई यसरी अपडेट गरेका छौं, उनले भने, यसबाट भविष्यमा धेरै सहज हुन्छ ।"
मकै उत्पादनमा पाल्पा आत्मनिर्भर,"पाल्पा जिल्ला मकै उत्पादनमा आत्मनिर्भर बनेको कृषि विकास कार्यालयले जनाएको छ । कार्यालयका अनुसार दैनिक उपभोग गर्नेबाहेक यहाँ फलेको मकै बिउ खोटाङ, पर्वत, स्याङजा, लमजुङ, गोरखा, अर्घाखाँचीलगायत जिल्लामा पठाइने गरिएको छ । जिल्लाको लेकदेखि बेंसीसम्मका अधिकांश खेतीयोग्य जमिनमा मकैको खेती हुन्छ।कार्यालयका अनुसार २१ हजार ५ सय ६४ हेक्टर जमिनमा हुने खेतीबाट उन्नत जातको बिउ ६५ टन उत्पादन भएको छ । जिल्लाभित्र झन्डै २० हजार टन खपत हुन्छ । मकै खेतीमा सिँचाइ, समयमै रोग किराको नियन्त्रण, असल मूल बिउ र आवश्यक मलको प्रबन्ध गर्न सके जिल्लामा कृषकले मकैबाट राम्रो आम्दानी लिन सक्ने कृषिले जनाएको छ । खोटाङ, पर्वत, स्याङजा, लमजुङ, गोरखा, अर्घाखाँचीलगायत जिल्लामा यहाँ उत्पादित बिउ बिक्री गरिन्छ । जिल्लामा खपत हुन नसकेपछि ४५ टन मकै बिउ बाहिरी जिल्लामा पठाइएको छ । जसले कृषकलाई थप मकै बिउ उत्पादनमा उत्साह बढेको छ। गत वर्ष २१ टन मकै बिउ बाहिर जिल्लामा पठाउन सफल भएको थियो । जिल्लालाई आवश्यक खपत भइसकेपछि मात्रै मकै बिउ बाहिर पठाउने गरिएको जिल्ला कृषिले जनाएको छ । कृषि विकास कार्यालय, पहाडी मकैबाली अनुसन्धान परियोजना, राष्ट्रिय बिउबिजन कम्पनीको सक्रियताले मकैको बिउ जिल्लामा दुई वर्षयता उत्पादनमा वृद्धि भएसंँगै बाहिर जिल्लामा समेत बिक्री गर्न थालिएको छ । उन्नत जातको मकै बिउ उत्पादन गर्न सहकारी र समूह सक्रिय भएका छन् । बाहिर जिल्लामा बिक्री गर्न थालेपछि किसान उत्साहित भएका वरिष्ठ कृषि विकास अधिकृत किशोरमान श्रेष्ठले बताए । मूल बिउ उत्पादनमा किसानसँग हामी पनि सहयोगी बनेका छौं, उनले भने ।पोखराथोकस्थित तिलोत्तमा र शिवशक्ति, ठिमुरेको रिब्दीकोट, तानसेनको पीपलटारी, मदनपोखराको कलंकीदेवी कृषि सहकारी संस्थाले उन्नतजातको मकैको बिउ उत्पादन गर्दै आएका छन् । यस्तै कुखुमखोलाको जनहित, भैरवस्थानको भैरव महिला, चिर्तुङधाराको वरपीपल, खस्यौलीको राधाकृष्ण, चिदीपानीको मौलाथर मकै उत्पादक कृषक समूहले बिउ उत्पादन गर्छन् । जिल्लामा समूह गठन गरेर सबै गाविसमा उन्नत जातको मकैको बिउ लगाउन थालेका छन्, अधिकृत श्रेष्ठले भने, बिउ बिक्री हुन्छ भन्ने थाहा पाएपछि उत्पादनमा समेत तत्परता देखिएको छ । जिल्लामा बढी मात्रामा मनकामना ३ मकै उत्पादन हुन्छ । यसबाहेक पोसिलो, देउती, अरुण २, रामपुर कम्पोजिट जस्ता उन्नत जातको बिउ उत्पादन हुँदै आएको छ । बिउ उत्पादक समन्वय समितिका अध्यक्ष लेखनाथ गैरेका अनुसार सरकारी तथा गैरसरकारी क्षेत्रबाट बिउ उत्पादनका साथै बजारीकरणमा सुनिश्चितताको सुरुवात भएकाले कृषकमा थप हौसला मिलेको बताए ।"
८ महिने ग्रासरुट लिग हुने,"आठ महिना सञ्चालन हुनेयू१०, यू१३ मा १६१६ टिमदुई एकेडेमी र १४ स्कुलका ४८० खेलाडीखेल सार्वजनिक विदाका दिन हुनेएक टिमले ३० खेल खेल्ने"
प्राण भरिदिए मोउरिन्होले,"स्टकहोम युरोपा लिग जिताएर जोसे मोउरिन्होले म्यानचेस्टर युनाइटेडमा केही विजयभाव पुन:स्थापन गरेका छन् । बुधबार रातको अन्तिम खेलअघि उनको युनाइटेड यात्राबारे विश्लेषण गर्न सजिलो थिएन । यो सिजन ओल्ड ट्राफोर्डमा खासै हेर्नयोग्य फुटबल देखिएन । २३ खेलको अविजित यात्राका बाबजुद पनि मोउरिन्होले प्रिमियर लिगमा छैटौं स्थानमा चित्त बुझाउनुपर्यो। यद्यपि युनाइटेडलाई माउरिन्होले लिग कप र युरोपा कप दिलाए । युरोपा लिगको सफलताले च्याम्पियन्स लिगमा समेत म्यानचेस्टरको स्थान पक्का भयो । यी सब कारण सन् २०१३ मा एलेक्स फर्गुसन निवृत्त भएपछि हराएको युनाइटेडको तेजलाई केही न केही फिर्ता गर्न उनी सफल भए । प्रिमियर लिगमा दोस्रो, तेस्रो वा चौथो जे भए पनि के मतलब ? युनाइटेडले दुईटा उपाधि जितिहाल्यो, युनाइटेडबाट करिअर सुरु गरेका लेस्टर सिटीका पूर्व मिडफिल्डर रोबी स्याभेजले बीबीसीसँग भने । मोउरिन्होले युनाइटेडसँगको आफ्नो पहिलो सिजनलाई व्यवस्थापकका रूपमा अहिलेसम्मकै सबैभन्दा कठिन समयमा चित्रण गरेका छन् । उनी पछिल्ला साता निकै चिढिने र गनगने देखिएका छन् । उनी झगडालु मुड र उदासी चेहरामा देखिन्छन् । बुधबार युरोपा लिग फाइनलमा एजाक्समाथि २० को नतिजा निकालेपछि चाहिँ उनले पुनर्जन्म लिएबराबरै देखियो। स्टकहोमको फ्रेन्ड्स एरेनाको टचलाइनमा उनी एक्कासि आह्लादित देखिए । उनी आफ्ना छोरा बोकेर मैदानमा छिरे । उनलाई प्रशिक्षक टिमले बोकेर हावामा उफार्यो । साथै उनले केही उत्तेजक हाउभाउ पनि देखाए । मोउरिन्होले युनाइटेडका फ्यानहरूलाई चार औंला देखाए । जुन उनले हालसम्म जितेका चार मुख्य युरोपेली उपाधितर्फ इंगित थियो । उनले प्रेसतर्फ फर्कंदै चोरी औंला सोझ्याए, यसको भनाइ थियो कि : म अझै नम्बर एक हुँ । पोस्टम्याच कन्फेरेन्समा उनले सदाझैं ओठ लेप्य्राए र आफ्ना विरोधीहरूलाई व्यंग्य गर्न पनि भ्याए । यिनै मोउरिन्हो एक समय युनाइटेड फ्यानका लागि सबैभन्दा ठूला दुश्मनबराबर थिए । तर डेभिड मोयाज र लुइस भान गालको असफल कार्यकालपछि युनाइटेड फ्यानहरूले मोउरिन्होलाई नै अपनाए ।स्टकहोमको त्यो साँझ निकै भावनात्मक मुडमा थियो । खास गरी म्यानचेस्टर एरेनामा सोमबार भएको आतंककारी हमलाले युनाइटेड समर्थकहरू निकै मर्माहत थिए । ५४ वर्षीय माउरिन्होले आफू केही क्षण फुटबलबाट आराम लिने मुडमा रहेको पनि बताए । तर युनाइटेडलाई आफूले कहिल्यै नविर्सने पनि उल्लेख गरे । गोलरक्षक डेभिड डी जिया यतिखेर मोउरिन्होको पूर्व क्लब रियल म्याड्रिडसँग जोडिन थालेका छन् । साथै भेट्रान मिडफिल्डर माइकल क्यारिक र क्लब कप्तान वायने रोनीले युनाइटेडका लागि अन्तिम खेलहरू खेलेका हुनसक्छन् । रोनी एजाक्सविरुद्ध उत्तराद्र्धमा मात्र मैदान प्रवेश गरे । मोउरिन्होले आफू रोनीलाई क्लवमै राख्न इच्छुक रहेको बताएका छन् तर क्लबका कीर्तिमान गोलकर्ता पर्याप्त खेल्ने समय नपाएकामा निराश देखिएका छन् । चोटका कारण जाल्टन इब्राहिमोभिच असामयिक रूपमै थन्केका कारण युनाइटेड अब नयाँ स्ट्राइकर भित्र्याउन चाहन्छ । अब युनाइटेडको बाटो तताउने बहुसम्भाव्य खेलाडी हुन् एट्लेटिको म्याड्रिडका स्टार एन्टोनियो ग्रिजम्यान । क्लबका कार्यकारी उपाध्यक्षसँग मेरो सूची छ । थप साढे २ महिनाका लागि म केके चाहन्छु भन्ने उहाँलाई थाहा छ, मोउरिन्होले भने । मोउरिन्होले प्राय क्लबहरूमा दोस्रो सिजनमा गएर सफलता प्राप्त गरेको देखिन्छ । सन् २०१७१८ को सिजनमा पनि यही हुनसक्छ । उनको लक्ष्य चौथो प्रिमियर लिग उपाधि र तेस्रो च्याम्पियन्स लिग ट्रफी हो । यो सिजनमा युनाइटेडले विजेता चेल्सीभन्दा २४ अंक कम ल्यायो । रक्षक क्रिस स्मलिङको भनाइमा क्लबको पहिलो युरोपा लिग सफलताले खेलाडीको आकांक्षा अब चुलिएको छ । कसलाई के थाहा, हामी अर्को सिजन के गर्न सक्छौं भनेर, उनले भने ।"
एपीएफको सहभागिता अन्योल,"काठमाडौं प्रधानमन्त्री कप राष्ट्रिय क्रिकेट प्रतियोगितामा नेपाल एपीएफ क्लबको सहभागिता अनिश्चित बनेको छ । नेपाली क्रिकेटको सर्वाधिक धनराशिको वान डे प्रतियोगिता मंगलबार सुरु भएको थियो । निर्धारित तालिकाअनुसार दाबेदार मानिएको एपीएफले सोमबार पश्चिमाञ्चलसँग आफ्नो पहिलो खेल खेल्ने कार्यक्रम छ । सशस्त्र प्रहरी बलले कन्ट्रयाक्ट मा रहेका खेलाडीलाई अब नराख्ने भएपछि नेपाली खेलकुद प्रभावित हुँदा प्रधानमन्त्री कपमा सहभागिता पनि अनिश्चित बनेको हो । नेपाल एपीएफ क्लबमा झन्डै ५० खेलाडी कन्ट्रयाक्टमा छन् । नयाँ वर्षसँगै भर्ती भएर आएका खेलाडीमात्र क्लबबाट खेलाउने एपीएफले नीति बनाएको छ । एपीएफको क्रिकेट टोलीमा भुवन कार्की, यज्ञमान कुमाल र प्रदीप ऐरीमात्र भर्ना भई जागिरे खेलाडीमा खेलिरहेका छन् । एपीएफको क्रिकेट टोलीका १७ मध्ये अन्य खेलाडी कन्ट्रयाक्ट मा रहेर खेल्दै आएका छन् । त्यसमा राष्ट्रिय टोलीका कप्तान पारस खड्का अमेरिका छन् । उनले जारी प्रतियोगिता खेल्ने छैनन् । त्यस्तै अस्वस्थताका कारण करण केसीको पनि प्रधानमन्त्री कपमा सहभागिता छैन ।सशस्त्र प्रहरी बलभित्र परामर्श समिति छ, उसले कन्ट्रयाक्ट खेलाडी नराख्नू भनेर निर्णय गरेको छ, खेलकुद विभाग हेर्ने सशस्त्रका प्रहरी उपरीक्षक लक्ष्मण सिंहले बिहीबार कान्तिपुरसँग भने, हामीसँग झन्डै ५० कन्ट्रयाक्ट खेलाडी छन् । उनीहरूको पारिश्रमिक झन्डै ७० लाख रुपैयाँ छ । क्लबको आम्दानी कम र खर्च बढी छ । त्यो अनुसार हामीलाई बजेटमा पनि समस्या छ ।सशस्त्रको हलचोक मैदान, क्लबको इन्डोर हल भाडा, सदस्यता शुल्क र अक्षय कोषको ब्याज क्लबको आम्दानी स्रोत हो । विभिन्न खेलका लागि कन्ट्रयाक्टमा लिएका खेलाडीलाई एपीएफले मासिक १० देखि २० हजारसम्म पारिश्रमिक दिँदै आएको छ । क्रिकेटमा वर्षमा एउटा मात्र प्रतियोगिता खेल्नुपर्ने र प्रायोजक नपाउँदा पनि गाह्रो भएको सिंह बताउँछन् । उनले कन्ट्रयाक्टमा लिएका आफ्ना खेलाडीलाई चैतसम्मको पारिश्रमिक उपलब्ध गराइसकेको बताए । उनले भने, प्रधानमन्त्री कपका लागि हामीले क्लब दर्ता गरिसकेका छौं र हामी प्रतिस्पर्धा पनि गर्दै छ । यसमा खेलाडीसँग सहमति पनि भइसकेको छ । कन्ट्रयाक्ट खेलाडी नराख्ने भएका कारण केही अन्योल बनेको हो । हामीले क्रिकेट खेलाडीका लागि केही विकल्प दिएका छौं, त्यसमा उहाँहरू सहमत भएर खेल्नुहुन्छ भन्ने हाम्रो विश्वास हो ।उनका अनुसार प्रधानमन्त्री कप खेल्न प्रायोजकको खोजी भइरहेको छ । प्रधानमन्त्री कपको पुरस्कार राशिमा विजेतालाई २० लाख र उपविजेतालाई १० लाख छ । हामीले खेलाडीलाई हटाउन खोजेका हौइनौं, उहाँहरूले कसरी बुझ्नुभयो थाहा भएन, सिंहले भने, विजेता भएमा पुरस्कार राशि खेलाडीले नै राख्नु अर्थात एउटा प्रतियोगिताको म्याच फी मात्र लिएर खेल्नु, प्रायोजक आएमा त्यो रकम पनि खेलाडीले नै राख्नु भनेर हामीले केही विकल्प दिएका छौं, खेलाडीले यसलाई मानेर खेल्छन् होला ।सिंहले उमेरको हदबन्दी ननाघेका खेलाडीलाई भर्नामा आउन आग्रह गरेको जनाए । धेरै अन्तर्राष्ट्रिय खेलाडी छन् हाम्रो क्रिकेट टिममा । उनीहरूलाई भर्ना प्रकृयामा आउन अप्ठ्यारो लागेको पाएका छौं । उमेरको हदले भ्याएका केही खेलाडी छन् भने उनीहरूलाई हामी भर्ना प्रकृयामा स्वागत गर्दर्छौ, उनले भने । तर केही खेलाडीले भने यस्तो अनिश्चित वातावरणमा खेल्न गाह्रो हुने जनाएका छन् । एपीएफले २०६७ सालमा काठमाडौंमा मदन भण्डारी स्मृति कप क्रिकेटदेखि सहभागिता जनाउँदै आएको छ । सोही वर्ष धनगढीमा भएको छैटौं राष्ट्रिय खेलकुदमा एपीएफले पुरुष र महिला क्रिकेट दुवैमा स्वर्ण जितेको थियो । पुरुष क्रिकेटले गत वर्ष पूर्वाञ्चलमा भएको फाइनलमा त्रिभुवन आर्मी क्लबलाई पराजित गरी स्वर्ण पदक रक्षा गरेको हो । एपीएफबाट राष्ट्रिय टोलीका कप्तान पारससहित उपकप्तान ज्ञानेन्द्र मल्ल, शक्ति गौचन, वसन्त रेग्मी, सुवास खकुरेल, पृथु बाँस्कोटा, सन्दीप लामिछाने, सन्दीप सुनार, आसिफ शेखले खेल्दै आएका छन् । विगतमा महबुब आलम, परेश लोहनी, दीपेन्द्र चौधरी, शरद भेषावकर, सन्जम रेग्मी, अमृत भट्टराई, रोम श्रेष्ठ, सन्जय श्रेष्ठले एपीएफबाट खेलेका थिए । सशस्त्रमा कन्ट्रयाक्टमा रहेका धेरै खेलाडीले भर्ना प्रकृया पूरा गरिसकेको उनले जनाए । फुटबलका केही खेलाडी छन्, कन्ट्रयाक्टमा रहेका उनीहरू पनि अब भर्ना प्रकृयामा आउने छन्, त्यो बाहेक हाम्रो रिजर्भ टिम पनि छ, प्रहरी उपरीक्षक सिंहले भने । फुटबलमा कन्ट्रयाक्टमा रहेका खेलाडीमा रमेश दंगाल, अन्जन विष्ट र राजु नगरकोटी छन् ।"
इन्डोर क्रिकेटमा आठ स्कुल,"काठमाडौं माइक्रोम्याक्स अन्तरस्कुल इन्डोर क्रिकेट प्रतियोगितामा आठ टिमले प्रतिस्पर्धा गर्ने भएको छ ।रातोपुलस्थित भेलोसिटी एरिनामा जेठ १६ देखि हुने प्रतियोगितामा ४४ टिमको दुई समूह बनाइएको छ । उज्ज्वल शिशु निकेतन, नितिन मेमोरियल, प्रिमियरवल्र्ड र विद्या संस्कार समूह ए मा छन् । अर्को समूहमा डीएभी, एपीआई, ग्रिन लन्ज र मेरिडियन इन्टरनेसनल छन् । समूहका शीर्ष दुई टिम सेमिफाइनल छनोट हुनेछन् । भ्यागुते प्रोडक्सनद्वारा आयोजित स्पर्धा चार दिन चल्नेछ । फाइनल १६ ओभरको हुने निर्देशक रविन जोशीले बताए ।"
पुलिस सेमिफाइनल नजिक,काठमाडौं नेपाल पुलिस क्लब लगातार दोस्रो जित हात पार्दै प्रधानमन्त्री कप वान डे क्रिकेटको सेमिफाइनल नजिक पुगेको छ । पुलिसले बिहीबार पूर्वाञ्चल विकास क्षेत्रलाई ९ विकेटले पराजित गर्यो । पूर्वाञ्चल पहिलो खेलमा पनि त्रिभुवन आर्मी क्लबसँग ९ विकेटले नै पराजित भएको थियो ।कीर्तिपुरस्थित त्रिवि क्रिकेट मैदानमा टस हारेको पूर्वाञ्चल निर्धारित ५० ओभरमा ३७१ ओभरमै १ सय ४ रनमा अलआउट भयो । पुलिसले १७१ ओभरमा लक्ष्य पूरा गर्यो । लगातार दोस्रो हारपछि पूर्वाञ्चलको प्रतियोगिताबाट बाहिरिन औपचारकितामात्र बाँकी छ । सुनील धमलाले ५२ र दिलीप नाथले ३६ रनको नटआउट इनिङ्स खेल्दै पुलिसलाई सजिलो विजय दिलाए । म्यान अफ द म्याच सुनीलले ४९ बलमा ३ चौका र ३ छक्का प्रहार गरे । अघिल्लो खेल चोटका कारण गुमाएका उनले १७ औं ओभरको अन्तिम बलमा राज थापालाई कभरको माथि सानदार छक्का प्रहार गर्दै अर्धशतक पूरा गरे । यसले टिमको स्कोर बराबरी भएको थियो । सुदूरपश्चिमसँग बुधबार ४० रनको नटआउट इनिङ्स खेलेका दिलीपले ३३ बल खेल्दै ६ चौका प्रहार गरे । विधान गोस्वामीले पुलिसका ओपनर अमित श्रेष्ठलाई ७ रनमा आउट गरी पूर्वाञ्चललाई एकमात्र सफलता दिलाएका थिए । यसअघि पूर्वाञ्चलको सम्पूर्ण आशा महबुब आलमले नै थेगेका थिए । उनले ४० रन बनाए । ४७ बल खेलेका उनले २ चौका र ३ छक्का प्रहार गरे। उनीबाहेक पूर्वाञ्चलबाट दोहोरो स्कोर बनाउनेमा अमोल दास (१३) मात्र थिए । पुलिसका सिद्धान्त लोहनीले ३१ ओभरमा ३ विकेट लिए । सिद्धान्तले लगातार बलमा जुगल चौधरी र मुकुन्द यादवलाई आउट गरेका थिए । तर अर्को बलमा दीपेन्द्रसिंह ऐरीले स्लिपमा क्याच फुत्काउँदा सिद्धान्तले ह्याट्रिक विकेट लिन सकेनन् । पुलिसका ललितसिंह भण्डारी र सुशील कँडेलले २२ तथा कुशल भुर्तेल र कप्तान मन्जित श्रेष्ठले ११ विकेट लिए ।
ब्लडमै ब्लुज,"जति गाए नि नहुनेमुक्ति कहिलेकाहीँ फ्रस्ट्रटेड हुन्छन् । ब्यान्ड खोलेदेखि गीतमार्फत सामाजिक मुद्दा उठाउँदै आएका उनी जति गाए पनि समाज उस्ताको उस्तै रहेको देख्दा दिक्क मान्छन् । केहीले त आफ्नो गीत नै नबुझेको देख्दा उनलाई बैराग लागेर आउँछ । मैले सुरुमा कलंकीको जाम भन्ने गीत गाएँ, उनी भन्छन्, यो बिम्ब थियो । तर, मान्छेले ट्राफिक जाम नै भन्ने बुझे ।सन् २००० मा निकालेको कलंकीको जाम मा उनले सामाजिक विकासमा केले अवरोध पुर्याइरहेको छ भन्ने देखाउन चाहेका थिए । सन् २००२ मा बुझाइ देऊ, २००७ मा देख्दैछु र सन् २०१२ मा सधैंभरि नामक एल्बम निकाले । यी एल्बममा आफूहरूले समसामयिक विषयलाई बढी जोड दिएको मुक्तिको भनाइ छ । यसपालिचाहिँ टिपिकल मात्रै गरौं भन्ने लागेको थियो, बार्दलीबाट झरेको कागजको पाना समात्दै उनले भने, तर, एउटा गीत त प्रोटेस्ट सङ बनिहाल्यो । यी, यही हो लिरिक्स। त्यसमा लेखिएको गीतको आशय थियोकति रमाउँथे वसन्तपुरमा अहिले तरमाउँदा रमाउँदै आक्रोशित भएर फर्किन्छु"
इलेक्सन पोइम,हाम्रो भत्केको घर बनाउने पैसाले देशको सिमानामा वाल लगाऊ सरकारहाम्रो पुछिएको सिन्दूरले देश रंगीन बनाऊ सरकारहाम्रो उजाडिएको कोखले देश एक बनाऊ सरकारहाम्रो आँखाबाट झर्ने आँसुले तिम्रो कमजोरी पखाल सरकारहाम्रो अलिकति पनि लाज राख्ने भए देशको सीमा सुरक्षा बलियो बनाऊ सरकारहाम्रो भत्केको घर बनाउने पैसाले राष्ट्र बलियो बनाऊ सरकार
चीनमा दंगल मेनिया,"नितेश तिवारी निर्देशित दंगल लाई चिनियाँ मिडियाले भने गीता फोगटको जीवनीमा आधारित फिल्म भनेर पनि व्याख्या गरिरहेका छन् । खासगरी चीनमा यतिबेला दंगल फिल्ममा मात्रै सीमित छैन । इन्डियन रेसलर च्याम्पियन महावीर र उनले दुई छोरी गीत र बबितालाई विश्वस्तरका च्याम्पियन बनाउन हानिकारक बाबु शैलीको कोचिङलाई लिएर चीनमा काफी बहस चलेको छ । फिल्म साँच्चै महिला मैत्री हो वा पुरुष अधिनायकवादको उपज भन्नेमा दुई समूहबीच बहस बढ्दै जाँदा त्यसको प्रत्यक्ष फाइदा फिल्मको व्यापारमा परेको छ । केही महिलावादीले भने छोरीप्रतिको अत्याचार शैलीको कोचिङ पनि पुरुष हैकमको सोचकै उपज भनी फिल्मको आलोचना पनि गरेका छन् । तर केहीले भने फिल्म बुझ्नुअघि त्यो परिवार रहेको भारतको हरियाणाको सामाजिक अवस्था पनि बुझ्नुपर्ने भन्दै गीत र बबिताप्रति महावीरले अपनाएको कडा अनुशासनको शैली जायज रहेको तर्क गर्छन् । दंगल मा देखिएको भारत हरियाणाका छोरीहरूप्रति रहेको प्रतिकूल समाज र चीनको अहिलेको समाजमा मिल्दोजुल्दो रहेको मानिन्छ । चिनियाँ सरकारले पछिल्लो समय एक परिवार एक सन्तानको अवधारणा त ल्यायो तर त्यसले झन् छोरीको भ्रूण हत्याको दर बढाएको आरोप लागिरहेको छ । सन् २०११ को तथ्यांकले १ सय १९ केटाहरूका लागि १०० केटी रहेको देखाएको थियो । छोरी पनि छोराभन्दा कम छैनन् भन्ने सन्देश दिने दंगल चिनियाँ फिल्मका लागि लज्जाजनक रहेको टिप्पणी गर्दै एक माइक्रोब्लगर भन्छन्, अधिकांश चिनियाँ फिल्म बिग सिन र चमकधमकपूर्ण स्पेसल इफेक्ट्सले भरिएका त छन् । तर तिनले दंगल को जसरी मान्छेको मन छुन सकेका छैनन् । अर्का भन्छन्, खानको कडा बाबुको भूमिकाले मलाई थुप्रै चिनियाँ बुबाहरूको प्रतिनिधित्व गरेझैं आभास भयो । हाम्रा बुबाहरू पनि कहिल्यै आफ्नो भावना व्यक्त गर्दैनन् र आफ्ना सन्तानप्रति मायाभाव देखिएला कि भनेर लुकाउँछन् ।"
काकुरीमा वाजवान,"उत्तर भारतका पाककलामध्ये काश्मीरीलाई धेरैले उत्कृष्ट मानेका छन् । केही विदेशीहरूले काश्मीरी खानालाई प्रसन्नै पार्ने दिलचस्पी खान्की भन्दै ट्रिपएडभाइजरमा लेखेको पनि देखिन्छ । यही सन्दर्भमा नेपालकै लागि प्रिमियम मानिने फाइफ स्टार होटल सोल्टीले आफ्नो एउटा आउटलेटमा काश्मीरी क्युजिन सर्भ गर्न थालेको छ । डिनरका लागि मात्रै खुला रहने इन्डियन फ्ल्यागसिप भएको काकुरी आउटलेटमा आगामी आइतबारसम्म काश्मीरी स्वाद चाख्न पाइनेछ । जेठ ४ गतेदेखि सुरु भएको काश्मीरी मेनुलाई यसपटक तयार पार्नेमा पर्छिन्, ५० वर्षीया दलजित सुदन ।कर्मथलो काठमाडौं, माइती काश्मीर भएकी यी महिला खासमा आफूलाई गृहिणी भन्न रुचाउँछिन् । तर उनको परिचय यतिमै मात्रै सीमित छैन । केही दशकयता काठमाडौं महाराजगन्जमा बस्दै आएकी उनी फेसन डिजाइनर पनि हुन् । यिनै फेसन डिजाइनरको सहयोगमा यसपटक सोल्टीले काश्मीरको स्वादलाई काठमाडौंमा उतारेको हो । नयाँ मेनुमा केशर र मिन्टमा पकाइएको चिकेन शिख कबाब, काश्मीरी मसलाको स्वादमा तबाक माज, काश्मीरी चटनी राखिएको रिभर फिस, सब्जी कबाब, चामनटिक्का, चिकेनभेज सोर्बा छन् । त्यसैगरी मेन कोर्समा रिस्ता, मुली फिस, गुस्तबासहित करिब २० आइटम छन् भने डेजर्टमा फिरनी, ज्याफरानी खिर, काश्मीरी बर्फी, गुलाबको सिरप राखिएको दुधिया संगम छन् । मेनुमा सबैभन्दा सस्तोमा चियाकफी २ सय ७० रुपैयाँ पर्छ भने सबैभन्दा महँगो तबाक माजको २१ सय रुपैयाँ पर्छ ।मेनुकी डिजाइनर दलजितले चिसो ठाउँको खाना भएकाले काश्मीरको स्वाद काठमाडौंवासीले मन पराउने बताइन् । हाई प्रोफाइल सेलिब्रिटी होइन । म होम कुकिङ लेडिज हुँ, हालैको एक साँझ सोल्टीका जीएम उपल मजुमदारसँग भेटिएकी उनले भनिन्, मलाई एक हप्ता लाग्यो यी रेसिपी तयार पार्न । यसपटक सोल्टीले गृहिणी र तिनका भान्सालाई सम्झँदै सेलिब्रेटिङ द वमन एन्ड द होम थिममा यो मेनु ल्याएको हो । काश्मीरी खान्की चाखेकाहरूका लागि वाजवान शब्द कुनै नौलो होइन । वाज भनेको सेफ र वान भनेको काश्मीरी भाषामा पसल हो । अर्थात् सोल्टीमा यतिबेला वाजवान चलेको छ । केही दिनका लागि खुलेको यी सेफको पसलमा पुगिहाल्नुभयो भने काकुरीको लुक्सले पनि तपाईंलाई काश्मीरतिरकै झल्को देला । किनकि एम्बिएन्स पनि यसपटक काश्मीरी नै रहेको छ ।"
हेभिवेट टु लाइटवेट,"मोटोपनलाई सहरमा ठूलै समस्या मानिन्छ । मोटाएपछि धेरैले चिन्ता गर्छन् कसरी घट्ने ? तौल नघटेको धेरैले गुनासो गर्छन् । कसरी स्लिम हुने भनेर उनीहरूले स्वेच्छा नेम्वाङलाई सोधे हुन्छ । बलिउड गायक अदनान सामीसरह १ सय ५५ केजी त होइन तर उनले ३९ केजी भने घटाएकी छन् ।टेबलटेनिस खेलाडी स्वेच्छा पाँच वर्षअघि सुत्केरी छँदा ८० केजी पुगेकी थिइन् । अहिले भेट्दा उनी हेभिवेट पनि थिइन् भनी पत्याउन गाह्रो हुन्छ । त्यसपछि तौल घटाउनतिर लागिन् र ५१ केजीसम्मको भइन् । हेभिवेट र लाइटवेट हुँदाको फरक के त ? स्वेच्छा भन्छिन्, धेरै मोटो हुँदा आफैंलाई गाह्रो महसुस हुन्थ्यो । गेम खेल्दा मुभमेन्टमै समस्या हुन्थ्यो । क्विक थिइनँ। धेरै थाकिन्थ्यो ।घट्ने रहस्य के हो त ? बिहान उठ्नेबित्तिकै पानी पिउँछु, ग्रिन टी पिउँछु । अनि रोटी, तरकारी खाएर ट्रेनिङमा जान्छु, हाल दैनिक तीन घण्टा टेबलटेनिस प्रशिक्षण गरिरहेकी उनले भनिन्, डाइटका रूपमा चिज, अण्डा, स्याउ र फ्रेस जुस खान्छु । बेलुकी सुक्खा रोटी वा ब्राउन राइस वा ब्राउन ब्रेड वा तरकारी खान्छु । उनलाई आलुको परिकार खुबै मनपर्छ । तर आलु हप्तामा एकदुईपल्ट मात्र खान्छु नत्र मोटाइन्छ, उनले भनिन् ।हाल ५४ केजीमा रहेकी उनी भन्छिन्, अहिले ठीक छु । शरीर छरितो भएको छ । फूर्तिलो भएकी छ । खेल्दा मुभमेन्टमा कुनै समस्या छैन । टेबलटेनिस प्रशिक्षक सन्ध्या शाक्य भन्छिन्, तौल घटाएपछि उनको खेल पनि राम्रो भएको छ । स्वेच्छा नेपाली महिला टेबलटेनिसकी नम्बर १ खेलाडी त होइनन् तर उनले पछिल्लो प्रतियोगितामा शीर्ष वरीयताकी नविता श्रेष्ठलाई कडा टक्कर दिएकी थिइन् ।तौल घटाउनेसँगै खेलमा सुधार गरेकी स्वेच्छा ५४ औं वल्र्ड टेबलटेनिस च्याम्पियनसिपमा पनि छनोट भएकी छन् । वल्र्ड च्याम्पियनसिप जर्मनीमा डुसडर्फमा सोमबार सुरु हुँदैछ, जहाँ नेपालका दुईदुई महिला र पुरुष खेलाडीले प्रतिस्पर्धा गर्दैछन् । हुन त स्वेच्छा महिला टिम स्पर्धामा दक्षिण एसियाली खेलकुद (सन् २००६कोलम्बो र २०१०ढाका) मा नेपालले कांस्यपदक जित्दाकी खेलाडी पनि हुन् । दुईपल्ट एसियन च्याम्पियनसिप (२००९लखनउ र २०१५पताया) खेलेकी उनी एसियाली खेलकुद (२०१०ग्वान्जाउ) मा पनि सहभागी थिइन् ।जुनियरमा पनि अन्तर्राष्ट्रिय प्रतियोगितामा पदक जितेकी स्वेच्छाले ६ वर्षअघि सुदूरपश्चिममा भएको छैटौं राष्ट्रिय खेलकुदमा टिम स्पर्धामा स्वर्ण हात पारेकी थिइन् । त्यसबेला पाँच महिनाकी गर्भवती हुँदा नै उनले बोर्डमा खेल्ने दुस्साहस गरेकी थिइन् । अहिले छोरी इजुमी पाँच वर्षकी भएकी छन्, प्रिस्कुल पढ्छिन् । टेबलटेनिस छोड्न सक्दिनँ । त्यसैले मेरो प्राथमिकता खेलमै छ, स्वेच्छाले भनिन्, छोरीलाई बोजु र माइजूले हेर्नुहुन्छ । छोरीलाई समय दिन म खेल सकेर छिटो घर जाने प्रयास गर्छु ।राष्ट्रिय टिममा पिम्पल एन्टी रबर खेल्ने एकमात्र खेलाडी हुन् उनी । उनी पहिले जोसमा खेल्थिन्, अहिले दिमाग लाएर खेल्ने भएकी छन् । उनी परिपक्व हुँदै गएकी छन्, प्रशिाक्षक सन्ध्याले भनिन् । उनी पूर्वमोडल पनि हुन् । मिस पूर्वाञ्चलको टप फाइभसम्म पुगेकी उनी तीनचारपल्ट र्याम्पमै हिँडेकी थिइन् । एक जमानामा मोडलिङको भूत पनि सवार थियो, ३० वर्षीय उनले हाँस्दै सुनाइन् ।आमा बनेपछि उनी दुई महिना खेलबाट टाढिएकी थिइन् तर उनमा अझै खेल्ने जोस थियो नै । ज्वेलरी बिजनेस सुरु गर्ने तयारीमा रहेकी उनले राष्ट्रिय टिममा पुनरागमन गर्दै दुई वर्षअघि पताया (थाइल्यान्ड) मा एसियन च्याम्पियनसिप खेलिन् । त्यसपछि १२ औं दक्षिण एसियाली खेलकुद (साग२०१६) मा भने उनी छनोटमै असफल भइन् ।१२ औं सागका लागि धेरै मिहिनेत गरेकी थिएँ, उनले भनिन्, छनोटमा हारेपछि संसार नै अँध्यारो लाग्यो । निकै रोएँ । त्यसको पर्सिपल्ट नै उनी अब टेबलटेनिस खेल्दिन भन्दै हङकङ गएकी थिइन् । हङकङमा दिदीको ज्वेलरीमा काम गरें । राम्रो कमाइ पनि थियो । तर मेरो कर्म कुर्सीमा बस्ने होइन, टेबलटेनिस खेल्ने नै भन्ने लाग्यो । र, तीन महिनामा फर्किएँ । उनले वल्र्ड च्याम्पियनसिपमार्फत फेरि अन्तर्राष्ट्रिय टेबलटेनिसमा फेरि कमब्याक गर्न लागेकी हुन् ।तौल घटाइले आफ्नो कमब्याकमा ठूलो सहयोग गरेको उनी बताउँछिन् । तौल सन्तुलन गर्नकै लागि उनी दिउँसो सुत्दिनन् । पिरो नखाने उनी राति पनि ७८ घण्टा मात्र सुत्ने गर्छिन् । बजारको पेय पदार्थ पिउन छाडेको पनि ७८ वर्ष भएको उनले बताइन् ।"
गुगलका तीन नयाँ योजना,"जीपीएसको सट्टामा भीपीएसग्लोबल पोजिसनिङ सिस्टम (जीपीएस) नक्साका लागि उपयोगी भएकैले यो संसारभर प्रचलित छ । अहिलेका हरेक स्मार्टफोनमा यो सुविधा छ। तर, गुगलले आफ्नो भीपीएस योजना अघि सारेको । यसको पूरा रूप हो भर्चुअल पोजिसनिङ सिस्टम । यो जीपीएसभन्दा किन फरक छ भने जीपीएसले नक्सा मात्रै देखाए पनि यसले भने थ्रीडीमा आफ्नो वरपर रहेका विभिन्न वस्तु (जस्तै भवन, पहाड, रोड) देखाउन सक्छ ।यसमा ट्यांगो प्रविधि (थ्रीडीमा भिजुवलाइज गर्ने) को सहायता लिइएको गुगलले जनाएको छ । तर, अहिलेका लगभग कुनै पनि स्मार्टफोनले ट्यांगो प्रविधि सपोर्ट गर्दैन । गुगलको भीपीएस योजना साकार भए आगामी केही वर्षमा स्मार्टफोनमा यी प्रविधिहरू देखा पर्नेछन् ।"
प्रकृतिसँग सुन्दरी,"उनीहरूले दुर्लभ वन्यजन्तुको महत्त्व कति छ, यसको संरक्षण किन र कसरी गर्ने भन्नेबारे विज्ञहरूबाट ज्ञान हासिल गर्ने अवसर पाए । मेरो पढाइ फरेस्ट्रीसम्बन्धी हो, सहभागीमध्ये एक धादिङकी २२ वर्षीया अनुशा लम्सालले भनिन्, मिस नेपाल बने भने संरक्षणका बारेमा विश्वसामु प्रचारप्रसार गर्नेछु । उनले चितवनको परिचय चितवन राष्ट्रिय निकुञ्ज भएकाले यसको संरक्षणमा सबै हातेमालो गरेर अघि बढ्न आवश्यक रहेको बताइन् । सहभागी सबैले चितवनको सौन्दर्यताको तारिफ गरे । राष्ट्रिय प्रकृति संरक्षण कोषले चार वर्षयता मिस नेपाललाई संरक्षणदूत बनाउँदै आएको छ । प्रतियोगिताको आयोजना गर्दै आएको हिडन ट्रेजरले संरक्षणमा युवा सहभागिता बढाउने उद्देश्यका साथ सन् २००५ देखि मिस नेपाललाई सौराहा लिएर आउन सुरु गरेको हो । मिस नेपालमा सहभागिता जनाउने सबै किशोरीहरूलाई वाइल्डलाइफका बारेमा थाहा हुँदैन, हिडन ट्रेजरका अध्यक्ष गोपाल सुन्दरलाल कक्षपति भन्छन्, नेचरका बारेमा किताबी ज्ञान मात्र भएर भएन, फेस टु फेस गराउने उद्देश्यले प्रतियोगिताका सहभागीलाई यो ठाउँमा लिएर आउने गरेका छौं । सहभागीलाई थारू संग्रहालय लगिन्छ । डुंगा शयर गराएर चितवन निकुञ्जको सौन्दर्य देखाउने गरिन्छ । प्रतिस्पर्धीमध्ये जसले संरक्षणबारे थाहा पाएको हुन्छ, उसलाई ग्रुपमा सेयर गर्न लगाइन्छ । यो सुन्दरीभन्दा पनि सौन्दर्यता प्रतियोगिता हो, उनी भन्छन्, मिस नेपाललाई संरक्षणदूत बनाउँदा वन र वन्यजन्तु संरक्षणमा जनचेतना जगाउन सकिन्छ । संरक्षणदूतका रूपमा मिस नेपालले राष्ट्रिय प्रकृति संरक्षण कोषले आयोजना गरेको कार्यक्रममा सहभागिता जनाउनुपर्छ । युवालाई संरक्षणमा लगाउन प्रेरित गर्नुपर्छ । मिस नेपाल र प्रकृति पर्यायवाची जस्तो लाग्छ, २०१५ की मिस नेपाल इभाना मानन्धर भन्छिन्, प्रकृतिलाई महसुस गर्नुपर्छ, निडर भएर प्रकृतिको संरक्षणमा लाग्नुपर्छ । उनले आफू संरक्षणदूत बन्दा निडर भएको महसुस गरेको सुनाइन् । उनी उपाधि जितेयता ५ पटकभन्दा बढी सौराहा आइन् । २०१६ की मिस नेपाल अश्मि श्रेष्ठको गृह जिल्ला चितवन हो । उनी चितवन निकुञ्ज राष्ट्रकै सम्पत्ति भएकाले त्यहाँ पाइने दुर्लभ वन्यजन्तुको संरक्षण गर्ने दायित्व सबै नेपाली नागरिकको भएको बताउँछिन् । मिस नेपालमा यो वर्षदेखि ४ वटा टाइटलमा प्रतिस्पर्धा हुँदैछ । गत वर्षसम्म मिस नेपाल, मिस अर्थ, मिस इन्टरनेसनलका विजेताले ताज पहिरिन्थे । यो वर्षदेखि मिस एसिया प्यासेफिकको उपाधि जित्नेले पनि ताज पाउनेछ। मिस नेपाल भएपछि आत्मबल बढ्छ, सबैले चिन्छन्, सेलिब्रिटी बनेर विभिन्न ठाउँमा आयोजना हुने कार्यक्रममा सहभागी हुन्छन्, हिडन ट्रेजरका अध्यक्ष कक्षपति भन्छन्, विदेश घुम्ने अवसरसमेत पाउँछन् । उनका अनुसार मिस अर्थ हुनेले विदेशमा आयोजना हुने प्रतियोगितामा वातावरणबारे प्रेजेन्टेसन गर्नुपर्ने हुन्छ।"

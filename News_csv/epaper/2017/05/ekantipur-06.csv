शीर्षक,विवरण
काममा फर्किइन् कार्की,"काठमाडौंप्रधानन्यायाधीश सुशीला कार्कीविरुद्ध संसद्मा दर्ता भएको महाअभियोग प्रस्तावलाई सर्वोच्च अदालतले शुक्रबार अन्तरिम आदेशमार्फत यथास्थितिमा राख्न निर्देशन दिएलगत्तै उनले कार्यभार सम्हालेकी छन् ।सर्वोच्चले शुक्रबारबाटै आफ्नो काम थाल्न आदेश दिएसँगै कार्कीले बालुवाटारस्थित सरकारी निवासबाट प्रशासनिक कार्य सुरु गरेकी हुन् । सर्वोच्चले उहाँ (कार्की) लाई आदेश दिएको मितिदेखि नै पदमा बहाल गराउनु भन्ने आदेश दिएको हो, सर्वोच्च अदालतका सहप्रवक्ता विश्वराज पौडेलले कान्तिपुरसित भने, आदेशअनुसार उहाँले केही प्रशासनिक टिप्पणी र फाइलमा निर्णय गर्नुका साथै हाजिरसमेत गर्नुभएको छ । कार्की आइतबारदेखि नियमित रूपमा सर्वोच्चमा हाजिर हुने छिन् । न्यायाधीश चोलेन्द्रशमशेर जबराको एकल इजलासले कार्कीमाथि महाअभियोगको प्रस्ताव दर्ता गर्दा लगाइएका अभियोग वस्तुपरक र यथार्थपरक नभएको भन्ने आधारलाई नै अन्तरिम आदेश जारी गर्नुपर्नाको मुख्य आधार बनाएको छ । महाअभियोग प्रस्तावमा सर्वोच्चमा विचाराधीन प्रहरी महानिरीक्षकको बढुवासम्बन्धी मुद्दामा भएको फैसलालाई आधार मानी अन्य अभियोग लगाएको देखिए पनि, आदेशमा भनिएको छ, संविधानको मर्म र भावनाअनुकूल उक्त महाअभियोग प्रस्ताव छैन भन्ने सुरु नजरमै देखिन आयो । सुविधा र सन्तुलनको आधारमा यो निवेदन टुंगो नलागेसम्म संसद्को सचिवालयमा दर्ता भएको प्रस्ताव र संसद्का महासचिवले जारी गरेको पत्र यथास्थितिमा राख्नू । प्रस्ताव यथास्थितिमा राख्न दिएको आदेशले न्यायिक निरूपण टुंगो नलागेसम्म त्यसमाथिको संसदीय प्रक्रिया अघि बढ्दैन । सर्वोच्चले संसद्का महासचिवद्वारा जारी पत्रलाई पनि यथास्थितिमा राखेकाले कार्कीमाथिको निलम्बन निष्क्रिय भई उनी महाअभियोग दर्ता हुनुअघिकै स्थितिमा प्रधानन्यायाधीशमा बहाल भएकी हुन् । महाअभियोग दर्तायता उनी ४ दिन निलम्बित रहिन् । अन्तरिम आदेशसँगै सर्वोच्चले रिट निवेदनमा विपक्षी बनाइएकालाई १५ दिनभित्र लिखित जवाफ दिन आदेश दिएको छ । त्यसअनुसार छिटोमा पनि जेठ १० को सेरोफेरोपछि मात्रै मुद्दाको सुनुवाइ अघि बढ्नेछ । त्यसको दुई सातापछि २४ गते कार्कीले ६५ वर्ष उमेर पूरा गरी अनिवार्य अवकाश पाउने छिन् । साथै रिटमा विपक्षी बनाइएकाले शुक्रबारको आदेश बदर गर्न माग राख्दै निवेदन दिने सम्भावना पनि छ । त्यसो भए संयुक्त इजलासमा सुनुवाइ हुन सक्नेछ । अन्तरिम आदेशका क्रममा न्यायाधीश जबराले न्यायालय राज्यको अति संवेदनशील अंग भएकाले न्यायाधीशहरूबाट गरिने व्यवहार, आचरण र न्याय सम्पादनसमेतमा गम्भीर विचलन भएको होहोइन भन्नेबारे सार्वजनिक बहस हुनुपर्ने उल्लेख गरेका छन् । नागरिक समाजमा गम्भीर बौद्धिक छलफल भएर निस्कने परिणाम वस्तुगत प्रमाणयोग्य आधार रहन्छ, आदेशमा छ, यस्तो अवस्थाबाहेकमा प्रस्तुत हुने महाअभियोगको प्रस्ताव संविधानको मर्म र भावनाअनुकूल मान्न सकिन्न । आदेशका क्रममा भावुक अभिव्यक्ति दिँदै न्यायाधीश जबराले संविधानको पवित्र मर्म र भावनाबाट नै नेपालको स्वतन्त्र न्यायपालिका रहनेमा आफू प्रतिबद्ध रहेको उल्लेख गरेका छन् । आदेशमा घुमाउरो पारामा जथाभावी रूपमा दर्ता हुने महाअभियोगले न्यायपालिकाको स्वतन्त्रतामा समेत प्रहार हुने संकेत गरेका छन् । स्वतन्त्र न्यायपालिकाको अवधारणामा खेलबाड गर्दा कुनै पनि निकाय वा नागरिकको हकहितको संरक्षण हुन सक्दैन । यदि स्वतन्त्र न्यायपालिका रहेन भने कस्तो परिणाम निस्कन सक्छ, म कल्पनासमेत गर्न सक्दिनँ, आदेशमा भनिएको छ, भविष्यका सन्ततिका लागि समेत स्वतन्त्र न्यायपालिकाको मार्गलाई निरन्तर बगिरहन दिनुपर्छ भन्ने मूल्य र मान्यतालाई अघि बढाउनु मैले आफ्नो कर्तव्य सम्झेको छु ।रिटमाथिको सुनुवाइपछि न्यायाधीश जबराले भावनात्मक र कल्पनात्मक अभिव्यक्तिसमेत आदेशमा समावेश गरेका छन् । आदेश लेख्दै गर्दा मेरो मन मलिन, उदास र अशान्त भइरहेको महसुस गरिरहेको भन्दै उनले भनेका छन्, महाअभियोगको प्रस्ताव दर्ता भएकै दिनदेखि यस संस्थाका सबै न्यायाधीशहरूको अनुहारमा बादल लागेको जस्तो हीन भावना जागृत भएको महसुस गरिरहेको छु । यो चिन्ता र अवस्था संविधानले परिकल्पना गरेको स्वतन्त्र न्यायपालिकाका लागि हैन र ? उनले महाअभियोग प्रस्तावविरुद्ध विभिन्न दल र नागरिक समाज युद्धमै उत्रिएको भन्दै उनले राज्यकै अंगहरूबीचको समन्वयबाट समाधान खोज्न उपयुक्त हुने संकेत देखाएका छन् । अन्तरिम आदेश जारी भएपछि निवेदक सुनीलरञ्जन सिंहले न्यायाधीशहरूमाथि अन्याय हुँदासमेत अदालत मूकदर्शक बन्न नसक्ने सन्देश प्रवाह भएको बताए । महाअभियोग प्रस्ताव दर्ता हुँदादेखि नै मलाई संविधानको गम्भीर उल्लंघन भयो भन्ने लाग्यो, सिंहले कान्तिपुरसित भने, यो विषयमा सर्वोच्च अदालत मौन बसिदिएको भए स्वयं अदालतको स्वतन्त्रता र सक्षमतासमेत नरहने खतरा थियो । न्यायालयको गरिमाका लागि न्यायालयकै सक्रियतासमेत आवश्यक छ । नागरिक अधिकार र न्यायिक सर्वोच्चामाथि प्रहार भएको बखत सर्वोच्चले विगतमा समेत महत्त्वपूर्ण र दूरगामी निर्णयफैसला गरेको भन्दै अधिवक्ता सिंहले शुक्रबारको आदेशलाई त्यसकै निरन्तरताका रूपमा हेर्नुपर्ने बताए । सिंहले महाअभियोग प्रस्ताव दर्ता भएको भोलिपल्ट सर्वोच्चमा बिदा भएकाले मंगलबार निवेदन दिएका थिए । निवेदनमा सामान्य संशोधनपछि बुधबार मात्रै दर्ता भई बिहीबार सुनुवाइ सुरु भएको थियो । रिटमा सिंहसहित अधिवक्ताहरू टीकाराम भट्टराई, दिनेश त्रिपाठी, रमेश बडाल, विजयकान्त मैनाली, विजयप्रसाद मिश्र, डा सुरेन्द्र भण्डारीलगायत १४ जना कानुन व्यवसायीहरूले बहस गरेका थिए । रिट निवेदक सिंह यसअघि स्थानीय तह पुन:संरचना आयोगका सदस्य थिए । सरकारले संविधानविपरीत कार्यादेश फेरबदल गरेको भन्दै उनले आयोगको पदावधि केही दिन बाँकी छँदै राजीनामा दिएका थिए । सिंहले यसअघि पनि दौरासुरुवाललाई मात्रै राष्ट्रिय पोसाक मान्ने सरकारी निर्णय, नागरिकता, मतदाता नामावली संकलनलगायत विषयमा समेत सार्वजनिक सरोकारको मुद्दा दायर गरेका थिए ।"
महाअभियोग प्रयास न्यायालयमाथिको आक्रमण,"काठमाडौं राष्ट्रसंघीय मानव अधिकार उच्चायुक्त जेद राद अल हुसेनले प्रधानन्यायाधीश सुशीला कार्कीमाथि राजनीतिक पूर्वाग्रहका आधारमा महाअभियोग प्रस्ताव दर्ता भएको भन्दै भत्र्सना गरेका छन् । महाअभियोग प्रयासलाई न्यायालय माथिको आक्रमणको संज्ञा दिँदै उनले विज्ञप्तिमार्फत् भनेका छन्, यस्तो कदमले नेपालको न्यायपालिकाको स्वतन्त्रतामा बाधा पुग्नेछ । यो न्यायपालिकाको स्वतन्त्रता कमजोर पार्ने कदम हो । कार्कीले पहुँचवालाहरूको बोलवाला रहने र राजनीतिक रूपमा संवेदनशील मुद्दामा फैसला लिने भूमिका निर्वाह गरिरहेकी थिइन्, वक्तव्यमा छ, कार्कीलाई हटाउने प्रयासले नेपालको संक्रमणकालीन न्याय र कानुनी शासनप्रति सरकारको कदमबाट गम्भीर चिन्ता उत्पन्न भएको छ । उक्त प्रस्ताव सरकारले फिर्ता लिन आवश्यक छ ।राजनीतिक रूपबाट प्रेरितजस्तो लाग्ने महाअभियोग प्रस्ताव फिर्ता लिन र दशक लामो दु:खद द्वन्द्वका अवशेषबाट मुक्त हुनका लागि संक्रमणकालीन न्याय र जवाफदेहिताका लागि प्रतिबद्ध रहन म नेपालका अधिकारीहरूसँग आग्रह गर्दछु, उच्चायुक्त जिदले भनेका छन्, प्रधानन्यायाधीश कार्कीले केही राजनीतिक रूपमा संवेदनशील मुद्दालाई फछ्र्योट गर्न महत्त्वपूर्ण भूमिका खेलेको भन्दै उनलाई हटाउने कदमले संक्रमणकालीन न्याय र विधिको शासनप्रति सरकारको प्रतिबद्धतामाथि नै शंका उत्पन्न भएको छ । सरकारमा रहेका प्रमुख दल कांग्रेस र माओवादी केन्द्रले कार्कीविरुद्ध संसद्मा महाअभियोग प्रस्ताव दर्ता गरेका थिए । उनलाई संवेदनशील मुद्दा फछ्र्योटबाट रोक्ने नियतमा आएको हुन सक्ने आशंका समेतमा उच्चायोगले आग्रह गरेको छ ।सत्तारूढ दलले प्रधानन्यायाधीशलाई महाअभियोग लगाउन जुन प्रकारको आरोप लगाएका छन्, त्यसले ती दलमा स्वतन्त्र न्यायालयको भूमिकाबारेको बुझाइ कमजोर रहेको देखिएको पनि वक्तव्यमा उल्लेख छ । सर्वोच्च अदालतका हालैका केही फैसला नेपालमा मानव अधिकारको स्थिति सुदृढ पार्न साथै गम्भीर मानव अधिकार उल्लंघन र अपराधका घटनाका पीडितका पक्षमा महत्त्वपूर्ण छन्, जिदले अदालतको प्रशंसा गर्दै भनेका छन् । सत्य निरूपण तथा मेलमिलाप र बेपत्ता आयोगमा साधनस्रोत, ज्ञान एवं विश्वसनीयता अभाव देखिरहेको अवस्था छ भन्दै वक्तव्यमा उच्चायोगले अन्तर्राष्ट्रिय कानुनप्रति नेपालको आफ्नो दायित्व र प्रतिबद्धता कमजोर रहेको उल्लेख गरेका छन् ।"
क्षमायाचनासहित फिर्ता लिनुपर्छ,"संविधानविद्सर्वोच्च अदालतका प्रधानन्यायाधीश सुशीला कार्कीविरुद्ध महाअभियोगको प्रस्ताव दर्ता भएदेखि नै हाम्रो संवैधानिक स्थिति, संवैधानिक अंगहरू, त्यसमा पनि सर्वोच्च अदालत, कार्यपालिका र संसद्को सम्बन्ध खलबल्याउने प्रक्रिया प्रारम्भ भएको हो । यसले हाम्रो संविधान, स्वतन्त्र न्यायपालिकाको सिद्धान्त र समग्र लोकतान्त्रिक प्रणालीको मर्ममा प्रहार गरेको छ । महाअभियोगजस्तो बलियो अस्त्रलाई बहुत हल्का रूपमा लिइयो । महाअभियोग लगाउँदैछौं भन्ने थाहा पनि नभई गरिएको हस्ताक्षरहरूलाई उपयोग गरियो, त्यो पनि आफ्नो अनुकूलको फैसला भइदिएन भन्ने आधारमा । राजनीतिक पार्टीका नेताहरूले महाअभियोगको प्रस्तावलाई उपयोग गरे । यो आफंैमा आपत्तिजनक र संविधानको शब्द, मर्म र भावनाविपरीत थियो । किनभने स्वतन्त्र न्यापालिकाको सिद्धान्तअनुसार के फैसला गर्ने, आदेश, परमादेश के दिने भन्ने कुरा सर्वोच्च अदालतको क्षेत्राधिकारभित्रको कुरा हो । हुकुमी शासन भएका बेलामा समेत कुनै फैसला उल्ट्याउनु नभनेर पुन: फैसला गर्नु भनेर मात्रै हुकुम प्रमांगी हुन्थ्यो । एउटा फैसलालाई उल्लेख गरेर महाअभियोगको प्रस्ताव ल्याउनु नै प्रतिशोधको कुरा थियो । त्यो पनि (प्रहरी महानिरीक्षक नियुक्ति विवादसम्बन्धी रिटमा भएको आदेश) प्रधानन्यायाधीशको मात्र नभई बृहत् इजलासको फैसला हो । त्यसलाई लिएर महाअभियोग दर्ता गर्नु संविधानको मर्म, शक्ति पृथकीकरण, नियन्त्रण र सन्तुलनको सिद्धान्त विपरीतको कार्य हो । सर्वोच्च अदालत, कार्यपालिका र संसदको सम्बन्ध आफ्नो सीमामा रहनुपथ्र्यो । महाअभियोगबाट त्यसलाई खलबल्याउने काम भयो । यतिमात्र होइन, यसले कार्यपालिकाको अधिकार उपयोग गरिरहेका पार्टीका नेताहरूको दम्भलाई उजागर गरेको छ । हाम्रो कुरा नमान्ने ? हाम्रो निर्णय उल्ट्याउने ? हाम्रा मानिसलाई भेट नदिने ? बाँकी बडो निष्पक्ष भएर कुरा गर्छु भन्ने ? यो देखिएको कुरा भयो । नदेखिएका कुरा अरू पनि होलान् । यसमा शक्ति एउटै ठाउँमा केन्द्रित गर्ने पार्टीका नेताहरूको रवैया देखिन्छ । पार्टीमा पनि छलफल नगरी सीमित नेताहरूले पुरानो हस्ताक्षर उपयोग गरेर महाअभियोग दर्ता गरेका छन् । यो त अत्यन्त आपत्तिजनक कुरा हो । न्यायालय अरू संवैधानिक निकायजस्तो पनि होइन । मर्यादाक्रम हेर्नुभयो भने राष्ट्रपति, उपराष्ट्रपति र प्रधानमन्त्रीपछि प्रधानन्यायाधीशको स्थान आउँछ । यो सभामुखको भन्दा माथिको मर्यादाक्रम हो । त्यसैले जुन तरिकाबाट महाअभियोग लगाउन खोजियो, त्यसले त सम्पूर्ण लोकतान्त्रिक व्यवस्थामा आघात पुर्याउने काम भयो । सरकारले नागरिकको अधिकार खोस्यो भने जाने ठाउँ त सर्वोच्च अदालत नै हो । सर्वोच्च पनि आफ्नो नियन्त्रणमा लिने भनेपछि त यहाँ नागरिक अधिकार खोसिने डर भयो । अन्य निकायलाई पनि त्रासमा राख्ने भन्ने भयो । संविधानले सर्वोच्च अदालतलाई यति सशक्त बनाएको छ कि संविधानविपरीत भएमा संसद्ले पारित गरेका कानुनसमेत बदर गर्ने अधिकार छ । यो संसद्ले गरेको निर्णय हो, तिमीहरूले बोल्ने ? भन्न पाइँदैन । यहाँ त कार्यपालिकाले गरेको निर्णयमाथि अदालतले बोल्ने भन्न थालियो । सर्वोच्च अदालतबाट पनि गल्ती हुन सक्छ । त्यस्तो गल्ती भएमा सच्याउने उपाय भनेको सर्वोच्चमै पुनरावलोकनको निवेदन गर्ने हो । राजनीतिक दलका सीमित नेताहरूले जे गर्नुभयो, बेठीक गर्नुभयो । यसमा पूर्वप्रधानन्यायाधीशहरू, न्यायाधीशहरू, नागरिक समाज, आमसञ्चार माध्यम सबैले भएन है, फिर्ता लिनुहोस् भनेका छन् । तापनि फिर्ता लिने काम भएन । मैले पनि ढिला नगर्नुहोस्, झन् बिग्रन्छ भनेको थिएँ । फेरि पनि भन्छु, गल्ती स्वीकार गर्दै क्षमायाचना गरेर महाअभियोग प्रस्ताव फिर्ता लिइहाल्नु होस् । वास्तवमा त्यो महाअभियोगको सूचना दर्ता नै गर्न नमिल्ने प्रस्ताव थियो । पहिले त सर्वोच्च अदालतका प्रधानन्यायाधीशविरुद्धको महाअभियोगका लागि भनेर संसदका सदस्यहरूले सही गरेको हो कि होइन, हेरिनुपथ्र्यो । अर्कोचाहिँ संविधानको धारा १०१ अनुसारको प्रस्ताव छछैन हेरिनुपथ्र्यो । उक्त धारामा यो संविधान र कानुनको गम्भीर उल्लंघन गरेको, कार्यक्षमताको अभाव वा खराब आचरण भएको वा इमानदारीपूर्वक आफ्नो पदीय कर्तव्यको पालना नगरेको वा आचारसंहिताको गम्भीर उल्लंघन गरेको कारणले आफ्नो पदीय जिम्मेवारी पूरा गर्न नसकेको आधारमा प्रतिनिधिसभाको तत्काल कायम रहेको सम्पूर्ण सदस्य संख्याको एक चौथाइ सदस्यले महाअभियोग प्रस्ताव ल्याउन सक्ने व्यवस्था छ । भन्नुको मतलब संविधान र कानुनको गम्भीर उल्लंघन गरेको देखाउन सक्ने गरी मात्रै महाअभियोगको सूचना दिन सकिन्छ । त्यो देखाएको कुरा ठहर्नुनठहर्नु अलग कुरा हो । तर देखाउन त सक्नुपर्यो नि । के कारणले कार्यक्षमताको अभाव देखियो ? त्यो त भन्नुपर्यो नि । यो घटनाले खराब आचरण भयो भन्न सक्नुपर्छ । यस्तो कुनै पनि तथ्यबिना प्रधानन्यायाधीशमाथि एउटा फैसला उल्लेख गरेर महाअभियोगको सूचना दर्ता गरिएको थियो । फैसलामाथि यसै पनि महाअभियोग लाग्दैन । यस मानेमा महाअभियोगको सूचना दर्तै हुनु हुँदैनथ्यो । महाअभियोग त्यतिबेला मात्रै ल्याइन्छ, जतिबेला महाअभियोग पारित हुने सम्भावना हुन्छ । किनभने महाअभियोग ल्याइसकेपछि त्यो परित भएन भने प्रस्ताव ल्याउनेहरूले आफ्नो हैसियत गुमाउनुपर्छ । कानुनी बाध्यता नभए पनि यो गम्भीर नैतिक कुरा हो । महाअभियोग पारित भयो भने जसमाथि महाअभियोग ल्याइएको हो, उसको हैसियत गुम्छ । तसर्थ सर्वोच्चका प्रधानन्यायाधीशमाथि यसअघि कहिल्यै महाअभियोग आएको छैन । एकपटक ल्याउने प्रयास गर्दा सभामुखले हुँदैन भन्दिएको उदाहरण छ । दर्ता भएको उदाहरण छैन । फरक मर्यादाक्रम र भूमिकामा रहेका निकायका पदाधिकारीका बारेमा के भयो भन्ने कुरा यसमा तुलना गर्नु उपयुक्त हुँदैन । राज्यका तीन प्रमुख अंगमध्ये व्यवस्थापिका र कार्यपालिका आपसमा जोडिएका छन् । स्वतन्त्र भनेको न्यायपालिका मात्रै हो । त्यसको प्रमुखविरुद्ध महाअभियोग दर्ता गर्न काम हल्का किसिमले भयो । यो त्रुटिपूर्ण भइसकेपछि समयमै सच्याउने विकल्प मात्र बाँकी छ । आज (शुक्रबार) अन्तरिम आदेश आएपछि न्यायपालिका र संसद्बीचको सम्बन्ध बिग्रिएको हो कि जस्तो देखियो । तर के बुझ्नुपर्छ भने यो संसद्ले गरेको निर्णय थिएन । यो त दर्ता गर्दा भएका त्रुटि सच्याउने काम भएको हो । पारित हुन नसक्ने देख्दादेख्दै प्रतिशोध साँध्नका लागि यो दर्ता गरिएको हो । एक महिना मात्र कार्यकाल बाँकी रहेका प्रधानन्यायाधीशलाई आफ्नो कामबाट पन्छाउने नियत राखेको देखिन्छ । अहिले पनि समय छ, टकरावमा पुर्याउने काम नगरांै । मुलुकको नेतृत्वको काम सम्हाल्ने हो । काम गर्दा गल्ती हुन्छन् । तसर्थ महाअभियोगको प्रस्ताव फिर्ता लिएर सामान्य अवस्थामा फर्किनु सबैभन्दा राम्रो हुन्छ । सर्वोच्च अदालत संसद्भन्दा माथि हो ? भनेर आक्रोश पोख्ने हो भने स्थिति झन् बिग्रन जान्छ । राज्यका अंगहरू आआफ्नो क्षेत्रमा छन् । सर्वोच्चले कानुन बनाउँदैन । कानुन बनाउनेमा संसद् माथि हो । तर संसद्ले बनाएका कानुन संविधानअनुकूल छन् कि छैनन् भनेर हेर्ने काम त सर्वोच्चको हो। कुनै कानुन बदर भयो भने अर्को कानुन ल्याए भयो । सर्वोच्चले त विद्यमान कानुनअनुसार व्याख्या गर्छ । संविधानको व्याख्या गर्ने अधिकार सर्वोच्चको हो, संविधानमा आवश्यक संशोधन त संसद्ले गर्छ । तसर्थ यी निकाय शक्ति सन्तुलनको सिद्धान्तमा चल्छन् । संसद् नै सर्वेसर्वा हो, कार्यपालिकाले गरेको निर्णयमा सर्वोच्चले बोल्न पाउँदैन भन्नुभएन । संविधानअनुरूप नदेखिएका निर्णय त सर्वोच्चले बदर गर्छ । अहिले पनि संसद् सचिवालयमा दर्ता भएको महाअभियोगको सूचना फिर्ता लिनु बुद्धिमानी हुन्छ । सर्वोच्चमा लिखित जवाफ पेस गर्नुअगावै त्यो प्रस्ताव फिर्ता लिनुपर्छ । अनि लिखित जवाफमा स्वतन्त्र न्यायपालिकामाथि प्रहार गरेको जस्तो देखिन गयो, त्यो हाम्रो मनसाय थिएन, फिर्ता लिएका छौं भन्ने उल्लेख गर्नु राम्रो हुन्छ । फेरि पनि सर्वोच्चले यस्तो फैसला गर्यो, अधिकारक्षेत्र नाघ्यो भन्न थाल्दा तिक्तता बढ्छ । यसले कटुता बढाउने र स्वतन्त्र न्यायपालिकालाई कमजोर पार्ने काम हुन्छ । (राजेन्द्र फुयालसँग कुराकानीमा आधारित)"
झुपडीमा झन्डा,"राप्रपाबाट मेयरका उम्मेदवार मधु अधिकारी एक वर्षमा १९ वटै वडामा खानेपानी, सडक र हेल्थपोस्ट बनाउने बताउँछन् । उपमेयर उम्मेदवार इन्दिरा न्यौपानेका एजेन्डा भने अलि फरक छन् । उनको एजेन्डामा एकल महिला र गरिब बालिबालिकाको तथ्यांक संकलन गरेर उनीहरूका लागि कार्यक्रम बनाउने छ । फ्रि वाईफाई, बाँदर धपाउने मुद्दाअधिकांश वडाका उम्मेदवारले आआफ्नो ठाउँका समस्यालाई चुनावी प्रतिबद्धतापत्रमा स्थान दिएका छन् । वडा नं ८ का कांग्रेस उम्मेदवार हरिप्रसाद वाग्लेले सुत्केरीलाई दुईवटा बच्चासम्मलाई प्रोत्साहन भत्ता ५ हजार दिने, मृत्यु हुने प्रत्येकलाई दाहसंस्कारका लागि ५ हजार दिने, सत्संग भवन निर्माण गर्ने र वैदेशिक रोजगारमा जाने युवालाई बिनाब्याजको सापटी कोष बनाउनेजस्ता प्रतिबद्धता व्यक्त गरेका छन् । राप्रपाका मेयर प्रत्यासी अधिकारीको घोषणपत्रमा हुप्रचौर, चिल्ड्रेनपार्क, पुष्पलालपार्कमा फ्रि वाईफाई जोन निर्माण गरिने उल्लेख छ । उता माओवादी केन्द्रको घोषणापत्रमा न्युरेनी, कर्रा, भुटनदेवी, बसपार्कलगायत २० स्थानमा तीन महिनाभित्र वाइफाई फ्रि गर्ने घोषणा गरिएको छ ।वडा नं १० मा माओवादीका वडाध्यक्ष उम्मेदवार सन्तोष न्यौपानेको प्रतिबद्धतापत्रमा एउटा अनौठो बुँदा छ । चौथो बुँदामा लेखिएको छ, भुटनदेवी बाइपास सडकमा बाँदर आतंक हटाइने । यो क्षेत्रमा बाँदरले घरघरमा प्रवेश गरी आतंक मच्चाउने गरेको भन्दै उनले बाँदर हटाउने प्रतिबद्धता प्रकट गरेका छन् ।वनकरियाको एजेन्डा : बस्ती बचाउमकवानपुरमा चुनावको रौनक हेटौंडा उपमहानगरमा मात्र छैन, गाउँपालिकाहरूमा पनि उत्तिकै छ । शुक्रबार मनहरी गाउँपालिका ४ को मुसेधापमा एक वनकरिया युवतीको बिहे चलिरहेको थियो । बिहेमा धेरै मानिस जम्मा हुने भएकाले स्थानीय तहका उम्मेदवार र प्रचारक मुसेधापतिरै सोझिइरहेका थिए । बिहेघरमा शुक्रबार एमाले, कांग्रेस र राप्रपाका प्रचारक पुगे । सरकारले बीस वर्षका लागि भनेर दिएको कबुलियती वनमा बसेको यो बस्तीमा लोपोन्मुख वनकरियाका २१ घर छन् । जम्मा ६६ जना मतदाता । जंगलबाट बस्तीहरूको नजिक आउँदै गरेका वनकरियाको यो बस्तीको म्याद अब चार वर्षमात्रै बाँकी छ । ६ हेक्टर जमिनमा फैलिएको बस्तीका अगुवाहरूको हरेक निर्वाचनमा एउटै एजेन्डा हुन्छ, बस्ती बचाउ ।प्रधानमन्त्री भएका बेला हरेक महिना एक दिन जनताका घरमा बस्ने कार्यक्रमअन्तर्गत २०७० सालमा बाबुराम भट्टराईले एक रात यो बस्तीमा बिताएका थिए । उनले त्यसबेला २० वर्ष म्याद थप्ने आश्वासन दिएका थिए तर त्यो पूरा भएन । शान्तमाया र ठूलीमाया वनकरिया बस्तीका अगुवा हुन् । शान्तमायाका ९ जना बच्चा छन् । गत वर्ष एसएलसी पास गरेकी पम्फा वनकरिया नवलपरासीमा ल्याब एसिस्टेन्ट पढदैछिन् भने सन्तोषी वनकरियाले यसै वर्ष एसएलसी दिइन् । उनी कृषि पढ्न चाहन्छिन् । यहाँका कुनै पनि पुरुष विद्यार्थीले एसएलसी पास गरेका छैनन् । भूकम्पमा यहाँका १० जनाका घर भत्किए । तर, आफ्नो नाममा लालपुर्जा नहुँदा घर बनाउन पाउने तीन लाख रुपैयाँ उनीहरूले पाउन सकेनन् । हामी कुनै पार्टी हेर्दैनौं, जसले हाम्रो बस्ती बचाउँछ, लालपुर्जा दिन्छ, भोट उसैलाई दिइन्छ, ठूलीमाया वनकरियाले भनिन् ।"
उम्मेदवारले पाए चिह्न,"काठमाडौं वैशाख ३१ मा हुन गइरहेको स्थानीय तह निर्वाचनमा उम्मेदवारी दिएकाले शुक्रबार निर्वाचन चिह्न पाएका छन् । निर्वाचन अधिकृतको कार्यालयबाट उनीहरूलाई चिह्न उपलब्ध गराइएको हो । संसद्का २७ दलका उम्मेदवारले दलीय चिह्न पाएका छन् भने अन्य दल र स्वतन्त्र उम्मेदवारलाई आयोगको मतपत्रमा पहिल्यै निर्धारण भइसकेको स्वतन्त्र सूमहको चिह्नहरूबाट छानेर दिइएको हो । निर्वाचन आयोगका प्रवक्ता सूर्यप्रसाद शर्माका अनुसार चिह्न पाएपछि उम्मेदवारलाई आफ्नो पक्षमा प्रचार गर्न र मत माग्न सहज भएको छ । उम्मेदवारले प्रचार अवधि ६ दिन मात्रै पाएका छन् । निर्वाचन हुने दिनभन्दा ४८ घण्टापूर्व मौन अवधि सुरु हुन्छ। उक्त अवधिबाट प्रचार गतिविधिमा संलग्न हुन पाइने छैन । स्थानीय तह निर्वाचन ऐनमा उम्मेदवारको अन्तिम नामावली प्रकाशनपछि बढीमा १५ दिनको अवधि प्रचारका लागि रहने व्यवस्था छ । प्रवक्ता शर्माले तिथि घोषणादेखि निर्वाचनको दिनसम्मको अवधि १ सय २० दिन चाहिनेमा आयोगले जम्मा ८३ दिन पाएकाले पनि निर्वाचन कार्यक्रम कसिलो बनाउनुपरेको बताए । सरकारको आग्रहमा आयोगले १६ गते तोकिएको मनोनयन कार्यक्रम १९ गते सारेपछि निर्वाचन कार्यक्रममा थप तीन दिन कटौती हुन पुगेको हो । २८ गते रातिसम्म उम्मेदवार र दलले आफ्नो पक्षमा प्रचार गर्न पाउँछन्, शर्माले भने, ४८ घण्टाको मौन अवधिमा निर्वाचन प्रचार वा मत माग्न मिल्दैन । पहिलो चरणमा प्रदेश नम्बर ३, ४ र ६ मा पर्ने ३४ जिल्लाका २ सय ८३ स्थानीय तहमा चुनाव हुँदैछ । मनोनयन दर्तासँगै उम्मेदवारका लागि समेत स्वत: निर्वाचन आचारसंहिता लागू हुने उनले बताए । उम्मेदवारले निर्वाचन प्रचार गर्दा अत्यन्त मर्यादित भएर र आचारसंहिताको परिधिभित्र रहेर गर्नु हुनेछ भन्ने आयोगले विश्वास लिएको छ, उनले भने, जुलुस, आमसभा, र्याली, सवारी सधानको प्रयोग, पोस्टर, पम्प्लेट, झन्डा, निर्वाचन खर्च सबैको सन्दर्भमा आचारसंहिता आकर्षित हुन्छ । आचारसंहिताले बिहान ८ देखि साँझ ७ बजेसम्म मात्र प्रचारका कार्यक्रम राख्न सकिने भनेको छ । महानगरपालिकाका प्रमुख र उपप्रमुखका उम्मेदवारले निर्वाचन प्रचारका लागि बढीमा २ वटा जिप र २ वटा मोटरसाइकल अन्यले ११ जिप र मोटरसाइकल प्रयोग गर्न पाउने छन् । त्यस्तै उपमहानगर, नगरपालिका र गाउँपालिकाका सबै पदका उम्मेदवारले प्रचारका लागि बढीमा एउटा जिप र दुईवटा मोटरसाइकल मात्र प्रयोग गर्न पाउने आचारसंहिताले तोकेको छ । सवारी साधन नचल्ने ठाउँमा बढीमा दुईवटा घोडा प्रयोग गर्न पाइने छ । आयोगले उम्मेदवारले विभिन्न शीर्षकमा गर्न पाउने खर्चको अधिकतम सीमा पनि तोकेको छ । महानगरपालिकाका प्रमुख र उपप्रमुखका उम्मेदवारले अधिकतम ७ लाख ५० हजार, अन्यले ३ लाख रुपैयाँ चुनावी प्रयोजनमा खर्च गर्न पाउने छन् । त्यस्तै, उपमहानगरपालिकाका प्रमुख र उपप्रमुखका लागि ५ लाख ५० हजार, वडाध्यक्ष र सदस्यका लागि २ लाख ५० हजार खर्चको सीमा तोकिएको छ । नगरपालिकाका प्रमुखउपप्रमुखले ४ लाख ५० हजार, अन्यले २ लाख र गाउँपालिकाका अध्यक्षउपाध्यक्षले ३ लाख ५० हजार र वडाध्यक्षसदस्यले १ लाख ५० हजार चुनावी खर्च गर्न पाउने सीमा निर्धारित छ । राजनीतिक दल वा उम्मेदवारले निर्वाचन सकिएपश्चात् निर्वाचन प्रचारमा भएको आम्दानी र खर्च विवरण आयोगमा बुझाउनुपर्ने हुन्छ । आयोग प्रवक्ता शर्माले आयोग आफंैले अनुगमनका क्रममा वा उजुरीका आधारमा उम्मेदवारले गरेको आचारसंहिता उल्लंघनउपर कारबाही गर्न सक्ने बताए । निर्वाचन कसुर तथा सजाय ऐनले निर्वाचन प्रचारमा गर्न नहुने भनेको काम गरिएमा प्रकृति हेरी २५ हजारदेखि दुई लाख रुपैयाँसम्म जरिवाना वा तीन वर्षसम्म कैद वा दुवै सजाय हुन सक्ने व्यवस्था गरेको छ ।"
भारतको शुभकामना,"स्वराजले निर्वाचनका लागि आवश्यक सहयोग गर्न भारत तयार रहेको जानकारी महतलाई दिइन् । महतले समाजका सबै तह र तप्कालाई समेटेर निर्वाचन गराउन सरकारका प्रयासबारे स्वराजलाई जानकारी गराएका थिए।निर्वाचनलाई लजिस्टिक सहयोग गरेकामा उनले भारतलाई धन्यवाद दिए ।नेपालमा हुन गइरहेको निर्वाचनबारे जानकारी गराएँ । उहाँले छिमेकमा हुन लागिरहेको लोकतान्त्रिक अभ्यासको सफलताको शुभकामना व्यक्त गर्नुभयो, भेटपछि महतले भने, दुई देशबीच जारी विकास परियोजना तथा सहकार्यबारे पनि छलफल भयो । भारतीय विदेशमन्त्रीले पछिल्लो समय दुई देशबीचका उच्चस्तरीय भेटवार्ता तथा भ्रमणले सम्बन्ध अझ सुदृढ बनाएको बताएको जानकारी महतले दिए । महत नेपाली दूतावासले आयोजना गरेको एक कार्यशालामा सहभागी हुन दिल्ली आएका हुन् ।"
वैकल्पिक पार्टीहरू एक्लाएक्लै चुनावमा,"काठमाडौं ठूला दल कांग्रेस, एमाले, माओवादी केन्द्र, राप्रपासमेत चुनावी तालमेल गर्न कस्सिइरहँदा वैकल्पिक शक्ति मानिएका नयाँँ दल भने एक्लाएक्लै लड्न अग्रसर छन् । नयाँँ शक्ति पार्टी, साझा पार्टी र विवेकशील नेपाली पार्टीबीच परस्पर तालमेलको चर्चा भए पनि मोर्चाबन्दीमा उनीहरू उदासीन देखिए । नयाँ शक्ति पार्टीले साझा पार्टी र विवेकशीलसँग चुनावी सहकार्यको प्रस्ताव लगे पनि हुन सकेन । साझाले विवेकशीलसँग छुट्टै तालमेल प्रयास गर्यो, तर उम्मेदवारी संरचनामा कुरो मिलेन र त्यो प्रसंग त्यत्तिकै हरायो ।वैकल्पिक भनिएका अरू दुई दलसँग कुरो नमिलेपछि नयाँ शक्तिले संघीय समाजवादी फोरमसँग चुनावी तालमेल गरेको छ । उनीहरू एउटै चुनाव चिह्न मशाल अन्तर्गत लड्ने सहमतिमा पुगेका छन् । स्थानीय चुनावका लागि निर्वाचन आयोगले दल दर्ता गर्न अनुमति दिए पनि चुनाव चिहन भने संसद्भित्र भएका दललाई मात्रै दियो । नयाँ शक्तिले आफ्नै चुनाव चिहन आँखा पाउनुपर्ने भन्दै धर्नालगायत आन्दोलनका कार्यक्रम घोषणा गरेको थियो । तर आयोगले मतपत्र छापिसकेको भन्दै कुनै वैकल्पिक चिह्नसहित चुनाव लड्न आग्रह गर्यो । त्यसपछि नयाँ शक्तिले चुनावमा भाग लिन हाल एकता चर्चामा रहेको फोरमकै चिह्न मशाल लिने निर्णय गर्यो । विवेकशील र साझाले पनि चिह्न पाउनुपर्ने माग गरे पनि सफल भएनन् । फोरमको चिह्नमा तत्काललाई लड्नुपर्ने बाध्यता सिर्जना भएकाले पहिलो चरणको चुनावमा उम्मेदवारी दिँदा कतिपय ठाउँमा फोरमकै साथीहरूलाई मेयरमा अघि सारेका छौं, नयाँ शक्ति संसदीय मामिला विभागका संयोजक केशव दाहालले भने, हामीलाई आफ्नै चिह्न प्यारो थियो, तर २० वर्षपछि स्थानीय तहको चुनाव नयाँ संरचनामा भइरहेकाले हामी चुनावका विरोधी हुन सक्दैनथ्यौं, त्यसैले चिह्न नपाए पनि विकल्प रोजेर चुनावी अन्योललाई निकास दिन सहयोग गर्यौं । काठमाडौं महानगरमा नयाँ शक्तिले फोरम नेता पवित्रमान वज्राचार्यलाई मेयर उम्मेदवार सकार्यो । उपमेयरमा नयाँ शक्तिकी सविना अर्याल छिन् । शुक्रबार विवेकशीलकी काठमाडौं मेयर उम्मेदवार रञ्जु दर्शनाले वेस्टकोट र किशोर थापाले क्यामरा चिह्न पाएका छन् । साझा पार्टीले काठमाडौं मेयरमा किशोर थापा र उपमेयरमा निरूपमा यादवलाई उठायो । अनि ललितपुरमा रमेश महर्जनलाई मेयर, शोभा शाक्यलाई उपमेयरमा उम्मेदवारी दिलाएको छ । विवेकशीलको ध्यान काठमाडौंमै बढी देखिन्छ ।नयाँ शक्ति नेता दाहालका अनुसार नयाँ शक्ति र फोरमबीच भएको समझदारीबमोजिम काठमाडौं र पोखरामा फोरमले मेयर उम्मेदवार पाउने, नयाँ शक्तिले ललितपुर र भरतपुर महानगरमा मेयर उम्मेदवार पाउने समझदारी भएको हो । ललितपुरमा नयाँ शक्तिका मदन महर्जन, फोरमकी सपनी महर्जन क्रमश: मेयर र उपमेयर उम्मेदवार छन् । भरतपुरमा नयाँ शक्तिका सूर्य तिमल्सिना मेयर, फोरमकी शारदा घिमिरे उपमेयर उठाइएको छ । पोखरामा मेयर लडेका हुम गुरुङ फोरम नेता हुन् भने नयाँ शक्तिकी लक्ष्मी खाती परियारलाई उपमेयरमा उठाइएको नयाँ शक्ति स्रोतले जानकारी दियो ।विवेकशील दुई वर्षदेखि चुनावी तयारी गरेकाले परम्परागत मतदाताको वर्चस्व चिर्ने आसमा छ । हामीले वैकल्पिक शक्तिहरूबीच तालमेलका लागि जोड दियौं, आएका प्रस्तावहरूप्रति पनि सकारात्मक नै थियौं, गोविन्द नारायणले भने, तर ती प्रयासहरू टुंगोमा पुग्न सकेनन्।"
गाउँ पस्नै डराउँछन् उम्मेदवार,"खारा (रुकुम) त्रिवेणी ३ खाराका ६७ वर्षीय नरबहादुर ओलीलाई चुनावबारे कुनै चासो छैन । उनको घरमा अहिलेसम्म कोही उम्मेदवार पुगेका छैनन् । चुनाव र नेताका कुरा सुन्नासाथ विगतले सताउँछ उनलाई । द्वन्द्वले घरबास जलायो, छोरा, दाइ र भतिज गुमे, नरबहादुरले भने, चुनाव धेरै भोगियो, हुनेवाला केही छैन ।द्वन्द्वकालमा २०५६ फागुन १० गते खारामा प्रहरी पसेर १५ जनाको हत्या गर्नुका साथै ७३ घरमा आगजनी गरेको थियो । खाराका खुम्चेरी, कालिमाटी, कुरल र हाइबाङ गाउँका कुनै पनि घर बाँकी रहेनन् । भाग्न सक्नेहरू बाँचे, गाउँमा भेटिएका जति मारिए । त्यही घटनामा ओलीले १८ वर्षीय छोरा लालबहादुरसहित दाइ र भतिज गुमाएका थिए । म भीरमा लडदैलडदै भागेर बल्ल बाँचें । टाउकोमा चोट लागेको छ, उनले भने, अहिलेसम्म निरन्तर औषधि खानुपर्छ । उपचारमा सहयोग माग्दै कति नेतालाई अनुरोध गरें तर कसैले हेरेन । अब म कसैलाई पनि भोट हाल्दिनँ ।आफ्ना दु:ख आफैंसँग भएकाले जति चुनाव आए पनि केही फरक नपर्ने उनको भनाइ छ । सशस्त्र द्वन्द्वपछि दुइटा चुनाव भए पनि आफ्नो दु:खमा केही कमी नआएको उनले गुनासो गरे । चुनावले फरक केही गर्न नसक्ने खाराकै ५० वर्षीय दलबहादुर खत्रीले बताए । गाउँमा प्रहरीको कुटाइ नखाएको र घरबास नजलेको कोही छैन । सबैका घरमा दु:ख र पीडा मात्र छन्, उनले भने, जुन नेता आए पनि हाम्रा लागि केही गर्न सक्दैनन् । सबै आफ्नै लागि गर्छन् । भोट हालेर केही फाइदा भएन । प्रहरीले घरमा आगो लगाइदिएपछि सात दिनसम्म जंगल र ओढारमा बस्नुपरेको उनले सम्झिए ।द्वन्द्वमा प्रहरीबाट माओवादी आरोपमा कांग्रेसका नेताहरूसमेत मारिँदा पनि कोही नेताले चासो नराखेको खारावासीको गुनासो छ । २०५४ को स्थानीय निर्वाचनमा कांग्रेसबाट विजयी तत्कालीन ३ नम्बर वडा अध्यक्ष त्रिभान ओली र उनका जेठा छोरा धनबहादुरसहित अन्य कांग्रेस कार्यकर्ता मारिएको ५३ वर्षीय नरसिंह खत्रीले बताए । कांग्रेसबाट निर्वाचित वडाध्यक्षसमेत माओवादीको आरोपमा मारिँदा पनि पार्टीले केही हेरेन, उनले भने, हामीले कांग्रेस, माओवादी, एमाले सबैलाई भोट हालेर हेरिसक्यौं । हाम्रा दु:खमा कसैले साथ दिएनन् ।हरेक घर द्वन्द्वपीडित भएकाले भोट माग्न जाँदा पनि द्वन्द्वकै पीडा र गुनासा उठ्ने भएकाले उम्मेदवारलाई पनि घरदैलो जान कठिन छ । भोट माग्न खोज्दा राहत, क्षतिपूर्ति र दोषीलाई कारबाहीका माग आउने गरेको कांग्रेसबाट ४ नं वडा अध्यक्षका उम्मेदवार भीमबहादुर खडकाले बताए । भोट माग्न थाल्यो, विगतका घटना सम्झेर दु:खी हुन्छन् । नेताहरूले केही गर्न सकेनन् भन्छन्, उनले भने, केन्द्रीय सरकारले गर्न नसकेका कुरा स्थानीय तहबाट गर्न सकिन्छ कि भन्ने प्रतिज्ञा गरिरहेका छौंं ।खाराका गाउँहरू पुग्दा उम्मेदवार प्रचारका कार्यक्रममा हिँड्न सकिरहेका थिएनन् । जिल्लाका अन्य गाउँमा चुनावका नाराबाजी, जुलुस र घरदैलो चलिरहेका बेला खारा भने सुनसान थियो । खोजेर बल्लबल्ल भेटिएका उम्मेदवार पनि एक्लै थिए । साथमा न झन्डा, न प्रचार सामग्री न कार्यकर्ता । लामो समयदेखि बल्झिएका युद्धका पीडा कम गर्नुपर्ने चुनौती छ । सबैले हिजो पूरा नभएका अपेक्षा पूरा गर्नुपर्छ भनिरहेका छन्, माओवादी केन्द्रबाट ४ नं वडा अध्यक्षका उम्मेदवार चन्द्रबहादुर खड्काले भने, युद्ध लड्नजस्तो सजिलो रहेनछ चुनाव लड्न । सबैका आकांक्षा पूरा गर्न कठिन हुने रहेछ ।खारा त्यस्तो गाउँ हो, जहाँ द्वन्द्वकालमा सुरक्षाफौजबाट २८ र माओवादीबाट एक जना सर्वसाधारणले ज्यान गुमाएका छन् । खारास्थित सैनिक व्यारेकमा माओवादीले दुईपटक असफल आक्रमण गरेको थियो । २०५९ जेठ १३ र २०६१ चैत २४ मा माओवादीले ब्यारेक आक्रमण गर्दा सयौं माओवादी लडाकु मारिएका थिए । गाउँ आगजनी, सर्वसाधारणको हत्या र माओवादीको ठूलो क्षति हुने गरी सैनिक ब्यारेक आक्रमणजस्ता घटनाले खाराको चर्चा चुलिएको थियो । द्वन्द्वका घाउ पुरिइनसकेकाले चुनावको उमंग गाउँसम्म पस्न नसकेको ३९ वर्षीया तिलसरा खड्काले बताइन् । आँगनमा परिवारका सदस्यहरूको शव लडिरहेको र घरमा आगो दन्किरहेका बेला ज्यान बचाउन लड्दैभिड्दै जंगलतिर पसेको दृश्यले अहिले पनि सताउने गरेको उनले बताइन् । यो सबै राजनीतिकै कारण भयो भनेर पार्टीहरूप्रति रिस उठ्छ, उनले भनिन्, हामीलाई न क्षतिपूर्ति, न गाउँमा विकास, के काम भयो नेताहरूलाई भोट हालेर ? खारा गाउँसम्म पुग्न राम्रो सडक छैन । नमुना शान्ति गाउँका नाममा केही बजेट आए पनि त्यसले जीवनस्तर बदल्ने काम गर्न सकेको छैन । घरबास र आफन्त गुमाएको पीडा चुनावले मेट्न सक्दैन, खड्काले भनिन्, नेताहरू आफंै हाम्रो घरसम्म आउन डराइरहेका छन् । भोट माग्नै लाज भएको छ । काम नगरेपछि भोट मात्रै मागेर के गर्नु ?"
फ्रि वाइफाईदेखि फ्लाइओभर,"प्रिस्कुलमा नि:शुल्कदेखि तारमुक्त नगरललितपुर महानगरपालिकाको समस्या समाधान गर्न उम्मेदवारहरूले पानी हालेर धूलोमुक्त बनाउनेदेखि ट्राफिक जाम कम गराउन फ्लाइओभर बनाउनेसम्मको योजना अघि सारेका छन् । कांग्रेसबाट मेयरका उम्मेदवार चिरीबाबु महर्जनले आफू चुनिएको १ महिनाभित्र नगरलाई धूलोमुक्त गर्ने बताए । सातामा दुईपटक पानीले सडक सफा गर्ने उनको योजना छ । नगरवासीले अनुभूति हुने गरी धूलो र धूवाँ नियन्त्रण गर्छौं, उनले भने, ट्राफिक जाम नगर क्षेत्रमा त्यति सहज छैन । पुल्चोकदेखि थापाथलीसम्म फ्लाइओभर बनाउँछौं । यसले ट्राफिक जाम न्यून हुनेछ । त्यस्तै प्रिस्कुललाई फ्री गर्ने उनले बताए । कक्षा १ पुग्नुअघिको प्री कक्षा महँगो भएको भन्दै महानगरवासीलाई नि:शुल्क गर्ने उनले बताए । पर्यटक आउने मुख्य प्रवेशद्वारबाट दरबार स्क्वायर, महाबौद्ध, गोल्डेन टेम्पल र कुम्भेश्वरमा विद्युतीय सवारीको व्यवस्था गर्ने उनको योजना छ ।एमाले उम्मेदवार हरिकृष्ण व्यञ्जनकारले धूलो हटाउन सडक पिच गर्ने, निरन्तर सफा राख्न धूलो बढार्ने ब्रुमर ल्याउने, महानगरमा धूवाँ हुने गाडी चल्न नदिने योजना बनाएका छन् । ट्राफिक जाम हटाउन सडक चौडा पार्ने पनि उनको योजना छ । चक्रपथभित्र मेलम्चीको पानी आएपछि चक्रपथबाहिर फर्पिङको पानी वितरण गर्ने उनले सुनाए । ढल निकासलाई व्यवस्थित गर्ने, गोदारवारीदेखि बूढानीलकण्ठसम्म ट्राम (व्यवस्थित गाडी) सहुलियतमा चलाउने उनले योजना बुनेका छन् । नगरलाई कुरूप बनाउने केबल, बिजुली, टेलिफोनको ताररहित गर्ने उनले सपना देखेका छन् । अत्याधुनिक सिटी बनाउँछौं, उनले भने । माओवादी उम्मेदवार दीपेश महर्जनले भूकम्पबाट क्षति भएका संरचनाको पुनर्निर्माणमा जोड दिने बताए । रोजगारी सिर्जना गर्ने, ढल र खानेपानीको समस्या समाधान गर्ने, पर्यटन प्रवद्र्धन गर्ने, हरिसिद्धि, बुङमती, खोकना, सुनाकोठीमा पर्यटकीय क्षेत्र बनाउने उनको योजना छ ।लाइभ म्युजियमदेखि घरघरमा नि:शुल्क वाईफाईकाठमाडौं र ललितपुर महानगर जस्तै छिमेकी मध्यपुर र भक्तपुर नगरपालिकाका उम्मेदवारका योजना पनि कम छैनन् । यी दुई नगरका मेयरका उम्मेदवारले मनोहरा र हनुमन्ते खोला सफा बनाउनेदेखि घरघरमा नि:शुल्क वाईफाईको व्यवस्था गर्नेसम्मको योजना अघि सारेका छन् । मध्यपुर नगरपालिकाका कांग्रेस उम्मेदवार अष्ट कवेले जनताको काम छिटोछरितो बनाउने कुरालाई प्राथमिकतामा राखेका छन् । उनले भौतिक पूर्वाधारलाई जोड दिँदै पर्यटकीय नगर बनाउने प्रतिबद्धता जनाएका छन् । स्थानीय कला संस्कृतिको संरक्षण, संवद्र्धन र प्रवद्र्धन गर्न जीवित संग्रहालय निर्माण गर्ने, पर्यटन पदमार्गको विकास गर्ने, व्यवस्थित ढल निकास र खानेपानीको व्यवस्था गर्ने उनले बताए । उनले १ वार्ड १ एम्बुलेन्स, १ वार्ड १ योग केन्द्र को अवधारणा अघि सारेका छन् । नगरलाई प्लास्टिकमुक्त बनाउने घोषणा गरेका छन् । फोहोर व्यवस्थापन गर्ने, नदीकिनार पार्क निर्माण गरी पर्यटकीय स्थल बनाउँदै सुन्दर मध्यपुुरको अवधारणा अघि सारेका छन् । मध्यपुरका एमालेका उम्मेदवार मदनसुन्दर श्रेष्ठले नगरमा पुरानो र नयाँ बस्तीबीचको दूरी नमेटाएसम्म विकास हुन नसक्ने बताए । नयाँ र पुरानो बस्तीको विकास एउटै मोडलबाट हुन नसक्ने उनले बताए । पुरानो बस्तीलाई परम्परागत रूपमा संरक्षण गर्ने र नयाँ बस्तीलाई अर्बन टाउन प्लानिङका रूपमा व्यवस्थित गर्नुपर्छ, उनले भने, हनुमन्ते र मनोहरा करिडोर बनाएर बाहिरी रिङरोडको विकास गर्नुपर्ने हुन्छ । खोलामा खसालिएको ढल हटाएर करिडोरमार्फत काठमाडौं र ललितपुरसँगै मिसाउनु जरुरी छ । नगदेश, बोडे र ठिमीमा भित्री चक्रपथको व्यवस्था गर्ने र यी बस्तीमा सवारीसाधन निषेध गर्ने, पैदल मार्गको विकास गरी पर्यटक भित्र्याउने उनको योजना छ । खानेपानी मूल लाइन ४ इन्चबाट १२ इन्चको बनाउने, सानोठिमी क्षेत्रलाई शैक्षिक हबका रूपमा विकास गर्ने, सामुदायिक र संस्थागत विद्यालयको गुणस्तरमा तालमेल गराउने, टेक्निकल कलेजको विकास गर्ने उनको योजना छ । नगरको भित्री क्षेत्रलाई लाइभ म्युजियम बनाउने, कोरियानेपालमैत्री अस्पताललाई व्यवस्थित गर्ने, नर्सिङ कलेज सञ्चालन गर्ने योजना बनाएका छन् । नगर प्रहरीको व्यवस्था गर्ने र सुरक्षा निकायसँग समन्वय गरी सुरक्षित बस्तीको परिकल्पना गरेका छन् । सेफ जोन र स्मार्ट सिटी बनाउँछु, उनले भने, मासिक १ लाख खर्च गरी हरेक घरमा नि:शुल्क वाईफाईको व्यवस्था गर्छौं ।शिशु स्याहारदेखि विश्वविद्यालयसम्मको योजनाव्यवस्थित सफा नगरका रूपमा चिनिएको भक्तपुर नगरपालिकाका उम्मेदवारहरूले शिक्षा, स्वास्थ्य र वातारणलाई जोड दिएका छन् ।नेमकिपाका मेयर उम्मेदवार सुनील प्रजापतिले विगतमा जस्तै जनश्रमदान जुटाएर कला सम्पदा र पार्टी पौवाको जीर्णोद्धार गर्ने बताए । यसअघि अधुरो रहेको शिशु स्याहार केन्द्र टोलटोलमा खोल्ने, नमुनाका रूपमा विद्यालय, कलेज र विश्वविद्यालय स्थापना गर्ने योजना रहेको उनले बताए। भक्तपुरलाई उनले खेलाडीको सहरका रूपमा चिनाउने सपना बुनेका छन् । विश्व सम्पदामा सूचीकृत क्षेत्रमा भत्किएको घर पुरानै शैलीमा बनाउनेलाई सहुलियत दिने, नगरको फोहोर खोलामा नमिसाई व्यवस्थापन गर्ने योजना उनको छ । ट्रिटमेन्ट प्लान्ट बनाएर पानी सफा गर्ने योजनासमेत उनले बनाएका छन् । नगरपालिकाले सञ्चालन गरेको जनस्वास्थ्यलाई २५ शय्याको अस्पताल बनाउन स्वीकृत पाए पनि अघि बढाउन सकिएको थिएन । अब तत्काल २६ शय्याको बनाएर सेवा गराउने मेरो योजना छ, सुवालले भने ।कांग्रेसका उम्मेदवार रामप्रसाद कासुलाले नगरको खोलाकिनारमा दुर्गन्ध हटाउन ट्रिटमेन्ट प्लान्ट बनाएर पानी सफा गर्ने बताए । भक्तपुरलाई पर्यटकीय नगर बनाउने उनको योजना छ । उच्च शिक्षा हासिल गर्न भक्तपुर जाऊँ भन्ने उनले प्रमुख नारा बनाएका छन् । अरू देशबाट समेत भक्तपुरमा राम्रो शिक्षा हासिल गर्न सकिन्छ भन्ने अवस्था बनाउँछु, उनले भने, शैक्षिक हब बनाउने योजना छ । एमालेका उम्मेदवार विष्णुप्रसाद सुवालले फोहोर व्यवस्थापन गर्ने योजना बनाएका छन् । करिडोर बनाएर ढल निकास गर्नुपर्ने आवश्यकता छ, उनले भने, स्थानीय कृषकको उत्पादन घर आँगनबाटै बिक्री गर्न नगरमा तरकारी बजार व्यवस्थापन गर्छौं । माओवादी केन्द्रका सत्यलाल मुलले आफ्नो योजना प्रतिबद्धतापत्रमार्फत सार्वजनिक गर्ने बताए ।"
समृद्ध नगरको खाकासहित घरदैलो अभियान,"राम कासुला, कांग्रेसऐतिहासिक एवं सांस्कृतिक धरोहर भक्तपुर नगरलाई मुलुककै पर्यटकीय गन्तव्य स्थलका रूपमा विकास गर्नेछु । हनुमन्ते र खसाङ्खुसुङ खोलालाई दुर्गन्धमुक्त बनाई आधुनिक डम्पिङ साइट निर्माण गरी फोहोरमैला व्यवस्थापन गर्नेछु । युवाहरूलाई विदेश पलायन हुनबाट रोकी नगरमै रोजगारको व्यवस्था गर्नेछु । १५ डलर खर्चेर नगर छिरेका अन्तर्राष्ट्रिय पर्यटक ५ मिनेट पनि नबसी फर्किने वातावरण छ । त्यस्तो परिस्थिति हटाएर कम्तीमा पनि एकरात बस्न मिलाउने योजना बनाइसकेका छौं । पूर्ण सांस्कृतिक पर्यटकीय स्थलका रूपमा विकास गर्ने योजना छ । भूकम्प गएको २ वर्ष बित्दा पनि टहरामै बसेका पीडितलाई नि:शुल्क नक्सापास, पुन:स्थापनामा जोड दिई पुनर्निर्माणमा सहयोग पुग्ने योजना ल्याउने तयारी गरेका छौं । विष्णु सुवाल, एमालेऐतिहासिक धरोहरको संरक्षण, संवद्र्धन, प्रवद्र्धन र सांस्कृतिक विकासका लागि एमालेको नेतृत्व आवश्यक छ । भक्तपुर नगरभित्र लामो समयसम्म स्थानीय पार्टीले शासन गर्यो । लामो समयसम्म जनताको आवश्यकता बुझ्न नसकेको र केन्द्रीय पहुँच नभएकाले यहाँको विकास हुन सकेको छैन । नगरभित्र ढल निकास, पानी, भित्री सडकको विस्तार, फोहोर व्यवस्थापनलगायत समस्या बढेका छन् ।भूकम्पले थिलथिलो बनेको नगर र नगरवासीका लागि नगरपालिका र यसअघिका जनप्रतिनिधिले प्रभावकारी भूमिका खेल्न नसकेका कारण १९ वर्षअघि नेमकिपाले जित्दै आएको भक्तपुर नगरपालिकामा यसपटकको चुनावबाटै एमालेले विजयको झन्डा फहराउनेछ । सरकारले भक्तपुर नगर क्षेत्रलाई सांस्कृतिक नगर घोषणा गर्ने बजेट भाषणमा प्रस्तुत गरिसकेको छ । सोही योजनाअनुरूप काम गर्ने जिम्मेवारी मेरो काँधमा आएको छ । भूकम्पले भत्किएका नगरका सम्पदा पुनर्निर्माणमा जोड दिँदै पीडितका आवास निर्माण र पुनर्निर्माण, राहत सहयोग उपलब्ध गराउन प्रभावकारी रूपमा लाग्नेछु । हनुमन्ते करिडोर आयोजनालाई मूर्तरूप दिनेछु । परम्परागत कृषि प्रणालीलाई प्रविधि र व्यावसायिकतातर्फ आकर्षित गर्ने र विषादीरहित तरकारी उत्पादनलाई जोड दिनेछु ।सुनील प्रजापति, नेमकिपादेशमा लामो समय स्थानीय निकाय जनप्रतिनिधिविहीन अवस्थामा रहँदा अर्थतन्त्रमा प्रत्यक्ष असर पुगेको छ । विकास निर्माण गतिहीन बनेको छ। नेपाली जनताले प्रजातन्त्रको आभाष गर्न पाएनन् र नेतृत्वविहीनले समाज अराजकतातर्फ उन्मुख बनेको छ । देशमा भ्रष्टाचार, अनियमितता मौलायो र अनियमित निर्माणले प्रश्रय पाएर अव्यवस्थित सहरीकरण तीव्र बनेको छ । देश र जनताविरुद्धको त्यस कदमका निम्ति शासक दलहरूलाई नेपाली जनताले कहिल्यै माफी दिने छैन । नेपाली युवाहरूले स्वदेशमा काम पाउने वातावरण निर्माण गर्नेछु । वडावडामा शिशु स्याहार केन्द्र तथा बालउद्यान सञ्चालन गरी सुन्दर र सभ्य समाजको जग बसाल्ने तथा महिलाहरूलाई श्रमशक्तिमा बदल्ने प्रयत्नमा छु । रविकृष्ण श्रेष्ठ, राप्रपाऐतिहासिक एवं सांस्कृतिक भक्तपुर नगरलाई राष्ट्रकै उदाहरणीय पर्यटकीय स्थलका रूपमा विकास गर्नेछु । अन्तर्राष्ट्रिय स्तरको स्टेडियम निर्माण गर्नेछौं । भक्तपुर नगरलाई स्मार्टसिटीका रूपमा विकास गरी युवाहरूको रोजगारको थलो बनाउनेछु । भूकम्पपछिको संरचना निर्माणमा प्रतिबद्ध रहन्छु । हालको राष्ट्रियकला संग्रहालयलाई मुलुककै उदाहरणीय पुरातात्त्विक महत्त्वको अन्तर्राष्ट्रिय स्तरको संग्रहालयका रूपमा विकास गर्ने र सांस्कृतिक धरोहर भक्तपुरलाई मुलुककै उदाहरणीय स्थलका रूपमा विकास गर्नेछौं । लामो समयसम्म जनताको आवश्यकता बुझ्न नसकेको र केन्द्रीय पहुँच नभएकाले यहाँको विकास हुन सकेको छैन । नगरभित्र ढल निकास, पानी, भित्री सडकको विस्तार, फोहोर व्यवस्थापनलगायत समस्या अत्यधिक बढेको छ ।"
ललितपुर महानगरका मेयर उम्मेदवार भन्छन्,"चिरीबाबु महर्जन, कांग्रेसमलाई मेयरमा जिताए सुरुमा सडकको विकासमा प्राथमिकता दिनेछु । त्यसपछि आकाशे पुलको विकास गर्न सम्भाव्यता अध्ययन गरिनेछ । पहिलो वार्षिक बजेट ६७ अर्बको बनाइनेछ । ५ अर्ब लाग्ने पुल साढे २ वर्षमा पूरा गरिनेछ । यसले ललितपुरको ट्राफिक जाम घटाउनेछ ।साताभित्रमा धूवाँ(धूलोमुक्त नगर बनाइनेछ । वाग्मती पुलदेखि ललितपुर जाने मुख्य सडक साताको दुईपटक पानीले पखाल्ने योजना छ । काठमाडौंबाट ललितपुर जोड्ने मुख्य एउटै मात्र मार्ग थापाथली पुल छ । अन्य वैकल्पिक मार्गको विकास गरिनेछ । खानेपानी समस्या द्रूत गतिमा सम्बोधन गरिनेछ । संविधानले दिएको अधिकारको प्रयोग गरी सहयोगका लागि अन्तर्राष्ट्रिय दातृ निकायको खोजी गरिनेछ । सांस्कृतिक नगरीलाई जस्तातस्तै राखेर विकास गरिनेछ । नगरभित्रका जात्रापर्व सञ्चालनमा भएका बाधा अडचन हटाइनेछ । आफूलाई अन्तर्राष्ट्रिय क्षेत्रसँग सम्बन्ध र प्रोजेक्ट इम्प्लिमेन्टेसन लामो अनुभव भएको बताउने उनले नगरवासीको समस्या नजिकबाट जानकारी भएको बताउँछन् । उनी ज्यापु समाजका पूर्व अध्यक्षसमेत हुन् ।हरिकृष्ण व्यञ्जनकार, एमालेस्मार्ट सिटीका रूपमा विकास गरिनेछ । नगरमा विद्युत्, टेलिफोनका तार अन्डरग्राउन्ड हुनेछ, सडक सफासुग्घर र हरियाली हुनेछ । गोदावरी र बुङमती(बूढानीलकण्ठसम्म इलेक्ट्रिक ट्राम्प (ट्रली बस) चलाउने योजना छ । आर्थिक क्रियाकलाप बढाउन दुई स्थानमा पाँचतारे होटल सञ्चालनमा ल्याउन पहल गरिनेछ । नगरमा छुट्टै चक्रपथ, सिटी हल र विद्याश्रम बनाइनेछ । प्रत्येक वडामा बाल क्लब सञ्चालनमा ल्याइनेछ । पाटनको कात्तिक नाच, रातो मत्स्येन्द्रनाथ, मत्या:लगायत कला संस्कृति संरक्षण गरिनेछ । युवालक्षित गरी प्रत्येक वडामा वाईफाई फ्री जोन बनाइनेछ । वृद्ध भत्ता बढाइनेछ । युवाहरूलाई स्वरोजगार बनाउन पहल गरिनेछ । राजस्वका धेरै स्रोत छन् । यसलाई कडाइका साथ लागू गरिनेछ । प्रत्येक वडामा १ करोड बजेट विनियोजन गरिनेछ । दिनेश महर्जन, माओवादी केन्द्रनगरको ढल र फोहोरमैलाको दीर्घकालीन समाधान गर्ने योजनालाई प्राथमिकतामा राखेको छु । दोस्रोमा जिल्लाका खानेपानीका स्रोतको व्यवस्थापन गरिनेछ । पर्यटकीय सम्भावित ठाउँहरूको अध्ययन गरिनेछ । सफा, हरियाली, पुरातात्त्विक सहरका रूपमा विकास गर्न मल्लकालीन बस्तीहरूलाई पुरानै शैलीमा पुनर्निर्माण गरिनेछ । बुङ्मती र खोकनालाई विश्व सम्पदामा सूचीकृत गराउन पहल गरिनेछ । सिकाली, बालकुमारी, छयासीकोटलगायत चौरलाई व्यवस्थापन गरिनेछ । सभागृहको निर्माण र सडक खाल्डोरहित बनाइनेछ । रमेश महर्जन, साझा पार्टीकला र संस्कृतिको सहरका रूपमा विकास गर्ने गुरुयोजना बनाएको छु । उपत्यकाका तीनमध्ये पाटन सबभन्दा पुरानो सहर हो, पाटनमा हस्तकला, प्रस्थरकला, ताम्रकला, मूर्तिकलाका लागि प्रख्यात मानिन्छ । अझै पनि स्थानीयवासी कलामा निर्भर रहेको बताउँदै उनले पुस्तौंदेखि हस्तान्तरण हुँदै आएको कला संस्कृतिलाई जर्गेना गर्ने योजना रहेको बताए । मल्लकालीन क्षेत्रमा बनिसकेका आधुनिक भवनहरू नेवारी वास्तुकला शैलीका घरहरूमा परिणत गरिनेछ । खुला संग्रहालयका रूपमा नगरको सौन्दर्य, जीवित सांस्कृतिक सम्पदा, परम्परा, लोक संस्कृतिलाई जर्गेना गरिनेछ ।"
यस्ता छन् मतदाताका माग,"कावासोती१७ का जोगबहादुर महतोले यसपालि आदिवासी जनजातिको सहभागिता राम्रो भएकाले पिछडिएका वर्गको पक्षमा काम गर्न सजिलो हुने विश्वास लागेको बताए । जहिले पनि यसले गरेन, उसले गरेन भनेर गाली मात्रै गर्नुभन्दा अहिलेको चुनावमा चरणबद्ध विकास र समृद्धिको योजना ल्याउने र भ्रष्टाचारमुक्त छविकालाई मतदान गर्ने उनले बताए ।सडक र बिजुली मुख्य नाराजाजरकोट भेरी नगरपालिकाका बासिन्दाले गाउँगाउँमा सडक तथा बिजुली पुर्याउनेलाई भोट दिने बताएका छन् । नगरपालिका भए पनि गाउँमा मोटरबाटो, बिजुलीलगायत पूर्वाधारको विकास हुन सकेको छैन । त्यसैले पूर्वाधार विकास गर्न सक्ने सक्षम उम्मेदवारलाई भोट दिने मतदाता बताउँछन् । भेरी नगरपालिका२ का टोपबहादुर थापाले चुनावमा भोट माग्न आउने र निर्वाचित भएपछि गाउँको विकास तथा जनताको दु:खमा बेवास्ता गर्ने नेता धेरै देखिएको बताए । अब यस्ता नेतालाई भोट हालिँदैन । गाउँलेहरूबीच यो चुनावमा विकास गर्न सक्ने सक्षम उम्मेदवारलाई मात्र भोट खसाउने सल्लाह भएको छ, उनले भने । सदरमुकाम भएर पनि सञ्चार, सडक, सरसफाइ, बस्ती विकास, खानेपानी र ढल निकास नभएको थाप्लेका प्रसिद्धजंग शाहले बताए । खलंगालाई व्यवस्थित तथा सुन्दर सहरको निर्माण गर्न सक्ने उम्मेदवारलाई चिनेर मात्र भोट हाल्नुपर्ने उनको भनाइ छ । स्वच्छ खानेपानी, उज्यालो तथा सुन्दर सहर, रोजगारी सिर्जना गर्ने उम्मेदवारको खोजीमा छौं, उनले भने । भूकम्पपीडितलाई सहारासिन्धुपाल्चोक स्थानीय तह चुनावको मनोनयन सकिएलगत्तै उम्मेदवार अनेक विकासे नारा लिएर गाउँ पसेका छन् । अधिकांश दलका उम्मेदवारले भूकम्पपीडितलाई लक्षित गर्दै आकर्षक नारा तय गरेका हुन् । जिल्लामा क्रियाशील मुख्य दल कांग्रेस, एमाले, राप्रपा र माओवादी केन्द्रले प्रचारात्मक अभियानमा हाम्रो अभियान भूकम्पपीडितलाई अनुदान साझा नाराजस्तै बनाएका छन् । सबैजसो उम्मेदवारले भूकम्पपीडितको समृद्धि र पुनर्निर्माणको विषयलाई नारामा समेटेका हुन् । जबकि भूकम्प गएको दुई वर्ष बितिसक्दा पनि जिल्लामा पुनर्निर्माणले अपेक्षित गति लिन सकेको छैन । ७४ हजार ९ सय १२ परिवारले पुनर्निर्माणबापतको पहिलो किस्ता बुझेका छन् । दोस्रो किस्ता बापतको रकम पाउनेमा ४ सय ४३ जना मात्र छन् । कांग्रेस जिल्ला सभापति विकास लामाले पुनर्निर्माण अघि बढाउन उम्मेदवारको भूमिका महत्त्वपूर्ण हुने बताए । अनुदानबाट छुटेका ३० प्रतिशत भूकम्पपीडितलाई अनुदान दिलाउने र पुनर्निर्माणमा सघाउने हाम्रो मूल नारा हो, बाह्रबीसे नगरपालिकामा कांग्रेसका तर्फबाट मेयरका प्रत्यार्शी बालकृष्ण बस्नेतले भने, गाउँगाउँमा यही नारा लिएर मतदाता रिझाउन लागेका छौं । एमाले उम्मेदवारहरूले पनि भूकम्पपीडितलाई छिटो अनुदान दिलाउने र पुनर्निर्माणलाई तीव्रता दिनेजस्ता विषयलाई चुनावी नारा बनाएको छ । पुनर्निर्माणअघि बढाउन र भूकम्पपीडितको समृद्धि नै प्रमुख नारा लिएर मतदाताको घरदैलोमा पुगेको जिल्ला अध्यक्ष झम्क नेपालले जानकारी दिए । माओवादी केन्द्र र राप्रपा सम्बद्ध उम्मेदवारहरूले पनि भूकम्पपीडितको अनुदानलाई नै आफ्नो चुनावी नारा बनाएका छन् । मतदाताको अपेक्षासुर्खेत वीरेन्द्रनगर इत्रामका बलबहादुर सुनारले तीन वर्षदेखि अटोरिक्सा चलाउँदै आएका छन् । अटोरिक्साकै आम्दानीबाट उनले परिवारका ६ जनाको भरणपोषण गर्नुपर्ने बाध्यता छ । सशस्त्र द्वन्द्वका बेला कालिकोटबाट विस्थापित भई सुर्खेत झरेका उनको एउटै अपेक्षा सुनाए, मजदुरी गरेर ढुक्कसँग बस्न पाइयोस् । वडा नम्बर ८ का मतदाता भएकाले उनीसँग नेताहरूले भोट माग्न थालिसके । अहिलेसम्म मेयरउपमेयरका उम्मेदवारहरू त आउनुभएको छैन । कांग्रेस र माओवादीका वडाका उम्मेदवारहरू आएर भोट मागिसक्नुभयो, बलबहादुरले भने, पार्टीभन्दा पनि व्यक्ति हेरेर भोट दिन्छु भनिदिएँ । उहाँहरूसँग केही गुनासो पनि राखेको छु । वीरेन्द्रनगरको सडकको दयनीय अवस्था देखेर उनी दिक्क छन् । रिक्सा चलाउन मुस्किल छ । बाटैभरि पिच उप्केर खाल्डाखुल्डी मात्र छन्, उनले भने, कम्तीमा निर्वाचित प्रतिनिधि भएको भए गुनासो गर्ने ठाउँ हुन्थ्यो । अब केही भएन भने पनि वडाका नेताहरूसँग गुनासो त गर्न पाइएला भन्ने आशा छ ।सडक, बिजुली, खानेपानीको मात्र पर्याप्त पहुँच विस्तार गर्न सके वीरेन्द्रनगर समृद्ध बन्न सक्ने मतदाताको विश्वास छ । कर्मचारीको भरमा स्थानीय निकाय सञ्चालन हुँदा विकास लथालिंग भएको उनीहरूले बताए । जनप्रतिनिधि चुनिए विकासमा प्रतिस्पर्धा हुन्थ्यो कि, अर्का मतदाता रेशम बोगटीले भने । सुर्खेत उद्योग वाणिज्य संघका अध्यक्ष प्रकाश अधिकारीले उपत्यकाभित्रै आवश्यक पूूर्वाधार नहुँदा वीरेन्द्रनगर अन्य सहरको तुलनामा पछाडि परेको बताए । सिटीहल छैन । सडक राम्रो छैन । पर्यटकीय स्थल व्यवस्थित छैनन् । एयरपोर्ट करिबकरिब प्रयोगविहीन छ । यति सानो सहरमा पनि खानेपानीको हाहाकार छ, समस्याको फेहरिस्त सुनाउँदै भने, अब जुन पार्टीले जिते पनि निजी क्षेत्रसँग सहकार्य गर्दै लगानी भित्र्याउन सक्ने र विकासलाई पहिलो प्राथमिकतामा राख्न सक्नुपर्छ । विकासको आशापोखरा उम्मेदवारी दर्ता भएसँगै मतदातामा उत्साह छाएको छ । उम्मेदवारले विकाससमृद्धिका कुरा गरिरहँदा मतदाताले पनि त्यसलाई व्यवहारमा उतार्नुपर्नेमा जोड दिएका छन् ।स्वच्छ छवि, योजनाबद्ध ढंगले विकास गर्नसक्ने, विकासप्रेमी र सबैलाई समेटेर लैजान सक्नेले जित्नुपर्ने उनीहरु ठान्छन् । निर्वाचनपछि व्यवस्थितरूपमा गाउँ र सहरको विकास हुने विश्वास छ । जनताको भावनाअनुसार पनि काम गर्नुपर्छ, मञ्जु गुरुङले भनिन्, जसले जिते पनि तेरोमेरो नभनी सबैलाई समेटेर लैजानुपर्छ । मादी गाउँपालिकाका टेकबहादुर परियार निर्वाचनले जनताले घरदैलोमै राहत पाउने (सरकारी सेवासुविधा), गाउँको विकास, गाउँमा रहेका विभिन्न स्रोतहरूको उपयोग हुनेमा विश्वस्त देखिए । अहिलेसम्म चुनाव नहुँदा जनताले धेरै दु:ख पाएका छौं । अब त्यस्तो नहोस्, उनले भने, चुनावमा जसले जिते पनि अब गाउँको विकास हुने, विपन्न समुदाय र व्यक्तिलाई पनि सहयोग मिल्ने विश्वासमा छु । एकाधबाहेक अधिकांश सरकारी सेवासुविधा गाउँमै पाउने व्यवस्था निर्वाचनपछि आउने भन्दै सर्वसाधारण खुसी छन् । अहिलेसम्मको कर्मचारीले मात्रै चलाउनुपर्ने अवस्थाको अन्त्य हुने भन्दै उनीहरूले जनताको चाहनाअनुसार काम गर्नुपर्नेमा जोड दिए । स्थानीयस्तरको आवश्यकतालाई मध्यनजर राख्दै सोहीअनुसार विकास गर्नुपर्छ, पर्यटकीय गाउँ घान्द्रुकस्थित छोम्रोङका व्यवसायी ओमप्रसाद गुरुङले भने, जनताको मन जित्नेगरी काम गर्नुपर्छ । उम्मेदवारी दर्तासँगै कांग्रेस, एमाले, माओवादी केन्द्र, राप्रपा, नयाँ शक्तिलगायत पार्टीले चुनाव केन्द्रित कार्यक्रमलाई तीव्र बनाएका छन् । उनीहरू प्रतिबद्धतासहित मतदाताको घरदैलोमा पुगिरहेका छन् । प्रतिबद्धताअनुसार निर्वाचन जितेपछि काम गर्नुपर्ने हेम्जाका किसान चित्रनाथ पौडेल बताउँछन् । निर्वाचनले किसानमा पनि उत्साह छाएको छ, उनले भने, अब सानातिना कामका लागि पनि केन्द्रमा धाउनुपर्ने अवस्थाको अन्त्य हुनेछ ।"
गोठालाबाट गाउँपालिका प्रमुख,"लमजुङ मनाङको नारफू गाउँपालिका१ नारगाउँका ४५ वर्षीय मिङ्मा छिरिङ लामाको दिनचर्या गोबर सोहोर्दै र चौपाया चराउँदैमा बित्थ्यो । खेतीकिसानीमै भुलिरहेका उनलाई राजनीतिमा खासै चासो थिएन ।स्थानीय तह चुनावको उम्मेदवारी दर्ताका दिन उनलाई गाउँलेबाट ठूलो दबाब आयो, गाउँपालिका प्रमुख बन्न । कुनै पार्टीको सदस्यता नलिएका लामाले फारममा कांग्रेस उल्लेख गर्दै मनोनयन दर्ता गरे । साँझ ५ बज्नै लाग्दा मनोनयन दर्ता गराएका उनी प्रत्यासी कोही नआएपछि स्वत: नारफू गाउँपालिकाका अध्यक्ष हुन पुगे । जनताले भने, उम्मेदवारी दिएँ । कसैले विरोध गरेनन्, लामाले शुक्रबार टेलिफोनमा भने । उनका सपना र योजना उति ठूला छैनन् । मेरो गाउँ आउन चामेबाट २ दिन लाग्छ, चामेसम्म मोटर चल्छ । गाउँ आउने बाटो ६ महिना खुल्छ, ६ महिना बन्द हुन्छ । त्यो बाटो फराकिलो बनाउँछु । जनताले अकालमै ज्यान गुमाउनुपरेको भन्दै उनले स्वास्थ्य चौकी स्थापना गर्ने बताए ।५ दाजुभाइमध्ये उनी माहिला हुन् । जनता गाउँमा सिंहदरबार ल्याइदिनुपर्यो भन्दै छन् । के रहेछ, म बुझ्दै छु । मोबाइलको नेटवर्कले काम गर्दैन, उनले भने । सुरुमा फू गाउँको गुम्बामा ४ वर्ष लामा विद्या पढेका उनलाई त्यसपछि आफन्तले काठमाडौं लगे । काठमाडौंमा चार वर्ष पढेपछि उनी घरायसी कारणले गाउँ नै फर्किए । लामाविद्या पनि धेरै पढ्न नसकेपछि गोठाला बने । याक, चौंरी, भेडा, च्याङ्ग्रा हुँदै घोडासम्म पाले । घोडा पालेपछि गोरा चढ्छन् । पैसा आउँछ, उनले भने, हिजोआज इङ्लिस पनि अलिअलि बोल्छु । थ्यांक्यु सर । लामाले गाउँपालिका भवन बनाउने, सेवासुविधा गाउँमा पुर्याउने र यार्चागुम्बु प्रवद्र्धनका कार्यक्रम ल्याउने बताए ।उनीसँगै नारफू गाउँपालिका४, फू गाउँका ४२ वर्षीय कोन्जो तेन्जिन लामा निर्विरोध उपप्रमुख बने । नार गाउँबाट उपाध्यक्षमा फुर्पा जोम्पा लामाले उम्मेदवारी दिएकामा उनले फिर्ता लिएपछि कोन्जालोलाई बाटो खुला भएको हो । काठमाडौंमा हस्तकला उद्योग सञ्चालन गर्दै आएका उनी सित्तिमित्ति गाउँ आउँदैनन् । भोट हाल्न आएको थिएँ, गाउँलेले उपाध्यक्ष बस्नुपर्छ भने । त्यसैले बनिदिएँ, उनले भने । फू गाउँबाट सहर झरेर सबैभन्दा पहिले बोर्डिङ पढेको व्यक्ति आफू नै भएको कोन्जोको दाबी छ । सुरुमा भारतको कालिम्पोङ पढ्न गएका उनले प्रावि काठमाडौंमा पढेर पिपुल्स क्याम्पसबाट आइकम पास गरेको बताए । लामाले अब गाउँमै बस्ने योजना बनाएका छन् । काठमाडौं बसेको ३० वर्ष पुग्यो । बाटाले गर्दा गाउँ आउन समस्या थियो, उनले भने, पहिले बाटो सुधार्छु । पानी, बत्ती, मोबाइल फोनको व्यवस्था गर्छु । ठाउँठाउँमा होटल चलाउँछु ।"
आचारसंहिता नाघ्दै दल,"काभ्रे निर्वाचन आचारसंहिता र आफ्नै प्रतिबद्धताविपरीत राजनीतिक दलले चुनावी कार्यक्रममा बालबालिका खटाइरहेका छन् । प्रमुख दल नेपाली कांग्रेस, नेकपा एमाले, नेकपा माओवादी केन्द्रलगायत प्रमुख दलले नै आचारसंहिता उल्लंघन गरेका हुन् । उम्मेदवारी मनोनयन दर्ताका क्रममा नेकपा एमाले बनेपाले पञ्चकन्या खटाएको थियो भने धुलिखेलमा एमालेकै जुलुसमा बालबालिका झन्डा बोकेर सहभागी थिए । नेपाली कांग्रेसले बनेपामा, एमाले र माओवादी केन्द्रले पनौतीमा मनोनयन दर्ता गर्ने क्रममा बाजा बजाउन बालबालिकाको प्रयोग गरेको पाइएको निर्वाचन अनुगमन गरिरहेको राष्ट्रिय निर्वाचन पर्यवेक्षण समिति (नियोक) का जिल्ला अध्यक्ष भोजराज तिमल्सिनाले बताए । जिल्लाका ठूला राजनीतिक दलले आचारसंहिता उल्लंघन गरेको अवलोकनले देखाएको छ, उनले भने, कानुनले तोकेभन्दा ठूलो आकारका प्रचार सामग्री, झन्डा, टिसर्ट आदि प्रयोग भइरहेको छ, सूक्ष्म रूपमा अनुगमन गरिरहेका छौं । उनले सबै स्थानीय तहमा पर्यवेक्षक खटाएको जानकारी दिए । वैशाख १२ गते जिल्ला बालकल्याण समितिले आयोजना गरेको छलफलमा कांग्रेस, एमाले, नयाँ शक्ति पार्टी, संघीय समाजवादी फोरम, सद्भावना पार्टी, विवेकशील नेपाली दल र नेमकिपाका प्रतिनिधिले चुनावी कर्याक्रममा बालबालिका प्रयोग नगर्ने प्रतिबद्धता जनाएका थिए । राजनीतिक कार्यक्रम, चुनावी सभाजुलुसमा बालबालिका सहभागी नगराउने, बालबालिकाको अध्ययनअध्यापनमा प्रत्यक्ष असर गर्ने गरी कुनै पनि कार्यक्रम नगर्ने, विद्यालय हाताभित्र आमसभा, माइकिङ, भित्ते लेखन तथा प्रचार सामग्री नटाँस्नेलगायत विषयमा पनि दलको प्रतिबद्धता थियो । प्रतिबद्धतापत्रमा हस्ताक्षर गरेका नेपाली कांग्रेस जिल्ला सदस्य महेश पौडेलले चुनावी कार्यक्रममा बालबालिका प्रयोग नगर्न तल्लो तहसम्म निर्देशन दिएको बताए । बालबालिका प्रयोग गराउन हुँदैन भन्नेमा दृढ छौं, उनले भने, मनोरञ्जनका लागि बालबालिका आफंै सहभागी भएको भए त्यो अलग्गै कुरा हो । एमालेका तर्फबाट हस्ताक्षर गर्ने एमाले जिल्ला सचिवालय सदस्य शान्ता न्यौपानेले बालबालिका रहरले सहभागी भएको बताइन् । पार्टी र महिला संघको भेलामा हामीले बालबालिका प्रयोग नगर्न भनेका छौं तर आमाबुबाको साथ लागेर बालबालिका आउने रहेछन्, उनले भनिन्, दबाबमा वा राजनीतिक चेतनाका कारण होइन । अधिकार अनुगमन समितिका सदस्यसचिवसमेत रहेका बालकल्याण समितिका सूचना व्यवस्थापन अधिकृत सरोज नेपालले आचारसंहिता उल्लंघनका घटनाको सूक्ष्म रूपमा अनुगमन गरिरहेको बताए । मुख्य निर्वाचन अधिकृत मेदिनीप्रसाद पौडेलले अनुगमन अधिकारी खटाएको भन्दै उल्लंघन भएको पाइए कारबाही गर्ने जानकारी दिए । उल्लंघन भएको थाहा पाए उजुरी दिन पनि उनले आग्रह गरे । अनुगमन समितिमा राजनीतिक अनुहारकेन्द्रीय बालकल्याण समितिको निर्देशिकाविपरीत गठित जिल्ला निर्वाचन बालअधिकार अनुगमन समितिमा राजनीतिक पृष्ठभूमिका गैरसरकारी संस्थाका प्रतिनिधि मात्रै सदस्य छन् । निर्देशिकाअनुसार समितिमा बालअधिकारका क्षेत्रमा क्रियाशील संस्था, सञ्चारकर्मी तथा अन्य पर्यवेक्षणमा संघसंस्थासमेत संलग्न गराउनुपर्नेमा गैससका प्रतिनिधि मात्रै राखिएको छ । बालकल्याण अधिकारीले संयोजन गर्ने भनिए पनि बैठकबाट त्यसबारे स्पष्ट निर्णय भएको छैन । समितिमा सदस्य राखिएका गैरसरकारी संस्था महासंघ काभ्रेका उपाध्यक्ष टोमप्रसाद सापकोटा नेकपा एमाले क्षेत्र नं ४ का सदस्य हुन् । बालअधिकारको क्षेत्रमा कार्यरत गैरसकारी संस्थाको प्रतिनिधिका रूपमा समितिमा सदस्य तोकिएका अशोक खनाल एमाले निकट अनेरास्वियुका जिल्ला नेता हुन् । सामाजिक सञ्जालमार्फत एमालेका उम्मेदवारलाई भोट मागिरहेका उनी एमालेका चुनावी अभियानमा संलग्न छन् । त्यसो त जिल्ला बालकल्याण समितिमा नै राजनीतिक व्यक्तित्व छन् । कांग्रेस महासमिति सदस्य रहेका पार्टीका पूर्वजिल्ला सचिव रामकुमार मुल्मी बालकल्याण समितिका अध्यक्ष हुन् । अनुगमन समितिमा भने उनी छैनन् । सूचना व्यवस्थापन अधिकृत सरोज नेपालले प्रजिअ शिवप्रसाद सिंखडासहितको बैठकले १३ वटै स्थानीय तहमा गैरसरकारी संस्थालाई जिम्मेवारी दिने निर्णय गरेकाले सोहीअनुसार गठन भएको बताए ।"
यत्तिका वर्ष कहाँ हराउनुभएको ?,"सुर्खेत बाढीले घरवास बगाएपछि लेकपराजुलका सीताराम सुनारको परिवार तीन वर्षयता छिन्चुवीरेन्द्रनगर सडकछेउ मसिनाको जंगलमा बस्दै आएको छ । उनी नजिकै खोलाबाट ओसारेको ढुंगा कुटेर गिट्टी बनाउँछन् । अनि प्रतिबोरा ४० रुपैयाँका दरले बेच्छन् । यसैगरी उनले तीन हिउँदबर्खा झुपडीमै काटे । यसबीच न नेता त्यहाँ पुगे न त बाढीपीडित पुन:स्थापनाको कुरा उठाए । तर, अहिले दिनहुँजसो उम्मेदवार भोट माग्दै पुग्छन् । तीन वर्षसम्म कोही आएनन्, ५८ वर्षीय सीतारामले भने, अहिले पनि हाम्रा लागि होइन, भोट चाहिएर आएका । प्रचारप्रसारमा आउने उम्मेदवारले विस्थापितका झुपडीमा पार्टी झन्डा र चुनाव चिह्न टाँग्न खोजे पनि उनीहरूले मानेनन् । उल्टै प्रश्न गरे, यत्तिका वर्ष कहॉ हराउनुभएको थियो ?अधिकांश बाढीपीडित पुरानो थातथलो फर्किने अवस्था छैन । जग्गाका नाममा भेरीले बनाएको बगर मात्र छ । फर्किने स्थिति भएकाहरू फर्किसके, सीतारामले भने, कुनै उपाय नहुनेहरू मात्र यहाँ छौं । उनका पाँच छोरा(बुहारीहरू पनि छोराछोरी त्यहीं छाडेर काम खोज्दै छिन्चु र वीरेन्द्रनगर धाइरहेका छन् । साबिक लेकपराजुल९ अहिले भेरीगंगा नगरपालिकाको वडा नं ३ मा पर्छ । गाउँमै मतदान केन्द्र छ । मसिनाबाट त्यहाँ पुग्न दुई घण्टा हिँड्नुपर्छ । वडाध्यक्ष र सदस्यका उम्मेदवार अहिले भोट माग्नकै लागि हिँडाइको पर्बाह नगरी त्यहाँ पुगिरहेका छन् । मेयर र उपमेयर उम्मेदवारले बाढीपीडितलाई मसिनामै स्थायी बसोबासको व्यवस्था मिलाउने आश्वासन दिएका छन् । त्यहाँ नसके अर्को उपयुक्त ठाउँमा पुन:स्थापना गराउने बताइरहेका छन् । अहिले त बडो मीठामीठा कुरा गर्छन्, ४३ वर्षीया अमृता विकले भनिन्, खोइ किन हो, नेताका कुरा पत्यारै लाग्दैन, पहिले पनि दु:खमा साथ दिन आएको भए पो पत्याउनु । पहिलेपहिले पार्टी हेरेर भोट हाले पनि यसपालि भरोसायोग्य उम्मेदवार आए मात्र सघाउने उनले बताइन् । २०७१ साउन २८ र २९ गतेको भीषण बाढीले सुर्खेतमा १ सय १५ को ज्यान लिएको थियो । १ हजार ४ सय ६५ घर पूर्ण क्षति भए भने ८ सय ६७ घरमा आंशिक क्षति पुग्यो । सयौं परिवार बिचल्लीमा परे । हजारौं हेक्टर खेतबारी भेरीले बगर बनाएपछि उनीहरू थातथलो छाड्न बाध्य भए । त्यसबेला सर्वदलीय बैठकले निर्णय गरेर मसिना जंगल क्षेत्र, गिरिघाट, तिखाकुना, छिन्चु, वीरेन्द्रनगरमा अस्थायी टहरा बनाएर बस्न दिइयो तर अहिलेसम्म पनि दीर्घकालीन समाधानको पहल भएन । पुन:स्थापना योजना पनि अलपत्र पर्यो । सुरुको वर्ष खाद्यान्न, लत्ताकपडा र दसैंतिहार खर्च पनि पाइयो, ५० वर्षीया झुपीसरा डाँगीले भनिन्, भूकम्प आएपछि सरकारले हाम्लाई हेर्न छाड्यो । नेताले पनि वास्ता गरेनन् । उनको गाउँबाट १ सय ९४ परिवारलाई आपतकालीन उद्दार गरी मसिना ल्याइएको थियो । केही खेतबारी हुने र अन्यत्र बन्दोबस्त हुनेहरू फर्किसके । तर, ५० परिवार अझै प्लास्टिकले छाएका झुपडीमै छन् । तीमध्ये ४८ दलित परिवार हुन् । २० वर्षपछि पनि उही मुद्दा वीरेन्द्रनगर नगरपालिकाको मेयर उठा २०५४ सालमा एमाले उम्मेदवार बालाराम शर्माले झुप्रा खानेपानी योजना ल्याउने प्रतिबद्धता जनाए । झन्डै ५ हजार मत ल्याएर उनी मेयर भए पनि । तर, प्रतिबद्धताअनुसार झुप्रा बृहत् खानेपानी आयोजना पूरा नहुँदै उनको कार्यकाल सकियो । अधुरो योजना पूरा गर्न शर्माले झुप्रा खानेपानी तथा सरसफाइ उपभोक्ता संस्थाको १० वर्षसम्म नेतृत्व गरे । राज्य पुन:संरचनासहित २० वर्षपछि हुन लागेको स्थानीय तह निर्वाचनमा दोहोरिएर उम्मेदवार बन्दा अहिले पनि वीरेन्द्रनगरवासीको खानेपानी माग फेरिएको छैन । प्रतिस्पर्धी दल कांग्रेस र माओवादी केन्द्रले पनि खानेपानीलाई मुख्य चुनावी नारा बनाएका छन् । अब वीरेन्द्रनगरलाई झुप्राको पानीले नपुग्ने भयो । खरीखोलाबरीखोला खानेपानी आयोजना छिट्टै पूरा हुँदै छ, एमाले उम्मेदवार शर्माले भने, त्यसले पनि धेरै वर्ष धान्दैन । पानी संकट दीर्घकालीन रूपमा अन्त्य गर्न भेरी नदीको पानी लिफ्ट गर्ने योजना लिएर जनतामाझ आएका छांै । झुप्रा खानेपानी आयोजनाका लागि नगर विकास कोषले एसियाली विकास बैंकको नौ करोड ऋण सहयोगमा रकम उपलब्ध गराएको थियो । स्थानीय जनश्रमदान र नगरपालिकाको लगानीसहित झन्डै ४० करोड खर्च भएको थियो । अहिले १७ करोडको लागतमा निर्माण भइरहेको खरीखोलाबरीखोला खानेपानी आयोजनाले एक महिनापछि वीरेन्द्रनगरमा पानी वितरण सुरु गर्ने जनाएको छ । कांग्रेसका मेयर उम्मेदवार देवकुमार सुवेदी सशस्त्र द्वन्द्वले बसाइँसराइमा वृद्धि भई सुर्खेतको जनघनत्व थामीनसक्नु बढेकाले खानेपानीका लागि बृहत् र दीर्घकालीन योजनाको खाँचो रहेको बताउँछन् । माओवादी केन्द्रका मेयर उम्मेदवार रत्न गाहा दीर्घकालीन रूपमा लोहोरे खानेपानी आयोजना भित्र्याउनुपर्ने तर्क गर्छन् । नगर परिषद्ले वीरेन्द्रनगर चक्रपथको रेखांकनसमेत गरेको थियो तर अहिलेसम्म अघि बढेन । झन्डै ३० किलोमिटर लामो उक्त चक्रपथ निर्माणमा अहिले राजनीतिक दलले चुनावी प्रतिबद्धता भने जनाइरहेका छन् । वीरेन्द्रनगरलाई प्रदेश ६ को राजधानी बनाउने एजेन्डा पनि उनीहरूले मतदातमाझ राख्दै आएका छन् ।"
"चुनाव स्थानीय, घोषणापत्र राष्ट्रिय","अहिलेको निर्वाचनमा नगरपालिकाका मेयर वा गाउँपालिकाको प्रमुख पदका उम्मेदवारले आफू निर्वाचित भए आफ्नो गाउँसहरलाई कस्तो बनाइन्छ र केकस्ता विकास गरिनेछ भन्ने घोषणा गर्नुपर्ने हो । तर हामीकहाँ उम्मेदवार वा स्थानीय पार्टी निकायको घोषणाभन्दा पनि राष्ट्रिय घोषणापत्र जारी भएका छन् । यस अर्थमा अहिलेको निर्वाचनलाई दलहरूले स्थानीय तहको पार्टीको उम्मेदवारको जित भयो भने के गरिनेछ भन्नुभन्दा पनि पार्टीको राष्ट्रिय नीति के हो भन्ने नै आफ्नो घोषणापत्रमा उल्लेख गरेका छन् । स्थानीय सरकारको सञ्चालन कसरी गर्ने भन्नुभन्दा पनि केन्द्रीय सरकार कसरी सञ्चालन गर्ने र मुलुकलाई कस्तो बनाउने भन्ने उल्लेख गर्नमै घोषणापत्रका पानाहरू खर्चेका छन् । घोषणापत्र पढ्दा मुलुकले स्थानीय सरकारको पदाधिकारीको नभई राज्य नै हाँक्ने पदाधिकारी चुन्न लागेको हो कि भन्ने भान हुन्छ । परराष्ट्र नीति कस्तो हुनेछ, राष्ट्रिय सुरक्षादेखि सेनाको व्यावसायिकताको विस्तार गर्ने कुरा घोषणापत्रमा रहेका छन् । प्रश्न उठ्छ, के गाउँपालिका प्रमुखले नेपालको परराष्ट्र नीति निर्धारण गर्छ ? के नगर प्रमुखले सेना सञ्चालन गर्छ ? देशको वर्तमान परिस्थितिको आँकलन र अरू दललाई हेर्ने दृष्टिकोणलाई स्थानीय तहको निर्वाचनको लागि जारी गरिएको घोषणापत्रमा राख्नु स्वाभाविक मान्न सकिएला, तर परराष्ट्र नीतिदेखि राष्ट्रिय सुरक्षा नीतिसम्म, मुलुकको आर्थिक विकास दरको लक्ष्य राख्नेदेखि कति हजार मेगावाट बिजुली निकालिने भन्ने कुरा स्थानीय तह निर्वाचनका लागि जारी घोषणापत्रमा आउनुलाई स्वाभाविक मान्न सकिँदैन । काठमाडांै जस्तो राजधानी सहरको मेयरले पनि अख्तियार दुरुपयोग अनुसन्धान आयोग वा राष्ट्रिय सतर्कता केन्द्रलाई प्रभावकारी बनाउन सक्दैन । यो काम त केन्द्र सरकारले गर्ने हो । स्थानीय तह निर्वाचनका लागि जारी घोषणापत्रमा यस्ता बुँदाहरू सामेल गरिनुले घोषणापत्रलाई वजनदार हैन, हल्का नै बनाएका छन् ।चुनावी घोषणापत्र त्यस्तो वाचा हो, जुन निर्वाचित व्यक्तिले पाँच वर्षमा पुरा गर्नुपर्ने हुन्छ । तर धेरै वाचाहरू दीर्घकालीन प्रकृतिका छन् । पुरा गर्न नसकिने वाचा किन गरेको भन्ने प्रश्न दलका नेताहरू वा घोषणापत्र मस्यौदाकारहरूसँग गर्दा यो राजनीतिक दस्तावेज हो र यसमा आदर्शका कुरा हुुनु स्वाभाविक हो भन्नेजस्ता उत्तर आउने गर्छन् । ठूलो कल्पना गर्नु, सपना देख्नु, आदर्श छाँट्नु त ठिकै होला, तर व्यावहारिकतामा परिणत गर्न नसकिने आदर्शले जनतामा दलहरूप्रतिको विश्वास र भरोसा कम हुँदै जान्छ । यो लोकतन्त्रका लागि कदापि ठिक मान्न सकिँदैन ।लोकतन्त्रमा राज्य सञ्चालनको मालिक जनता हुन् र निर्वाचन भनेको जनता वा मालिकले राज्य सञ्चालनका लागि आवश्यक व्यवस्थापक वा सञ्चालक छान्ने प्रक्रिया हो । दलहरूका घोषणापत्र मालिक र व्यवस्थापक बीचको करारको आधार हुनुपर्छ । घोषणापत्रका आधारमै कुन दलबाट कसलाई चुन्ने भन्ने निर्णय हुनुपर्ने हो । घोषणापत्र नै पुरा गर्न नसकिने वाचाहरूले भरिभराउ हुने हो भने सुरुबाटै दलहरूको वाचा पुरा गर्ने मनसाय छैन भन्ने प्रस्ट हुन्छ । नेपाली कांग्रेसले आफ्नो घोषणापत्रमा आगामी १० वर्षभित्र नेपाललाई एउटा मध्यम आययुक्त गतिशील राष्ट्र बनाउने उल्लेख गरेको छ । त्यस्तै हरेक वर्ष ३ देखि ५ लाखसम्म रोजगारीका अवसर सिर्जना गर्ने, ५ वर्षभित्र शतप्रतिशत साक्षरता (१५ देखि २४ वर्ष उमेरका व्यक्तिहरूमा) र शिशु मृत्युदरलाई ५ भन्दा कम गर्ने लक्ष्य राखेको छ । विश्व बैंकको जुलाई २०१६ को विभाजन अनुसार प्रतिव्यक्ति अमेरिकी डलर १,०२६ सम्मको आय भएको मुलुक निम्न आय भएको, १,०२६ देखि ४,०३५ सम्मको मुलुक निम्न मध्यम, ४,०३५ देखि १२,४७५ डलरसम्मलाई उच्च मध्यम आय भएको र त्यसभन्दा माथिको मुलुकलाई उच्च आय भएको मुलुकको श्रेणीमा राखिएको छ । उक्त बैंककै तथ्यांक अनुसार २०१५ मा नेपालको प्रतिव्यक्ति आय ७३० डलर थियो । जनसंख्या वृद्घिदरलाई समेत दृष्टिगत गरी सरदर ६ प्रतिशतले राष्ट्रिय आय वृद्घि भयो भने १० वर्षमा नेपाल निम्नबाट निम्नमध्यम आय श्रेणीमा पुग्न सक्छ, जसलाई सहजै मान्नु पर्छ । तर उच्चमध्यम आय श्रेणीमा पुग्न २० प्रतिशतभन्दा माथिको वार्षिक वृद्घिदर आवश्यक हुनजान्छ, जुन असम्भवप्राय: छ । त्यस्तै हाल नेपालको शिशु मृत्युदर २९ रहेको छ, जुन धेरैजसो निम्न आय भएका मुलुकको भन्दा राम्रो हो । अहिले पनि संयुक्त राज्य अमेरिकाको शिशु मृत्युदर ६ रहेको छ । विकसित राष्ट्रहरूको समूह (ओईसीडी) सदस्यको सरदर शिशु मृत्युदर पनि ६ रहेको छ । के नेपालको अर्को ५ वर्षमा शिशु मृत्युदरलाई हाल विकसित राष्ट्रहरूको सरदर मृत्युदर भन्दा कममा झार्न सक्ला ?अर्को ठूलो दल नेकपा एमालेको घोषणापत्रमा नेपाललाई २५ वर्षभित्र समृद्ध राष्ट्रको हाराहारी पुर्याउने, १० वर्षभित्र मध्यम आय भएको मुलुकको स्तरमा उठाउने र अल्पविकसित राष्ट्रको अवस्थाबाट उठाउने कुरा उल्लेख छ । समृद्ध राष्ट्र भन्नाले सायद उच्च आय भएकै राष्ट्र मान्नुपर्ला । के २५ वर्षभित्र ७३० डलरको प्रतिव्यक्ति आयलाई १२,४७५ डलर पुर्याउन सकिएला ? यस्तै घोषणापत्रमा काठमाडौंमा २० वटा ताल निर्माण वाग्मती नदीको शिरदेखि चोभारसम्म ५० मिटर चौडाइको नदी प्रवाह क्षेत्र र नदीको दुबैतर्फ ५०५० मिटर चौडा ग्रिन बेल्ट निर्माणजस्ता वाचाहरू समावेश भएका छन् । १० वर्षमा १५ हजार मेगावाट थप विद्युतगृह निर्माण, ५० लाख पर्यटक भित्र्याउने जस्ता कुरा पनि छन् । पढ्दा यी लक्ष्य राम्रा लाग्न सक्छन्, तर कार्यान्वयन सम्भव छन् ? विचारणीय छ । फेरि के सुनिश्चितता कि जनताले २५ वर्षसम्म एमालेलाई नै सत्तासीन बनाइराख्ने छन् ? यो त उत्तर कोरियाजस्तो गैरलोकतान्त्रिक मुलुकमा मात्र सम्भव होला । राष्ट्रिय प्रजातन्त्र पार्टीको घोषणापत्रमा १० वर्षमा सबै नगरपालिकालाई स्मार्ट सहर बनाउनेदेखि सबै गाउँपालिकामा कम्तीमा २५ शैयाको अस्पताल बनाउनेसम्मका कुरा उल्लेख छन् । खुला सामुदायिक मैदान नभएको मुलुकका सबै स्थानीय निकायमा बाल उद्यान बनाउने वाचा छ । अर्को दल नयँँ शक्ति नेपालको घोषणापत्र अर्थतन्त्र सूचकका लक्ष्यहरूले भरिभराउ छ । ५ वर्षभित्र प्रतिव्यक्ति औसत आय २,००० डलर पुर्याउनेदेखि लिएर वैदेशिक रोजगारीमा जानेको संख्या प्रतिदिन ५ सयमा झार्नेजस्ता कुरा उल्लेख छन् । निर्धारित लक्ष्यहरू लामो अवधिको राख्दा ५ वर्षपछि अर्को निर्वाचनका बखत दलहरूलाई पुरानो वाचा पुरा गर्यौगरेनौ भनेर सोध्ने अवस्था रहँदैन। किनभने वाचा त २५ वर्षका छन् । दलहरूको घोषणापत्रमा दलहरूले देखेको सपनाभन्दा पनि आफूले ५ वर्षभित्र (अर्को निर्वाचन) सम्म के पुरा गर्ने भन्ने प्रस्ट वाचा हुनुपर्ने हो । नागरिक समाज र सञ्चार माध्यमले पनि दलहरूको आफ्नो विगतको वाचा पुरा गरेको इतिहास र अहिले गरिएका वाचाहरूको वस्तुपरकताको लेखाजोखा गर्नुपर्ने हो । तर दलहरूको घोषणा पढ्दा कर्णप्रिय भएको लोक लोभ्याउने वाचा राख्ने र निर्वाचनमा जितपछि ती वाचा पुरै बिर्सने काम नै यिनको नियति हो भन्ने भान हुन्छ । यसरी एकदुईपटक निर्वाचन त जित्न सकिएला, तर यसले लोकतन्त्रप्रति जनविश्वास कम गर्नेमा दुईमत हुनसक्दैन । पूर्व अमेरिकी राष्ट्रपति अब्राहम लिङ्कनको २४ पटक सबैलाई र केहीलाई सधैं झुक्याउन सकिने, तर सबैलाई सधंै झुक्याउन नसकिने भनाइलाई हाम्रा दलहरूले पनि मनन गर्नु उचित होला । यस पटक धेरै वर्षपछि स्थानीय तहको निर्वाचन हुनलागेकोले विगतको वाचाको खास महत्त्व नहोला । तर अर्को पटकको निर्वाचनमा यसपटक गरिएका वाचा पुर गरेनगरेको अवश्य लेखाजोखा हुने अपेक्षा गर्न सकिन्छ । दलका घोषणापत्र र तिनको कामकारबाहीको बीचको खाडलप्रति जनतालाई सचेत गराउनु आवश्यक छ । नत्र दलका निर्वाचन घोषणापत्र पञ्चतन्त्रको कथाको सोम शर्माकै सपनाभन्दा माथि उठ्न सक्दैन ।"
महिला प्रतिनिधित्वको चुनौती,"सामान्यतया राजनीति गर्नेहरूको यात्रा स्थानीय तहको राजनीतिबाट सुरु हुन्छ । नेपालमा विगत २० वर्षदेखि स्थानीय निर्वाचन हुनसकेको थिएन । एक प्रकारले राजनीतिकर्मीको स्वाभाविक उत्पादन प्रक्रिया रोकिएको थियो। यसबाट पुरुषभन्दा महिला लगायतका सीमान्तकृत समुदाय बढी प्रभावित भएका थिए ।स्थानीय राजनीतिमा महिला सहभागितालाई हेर्ने हो भने निर्दलीय पञ्चायती व्यवस्थातिर फर्केर हेर्नुपर्छ । २०३३ सालमा तत्कालीन गाउँ पञ्चायतको कार्यकारिणी पदमा कम्तीमा एकजना महिलाको अनिवार्य मनोनयन हुनुपर्ने व्यवस्था गरिएको थियो । त्यसपछि स्थानीय स्तरमा अधिकार विकेन्द्रीकरणका लागि बनेका विकेन्द्रीकरण ऐन (२०३९), गाउँ विकास समिति ऐन (२०४८), नगरपालिका ऐन (२०४८) तथा जिल्ला विकास समिति ऐन (२०४८) तर्जुमा भए पनि ती ऐनले स्थानीय निकायमा महिला प्रतिनिधित्व सुनिश्चित गर्नसकेको थिएन । २०५४ सालको संशोधित ऐनले स्थानीय निकायमा महिला सहभागिता सुनिश्चित गरेको थियो । प्रत्येक गाविस र नगरपालिकाका प्रत्येक वडामा एकजना महिला सदस्य अनिवार्य प्रतिनिधित्व गराउनुपर्ने व्यवस्था थियो । यसले गर्दा २०५४ सालको स्थानीय निकायको निर्वाचनमा महिला जनप्रतिनिधिहरूको कुल संख्या ३६ हजार २ सय ३८ पुगेको थियो । निर्वाचितमध्ये २ सय ८९ जना महिला वडा अध्यक्ष पदमा पुग्न सफल भएका थिए । देशभरिका गाविसमध्ये ७७ प्रतिशत पदमा महिलाको प्रतिनिधित्व भएको थियो । त्यस्तै देशभरिका नगरपालिकामध्ये ६७ प्रतिशत र जिविसका पदहरूमा १९५ प्रतिशत महिला निर्वाचित भएका थिए ।नेपालको संविधान (२०७२) अनुसार स्थानीय तहलाई नगरपालिका, गाउँपालिका र जिल्लासभामा विभाजन गरिएको छ । हाल भएको स्थानीय तहको पुन:संरचना अनुसार देशभरिमा ७४४ वटा स्थानीय तह रहेको छ । तीमध्ये ४७८ गाउँपालिका, २४९ नगरपालिका, १३ उपमहानगरपालिका, चारवटा महानगरपालिका रहेको छ भने ६ हजार ६ सय ८० वडा रहेका छन् ।स्थानीय तहमा महिला प्रतिनिधित्वको सम्बन्धमा संविधानको भाग १८ मा गाउँसभा र नगरसभाका प्रत्येक वडाबाट कम्तीमा दुईजना महिलाको प्रतिनिधित्वको व्यवस्था छ । ती दुईमध्ये एकजना दलित वा अल्पसंख्यक महिला हुनुपर्ने व्यवस्था छ । अर्थात् प्रत्येक वडामा एक अध्यक्षसहित पाँच सदस्य निर्वाचितमध्ये ४० प्रतिशत महिला प्रतिनिधित्वको प्रावधान छ । त्यस्तै नगरपालिकामा प्रमुखउपप्रमुखमध्ये एकजना महिला उम्मेदवार र गाउँपालिकाको अध्यक्षउपाध्यक्षमध्ये एकजना महिला उम्मेदवार दिनुुपर्ने प्रावधान छ । संविधानको भाग १७ मा जिल्लासभाले कम्तीमा तीनजना महिला सहितको नौ सदस्यीय जिल्ला समन्वय समितिको निर्वाचन गर्ने उल्लेख छ ।हालको स्थानीय तहमा महिला प्रतिनिधित्वको प्रावधानलाई अहिलेसम्मकै ठूलो उपलब्धि मान्नुपर्छ । यस अघि स्थानीय तहमा २० प्रतिशतभन्दा बढी महिलाको प्रतिनिधित्व हुनसकेको थिएन । तर अहिलेको प्रावधान अनुसार महिलाको प्रतिनिधित्व हुने हो भने कम्तीमा पनि ४० प्रतिशत महिला स्थानीय तहमा पुग्नेछन् । राजनीतिक प्रतिनिधित्व महिला सशक्तीकरणको एक आयाम हुन् । तसर्थ महिलाको आर्थिक तथा राजनीतिक सशक्तीकरणमा यसले महत्त्वपूर्ण भूमिका खेल्ने निश्चित छ ।अहिलेको राजनीतिक प्रावधान महिलामैत्री भए तापनि हाम्रो समाजको संरचना तथा सोच पितृसत्तात्मक नै रहेको छ । राजनीतिक दलहरूको महिलाप्रतिको दृष्टिकोण तथा सोचमा खासै परिवर्तन भएको दैखिँदैन । विगतमा पनि केन्द्रीय संसद्मा ३३ प्रतिशत महिला पुर्याउन कन्जुस्याइँ गरेकै थियो । महिलाको आरक्षित सिटमा आफ्नो नातागोताका मान्छेलाई ल्याएर दुरुपयोग गरेकै थियो । तसर्थ नारामा ४० प्रतिशत महिला प्रतिनिधित्व भनेजस्तै पुर्याउन चुनौती रहेको देखिन्छ । ती चुनौतीबारे बहस हुनु जरुरी छ ।अहिलेको प्रावधान अनुसार स्थानीय तहमा कम्तीमा ४० प्रतिशत महिला आउने आँकलन पुरा नहुन सक्छ । गाउँपालिका र नगरपालिकाको निर्णायक पदमा ५० प्रतिशत महिलाको उम्मेदवारीको मात्रै व्यवस्था गरेको छ, प्रतिनिधित्वमा होइन । महिलालाई जहिले पनि उपप्रमुखको पदमा टिकट दिने गरिन्छ, जसको ताजा उदाहरणको रूपमा अहिले हुनैलागेको निर्वाचनमा उम्मेदवारी दर्ताको सूची हेर्न सकिन्छ । प्रत्यक्ष निर्वाचनको इतिहास हेर्ने हो भने महिलाले प्रत्यक्ष चुनाव विरलै जित्ने गरेको पाइन्छ । किनभने चुनाव जित्न पैसा, जातीय तारतम्य मिलाउने, राज्यको शक्तिकेन्द्रसँगको सम्बन्ध लगायतका विषयले भूमिका खेल्छ, जसमा महिला पछाडि परिहाल्छन् । तसर्थ नेतृत्वमा ५० प्रतिशत महिला पुग्ने सम्भावना देखिँदैन ।त्यस्तै प्रत्येक वडामा २ जना महिलामध्ये १ जना दलित वा अल्पसंख्यक महिलाको प्रतिनिधित्व हुने व्यवस्था छ, जुन एकदमै सराहनीय कदम हो। किनभने दलित सबैभन्दा पछाडि पारिएका जाति हुन् । विगतमा राज्यले जातको हिसाबले विभेद गरेको थियो, जसको क्षतिपूर्ति दिनैपर्छ । तर दलित बस्ती नभएको ठाउँमा अल्पसंख्यक जातिबाट प्रतिनिधित्वको व्यवस्था ऐनमा छ ।सरकारले हालै अल्पसंख्यक जातिहरूको सूची प्रकाशित गरेको छ, जसमा नेपालको कुल १२५ जातिमध्ये ९८ जाति अल्पसंख्यकको सूचीमा परेका छन् । यो सूची स्थानीय तहको निर्वाचनमा प्रतिनिधित्वको प्रयोजनका लागिमात्र बनाइएको हो । कुल जनसंख्याको ०५० प्रतिशत जनसंख्या भएका जातिलाई यस सूचीमा राखिएको छ । यस सूचीमा मधेसका डोमदेखि राजपुत, कायस्थ र देव जातिसम्म परेका छन् । त्यस्तै जनजातिमा चेपाङदेखि थकालीसम्म रहेका छन् । यस सूचीमा मधेसका मुस्लिम, थारु पर्दैनन् । मधेसका पाँच उच्च जातमध्ये तीनवटा जाति अल्पसंख्यकको सूचीमा परेका छन् । शैक्षिक, आर्थिक र समाजिक हिसाबले सशक्त रहेका ती जाति जनसांख्यिक हिसाबले मात्र अल्पसंख्यक हुन् । विभिन्न दलभित्र र विधायिकीमा प्रतिनिधित्वको इतिहास हेर्ने हो भने तिनै उच्च जातिका मानिसको राम्रो प्रतिनिधित्व हुने गरेको पाइन्छ । र अहिलेको अल्पसंख्यकको सूचीमा फेरि तिनै जातिलाई राखिदिँदा पुन: स्थानीय तहमा तिनीहरूकै प्रतिनिधित्व बढ्नेछ । जबकि थारु, मुसलमान समुदायको जनसंख्याको आधारमा कम राजनीतिक प्रतिनिधित्व भइरहेको अवस्था छ । आजको चुनौती भनेको प्रतिनिधित्वको त्यो समस्यालाई कसरी समाधान गर्ने भन्ने हो । तर वर्तमान प्रावधानले त्यसो नगर्ने भयो । सबै महिलाको अवस्था एउटै खालको छैन । महिलाभित्र पनि विविधता छ, ती महिलालाई अहिलेको संविधानले कसरी समेट्ने ? विगतमा महिलाको सिटमा अधिकांश पहाडे खर्सआर्य र मधेसका उच्च जातका टाठाबाठा महिलाकै हालीमुहाली रहेको थियो । फेरि पनि त्यस्तो नहोला भन्न सकिन्न । स्थानीय निकाय राज्यको सेवाग्राही गतिविधिको मूलथलो भएकोले वास्तविक सीमान्तकृत, कमजोर तप्काको प्रतिनिधित्वको सुनिश्चितता मुख्य आवश्यकता हो ।"
त्रिशूल,"काठमाडौं महानगरपालिकाको मेयर एवं उपमेयरको उम्मेदवारीमा नेकपा एमाले र कमल थापाको गाई छाप राप्रपाको सुमधुर गठजोडले व्यक्तिगत तवरमा मलाई असाध्यै हौस्याएको छ । कतै मेरो सुषुप्तावस्थाको त्यो पुरानो एमालेपन हठात् जागेको त होइन ? यही सुखद उत्साहको अतिरेकमा बौरिएर म एक परिचित एमाले कमरेडको घरमा पुगेंँ ।अभिवादन कमरेड ।अभिवादन । मलाई आफ्नो घरमा साक्षात पाएर पहिले त उनी अचम्मित भए, त्यसपछि मुस्कुराएर भने, यतिका दिनपछि मकहाँ निभाजी ?त्यति दिन कहाँ भएको छ र कमरेड ?वर्षाैं भइसकेको होला, निभाजी ।त्यो त हो कमरेड ।अनि आज किन त ?म अलिकति लज्जित भएँ । यसका साथै धेरै चुपचाप पनि भएछु क्यारे ! एमाले कमरेडले मेरो अनुहारमा हेरेर भने, तपाईले त हामीसँग सम्पर्क गर्न पनि चटक्कै छाडिदिनुभयो, निभाजी ।कहाँ छाडेको छु र कमरेड ? मैले मुख खोलँें, यी लुरुलुरुलुरुलुरु हिंँडेर आइपुगेंँ नि म तपाईकहाँ !उनी हलुका ढंगले मुस्कुराए ।अब तपाईहरूकहाँ नआएर कहाँ जाने त मैले ? मैले ससम्मान आफ्नो टाउको झुकाएर भनँें, आउनै पर्यो नि कमरेड ।राम्रो गर्नुभयो । उनको साविक बमोजिमको मुस्कान केही बाक्लो भयो अहिले, भन्नोस्, के काम छ, निभाजी ?कामहरू त थुप्रै छन् । मैले भनेंँ, तर आज म अर्कै कामले आएको हँु कमरेड ।त्यही त, के काम हो ?वास्तवमा म कुनै कामले आएको होइन कमरेड ।यो सुनेर एमाले कमरेड थोरै सतर्क भए । यसो भारी टाउको उचालेर पावरदार चस्माबाट मलाई हेर्न थाले र अलिक बेरपछि भने, त्यसो भए यहाँ किन आउनुभएको हो, निभाजी ?के म तपाईकहाँ आउनु हँुदैन र कमरेड ?होइनहोइन, आउनु हुन्छ । उनी हडबडाए, किन आउनु हुँदैन ?त्यसैले म आएको हुँ कमरेड ।यसपालि एमाले कमरेडले केही भनेनन् । अर्थात् विलकुलै चुपचाप रहेर यस्तै चिन्तनजस्तै केही गर्न थाले । याने चिन्तनको विशेष एमालीय भंगिमा । यो ध्यानस्थ मुद्रा लम्बिँदै गएकोले मैले नै केही भन्नुपर्ने भयो, त्यसकारण भनेंँ, असलमा म तपाईहरूलाई एक थान बधाई दिन भनेर आएको हँु कमरेड ।केका लागि यो बधाई निभाजी ?यो समसामयिक बधाई हो, कमरेड ।ठिक छ, तर केका लागि बधाई हो ?काठमाडौं महानगरपालिकाको उम्मेदवारीका लागि बधाई हो, कमरेड । मैले भनेंँ, तपाईहरूका उम्मेदवारीको मौलिक स्टाइल मलाई मनपर्यो।कस्तो मौलिक स्टाइल ? उनी एक्कासी सशंकित देखिए अब, उम्मेदवारीको के मौलिक स्टाइल गर्यौं, हामीले ?यो प्रश्नको कुनै उत्तर दिने प्रयास गरिन मैले । यसको विकल्पमा केही मुस्कुराएँ । उनी मलाई सशंकित आँखाले लगातार हेरिरहेका थिए । केही समयपछि सोही मुस्कानसहित भनेंँ मैले, तपाईहरूले अध्यक्ष कमरेड केपी ओलीको नेतृत्वमा पुराना पञ्चहरूका पार्टी राप्रपासँग मिलेर चुनाव लड्न लागेको मलाई राम्रो लागेको छ, कमरेड ।धन्यवाद । उनी गम्भीर भए एकाएक, यही समयको माग हो, निभाजी ।यो समयको मागको जोडदार समर्थन गर्दै म आफ्नो तर्फबाट एकथान माग थप्न चाहन्छु कमरेड ।के माग निभाजी ?हेर्नाेस्, राप्रपासँगको यो प्रिय मिलिमतोलाई स्थायित्व प्रदान गर्न तपाईहरूले आफ्नो हँसियाहथौडा भएको झण्डामा एउटा अर्काे जिनिस त्रिशूल थप्नुपर्ने छ । मैले भनँें, यसो भएको खण्डमा त्यो हँसिया, हथौडा र त्रिशूलयुक्त झण्डा बोकेर म तपाईहरूसँग मेयरउपमेयरको प्रचारप्रसारमा सशिर हिंँड्न तयार छु, कमरेड ।तपाईले के भन्न खोज्नुभएको हो, निभाजी ? उनको अनुहार बिग्रियो ।यो नयाँ खालको माक्र्सवादीलेनिनवादी झण्डा हुनेछ ।यस्तो नचाहिंँदो कुरो नगर्नाेस्, निभाजी ।म त सही नै कुरा गरिरहेको छु, कमरेड ।तपाई मलाई जिस्क्याउन आउनुभएको हो यहाँ ? उनी पुरै भड्किएका थिए ।होइन, होइन । मैले भनेंँ, म त एक भूतपूर्व खाँट्टी एमाले भएको नाताले तपाईहरूका समय सुहाउँदो प्रगतिशील कामलाई खुला दिलले सघाउन आएको हुँ कमरेड ।एमाले कमरेड एकजोर अति क्रुद्ध आँखाले मलाई हेरिरहेका थिए । अब उनको अस्वाभाविक तवरले लाम्चो हुँदै गएको बहुदलीय जनवादी मुखारविन्दबाट गेटआउट निस्कन बेर थिएन । त्यसउसले पहिले नै म एमाले कमरेडको घरबाट फटाफट बाहिर निस्किएँ ।"
डिप्रेसनबाट जोगिन सतर्कता,"परिस्थितिवश उदास, दु:खी वा दिक्दार अनुभव हुनु सामान्य हो । तर यसरी उदास अनुभव हुनु उदासीन मनोरोग वा डिप्रेसनको लक्षण पनि हुनसक्छ । मानिसले उदास अनुभवलाई रोगको अंश हो कि जीवन र जगतको प्रतिकूल परिस्थितिप्रतिको स्वाभाविक प्रतिक्रियामात्र हो भनेरे छुटयाउन नसक्दा रोग पहिचान र उपचारमा कठिनाइ उत्पन्न हुने गर्छ । डिप्रेसनका धेरै रोगीमा समस्याको न महसुस र पहिचान हुन्छ, नत पर्याप्त र उपयुक्त उपचार नै । त्यसैले समाजमा यसका बिरामीको संख्या अत्यधिक हुनसक्छ । विश्व स्वास्थ्य संगठनका अनुसार संसारमा मानव जातिलाई सताउने दस प्रमुख स्वास्थ्य समस्यामा डिप्रेसन हाल दोस्रो स्थानमा छ र चाँडै पहिलो हुनेछ । डिप्रेसनका बहुसंख्यक रोगीहरू उपयुक्त उपचार नपाएर विभिन्न जटिलता भोगिरहन्छन् । त्यसैले यस रोगबारे आधारभूत सत्यतथ्य बुझिराख्न जरुरी छ । कमजोर मन भएका अरूलाई लाग्छ, मेरो मन बलियो छ, मलाई लाग्दैन भन्ने धेरै मानिसलाई पनि यस रोगले सताउन सक्छ । जब कुनै व्यक्तिको उदास, दु:खी वा दिक्दारको अनुभव आफ्नो नियन्त्रणभन्दा पर पुग्छ, अर्थात् यस्तो अनुभव कम्तीमा पनि दुई साता सबैजसो दिन प्राय: सधैंजसो हुन थाल्छ, जति कोसिस गर्दा पनि ठाउँबेठाउँ यस्तो अनुभवले छाड्दैन, यस्तो अनुभवको कारण बेचैनी हुन्छ, दैनिक कामकारबाहीमा दख्खल पर्छ र साथमा अरू लक्षण पनि देखापरेका छन् भने यस्तो अवस्थालाई सामान्य उदासपन ठान्नु गलत हुनेछ । डिप्रेसनका लक्षण डिप्रेसन भएको व्यक्तिमा मानसिक, शारीरिक र सामाजिक असरस्वरूप न्युनता आउने निम्न लक्षण देखिन्छन्"
स्थानीय निर्वाचनको माहोल,"रामेछापका भूकम्प पीडित पनि दु:खका बेला हराउने र मत माग्नमात्रै आउने उम्मेदवारसंँग उस्तै रिसाएका छन् । देउरालीका गणेशबहादुर मगरले घर बनाएको महिनौं भइसक्दा पनि दोस्रो किस्ता बापतको सहयोग रकम नआएको गुनासो उम्मेदवारहरूसंँग गरिरहेका छन् । उनको गाउंँका आधाभन्दा बढीले घर निर्माण सके पनि अधिकांशले दोस्रो किस्ता बापतको आर्थिक सहायता पाएका छैनन् । उनले भने, नेताहरू भोट माग्न आए पनि हाम्रो समस्या कसले हेर्छ र खै ? सबै उस्तै त हुन् नि ।गणेशबहादुरको जस्तै मन्थली नगरपालिका८ का भीमबहादुर श्रेष्ठको व्यथा पनि चर्कै छ । भूकम्पले फेदैसम्म घर लडाउँदा पनि आफूले राहत नपाएको उनको गुनासो छ । उनले भने, जसले घर बनाउन पैसा दिलाइदिन्छ, त्यसैलाई भोट दिन्छु । भूकम्प पीडितको आक्रोश र पीडा बुझेरै होला, धेरैजसो उम्मेदवारले उनीहरूलाई सम्बोधन हुने खालको आकर्षक नारा तय गरेका छन् । सिन्धुपाल्चोकमा क्रियाशील मुख्य दल कांग्रेस, एमाले, राप्रपा र माओवादी केन्द्रले प्रचारात्मक अभियानमा हाम्रो अभियान भूकम्प पीडितलाई अनुदान भन्ने नारालाई साझा नाराजस्तै बनाएका छन् । जबकि भूकम्प गएको तीन वर्ष बितिसक्दा पनि जिल्लामा पुनर्निर्माणले अपेक्षित गति लिनसकेको छैन । ७४ हजार ९ सय १२ घरपरिवारले पुनर्निर्माण बापतको पहिलो किस्ता बुझेका छन् भने दोस्रो किस्ता बापतको रकम पाउने जम्मा ४ सय ४३ छन् । यथार्थ जे भए पनि जिल्लाका अधिकांश उम्मेदार भूकम्प पीडित रिझाउने चुनावी नारा अगाडि सारिरहेका छन् । बाह्रबिसे नगरपालिकामा कांग्रेसको तर्फबाट मेयरको उम्मेदवार बनेका बालकृष्ण बस्नेतले भने अनुदानबाट छुटेका ३० प्रतिशत भूकम्प पीडितलाई अनुदान दिलाउने र पुनर्निर्माणमा सघाउने हाम्रो मूल नारा हो । एमाले सम्बद्ध उम्मेदवारहरूले पनि भूकम्प पीडितलाई छिटो अनुदान दिलाउने र पुनर्निर्माणलाई तीव्रता दिने जस्ता विषयलाई चुनावी नारा बनाएका छन् । पुनर्निर्माण अगाडि बढाउन र भूकम्प पीडितको समृद्धि नै प्रमुख नारा लिएर मतदाताको घरदैलोमा पुगेको एमाले जिल्ला अध्यक्ष झम्क नेपालले बताए । माओवादी केन्द्र र राप्रपासम्बद्ध उम्मेदवारहरूले पनि भूकम्प पीडितको अनुदानलाई नै आफ्नो चुनावी नारा बनाएका छन् । दोलखाका धेरैजसो उम्मेदवारहरूले पनि भूकम्प पीडितबाट चर्को प्रश्नको सामना गरिरहेका छन् । धेरैजसो भूकम्प पीडितहरू पुनर्निर्माण बापतको दोस्रो किस्ता कहिले पाइने हो ? राहतबाट छुटेकाहरूको गुनासोको सम्बोधन कहिले हुने हो र घर बनाउँदा लागेको ऋण कसरी तिर्ने हो जस्तो प्रश्नहरू तेस्र्याइरहेका छन् । जिल्लामा भूकम्पपछि भत्केका करिब दस हजार घर निर्माणाधीन रहेका छन् भने करिब ५० हजार घर अझै बन्ने सुरसारमा छैनन् । कतिसम्म भने जिल्लाभरमा ४६ हजारले घर निर्माण बापतको पहिलो किस्ता बुझे पनि दोस्रो किस्ता बुझ्नेको संख्या भने दुई हजार पनि छैन । तेस्रो किस्ता भने दुई सय घरधुरीले मात्रै बुझेका छन् । भीमेश्वर नगरपालिकाको कांग्रेसको तर्फबाट मेयरको उम्मेदवार बनेका ईश्वरनारायण मानन्धर भूकम्प पीडितलाई सरकारले दिने भनेको दोस्रो किस्ता बापतको रकम तुरुन्तै दिलाउने आश्वासन आफ्ना मतदातालाई दिइरहेका छन् । त्यस्तै एमालेको तर्फबाट मेयरका प्रत्यासी भरतबहादुर केसीलाई भने लाभग्राही सूचीमा नाम छुटेका भूकम्प पीडितले आफ्नो नाम किन छुट्यो भन्ने प्रश्न गरिरहेका छन् । उनले लाभग्राहीको सूचीमा नाम छुटेका भूकम्प पीडितको पहिचान गरी उनीहरूलाई तत्काल राहत दिलाइदिने वाचा गरेका छन् । रामेछापका अधिकांश उम्मेदवारले पनि भूकम्प पीडितबाट आक्रोशयुक्त प्रश्नको सामना गरिरहेका छन् । मन्थली नगरपालिकामा कांग्रेसका मेयर उम्मेदवार विनोद कार्कीले आफ्नो डायरीमा अधिकांश भूकम्प पीडितको नाम टिपेर राखेका छन् । उनले भूकम्प पीडितका गुनासो एक महिनाभित्र टुंगो लगाउने वाचा गरेका छन् । भूकम्प पीडितलाई खुसी पार्न नै उनले जिल्ला तहमा बनाएको चुनावी घोषणापत्रमा विकासका नारासँंगै भूकम्प पीडितको गुनासो सुनुवाइ गर्ने कुरा राखेका छन् । माओवादी केन्द्रका नगर प्रमुखका उम्मेदवार तारानारायण श्रेष्ठलाई पनि भूकम्प पीडित मतदाताको प्रश्नले नै घेर्ने गरेको छ । उनले भूकम्प पीडित भएर पनि पुनर्निर्माण प्राधिकरणले तयार पारेको लाभग्राही सूचीमा आफ्नो नाम परेन भन्नेदेखि दोस्रो किस्ता बापतको रकम पाइने भन्नेसम्मका गुनासो सुनिरहेका छन् । उनले भने, मैले सबै समस्या स्थानीय स्तरमै समाधान गर्ने बताएको छु । मन्थलीमा एमालेबाट मेयरका प्रत्यासी रमेश बस्नेत शुक्रबारदेखि सुनारपानी हुँदै सालुको घरदैलोमा निस्किए । उनले भूकम्प पीडितले बनाउने घरको नक्साको सरकारले दिएको डिजाइन परिवर्तन हँुदा धेरैले समस्या भोगेको सुनाए । उनले भने, भूकम्प प्रतिरोधी घर छ भने नक्साका कारण रोक्नु हँुदैन भन्ने नीति लिएर हामी गाउंँ पसेका छौं ।"
लोकतन्त्रको जग,२०५४ जेठ ४ र १३ गते दुई चरणमा स्थानीय निर्वाचन भएको थियो । त्यतिखेर ५८ नगरपालिका तथा ३ हजार ९ सय १३ गाउँ विकास समितिमा बहाल भएका जनप्रतिनिधिको पदावधि ०५९ असारमा सकियो । त्यही वर्ष गरिएको संसद् विघटन र स्थानीय निकाय जनप्रतिनिधिविहीन भएको मौकालाई छोप्दै तत्कालीन राजा ज्ञानेन्द्र शाहले २०५९ असोज १८ गते शासनसत्ता आफ्नो हातमा लिएका थिए । शाहले आफ्नो प्रत्यक्ष शासनकालमा २०६२ माघ २६ गते नगरपालिकाको निर्वाचन गराएका थिए । तर राजावादी राजनीतिक दलबाहेक सबैले निर्वाचन बहिष्कार गरे र इतिहासमै सबैभन्दा कम मतदान भएको थियो । मतदाताको सहभागिता केवल २० प्रतिशत थियो भने कतिपय स्थानमा उम्मेदवारी पनि परेन । २०६२०६३ को जनआन्दोलनले गरेको राजनीतिक परिवर्तनपछिको सरकारले उक्त निर्वाचनलाई बदर गरेको थियो । जनआन्दोलनमै रहँदा ७ राजनीतिक दलले स्थानीय निकायमा जनप्रतिनिधि बहालको प्रतिबद्धता व्यक्त गर्दै आएका थिए । तर २०६३ वैशाख ११ गते लोकतन्त्रको स्थापनासँगै स्थानीय निकायको निर्वाचन कुनै पनि सरकारको प्राथमिकतामा परेको देखिएन । स्थानीय निकाय निर्वाचनका विषयमा पुरा नभएका प्रतिबद्धता
फेसनको भर्चुअल बजार,"काठमाडौं नीलो पारीमा हेभी एम्ब्रोइडेड लहंगा चोली । फेसन डिजाइनर तेन्जिङ छितेन भुटियाले निकै मिहिनेत गरेर ब्राइडल पहिरन बनाएको यत्तिकै स्टोरमा थन्काएर राखेनन् । फेसबुकमा अपलोड गरे, आफ्नो कामले कस्तो प्रतिक्रिया पाउँछ भनेर । तर, निराश हुनुपरेन ।अडियन्सको तुरुन्तै प्रतिक्रिया पाइन्छ, सोसल मिडियाको फाइदा यही छ, उनी भन्छन्, साथै, अनलाइन फलोअर्सले पब्लिक रिलेसन पनि राम्रो बनाउँछ । तेन्जिङ झन्डै एक दशकदेखि फ्रिलान्सर डिजाइनरको रूपमा काम गर्दै आएका छन् । उनको आफ्नै कुनै बुटिक या स्टोर रुम छैन । ग्राहकले अर्डर गरेका पहिरनदेखि अन्य फ्रिस्टाइलले बनाएका ड्रेससमेत उनी फेसबुकमा प्रचार गर्न मन पराउँछन् । फेसनेबल पहिरन बनाउने र बिक्री गर्ने माध्यमका रूपमा उनलाई इन्टरनेटले नै साथ दिएको छ । उनका नेपालमै बस्ने ग्राहक भने दर्जनभन्दा बढी छैनन् । अधिकांश विदेशमै बस्ने नेपाली छन् । उनीहरूसम्म पुग्ने माध्यम उनले सामाजिक सञ्जाल (फेसबुक, ट्वीटर, भाइबर) बनाएका छन् । तेन्जिङका अनुसार यूके, कोरिया, अस्ट्रेलिया, जापान, हङकङलगायत देशमा ब्राइडल, पार्टी वेयर र ट्रेडिस्नल वेयर बढी माग हुने गर्छ । सामाजिक सञ्जाल मेरो लागि गुड बिजनेस प्लेटफर्म बनेको छ, उनी थप्छन्, घरमै बसेर देशविदेशका ग्राहकको चाहनाअनुरूप पहिरन बनाउन पाएको छु । मोडल तथा पूर्व मिस नेपाल उषा खड्गीले योर स्टाइलिस बुटिक खोलेको पाँच वर्ष पुगेछ । सुरुका दिनमा उनी बुटिकमा स्टोर भएका ड्रेसलाई इन्टरनेटमा अपडेट गर्न खासै चासो दिँदैनथिन् । समय विस्तारै सामाजिक सञ्जालमा निर्भर हुन थालेको देखेपछि उनले पनि यसको सदुपयोग गर्न उचित ठानिन् । विदेशमा बस्ने नेपाली ग्राहकको पहुँचमा पुग्न इन्टरनेट अपडेट हुनै पर्ने उषाको बुझाइ छ । विदेशका ग्राहककै लागि उनी आफ्नो स्टोरमा भएका क्रिएसनबारे सामाजिक सञ्जालमार्फत सूचना दिने गर्छिन् ।राम्रा पहिरन छन् भने अपलोड गरिहाल्छु, उनी भन्छिन्, किन्न मन गरेकाले इनबक्सभित्र डिटेल्स लेखेर पठाउँछन् । चाड पर्व लक्षित गरेर विदेशमा बस्ने नेपाली ग्राहकले लेहेंगा, सारी, गाउनजस्ता परम्परागत पहिरनको अडर गर्ने उषाले बताइन् । सानो ठुलो भयो भने पनि अल्टर बनाउने सुविधा समेत उषाले इन्टरनेटमार्फत प्रदान गरेकी छन् । पहिरन शरीरमा सुहाउँदो छ कि छैन ? भनेर ग्राहकको खुसीसमेत जाँच्ने काममा उषा अनलाइनकै सहायता लिन्छिन् । कतिपयले त साह्रै सुहाएको छ थ्यांक्स भन्दै इमेल म्यासेज पठाउँछन्, उनी भन्छिन्, सोसयल मिडियामा जति टाढा भए पनि ग्राहकसँगै छु जस्तो लाग्छ । अनलाइन हेरेर किनमेल गर्न आउने संस्कृति अचेल सहरिया ग्राहकमा फैलिँदै छ । शरीरको नाप सही ढंगले पठाएका ग्राहकको पहिरनमा अहिलेसम्म कुनै समस्या नआएको उषाको अनुभव पनि छ ।इन्टरनेटले संसारलाई जति साँघुरो बनाएको छ, उत्तिकै बजारको आयामलाई पनि फराकिलो पारिदिएको छ । मोडल ओसिमा बानुले पनि यो कुरा बझेकी छन् । नक्सालमा हाउस अफ फेसन सञ्चालन गर्दै आएकी ओसिमाले ग्राहकलाई ड्रेस डेमो देखाउन सामाजिक सञ्चाल गतिलो माध्यम भएको बताइन् । उनका धेरैजसो नेपाली ग्राहक छन् । विदेशमा भएका नेपालीलाई उनी अनलाइन डेलिभर त गर्दिनन्, तर आफ्नो स्टोरमा रहेको पहिरन छनोट गर्न अनलाइन सुविधा चाहिँ प्रदान गरेकी छन् ।अचेलका व्यस्त ग्राहकको सुविधाका लागि अनलाइन डेमोसम्म त देखाउनैपर्छ, उनी भन्छिन् । उनी अनलाइन अपडेट हुनेहरूलाई स्मार्ट ग्राहक भनेर प्रशंसा गर्छिन् ।"
डिभोर्सपछिको भोगाइ,"एन्जेलिनासँगको वैवाहिक सम्बन्धविच्छेद भएपछि लामो समय गुपचुपमा रहेका अभिनेता ब्राड पिटले पहिलोपटक मुख खोलेका छन् । उनले जोली र आफ्ना सन्तानबाट अलग रहनुपर्दा खेपेका दु:ख, पीडालाई एक अन्तरवार्तासामु पोखेका हुन् । विच्छेदको झन्डै सात महिनापछि सार्वजनिक रूपमा मुख खोल्दै ब्राडले भनेका छन्, जोलीसँग अलग भएपछि म निकै एक्लो भएको थिएँ । सबैतिरबाट अलग्गिएको महसुस हुन्थ्यो । त्यसपछि पीडा भुल्न अत्याधिक रक्सी पिउन थालेको समेत उनले बताए । तर अहिले ठीक छु । जब मैले थेरापी लिन थालें । अनि आफूलाई निकै आराम महसुस गर्न थालेको हुँ । अहिले त म आफ्ना भावनालाई आफ्नो मातहत राख्न सक्ने भइसकें ।कुनै समय अभिनेता ब्राड र अभिनेत्री एन्जेलिनाबीचको वैवाहिक जोडीलाई विश्वले रोल मोडलका रूपमा प्रशंसा गथ्र्यो । एन्जेलिनाको ब्रेस्ट क्यान्सर हुँदासमेत साथ दिएका ब्राडलाई पछि आफ्नै सन्तानलाई कुटेको आरोप जोलीले लगाएपछि सम्बन्धमा खटपट आएको थियो । जब कि सन् २००४ देखि सम्बन्धमा रहेको उक्त जोडीले त्यसको दस वर्षपछि मात्रै विवाह गरेको थियो । तर वैवाहिक सम्बन्ध भने त्यसको दुई वर्ष पनि टिकेन । गतवर्ष नै जोलीले सँगै रहन नसक्ने भन्दै तिडभोर्सका लागि केस फाइल गरिन् । छ बच्चाहरूको हेरचाह र आर्थिक लेनदेनमा चर्को बहसपछि डिभोर्स केसले गत सेप्टेम्बरमा किनारा पाएको थियो । त्यसो त जोलीले बच्चा कुटेको भन्ने आरोपबाट ब्राडले सफाइ पनि पाएका थिए।सम्बन्धविच्छेदपछिको अस्तव्यस्त समयलाई काबुमा राख्न ब्राडले आफूलाई विभिन्न कलाकृति बनाउनतिर समय दिएको पनि बताएका छन् । माटो, प्लास्टर, रबर र लठ्ठीहरूबाट उनले विभिन्न कलाकृतिसमेत बनाएका थिए । जोलीसँगको सम्बन्धविच्छेदपछि ब्राड पिटले अब आफूलाई फिल्म अभिनयमा पनि खास दिलचस्पी नरहेको जिकिर गरेका छन् ।"
पाकिस्तानका हिन्दु सम्पदाहरू पुस्तकमा,"काठमाडौं पाकिस्तानलाई मुस्लिम मुलुक भनिन्छ । त्यहाँ हिन्दु धर्मावलम्बी र सम्पदा पनि निकै छन्, तर त्यसबारे धेरैलाई कमै थाहा छ । त्यो अवस्था अब नरहला ।पाकिस्तानका हिन्दु धार्मिक सम्पदाहरू पुस्तक पाठकमाझ आएको छ । नेपालस्थित पाकिस्तानी दूतावासद्वारा राजधानीमा शुक्रबार आयोजित समारोहमा राप्रपा अध्यक्ष कमल थापा, विश्व हिन्दु महासंघ नेपालका अध्यक्ष भरतकेशर सिंह, विश्व हिन्दु महासंघ नेपालकै पूर्वअध्यक्ष हेमबहादुर खत्री, पाकिस्तानी दुतावासका कार्यबाहक राजदूत जावेद अहमद उमरानीलगायतले सार्वजनिक गरे । वक्ताहरूले पाकिस्तानको यो पहलको प्रशंसा गरेका थिए । डा सफर अली शाह र सइद जावेद ए काजीद्वारा लिखित उक्त पुस्तक राजन कार्कीले नेपालीमा अनुवाद गरेका हुन् । पाकिस्तानलाई जनसंख्याको हिसाबले सातौं बढी हिन्दु जनसंख्या भएको मुलुकका रूपमा लिइन्छ ।"
श्रमिक मुद्दाबारे रिमाल,"काठमाडौं नेपाली श्रमिक आन्दोलनको अभिलेखको संग्रहका रूपमा नेपाल ट्रेड युनियन महासंघ (जिफन्ट) का अध्यक्ष विष्णु रिमालले पुस्तक ल्याएका छन् । गरिखानेका नाममा राजधानीमा शुक्रबार सार्वजनिक गरियो । यो पुस्तकले नेपालको ट्रेड युनियनको बदलिँदो तस्बिर देखाउँछ, एमालेका सचिव प्रदीप ज्ञवालीले भने, यसमा लोकतन्त्रका लागि र लोकतन्त्रमा गरिने आन्दोलनको विषय प्रष्ट रूपमा उल्लेख छ ।एमाले स्थायी सदस्य तथा जिफन्टका पूर्वअध्यक्ष मुकुन्द न्यौपानेले कामदारको सवाल झन् पेचिलो बन्दै गएको उल्लेख गर्दै थपे, आज नेपाली श्रम अरबमा पोखिएको छ । नेपालको खेतीयोग्य जमिन बाँझै रहन पुगेको छ । अरबमा कमाएको पैसा नेपालका लागि होइन, भारततिरै गइरहेको छ । किनकि सबै खाद्यान्न पारिबाटै आउन थालेको छ ।मुख्यसचिव सोमलाल सुवेदीले नेपालले बोनसका रूपमा पाएको युवा जनशक्तिलाई प्रयोग गर्न नपाएको बताए । हाम्रो देशमा उद्योग र कृषिमा आधारित रोजगार छैन, उनले भने, नयाँ पुस्ता कृषिमा आकर्षित हुन सकेन । वैदेशिक रोजगारमा जाने युवा बढिरहेका बेला यो पुस्तकले स्वदेशकै कामदारको विषयलाई गहन ढंगले बुझ्न सहयोग गर्छ । विश्लेषक हरि शर्माले उक्त पुस्तक हाम्रो समयको कथनी भएको बताए । यसलाई ट्रेड युनियन आन्दोलनको वर्तमान इतिहास पनि भन्न मिल्छ, उनले थपे, यसमा फिक्सन छैन । नेपाली ट्रेड युनियन आन्दोलनको एउटा संग्रह पनि हो यो । लेखक रिमालले श्रमिक आन्दोलनसम्बन्धी सिद्धान्त, मान्यता, सीमा र सरोकारका विषयमा विभिन्न प्रसंगमा विवेचनाविश्लेषण गरिएको र उक्त पुस्तक त्यसैको प्रतिफल भएको बताए । पुस्तक जिफन्टले निकालेको हो । रिमालका यसअघि श्रमसम्बन्धी दर्जनभन्दा बढी पुस्तक स्वतन्त्र र सहलेखनका माध्यमले आइसकेका छन् ।"
हनिमुन सिस्टाइटिस,बचाउ
तुलसी,"हाम्रो मुलुकको अधिकांश घरआँगनमा तुलसी पाइन्छ । त्यसबाट थाहा हुन्छ, मानिसका लागि तुलसीको महत्त्व कति छ भनेर ।तुलसी उच्च स्तरीय चामत्कारिक औषधि हो । पुरातन धर्मग्रन्थ वेदमा समेत तुलसीको बिरुवाको पवित्रतासँगै औषधीय गुणको वर्णन गरिएको छ । झाडीका रूपमा रहने तुलसीको बोट एकदेखि तीन फिटसम्म अग्लो हुन्छ । यसको बिरुवा पवित्र मानिन्छ । तुलसी थुपै्र जातका भए पनि सबै फाइदाकारी नै छन् ।गुणधर्मअनुसार कालो तुलसीलाई राम्रो मानिन्छ । एलोप्याथिक,होमियोप्याथिक र युनानी औषधिहरूमा समेत तुलसीलाई कुनै न कुनै रूपमा उपयोग गरिन्छ। आयुर्वेदअनुसार तुलसीलाई शरीर, मन र आत्माको पीडा हरण गर्ने मानिन्छ। भनिन्छ, तुलसीले जलनपोलाइ कम गर्छ । यसमा जीवाणुनाशक मूत्रवद्र्धक गुणसमेत हुन्छ । यसले संक्रमण हटाउनुका साथै तनाव र अन्य रोगविरुद्घ प्राकृतिक प्रतिरक्षा प्रणालीलाई बलियो बनाउँछ । आयुर्वेदका चिकित्सकका अनुसार तुलसीको नियमित सेवनले स्वाइनफ्लुजस्ता फोक्सोको संक्रमणसँग जुध्न सहयोग मिल्ने गर्छ । तुलसीले रोग प्रतिरोधक क्षमता बढाउने मान्यता छ । यसलाई बलवद्र्धक औषधिको रूपमा समेत उपयोग गरिन्छ । यसको नियमित उपयोगले कार्यक्षमतामा वृद्घि हुन्छ र शीघ्रपतन हट्छ । युनानी चिकित्सा पद्घतिअनुसार तुलसीमा रोग निको पार्ने निकै क्षमता हुन्छ । यसले रुघाखोकीको असरलाई कम गर्छ । यसले ज्वरो कम गर्छ । मुटुको रक्तनली, कलेजो र फोक्सोको रोगमा लाभदायक हुन्छ । उच्च रक्तचाप र चिनीको मात्रा घटाउनसमेत सहयोगी मानिन्छ । तुलसीमा अनेक जैव सक्रिय रसायन पाइन्छ, तिनमा ट्रयानिन, स्यावोनिन, ग्लाइकोसाइड र एल्केलाइडस प्रमुख हुन् । हालसम्म तुलसीमा पाइने रसायनहरूको पूर्ण विश्लेषण हुन सकेको छैन । यसमा पाइने पहेलो वाष्पशील तेलको मात्रा संगठन, स्थान र समयअनुसार परिवर्तित हुने गरेको छ। यसमा सामान्यत: ०१ देखि ०३ प्रतिशतसम्म तेल पाइन्छ । वेल्थ अफ इन्डिया का अनुसार यो तेलमा करिब ७१ प्रतिशत युजिनाल, २० प्रतिशत युजिनाल मिथाइल इथर तथा ३ प्रतिशत कार्बाकोल हुन्छ । हरियो तुलसीमा कालो तुलसीको दाँजोमा केही बढी तेल हुनुका साथै यसमा सापेक्षित घनत्त्वसमेत बढी हुन्छ । यसको पातमा ८३ मिलिग्राम प्रतिशत भिटामिन सी एवं २५ मिलिग्राम प्रतिशत क्यारेटिन हुन्छ । तुलसीको बीउमा भने पहेँलो तेल करिब १८ प्रतिशत पाइन्छ । आधुनिक अनुसन्धानअनुसार तुलसीको बोटले वातावरणलाई समेत स्वच्छ पार्ने गरेको छ । तुलसीको बोटले लामखुट्टे, झिँगा लगायतका कीराफटयांग्रालाई समेत भगाउँछ ।"
दक्षिण एसियाली भूउपग्रह प्रक्षेपण,"नयाँदिल्लीभारतीय प्रधानमन्त्री नरेन्द्र मोदीले तीन वर्ष अगाडि घोषणा गरेबमोजिम भारतले शुक्रबार दक्षिण एसियाली भूउपग्रहको औपचारिक सुरुवात गरेको छ । उनले उक्त सुरुवात गर्ने क्रममा दक्षिण एसियाका सबै सरकार र राष्ट्रप्रमुखसँग भिडियो कन्फरेन्स गरेका थिए । मोदीले प्रधानमन्त्री पुष्पकमल दाहालसँग भूउपग्रहको सुरुवातसँगै त्यसको फाइदा र आफ्नो वचनबारे धारणा राखे । यसलाई यस क्षेत्रको ऐतिहासिक कदम र सार्क सहकार्यमा उच्च प्रविधिको उपयोगिता भनिएको छ । भारतले उक्त भूउपग्रह दूरसञ्चार, दैवीप्रकोप, टेलिएजुकेसन, टेलिमेडिसिन र दैवीप्रकोप व्यवस्थापनमा सहयोगी हुने भनेको छ । शुक्रबार साँझ ५ बजे यसको प्रक्षेपणसँगै दक्षिण एसियाली मुलुकहरूको सदस्य राष्ट्रमा भिडियो कन्फरेन्स आरम्भ गरिएको हो । मोदीले उपग्रह सुरुवात गरेलगत्तै प्रधानमन्त्री दाहाल, अफगानिस्तानका राष्ट्रपति अर्सफ घानी, बंगलादेशकी प्रधानमन्त्री शेख हसिना, भुटानका प्रधानमन्त्री छिरिङ तोग्बे, माल्दिभ्सका राष्ट्रपति अब्दुल्ला यमिन र श्रीलंकाका राष्ट्रपति मैत्रीफाला सिरसेनासँग संयुक्त कन्फरेन्स गरेका थिए । यो छलफलले सार्कप्रति मोदीको प्रतिबद्धता एकपटक पुन: उचाइमा पुगेको छ । यद्यपि यसमा पाकिस्तानले अझै सहभागिता देखाएको छैन । यसबाट नेपाल, भुटान, भारत, बंगलादेश, माल्दिभ्स, श्रीलंका र अफगानिस्तानले फाइदा लिने बताइएको छ । ४९ मिटर लामो र ४ सय ५० टनको उक्त स्याटलाइट निर्माणका लागि ४ सय ५० करोड भारु खर्च भएको भारतको स्पेस एजेन्सीले जानकारी दिएको छ । यस भूउपग्रहको अवधि १२ वर्ष रहनेछ । केही दिन अगाडि एक रेडियो कार्यक्रममार्फत मोदीले उक्त स्याटलाइट भारतका तर्फबाट छिमेकी मुलुकलाई उपहार भएको बताएका थिए । दुई वर्षअघि काठमाडौंमा सम्पन्न सार्कको १८ औं शिखर सम्मेलनमा मोदीले सो स्याटलाइट बनाउने घोषणा गरेका थिए । तर पाकिस्तानले भने सो स्याटलाइटको अंग नहुने यसअघि बताएको थियो । सुरुमा यसलाई सार्क स्याटलाइट भनिए पनि पाकिस्तान सहभागी नहुने भएपछि दक्षिणी एसियाली स्याटलाइट भनिएको हो ।स्याटलाइट नेपालको विकासको महत्त्वपूर्ण माध्यम बन्ने भारतका लागि नेपाली राजदूत दीपकुमार उपाध्ययाले बताए । उनले स्याटलाइटले नेपालको आर्थिक तथा सामाजिक विकासमा सहयोग गर्ने बताए । उनले सार्क स्याटलाइट निर्माणमा पहल गरेकामा भारतीय सरकार तथा भारतीय प्रधानमन्त्री मोदीलाई धन्यवाद दिए । क्षेत्रीय विकास तथा सहकार्यमा स्याटलाइटले महत्त्वपूर्ण भूमिका खेल्नेछ । यसले जनस्तरको सहकार्यमा निकै फाइदा पुग्ने भनिएको छ ।"
ठूलो जेट उडान,"बेइजिङ चीनमै पहिलो पटक उत्पादित भीमकाय जेट विमानले शुक्रबार चिनियाँ आकाशमा परीक्षण उठान गरेको छ । ९० मिनेटको परीक्षण उडान भर्दै १ सय ५८ सिट क्षमताको सी९१९ मोडेलको उक्त जेट सुरक्षित रूपमा सांघाईको पुदोङ विमानस्थलमा अवतरण गरेको बीबीसीले जनाएको छ । स्वदेशमै निर्मित ठूलो जेट विमानको उद्घाटन उडान हेर्न ठूलो संख्यामा चिनियाँ तथा विदेशी सांघाई विमानस्थलमा भेला भएका थिए । एपीका अनुसार चीनले टर्बोप्रप इन्जिन भएका छोटो दूरीका साना खाले विमान हजारौंको संख्यामा तथा जेट इन्जिन भएका मध्यम दूरीका सानाखाले जेट विमानहरू सयांैको संख्यामा निर्माण गरी विश्वका धेरै एयरलाइन्सलाई बिक्री गरिसकेको छ । सी९१९ मोडेलको ठूलो जेट विमान सन् २०१४ मै उत्पादन भएलगत्तै परीक्षण उडान गर्दा बिभिन्न प्रकारका उत्पादकीय तथा प्राविधिक समस्या देखिएको थियो । सन् २०१६ सम्म डेलिभरी लिने गरी प्रशस्त अर्डर आइसके पनि आपूर्तिमा ढिलाइ भएको थियो । हाल, सबै उत्पादकीय तथा प्राविधिक समस्या सच्याई पुन: पहिलो पटक व्यापारिक हिसाबले परीक्षण उडान भरिएको हो । तुलनात्मक रूपमा सस्तोमा उपलब्ध गराउन सकिने भएकाले यस विमानले फ्रान्समा निर्माण गरिँदै आएको ए३२० मोडेलको एयरबस जेट तथा अमेरिकामा निर्माण गरिँदै आएको बी७३७ मोडलको बोइङ जेटजस्ता विमानहरूसँग मज्जासँग प्रतिस्पर्धा गर्न सक्नेछ । यस सी९१९ जेट विमान चीनको सरकारी लगानीको विमान उत्पादक कम्पनी कमर्सियल एयरक्राफ्ट कर्पोरेसन अफ चाइना (कोम्याक) ले निर्माण गरेको हो । हालसम्म, स्वदेशी तथा विदेशीसमेत गरी २३ वटा विमान सेवा कम्पनीले यस्तो ५ सय ७० वटा विमान खरिदका लागि अर्डर दिइसकेका छन् ।"
तीन करोडको जुत्ता संग्रह,"काठमाडौंं विश्वमा धनी र गरिबबीच ठूलो खाडल छ । धनाढ्यहरू झनै सम्पन्न भइरहेका छन् भने गरिबहरू दिनदिनै निर्धनताको रेखाभन्दा तल झर्दै गएका छन् । विश्वका करोडौं मानिसलाई दुई छाक टार्नै धौधौ परिरहेको छ। मुखमा माड जुटाउनकै लागि गरिबले अहोरात्र कडा संर्घष गर्छन् । धनाढ्यहरूले आफ्नो जीवनशैली अन्यन्तै तडकभडकका साथ बिताउने गरेको पनि भेटिन्छ । तीमध्येका केही अर्बपतिका सन्तानहरूको त कुरै बेग्लै । तिनीहरूको जन्म भड्किलो जीवनशैलीको प्रतीक बन्नकै लागि मात्रै भएको जस्तो भान हुन्छ । कुनै साधारण मानिसका लागि त्यस्तो जीवनशैली अपनाउनु भनेको एउटा सपनाजस्तै हो । दुबईका एक अर्बपतिका छोरा रासेद सइफ बेल्हासाको जीवनशैली अरूको भन्दा फरक छ । १५ वर्षीय यी किशोर जुत्ताको नयाँ संग्रह बजारमा ल्याएर रातारात चर्चित बनेका छन् । दुबईको ठूलो निर्माण व्यावसायी तथा उद्यमी सइफ अहमद बेल्हासाका छोरा हुन् उनी । बुबा अहमद सइफ इन्टरनेसनल (बेल्हासा ग्रुपबेल्हासा होल्डिङ) कम्पनीका संस्थापक र अध्यक्ष हुन् । उनको कम्पनी निर्माण क्षेत्र, रियल इस्टेट, टेक्नोलजी, अटोमोटिभ, ट्राभल र टुरिजम, हस्पिटालिटी, सामान्य व्यापार, निर्माणसँग सम्बन्धित सामग्री उत्पादन र शैक्षिक व्यापारमा चर्चित छ । सन् १९८० को दशकमा यो कम्पनीको स्थापना युनियन ट्रेडिङका रूपमा पहिलोपटक गरिएको हो । सुरुमा अहमद सइफको कम्पनीले कार र ऊर्जा परियोजनाका लागि आवश्यक पार्टपुर्जा उत्पादनमा सक्रिय थियो । कम्पनीमा अहमद र उनका छोराको नाममा धेरै लगानी छ । अहमदको सोख फुटबलमा छ । त्यसैले आफ्नै अध्यक्षतामा उनी खेल क्लब अलसाबाब स्थापना गर्न भ्याएका छन् । यो क्लब सोकर टिमका लागि लोकप्रिय छ । पछिल्लो समय अहमद समाज सेवामा पनि सक्रिय छन् । शैक्षिक र मानव सेवा क्षेत्रमा उनले आर्थिक सहयोग गरेका छन् । वेल्थएक्स का अनुसार सेल्फमेड अर्बपति अहमद सइफको कुल सम्पत्ति २ दशमलव १ अर्ब अमेरिकी डलर रहेको छ । छोरा रासेदको रुचि बुबा अहमदसँग पटक्कै मेल खाँदैन । बुबाले भन्दा पृथक् काम गरेर उनी चर्चित बनेका हुन् । विगत केही समययता खर्चिलो जीवनशैलीकै कारण सामाजिक सञ्जालमा उनी छाएका छन् । यूएईमा धनाढ्य अरबी बालबालिकामध्ये उनी पाँचौं सर्वाधिक धनाढ्य हुन् । आफ्ना अर्बपति अभिभावकको पैसाबाटै धनाढ्यमा केही किशोरहरू दरिएका छन् । केहीले पैतृक सम्पत्तिको उपयोग गरी आफ्नै व्यापार सञ्जाल सञ्चालन गरिसकेका छन् या गर्दै छन् । कोही भने आफ्नो जीवनशैलीलाई पुर्खौली सम्पत्तिको आडमा भड्किलो बनाएका छन् । तीमध्येमा रासेद सइफ पनि पर्छन् । उनी लोकप्रिय फेसन लाइनका एकजना सहमालिक पनि हुन् । रासेदले थोरै समयमा ३ लाख अमेरिकी डलर मूल्य (३ करोड ८ लाख ७४ हजार ७ सय ३१ रुपैयाँ) बराबरका महँगा स्पोर्ट जुत्ताको संग्रह गरेका छन् । जुत्ता र स्निकर्समा उनको रुचि जागेको धेरै पहिले भने होइन । सन् २०१५ मा लोकप्रिय सिंगर कानी वेस्टको डिजाइर सुज हेरेर त्यसको उनी सौखिन बनेका हुन् । त्यसपछि उनले सुज र स्निकर्सको एउटा ठूलो संग्रह सुरु गरेका थिए । रासेद विगत केही समययता सोसल मिडियामा तहल्का मच्चाएका छन् । उनको इन्स्टाग्राम र युट्युबमा हजारौं शुभचिन्तक भइसकेका छन् । हिन्दी चलचित्रका सुपर स्टारहरू शाहरुख खान, सलमान खानदेखि मेसी र रोनाल्डोजस्ता फुटबलका ठूला स्टारले समेत उनीसँग भेटिसकेका छन् । उनीसँग भेटेका अन्य सेलिब्रेटीहरूमा ज्याकी चान, निक्की मिनाज, खलोए करदासियन, विज खालिफा, पेरिस हिल्टन, इरिना सायाकलगायतका छन् । उनलाई भेट्न पहिले नै सेलिब्रेटीले समय लिनुपर्छ । उनले यसका लागि कर्मचारी नै नियुक्त गरेका छन् । रासेदले एक अन्तर्वार्तामा भनेका छन्, मसँग भेट्ना आएका अधिकांश सेलिब्रेटीहरू परिवारले बनाएको फर्ममा समेत समय बिताउने गर्छन् । फर्ममा पालिएका जन्तुजनावर खासगरी चितुवासँग लुडीबुडी गर्न रुचाउँछन् । उनी हिजोआज यति व्यस्त भएका छन् कि धेरैपटक आफ्नो सेड्युलका कारण कतिपय सेलिब्रेटीहरूसँग भेट्न समय पाउँदैनन् । तर, आफ्नो जीवनलाई सन्तुलन बनाउन भरमग्दुर प्रयास गरिरहेको उनी बताउँछन् । उनी थप्छन्, धेरै सेलिब्रेटीहरू मसँग भेट्न दुबई आउने गर्छन् । म र मेरो फर्म तिनीहरूका लागि एकपटक पुग्नैपर्ने एउटा गन्तव्यजस्तै बनेको छ । दुबई एउटा सपनाको भूमि पनि हो, जहाँ रासेद एउटा बोसको जस्तो जीवनयापन गर्छन् । मनी किक्स का नामले समेत चर्चित उनी दुबईस्थित इन्टरनेसनल स्कुल अफ आर्टस एन्ड साइन्सका विद्यार्थी हुन् । क्याचन्युज का अनुसार उनी स्कुलबाट आएपछि एउटा फेसन लाइनका सहमालिकको भूमिका निर्वाह गर्छन् । त्यसबाट फुर्सद भए आफ्नै घरमा स्थापना गरेको टाइगर क्लब र वयष्क जंगली बिराला र चिम्पान्जीसँग रमाउँछन् । रासेदले युट्यब र इन्टाग्राम दुवैमा महँगा जुत्ताको सोकेस राखेर चर्चित भएका हुन् । उनका आफ्नै मनी किक च्यानेल मा सब्स्क्राइबरको संख्या साढे ५ लाख र इन्स्टाग्राममा फलोअर्स ४ लाख ७० हजारभन्दा बढी छन् । सन् २०१३ को मेमा पहिलोपटक केही तस्बिरहरू इन्स्टाग्राममा पोस्ट गरेका थिए । त्यसको एक महिनापछि उनले युट्युबमा अकाउन्ट खोले । युट्युबमा उनको स्निकर टक को शृंखला सबैभन्दा चर्चित भिडियो हो । त्यसमा उनले बिज खालिफा, त्यगा, दि गम, साइलेन्टा र किड इन्कसम्बन्धी फिचर सार्वजनिक गरेका थिए । (एजेन्सीको सहयोगमा)"
निर्वाचनका लागि मौज्दात बढाइयो,"यस्तै निगमले निर्वाचनसम्म इन्धनको मूल्य नबढाउने जनाइसकेको छ । आईओसीले प्रत्येक महिनाको १ र १५ तारेखमा नयाँ मूल्यसूची पठाउँछ । स्वचालित मूल्य प्रणालीअनुसार नेपालमा पनि मूल्य समायोजन गर्नुपर्छ । हाल सर्वसाधारणले प्रतिलिटर पेट्रोल १ सय १ रुपैयाँ ५० पैसा, डिजेल ७७ रुपैयाँ ५० पैसा, मटितेल ७७ रुपैयाँ ५० पैसा, हवाई इन्धन आन्तरिकतर्फ ८६ रुपैयाँमा खरिद गर्दै आएका छन् । खाना पकाउने एलपी ग्यास प्रतिसिलिन्डर १३ सय ७५ रुपैयाँमा बिक्री हुन्छ ।"
आलु थन्कियो,"सिन्धुपाल्चोक जिल्लाका किसानले उत्पादन गरेको आलु बिक्री नभएर थन्किएको छ । मुडे, जेठल, गुम्बा, हेलम्बुलगायतको आलुले भाउ नपाउँदा बिक्री हुन नसकेको हो । आफ्ना उत्पादनले बजार नपाउँदा कृषक चिन्तित छन् । इन्द्रावती गाउँपालिकाको बिस्देउटारका सानु माझी आलु नबिकेको बताउँछन् । थन्किएर कुहिने भइसक्यो, उचित भाउ पाइएन, माझीले दु:खेसो पोखे, पसिनाको मूल्य पनि नउठ्ने भएपछि बेच्न सकिनँ । मोटरबाटोसम्म ल्याउँदा पनि प्रतिकिलो १३ रुपैयाँ मात्रै पाएको उनले पीडा पोखे । यो गाउँ आलु उत्पादनका लागि उर्वर मानिन्छ । अघिल्ला वर्ष यहाँका कृषकले उत्पादन गरेको आलु खेतमै बिक्थ्यो । अघिल्लो वर्ष खन्दाखन्दै खेतमै किलोको २५ रुपैयाँसम्म भाउ आउँथ्यो, सानुले भने, हाल आधा मूल्य पनि पाउन मुस्किल भएपछि त्यत्तिकै राखेको छु । भाउ पाइने आसमा बजार चहारिरहेको उनले बताए ।"
प्रितीको नयाँ अभियान,"काठमाडौं प्रिती तयारी चाउचाउले भोक जरुरी छ नामक अभियान सञ्चालनमा ल्याएको छ । सर्वसाधारणमा केही गर्ने भोकलाई विकास गर्नका प्रितीले यो अभियान सुरु गरेको जारी विज्ञप्तिमा छ । कम्पनीले उपभोक्ताको भोकलाई, आफ्नो स्वादिलो चाउचाउमार्फत सन्देशपूर्ण रूपमा भोक मेटाउने उद्देश्यअनुरूपको अभियान सुरु गरेको जनाएको छ । कुनै पनि व्यक्ति वा संस्थासँग प्रेरणादायक अथवा सामाजिक हित हुने भोक भए यस अभियानमा आबद्ध हुन सक्ने जारी विज्ञप्तिमा उल्लेख छ । कम्पनीले यो अभियानअन्तर्गत आफ्नो भोक पछ्याई विभिन्न क्षेत्रमा सफल व्यक्तित्त्वहरूलाई उदाहरणका रूपमा प्रस्तुत गरेको जनाएको छ ।"
एडीबी र सार्क बैठकमा महरा सहभागी,"जापान (टोकियो) एसियाली विकास बैंक (एडीबी) को वार्षिक बैठकमा सहभागी हुन उपप्रधान तथा अर्थमन्त्री कृष्णबहादुर महरा नेतृत्वको नेपाली प्रमण्डल जापानमा आइपुगेको छ । ऋण दिएर विकास कार्यक्रममार्फत नेपाललाई सघाउँदै आएको प्रमुख दातृ निकायको नियमित बैठकमा सहभागी हुन उक्त समूह जापान आइपुगेको हो । भौतिक विकासमा महत्त्वपूर्ण भूमिका रहेको भन्दै बैंकका सदस्य राष्ट्रहरूबीच नेपालमा थप लगानी बढाउन सकिने उद्देश्यले उपप्रधान तथा अर्थमन्त्री महरासहितको टोली शुक्रबार बिहान जापान आइपुगेको दूतावासले जनाएको छ । महरा नेतृत्व टोलीमा अर्थसचिव शान्तराज सुवेदी, सहसचिव वैकुण्ठ अर्याल, उपसचिव सूर्य पोखरेल र हिक्मत भण्डारी र स्वकीय सचिवहरूलगायत छन् । पूर्वाधार विकासमा प्रमुख लगानीकर्ता भएर सघाउँदै आएको बैंकको जापान आयोजक राष्ट्र हो । त्यस्तै सस्ंथापक सदस्य राष्ट्र रहेको नेपालको तर्फबाट बैठकको तयारी र वास्तविकताबारे बुझ्न सहसचिव अर्याल र उपसचिव पोखरेल गत बुधबार नै जापान आएका हुन् । उक्त सम्मेलनको साइडलाइनमा दक्षिण एसियाली क्षेत्रीय सहयोग संगठन (सार्क) को अर्थमन्त्रीस्तरीय बैठकसमेत हुनेछ । मन्त्री महराले सार्क अर्थमन्त्रीहरूको बैठकमा सहभागिता जनाएका छन् । सार्क महासचिव अम्जद हुसेन बी सियाल पनि जापान आइपुगेका छन् । नयाँ महासचिवले सार्कको प्रक्रिया अघि बढाउने अन्तर्गत नै जापानमा अर्थमन्त्रीहरूको सम्मेलनको तयारी गरेका हुन । सार्कको कार्यक्रममा सहभागी भएर यसलाई अघि बढाउन पर्नेमा जोड दिएका महराले एडीबीको गभर्नरस्तरीय अर्को बैठकमा सहभागी भए । महराले सहायक ऋण लगानीकर्ता जाइकाको वरिष्ठ कार्यकारी अधिकारी काजुहिको कोसिकावासित भेटवार्तासमेत गरेको कार्यबाहक राजदूत कृष्णचन्द्र अर्यालले कान्तिपुरलाई बताए । टोकियो नजिकैको अर्को सहर योकोहामामा बिहीबारदेखि आरम्भ भएको बैठकका एडीबी ६७ सदस्यहरू राष्ट्रका प्रतिनिधिको सहभागिता रहेको छ । कार्यक्रमका लागि ३५ भन्दा बढी अर्थ, भौतिक पूर्वाधार र अर्थराज्य तथा भौतिकपूर्वाधार राज्यमन्त्रीहरू सहभागी भएका छन् । बैठकमा एसियाली विकास बैंकअन्तर्गत कति राष्ट्रमा कुनकुन स्रोतअन्तर्गत के कति ऋण अनुदान दिइएको प्रतिफल के कति भयो भन्नेबारे छलफल हुने आयोजकका तर्फबाट जापानले जानकारी गराएको छ । महरा आइतबारसम्म जापानमा नै रहने भए पनि अन्य कार्यक्रमबारे जानकारी दिइएको छैन ।"
आधुनिक सेवासहित पर्यटक बस सञ्चालन,"बुटवल लुम्बिनी आउने पर्यटकलाई लक्षित गरी लुम्बिनीकाठमाडौंका लागि सुपर एसी डिलक्स बस शुक्रबारदेखि सञ्चालन भएको छ । अत्याधुनिक प्रविधिको बसभित्र मीनी बार, शौचालय, फ्रेस रुम र इन्टरनेटको सुविधा राखिएको छ । लुम्बिनी आउजाउ गर्ने पर्यटक बढिरहेका बेला आरामदायी यात्राका लागि पश्चिम नेपाल बस व्यवसायी संघले यस्ता बस सञ्चालन गरेको हो । संघ अध्यक्ष दधीराम खरेलले लुम्बिनी आउने पर्यटकलाई विमानमा चढेसरह सुविधा दिएर यात्रा गराउन चाहेको बताए । दुई हजार भाडा तिरेपछि बसमा खानासहितको सुविधा पाइने अध्यक्ष खरेलले जानकारी दिए । बस चढ्नासाथ स्वागत गर्न र यात्रुलाई सहयोग गर्न महिला कर्मचारी रहेको उनले बताए । लुम्बिनीबाट बिहान साढे ५ मा छुटेको बस भैरहवा हुँदै बुटवलबाट ७ बजे छुट्नेछ । भैरहवाका यात्रुले १ हजार ९ सय र बुटवलबाट १ हजार ८ सय रुपैयाँ भाडा तिर्नुपर्नेछ । काठमाडौंबाट लुम्बिनीका लागि बिहान साढे ५ मा गंगबु बसपार्कबाट र ६ बजे कलंकीबाट छुट्नेछ । अध्यक्ष खरेल अनुसार अप्ठ्यारो बाटोमा पनि नहल्लिन ५५ चेसिज एयर सस्पेन्सर राखिएको छ । लुम्बिनीकाठमाडौंको २ सय ५७ किलोमिटर यात्रामा कत्तिबेलै यात्रुलाई पट्यार वा असजिलो लाग्ने छैन, अध्यक्ष खरेलले भने, यात्रु खुट्टा पसारेर सुतेरै जान्छु भने पनि काठमाडौं पुग्न वा लुम्बिनी फर्कन सक्छन् । सुरुमा केही दिन काठमाडौं र लुम्बिनीबाट दैनिक एकएक वटा मात्रै छुट्ने संघले जनाएको छ । पर्यटकको चाप र रुचि हेरेर बसको संख्या थप्ने र अन्य सहरमा पनि यिनै बस चलाउने लक्ष्य रहेको संघका महासचिव जीवनकुमार बञ्जाडेले बताए । पोखराकाठमाडौंमा सुविधायुक्त सुपर एसीसहितको बस सञ्चालन भएपछि लुम्बिनीकाठमाडौंका लागि पनि चलाइएको हो । २५ सय बस रहेको बस व्यवसायी संघले यात्रुको सुविधाका लागि पछिल्लो समयमा डिलक्स, सुपर डिलक्स र एसी बसको संख्या थप्दै गएको छ ।"
अफिसर्स च्वाइस ब्लु नेपालमा,काठमाडौं अलाइड ब्लेन्डर्स एन्ड डिस्टिलर्सले नेपालमा अफिसर्स च्वाइस ब्लु सार्वजनिक गरेको छ । सन २०११ मा अनावरण गरिएको कम्पनीको यो उत्पादन अफिसर्स च्वाइसको प्रिमियम संस्करण भएको जारी विज्ञप्तिमा छ। विशेष स्कच जौ र छानिएका अन्नहरूको सम्मिश्रणबाट यो मदिरा उत्पादन गरिएको कम्पनीले जनाएको छ ।विश्वभरका बजारमा परीक्षण सफलतापछि अफिसर्स च्वाइस ब्लु एबीडीको विस्तार रणनीतिअन्तर्गत नेपालमा आइपुगेको दाबी कम्पनीको छ ।
यती र महालक्ष्मी गाभिने,काठमाडौं यती डेभलपमेन्ट र महालक्ष्मी विकास बैंकहरू गाभिने भएका छन् ।यती बैंकको शुक्रबार सम्पन्न १५ औं वार्षिक साधारणसभाले मर्जरपछि महालक्ष्मी विकास बैंक नाम रहने प्रस्ताव पारित गरेको विज्ञप्तिमा उल्लेख छ । त्यस्तै दुवै बैंकको सेयर मूल्य अनुपात १:१ कायम रहने जनाइएको छ ।
महाअभियोग प्रस्ताव टेबल हुन सकेन,"सभामुख ओनसरी घर्तीले प्रतिपक्षी सांसदको वेल घेराउ र नाराबाजीबीच शुक्रबारकै दोस्रो बैठकमा महाअभियोग प्रस्ताव छलफल गर्न समय तोकेकी थिइन् । दोस्रो बैठकमा पनि वेल घेराउ र नाराबाजीकै बीच सभामुख घर्तीले महाअभियोग प्रस्तावका प्रस्तावक मीन विश्वकर्मालाई प्रस्ताव टेबल गर्न समय दिएकी थिइन् । तर उनको घोषणाअगावै वेल घेराउ गर्न पुगेका प्रतिपक्षी सांसदले प्रस्तावक विश्वकर्मालाई रोस्ट्रममा जानबाट रोकेपछि सभामुख ओनसरी घर्तीले आइतबारसम्मका लागि संसद् स्थगित गरेकी हुन् । प्रतिपक्षको अवरोधकै बीच रोस्ट्रमतर्फ जाँदै गरेका विश्वकर्मालाई एमाले नेता राजेन्द्र पाण्डे, सोम पाण्डे, राष्ट्रिय जनमोर्चाकी मीना पुनलगायत सांसदहरूले घेराउ गरी बाटो छेकेका थिए । प्रतिपक्षले रातारात महाअभियोग दर्ता गराउनेदेखि त्यसलाई जबर्जस्ती सदनमा टेबल गराउन खोजेको आरोप सभामुखमाथि लगाएका छन् । पहिलो बैठक अवरोधका लागि आआफ्नो सिटमा उभिएका प्रतिपक्षी सांसदलाई सभामुखले बोल्नका लागि समयसमेत नदिइनुलाई उनीहरूले संसदीय शिष्टता विपरीतको कार्य भनेका छन् । प्रतिपक्ष उभिएपछि के भयो माननीय सदस्यहरू भनेर बोल्न दिने अभ्यास हो, एमाले उपाध्यक्ष भीम रावलले भने, तर आज उहाँले के गर्नुभयो ? यो त सामान्य शिष्टाचार समेतको विरुद्ध भयो । सभामुख घर्तीले भने प्रतिपक्षी सांसदहरू वेल घेराउमा उत्रिएका कारण कसैले पनि बोल्ने अवस्था नभएको प्रतिक्रिया दिइन् । महाअभियोग प्रस्ताव फिर्ता नलिएसम्म सदन चल्न नदिने अडानमा रहेको प्रतिपक्षले सत्तापक्षसँगको छलफलमा समयसीमा सहितको छोटो प्रक्रियाको विकल्प प्रस्तुत गरेको थियो । एकै दिन सैद्धान्तिक छलफल सकेर महाअभियोग प्रस्ताव समितिमा पठाउने र उसले पनि तोकिएको मितिभित्र प्रतिवेदन पेस गरी संसद्मा निर्णायार्थ पेस गर्ने विकल्पमा समेत सत्तापक्ष तयार नभएपछि बाध्य भएर वेल घेराउ गरेको एमाले नेताहरूले बताए । संसद् अवरोध र वेल घेराउको अवस्था आउनु दुर्भाग्यपूर्ण अवस्था हो, पूर्वसभामुखसमेत रहेका एमाले संसदीय दलका उपनेता सुवासचन्द्र नेम्वाङले भने, हामीले अवरोध नचाहेका कारण सत्तापक्षले फिर्ता लिनुपर्ने प्रस्ताव कथम् फिर्ता लिनुहुन्न भने छोटो प्रक्रियाबाट टुंग्याउने विकल्प दिएका थियौं । त्यसमा पनि उहाँहरू तयार नभएपछि विधि र प्रक्रिया रक्षाका लागि हामीले बाध्य भएर वेलमा जानुपरेको हो । प्रक्रियामा जान प्रधानमन्त्री पुष्पकमल दाहाल केही लचिलो देखिए पनि कांग्रेस सभापति शेरबहादुर देउवा ज्यादै नकारात्मक देखिएको दाबी छलफलमा सहभागी नेताहरूले बताएका छन् । एमाले उपाध्यक्ष भीम रावलले प्रधानन्यायाधीश कार्कीविरुद्धको महाअभियोग प्रस्तावलाई जसरी पनि जेठ २४ सम्म अडकाउन सत्तापक्षको बदनियत का कारण दलहरूबीच मध्यमार्गी बाटोमा समेत समझदारी बन्न नसकेको दाबी गरे । उमेर हदका कारण कार्कीले जेठ २४ मा अनिवार्य अवकाश पाउँदै छिन् । महाअभियोग प्रस्ताव पारित गराउन आवश्यक दुई तिहाइ मत नभएको सत्तापक्षले प्रस्ताव दर्ता गर्नुको उद्देश्य नै कार्कीलाई बाँकी अवधि अदालत जान नदिने नियत देखिएको उनले बताए ।"
यसरी चुँडियो कनेक्सन,"काठमाडौं मानव तस्करको सेटिङ मा नेपालबाट घरेलु कामदार (हाउसमेड) खाडी देशसहित इराक र सिरिया पुग्नु नौलो होइन । नेपालकै विमानस्थलसमेत सहज रूपमा प्रयोग गर्दैै आएका मानव तस्करको प्रमुख रोजाइ भारतका विभिन्न विमानस्थल नै हुने गर्छ । तर तस्करका लागि सबै दिन उस्तै रहेनन् । दिल्लीबाट उडाइएका ८२ नेपाली महिलामध्ये ४४ जना दुबईबाट अर्को देश जान पाएनन् । घरेलु काममा जाने नेपालीका लागि दिल्ली विमानस्थलका अधिकारीले कडा जाँचपडताल थालेका थिए । तस्करले ट्राभल एजेन्सीसँग मिलेर दिल्लीदुबईकेन्यासम्मको टिकट बनाएका थिए । नेपालीले केन्याको अनएराइभल भिसा पाउने हुँदा तस्करले केन्यासम्मको रुट प्रयोग गरेका हुन् ।ती सबै महिला कुवेतका लागि पठाइएको थियो । दिल्ली अधिकारीले प्रहरी महिलाबाट पूरै खानतलासी गर्न थालेपछि तस्करले चलाखी गरे । महिलालाई दिल्लीदुबईकेन्यासम्मको मात्र टिकट दिएर पठाए । ती महिला दिल्लीको अध्यागमन कटेर यात्रु प्रतीक्षा कक्षमा पुगेपछि कुवेतको भिसा र दुबईकुवेतको हवाई टिकट थमाउन एक जना लोडर प्रयोग गरे । तर लोडरले समयमै गएर टिकट र भिसा दिन सकेनन्, दलालका गतिविधिलाई नजिकबाट हेरेका कुवेतमा कार्यरत एक नेपालीले भने ।दुबई नपुग्दै तस्करले केन्याको टिकट रद्द गरिसकेका थिए । महिलाहरू कुवेत जाने भिसा र टिकटको प्रतीक्षामा बस्न थाले । दैनिक हजारौं यात्रु आवतजावत हुने दुबई ट्रान्जिटमा महिला अलमलमा परे । कुवेत जान साथमा सक्कली भिसा हुनुपथ्र्याे । फोटोकपी वा स्क्यानिङ कपी ले काम गर्दैनथ्यो ।कुवेतमा हाउसमेड सप्लाई गर्ने बंगाली, भारतीय र नेपाली दलालले निकै प्रयास गरे पनि भिसा र टिकट समयमै ती महिलाका हातमा थमाउन सकेनन् । नेपाली महिला दुबई विमानस्थलमा लामो समय रहेका थिए, मैले उनीहरूका गतिविधि हेरिरहेको थिएँ । ड्युटीमा जाँदा उनीहरूलाई मात्र देखिइराख्थें, दुबई विमानस्थलमा कार्यरत एक नेपालीले भने, उनीहरूको बिजोग हेर्न सकिनँ । दुबई अध्यागमन अधिकारीलाई सूचना दिएँ। दुबईको अध्यागमन अधिकारी टिकट र भिसा नपाएका महिला खोज्न प्रत्येक यात्रु कक्षमा गए । उनीहरूलाई संकलन गर्दै एउटा यात्रु कक्षमा लगेर राखे । दुबईका अधिकारीले ती महिलालाई ल्याउने एयर इन्डियाबाटै भारत फर्काइदिए । बिनाभिसा ल्याएको भन्दै दुबई अध्यागमनले एयर इन्डियामाथि समेत जरिवाना लगाएको हुन सक्ने ती नेपालीले जनाए । यात्रुहरू ट्रान्जिटमा अलपत्र भए बोक्ने एयरलाइन्समाथि कारबाही गर्ने दुबई अध्यागमनको नियम छ ।"
ओबामा केयरलाई निस्तेज पार्ने विधेयक पास,"न्युयोर्क अमेरिकी कंग्रेसको तल्लो सदन हाउस अफ रिप्रजेन्टिभ्स ले ओबामा हेल्थ केयरलाई निस्तेज पार्ने उद्देश्यले नयाँ विधेयक पारित गरेको छ । झिनो मतले बिहीबार विधेयक पारित भएपछि यसलाई राष्ट्रपति डोनाल्ड ट्रम्प प्रशासनको पहिलो महत्त्वपूर्ण सफलताका रूपमा चित्रण गरिएको छ । हाउसको कुल ४ सय ३५ सदस्य रहेकामा हाल विद्यमान ४ सय ३१ मध्ये पक्षमा दुई सय १७, विपक्षमा दुई सय १३ मत परेको थियो । एक जना कंग्रेसम्यान भने तटस्थ रहेका थिए । अमेरिकन हेल्थ केयर एक्ट नाम दिइएको विधेयकमाथि डेमोक्र्याटिक पार्टीका सबै कंग्रेसम्यानका अतिरिक्त २० जना रिपब्लिकनहरूले विपक्षमा मतदान गरेका थिए ।यसअघि ६ साता पहिले आफ्नै पार्टीका कंग्रेसम्यानहरूले असहयोग गर्ने निश्चित भएपछि मतदानकै दिन राष्ट्रपति ट्रम्पको निर्देशनमा हाउस स्पिकर पउ रायनले प्रस्तावित हेल्थकेयर फिर्ता गरेका थिए । कट्टर अनुदारवादी रिपब्लिकन कंग्रेसम्यानहरूको फ्रिडम ककस प्रस्तावित विधेयकको विपक्षमा थियो । फ्रिडम ककस लाई खुसी तुल्याउने गरी थुप्रै परिवर्तन गरिएपछि विधेयक पारित भएको हो । नरममार्गी रिपब्लिकनहरू भने यसबाट रुष्ट बनेका छन् । अनुदारवादीहरूको मागअनुरूप पारित विधेयकले स्वास्थ्य बिमा नभएकाहरूमाथिको कर पेनाल्टीको व्यवस्था खारेज गरेको छ भने ओबामा केयरले व्यवस्था गरेको बिमासम्बन्धी तीनवटा महत्त्वपूर्ण नियम निस्तेज पार्न राज्यसरकारलाई अधिकार दिइएको छ । आधारभूत स्वास्थ्य सुविधालगायत महिला प्रजनन स्वास्थ्यलाई बिमा कम्पनीले अनिवार्य समावेश गर्नुपर्ने अघिल्लो व्यवस्था खारेज गर्दै त्यसको अधिकार पनि राज्यसरकारमा केन्द्रित गरिएको छ ।"
जागिर छाडेर चुनावी मैदानमा,"जाजरकोट शान्ति प्राथमिक विद्यालय राजीकोट, पजारुकी शिक्षिका रेश्मा शाही चुनावी मैदानमा छिन् । उनी कांग्रेसबाट छेडागार नगरपालिकाको उपप्रमुख उम्मेदवार हुन् । स्थायी भएको ४ वर्ष नपुग्दै उनले शिक्षक पदबाट राजीनामा दिएर चुनावी मैदानमा होमिएकी हुन् । चुनाव जित्छु भनेरै शिक्षक छाडेर चुनामा होमिएको शाहीले बताइन् । इन्द्रज्योति मावि थालारैकरका प्रअ नरेन्द्रकुमार शाही पनि चुनावी मैदानमै छन् । शिक्षकबाट राजीनामा दिएका उनी एमालेबाट शिवालय गाउँपालिकाको प्रमुख उम्मेदवार हुन् ।त्यस्तै सूर्योदय मावि कैनाका प्रअ प्रचण्ड ओली जागिर छाडेरै माओवादी केन्द्रबाट नलगाड नगरपालिका वडा नं ३ मा वडा अध्यक्षको उम्मेदवार छन्। यिनीहरूसहित ११ जना शिक्षकले भएखाएको जागिर छाडेर चुनावी मैदानमा उत्रिएका हुन् ।शिक्षक पदबाट राजीनामा दिएकामध्ये २ जनाले भने उम्मेदवार बन्ने अवसर पाउन सकेनन् । नेपाल राष्ट्रिय आधारभूत विद्यालय समकोटका शिक्षक प्रेमप्रसाद घर्ती र जनता प्रावि पोखराकी शिक्षिका कौशिलावती खत्री चुनावी मैदानमा उत्रने मौका नपाएका हुन् । एमालेले घर्तीलाई कुशे गाउँपालिका र खत्रीलाई छेडागार नगरपालिकाको प्रमुखको उम्मेदवार नबनाउँदा दुवैको चुनावी मैदान खाली भएको हो । पार्टीले प्रमुखको उम्मेदवार बनाउला भनेर भएखाएको जागिर छाडियो । तर अन्तिममा आएर फुत्कियो, घर्तीले भने । घर्ती एमाले पार्टी जिल्ला कमिटी उपसचिव पनि हुन् ।शिक्षकको जागिर छाडेकामध्ये नेपाल राष्ट्रिय प्रावि साङ्टाकी शिक्षिका देविका सिंह, मान्नेढुंगा प्रावि टालेगाउँका शिक्षक पृथ्वीबहादुर सिंह, विश्व प्रावि सेपुखोलाका शिक्षक दिलबहादुर नेपाली, चन्द्रज्योति प्रावि सिरुगाडका प्रेमबहादुर खत्री, जनशक्ति प्रावि सुवानाउलीका रामबहादुर खत्री र कालिका प्रावि नर्ने, जँुगाथाचौरका वीरबल खत्री वडाध्यक्षको पदको उम्मेदवार बन्दै चुनावी मैदानमा उत्रेको विद्यालय निरीक्षक मानबहादुर गिरीले बताए । त्यस्तै ३ साताअघि मात्र नायव सुब्बा पदको जागिर छाडेका मोतीलाल खत्री कांग्रेसबाट छेडागार नगरपालिका १३ को वडाध्यक्षमा भिडेका छन् । उनी यसअघि सोही नगरपालिकाको निमित्त कार्यकारी अधिकृत थिए । वडाध्यक्ष्यमा १० प्रतिशत दलित उम्मेदवारस्थानीय तहको वडाध्यक्षमा जाजरकोटका १० प्रतिशत दलित उम्मेदवार भएका छन् । यहाँका ३ नगर र ४ गाउँपालिकाका ७७ वडाध्यक्ष पदका लागि २ सय ७० उम्मेदवारमध्ये ३१ जना दलित रहेका छन् । वडाध्यक्षमा माओवादीले १५, एमालेले १०, राप्रापाले ४, कांग्रेसले १ र राष्ट्रिय जनमोर्चाले १ जना दलितलाई उम्मेदवार बनाएका छन् ।यहाँका नगरगाउँको वडाध्यक्षमा ४ जना मात्र महिला उम्मेदवार बनेका छन् । कांग्रेसले २, माओवादीले १ र राप्रपाले १ जना महिलालाई उक्त पदमा उम्मेदवार बनाएको छ । उनीहरू चारैजना पुरुष उम्मेदवारसँग चुनावी प्रतिस्पर्धामा छन् । चुनावमा दलित समुदायका उम्मेदवारले अन्य जातजातिका उम्मेदवारसँग प्रतिस्पर्धा गरेको माओवादीकी पार्वती विकले बताइन् । कतिपय वडा अध्यक्षमा दलित उम्मेदवार नै विजयी हुने निश्चित भएको उनले बताइन् ।जाजरकोटका ७ स्थानीय तहमा ३ सय ८९ पदका लागि १ हजार ३ सय उम्मेदवार चुनावी प्रतिस्पर्धामा रहेको मुख्य निर्वाचन अधिकृत लीलाराज अधिकारीले बताए । ७ प्रमुखका लागि ३२ र ७ उप्रमुखका लागि ३० उम्मेदवार रहेको अधिकारीले बताए । नगरगाउँ प्रमुख पदका लागि ३ महिला चुनावी प्रतिस्पर्धामा छन् । जेठाजु प्रमुख र बुहारी उपप्रमुखशिवालय गाउँपालिका ३, राग्माका ५६ वर्षीय लालबहादुर थापा माओवादी केन्द्रबाट अध्यक्ष पदका उम्मेदवार छन् । उनकै भाइबुहारी ४२ वर्षीया कुमारी थापा एमालेबाट उपाध्यक्षको उम्मेदवार बनेकी छन् ।एमाले जिल्ला कमिटी सदस्य तथा गाविसका पूर्वअध्यक्ष लालबहादुर एमालेले प्रमुख पदमा सिफारिस नगरेपछि गत वैशाख पहिलो साता माओवादीमा प्रवेश गरेका हुन् । दाजु माओवादीबाट प्रमुखको उम्मेदवार बनेपछि परिवार र नातागोतामा समस्या भएको भाइ हरिबहादुरले बताए । तीन भाइ र ६ दिदीबहिनी रहेका उनीहरू कसको पक्षमा भोट माग्ने अन्योलमा छन् । जेठाजु बुहारी आआफ्नै तरिकाले पार्टीका कार्यकर्ता साथ प्रचारप्रसारमा जुटेका छन् । त्यस्तै तत्कालीन माओवादीको जनयुद्धमा ज्यानको बाजी लगाएरसँगै लडेकी दिदी कृष्णा आचार्य शर्मा र बहिनी शिवा आचार्य बस्नेत पनि माओवादी केन्द्रबाट उपप्रमुख उम्मेदवार बनेका छन् । माहिली कृष्णा भेरी नगरपालिका र कान्छी शिवा जुनीचाँदे गाउँपालिकाको उपप्रमुख उम्मेदवार बनेका हुन् । युद्धमा पुर्याएको योगदान तथा राजनीतिक इमान्दारीका कारण पार्टीले उपप्रमुखमा उम्मेदवार बनाएको कृष्णाले बताइन्। दिदीबहिनीले नै चुनाव जितेर देखाउँछौं, उनले भनिन् । हरिचन्द्र बस्नेतले कांग्रेसबाट कुसे गाउँपालिकाको प्रमुख र उनकी सासू अम्बा शाह एमालेबाट जुनीचाँदे गाउँपालिकाको उप्रमुख उम्मेदवार दिएका छन् । कुसे र जुनीचाँदे छिमेकी गाउँपालिका हुन् । बारेकोट गाउँपालिका ५ मा भीमबहादुर सिंह माओवादीबाट वडा अध्यक्ष उम्मेदवार छन् भने उनका ज्वाइँ गणेशबहादुर गिरी कांग्रेसबाट । उनीहरू आआफ्नै प्रचारमा व्यस्त देखिन्छन् । दुई ससुरा ज्वाइँको लडाइँले बाजी तेस्रो पक्षले मार्छ कि भन्ने डर छ, सिंहले भने, राजनीतिमा लागेपछि नातागोता भन्ने नहुने रहेछ ।उपमेयरका उम्मेदवारविरुद्ध उजुरीस्याङ्जा पुतलीबजार नगरका लागि एमालेका उपमेयरका उम्मेदवार महेश पुरीविरुद्ध निर्वाचन आचारसंहिताविपरीत उम्मेदवारी दिएको भन्दै उजुरी परेको छ । सरकारी पदमा रहेका व्यक्तिले राजीनामा नदिई उठ्न नपाउने नियम भए पनि उनले नियमविपरीत दिएको भन्दै उजुरी परेको मुख्य निर्वाचन अधिकृत रमेशकान्त अधिकारीले बताए । यस्तै पुतलीबजार नगरपालिका३ का लागि वडाध्यक्षमा उम्मेदवारी दिएका अमृत श्रेष्ठविरुद्ध पनि उजुरी परेको मुख्य निर्वाचन अधिकृतको कार्यालयले जनाएको छ ।बिरुवामा कांग्रेस र माओवादी तालमेलबिरुवा गाउँपालिकामा माओवादी केन्द्र र कांग्रेसबीच चुनावी तालमेल भएको छ । गाउँपालिका प्रमुखमा कांग्रेस र उपप्रमुखमा माओवादी केन्द्रका उमेदवारलाई सघाउने गरी सहमति बनेको हो । सहमतिअनुसार आठवटा वडामध्ये तीनवटाका वडाध्यक्षमा माओवादी केन्द्रका उमेदवारलाई सघाउनुपर्ने भएको कांग्रेसका अगुवा कार्यकर्ता पशुपति पोखरेलले बताए ।"
कांग्रेसमाओवादी केन्द्र तालमेल,"धादिङ आसन्न स्थानीय तह निर्वाचनका लागि धादिङका नगरपालिका र विभिन्न गाउँपालिकामा कांग्रेस र माओवादी केन्द्रबीच तालमेल भएको छ । दुई दलले स्थानीय तहको निर्वाचनका लागि नगर र गाउँपालिकामा आपसी पदीय भागबन्डा गरेका छन् ।२ नगरपलिका र ११ वटा गाउँपालिका रहेको धादिङमा सदरमुकामको नीलकण्ठ नगरपालिका र ५ वटा गाउँपालिकामा प्रमुख र उपप्रमुखको भागबन्डा मिलाएको दुवै दलले बताएका छन । नीलकण्ठ नगरपालिकाको मेयरमा कांग्रेसका भीम ढुंगाना र उपमेयरमा माओवादी केन्द्रका मनराज भण्डारी छन् । त्यस्तै चुनावी तालमेलपछि राजमार्गका गजुरी गाउँपालिकाको अध्यक्षमा माओवादी केन्द्रका गणेशलाल श्रेष्ठ र उपाध्यक्षमा काँग्रेसका शर्मिला बिसुराल, बेनीघाट रोराङ गाउँपालिकाको अध्यक्षमा माओवादी केन्द्रका हरि डल्लाकोटी र उपाध्यक्षमा कांग्रेसका देवीप्रसाद सिलवाल रहेका छन् ।थाँक्रे गाउँपालिकाको अध्यक्षमा माओवादी केन्द्रका जिन्दगी थापा, उपाध्यक्षमा कांग्रेसका रामकुमार लामा, ज्वालामुखीको अध्यक्षमा कांग्रेसका विनोद तिमिल्सिना र उपाध्यक्षमा माओवादी केन्द्रका विष्णुकुमार श्रेष्ठ, गल्छी गाउँपालिकाको अध्यक्षमा कांग्रेसका विनोद कार्की र उपाध्यक्षमा माओवादी केन्द्रका मीरा झ्यारी रहेका छन् । सहमतिपछि नीलकण्ठमा बिहीबार ९ जनाले उम्मेदवारी फिर्ता लिएका छन् ।"
सातजना निर्विरोध,"रसुवा स्थानीय तह निर्वाचनका लागि उमेदवारी दर्ता गराएकामध्ये रसुवामा कांग्रेस, एमाले, माओवादी केन्द्र र नयाँशक्ति पार्टीका कुल ७ जना निर्विरोध निर्वाचित भएका छन् । निर्विरोध भएकामध्ये २ पुरुष र ५ महिला उम्मेदवार छन् ।पाँच गाउँपालिका रहेको रसुवामा गोसाइँकुण्ड गाउँपालिकामा कांग्रेसका तर्फबाट वडा नं ४ वडा सदस्य छिरिङ फिन्जो तामाङ र सोही वडामा एमाले तर्फबाट मेरुप तामाङ निर्विरोध भएका हुन् । त्यसैगरी पार्वतीकुण्डमा एमाले तर्फबाट दलित महिला सदस्य जुरेली कामिनी, नयाँशक्ति पार्टीकी श्रीमाया कामी र माओवादी केन्द्रबाट हिरा विश्वकर्मा र चरीमाया विश्वकर्मा निर्विरोध भएका छन् भने नौकुण्डमा नयाँशक्ति पार्टीकी दलित महिला सदस्य सानुकान्छी सुनार निर्विरोध भएकी हुन् । २७ जनाको उम्मेदवारी फिर्ता विभिन्न पदमा उम्मेदवारी दिएकामध्ये रसुवामा २७ जनाले मनोनयन फिर्ता लिएका छन् । गोसाइँकुण्ड गाउँपालिकाबाट १०, पार्वतीकुण्डबाट ९, नौकुण्डबाट ४, कालिकाबाट ३ र उत्तरगया गाउँपालिकाबाट १ जनाले मनोनयन फिर्ता लिएको निर्वाचन कार्यालयले जानकारी दिएको छ ।कालिका गााउँपालिकामा स्वतन्त्रबाट उम्मेदवारी दर्ता गराएका एमाले रसुवाका उपाध्यक्ष विष्णुप्रसाद देवकोटा, पार्वतीकुण्डका प्रमुखमा स्वतन्त्रबाट उम्मेदवारी दिएका टासी दोर्जे तामाङले उम्मेदवारी फिर्ता लिएका छन् । त्यस्तै, नौकुण्ड गाउँपालिका प्रमुखमा उमेदवारी दिएका नेकपा माओवादी केन्द्रका फूलमाया वाइबा, कांग्रेसका लक्ष्मीमाया वाइबा, पार्वतीकुण्ड प्रमुखमा मनोनयन दर्ता गराएका राप्रपाका कामीगरा तामाङको उम्मेदवारी फिर्ता भएको छ ।"
विप्लव कार्यकर्ता र प्रहरीबीच झडप,"कालिकोट स्थानीय तह चुनाव नजिकिँदै जाँदा रास्कोट नगरपालिका७ फुकोट पुच्छे गाउँमा प्रहरी र नेत्रविक्रम चन्द नेतृत्वको नेपाल कम्युनिस्ट पार्टीका कार्यकर्ताबीच झडप भएको छ । निर्वाचन बहिष्कारका पर्चा छरेको र घरमा कालो झन्डा गाडेको सूचना आएपछि इलाका प्रहरी चौकी स्युनाबाट गएको टोलीले विप्लव माओवादीका नेता कर्णबहादुर भण्डारीलाई पक्राउ गर्न खोज्दा झडप भएको हो । त्यस क्रममा दुई प्रहरी घाइते भएका छन् । भण्डारीका कान्छा छोरा नन्दबहादुरको बिहे भोज चलिरहँदा प्रहरीले पक्राउ गर्न खोज्दा गाउँले प्रतिकारमा उत्रिएपछि झडप भएको कालीबहादुर महताराले बताए । झडपका क्रममा दुई प्रहरी र स्थानीय प्रेम भण्डारीको खुट्टामा चोट लाग्नुका साथै प्रहरीको एक थान बन्दुक भाँच्चिएको छ । नेता भण्डारी भने झडपकै क्रममा त्यहाँबाट हिँडेकाले प्रहरीले पक्राउ गर्न पाएन । पुच्छे गाउँ विप्लव माओवादी पोलिटब्युरो सदस्य भरत बम रणदीप र राज्य समिति सदस्य कर्णबहादुर भण्डारी विराट को घर पर्छ । घटनास्थलमा सशस्त्र प्रहरी निरीक्षकको कमान्डमा सशस्त्र प्रहरी र जनपद प्रहरी परिचालन गरिएको प्रजिअ गिरीधारी सुवेदीले बताए । निर्वाचनविरोधी गतिविधि भइरहेको सूचना आएपछि प्रहरी पठाएको र सोधपुछका क्रममा प्रहरीमाथि ढुंगामुढा भएको उनको दाबी छ । निर्वाचन प्रचारमा गएकाको पर्चा च्यात्ने, कालो झन्डा गाड्ने गरेकाले छानबिनका लागि प्रहरी गएको हो, प्रजिअ सुवेदीले भने, जन्तीसहित गाउँले थुप्रै भएकाले आक्रमण गरे । उनले झडपमा उत्रने भण्डारीसहित ७ जना भागेकाले खोजीका लागि प्रहरी परिचालन गरिएको बताए । उम्मेदवारको घरमा बमपर्वत कुस्मा नगरपालिकामा कांग्रेसबाट मेयरको उम्मेदवारी दिएका रामचन्द्र जोशीको घरमा सकेटबम भेटिएपछि प्रहरीले अनुसन्धानका लागि विप्लव माओवादीका ४ कार्यकर्ता र १ स्थानीय सञ्चारकर्मीलाई पक्राउ गरेको छ ।बिहीबार साँझ देखिएको शंकास्पद वस्तु बम रहेको पत्ता लागेपछि नेपाली सेनाको टोलीले निष्क्रिय पारेको थियो । रातो प्लास्टिकको प्याकेटभित्र सकेटबम रहेको प्रमाणित भएपछि प्रहरीले अनुसन्धानका लागि भन्दै नेकपा जिल्ला इन्चार्ज ओमबहादुर पुन, सल्लाहकार ओमप्रसाद पन्त, सदस्य यज्ञ गौतम र सचिव अल्बर्टलाई नियन्त्रणमा लिएको हो । बम भेटिनु एक दिनअघि समाचार प्रकाशित गरेका स्थानीय नवदृष्टि अनलाइनका सञ्चालक गोपाल जीसी पनि पक्राउ परेका छन् । प्रहरी स्रोतका अनुसार उक्त अनलाइनले छापेको तस्बिरमा देखिएको र मेयरका घरमा भेटिएको बमको रङ, आकार मिल्दोजुल्दो भएकाले जीसीलाई अनुसन्धानका लागि नियन्त्रणमा लिइएको हो । तीन कार्यकर्ता पक्राउपोखरा निर्वाचनविरोधी गतिविधिमा संलग्न रहेको आरोपमा विप्लव माओवादीका तीन कार्यकर्ता शुक्रबार पक्राउ परेका छन् । कास्कीको माछापुच्छ्रे गाउँपालिकाको सार्दीखोलास्थित भुर्जुङखोलाबाट गाउँपालिका सेक्रेटरी युवराज बास्तोला, युवा प्रमुख तेजबहादुर केसी र मनबहादुर तामाङलाई पक्राउ गरिएको प्रहरीले जनाएको छ । यसैबीच बिहीबार अपराह्न अन्नपूर्ण गाउँपालिका वडा नं ५ मा कांग्रेस वडाध्यक्ष जीवनाथ पौडेल चढेको गाडीमा एक समूहले ढुंगामुढा गरेको थियो । उक्त समूहको खोजीमा गएको प्रहरीले बा८३प ६३९ र ग९प ४०१ नम्बरको स्कुटी सोही गाउँपालिकाको लुएरामा बरामद गरेको छ । स्कुटरमा निर्वाचनविरोधी पर्चा र डायरी भेटिएको प्रहरीले जनाएको छ ।१९ लाई सार्वजनिक मुद्दारुकुम विप्लव माओवादीका १९ नेता कार्यकर्ताविरुद्ध प्रहरीले सार्वजनिक मुद्दा दर्ता गरेको छ । वैशाख १९ गते बिहान जिल्ला सेक्रेटरी चन्द्रबहादुर बुढासहित नेताकार्यकर्तालाई स्थानीय चुनाव बिथोल्न खोजेको आरोपमा पक्राउ गरिएको हो । आठबिसकोट नगरपालिकाको राडीबजारबाट २४ र मुसिकोट नगरपालिकाबाट १ गरी २५ जना पक्राउ परे पनि अन्य ६ जनालाई भने छाडिएको छ ।चुनाव बिथोल्न खोज्ने पक्राउदोलखा स्थानीय तहको निर्वाचनविरोधी गतिविधि गरेको आरोपमा प्रहरीले नेत्रविक्रम चन्द नेतृत्वको माओवादीका कार्यकर्ता पक्राउ गरेको छ । उम्मेदवारलाई मनोनयन फिर्ता नलिए कारबाही गर्ने धम्की दिने विप्लव माओवादीका तीनजना कार्यकर्तालाई बिहीबार दोलखा प्रहरीले पक्राउ गरेको छ । पक्राउ परेकामा दोलखा इन्चार्ज अर्जुन योगी, सेक्रेटरी राजन धनुके र सचिवालय सदस्य सरोज न्यौपाने छन् । त्यस्तै, सिन्धुपाल्चोकबाट पनि विप्लव माओवादीका कार्यकर्ता पक्राउ परेका छन् ।धादिङमा पनि पक्राउपेस्तोल देखाएर चन्दा असुलीका साथै स्थानीय निर्वाचन बिथोल्न सक्रिय रहेको भन्दै विप्लव समूहका १२ जना कार्यकर्तालाई प्रहरीले शुक्रबार पक्राउ गरेको छ ।"
थपिादै अर्को उपलब्धि,"धनगढी  क्रिकेटको सहरका रूपमा अगाडि बढ्दै गरेको धनगढीमा फेरि महिलाको क्रिकेट प्रतियोगिताले खेलाडी, खेलप्रेमी र यस क्षेत्रका व्यवसायीलाई उत्साहित पारेको छ । रुस्लान अत्तरिया कप महिला क्रिकेट बिहीबार अत्तरियामासुरु भएको छ । सुदूरपश्चिमका लागि यो अर्को ठूलो उपलब्धि हो, यस क्षेत्रका वरिष्ठ क्रिकेट अम्पायर महेश बोहराले भने, थुपै्र सम्भावनाबीच खेलकुदका लागि सुदूरपश्चिम उर्वरभूमि भएको पुष्टि भएको छ।साधनस्रोतको कमी, विभिन्न बाधा र अड्चनबीच पनि एउटा सानो क्लबले यति ठूलो प्रतियोगिता गर्नु आफैंमा उपलब्धि भएको बोहराले सुनाए । क्रिकेटका राष्ट्रियस्तरका खेलाडी पदम केसीले डीपीएललगत्तै सुरु महिला क्रिकेटले खेलाडी र खेलप्रेमी उत्साहित भएको बताए । उनले भने, गर्नेका लागि थुप्रै सम्भावना छन् भन्ने उदाहरण भएको छ महिला क्रिकेट । यस्ता प्रतियोगिता निरन्तर हुनुले खेलकुद क्षेत्रमा पनि भविष्य छ भन्ने देखाइरहेको केसीको विश्वास छ ।क्रिकेट प्रतियोगिता आयोजनाले खेलकुदमात्र होइन समग्र क्षेत्रको विकासमा महत्त्वपूर्ण भूमिका निर्वाह गरेको छ । स्थानीय व्यवसायी रामचन्द्र अवस्थीले भन्छन्, देश विदेशवाट समेत आएका खेलाडीले यो क्षेत्रको चिनारी संसारभर लैजाने भएकाले यो ठूलो उपलब्धि हो । उनले अत्तरियाजस्तो सानो सहरका व्यवसायी, खेलप्रेमी र सामाजिक संघसंस्थाको सहयोगमा यति ठूलो प्रतियोगिता आयोजना हुनु आफैंमा उदाहरण भएको बताए । हुन पनि डीपीएल सकिएलगत्तै सुरु महिला क्रिकेटले सुदूरपश्चिमको खेल क्षेत्रमात्र नभई समग्र क्षेत्रमा प्रभाव पारेको छ । लामो तयारीपछि सम्पन्न डीपीएलले ठूलो उपलब्धि हासिल भए पनि महिला क्रिकेटले त्यसमा उर्जा थपेको छ । यस क्षेत्रका व्यवसायी, उद्योगी र आर्थिक कारोबारमा संलग्न सबैलाई खेलकुद आयोजना मनोरन्जन मात्र नभई विकासको महत्त्वपूर्ण अंग भएको महसुस गराएको छ । आयोजक युनाइटेड स्पोर्टस क्लबका अध्यक्ष रवि खनाल प्रतियोगिताको मुख्य उद्देश्य नै महिलालाई खेलप्रति आकर्षित गर्नु मात्र नभई भविष्यमा ठूला खेल आयोजनाको पूर्वाधार तयार गर्नु रहेको बताउँछन् । उनले भने, डीपीएलले जुन लहर ल्याएको छ त्यसलाई निरन्तरता दिइनुपर्छ । महिला क्रिकेट गर्न हामी लामो समयदेखि प्रयासरत थियौं । समग्र व्यवसाय र पर्यटन प्रवद्र्धनमा ठूलो मद्दत पुग्ने हुँदा निरन्तरता हुनुपर्ने खनालको भनाइ छ ।"
एपीएफ सेमिफाइनलमा,"धनगढी नेपाल एपीएफ क्लब अत्तरियामा जारी रुस्लान अत्तरिया कप महिला क्रिकेटमा लगातार दुई खेल जित्दै सेमिफाइनल पुगेको छ । सशस्त्र प्रहरीको मैदानमा शुक्रबार एपीएफले कञ्चनपुर ११ लाई ८ विकेटले पराजित गरी अन्तिम चारको यात्रा गरेको हो । अघिल्लो दिन एपीएफले रुबिना क्षेत्रीको मिलन क्रिकेट क्लबमाथि ७ विकेटको जित पाएको थियो ।टस जितेको कञ्चनपुर १२३ ओभरमा ३५ रनमै समेटिन पुग्यो । टिमले १४ रन त अतिरिक्तमा पायो । कप्तान बिन्दु रावलको ५ रन इनिङ्समा ठूलो स्कोर थियो । कञ्चनपुरलाई सस्तैमा समेट्दा एपीएफबाट बिनु बुढामगर, करुणा भण्डारी, सीता रानामगर र सरिता मगरले २२ विकेट लिए । एपीएफले ५ ओभरमै लक्ष्य लक्ष्य पूरा गर्यो । ज्योति पाण्डेले १२, ममता चौधरी र सरिता मगरले ६६ रन बनाए । सरिता मगर प्लेयर अफ द म्याच भइन् । शुक्रबारकै पहिलो खेलमा राइजिङ क्रिकेट वुमन काठमाडौं विजयी भएको थियो । राइजिङले घरेलु टोली कैलाली जिल्ला क्रिकेट केडेमीलाई १७ रनले हरायो ।टस जितेको राइजिङले निर्धारित २० ओभरमा ६ विकेट गुमाई १ सय ३७ रन बनायो । टोलीका बंगलादेशी खेलाडी सहनाज प्रविन तथा भारतीय खेलाडीद्वय पूजा निमाभाट र लक्ष्मी चौधरीको प्रदर्शन उल्लेख रह्यो । सहनाजले २०, पूजाले १९ र लक्ष्मीले २० रन जोडे । सहनाजले दोस्रो विकेटमा लक्ष्मीसँग ४५ रनको साझेदारी गरिन् । कैलालीबाट चाँदनी शाहले २, सुमन विष्ट, अञ्जली चन्द, लक्ष्मी साउंदले ११ विकेट लिए । कैलालीले ८ विकेट गुमाई १ सय २० रनमात्र बनाउन सक्यो । कैलालीबाट नितु भण्डारीले सर्वाधिक ३५ रन बनाइन् । मञ्जु भण्डारीले २० र कविता कुँवरले १७ रन जोडे । उनीहरूबाहेक अन्यले गतिलो प्रदर्शन गर्न सकेनन् । राइजिङबाट अस्मिता कर्माचार्यले ३, पूजा निभाले २ र आरती बिँडारी तथा कृति सेनले १ १ विकेट लिए । अलराउन्ड प्रदर्शन गरेकी पूजा प्लेयर अफ द म्याच भइन् ।"
युनाइटेड फाइनल नजिक,"भिगो मार्कुस रासफोर्डले गरेको सनसनीपूर्ण गोलमा म्यानचेस्टर युनाइटेड युरोपा लिगको फाइनलतर्फ अग्रसर भएको छ । युनाइटेडले बिहीबार सेमिफाइनल पहिलो लेगमा सेल्टा भिगोमाथि १० को कठिन विजय हात पार्यो । सेल्टाका गोलरक्षक सर्जियो अल्भारेजले सानदार बचाउहरू गर्दै खेल मध्यान्तरसम्म पुर्याएका थिए । उनले रासफोर्ड, हेनरिख मखितार्यान र जेसे लिङ्गार्डको प्रहारलाई असफल बनाइदिए । तर ६७ औं मिनेटमा रासफोर्डले फ्रिकिक प्रहार गर्दा उनी गलत दिशा अनुमान गर्न पुगे । यसले युनाइटेडलाई मे २४ मा स्टकहोममा हुने फाइनल नजिक पुर्याएको छ । शीर्ष स्ट्राइकर जाल्टन इब्राहिमोभिच घाइते भएर सिजनभर खेल्न नसक्ने भएको अवस्थामा रासफोर्ड आफै फ्रिकिक हान्न गए । त्यसमा उनले आफ्ना व्यवस्थापक जोसे मोउरिन्होको प्रशंसा पनि पाए । रासफोर्डले यस सिजनमा ११ गोल गरिसकेका छन् । इंग्लिस प्रिमियर लिगको शीर्ष चारभित्र नरहेकाले युनाइटेडको अर्को सिजनको च्याम्पियन्स लिगमा छनोट हुने सम्भावना कम छ । तर रासफोर्डको गोलले युनाइेटडलाई युरोपा लिगको फाइनल नजिक पुर्याएको छ । दोस्रो लेग मे ११ मा ओल्ड ट्राफोर्डमा हुनेछ ।"
दिल्लीको कीर्तिमानी जित,"नयाँ दिल्ली दिल्ली डेरडेभिल्सले बिहीबार इन्डियन प्रिमियर लिगमा दोस्रो ठूलो लक्ष्य पछ्याएर खेल जित्दै कीर्तिमान रचेको छ । यसका लागि दिल्लीले गुजरात लायन्सलाई ७ विकेटले हरायो । गुजरातले बनाएको २ सय ८ रनको लक्ष्य दिल्लीले १५ बलको खेल बाँकी छँदै आत्मसात् गरेको थियो । रिसब पन्तले ४३ बलमा ९७ रन बनाए । प्रारम्भिक ब्याट्सम्यान सन्जु सामसनले ३१ बलमा ६१ रन जोडे । उनीहरूले दोस्रो विकेटमा ११ भन्दा कम ओभरमा १ सय ४३ रनको साझेदारी गरे ।एक समय ९७१ को स्थितिमा रहेको दिल्ली चाँडै एकै विकेट गुमाएर १ सय ६५ रनको स्थितिमा पुग्यो । रिसब र सन्जुले १० देखि १३ ओभरबीच क्रमश: प्रत्येक ओभरमा १६, २४, १६ र १२ रन जोडेका थिए । रिसबले ९ छक्का र ६ चौका तथा सन्जुले ७ छक्का प्रहार गरे । त्यसअघि गुजरातले कप्तान सुरेश रैनाको ७७ र दिनेश कार्तिकको ६५ रनमा ७ विकेट गुमाई बलियो इनिङ्स खडा गरेको थियो ।"
थामिएलान् त रसियाली हुल्लडबाज ?,"रसियालीहरूचाहिँ बार्सिलोनामा ओर्लेर बस चढेर फ्रान्सतर्फ हानिएका थिए । उनीहरू रसियाली पन्क गीत गाउँदै एकापसको पहिचान गर्दै थिए । मार्से आइसकेपछि उनीहरू टेक्स्ट म्यासेजबाट को कता जाने भनेर सल्लाह मिलाउँदै थिए । अचम्म के भने, आफ्नो मालतालसमेत होटलमा नथन्क्याइकन उनीहरू सीधै इंग्लिस फ्यान बसेको ठाउँतर्फ लागे । हामीले पहिलो बोतल बियरसमेत सक्न भ्याएका थिएनौं । निर्देशन आयो, हामी तुरुन्त त्यही स्क्वायरमा गयौं र पूरै भिड्न थाल्यौं, आफूलाई इभान मात्र भन्न रूचाउने एकले हालै मस्कोको एक बारमा भने । नभन्दै रसियालीहरू सैन्य हमला जसरी इंग्लिसमाथि जाइलागे । मिनेटभरमै समुद्र तटक्षेत्र रणभूमिमा परिणत भयो । बोतल फालफाल, कुर्सी हानाहान । करिब २ सय जना नकाबधारी रसियाली फ्यानले अन्धाधुन्ध आक्रमण र भागाभागको स्थिति बनाए । उनीहरूले मार्सल आर्ट ग्लोभ्ससमेत लगाएका थिए । अनि आफ्नो शरीरमा गो प्रो क्यामेरासमेत फिट गरेका थिए । त्यही रात रंगशालामा समेत हुलदंगा भयो । जहाँ सयौं इंग्लिस फ्यान भाग्न बाध्य भए । ३५ जना घाइते भए । इंग्लिस फ्यानहरूले पनि प्रहरीसँग भिडे । करिब आधा दर्जन समातिए । मार्सेका अभियोजक ब्राइस रोविनले रसियालीहरूलाई सैन्य भाषामा चित्रित गरे । उनीहरू तालिमप्राप्त, अति तीव्र र आक्रामक देखिन्थे ।फ्रान्सेली प्रहरीले ५० रसियालीलाई समातेर डिपोट गर्यो । युईएफएले रसियाली महासंघलाई १ लाख ७० हजार डलर जरिवाना तिराउँदै रसियाली टिमलाई नै प्रतियोगिताबाट हटाउने चेतावनीसमेत दियो । उक्त घटनाका कारण रसियामै आयोजना हुने विश्वकप कति सुरक्षित हुने प्रश्न उठ्दै आएको छ । यो विषयलाई केही रसियाली सञ्चारमाध्यम र सरकारी अधिकारीहरूले बेवास्ता गरेका कारण शंका झन् गहिरिएको अवस्था हो । रसियाली फ्यानहरू फरक छन्, फ्रान्सेली प्रहरीका राष्ट्रिय हुलदंगा विभागका प्रमुख एन्टोनियो बाउटोनेटले भने, करिब अर्धसैनिकबराबर। जंगलमा तालिममैले नयाँ पिँढीलाई देखेको छु, हुलदंगाकारीमाथि नै फिल्म बनाएकी एलेना बिकोभा भन्छिन्, उनीहरू लागूऔषध र रक्सी मन पराउँदैनन् । बरु जिममा जान मन पराउँछन् ।वास्तवमा यो परिवर्तन रसियाली समाजमा देखिएका बृहत्तर अभियानसँग जोडिन्छ । त्यहाँका युवामा मार्सल आर्ट र फिटनेसप्रति आकर्षण बढ्दै गएको छ । क्रेमलिनले नै यसका लागि हौस्याउँदै आएको छ । राष्ट्रपति भ्लादिमिर पुटिन स्वयं प्रशिक्षित जुडो खेलाडी हुन् । यसले फ्यान सर्कललाई समेत प्रभावित तुल्याएको छ । हुन त यदाकदा रसियाली लिग म्याचहरूमा अझै हुलदंगा हुने गर्छ । तर एक दशकअघि सुरक्षा निकायहरूले व्यापक धरपकड गरेपछि रसियाली हुलदंगा समूह सहरबाट जंगल अनि गाउँतिर पसेको अनुमान छ । अचेल रसियाली हुलदंगा दुर्गम जंगलहरूमा हुन थालेको छ । हरेक साताजसो प्रतिद्वन्द्वी क्लब समर्थित केटाहरूको समूह जंगलबीचका खालि जग्गाहरूमा टोली टोली बनाएर आपसमा झगडा गर्छन् । यस्तो झगडा एकदमै बर्बर हुने गर्छ । पाँच मिनेटमै सबै काम तमाम हुन्छ । को विजेता भन्ने घोषणा भइहाल्छ । यसका नियम पनि हुन्छन् । हतियार प्रयोग गर्न पाइँदैन, रेफ्रीले भनेपछि रोक्नुपर्छ । सकेसम्म टाउकामा लात्ताले नहान्ने भन्ने समझदारी हुन्छ, तर प्रतिबन्धित नै चाहिँ होइन । भिडन्त पनि ७(७ जनाको देखि ८०८० जनाको सम्म हुन्छ । गम्भीर चोट लाग्नु सामान्य हो, छाला छेडिएर रगत आउनु, खुट्टा भाँचिनु, टाउको फुट्नु, चिउँडो फुट्नु आदि । मान्छे नचिच्याएसम्म नरोके हुन्छ, आफूलाई सीएसकेए मस्को समर्थित समूह आरबी वारियर्सका सदस्य बताउने एलेक्सले भने । न्युयोर्क टाइम्स"
मेसीको निलम्बन फुकुवा,"जुरिच फिफाले स्टार लियोनल मेसीमाथि लगाएको ४ खेलको निलम्बन शुक्रबार फुकुवा गरेको छ । मेसीविरुद्ध सहायक रेफ्रीलाई गालीगलौज गरेको आरोप लगाइएको थियो । तर त्यसलाई प्रमाणित गर्ने आधारहरू नभेटिएकाले मेसीमाथिको कठोर सजाय हटाइएको विश्व फुटबलको सर्वोच्च निकाय फिफाले जनाएको छ ।फिफाबाट एक्कासि आएको निर्णयले अर्को वर्ष रसियामा हुने विश्वकप पुग्ने अर्जेन्टिनाको आशामा ठूलो बल प्रदान गरेको छ । दक्षिण अमेरिकी विश्वकप छनोट यात्रामा अर्जेन्टिनाले संघर्षपूर्ण प्रदर्शन गर्दै आएको छ । अर्जेन्टिनी फुटबल संघले मेसीको निलम्बनमा फिफामा अपिल गरेको थियो । त्यसमा फिफाको अपिल कमिटीले नयाँ निर्णय दिएको हो । मार्चमा अर्जेन्टिनाले घरेलु मैदानमा चिलीमाथि १० को विजय हात पारेको खेलपछिको घटनामा मेसी दोषी पाइएका थिए । मेसीले नै सो खेलमा पेनाल्टी गोल गरेका थिए ।कमिटीले मेसीको व्यवहार स्विकार्य भएको जनाएको छ । जबकि खेलपछि मेसीले सहायक रेफ्रीमाथि गालीगलौज गरेको भनी फिफाले उनलाई ४ खेलको प्रतिबन्ध सुनाएको थियो । त्यसमा मेसीले एक खेल निलम्बनमा गुमाइसकेका छन् । उनीबिनाको अर्जेन्टिना विश्वकप छनोटमा बोलिभियासँग २० ले पराजित भएको थियो । अर्जेन्टिनी फुटबल संघका अध्यक्ष अर्मान्डो पेरेजले मेसीले गल्ती गरे पनि फिफाको सजाय कठोर भएको जनाएका थिए । अगस्टमा उरुग्वेविरूद्ध हुने विश्वकप छनोट खेलबाट मेसी अर्जेन्टिनाका लागि उपलब्ध हुनेछन् । अर्जेन्टिनाले त्यसपछि भेनेजुएला, पेरु र इक्वेडरसँग खेल्नेछ ।"
वेस्ट इन्डिजको नाटकीय जित,ब्रिजटाउन सानोन ग्याब्रियलले तीव्र बलिङको उत्कृष्ट नमुना पेस गरेपछि वेस्ट इन्डिजले किङस्टन ओभलको दोस्रो टेस्टमा पाकिस्तानलाई बिहीबार १ सय ६ रनले हराएको छ । पाकिस्तान लन्चपछि ८० मिनेटको खेलमा हार बेहोर्न बाध्य रह्यो । जितका लागि १ सय ८८ रनको विजय लक्ष्य पाएको पाकिस्तान ३४४ ओभरमा ८१ रन बनाएर अलआउट भयो । पाकिस्तानी यासिर साहले ७ विकेट लिएको वेस्ट इन्डिजको दोस्रो इनिङ्स २ सय ६८ रनमा समाप्त भएको थियो । ग्याब्रिएलले ११ रन खर्चेर पाकिस्तानी दोस्रो इनिङ्समा ५ विकेट लिए । पाकिस्तानको यसक्रम यस मैदानमा भारतको नाममा रहेको सर्वाधिक कम स्कोरको कीर्तिमान बराबरी हुन पुग्यो । १९९७ मा भारतले १ सय २० रनको लक्ष्य पाउँदा पराजय भोगेको थियो । वेस्ट इन्डिजले पहिलो इनिङ्समा ३ सय १२ र पाकिस्तानले ३ सय ९३ रन बनाएका थिए ।वेस्ट इन्डिजको यो जितपछि तीन टेस्टको शृंखला ११ को बराबरीमा पुगेको छ । अब निर्णायक तथा तेस्रो टेस्ट बुधबार डोमिनिकामा सुरु हुनेछ । अहिलेको छोटो खेलजीवनमा चोट र नो बलको समस्याबाट ग्रसित ग्याब्रिएल खेलका म्यान अफ द म्याच पनि रहे । उनले समग्रमा यो टेस्टमा ९२ रन खर्चेर ९ विकेट लिए ।
बुद्धको काठमाडौं यात्रा !,"बुद्धको जन्म लुम्बिनीमा भएको हो भन्ने सबैभन्दा ठूलो अकाट्य प्रमाणका रूपमा अशोकस्तम्भ छ । ईसापूर्व २४९ मा भारतीय इतिहासकै महान् राजा मानिएका अशोक लुम्बिनी पुगेका थिए । मगध सम्राट अशोक विन्दुसारका पुत्र हुन् । यस्तै मौर्य साम्राज्य स्थापना गरेका चन्द्रगुप्त मौर्यका नाति । पाली साहित्यमा धेरै स्थानमा अशोकको लुम्बिनी भ्रमणबारे चर्चा पाइन्छ । कलिङ युद्धको विभीषिकाबाट तर्सित अशोक अन्तत: बौद्ध धर्मप्रति आकर्षित भएका थिए ।अशोकस्तम्भमा लेखिएको छ, देवताका प्रिय प्रियदर्शी राजा अशोक आफ्नो राज्याभिषेकको बीस वर्षपछि शाक्यमुनि शुद्ध जन्मको ठाउँमा आफैं आएर पूजा गरेरै त्यसैको उपलक्ष्यमा शिलास्तम्भ खडा गर्न लगाई लुम्बिनी गाउँलाई कर मुक्त गरिदिए । अशोककै शानसकालमा तेस्रो बौद्ध संगायना भएको थियो । अर्थात् बौद्ध सम्मेलन । त्यो नौ महिनासम्म चलेको थियो । त्यो संगायनाको समाप्तिमा अशोकले आफ्ना दूतहरूको बौद्ध धर्मको प्रचारका लागि विभिन्न देश पठाए । बौद्ध धर्मको खास प्रचारप्रसार यही समयबाट भएको हो ।अशोकका दूत पुगेको प्रमुख देशमा श्रीलंका र बर्मा छन् । श्रीलंकामा त उनले आफ्ना छोरा महेन्द्र र छोरी संघमित्रालाई नै पठाएका थिए । अशोकले उत्तरतर्फ हिमालय प्रदेशमा पठाएको समूहका प्रमुख थिए, मज्झिम स्थविर । दीपवंशका अनुसार उनको टोलीमा अन्य सदस्यमा काश्यप गोत्र, मूलदेव, सहदेव र दुन्दुभिसार थिए । यसमध्ये काश्यप काठमाडौं उपत्यका पुगेको मानिन्छ । बाबुराम आचार्यले ईसापूर्व २३६२३४ तिर काश्यप काठमाडौं आइपुगेको र त्यसयता यहाँका आदिवासीले बौद्ध धर्म ग्रहण गरेको बताएका छन् ।यहाँका आदिवासी बुद्ध समयमै यो धर्मसँग परिचित भइसकेका थिए । त्यसैले उनीहरूले अशोकको प्रतिनिधि रहेका काश्यपप्रति स्वाभाविक रुचि लिए । यसबीच राजा अशोक आफैं काठमाडौं आए कि आएनन् त ? अशोक पनि काठमाडौं उपत्यका आएको लोकक्ति छ । अशोकले नै पाटन सहर स्थापना गरेकोसम्म भनिन्छ । अझ कतिसम्म पनि भनिएको छ भने काठमाडौंको असनको नामसमेत अशोकको अपभ्रंशबाट भएको हो। यी तथ्य वास्तवमै रोमाञ्चित तुल्याउने खालका छन् ।ड्यानिएल राइटले प्राप्त गरेको वंशावलीमा किराती राजा स्थुन्कोको पालामा अशोक काठमाडौं आएका हुन् । त्यसअनुसार अशोक आफ्ना गुरु उपगुप्त र छोरी चारुमतीसँगै काठमाडौं आएका थिए र यहाँ अशोकपतन नामले सहर पनि बसाए । यस सहरको चार कुना र बीच भागमा स्तूप पनि बनाए । यस्तै एउटा विहार पनि स्थापना गरे । पछि उनले आफ्नी छोरी चारुमतीको विवाह यहाँका एक राजकुमार देवपालसँग पनि गराए । पछि चारुमतीले एउटा विहार पनि बनाइन् र यसको नाम चारुमती विहार थियो । पछि यो चाबहिल नामले प्रसिद्ध भयो । अशोकको काठमाडौं यात्रालाई ऐतिहासिक रूपमा पुष्टि भने गर्न सकिन्न । राइटले प्राप्त गरेको वंशावलीमा धेरै त्रुटि रहेको मानिन्छ । इतिहासकार भुवनलाल प्रधानले लेखेजस्तै, अशोकले आफ्ना छोराछोरीलाई धर्म प्रचारका लागि श्रीलंका पठाएको हुनाले त्यससँग मिल्दोजुल्दो चारुमतीको प्रसंग निर्माण गरिएको हुन सक्छ, जसरी स्वयम्भू पुराणमा बुद्धको काठमाडौं उपत्यका भ्रमणको कल्पना गरिएको छ ।त्यसो भए, पाटनका ती प्रसिद्ध स्तूपलाई किन अशोक चैत्य भनिए त ? यसको उत्तरमा धेरै तर्क प्रस्तुत गरिएका छन् । पहिलो तर्क, अशोकले मज्झिमको टोलीसँग पठाएको बुद्धको अस्तिधातु गर्वमा राखेर चैत्य बनाइएकाले यस्तो भनिएको हो । दोस्रो तर्क, चैत्यको निर्माण केही हदसम्म अशोकीय शैलीमा निर्माण भएको हुनाले यस्तो भनिएको हो । तेस्रो, बाबुराम आचार्यका अनुसार लुम्बिनी पुगेको अशोकीय टोलीको सम्मानमा यी चैत्यको नाम त्यस्तो राखिएको हो ।यी सबै प्रसंगहरूबीच मूल प्रश्न फेरि बाँकी रहन्छ के स्वयम्भू पुराणमा उल्लेख भएअनुसार बुद्ध स्वयम् काठमाडौं आएका थिए ? इतिहासले यसलाई के भन्छ ? स्वयम्भू पुराणमा उल्लेख तथ्यलाई इतिहासका रूपमा लिन सकिन्न । स्वयम्भू चैत्यको माहात्म्य लेखिएको यस पुराणमा ऐतिहासिक गौत्तम बुद्ध मात्र नभएर यसअघि अतीतका अरू छ बुद्ध काठमाडौं उपत्यकामा आएको पनि भनिएको छ । स्वयम्भू पुराणमा ऐतिहासिकताभन्दा बुद्धको अलौकिकतालाई बढी महत्त्व दिइएको छ । बुद्धलाई प्राणीको मुक्तिका लागि सधैं तल्लीन महाकरुणामयको रूपमा प्रस्तुत गरिएको छ । यो भक्ति र श्रद्धाको विश्वास हो ।"
बुद्धका दस विपत्ति,"सतातन धर्मावलम्बीले बुद्धलाई विष्णुको नवौँ अवतार मानेका छन् । सायद बुद्धप्रति यो सद्भाव थियो । तर, उनी भाग्यवाद, अन्धविश्वास, यथास्थिति, पूजापाठ, ईश्वरभक्ति, यज्ञ, प्रार्थना, जात व्यवस्था, पुरोहितवाद आदिको प्रतिकारमै ज्ञानको खोजीमा हिँडेका थिए । उनको संघमा जातिभेद थिएन । कतिसम्म भने उपाली, स्वास्ती, सुनीतजस्ता शूद्रलाई संघमा अग्राधिकारसहित उनले सम्मानित पद दिएका थिए । कुनै पनि कुरालाई उनी अन्तिम सत्य मान्दैनथे । आफ्नै दर्शनलाई पनि सत्य खोजीमा हिँड्ने डुंगा मात्र ठान्थे । म मोक्षदाता होइन, मार्गदर्शक मात्र हुँ, मेरो दर्शन अन्तिम सत्य पनि होइन । यो तत्काल मेरो ब्रह्मले देखेको श्रेष्ठ मार्ग मात्र हो, उनी भन्थे, ध्यानको अभ्यास गर्दै मनको अज्ञान हटाउन सके कुनै पनि व्यक्ति बुद्ध बन्न सक्छ । आफ्नो मालिक तिमी आफैँ हौ । पुरोहितहरूले जग्गे थापेर कहिल्यै कसैले नदेखेको ईश्वरका नाममा जीवन धान्ने अमूल्य अन्न र घिउतेल स्वाहा गर्नु मूर्खता हो । सम्मानित गुरु, इतिहास वा शास्त्रले भन्दैमा त्यसै नमान । तथागतकै कुरा पनि नमान । कुनै पनि कुरा मान्नुअघि आफैं जान । आफ्नो दियो आफैं बन । खासमा, बुद्धले मनको अँध्यारो र अज्ञान हटाएर जिउँदै आनन्दित र मुक्त जीवनको स्वर्गीय आनन्द भोग्न पाउने उपाय सुझाए । त्यसैले त आइन्सटाइने बुद्ध दर्शनलाई संसारकै सबैभन्दा उँचो मानवीय दर्शन भनेका छन् । वेद, पुराणको सत्ता चलिरहेको युगमा यस्ता आदिविद्रोही र महात्माको जिन्दगीमा अनेक विपत्ति आइलाग्नु स्वाभाविक थियो । तर, उनले कुनै पनि विपत्तिसँग हार मानेनन् । कहालीलाग्दो भीरको थाप्लामा उभिएझैँ लाग्ने यी विपत्तिलाई उनले निर्भयतापूर्वक सामना गरे । १) देश निकालाशान्ति र सद्भावको पक्ष लिँदा २९ वर्षको उमेरमा उनलाई देश निकाला गरिएको थियो । हरेकजसो बौद्ध साहित्यमा उनले रोगी, वृद्ध र मृतक देखेपछि ज्ञानको खोजीमा मध्यरातमा घर छाडेको उल्लेख छ । बौद्ध साहित्यमा यसलाई महाभिनिष्क्रमण भनिन्छ । भारतीय दलित विद्वान् बीआर अम्बेडकरको किताब बुद्ध एन्ड हिज धम्म ले यससम्बन्धी उद्घाटन गरेको तथ्य स्तब्ध पार्ने खालको छ । अम्बेडकरका अनुसार रोहिणी नदीको विवादमा अल्पमतमा परेपछि आत्मदण्डस्वरूप उनले देश छाडेका थिए । २९ वर्षको उमेरसम्म आफ्नो समयका अत्यन्त सचेत र बौद्धिक सिद्धार्थले रोगी, वृद्ध र मृतक देखेका थिएनन् होला ? धर्मानन्द कौसम्बीले पहिलोपल्ट यस्तो प्रश्न उठाए । ३५ वर्षसम्म गम्भीर अध्ययनपछि अम्बेडकर पनि सोही निष्कर्षमा पुगे । पछि कतिपय राजनीतिक इतिहासकारले पनि यसलाई पुष्टि गरे । छिमेकी राज्य कोलियसँग रोहिणी नदीको पानी प्रयोग गर्नेबारे विवाद भएपछि शाक्य संघले लडाइँको घोषणा गर्यो । सिद्धार्थले विरोध गरे । तत्कालीन शाक्य राज्यमा बीस वर्ष पुगेका हरेक युवक सदस्य रहने शाक्य संघ संसद्को भूमिकामा हुन्थ्यो । उनको शान्तिवार्ता प्रस्ताव बहुमतद्वारा अस्वीकृत भयो । बीस वर्ष पुगेका सबै युवाले युद्धमा भाग लिनुपर्ने भयो । सिद्धार्थले आफू युद्धमा सामेल नहुने घोषणा गरे ।बहुमतको निर्णय नमान्दा संघले उनको परिवारलाई सामाजिक बहिष्कार गर्न सक्थ्यो वा परिवारको जमिन जफत गर्न सक्थ्यो । अथवा उनलाई मृत्युदण्ड दिन वा देशनिकाला गर्न सक्थ्यो । सिद्धार्थले आग्रह गरे, कृपया, मेरो गल्तीको सजाय परिवारलाई नदिनुस् । मेरो दोषको सजाय म एक्लैलाई भोग्न दिनुहोस् । मृत्युदण्ड दिनुस् वा निर्वासनको सजाय, म खुसीसाथ स्विकार्छु । त्यतिखेर भर्खर उनका छोरा राहुलको जन्म भएको थियो । मातापिता वृद्ध भइसकेका थिए । यस्तो स्थितिमा शान्ति र सद्भावका लागि उनले देश छाडे । विलासमा हुर्किएका राजकुमारका लागि यो सजिलो बाटो थिएन । तर, यो उनको सत्याग्रह थियो । पछि, उनकै चाहनाअनुसार दुई देशबीच समझदारी भई शान्ति कायम भयो । शान्ति सम्झौतापछि उनलाई घर फर्कन आग्रह गरियो । तर, उनी स्थायी शान्तिका लागि ज्ञानको खोजीमा लागे ।२) अंगुलीमालको आतंक र चिञ्चाको नक्कली पेटबुद्ध त्यतिखेर ५६ वर्षका थिए जब उनको सामना खतरनाक हत्यारा अंगुलीमालसँग भयो । भियतनामी बौद्ध विद्वान् तिक न्यात हन्हको किताब ओल्ड पथ, ह्वाइट क्लाउड का अनुसार जालिनी वनबाट ऊ कोसल राज्यको श्रावस्ती प्रवेश गर्दा पूरै बस्ती मसानसरह सुनसान थियो । मानिसहरू दिउँसै ढोका बन्द गरेर बस्थे । हरेक व्यक्तिको हत्यापछि ऊ त्यसको एउटा औँला मालामा उन्थ्यो । सय जनाको हत्या गरेर तिनका औँलाको माला लाएपछि आफ्नो मायावी शक्ति बढ्ने भ्रम उसलाई थियो । एकपल्ट चालीस जनाले घेरा हाले । अद्भुत युद्धकला जानेको अंगुलीमालले छिनभरमै अधिकांशलाई मारिदियो । बाँकीले भागेर ज्यान बचाए । राजा प्रसेनजितले उसलाई पक्रन सशस्त्र सेना तैनाथ गरेका थिए । तीमध्ये कतिपयलाई उसले मारिसकेको थियो । यो थाहा पाउनासाथ बुद्ध निडर भएर एक्लै श्राबस्तीमा हिँड्न थाले । अंगुलीमाल हकार्दै, खुँडा ताक्दै आइपुग्यो । एउटा रूखअगाडि उभिएर शान्त स्वरमा बुद्धले भने, अंगुलीमाल, म तिम्रो उद्देश्यका लागि मारिन तयार छु । तर, त्यसका लागि तिमीले मलाई यस रूखका चारवटा पात टिपेर ल्याइदिनुपर्छ । पहिलोपल्ट आफूसँग निडर भएर बोल्ने मान्छे भेट्दा अंगुलीमाल हच्कियो र चारवटा पात टिपेर ल्याइदियो । बुद्धले फेरि भने, अब यो पात जस्ताको तस्तै त्यही हाँगामा लगेर जोडिदेऊ ।उसले भन्यो, तिमीले के भन्न खोजेको भिक्षु ? यो कसरी सम्भव छ ?हो, जसरी टिपिसकेका पात जोड्न सक्दैनौ, त्यसैगरी तिमीले हत्या गरेका मान्छेलाई फेरि बचाउन सक्दैनौ । जब मारिएकालाई बचाउन सकिन्न भने तिनलाई मार्ने अधिकार तिमीलाई कसले दियो ? अंगुलीमाल नाजवाफ भयो । मानिसहरू अज्ञान, घृणा र द्वैषका कारण क्रूर बन्छन् । क्षमा, करुणा, ज्ञान र प्रेमको मार्गमा हिँड्यौ भने तिम्रो जीवनमा पनि स्वर्गीय आनन्द आउनेछ अंगुलीमाल, बुद्धको कुरा सुनेर उसले खुँडा बिसायो र माफी माग्दै नमन गर्यो । बुद्धको शरणमा गएको दुई हप्तामै अंगुलीमाल अहिंस्रक नाम धारण गरेर सौम्य र करुणामय भिक्षु भइसकेको थियो ।त्यसअघि नै सम्बोधी प्राप्त गरेर देश देशावरमा प्रसिद्ध भइसकेका बुद्धमाथि एउटा गम्भीर आरोप लागेको थियो । चिञ्चा नामकी एक ब्राह्मण युवतीले बुद्धको देशना चलिरहेको सभामै बुद्धले आफूलाई गर्भवती बनाएको आरोप लगाइन् । सुनेर सबै जना स्तब्ध भए । बुद्धले शान्त मुस्कानसहित भने, कुमारी चिञ्चा, तपाईँले बोलेको कति सत्य हो भन्ने तपाईँ र मलाई मात्र थाहा छ, कि कसो ? बुद्धको शान्त मुस्कान देखेर चिञ्चा हडबडाइन् । बाहिर निस्किँदा एउटा खम्बामा ठोकिएर उनको पेटमा बाँधिएको काठको गोलाकार खसेर खुट्टामा लाग्यो । घाइते औँला थिचेर उनी रुन थालिन् । उनको पेट अब एकदमै सपाट थियो ।३) सत्यको त्रासदीउनी नौ वर्षका राजकुमार हुँदा एक दिन बगैँचामा एउटा चरा खस्यो । त्यसलाई वाण लागेको थियो । उनले त्यसको घाउमा औषधि लगाइदिए । त्यसलाई वाण हान्ने उनकै काकाको छोरा देवदत्त घाइते चरा लिन आइपुग्यो । सिद्धार्थले दिन मानेनन् । उनीहरूबीचको विवाद दरबारसम्मै पुग्यो। दुवैले मन्त्रीगणसँग आआफ्ना तर्क राखे । घाइते चरामाथिको स्वामित्व व्याधाको होइन, बचाउनेको हुनुपर्ने तर्क सिद्धार्थको थियो । बहुमत बुद्धको तर्कमाथि हाँस्न थाल्यो र देवदत्तको पक्षमा ढल्कियो । राजा शुद्धोदन एक्कासि खोक्न थाले । यो एक खालको संकेत थियो । मन्त्रीहरूले एकाएक सिद्धार्थको पक्षमा निर्णय गरे । चरा उनलाई दिइयो । मन्त्रीगणले राजालाई खुसामद गर्न मात्र सिद्धार्थलाई जिताइदिएका थिए । यो थाहा पाउँदा उनको आत्मसम्मानमा ठूलो चोट लाग्यो । तर, उनले चराको मुक्तिका लागि यस्तो अपमानजनक स्थितिसँग पनि सम्झौता गरे । यस घटनाबाट उनलाई ज्ञान भयो, सत्य र ठीकका पक्षमा उभिन बहुतै ठूलो साहस चाहिन्छ जुन अधिकांश मान्छेमा हुँदैन । ४) सुन्दरीको शवअर्कोपल्ट श्रावस्तीको जेतवन बिहारमा प्रहरीले सुन्दरी नामकी एक युवतीको शव बरामद गर्यो । बेलाबेला उनी बिहारमा बुद्धको देशना सुन्न आउँथिन् । शव बुद्धकै कुटीको पछाडिपट्टि खाल्डामा गाडिएको थियो । त्यसै दिन सुन्दरीको सम्प्रदायका मान्छेले शव नगर परिक्रमा गराए । उनीहरू भनिरहेका थिए, शव जेतवन बिहारमा भेटियो । वासनारहित जीवन व्यतीत गरिरहेको दाबी गर्ने बुद्धका शिष्यले नै यसलाई बलात्कार गरेर शव लुकाउने चेष्टा गरे । दया, करुणा, आनन्द र समत्व भावका उनका कुरा झूटा हुन् । लौ हेर्नुस् तिनका करामत ! श्रावस्तीवासी यस घटनाबाट दिक्क भए । बुद्धका श्रद्धावान् शिष्यको आस्था डगमगाउन थाल्यो । भिक्षाटनका लागि हिँडेका भिक्षुलाई नगरवासी अनेक लाञ्छना लगाउँथे । यसले गर्दा कतिपय भिक्षु भिक्षाटनमा नगई भोकभोकै बस्न थाले । बुद्धले तिनीहरूलाई भने, अनुचित आरोप कसैमाथि पनि, कुनै पनि बेला लाग्न सक्छ । त्यसबाट हीनताबोध र लज्जाबोध गर्नु जरुरी छैन । लज्जित त्यतिखेर हुनुपर्छ जब तपाईँ शुद्ध जीवनयापनबाट विरत हुनुहुन्छ। नभन्दै एकै हप्ताभित्र हत्याराहरू पक्राउ परे । दुई हत्याराले अत्यधिक मद्यपान गर्दा यो रहस्य खोलेका थिए । बुद्धलाई बदनाम गर्न सुन्दरीको सम्प्रदायकै मान्छेले पैसा दिएर उसको हत्या गराएका थिए ।५) सूत्राचार्य र शीलाचार्यको आत्मस्वीकृतिबुद्धको देशना (उपदेश) कण्ठस्थ पार्ने भिक्षुको समुदायलाई सूत्राचार्य भनिन्थ्यो । श्रामणेर तथा भिक्षुका लागि निर्धारित पञ्चशील र दस शीलका विशेषज्ञलाई शीलाचार्य । एकपल्ट गोशिरा बिहारमा सूत्राचार्य र शीलाचार्यबीच ठूलो विवाद भयो । एक सूत्राचार्यले करप्रक्षालन पात्र सफा गर्न बिर्सिए । एक शीलाचार्यले आपत्ति प्रकट गरे । सूत्राचार्य आफूले जानीबुझी यस्तो नगरेकाले दोष स्विकार्न तयार भएनन् । प्रत्येक भिक्षुले आआफ्ना अध्यापकको पक्ष लिन थाले । दुवै पक्ष एक अर्काको हदै निन्दा गर्न थाले ।यसले संघमा विभाजन आउन सक्थ्यो । निष्पक्ष भिक्षु, उपासक र शुभेच्छुकको आग्रहमा बुद्धले दुवै पक्षको भेला बोलाए र विवाद अन्त्य गर्न आग्रह गरे । यस्तैमा एक भिक्षुले आवेशमा भने, यो विवाद हामी आफैँ मिलाउँछौँ । तपाईँ बीचमा नआउनुस् । भिक्षुको अपमानजनक व्यवहारपछि आफ्ना अनुचर तथा सहयोगी आनन्दलाई समेत नभनी बुद्ध एक्लै भ्रमणमा निस्किए । उनी एक वर्ष चार महिनापछि फर्किए । उनलाई थाहा थियो, दुवै पक्षले आफ्ना गल्ती महसुस गर्नेछन् र विवाद समाधान हुन्छ । अन्तत: दुवै पक्षले एक दिन आआफ्ना गल्ती स्वीकारे । दोष स्वीकार समारोहमा बुद्ध पनि उपस्थित थिए । सूत्राचार्यले सारा अहंकार बिर्सेर शीलाचार्यलाई नमन गर्दै भने, मान्यवर, म स्विकार्छु, मैले एउटा शील उल्लंघन गरेको छु । मलाई सुधार्न तपाईँले भनेका कुरा ठीक थिए । म संघसमक्ष आफ्नो दोष स्विकार्छु । शीलाचार्यले प्रत्युत्तरमा नमन गर्दै भने, त्यो बेला ममा विनम्रता थिएन । त्यसका लागि कृपया मलाई माफ गर्नुहोला । यसरी त्यो उग्र विवाद समाधान भयो । ६) देवदत्तको धोकाबाजीजीवनको उत्तरार्धमा देवदत्तले बुद्धलाई संघको नेतृत्वबाट गलहत्याउन खोजे । बुद्ध ७२ वर्ष भइसकेका थिए । उनीप्रति भिक्षुहरूको अगाध श्रद्धा थियो । केही नलाग्दा देवदत्तले भिक्षुहरूका लागि अर्को कडा पाँच नियमको पासो थापे । १) भिक्षु केवल वनमा रहनुपर्छ । गाउँ वा नगरमा सुत्ने अनुमति नदिइयोस् । २) भिक्षुले भिक्षाटन गर्नुपर्छ । उपासककहाँ भोजन गर्न जानु हुँदैन । ३) भिक्षुले पुराना कपडाबाट चिवर सिलाउनुपर्छ । उपासकले दिएको नयाँ कपडा स्विकार्नु हुँदैन । ४) भिक्षु रूखको फेदमा सुत्नुपर्छ । कुटी वा भवनमा सुत्नु हुँदैन । ५) भिक्षुले केवल शाकाहारी भोजन गर्नुपर्छ । बुद्ध मध्यमार्गी थिए । उनले यी नियमको कडीकडाउलाई स्विकार्न सकेनन् । त्यसपछि देवदत्तले झन्डै ५ सय भिक्षुलाई साथ लिएर अर्कै संघ खोले । ७) हत्याको तीन दुष्प्रयासयसपछि तीनपल्ट बुद्धको हत्या प्रयास भयो ।एक दिन बुद्ध गृद्धकुट शिखरमा साधना गरिरहेका थिए । आँखा खोल्दा रूखपछाडिबाट एउटा मान्छे उनलाई हेरिरहेको थियो । बुद्धको पाउमा तरबार राखेर उसले नमन गर्दै भन्यो, गौतम, मलाई तपाईँको हत्या गर्ने आदेश दिइएको थियो । मैले दुवै हातले दसपल्ट तरबार उठाएँ तर एकै कदम अघि बढ्न सकिनँ । अब के गरूँ ? मेरा मालिकले मलाई जीवित छाड्ने छैनन् ।आदेश दिनेको नाम उसले बताउन सकेन । बुद्धले उसलाई कोसलमा नयाँ जिन्दगी बिताउने व्यवस्था गरिदिए । बाटो बिराएका भिक्षुहरूलाई भेट्न जान लागेका सारीपुत्त र मौदगल्यायनले यो थाहा पाएर यात्रा स्थगित गर्न खोजे । बुद्धले भने, चिन्ता नगर्नुस् । तथागत कुनै पनि खतराको सामना गर्न तयार छ । तपाईँहरू निश्चिन्त भएर जानुस् ।एक दिन उनी पहाडको चट्टानमा उभिएर सायंकालीन आकाशको सौन्दर्य निहारिरहेका थिए । माथिबाट अजंगको ढुंगा गुड्दै आयो । दुवैतिर चट्टानले घेरिएको साँघुरो बाटोमा दायाँबायाँ गर्नु असम्भव थियो । संयोगले ढुंगा चट्टानको बीचमा अड्कियो । तैपनि फुटेको टुक्रा खुट्टामा लाग्दा उनी रक्ताम्मे भए । माथितिर हेर्दा एक जना भागिरहेको थियो । यो देखेका भिक्षुले राति टोली बनाएर बुद्धलाई सुरक्षा दिने योजना बनाए । तर, बुद्धले आदेश दिए, तथागतलाई सुरक्षाको आवश्यकता छैन । तपाईंहरू आआफ्ना कुटीमा गएर आराम गर्नुस् ।त्यसको दस दिनपछि नलगिरि नामक क्रोधित हात्ती लगाएर उनलाई मार्न खोजियो । भिक्षाटन गरिरहेका बेला हात्ती सुँढ उचाल्दै बुद्धतिर आयो । उनी शान्त भावले त्यहीँ खडा भइरहे । भिक्षु आनन्द सास रोकेर हात्ती र बुद्धका बीच उभिन आइपुगे । हन्हको पुस्तकअनुसार त्यसै बेला बुद्धले हात्तीको स्वर निकाले । उनको आवाज रानी हात्तीको जस्तै थियो । रक्षितवनमा रानी हात्तीसँग उनले मित्रता गाँसेका थिए । हात्तीको आवाज सुन्नेबित्तिकै नलगिरिले हातपाउ बिसाएर शिर निहुरायो मानौँ ऊ बुद्धलाई नमन गरिरहेको थियो । बुद्धले एक हातले त्यसको सुँढ समाते र अर्को हातले शिर थपथपाए । त्यसलाई हात्तीसाला पुर्याएर प्रबन्धकलाई उनले भने, यो हात्ती कसको आदेशले छाडियो भन्ने म जान्न चाहन्नँ । किन्तु, यसले सयौँ व्यक्ति मार्न सक्थ्यो । भविष्यमा यस्तो हुन कहिल्यै नदिनू । प्रबन्धकले माफी माग्दै बुद्धलाई प्रणाम गर्यो । ८) अजातशत्रुको बर्बरतादेवदत्त छुट्टिएर गएपछि मगधमा अनेक बितन्डा हुन थाल्यो । उनले राजा बिम्बिसारका छोरा अजातशत्रुलाई हात लिए । चन्द्रगुप्त मौर्यका छोरा बिम्बिसार बुद्धका उपासक थिए । त्यो उनका लागि अत्यन्त खतरा साबित भयो । कुनै मध्यरात राजाको कक्षमा सन्देहास्पद स्थितिमा घुसेका राजकुमारलाई अंगरक्षकले पक्राउ गरे । तलासी लिँदा राजकुमारले लुकाएर ल्याएको खड्ग फेला पर्यो । राजाले सोधे, राजकुमार, तिमी खड्ग लिएर किन यहाँ आयौ ?पिताजी, म तपाईँको हत्या गरेर राजा बन्न चाहन्थेँ ।बारम्बारको केरकारपछि अजातशत्रुले स्विकारे, यो कृत्य देवदत्तको दिमागको उपज थियो । मन्त्रीगणले राजकुमार र देवदत्तलाई मृत्युदण्ड दिन सिफारिस गरे । बुद्धका सच्चा शिष्य बिम्बिसारले यो प्रस्ताव स्विकार्न सकेनन् । उनले भने, म यी दुवैलाई म क्षमा गर्न चाहन्छु । भोलि नै घोषणा गरेरै छोरालाई म यो सिंहासन त्याग्छु । राजाले यो घटना गोप्य राख्न आदेश दिए । यो थाहा पाएर देवदत्तले राजकुमारलाई भेटे । त्यसको दुई दिनपछि राजकुमारले राजा र दुई मन्त्रीलाई बन्दी बनाए । राज्याभिषेक समारोहलाई बुद्ध र उनका भिक्षुले बहिष्कार गरे । जनतालाई अनेक शंका भयो । केहीपछि नै उनीहरूलाई थाहा भयो, पूर्वराजा र उनका दुई मन्त्रीलाई देवदत्तको सल्लाहअनुसार बन्दी बनाइएको छ । बिस्तारै उनीहरूले देवदत्त समर्थक भिक्षुलाई भिक्षा दिन छाडे । यो, नयाँ शासकप्रतिको अप्रत्यक्ष निन्दा थियो ।रानीबाहेक राजासँग कसैलाई भेट गर्न दिइएन । रानी दिनहुँ राजाका लागि भोजन लिएर जान्थिन् । पछि भोजन बन्द गरियो । बिम्बिसार भन्थे, मलाई छोराको यस कार्यप्रति कुनै घृणा छैन । म मर्न चाहन्छु तर देशमा गृहयुद्ध देख्न चाहन्नँ । त्यसपछि रानीले भातका ससाना डल्ला कपालमा लुकाएर राजालाई खुवाउन थालिन् । पूर्वराजा अझै नमरेको देखेपछि फेरि पूर्वरानी विदेहीको तलासी लिइयो । त्यसपछि रानीले दूध, सख्खर र पिठोको लेप शरीरमा दलेर, त्यही लेप माडेर राजालाई खुवाउन थालिन् । बुद्ध बसेको गृद्धकुट पर्वततिर हेरेर बिम्बिसार ध्यान गर्छन् भन्ने थाहा पाएपछि त्यही झ्याल पनि बन्द गरियो । पछि पूर्वरानीलाई पूर्वराजासँग भेट्न पूरै मनाही गरियो । यति गर्दा पनि राजाको मृत्यु नभएको देखेपछि अजातशत्रुले बगरे बोलाएर राजाका दुवै खुट्टा काट्न लगाए । त्यसमा नुन, तातो तेल र भर्भराउँदो आगोको गोल राखियो । यसरी राजाको क्रूरतापूर्वक हत्या गरियो । पछि झन्डै यस्तै घटना कोसलमा पनि भयो । राजा प्रेसेनजितको निधन राजगृहको एक धर्मशालामा दीनहीन अवस्थामा भयो । प्रसेनजित एक दिन बुद्धलाई भेट्न शाक्य राज्यको मेदालुम्पा आएका थिए । राजकुमार विडुडाभ र प्रधानसेनापति कारायण पनि साथै थिए । राजाले प्रधानसेनापतिलाई राजकीय खड्ग र मुकुट रथमा राख्न पठाए । बुद्धलाई भेटेर जब राजा बाहिर निस्किँदा चार रथको ठाउँमा एउटै मात्र बाँकी थियो। प्रधानसेनापतिले राजकीय खड्ग र मुकुटसहित जबर्जस्ती सबैलाई श्राबस्ती पुर्याए । सेनापतिले राजकुमार विडुडाभलाई भने, राजा बूढा भए । अब तपाईँ सिंहासनमा बस्नुस् । राजकुमारले अस्विकार्दा सेनापतिले आफैँ सिंहासनमा बस्ने चेतावनी दिए । राजकुमार यसरी बाध्य भएर सिंहासनमा बसे । राजा प्रसेनजित मगध नरेश तथा ज्वाइँ अजातशत्रुको सहयोग लिन राजगृह पुगे । राति ढिलो पुगेकाले उनले राजमहलको ढोका ढकढकाउनु उचित ठानेनन् । उनी धर्मशालामा बसे । त्यसै रात राजालाई बेस्सरी ज्वरो आयो । त्यहीँ सारथिको काखमा उनले प्राण त्यागे। यी सबै बुद्धविरुद्ध देवदत्तले खेलेका षड्यन्त्रकारी खेलका परिणाम थिए ।९) मौदगल्यायनको हत्यापिता शुद्धोदनको निधन हुँदा दरबार शून्य थियो । सिंहासनमा बस्ने हक बुद्धलाई थियो । उनले सहर्ष त्यो हक ठूला बाका छोरा महानामलाई सुम्पिए । बुद्धको त परिवारै, आमा महाप्रजापति, पत्नी यशोधरा, भाइ नन्द र छोरा राहुल सद्धर्ममा लागेर भिक्षु बनेको थिए । बुद्ध ७८ वर्ष पुग्दा उनका उपासक राजा प्रसेनजित र बिम्बिसारको मृत्यु भइसकेको थियो । बुद्धका प्रथम पाँच शिष्यमध्ये एक कौडन्न अनि काश्यप बन्धु, भिक्षुणी महाप्रजापति, बुद्धका छोरा भिक्षु राहुल र भिक्षुणी यशोधरा पनि बितिसकेका थिए । प्रसेनजितको मृत्युलगत्तै वेणुवनमा विरोधी सन्न्यासीहरूले बुद्धका वरिष्ठ शिष्य मौदगल्यायनको हत्या गरे जो निर्भयता र स्पष्टवादिताका लागि विख्यात थिए । अन्य सम्प्रदायका व्यक्ति उनीसँग क्रुद्ध थिए । एक बिहान दुई भिक्षुसहित भिक्षाटनका लागि निस्कँदा बिहारको बाहिरपट्टि लुकेर बसेका केही व्यक्तिले उनीमाथि सांघातिक आक्रमण गरे । घटनास्थलमै उनको मृत्यु भयो । १०) पेट पीडा र महापरिनिर्वाण बौद्ध साहित्यमा बुद्धको निधनलाई महापरिनिर्वाण भनिन्छ । ८० वर्षको उमेरमा बुद्धले वैशाली, भन्डग्राम र पावामा देशना दिए । पावामा कामी समुदायका उपासक चण्डले बुद्ध र उनका ३ सय शिष्यलाई विशेष भोजन गराए । चण्ड स्वयंले बुद्धका लागि भोजन पस्किए जसमा चन्दन वृक्षको काष्ठफूलको विशेष भोजन सुकर माद्दव समावेश थियो । भोजनपछि बुद्धले चण्डलाई भने, यो भोजन खाल्डो खनेर पुरिदिनू । कसैलाई नखुवाउनू । रातभरि बुद्धको पेटमा असह्य पीडा भयो । यही पीडाबीच पनि कुशीनगर यात्रामा मल्ल वंशका पुक्कुसलाई शिष्य स्विकारी उनले उपदेश दिए । कुकुथ नदीमा स्नानपछि आनन्दलाई भने, मेरो स्वास्थ्य बिग्रिनुमा चण्डको कुनै दोष छैन । त्यो, मेरो जीवनभरिकै सर्वोत्तम दुई भोजनमध्ये एक थियो । सबैले चण्डलाई धन्यवाद दिनू । त्यही पीडाले कुशीनगर नपुग्दै सालवनमा उनी मृत्युशय्यामा पुगे । मृत्युशय्यामै उनले सन्न्यासी सुभद्रको आग्रहमा प्रवचन दिए र उनलाई शिशु स्विकारे । जन्मेपछि मृत्यु अनिवार्य छ । ज्ञान अर्थात् मुक्ति प्राप्त गर्ने बाटोमा सबै जना परिश्रमी भएर अघि बढ्नू, यति भनेर शान्तिपूर्वक उनले प्राण त्यागे । उनलाई थाहा थियो, त्यसै रात उनको निधन हुनेछ । मृत्युसँग उनी अलिकति पनि भयभीत थिएनन् ।"
जीवन एक सम्झना,हामीले खोजेको उज्यालो आई बस्नेछ त्यहीरभन्नेछसम्झनाजीवनका धेरै अनुत्तरित प्रश्नहरुकोसाझा उत्तर हो ।
प्रिग्नेन्सी टेस्ट,"गहु्रंगो मन लिएर, बिहान अलि ढिला उठेँ । सरासर भान्छामा पुगेँ । ग्यास सल्काएँ र स्टिलको दिउरीमा फ्रिजको दूध बसालेँ । यसो आँखा घुमाएर उनको झ्यालमा हेरेँ । झ्यालका सबै खापा बन्द थिए । के भो ? उनलाई आजको घाम मन परेन ? मनमा प्रश्नहरू कुद्न थाले । दौड्दै सरासर छतमा पुगेँ । योभन्दा अघि केहीपटक मैले उनलाई छतमा लुगा सुकाउँदै, उठाउँदै गरेको पनि देखेको छु । आज भने त्यो संयोग मिलेन । फेरि हतारमा तल झरेँ । चिया उम्लिएर पोखिइसकेको थियो । झट्पट् ग्यास बन्द गरेँ र फेरि उनको झ्यालमा हेरेँ । अहिले भने झ्यालको एउटा खापा खुलै थियो, ढोका सायद बाहिरबाट बन्द थियो । कोठामा उनी थिइनन् । कहाँ गईन् त ? उनको व्यक्तिगत संसारमा मलाई किन चासो बढ्दै गयो ? थाहै भएन । अफिस जान पनि मन लागेन । बिरामी भएको बहाना बनाएँ । दिनभर घरमै बिताएँ । उनको कुनै अत्तोपत्तो थिएन । साँझको साढे चार बजे बल्ल उनको ढोका बजेको सुनेँ । यसो मुन्टो तन्काएर हेरेँ । उनी निराश थिइन् । खाटमा थुचुक्कै बसिन्, भारीले थिचिएको भरियाझैं । लामो श्वास फेरिन् र झोला बिसाइन् । मैले किचेन र्याकमा हात अड्याएर अझ ध्यान दिएर हेर्न थालेँ । उनले झोलाबाट नाइलनको डोरी झिकिन् । अझै नजिकैबाट नियाल्न हतारहतार बाथरुम पसेँ । मेरो मनमा भुमरी चल्न थाल्यो । उनले पर्दा मिलाइन्, बाँकी खापामा गम्छा पनि झुन्डाइन् । के गर्न आँटिन् ? देख्न नपाउँदा मेरो निधारमा चिट्चिट् पसिना आउन थाल्यो । झ्यालको ग्रिलमा डोरी बाँध्न थालेको देखियो । के पो गर्ने होला ? मेरो मुख सुक्यो । चिच्याउन पनि सकिनँ । हतारहतार छतमा पुगेँ । म छत फिड्केर उनको कोठासम्म पनि पुग्न सक्थेँ । खै के हो हो, आँट गर्नै सकिनँ । फेरि दौडँदै तल झरेँ । भान्छामा पुगेर हेरेँ ।उनको झ्यालबाट गम्छा झिकिएको थियो । उनले लुगा पनि फेरिसकिछन् । डोरी झ्यालको ग्रिल र ढोकाको ग्रिलमा बाँधिएको थियो । स्ट्यान्डका असरल्ल परेका लुगाहरू डोरीमा मिलाएर झुन्ड्याइएका थिए । र्याकमा किताबहरू मिलाउँदै थिइन् उनी । एउटा किताब लिइन् र पढ्न बसिन् । मैले लामो श्वास फेरेँ । त्यसै बेलामा फेरि उही रिंगटोन बज्यो । उनले काटिन् । फेरि बज्यो । फेरि काटिन् । धेरै बेर फेरि बजेपछि ढिलो गरी उठाइन् । म उनीहरूको संवाद सुन्न बाथरुमको भित्तासँगै पूरै श्वास अड्याएझैं गरी उभिएको थिएँ । फोन किन काटेको ? उसले रिस पोख्यो ।तिम्लाई किन चाहियो ? उनी झोक्किइन् ।ट्राई टु अन्डरस्टान्ड मी दीपा । मैले ब्यान पनि भनेँ, ऐले पनि भन्छु । आई कान्ट असेप्ट दिस के । बरु अबोर्सन गराऊ । तिमी एक्लै बच्चा राख्छु भन्छौ भने भोलि मलाई ब्लेम लगाउन पाउँनौ, फोन काटिन्छ कि झैं गरी ऊ एकै सासमा बोल्यो ।उनी बिनाआवाज भक्कानिइन् र केही बेरको मौनतासँगै सम्हालिइन् । दीपा सुनिराछौ नि ? फर्गेट अबाउट ह्वाट हेपेन्ड इट्स नट माई फल्ट ऊ अझै रिसाएको सुनियो ।थेंक्यु । अबदेखि फोन नगर्नू, आजदेखि तिमीसँग मेरो कुनै सम्बन्ध छैन, उनको यस्तो कडा आवाज मैले आजसम्म सुनेको थिइनँ । उनले फोन काट्नुअघि भनिन्, बिहान भनेजस्तो मेरो पेटमा कुनै बच्चा पनि छैन । टेस्ट वाज नेगेटिभ ।"
यसरी जन्म्यो हरिबहादुर,"मेरो घरको किताब राख्ने र्याकमा मेरा पनि थुप्रै बेस्ट फ्रेन्ड छन् । म तिनीहरूसँग घन्टौं कुरा गरिरहन्छु । मेरो चिना हराएको मान्छे पुस्तकले पनि धेरैको घरको बुक र्याकमा बस्ने मौका पाएको छ । हामीले वर्षौंअघि निर्माण गरेको १५ गते, लालपुर्जा, वनपाले, चिरञ्जीवी, सुरबेसुर टेलिचलचित्रहरूको कुरा नेपालीहरूका जमघटमा सुन्न पाइरहन्छौं । प्रहसन चलचित्रहरूमा मात्र रमाइरहेका हामीलाई चिना हराएको मान्छेको प्रकाशनपछि देशविदेश जहाँ गए पनि नेपालीहरूको मुखबाट किताबको कुरो सुन्न पाउँदा चलचित्र प्रहसनजत्तिकै यो पनि बलियो माध्यम रहेछ भन्ने थाहा भयो । न्युरोडको फुटपाथमा किताब फिँजाएर बेच्ने फुटपाथे साहु मलाई देख्दा कराउँदै भन्छन्, दाइ चिया खान आउनुस्, मैले तपाईंको किताब धेरै बेचेँ, अझ पनि बेच्दै छु । उनको खुसी देख्दा र सुन्दा, देशविदेशका नेपालीहरूले अब तपाईंको अर्को किताब कहिले आउँछ भनी गरेको प्रश्न सुन्दासुन्दा मलाई ऊर्जा प्राप्त भएको हो । चिना हराएको मान्छे लेख्दा मैले विषय सोच्न परेन । जिन्दगीमा भोगेका घटना नै विषय थिए । अब नयाँ पुस्तक लेख्दा त विषय चाहियो ! विषय के ? उपन्यासका आधारमा धेरै चलचित्र बनेका छन् । तर, चलचित्रका आधारमा उपन्यास ? यस्तो मैले कहिल्यै देखेको छैन । उसो भए आफैं देखाइदिने कि त ? मेरो मन तरङ्गित भयो । मदनबहादुर हरिबहादुर टेलिचलचित्रका आधारमा उपन्यास लेखौं, यसो गरे कसो होला ? एउटा मनले भन्छ, हुँदैन । अर्को मनले भन्छ, हुन्छ । आफ्नै चलचित्रका आधारमा उपन्यास लेख्दा मलाई कारबाही त हुँदैन होला ! मदनबहादुर हरिबहादुरको लेखन म आफैंले गरेको हुनाले मैले कसैसँग स्वीकृति लिनु पनि पर्दैन । फेरि यो उपन्यास मदनबहादुर हरिबहादुर टेलिचलचित्रको हुबहु होइन । त्यस टेलिचलचित्रका १५ प्रतिशत जति दृश्य यससँग मिल्छन् । मदन दाइले मलाई अनुमति र सल्लाह नदिने त झनै कुरै भएन । चिना हराएको मान्छे लेख्न सधैं घचघचाइरहने रवीन्द्र समीरले अर्को किताब पनि लेख्नुपर्छ भनी दोहर्याइरहेपछि मैले फेरि कलम समात्ने निर्णय गरेको हुँ । रातमा उज्यालो र दिनमा अँध्यारो हुँदैन । हरिबहादुर रात हो तर उसको चरित्रमा उज्यालो पनि मिसिएको छ । हाँसो र रिस एकै ठाउँमा अटाउँदैन तर हरिबहादुरको चरित्रमा हाँसो र रिस दुवै अटाउँछ । उसलाई देखेर चिमटौं, कोपरौं, भुत्ल्याएर लडाइदिऊँजस्तो हुन्छ । तर, हाउभाउ बोलीचाली हेर्दा हाँसो उम्लिन्छ पनि । हरिबहादुर असफलता र मूर्खताको प्रतीक हो । ऊ आफूलाई संसारको सबैभन्दा बाठो ठान्छ तर जहाँ पाइला टेके पनि दस बल्ड्याङ खान पुग्छ । नकच्चरो, थेच्चरो, काइते, बदमास, भडुवा, स्वाँठ, कुलङ्गार, आवारा यस्ता धेरै लक्षणले युक्त भएको मान्छे बन्यो हरिबहादुर । यति धेरै दिमाग घुमाएर हिँड्ने हरिबहादुरले त्यो दिमागलाई सही तरिकाले घुमाउन सकेको भए नेपाल मात्र होइन, संसारै हाँक्न सक्ने व्यक्ति हुन्थ्यो । हरिबहादुर टुकुचा खोलाजस्तै भयो । पानी हो तर नाली मिसिएको । तोतेबोली बोल्ने बालक हरिबहादुरलाई देखेर रातोमाटे गाउँका मान्छेहरू भन्थे, योजस्तो चलाख बच्चा हाम्रो गाउँमा कोही पनि छैन । अधबैंसे हरिबहादुरलाई देखेर भने, योजस्तो काइते मान्छे यो गाउँमा कोही छैन । काइते चरित्र भएका मान्छेहरूले अरूको सम्पत्तिमा आँखा लगाएर थुपै्र सम्पत्ति जोड्न सक्छन् । तर, हरिबहादुरले केही पनि जोड्न र जोगाउन सक्दैन । हरिबहादुर काइते नभएर बुद्धि घाइते भएको चरित्र हो । उसले सम्पत्ति त के आफ्नो शरीरसमेत राम्ररी जोगाएर राख्न सक्दैन । लेख्दालेख्दै नेगेटिभ र पोजेटिभ चरित्र भएको कथा तयार भयो । नेगेटिभ चरित्र बोकेको पात्रको नाम राख्न ज्यादै गाह्रो लाग्छ । सकेसम्म नकारात्मक पात्रको नाम अरूसँग नजुधोस्जस्तो लाग्छ । मैले आफ्नै नामको आधी नाम सापट लिएर पात्रउपन्यासको नाम हरिबहादुर बनाएँ । सकारात्मक पात्रको नाम मदनबहादुर राखेँ । नेगेटिभ र पोजेटिभ भएपछि बत्ती बल्छ । सायद बल्यो कि ?नेपाल, भारत, बर्मा संसारभरि गरी लाखौं हरिबहादुर होलान् । तर, संसारको कुनै पनि हरिबहादुरको चरित्रसँग यो हरिबहादुरको चरित्र मिल्दैन । यदि मिलेछ भने मेरै चरित्रसँग मिल्ला । कसैसँग मिल्यो भने संयोग मात्रै हो भन्ने चलन छ ।कतिपय कलाकार अभिनय मात्र गर्छन् । तर, लेखनदेखि अरू थुप्रै काम हामी आफैंले गर्यौँ । जति पनि बोलियो, ती सब लेखेरै बोलिएका हुन् । लेख्दैमा लेखक हुन्छ त ? लेख्न त वकिल, पत्रकार, व्यापारी सबैले लेख्नुहुन्छ तर उहाँहरूको लेखनमा तथ्य हुन्छ र हुनुपर्छ । तर हाम्रो लेखन त हावा हो । यस्तो हावा जो सिर्जनात्मक परिधि र अनुशासनभित्रको कल्पना । टेलिभिजन र रंगमञ्चमा गरी करिब एक हजार घण्टाका हाम्रा सामग्री छन् । यी सबैको सुरुआत कलमबाटै भएको हो । पुस्तक छापेपछि मात्र लेखक भइने रहेछ, नत्र ती हाम्रा उपन्यासजस्तो आयाम र तरिकाका स्क्रिप्टलाई उपन्यासका रूपमा छापेका भए उपन्यासकार भइसकिने रहेछ । तर, मैले उपन्यासकार हुने रहरले मात्र यो उपन्यास लेखेको भने होइन । किन हो त ? स्क्रिप्टमा कति कुरा लेख्न मिल्दैन । कल्पनामा आएका कति कुरा मार्नुपर्छ । यसरी मार्नुपरेका दु:खद क्षण धेरै छन् । तर, मलाई उपन्यास लेख्दा यो दृश्य देखाउन गाह्रो होला कि, महँगो होला कि, धेरै समय लाग्ला कि, कलाकार नपाइएला कि यस्ता झन्झट केही भएन । स्वतन्त्रतापूर्वक लेख्न पाइने भएकाले मैले उपन्यास लेखेको हुँ । साझा प्रकाशनले छापेको हाम्रो महसनजस्तै किन स्क्रिप्टनाटकका रूपमा नछापेको भन्ने प्रश्न यहाँको मनमा होला, मेरो उत्तर यही हो स्क्रिप्ट अलि सीमित, कृत्रिम, नियन्त्रित र अपठनीय हुन्छ तर उपन्यास भने अनन्त, स्वाभाविक, अनियन्त्रित यसैले । विख्यात लेखक विलियम शेक्सपियर बितेर गएको चार सय वर्ष भयो तर उनका रचना संसारभर अनेक तरिकाले मञ्चन भइरहेका छन् अहिले पनि। हाम्रा कति रचना पुस्तकका रूपमा आए भने पछि मञ्चन गर्न चाहनेले आफ्नो तरिकाले मञ्चन गर्न पनि सक्नुहोला कि भनेर अब हामी हाम्रा चर्चित र सर्वकालिकजस्ता प्रहसनलाई पुस्तकका रूपमा छाप्ने पनि सोचिरहेका छौं । र, यसरी छाप्दा संवाद र कोष्ठमा निर्देशन मात्र नराखी स्वतन्त्र तरिकाले उतार्ने चाह छ । किन त ? अबकोपछिको पुस्ता प्रविधिका कारण कल्पना नमारी हुबहु छायांकन गर्न सक्छ । शेक्सपियरझैं हामी चार सय वर्ष त नबाँचौँला तर चालीस त कटौँला कि ? उपन्यास आजदेखि तपाईंका हातमा आउँदै छ, मलाई कताकता डर पनि लागेको छ । एसएसली जाँच दिएजस्तो भइरहेको छ । एसएलसी फेल भएको त परिवारले मात्र थाहा पाउँथ्यो, यसमा फेल भए त सारा लोकले थाहा पाउँछ । तर, डिस्टिंसन र डिभिजनभन्दा पनि सिर्फ पास भए हुन्छ । ३२ दिए कसो होला ? (उपन्यास हरिबहादुर को विमोचन आजै शनिबार हुँदै छ ।)"
गुरु सरको सम्झना,"एकै छिन सोचिबसें, गुरु सरले पढाएका हजारौं विद्यार्थी तीमध्ये कतिपयलाई गुरुले चिन्न पनि छाडिसक्नुभएको थियो होला । म उहाँले अन्तिम कालसम्म राम्रैगरी चिन्ने विद्यार्थीमध्ये एक थिएँ । मेरो जीवनमा लग्न गुरुको के देन छ ?मैले अंग्रेजी साहित्यमा स्नातकोत्तर गरें । तर आज म जुन भाषामा सिर्जनशील लेखन र पत्रकारिता गर्छु, यसमा गुरु सर को देन छ ।"
पौरखी गाउँ तकसेरा,"काठमाडौंमा प्रधानमन्त्री प्रचण्ड र ऊर्जामन्त्री जनार्दन शर्मालाई भेटेर आफ्नो माग राखेका छन् । गत माघमा यी दुई नेतालाई भेट्दाको प्रसंग रोचक छ । गाउँपालिकाको केन्द्रको मागसँगै विकास निर्माणका फाइल पनि ल्याउनुभएको होला नि ? भनी सोध्दा उनीहरूको तर्क थियो, हामी कुनै भिखारी होइनौं । विकास निर्माण भन्ने कुरा समयको वेगसँगै स्वतस्फूर्त समुदायले ग्रहण गर्ने चीज हो, त्यसको व्यवस्थापन हामी आफैं गर्न सक्छौं । हामीले त यहाँ सिर्फ आफ्नो अधिकार मात्र माग्न आएका हौं, मुद्दालाई तोडमरोड गर्न होइन π यो सानो प्रसंगले पनि बुझ्न सकिन्छ, तकसेरा आफैंमा स्वावलम्बी ठाउँ हो, पौरखी गाउँ हो ।"
ओझेलमा चुरिया सुरुङ,"तत्कालीन सडक विभागका चिफ इन्जिनियर दीप्तिजंग थापाद्वारा लिखित पुस्तकका अनुसार चिफ इन्जिनियर डिल्लीजंगले आफ्नो कार्यकालमा मुलुकमा १२ वटा महत्त्वपूर्ण भौतिक संरचनाको डिजाइनका साथै निर्माण गराएका थिए । चुरिया सुरुङ, हेटौंडाकाठमाडौं रोपवे, विसं १९९० सालको भूकम्पपछि भत्किएको धरहरा र घण्टाघरको पुनर्निर्माण, काठमाडौंमा रहेका राणाजीहरूका दरबार, नेपालको प्रथम कार्यालय डिल्लीबजार चारखाल अड्डा, नेपालको प्रथम रेलवे जनकपुरजयनगर रेलवे निर्माण गर्नुका साथै १९९० को भूकम्पबाट भत्केको शीतल निवासको पुनर्निर्माण गरेका थिए ।"
सम्धीलाई पुस्तक उपहार!,"ज्ञवालीको रिसको पारो निकै माथि पुगेको थियो र त्यो तत्काल ओर्लिनेवाला थिएन । चापागाईंका आधा दर्जन पुस्तकको पोको फिर्ता दिएर आइन्दा तपाईंसँग झुक्किएर पनि पुस्तक लेनदेन गर्ने छैन भन्दै बाटो लागे । आफैँले हस्ताक्षर गरेर प्रेमपूर्वक चापागाईंलाई दिएका पुस्तक फुटपाथमा किनेको रसिद उनीसँग अझै सुरक्षित छ । पुस्तक उपहार दिने प्रसंग चल्दा उनी भनिहाल्छन्, मान्छे छानेर सदुपयोग गर्ने खालकालाई मात्रै दिने गरौँ है, अन्यथा मेरैजस्तो घटना तपाईंले पनि बेहोर्नुपर्ला । यस्तो हुँदा त साह्रै चित्त दुख्दोरहेछ ।अर्का स्रष्टा अशोकनाथ तिवारीले आफ्नो बाग्मती (काव्य) कृति आफ्नै सम्धीलाई आदरणीय सम्धी विमल मैनालीज्यूमा सादर भेट लेखेर हस्ताक्षरसहित उपहार दिएथे । दुर्भाग्य, सम्धीको विद्वत्ताको त्यो कृतिले पनि सम्धीकै घरको शोभा बढाएन । स्रष्टा सम्धी छोराका बाबु हुन् कि छोरीका भन्ने पत्ता लगाउने प्रयास भए पनि यकिन हुन भने सकेन । अथवा यो पारिवारिक साइनोमा विचलन पो आइसकेको छ कि ? अन्यथा सम्धीको विद्वत्ताको उपजको उपहार काव्य न्युरोडको फुटपाथको पसलमा पुगेर छरपस्ट नहुनुपर्ने थियो । मान्छेले आफ्नो भौतिक सम्पत्ति सितिमिति अरूलाई दिँदैन तर बौद्धिक सम्पत्तिको पोको भने सित्तैँमा बाँड्ने गरेकोले जहीँतहीँ फुटपाथको बिस्कुनझैँ छरपस्ट हुँदै आएको देखिन्छ । आदरणीय स्रष्टा कृष्णप्रसाद पराजुलीले वरिष्ठ निबन्धकार व्यक्तित्व राममणि रिसाललाई हस्ताक्षर गरेर दिएको पुस्तक बादलका बुट्टाहरू, गोपाल पराजुलीले राजु पराजुलीलाई दिएको अर्को दिशा, राजेन्द्र थापाले प्रिय मित्र किशोरजी लाई दिएको कवितासंग्रह तेस्रो व्यक्ति, डा संजीता वर्माले प्यारी बहिनी तृष्णा कुँवर लाई दिएको मै और मेरी कविताएँ मित्र इन्द्रनारायण मानन्धरलाई समर्पण गरिएको शशी भण्डारीको हाइकुसंग्रह शीतको जून, स्नेही बहिनी कमला रिसाल ज्योति लाई रामेश्वर राउत मातृदासले दिएको कविताकृति ढुंगाको बीउ, कथाकार दिल साहनीले गरिमा मासिकलाई समीक्षार्थ दिएको कथाकृति आस्थाको सगरमाथा लगायतका थुप्रै साहित्यिक कृतिहरू न्युरोड, सैनिकमञ्च पछाडि, जमल, बानेश्वरलगायतका स्थानका फुटपाथका पसलहरूमा भेटिएका छन् । त्यस्ता पुस्तक पसलहरूमा केही वर्षअघि अध्ययन गर्दा फेला परेका केही मूर्धन्य स्रष्टाका उद्गारसहितका हस्ताक्षरका कृतिहरू पाउने स्रष्टा पनि उत्तिकै सम्मानित व्यतित्व हुन् । यस्तो कार्यले एकातिर उपहार दिने स्रष्टाको मान मर्दन भइरहेको छ भने अर्कोतिर प्राप्त गर्ने व्यक्तित्वको पुस्तकप्रतिको धारणा के कस्तो रहेछ भन्ने बुझ्ने अवसर पनि प्राप्त भएको छ ।नेपाली साहित्यमा अवलम्बन गरिनुपर्ने थुप्रै संस्कार र संस्कृतिहरूको बेवास्ता गरिएको यथार्थको खोजी गर्ने हो भने ठूलै अध्ययनको विषय बन्न सक्छ । हामीकहाँ आफ्नो पुस्तक उपहारको रूपमा बाँड्ने संस्कार राम्रै छ । पुस्तक सार्वजनिकीकरण समारोहमा उपस्थित भएकाहरूलाई बाँडिनु त छँदैछ, आफ्नो घरमा आएकाहरूलाई पनि स्रष्टाले आफ्ना कृतिहरूमा आत्मीय उद्गारसमेत लेखेर उपहार दिने प्रचलन छ । अझ कतिपय स्रष्टा त झोलामा किताब बोकेर अरूकै कार्यक्रमहरूमा पनि बाँड्दै हिँडेका भेट्टिन्छन् । रहर गरेर प्रकाशन गर्ने तर बजारमा बिक्रीचाहिँ नहुने भएपछि जसरी पनि सिध्याउनु त पर्यो नै । चासो राखेर पढ्ने, संग्रह गर्ने, लेखकप्रति आदरसम्मान गर्ने र पुस्तकप्रति सद्भाव राख्नेहरूका हातमा परे त ठीकै हो । लेखकले आफ्नो बौद्धिकता बाँड्न चाहेकै हो र लगानी गर्नका लागि उसले परिवारको गाँस काटिरहनु पर्दैन भने कमाइको दसांश पर सारेकोमा दान गरेसरह नै मानिदिँदा फरक पर्दैन । उत्साह जागेर लेखिसकेपछि त्यसै थन्क्याउनुको कुनै अर्थ छैन । बजारमा पनि नबिक्ने अवस्थामा सित्तैँमा नबाँडे के गर्ने ? कि त कवि एवं लघुकथाकार डक्बरुबल्लभ गड्तौलाको जस्तो टिनका बक्सा किनेर बाक्साभरिभरि थन्क्याउनुपर्यो । गड्तौला स्रष्टाले आफ्ना कृति सित्तैँमा बाँड्न हुँदैन भन्ने पक्षमा छन् र बजारमा बिक्री पनि भएका छैनन् । उनी भन्छन्, आफ्नो सम्पत्तिको माया जसलाई पनि लाग्छ । पहिले पहिलेका केही कृतिहरू वितरकलाई दिएथेँ तर उसले न त पैसा दियो, न त किताव नै फिर्ता दियो । सके आफैँ बेच्छु, नबिके बाक्सामै थन्थ्याउँछु । आफू मरेपछि जेसुकै गरुन् । उपहारस्वरूप पुस्तक प्राप्त गर्ने कतिपयलाई चाहिँ यस्ता सामग्री बाध्यतावश आइलागेको घाँडो सरह हुन्छ । आफूले घरमा राख्न नरुचाए त्यस्ता पुस्तकलाई जिल्लाजिल्लामा खुलेका पुस्तकालयहरूमा दिन सक्दा ती पुस्तकले ठूलै महत्त्व पाउन सक्छन् । पुस्तकप्रेमी एउटै पाठकले मात्रै पढ्न पाउँदा पनि पुस्तकको गरिमा वृद्धि भएको मान्न सकिन्छ । केही श्रष्टा साहित्यिक कार्यक्रमहरूमा जिल्लातिर जाँदा आफूलाई प्रयोजनहीन लागेका पुस्तकहरू पनि लाने गरेका छन् । राजधानीबाट गएका स्रष्टाहरूले त्यसरी उपहार लगिदिँदा उनीहरूको अनुहारमा फुल्ने मुस्कानले ती किताबको बजारी मूल्यलाई जितिरहेको अनुभव हुन्छ । पुस्तक पढ्न पटक्कै रुचि नहुनेहरूलाई जबर्जस्ती गरेर पढाउन सकिँदैन नै । तर घरमा दुईचारवटा पुस्तक अटाउने ठाउँ नहुनु भनेको चाहिँ दरिद्र मानसिकता नै हो । साथीभाइको मान राख्न पनि उसबाट पाएको बौद्धिक सम्पत्तिको हामीले सही सदुपयोग गरिदिनैपर्छ । सम्धीको चित्त नदुखाउन पनि सम्धीले उक्त पुस्तकबाट जति नै सास्ती भोग्नुपरे पनि घरमा राखिदिन सक्नुपथ्र्यो । हामीकहाँ पछिल्लो चरणमा केही हदसम्म पठन संस्कृतिको विकास हुँदै आएको अवश्य छ । तर सबै लेखक र सबै विधाका पुस्तकहरू पाठकको समानुपातिक रोजाइमा परेका भने छैनन् । अहिले पनि हजार प्रति पुस्तक बिक्न वषौँ लागिरहेको छ, जुन संख्या बीस वर्षअघि पनि यत्ति नै प्रकाशित हुन्थ्यो । भनिन्छ आफ्नो धन खर्च नभएको कुराको माया लाग्दैन । उपहारमा पाएका पुस्तकमा पनि यो लागू भइरहेको हुन सक्छ । तर आफूले उपहारमा पाएका पुस्तकहरू बजारमा बेचेर चियाचुरोटको खर्च आर्जन गर्नुचाहिँ लालचको नमुना नै मान्नुपर्छ । उपहारमा पाएका पुस्तकहरू उपहारमै दिँदा त्यसको गरिमा रहिरहन्छ । होइन, बेच्नैपर्ने अवस्था आयो भने कम्तीमा पनि लेखिएका उद्गार र नामचाहिँ मेटेरै मात्र बेचौँ । अन्यथा उपहार दिनेका आँखा पर्दा उसको मन अवश्य भाँचिन्छ । मन भाँचिनेहरूको लाइनमा संवेदनशील लेखकहरू पनि पर्छन् ।"
भूमिको अथइति,"राजनीतिक विश्लेषक झलक सुवेदीको रिपोर्टाज् शैलीको एउटा अनुसन्धानमूलक सानो पुस्तकले शीर्षकमै भनिएजस्तो नेपाली सन्दर्भमा भूमि, राज्य र किसानको अवस्थाका बारेमा धेरै कुरा बोल्छ । मुलुकको भूमिसम्बन्धी व्यवस्थाहरू, आदिवासी जनजातिका थातथलोमा भएको अतिक्रमण र सामन्ती भूमि व्यवस्थाका कारण किसानले भोग्नुपरेका हृदयविरादक कथाहरू यस पुस्तकमा समेटिएका छन् । मैले सानै छँदा सुनेको थिएँ, गुरुङ गाउँको भेडी गोठको डिट्ठा र बेलायती सेनाको लाहुरेको आर्थिक र सामाजिक हैसियत बराबरी भएको कुरा । तर, यो २५३० वर्षको अन्तरालमा डिट्ठाको आर्थिकसामाजिक हैसियतको कुरा छाडौं, गुरुङ गाउँका भेडीगोठहरू रित्तिए । पराई भूमिमा बुट बजार्ने लाहुरे पेसाको आर्थिक र सामाजिक हैसियत चुलिएर सगरमाथा बन्यो । अझ खाडीको मरुभूमिमा भेडा चराउन नेपाली पुगे । समुदायगत रूपमा यो गुरुङको मात्र समस्या होइन, परम्परागत रूपमा पुस्तौं पुस्तादेखि चलाउँदै आएका यी सांस्कृतिक पेसाहरू लोप हुनुमा आधुनिकीकरण मात्र दोषी छैन । राज्यले अपनाएको भूमिमाथिको स्वामित्वको व्यवस्था पनि कही न कही दोषी छ । भूमिसँग समुदायको अपनत्व र त्यसमा राज्य वा बाहिरियाबाट हुने शोषणले पेसा र व्यवसायको विकासमा बाधा पुगेको उदाहरण हुन सक्छ यो । पुस्तकको अध्याय तीनमा नेपालका रैथाने आदिवासी जनजातिहरूको भूमिमा (यसमा जल, जंगल र जमिन समेटिन्छन्) बिस्तारै त्यहाँ पुगेका आगन्तुक र राज्यले अपनाएका व्यवस्थाहरूका कारण के असर पर्यो भन्ने कुराको सरसर्ती विवरण पाइन्छ । लेखकले अध्ययनका लागि नवलपरासीका बोटे, माझी, मुसहर, बर्दियाका सोनाहा, कैलालीका राजी, चितवनका चेपाङ, दनुवार, माझी र पश्चिम नेपालका गुरुङलाई लिएका छन् । उनीहरूको थातथलोमै पुगेर कुराकानी गरेका छन् । यसले एक प्रकारको रिपोर्टाज् शैलीको मीठास दिएको छ, अनुसन्धानमूलक पुस्तकको सैद्धान्तिक ठेलीको भन्दा अलि फरक । यद्यपि ती समुदायको भुमिसँगको सम्बन्ध, त्यसले निर्माण गरेको आर्थिक, सामाजिक र सांस्कृतिक संरचना, विविध कारणले भूमि गुम्दै जाँदा त्यसमा परेको असर र त्यसले निम्त्याएको कहरको गहिराइ एक बसाइमा सकिने, थाहा हुने र भ्याइने कुरा होइन । पुस्तकको पहिलो भाग विषयप्रवेश र अनुसन्धान विधिको बारेमा छ । दोस्रो अध्यायदेखि भने पुस्तकको विषयवस्तु सुरु हुन्छ । यस अध्यायमा नेपालमा रहेका भूमि व्यवस्थाहरूको बारेमा चर्चा गरिएको छ । नेपालमा अझै पनि सातथरी भूमि व्यवस्थामध्ये केही प्रचलनमा छन्, केहीका अवशेष बाँकी छन् । धेरैथरी भूमिका बारेमा सुने पनि यी सबैका बारेमा सामान्य जानकारी हुनु राम्रो हुन्छ । यही अध्यायमा लेखकले नेपालमा भएका भूमिसुधारका प्रयासहरूलाई पनि छोटकरीमा समावेश गरेका छन् । कुनै जमाना थियो नेपाली कम्युनिस्टहरूको सबैभन्दा आकर्षक र ठूलो नारा भनेकै जसको जोत उसको पोत । गाउँघरमा यो नारा सुनेर एक दुई रोपनी जमिन अरू गाउँलेको अँधियामा खेतीपाती गर्नेको आशा जाग्थ्यो भने आफूले गर्न नसकेर या घरमा काम गर्ने मानिस नभएर एक दुई रोपनी अरूलाई अँधियामा दिएकाहरूको मनमा त्रास पैदा हुन्थ्यो । तर, त्यो आशा र त्रास कहिल्यै यथार्थमा परिणत भएन । पुस्तकमा छोटकरीमै सही कम्युनिस्ट पार्टीहरूले उठाउने क्रान्तिकारी भूमिसुधार को नारा र सरकारैपिच्छे बन्ने सुकुम्बासी आयोगको कुरा पनि समेटिएको छ । पुस्तकको चौथो अध्यायमा बिर्ता र गुठी व्यवस्थाले रैथाने किसानहरूमाथि थोपारेको शोषणको कथा छ । सामान्य अर्थमा आदिवासीय सन्दर्भमा गुठीको सन्दर्भले आफ्नो कुल घरानावालाहरू मिलेर पारिवारिक, सामाजिक तथा सांस्कृतिक अवयवहरू चलाउनका लागि बनाइएको परम्परागत संस्थाको अर्थ दिन्छ । तर, राज्यको तर्फबाट कुनै संस्थाको नाममा खोलिएको गुठी, त्यसका लागि जोहो गरिएको जमिन र आफैंले आवाद गरेको जमिनलाई शासकको आदेशमा गुठीमा परिणत गरिदिएपछि आफ्नै जग्गामा मोही बनेका किसानको हृदयविरादक कथा सामन्ती समाजको शोषणको कथा छ यो अध्यायमा । यसमा समेटिएको मेलम्ची भ्यालीमा पशुपति महास्नान गुठी र हेलम्बु क्षेत्रको तारुके घ्याङले किसानहरूमाथि गरेको शोषणको प्रतिनिधि कथा पढेपछि भूमि अधिकारका लागि कोही किन वर्षौंदेखि भौंतारिएका होलान् भन्नेहरूलाई तत्त्वज्ञान हुनेछ । पशुपति महास्नान गुठीको कथा सुनौं, कथा सुरु हुन्छ, संवत् १८५६ तिर । राजा रणबहादुर शाह बहुलाएको ताका । गेरुवस्त्र लगाएर सन्न्यासी बनेका रणहादुर एक दिन नगरकोट गएको बेला चाकरीवाला कसैले पशुपतिको महास्नान गुठीका लागि खर्चपर्चको व्यवस्था गर्न पाए हुने भनेर बिन्ती चढाएछ । रणबहादुरले नगरकोटबाटै हातले इसारा गरेर फटकशिलाका सबै जमिन पशुपति गुठीको नाममा तोकिदिए । त्यसमा केही बाहुन विर्तावालाहरू पनि रहेको थाहा पाएपछि तिनीहरूको बाहेक भन्ने आदेश भयो । अनि फटकशिलावासीहरू आफैंले आवाद गरेको जमिनमा गुठीका जोताह किसानमा परिणत भए । तारके घ्याङको कथा पनि यसैसँग मिल्दो छ । रसुवाको कटुञ्जेस्थित धैबुङका किसानहरूको कथा पनि कम मर्मस्पर्शी छैनन् । त्यहाँका रैथाने न्यौपानेका पुर्खाले चार आना ठेकी तिरेर पाखो फाँडेर बस्ती बसाएका थिए । तर, काठमाडौंका शासकले थाहै नदिई काठमाडौं बस्ने कोही चाकरीवाला उपाध्याय बाहुनलाई बिर्ता दिएछन् । उनीहरू स्वतन्त्र किसानबाट अब बिर्तावालाको जोताह किसानमा परिणत भए । तिनकै सन्तान ५२ वर्षे भवानी न्यौपानेको संघर्ष नै अन्य यस्तै किसानहरूको पनि प्रतिनिधि कथा हो, शोषणबाट मुक्तिको चाहनाको कथा । यसरी पुस्तकले केही विवरणहरू, केहीका जीवनका कथाहरू, केही बस्तीका कथाहरू, केही खोजिएका तथ्यहरू समेटेर नेपालमा भूमिको व्यवस्थापन र त्यसबाट भएको सीमान्तीकरणको बारेमा भन्छ । यद्यपि यस पुस्तकमा समेटिएका कतिपय प्रसंगहरूमा थप विवरणहरूको आवश्यकता पर्दछ । पुस्तकको एक ठाउँमा भद्रकुमारी घलेले दनुवारहरूको जग्गा हडपेको बताइएको छ । तर, त्यसमा उनीहरूलाई हात लिएर भनिए पनि कसरी भन्ने उल्लेख छैन । एउटै सानो पुस्तकमा सबै कुरा समेट्दा सबैलाई छोएजस्तो भए पनि एउटै विषयमा गरिएको जस्तो गहन अध्ययन बन्न सकेको छैन । भूमिको व्यवस्था, समुदाय र भूमिको सम्बन्ध, गुठी र विर्ताबाट पीडितहरूको कथा, सुधारका प्रयासहरू जस्ता धेरै विषयहरू यसमा समेटिएका छन् । यि विषयहरू छट्टाछुट्टै धेरै पुस्तकहरू लेखिन सक्ने विषय हुन् । त्यसैले पुस्तक पढ्दा विषयहरू नसकिएजस्तो लागिरहन्छ । पुस्तकमा भूमि अधिकारकर्मी सोम भण्डारीको बारे ८ पेज लामो पत्रिका छापिएको पुरानो आलेख राखिएको छ । त्यसलाई त्योभन्दा छोटो र सरोकारका विषय समेटेर चुस्त बनाउन सकिन्थ्यो । अरूका सन्दर्भमा पनि कतैकतै अनावश्यक प्रसंगहरू जस्तै : बिहे तथा अन्य विवरणहरू आइरहन्छन् नै । यद्यपि यस पुस्तकको सबैभन्दा महत्त्वपूर्ण पाटो भनेको सरल प्रस्तुति नै हो, यस हिसाबले आम मानिसको पहुँचमा छ यो पुस्तक ।"
दाउन्ने जंगलमा मायादेवी,"यस क्रममा उनी मायादेवी ध्यान अवस्थामा रहेको दाउन्ने जंगलदेखि देवदहका हरेकजस्तो मुकाममा पुगेकी छन् । मासुदाले मायादेवी कृतिमार्फत बुझेको र बुझाउन खोजेको एउटै पाटो छ राम्रो मान्छे बन्नु सबैभन्दा चर्को चुनौती हो, अझ आजको दुनियाँमा । उनले जीवनमा सकारात्मक विचार र सही चिन्तनको भरोसामा पर्न सक्यो भने आफू मात्रै होइन, आफ्ना सन्तति पनि सही मार्गमा हिंड्न सक्छन् भनेर धारणा बनाएकी छन् । जस्तो आमा मायादेवी र छोरा सिद्र्धाथ गौतमबीचमा देखा पर्न सक्यो । मासुदाले आफू ४ छोरीकी आमा भएको स्वअनुभवमा मातृत्व, वात्सल्य र करुणाले भरिएर कृतिमा मायादेवी बारेको स्वैरकल्पना उतारेकी छन् । भगवान् बुद्ध, बौद्ध दर्शन र आमा मायादेवीका बारेमा आफ्नै जीवन भोगाइलाई लिएर यसरी सकारात्मक भावमा पुस्तक लेखिएको घटनालाई प्राध्यापक अभि सुवेदीले प्रशंसनीय सन्दर्भ भनेका छन् । एक महिनाअघि मात्रै नेपाली बजारमा आएको (मूल रूपमा जापानीमा लेखिएको) र अब छिट्टै नेपालीमा भाषामा आउने भएको मायादेवी कृति प्रकाशनमा नेपाली हितैषी बनेर फोटोग्राफर जगदीश तिवारीले सक्दो सहयोग गरेका छन् ।एक महिनाअघि मायादेवी विमोचन समारोहमा काठमाडौं उत्रिएकी मासुदाले समारोहमा भनकी थिइन्, म अक्सर भगवान् बुद्धको जन्मस्थल लुम्बिनीदेखि आमा मायादेवीको तपस्यास्थल दाउन्नेको जंगलमा भ्रमणमा गइरहेकी हुन्छु । यसले म आफूभित्र आध्यात्मिक, आत्मिक र दार्शनिक सकारात्मक सोच उब्जाउन मद्दत गरिरहेको हुन्छ । यो कृतिलाई नेपालीमा समेत अनुवाद गराएर बजारमा ल्याउने लेखक मासुदाको इच्छाअनुसार तयारी भइरहेको छ ।"
नलेखिएका पुस्तक पाठ्यक्रममा,"यसैगरी अहिले सञ्चालनमा रहेको वार्षिक परीक्षा प्रणालीको नेपाली एमएको पाठ्यक्रममा समाविष्ट पूर्वीय साहित्यशास्त्र, सिनेमाका पक्षहरू, आधुनिक नेपाली नाटक भाग २, पूर्वआधुनिक नेपाली पद्य, पूर्वआधुनिक नेपाली गद्य लगायतका कैयौँ कृतिहरू प्रकाशन नभएका मात्र होइनन्, अहिलेसम्म लेख्नै सुरु गरिएका छैनन् रे । यी त भए कमसेकम न्वारानसम्म भइसकेका पुस्तक, पाठ्यक्रमको शोभा बढाउने सौभाग्य पाएको ताराकान्त पाण्डेद्वारा लिखित भनिएको पुस्तकको त न्वारानसमेत गर्न भ्याइएको रहेनछ, कठैबरी त्यसैले उनको नाम जोडिएको पाठ्यपुस्तकलाई त  भनी उल्लेख गरिएको छ । यी त केही उदाहरण मात्र हुन्, नेपालीको पाठ्यक्रम पल्टाएर हेर्ने हो भने लेख्दै नलेखिएका यस्ता पुस्तक कति भेटिन्छन् कति ! अर्काे हास्यास्पद कुरा नेपाली कविता भाग ३ लाई त १९९६ देखि लागू भएको पाठ्यक्रम निष्क्रिय भएर अर्काे पाठ्यक्रम लागू हुँदासमेत पाठ्यक्रमको शोभा बढाउने सौभाग्य मिलेको छ । यसरी लेख्दै नलेखिएको पुस्तक अनेकपटक विश्वविद्यालयको पाठ्यक्रममा बिराजमान भएकाले नेपाली कविता भाग ३ तयार पार्ने भनिएका व्यक्तिको पहुँच त बलियै भएको अनुमान गर्न सकिन्छ । यसो गर्नुमा कसको केकस्तो बाध्यता होला अनि कसको के स्वार्थले काम गरेको होला त्यो त गर्नेभन्नेलाई नै थाहा होला तर यसरी लेख्दै नलेखिएका पुस्तकको चाङ लगाएर पाठ्यक्रम बनाउनेले भौतिक रूपमा के प्राप्त गरे होलान् अनि मानसिक रूपमा कस्तो प्रकारको तुष्टि मिल्यो होला, आजसम्म कसैले पनि बुझ्न सकेका छैनन् । यसरी प्रकाशनै नभएको पुस्तक पढेर कति विद्यार्थी उच्चशिक्षित भए होलान् ! सबभन्दा हास्यास्पद कुरा त यी पाठ्यक्रममा प्रकाशन मिति र प्रकाशनको सन्दर्भ स्रोत नै थाहा नभएका पुस्तकहरूको ओइरो लगाइएको छ । जुन पुस्तकको प्रकाशन मिति अनि त्यसको सन्दर्भ स्रोत थाहा छैन, त्यो विद्यार्थीका लागि उपयुक्त हुन्छ भनेर पत्ता लगाउन सक्नु यी पाठ्यक्रम निर्माणसँग सम्बन्धित विद्वान्हरूको शक्ति अनुपम एवं दूरदर्शी नै रहेको प्रमाणित हुन्छ । अनि अर्काेतर्फ नलेखिएका तथा प्रकाशन नभएकाको त प्रकाशक, प्रकाशन मिति हुने कुरै भएन नि । यसरी नलेखिएका पुस्तकहरूको थुप्रो लगाएर पाठ्यक्रम निर्माण गर्नुबाट नेपाली विद्वान्हरूको प्रतिभा अनि क्षमताको पहिचान हुन्छ । अनि यसरी बनाएको पाठ्यक्रम कति प्रभावकारी हुन्छ ? लेख्दै नलेखिएका पुस्तक उल्लेख गरेर लेखक हुने विद्वान्हरूको पनि विश्वविद्यालयमा कमी छैन, अनि छापिँदै नछापिएका पुस्तकहरू पाठ्यक्रममा राखिदिएर आफ्ना आसेपासेलाई गुन लगाउने मौकाको सदुपयोग गर्न विश्वविद्यालयका विद्वान्हरूले कुनै कसर बाँकी राखेका छैनन् । कुनै दु:खै नगरी लेखक हुन पाएकामा एकथरी विद्वान् आत्मरतिमै रमाइरहेछन् अनि लेख्दै नलेखिएका पुस्तक पाठ्यक्रममा समावेश गरिदिएर आसेपासेलाई गुन लगाउन पाएकामा गुन गर्नेहरू पनि मक्खै छन् । अर्काेतर्फ यसरी लेख्दै नलेखिएका पुस्तकको लेखक कहलाएर पाठ्क्रमको शोभा बढाउने सौभाग्य पाठ्यक्रम निर्माणमा संलग्न महामहिमहरूका सम्बन्धित क्षेत्रको ज्ञानै नभएका सुपुत्रहरूलाई पनि मिलेकै छ । यसले लेखक भनाउँदा र शक्तिको सदुपयोग गर्नेहरूलाई त ठूलै तुष्टि मिलेको होला तर यसले विश्वविद्यालयको अस्तित्वलाई कहाँ पुर्याउँछ भन्ने कुरामा कसलाई के मतलब ? अझ कतिपय लेखक हरूलाई यो पुस्तक कहाँ पाइन्छ भनी अलि सोझासाझा विद्यार्थीले सोधे भने कसैले साझातिर खोज्नुस् न भन्छन् रे अनि कसैले चाहिँ अहिले बजारमा सकिएको होला भन्छन् रे । सम्बन्धित प्रकाशनमा बुझ्न जाँदा त्यहाँका कर्मचारी भने यस खाले कुनै पनि पुस्तक प्रकाशनका लागि नआएको कुरा सुनाउँछन् रे । बिचरा सोझा विद्यार्थी कसको कुरा पत्याऊन् ? अझ कतिपय इमानदार विद्वान् लेखकहरू त लेखिएकै पो छैन भनेर दाँत ङिच्च पार्छन् रे, कठैबरी ! नछापिएका पुस्तक पाठ्यक्रममा समावेश गर्नु मात्र यस पाठ्यक्रमको वैशिष्ट्य होइन । विश्वविद्यालयको पाठ्यक्रममा प्रयोग गरिएको विधि आधिकारिक मानेर थुप्रै विद्यार्थी एवं शिक्षकले यसलाई सन्दर्भ सामग्री बनाउने गर्छन् । यी पाठ्यक्रममा सन्दर्भ सामग्रीको दियाइ हेर्दा त्यत्रात्यत्रा प्राडा विशेषणधारीहरूले तयार पारेको हो कि प्राथमिक विद्यालयमा पढ्ने विद्यार्थीले तयार पारेको हो भन्ने पहिचान गर्न जोकोहीलाई पनि कठिन हुन्छ । यी पाठ्यक्रममा सामग्रीको दियाइ हेर्दा कुनै पनि शिक्षित व्यक्तिले शिर निहुराउनुपर्ने अवस्था छ । कुनै पनि कुराको उल्लेख विधिसम्मत ढंगले गर्नुपर्ने त निरीह विद्यार्थीले न हो, सत्तासीनहरूले त जेजसो गरे पनि भइहाल्छ भन्ने कुरा यी पाठ्यक्रम हेर्दा स्पष्ट हुन्छ । यिनमा समाविष्ट सामग्रीको दियाइमा पनि एकरूपता नभई जथाभावी देखिन्छ । कतै नामका आधारमा अनि कतै थरका आधारमा वर्णानुक्रम दिइएको छ । अर्काे हास्यास्पद कुरा के छ भने नेपालीका गुरुहरू वर्णानुक्रम पनि मिलाउन नजान्ने रहेछन् भन्ने कटु यथार्थ उल्लिखित पाठ्यक्रममा समाविष्ट सामग्रीले दिएका छन् । बडाले जे गर्यो काम हुन्छ त्यो सर्वसम्मत भनेजस्तै पो हो कि ? यिनै पाठ्यक्रममा अंग्रेजी र हिन्दीलगायतका कतिपय अनेपाली भाषाका पुस्तकलाई पनि समावेश गरिएको छ । आफ्नो भाषाको वर्णानुक्रमसमेत मिलाउन नसक्ने विद्वान् हरूले हिन्दी र अङ्ग्रेजी भाषाका पुस्तक कसरी पढेर विद्यार्थीका लागि उपयोगी छन् भनी पत्ता लगाए होलान्, अचम्म !यस खाले कतिपय उत्कृष्ट सन्दर्भहरूबारे धेरै शिक्षक अनि विद्यार्थीलाई जानकारी नै छैन, किनकि विद्यार्थी त गेसपेपरमै रमाएको कुरा सर्वविदितै छ । शिक्षकलाई त कीराले खाएको बीसौं वर्ष पुरानो झुत्रो नोटबुक बोकेर जाँदा पनि भएकै छ, यता हाजिर बजाएर उता भर्याङ खोज्दै ढोकाढोका चहार्न हिँडे पनि भो । अझ डा साप हुने प्रक्रियामा पसेपछि त व्यापार गरे पनि भो, छोरीबुहारी स्याहार्न ठूलो जहाजमा उडे पनि भो, ल्याप्चेलालहरूको फेर समातेर हिँडे पनि भो, कोही छ छुन सक्ने ? पार्टीले दिएको जागिर सधैँ सुरक्षित । अनि जो जसलाई जानकारी छ उनीहरू बडाहाकिमहरूका यसखाले सत्कर्मका विरुद्ध मुख खोल्ने आँट गर्न सक्तैनन् किनकि विद्यार्थीको परीक्षाको कापी तिनै महामहिमहरूका कब्जामा हुन्छ भन्ने कुरा विद्यार्थीले बुझेका छन् । अनि कतिपय प्राध्यापकहरू बढुवाको नम्बर पनि उनै बडाहाकिमहरूका हातमा हुन्छन् भनेर यस विषयमा बोल्न सक्दैनन् । त्यसैले यसखाले जानकारी भएका विद्यार्थी एवं शिक्षकहरू तैं चुप मै चुप गर्न बाध्य छन् ।अलि बाठाटाठा विद्यार्थीचाहिँ कहिलेकाहीँ अदालत पो जाने हो कि भनेर आपसमा छलफल गर्छन्, तर अदालत पनि हाम्रै त हो, समयमै काम गर्नुपर्छ भनेर त्यहाँ दबाब दिन सक्ने हिम्मत कसको ? विश्वविद्यालयका थुप्रै प्राध्यापकहरूले उहिले हालेको मुद्दा त अहिलेसम्म अलपत्र रहेको देखेर ती निरीह विद्यार्थीहरू चुप लागेर बस्न बाध्य छन् । भागबन्डाबाटै विश्वविद्यालयका पदाधिकारीको कुर्सीमा बिराजमान हुनेहरूले चाहिँ यस्ता कुरा पत्तो नपाएका हुन् कि मतलब नगरेका हुन् कुन्नि ? विश्वविद्यालयमा देखापरेका यस्ता भाँडभैलाहरूलाई सम्बोधन गरेर विश्वविद्यालय प्रशासनले आफ्नो जिम्मेवारीबोध गरेर कम्तीमा पनि आफ्नो आधिकारिक धारणा सार्वजनिक गर्नु पर्दैन ? हुन त तिनीहरू पेसागत धर्म एवं योग्यताका कारण नभई अन्यत्रैको निगाहबाट आएको कुरा कसैले व्याख्या गरिरहनु पर्दैन, सबैले बुझेकै छन् । माथि उठाइएका प्रश्नको जवाफ यी पाठ्यक्रम निर्माणमा संलग्न विद्वान्हरूले दिनु जरुरी छ कि छैन ? अन्यथा नेपाली भूगोल, भाषा, जातीयता, संस्कृति आदि विभिन्न पक्षमा प्रहार भइरहेका सन्दर्भमा यस्ता अनेक विकृतिहरूको ओइरो लगाएर नेपाली भाषासाहित्यको पठनपाठनमाथि नै वितृष्णा उत्पन्न गराई सिङ्गो नेपाली जातिलाई नै विनाशको खाडलमा धकेल्ने अनेक परिपञ्चमध्येकै शृंखलाको निरन्तरता यसलाई मान्न सकिन्न र ? अन्त्यमा, यसरी पाठ्यक्रममा बिराजमान हुने सौभाग्य प्राप्त गरेर पनि जन्मिनै नपाएका अनेक पुस्तकहरूप्रति हार्दिक सहानुभूति प्रकट गर्दै लेखिने तर्खर पनि नभई विश्वविद्यालयको पाठ्यक्रममा बिराजमान तिनै पुस्तकका स्वघोषित लेखकहरूलाई हार्दिक बधाईज्ञापन गर्नुबाहेक अर्काे कुनै विकल्प छ र ? अनि यी स्वनामधन्य लेखकहरूले नेपाली भाषासाहित्यका क्षेत्रमा अतुलनीय योगदान पुर्याएबापत कुनै दिन कतैबाट पुरस्कृत र सम्मानित भए भने पनि कसैले अचम्म मान्नु पर्दैन ।"
आँखाले देखेको उत्तरकोरिया,"भित्री पाटो भौतिक रूपमै उत्तर कोरिया पुगेर त्यहाँको शासन प्रणाली, कोरियाले अवलम्बन गर्दै आएको विचार प्रणाली, जनताका मौलिक हक अधिकारहरू जस्तै शिक्षा, स्वास्थ्य, यातायात, गाँस, बास र कपासका बारे जान्न खोजें । जनताको जीवनस्तर, लबाइ, खुवाइ, बसोबास, रहनसहन, आवत जावत, खानपान, जीवनशैली, सांस्कृतिक अवस्था र जनताको स्तर, जनताको चेतना आदिबारेमा भित्रैसम्म पसेर बुझ्ने प्रयत्न गरें । वास्तवमा मैले त्यहाँ पहिलेदेखि बाहिरी रूपमा जुन प्रचार गरिएको थियो र हामीले जे सुन्दै आएका थियौं त्यसको ठीक विपरीत भएको पाएँ । शासन प्रणालीका दृष्टिकोणले उत्तर कोरियामा समाजवादी व्यवस्था छ । त्यहाँ कम्युनिस्ट पार्टीको सट्टा वर्कर्स पार्टी कोरिया नाम सुरुदेखि राखिँदै आएको छ । विचारधारात्मक रूपमा माक्र्सवाद लेनिनवादजुछे विचारधारालाई पार्टीको मार्गदर्शक सिद्धान्त छ । सर्वहारावर्गको अधिनायकत्व अन्तर्गत समाजवादी शासन प्रणाली अपनाउँदै आएका कारण सरकारले नियम, कानुन कडा रूपमा निर्माण गरेको छ र कार्यान्वयन पनि कडाइका साथ लागू गरिरहेको छ । त्यहाँ कडा अनुशासन छ । सरकारका नियम कानुनको पालना नगर्ने, पार्टीले अपनाउँदै आएको विधिविधान र पद्धतिहरू उल्लंघन गर्नेहरूको जीवन भने त्यहाँ खतरामुक्त छैन । त्यहाँ सर्वहारा वर्गको अधिनायकत्वअन्तर्गत समाजवादी शासन प्रणाली अवलम्बन गर्दै आएको पाइन्छ । राज्यको नेतृत्व चयन गर्ने जिम्मा वर्कस पार्टीको भएकाले किम इल सुङको परिवारभित्रबाट वा बाहिरबाट राज्यको प्रमुख छान्ने विधि पद्धति अपनाइएकाले त्यहाँ राजतन्त्रात्मक व्यवस्था भएको आरोप लगाइएको हो । किम इल सुङले उत्तर कोरियाबारे गरेको त्याग वीरता र कुशल नेतृत्व अनि मुलुकलाई यहाँसम्म ल्याउन बढी योगदान गरेकाले त्यस परिवारमा राज्य सञ्चालन गर्ने क्षमतावान सन्तान रहेसम्म राज्यको नेतृत्वमा राखिरहनुपर्छ भन्ने जनताको भित्री भावना पाइन्छ । अर्को प्रश्न जुन छ, जनतालाई लाउन खानबाट राज्यले बञ्चित गर्दै आएको छ, जनता खान लाउन नपाएर भोक भोकै मरिरहेका छन्, कुपोषणले ग्रस्त छन् । त्यहाँ पुगेर बुझ्दा के पाइयो भने सरकारले गाँस, बास र कपासको व्यवस्था गरेको रहेछ । सहरमा ४०५० तलाका गगणचुम्बी महल खडा गरी एउटै स्तरका भवनहरूमा एक परिवारलाई एक फ्ल्याट नि:शुल्क वितरण गर्दै आएको रहेछ । गाउँमो वैज्ञानिक बसोबास प्रणाली अन्तर्गत एउटै रंग र साइजका तीनतले घरहरू देशभर नै निर्माण गरेर किसानहरूलाई नि:शुल्क बसोबासको व्यवस्था सरकारले मिलाइदिएको पाइयो । गाउँलाई पनि शहरीकरण गर्ने सरकारी अभियान तीव्रगतिले अगाडि बढिरहेको पाइन्छ । मजदूर तथा कर्मचारीलाई कुनै तलब भत्ताको व्यवस्था छैन । ८ घण्टा अनिवार्य रूपमा काम गर्नुपर्दछ । राशन, पानी, दैनन्दिनका लागि आवश्यक पर्ने वस्तु र लत्ताकपडा सबै राज्यले नै जनतालाई उपलब्ध गराउने व्यवस्था रहेछ । जनताको सम्पूर्ण ग्यारेन्टी सरकारले लिएको भए पनि केही व्यक्तिगत चाहना पूरा गर्न मजदुर तथा कर्मचारीहरूलाई श्रम गरेबापत थोरै मात्रामा रकम उपलब्ध गराउने र किसानहरूलाई पनि आम्दानीको थोरै हिस्साबाट नगद उपलब्ध गराउने व्यवस्था भने रहेछ । त्यसैबाट यातायात क्षेत्रमा लाग्ने सामान्य कर र किसानहरूले आफ्नो केही व्यक्तिगत चाहनामा परिपूर्ति गर्ने रहेछन् । जनतालाई खानका लागि सबै चिज सरकारले सुलभ ढंगले पुर्याउने व्यवस्था गरेकाले भोकभोकै मरिरहेका छन् भन्ने प्रचारवाजी मैले गलत पाएँ । मुख्य खाना भात रहेको त्यहाँको प्रमुख बाली धान रहेछ । मकै, गहुँ, जौ, आलु अन्य खाद्य वस्तु पनि उत्पादन हुने रहेछ । त्यहाँको उत्पादनले नपुगेमा चीनबाट आपूर्ति गरिँदो रहेछ । खानामा पूरै वैज्ञानिकीकरण गरिएको हुनाले कुपोषणले जनता राउटे हुन्छन् भन्ने कुरा पनि गलत प्रचारबाजी रहेछ भन्ने महसुस गरें । सबै जनतालाई सैन्यकरण गरिएको र सैन्य तालिमको कारणले महिला या पुरुष दुवै स्लिम देखिन्छन् । पहिरनका सवालमा पनि त्यहाँ सबै एकै दर्जाको टाइसुट र सुटेट बुटेट लगाएर हिँड्दछन् । कोही पनि कही पनि सामान्य पोषाकमा हिँडडुल गरेको देखिएन । महिलाले टाइसुटबाहेक मिनिस्कट र राष्ट्रिय पोसाक ह्यांगा पनि पहिरिएका हुन्छन् । सबै लत्ताकपडा जनतालाई राज्यले निशुल्क उपलब्ध गराउँदै आएको रहेछ । जनतालाई शिक्षा नि:शुल्क रूपमा उपलब्ध गराइएको छ । प्लस टुसम्मको शिक्षा अनिवार्य, वैज्ञानिक, प्राविधिक र व्यावहारिक तुल्याइएको छ । त्यसपछि योग्यता परीक्षा लिएर विद्यार्थी जुन विषयमा दक्षता राख्दछ त्यसैमा राज्यले उच्च शिक्षा हासिल नि:शुल्क रूपमा दिलाउँदो रहेछ । शतप्रतिशत जनता साक्षर छन् रे । स्वास्थ्य सेवा पनि जनताले नि:शुल्क र सुलभ रूपमा पाउने व्यवस्था गरेको रहेछ । देशव्यापी रूपमा बाल शिक्षण अस्पतालहरू खडा गरेर ५,६ वर्षका बालबालिकाहरू औषधि विज्ञान पढाउने गरेको पाइयो । प्वाङयाङस्थित एक बाल अस्पतालमा हामीलाई पुर्याएर बालबालिकाहरूलाई औषधि विज्ञान पढाइरहेको अवलोकन समेत गराइयो । यातायात पूरै नि:शुल्क रहेछ । राजधानी प्वाङयाङ र सहरीकरण गरिएका क्षेत्रहरूमा सडकहरू अन्य देशका तुलनामा ठूला र फराकिलो रूपमा निर्माण गरिएको पाइयो । त्यहाँको जनसंख्या करिब ३ करोड हाराहारी छ । यातायातमा कतै पनि त्यति भीडभाड र जाम हुँदैन । सडकमा जनताका लागि ठूला गाडी र ५ डिब्बासहितका साना रेलजस्तै मानिने ट्रली बसको व्यवस्था छ । प्वाङयाङमा सय मिटर जमिनमुनि भूमिगत मेट्रो रेलको व्यवस्था छ । लाखौं जनता त्यसबाट यात्रा गर्छन् । गाउँगाउँसम्म पनि यातायात पुर्याइएको पाइयो । नि:शुल्क रूपमा सरकारले देशव्यापी रूपमा जनतालाई आवतजावत गर्ने व्यवस्था मिलाएको रहेछ । तर बस पार्किङ र ट्ेरनको पास कुपनका लागि भने सीमित रकम यात्रुबाट लिने व्यवस्था रहेछ । कोरियामा बैंकहरू छैनन् । सरकारले ५ हजारसम्मका नोट छपाएको रहेछ । त्यहाँ चिनियाँ, युरो र अमेरिकी डलर बढी प्रयोगमा आएको पाइयो। विदेशी पर्यटक त्यहाँ जाँदा रहेछन् । खासगरी पश्चिमी मुलुकका र अमेरिकी पर्यटकहरू बढी मात्रामा त्यहाँ जाँदा रहेछन् । तिनका लागि प्वाङयाङमा ५ वटा ५ स्टार होटलको व्यवस्था गरिएको रहेछ । अन्य होटल व्यवसाय छैन त्यहाँ । विदेशीहरूका लागि प्वाङयाङ र देशका सबै ठाउँमा थोरै संख्यामा पसल खोलिएका छन् । तर त्यहाँ उत्पादित वस्तु ज्यादै महँगा छन् । त्यहाँ पुगेका विदेशी नागरिक सरकारको अनुमति र नियन्त्रणबिना हिँडडुल गर्न भने पाउँदैनन् । विश्वभरबाट गरी हामी ४६ देशका करिब डेढ सय लेखक तथा पत्रकार त्यहाँ जम्मा भएका थियौं । हामीलाई सरकारले निर्माण गरेका विज्ञानप्राविधिक क्षेत्रमा विविधि भौतिक संरचनाहरू देखाइयो । त्यहाँ धेरै कडा छ भन्ने जुन प्रचार थियो त्यो गलत लाग्यो । त्यहाँ ८० प्रतिशत छुट छ । तर २० प्रतिशतमा के कुरा पाएँ भने जुछे विचारधारा आत्मनिर्भरताको सिद्धान्त र समाजवादी शासन व्यवस्थाको विरुद्धमा उत्रनेहरूका लागि भने खैरित छैन त्यहाँ । विरोधीहरूले कोरियामा मानवाधिकार हनन् गरिएको छ भन्ने यसैलाई आधार बनाएको पाइयो ।"
ठूलाकै वर्चस्व,इटालियन सिरी ए मा युभेन्ट्स लगातार छैटौंपल्ट च्याम्पियन बन्ने संघारमा छ । उसले चार खेल बाँकी छँदा दोस्रो स्थानको रोमासँग नौ अंकको अग्रता लिएको छ । त्यसैले इटालीमा लिग च्याम्पियन हुनबाट ओल्ड लेडी रोकिने सम्भावना देखिँदैन । उसका गोलकिपर जियानलुइजी बुफोनले ३९ वर्षको उमेरमा पनि उत्कृष्ट खेल प्रदर्शन गरिरहेका छन् । अझै उनको ग्लोभ्स उस्तै चुम्बकीय छ । उता रियलका लागि रोनाल्डोले चाहिएको बेला गोल गरेकै छन् । त्यसैले विश्वकै सबभन्दा लोकप्रिय क्लब फुटबलमा ठूलाकै वर्चस्व कायम छ ।
जमानाका ह्यान्डसम खलनायक,"मन का मीत त्यस्तरी चलेन तर विनोद खन्ना तत्काल चल्न थाले । उनले त्यसै साता पन्ध्रवटा फिल्म साइन गरेका थिए । तर प्राय: खलनायकको रूपमा । विनोद खन्नाको उदयका साथै भनियो, एक ह्यान्डसम खलनायकको जन्म भयो । खलनायकका रूपमा उनी कति चर्चित भए भने, उनी पर्दामा आउँदा दर्शकले ताली पिट्न थाले । डाकुको रोलमा सुनील दत्तपछि विनोद खन्ना नै चर्चित भएका थिए । मेरा गाउँ, मेरा देश भन्ने अत्यन्त हिट फिल्ममा दुई कुरा चर्चित भए विशेष रूपमा, एउटा लक्ष्मी छायाको, मार दिया जाए या छोड दिया जाए भनेर गरिने नृत्य र अर्को विनोद खन्नाको डाकुको अभिनय ।पछि शत्रुघ्न सिन्हा पनि खलनायकीमा चर्चित भए तर विनोद खन्ना त्यसअघि नै भइसकेका थिए । जुन समयमा विनोद खन्ना चर्चित भएर नायकत्वतर्फ लम्किँदै थिए, त्यसबखत अमिताभ बच्चन आफ्ना सामान्य फिल्महरूका साथ, फिल्मी दुनियाँमा संघर्षरत थिए ।सन् १९७१ मा हम तुम और वह फिल्मबाट उनी नायक बने, जसमा भारती भन्ने केटी नायिका थिइन् । भारतीले पछि पूरव और पश्चिम भन्ने फिल्ममा साइड रोल खेलेकी थिइन् । त्यसै वर्षको मेरे अपने भन्ने फिल्ममा उनी लिजेन्ड अभिनेत्री मीनाकुमारीका साथ आए, जसले उनलाई राम्रो लाभ दियो । यसै फिल्ममा उनका शत्रुघ्न सिन्हा पनि थिए । त्यसपछि त विनोद खन्नाको ग्राफ बढ्दै गयो । एक उद्योग वाणिज्य परिवारका मानिस जसले फिल्म खेल्छु भन्दा पिताले गोली हान्ने कुरा गरेका थिए र आमाका कारण दुई वर्षमा सफल नभए व्यापारमै फर्कने सर्तका साथ फिल्ममा आएका थिए, फर्कन परेन, उक्लिँदै गए । खलनायकबाट नायक बन्ने एकदम थोरै कलाकारहरूमा उनी दरिए । बम्बईमा नामी कलेजहरू थिए । तिनमा सिडनहम, एलिफिन्स्टन आदि कलेजहरू पर्थे, ती कलेजहरू मैले आफ्नो बम्बई बसाइकालमा घुमेको थिएँ । विनोद खन्ना एलिफिन्स्टन कलेजमा पढेका थिए पछि । वास्तवमा उनी सुरुमा फिल्मा रुचि राख्दैनथे । स्टेजमा अभिनय स्कुलमै गरेका थिए तर लक्ष्य भने उनको इन्जिनियर बन्ने थियो । एक दिन एउटा फिल्म हेर्न गए । किशोरावस्थामा हेरिएको त्यो फिल्मबाट उनी निकै प्रभावित भए । फिल्म त पहिले पनि हेरेका हुन् तर त्यस्तरी प्रभावित भएका थिएनन् । जुनबाट अत्यन्त प्रभावित भएका थिए, त्यो फिल्म थियो के आसिफको भव्य फिल्म मुगलएआजम । त्यहींदेखि उनले फिल्ममा जम्ने अठोट गरे । आज परिणाम सबैका सामु छ । मुगलएआजम मा उनलाई अभिनय, निर्माण, भव्यता सबथोक मन परेको थियो रे ।विनोद खन्ना अभिनयलाई सहज रूपमा लिन्थे, उनी मेरो मुख्य पात्र भयो कि भएन भनेर हेर्दैनथे । यही कारण हो, उनी खलनायकबाट थालेर नायक बनेपनि उनले सहायक पात्रको भूमिका होस् वा अफ बिट, सबैलाई स्वीकार गरे । साँच्चि भन्ने हो भने, उनका सहायक भूमिकाहरू यस्ता भए जसमा उनी सधैं स्मरणीय रहन्छन् । अभिताभका साथ सहनायकका रूपमा उनका नौदस फिल्म छन् । ती एक से एक छन् मात्र होइन, तिनमा तिनले अभिताभलाई बरोबरको टक्कर दिएका छन् । सन् १९७३ यिनको जीवनमा सम्झनलायक छ । यही वर्ष रिलिज भएका दुई फिल्ममा, एक अमिताभको थियो भने अर्को विनोद खन्नाको । यी दुवै तिनताक सधैं बिहानबिहान सुटिङका लागि निस्कन्थे । अमिताभ आफ्ना असफल फिल्मबाट पहिलो उनको महानायकत्वतर्फ कदम चाल्ने फिल्मका लागि र विनोद खन्ना आफ्नो करिअरको अलग्ग र कलात्मक फिल्मका लागि । दुवैले इतिहास बनाए । ती फिल्म थिए, प्रकाश मेहराको जंजिर र अर्को गुल्जारको अचानक । जंजिर बाट अमिताभ एंग्री योङ्ग म्यानको छविका साथ सफलताको ग्यारेन्टी मानिने नायक भए भने अचानक बाट विनोद खन्ना यथार्थवादी र कलात्मक फिल्मसमेत विश्वसनीयतासाथ गर्न सक्ने कलाकार बने । जंजिर बढी सफल भए पनि आफ्नो खालले अचानक पनि सफल भयो । अचानक ले त एउटा ट्रेन सेटर फिल्मको दर्जासमेत पाएको थियो । पछि पनि प्रकाश मेहराका प्रिय अभिनेता भए अभिताभ बच्चन, उता विनोद खन्ना गुल्जारका प्रिय अभिनेता बने । गुल्जार र विनोद खन्नाको टिमले पछि पनि राम्रा फिल्महरू दियो भने प्रकाश मेहरा र अमिताभको टिमले पनि कीर्तिमानी सफलता आर्जन गर्ने फिल्महरू दियो । यिनै फिल्महरूको क्रममा अमिताभ र विनोदको जोडी बन्यो । यो जोडीले कीर्तिमानमाथि कीर्तिमान राख्ने सफल फिल्महरू दियो । तिनै समयमा भन्न थालियो, अमिताभलाई टक्कर दिने कुनै अभिनेता छ भने त्यो हो विनोद खन्ना । अझ भनियो, अमिताभको सुपरस्टारडम विनोद खन्नाले खोसिसके । यसमा एउटा कुराचाहिँ सत्य हो । यस क्रममा कुनै समय यस्तो आयो, जब त्यसबखत सुपरस्टारहरू अमिताभ अनि जितेन्द्रभन्दा बढी पारिश्रमिक विनोद खन्ना लिने गर्दथे । विनोद खन्नाको यो उत्कर्ष बेला थियो । फिल्म उनको नाउँले चल्दथ्यो । केही फिल्म फ्लप पनि भए तर विनोद खन्ना चलिरहे ।तिनैताकको एउटा फिल्मलाई म सम्झन्छु । म बम्बईमा थिएँ । सन् १९७५ । एउटा फिल्म आयो, हाथ की सफाइ । फिल्मको नाउँले मलाई त्यति प्रभावित गरेन, त्यसकारण अन्य फिल्म हेर्दै यो फिल्म हेर्न आलटाल गरें । एक दिन गएँ बम्बईको एउटा हल सुपर मा । हाथ की सफाइ हेरें । त्यो फिल्म मैले पछि कतिपटक हेरें । त्यसमा रणधीर कपुरको हास्य त थियो नै, तर मैले भने धेरैपटक त्यो फिल्म विनोद खन्नाका लागि हेरेको थिएँ । त्यसमा विनोद खन्ना र सिमी गरेवालको असर पार्ने जोडी थियो । त्यहाँ फिल्ममा विनोद खन्नाले नायक रणधीर कपुरलाई बोलेको एउटा डाइलग तुम जिस स्कुल में पढ्ते हो, हम उस के हेडमास्टर रह चुके है घुमाईफिराई कति फिल्ममा हालियो पछि । हाथ की सफाइ मै उनले प्रथम फिल्म फेयर अवार्ड पाएका थिए । तिनताक मेरो परिचय एक नेपाली भाइ, केबी लामिछानेसँग भयो । एक दिनको उनको निम्तोमा उनको फ्ल्याटमा गएँ । थाहा भयो, उनी त्यस बखत विनोद खन्ना नीतू सिंह, दुवेका सेक्रेटरी रहेछन् । उनले मलाई विनोद खन्ना र नीतू सिंह दुवैको ड्रइङ मा लगेर तिनका ट्रफीको लामो लहर देखाएका थिए । लामिछानेले पछि विनोद खन्नालाई लिएर राजमहल भन्ने एउटा फिल्म बनाएका थिए । मैले त्यो फिल्म हेर्न पाइनँ, अहिले याद छैन, त्यसमा नायिका नीतू सिंह थिइन् कि थिइनन्, सम्बन्धको हिसाबले त हुनुपर्ने । तर राजमहल चलेन । विनोदको फ्लप फिल्ममै आउँछ त्यो। विनोद खन्ना नायक हुनाले अहिले पनि मानिस नाउँ त लिन्छन् तर सफल फिल्मका रूपमा । तैपनि कुनै पनि फिल्म, साधारण भए पनि विनोद खन्नाको नाउँ जोडिनासाथ ठूलो मानिन्थ्यो तिनताक । विनोद खन्ना कमेडी गर्नमा पनि कुशल थिए । मुकदरका सिकन्दर देखि परवरिस अघिसम्ममा पनि उनको हास्यक्षमता अद्भुत देखिन्छ । मृत्युभन्दा एक साताअघि मात्र प्रदर्शित गम्भीर फिल्म एक थी रानी ऐसी भी मा उनले कस्तो गरेका छन्, त्यो मैले हेर्न पाएको छैन । बीचमा उनी आगम गए (रजनीश), अमेरिका गए, उनको तलाक भयो, अर्को विवाह भयो । दुवै पत्नीबाट दुईदुई सन्तान भए, सांसद, मन्त्री भए आदि कथा बयान गर्नु लम्ब्याउनु मात्र हुन्छ । पछि खेलेका फिल्महरू सत्यमेव जयते, इन्साफ आदि हिट नै भए । मलाई यी फिल्महरूमा उनको दयावान अत्यन्त प्रभावशाली लागेको थियो, उनकै अभिनयको हिसाबले । विनोद खन्ना अब यस संसारमा छैनन् । यो कला पनि अब धेरैका लागि पुरानो भइसकेको छ । उनको फिल्मी देन भने सम्झना भइरहन्छ । हाम्रै समयका यी भर्सटाइल र समर्थ नायकलाई स्मरण गर्न भनेर मैले २७ अप्रिलकै दिन उनको पहिलो फिल्म मन का मीत हेरेको थिएँ । अहिले म यो पनि स्मरण गर्दै छु विनोद खन्नाजस्तै राजकुमार, राजेन्द्र कुमार, अमरीश पुरी, सुनील दत्त, फिरोज खान आदि कतिपय अभिनेताको निधन सत्तरी वर्ष वा हाराहारीमा भएको थियो । सबको आफ्नो विशेषता थियो । विनोद खन्नाको सफर अरूभन्दा विशिष्ट थियो ।"
धुर्मुससुन्तली पनि के कम ?,"त्यसो त सीताराम कट्टेल (धुर्मुस) र कुञ्जना घिमिरे (सुन्तली) कलावृत्त मात्र होइन, नेपाली समाजकै लागि रोल मोडल बनेका छन् । एकीकृत बस्ती निर्माणमा ह्याट्रिक जो पूरा गरे । यद्यपि उनीहरूलाई परिचय दिलाएको त हास्यकलाकारिताले नै हो । तर पुनर्निर्माणमा अभियानमा अग्रसर भएसँगै कलाकारिता केही सुस्ताएको आभास गरियो । उनीहरूको चर्चित हास्यटेलिसियल मेरी बास्सै यहीबीच बन्द भयो । यति मात्र होइन, दीपकराज गिरी र दीपाश्री निरौलासँगको फिल्मी सहकार्य पनि टुंगियो । दीपकदीपाको सुरुका दुई फिल्म ६ एकान ६ र वडा नम्बर ६ मा सीतारामको अभिनय त थियो नै, केही प्रतिशत सेयर पनि । तर १६ करोड ग्रस कलेक्सनको रेकर्ड राखेको छक्कापञ्जामा उनी छुटे, जबकि जितु नेपाल, शिवहरि पौड्याल, केदार घिमिरेजस्ता लोकप्रिय हास्यकलाकारको पुरानो डफ्फा यसमा अटाएका थिए । यति बेला यही फिल्मको सिक्वेलको धमाधम छायांकन भइरहेको छ तर सीताराम फेरि पनि अटाएनन् । यसले दीपकदीपासँग सीतारामको व्यावसायिक सम्बन्धमा दरार आएको त प्रस्ट देखाएको छ नै । सँगै सीतारामलाई ठूलो पर्दामा देख्न नपाइने हो त ? भन्ने सवाल पनि उत्तिकै टड्कारो रूपमा उठेको छ । आखिर, मेरी बास्सैमा करिब तीन दर्जन फरक भूमिकाबाट दर्शकको मन जितेको कलाकार न परे । त्यसमाथि ६ एकान ६ र वडा नम्बर ६ पनि उनको कामलाई निकै रुचाइएको थियो । त्यसैले उनको फिल्मी यात्रामाथि आमचासो हुने भइहाल्यो । तर उनका फ्यानलाई खुसी तुल्याउने खबर यो छ कि सीताराम आफैं फिल्म बनाउन कम्मर कसेर लाग्ने भएका छन् । अभिनय र लगानी मात्र होइन, निर्देशनको कमान्ड पनि उनले नै सम्हाल्नेछन् । कुञ्जनाको साथ त अनिवार्य र अपरिहार्य भइहाल्यो । पटकथा लेखनको तयारीमा रहेका सीतारामले सुनाए, कमेडी जनराकै हुनेछ तर त्यसले सकारात्मक सन्देश प्रवाह गर्नेछ ।छक्कापञ्जाले पैसा त कमायो तर सोहीअनुरूप प्रशंसा पाएन । महिलाले नै निर्देशन गरिएको भए पनि महिलाविरोधी फिल्मका रूपमा चित्रित गरियो । त्यसैले सकारात्मक सन्देश भन्दै सीतारामले अप्रत्यक्ष रूपमा दीपकदीपाको त्यही लिगेसी लाई व्यंग्य गरेका त होइनन् ? पुनर्निर्माण दूतसमेत रहेका उनी भन्छन्, होइन तर अब हामी (उनी र कुञ्जना) ले कलाकारितामा पनि थप सामाजिक उत्तरादायित्व चाहिं बहन गर्नैपर्छ ।यो जोडीको मेरी बास्सै सिरियल पनि दुई महिनायता फेरि सुचारु भएको छ ।"

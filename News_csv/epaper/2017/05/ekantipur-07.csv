शीर्षक,विवरण
इपिसेन्टरमा छैन चुनावी रौनक,"स्थानीय चुनावप्रति उनीहरूलाई फिटिक्कै चासो नभएको चाहिँ होइन । विगतमा पनि मत हालेको अनुभव उनीहरूसँग छ । तर उनीहरू बढी निराश छन् । यो गाउँ करिब बत्तीमुनिको अँध्यारो जस्तो भयो । भूकम्पपछि केन्द्रविन्दु भन्दै आएका सबै राहत र सुविधा बारपाक बजारमै केन्द्रित भयो । सबै सुविधाहरू त्यहीं खनियो । राष्ट्रियअन्तर्राष्ट्रिय गैरसरकारी संस्था पनि त्यहीं ओइरिए । तर बारपाक बजारकै फेदीमा पर्ने यो गाउँतर्फ कसैको ध्यान गएन । बारपाक जाने गाडी र मान्छेका ताँती हिँडेको उनीहरू देख्थे । तर उनीहरूतर्फ नजर लगाउने कमै थिए । धेरै मान्छे जहाँ छन्, जसको पहँच छ सरकार, एनजीओको ध्यान पनि बढी त्यतै जांँदो रहेछ, मंगलसिंहले गुनासो गरे, हामी पनि उत्तिकै पीडित थियौं, तर बजारमा जस्तो सुविधा र सहयोग हामीलाई भएन । टहरामै रहेको पहिरोको जोखिमयुक्त यो बस्तीमा अझै पनि खानेपानीको व्यवस्था छैन । बिजुली त छैन नै, सोलारको व्यवस्था पनि पुगेको छैन । त्यसैले जे भए पनि स्थानीय तहको चुनावपछि भने स्थानीय नेताहरूले आफूहरूलाई हेरिदिऊन् भन्ने उनीहरूको आग्रह छ । पानी खानेसमेत राम्रो व्यवस्था छैन, बच्चाहरूलाई स्कुल जान धेरै टाढा छ, मंगलसिंहले भने, चुनाव जित्नेले हाम्रा यी कुरा पूरा गरिदिए हुन्थ्यो ।"
तालमेलको सकस,"मकवानपुरमा पछिल्ला चुनावहरूमा एमाले सबभन्दा ठूलो दलका रूपमा थियो । यसैलाई तोड्न कांग्रेस र माओवादीले तालमेल गरेको साधारण बुझाइ छ । तर, राप्रपाका मेयर उम्मेदवार मधु अधिकारी भने यो तर्कमा खासै दम देख्दैनन् । यो तालमेलले यी दुवै दल कति कमजोर र हतास छन् भन्ने देखिन्छ । यहाँ प्रतिस्पर्धा हाम्रो र एमालेको हो, उनले भने । एमालेका उम्मेदवार हरिबहादुर महत पनि तालमेलले केही फरक नहुने बताउँछन् । यहाँको स्ववियु र पत्रकार महासंघमा पनि सबैको तालमेल भएको थियो, तर एमालेले नै जित्यो, उनले भने । पराजुली र बल भने यो कुरा मान्दैनन् । एकथरीको भनाइमा मेयरउपमेयरमा उम्मेदवार भएका महिला भने तालमेलको सिकार बनेका छन् । तालमेलले महिलाले पाउने अवसर खोसेको छ, राप्रपाबाट उपमेयरकी उम्मेदवार इन्दिरा न्यौपानेले भनिन् । तर, भरतपुरकी माओवादी उम्मेदवार रेणु दाहाल भने आफ्नो पार्टीका महिला उम्मेदवार फिर्ता नभएको र यसले महिलालाई घाटा नभएको बताउँछिन् ।"
फुट्यो मधेसी गठबन्धन,"काठमाडौं संघीय गठबन्धन संयोजकबाट उपेन्द्र यादवलाई हटाउने राष्ट्रिय जनता पार्टीको निर्णयसँगै मधेसी दलहरूको चारवर्षे लामो सहयात्रा टुंगिएको छ । शनिबार बिजुलीबजारमा बसेको राजपा बैठकले यादवको दल संघीय समाजवादी फोरमले संविधान संशोधन अगावै स्थानीय चुनावमा मनोनयन दर्ता गराएको आरोप लगाउँदै गठबन्धन संयोजकबाट हटाउने निर्णय लियो । फोरम मुख्यालय तीनकुनेमा हुने गरेका गठबन्धनका बैठकहरूमा यसअघि विरलै जाने राजपा नेता महन्थ ठाकुर आफ्नो ७६औं जन्मदिनमा गठबन्धनका नयाँ संयोजक चुनिए ।नवनियुक्त संयोजक ठाकुरले जारी गरेको वक्तव्यमा भनिएको छ, संघीय गठबन्धनको निर्णय, मूल्यमान्यता, सिद्धान्तविपरीत संघीय गठबन्धनका तत्कालीन संयोजक उपेन्द्र यादवज्यूले मधेसीथारू, आदिवासी जनजाति, शिल्पी (दलित), मुस्लिम, उत्पीडितलगायत समुदायका मुद्दा विसर्जन गर्दै आत्मसमर्पणको कित्तामा गई संविधान संशोधनबिना जनतालाई धोका दिई स्थानीय तहको निर्वाचनमा सहभागी भएको हुँदा संघीय गठबन्धनबाट संयोजकसमेतको जिम्मेवारीबाट हटाउने निर्णय गरिएको छ । वक्तव्यमा गठबन्धनले अघि सारेका मुद्दाबमोजिम संविधान संशोधन नभए आन्दोलनको कार्यक्रम घोषणा गर्ने चेतावनी दिइएको छ ।गठबन्धनमा २९ दल र घटक रहेको भनिए पनि वक्तव्यमा कुनैको पनि नाम उल्लेख छैन । बैठकमा मधेस केन्द्रित राजपासहित साना जातीय घटकहरू कुमार लिङ्देनको लिम्बुवान पार्टी, बुद्धराज स्याङ्तानको आदिवासी जनजाति राष्ट्रिय पार्टी, कुमार राईको खम्बुवान पार्टी, बुद्धराज स्याङ्तानको आदिवासी जनजाति राष्ट्रिय पार्टी सहभागी रहेको नेता केशव झाले बताए । गठबन्धनका पार्टीबाहेक अधिकांश प्रादेशिक मोर्चाहरू संघीय समाजवादी फोरमकै नेताहरूको नेतृत्वमा थिए, जुन राजपा बन्नुअघिका ६ मधेसी दललाई मन परेको थिएन । उनीहरू धेरैवटा साना पार्टी र मोर्चाको संख्या देखाएर आफूहरूमाथि यादव हाबी बन्दै गएको बुझाइमा थिए ।दोस्रो संविधानसभा चुनाव परिणामलगत्तै २०७० माघमा पुन:संगठित मधेसी मोर्चा सानातिना टुटुफुटबाहेक हालसम्म एकै ठाउँमा थियो । वैशाख ७ गते त्यसभित्रका ७ घटकमध्ये ६ दल राजपामा एकीकृत भएसँगै मोर्चाको अस्तित्वसमेत सकिएको राजपा नेताहरूले जिकिर गरेका थिए । बाँकी थियो संघीय गठबन्धन, जसलाई फोरम अध्यक्ष यादवले नाकाबन्दीको असफलतालगत्तै ०७२ चैतमा आफ्नो नेतृत्वमा संगठित गरेका थिए । शनिबारको बिजुलीबजार घोषणासँगै उक्त गठबन्धन पनि संकटमा परेको छ । भन्नलाई नेताहरूले अब गठबन्धनको नेतृत्वमा आन्दोलन अघि बढ्ने दाबी गरे पनि मुख्य घटकहरू फोरम र राजपा दुई किनारा लागेसँगै अब गठबन्धन स्वत: निष्प्रभावी हुने देखिन्छ ।पछिल्ला घटनासँगै फोरम र राजपा नेताहरू आरोपप्रत्यारोपमा ओर्लिएका छन् । राजपा नेताहरूले फोरमलाई चुनावमा गएर मधेस आन्दोलनलाई बीचैमा धोका दिएको प्रचारबाजी थालेका छन् । फोरमले वैशाख ९ गते बालुवाटारको निर्णायक वार्तामै राजपा र फोरम दुवैले चुनावमा जाने प्रतिबद्धता दिएको, सत्ता घटकले संविधान संशोधन फास्ट ट्रयाकबाट लैजान सहमति गरेको भन्दै राजपा सस्तो प्रचारबाजीमा ओर्लेको दाबी गरेको छ । सीमा नाकामा केन्द्रित नाकाबन्दीले विभिन्न खाले समस्या ल्याइसकेपछि मैले नै काठमाडौं केन्द्रित आन्दोलन गरौं, त्यसका लागि देशभरका अरू घटकसँग बृहत् गठबन्धन गरौं भन्दा उहाँहरू तयार देखिनुभएन । तमलोपा र सद्भावनाका कतिपय नेता आन्दोलनमा पनि आउनुभएन, फोरम अध्यक्ष यादवले कान्तिपुरसँग भने, आज कहाँबाट उहाँहरूलाई गठबन्धनको याद आएछ ? यादवले आफू संयोजक रहेको गठबन्धनको बैठक आफूलाई नै जानकारी नदिई डाक्ने अधिकार कसैलाई नभएको भन्दै पछिल्ला दिनमा भइरहेका राजनीतिक नाटकहरूको शृंखलामा यो पनि जोडिन आइपुगेको जिकिर गरे । मोर्चा सम्मिलित संघीय गठबन्धनले पहिलो साता एक महिने आन्दोलन घोषणा गरे पनि राजपा नेताहरूले बालुवाटार गएर आन्दोलन फिर्ताको घोषणा गरेको आरोप लगाएको छ । तर उक्त घोषणा गर्दा फोरमका राजेन्द्र श्रेष्ठ, लालबाबु राउत पनि सहभागी थिए । यता राजपाले फोरम चुनावमा जाने निर्णय गरेको भन्दै आन्दोलनलाई धोका दिएको आरोप लगाएका छन्, जबकि चुनावमा जाने प्रतिबद्धताबमोजिम नै राजपा नेताहरू वैशाख १० गते निर्वाचन आयोगमा चुनाव चिह्न र पार्टीको नाम दाबी गर्दै गएका थिए । दुवै पक्षले चुनावी माहोलमा हाबी देखिन एकअर्कालाई प्रत्यारोप गर्न थालेका हुन् । स्रोतका अनुसार राजपाले फोरम चुनावमा नयाँ शक्तिसँग मिलेर गएकोमा बाहिर विरोध जनाए पनि राजपा र अन्य घटकबीचमै चुनावको उपयोग गर्नुपर्ने मत बलियो बन्दै गएको छ ।"
रहेनन् आन्दोलनका धरोहर,"०१७ साल पुस १ का दिन शाक्यको साहसलाई सलाम गर्दै डंगोलले भने, मार्शल दाइ राजा महेन्द्रको कदमविरुद्ध आवाज उठाउने उपत्यकाकै पहिलो योद्धा हुनुहुन्थ्यो । तेजबहादुर शाक्यका एक्लो छोरा हुन् मार्शल । बीपीबाट प्रभावित मार्शल राजा महेन्द्रले कु गर्नासाथ सडकमा उत्रिए । उनको राजनीतिक सघर्षको दिनगन्ती त्यहींबाट सुरु भयो । भोलिपल्टै पुस २ मा उनी समातिए र ०२४ सालसम्म जेलमै रहे । पञ्चायतविरुद्धको आन्दोलनमा पटकपटक गरी १४ वर्ष जेल र दुई वर्ष भूमिगत जीवन बिताएका थिए उनले । ०१७ पछि ०३६ सालको जनमत संग्रह, ०४२ सालको सत्याग्रह, ०४६ सालको जनआन्दोलनसम्मका सबै आन्दोलनको नेतृत्व मार्शल दाइले नै लिनुभयो, डंगोल सम्झन्छन्, उपत्यकावासीलाई पञ्चायतविरुद्ध सडकमा उतार्न उहाँको ठूलो योगदान छ । शाक्य ०४३ सालदेखि ०४५ सम्म काठमाडौं कांग्रेसको कार्यवाहक जिल्ला सभापति र केही समय सभापतिसमेत रहे । ०४६ सालपछिको कृष्णप्रसाद भट्टराई नेतृत्वको अन्तरिम मन्त्रिपरिषद्मा उनले भौतिक योजना तथा यातायात र आपूर्ति तथा वाणिज्य मन्त्रालय सम्हालेका थिए ।चुनावी मैदानमा मार्शलको इतिहास हारैहारले भरिएको छ । नेविसंघको पहिलो अधिवेशनमै संस्थापक रहेका उनले विपिन कोइरालासँग हारे । ०४८, ०५१ र ०५६ को संसदीय निर्वाचनमा पनि उनले जित हासिल गर्न सकेनन् । मार्शलप्रति अन्तिम श्रद्धाञ्जली अर्पण गर्न पार्टी केन्द्रीय कार्यालय सानेपामा दिउँसो २ देखि ४ बजेसम्म उनको शव राखिएको थियो । कांग्रेस सभापति शेरबहादुर देउवाले पार्टीको झन्डा ओढाएर सम्मान गरे । अन्तिम श्रद्धाञ्जली दिन प्रधानमन्त्री पुष्पकमल दाहाल पनि कांग्रेस केन्द्रीय कार्यालय पुगेका थिए । पार्टीका वरिष्ठ नेता रामचन्द्र पौडेल, पदाधिकारी, पूर्वपदाधिकारी, मन्त्री, सांसद र सयौं कार्यकर्ता पार्टी केन्द्रीय कार्यालय पुगेर श्रद्धाञ्जली दिएका थिए । मार्शलका श्रीमती र एक छोरी छन् । टेकुस्थित दोभानमा उनको अन्त्येष्टि गरिएको थियो । छोरीले दागबत्ती दिएकी थिइन् ।"
के भन्छन् मेयरका उम्मेदवार ?,"नगरलाई सांस्कृतिक, पुरातात्त्विक र पर्यटकीय नगरका रूपमा विकास गर्ने लक्ष्य छ । किनकि लाँकुरी भन्ज्याङमा सूर्यास्त हेर्ने ठाउँदेखि लिएर त्यहाँ बसोबास गर्ने तामाङ बस्तीलाई जीवित संग्रहालयको विकास गर्न सकिन्छ । लुभु, सानोगाउँ नेवारी इतिहासिक महत्त्वका बस्तीमा नेवार संग्रहालयको स्थापना गर्नेछु । महालक्ष्मी, महाभैरव, अशोक स्तूपा, गुफालगायत प्राचीन महत्त्वका सम्पदाको थप अनुसन्धान गरी संरक्षण र संवद्र्धन गर्नेछु ।"
भर्चुअल वल्र्ड मा भोट माग्दै,"कांग्रेसको हरियो, एमालेको सुन्तला र माओवादी केन्द्रको रातो रंगसहित अन्य पार्टी र उनीहरूका स्वतन्त्र उम्मेदवारले फेसबुक पेज रंगीचंगी बनेका छन् । दल, उम्मेदवार र कार्यकर्ता सोसल मिडियामार्फत भर्चुअल संसारमा निर्वाचन प्रचार गर्न व्यस्त छन् । कार्यकर्ताहरू चुनाव प्रचार स्थल वा कार्यक्रम जानभन्दा इन्टरनेटमार्फत मोबाइल, कम्प्युटर, ट्याबलगायत प्रयोग गरेर पढ्न वा हेर्न मन पराउँछन् । पार्टीहरूले पनि सोसल मिडियालाई प्राथमिकता दिँदै निर्वाचन प्रचारका लागि छुट्टै टोली नै निर्माण गरिरहेका छन् । रियल वल्र्डको भर्चुअल वल्र्डमा गरिने निर्वाचन प्रचार र मागिने भोटले कतिको सार्थकता पाउला, दुई सातापछि थाहा हुनेछ ।"
मतदाताको अपेक्षा खानेपानी र शिक्षा,"यस्तै भनाइ छ शंखरापुरका शंकर परियारको पनि । ३ नं वडा जहरसिं पौवा निवासी उनी पेसाले दर्जी हुन् । गाउँको विकास गर्ने आइदियोस् भन्ने चाहन्छौं । अस्पताल र औषधि पसल भइदिए हुन्थ्यो, उनले भने ।"
टहरामा पुगेनन् दलहरू,"वास्तविक पीडितलाई सरकारले बेवास्ता गरेको बताउने शान्तिलक्ष्मी स्थानीय तहको चुनावमा भोट हाल्ने इच्छासमेत नभएको बताउँछिन् । भएकै सरकारले पीडितको पीडा सम्बोधन गर्न सकेको छैन, आउने सरकारको के आशा गर्नु ? उनी प्रतिप्रश्न गर्छिन् ।"
नामै छैन मतदाता सूचीमा,जिल्ला निर्वाचन कार्यालयले नमुना मतपत्रसहित १ सय ७५ जना स्वास्थ्य स्वयंसेविका र सामाजिक परिचालकलाई मतदाता शिक्षा दिन गाउँ खटाएको थियो । तर धेरैजसो टोली दुर्गम गाउँ पुगिसकेका देखिन्नन् । जिल्ला निर्वाचन अधिकारी कपिलप्रसाद उपाध्याय २८ गतेसम्म पनि मतदाता शिक्षा दिने काम जारी राखिने र छुटेका ठाउँमा तुरुन्तै टोली पठाइने बताउँछन् ।
मतदातामा छैन उत्साह,"नेपी सार्की र कालीबहादुर सार्कीका आआफ्नै चिन्ता र चासो छन् । उम्मेदवारहरू मत माग्दै घरघर आए पनि उनीहरूले को राम्रो भन्ने खुट्याउन सकेका छैनन् । नेपीले त उम्मेदवारसँग आफ्नो घर बनाउँदा लागेको तीन लाख रुपैयाँ ऋण जसले तिरिदिन्छ उसैलाई भोट हाल्छु भनेकी छन् । कालीबहादुरले भने उम्मेदवारमध्ये असल मान्छे को होला भनेर खुट्याउने विचार गरेका छन् । उनले भने, अहिलेसम्म धेरैलाई भोट हालियो तर सबैले झुक्याए । यसपाला भने पार्टीभन्दा मान्छे हेर्ने विचार छ ।"
३१६ जना निर्विरोध,"त्यस्तै, आयोगले सञ्चार माध्यमलाई मत सर्वेक्षण गर्न वा मतदातालाई कसलाई मतदान गर्ने विषयको धारणा संकलन गरी समाचार नबनाउन ध्यानाकर्षण गराएको छ । आयोगले विज्ञप्ति जारी गर्दै आम जनताले आफूले कसलाई मत दिने र किन दिने भन्ने विषय गोप्य राख्न पाउने कानुनी प्रावधानलाई बेवास्ता नगर्न भनेको छ । उम्मेदवारको मनोनयन दर्ता भएको मितिदेखि मतपरिणाम घोषणा नभएसम्म उम्मेदवार वा राजनीतिक दलको परिणामको सम्बन्धमा मत सर्वेक्षण गर्न वा त्यस्तो सर्वेक्षणको परिणाम घोषणा गर्न नहुने आयोगले जनाएको छ ।"
हाम्रो भोट घर बनाइदिनेलाई,यो बस्तीका अधिकांश पुरुष दिनभर मजदुरी गर्छन् । महिला पनि सकेको मजदुरीमै खटिन्छन् । विदुर नगर र त्रिशूलीसहित अधिकांश गाउँपालिकामा चुनावी रन्को देखिए पनि यो बस्तीमा अहिलेसम्म कुनै पार्टीका उम्मेदवार झुल्किएका छैनन् ।
विशृंखलित संवैधानिक व्यवहार,लोकतन्त्र र नागरिक चेतना उन्नतशील अवस्थामा छ भने मुलुकको जिम्मेवार राजनीतिक तहमा बस्नेलाई एउटै गम्भीर भूलमा उत्तरदायी मानेर पाखा लगाइन्छ । त्यसलाई स्वीकार गर्दै नेतृत्वमा रहेको व्यक्तिले पनि राजनीतिक विश्राम लिन्छ । हामीकहा त्यो संस्कार बस्न सकेको छैन । यही हालतमा बस्नेवाला पनि छैन । त्यसैले पनि यस्ता विषयमा थप नागरिक बहस र निगरानी आवश्यक भएको हो ।
संसद्बाट गल्ती सच्याउने अवसर,"यो प्रकरणमा अदालतबाट गल्ती भएकै मान्ने हो भने पनि त्यसलाई सच्याउने दायित्व उसैको हो । कानुनी र संवैधानिक विषयमा विवाद उत्पन्न हुँदा त्यसको अन्तिम व्याख्या न्यायालयबाटै हुनेगर्ने हाम्रो पद्धति हो । फेरि अहिले त अन्तरिम आदेश मात्र आएको हो, अन्तिम फैसला आउन बाँकी नै छ । त्यसमा संसद् र अदालतको क्षेत्राधिकारसम्बन्धी थप व्याख्या पनि हुने अपेक्षा राखौं । त्यसअगावै विचलित हुने कमजोरी कम्तीमा शीर्ष नेतृत्व तहबाट नदेखाऔं । न्यायिक परिपाटीलाई स्विकार्ने अभ्यास बसालौं । त्यसो भए मात्र सर्वोच्च जननिकायका रूपमा संसद्को सम्मान कायम राख्नमा सकारात्मक योगदान पुग्नेछ, अनि त्यही संसद्ले बनाउने नियमकानुनको अन्तिम व्याख्याताको भूमिकामा अदालत रहनेछ । राज्यका तीनवटै अंगका सञ्चालकले शक्ति पृथकीकरणको सैद्धान्तिक मान्यतालाई व्यवहारमै आत्मसात् गर्ने हो भने मात्र हाल देखिएको संक्रमणकालीन संवैधानिक टकराव मेटिनेछ र मुलुक निर्वाचन आयोजना एवम् संविधान कार्यान्वयनको मुख्य मार्गतर्फ सहज ढंगले अग्रसर हुनेछ ।"
महाअभियोग प्रस्ताव र अन्तरिम आदेश,"प्रधानन्यायाधीश सुशीला कार्कीलाई आफ्नो काममा फर्कन भनी सर्वोच्च अदालतका न्यायाधीश चोलेन्द्रशमशेर जबराले दिएको अन्तरिम आदेश स्वागतयोग्य छ । अदालतमा विचाराधीन मुद्दालाई प्रभावित पार्ने गरी शेरबहादुर देउवा र पुष्पकमल दाहाल प्रचण्ड ले ल्याएको महाअभियोग प्रस्ताव आफंैमा आलोच्य र दुराशयपूर्ण थियो । अदालतमा विचाराधीन मुद्दाबारे कहींकतै पनि छलफल गर्न पाइँदैन । महाअभियोग प्रस्तावमै आईजीपी नियुक्ति प्रकरण उल्लेख भएको हुँदा विचाराधीन मुद्दा प्रभावित पार्न खोजेको र कार्कीलाई न्यायिक कार्य गर्नबाट विमुख गर्न खोजिएको प्रस्ट हुन्छ । यस्तो दुराशयपूर्ण कार्यलाई न्यायाधीश राणाको अन्तरिम आदेशले निस्तेज गरेको छ । राणाको आदेशले संविधानको भावना र मर्मलाई मात्र होइन, स्वतन्त्र न्यायालयको मर्म र जनभावनाको समेत कदर गरेको छ । भ्रष्टाचारविरुद्ध कठोर फैसला दिने कार्कीलाई नेपाली जनताले मात्र होइन, राष्ट्रसंघीय मानव अधिकार उच्चायुक्त, पूर्वप्रधानन्यायाधीश, न्यायाधीश फोरम, ट्रान्सपरेन्सी इन्टरनेसनल नेपाल, आईसीजेलगायतले साथ दिएका छन् । एमाले, राप्रपा फोरमलगायतका पार्टीले पनि साथ दिएका छन् । त्यस अवस्थामा महाअभियोग प्रस्ताव पास हुनै सक्दैन । देउवा र प्रचण्डको अलिकति पनि बुद्धि, विवेक र जनभावनाको कदर गर्ने मनसाय छ भने यथाशीघ्र क्षमाप्रार्थीसहित महाअभियोग प्रस्ताव फिर्ता लिनुपर्छ । आज शेरबहादुरका ठाउँमा बीपी कोइराला भएका भए स्वतन्त्र न्यायपालिकाको मर्मविपरीतका यस्ता काम सायदै हुन्थे । बीपी सदासर्वदा स्वतन्त्र न्यायपालिकाको पक्षधर थिए । तर देउवाले बीपीको आदर्शलाई माटामा मिसाइदिए । गोपाल देवकोटाचाबहिल, काठमाडौं०००सर्वोच्च अदालतका प्रधानन्यायाधीश सुशीला कार्कीमाथिको महाअभियोग प्रस्तावलाई सर्वोच्च अदालतको अन्तरिम आदेशद्वारा स्थगन गरिएको समाचारले नागरिक स्तरमा उत्साह छाएको छ । राजनीतिक रूपमा कसले जित्यो या हार्यो भन्नुभन्दा पनि न्यायालयमाथिको राजनीतिक हस्तक्षेप स्वीकार्य छैन भन्ने जनमतले न्याय पाएको अनुभूति यत्रतत्र भएको छ । अदालतमा विचाराधीन प्रहरी महानिरीक्षकको नियुक्तिबारे मुद्दामा गरिएको अनुमान नै महाअभियोगको प्रमुख कारण हो भन्ने विषयमा धेरैलाई जानकारी पनि छ । खासगरी राजनीतिक भागबन्डाका आधारमा भएको न्यायाधीशहरूको नियुक्ति र उनीहरूबाट हुने निर्णयप्रति स्वयं राजनीतिक पार्टीहरू झस्कनुलाई अस्वाभाविक मान्न सकिन्न । कांग्रेसमाओवादी केन्द्रले ल्याएको विवादास्पद महाअभियोग प्रस्तावप्रति राजनीतिक पार्टीमाझ ध्रुवीकरण हुँदा सर्वोच्चबाट भएको अन्तरिम आदेशले संसद्को सर्वोच्चतामाथि भने प्रश्नचिह्न खडा गरिदिएको छ । प्रधानन्यायाधीश कार्कीप्रति अप्रत्याशित रूपमा आएको महाअभियोग जायज थियो या थिएन भन्ने विषयमा भविष्यपर्यन्त बहस भई नै रहला । यद्यपि उक्त महाअभियोगलाई कमजोर र शिथिल बनाउने कार्यमा कांग्रेसमाओवादी केन्द्रका जिम्मेवार नेताहरूले नै भूमिका निर्वाह गरेका हुन् । सल्लाह नगरी ल्याइएको तथा किर्ते हस्ताक्षरका भरमा ल्याएको महाअभियोगजस्ता तर्कले यसलाई कमजोर बनाएकै हो । संसद्मा दर्ता भएको महाअभियोग प्रस्ताव छलफलको प्रक्रियामा बढ्नुअगावै सर्वोच्च अदालतबाट हुने अन्तरिम आदेशले संसदीय सर्वोच्चतालाई खण्डित बनाउँछ कि बनाउँदैन भन्ने विषयमा भने अब बहस चल्नुपर्छ । उत्तम पुडासैनीजोरपाटी, काठमाडौं ०००लामो समयको सशस्त्र द्वन्द्व र उथलपुथलपश्चात् सबलीकरण हुँदै गरेको नेपाली लोकतन्त्र राज्यका अंगहरूबीचको शक्ति अभ्यासले जोखिममा पर्ने सम्भावना बढ्दै गएको छ । पछिल्लो चरणमा विकसित घटनाक्रमले संघीयतामार्फत राज्यको अनुहार र व्यवस्था फेर्ने प्रक्रिया अवरुद्ध नहोला भन्न सकिन्न । यहाँ व्यवस्थालाई नैतिकता, संस्कार, विधि र विश्वव्यापी प्रयोगको अनुभवका आधारमा बलियो बनाउने भन्दा पनि आफ्नो अनुकूलता र प्रतिकूलताका आधारमा परिभाषित गर्ने कार्य भयो, जुन गलत नै थियो । यी शक्ति अंगबीचको यो पंैठेजोरीले देशको राजनीतिक रूपान्तरणको दिशा नै परिवर्तित गर्न सक्छ र यसले लोकतन्त्रभित्र अन्तहीन संघर्षको सुरुवात पनि गर्न सक्छ । राज्य र यससँग जोडिएका मुद्दा राज्यका अंगबीच अन्योन्याश्रित भए पनि लोकतन्त्रलाई समृद्ध बनाउन यी अंगबीच कार्यक्षेत्र र सिमानामा स्पष्टता हुन र मूल्यमान्यता निर्माण हुन अपरिहार्य छ । शक्ति पृथकीकरण सिद्धान्तका प्रणेता मन्टेस्क्युको सत्रौं शताब्दीको धारणासँगै व्यवस्थित ढंगबाट विकसित भएको व्यवस्थापिका, कार्यपालिका र न्यायपालिकाको सम्बन्ध र अधिकार क्षेत्रको बहस र प्रयोग २१ औं शताब्दीसम्म आइपुग्दा अझ समृद्ध र फराकिलो भइसकेको छ । घटनाक्रम पक्षविपक्षमा तर्कवितर्कभन्दा पनि बढी कार्यपालिकाले कानुनको कार्यान्वयन गर्ने र अधिकारको व्यवस्थित प्रयोग गर्ने साथै न्यायपालिकाले नेपाली राजनीतिक वस्तुपरिवेशको संवेदनशीलता ख्याल गर्दै कानुनी सर्वोच्चताको व्याख्या गर्ने परिपाटी र संस्कार विकास गर्न जरुरी भएको छ । वस्तुपरिवेशको संवेदनशीलता ख्याल गरौं, विधिमार्फत् समाधान खोजांै, हस्तक्षेप र नियन्त्रणबाट हैन । विनोद प्रहरकीर्तिपुर, काठमाडौं०००प्रधानन्यायाधीश सुशीला कार्कीविरुद्ध संसद्मा दर्ता महाअभियोग प्रस्ताव सर्वोच्च अदालतको अन्तरिम आदेशले स्थगन हुन पुग्यो । कुनै रणनीतिले उब्जाएको महाअभियोग स्थगनको आदेश हुँदा मन दुखाइरहनुपर्ने कारण छैन । न्यायमूर्तिमा लगाइएको आक्षेपमा भने पक्कै पनि खराब नियत देखिन्छ । प्रमोद पौडेलश्रीपुर१४, वीरगन्ज०००न्याय र मानव अधिकारको पक्षमा फैसला गरेकै भरमा न्याय मूर्तिमाथि माहाअभियोग लगाउँदै जाने हो भने भोलि अदालतमा एक जना न्यायाधीश पनि नरहन सक्छन् । आईजीपीसम्बन्धी मुद्दाको फैसला वैशाख १९ गते हुँदाहुँदै त्यसअगाडि नै अनुमान र सपना देखेकै भरमा दोस्रोलाई पहिलो र पहिलोलाई दोस्रो बनाएर मुदाको फैसला गरेको भनेर आरोप लगाउनु नै कानुन विपरीत थियो । सर्वोच्चको शुक्रबारको अन्तरिम आदेशले पनि त्यही भनेको छ । सामान्य विषयलाई लिएर तथा प्रमाणित नै हुन नसक्ने कुरालाई आधार बनाएर महाअभियोग लगाउन मिल्दैन भन्ने सर्वोच्चको फैसला स्वागतयोग्य छ । पुरुषोत्तम घोरासैनीबालाजु, काठमाडौं ०००प्रधानन्यायाधीश सुशीला कार्कीमाथि अचानक महाअभियोग प्रस्ताव संसद्मा दर्ता गराएको देख्दा अब मनपरी गर्ने नेताले न्यायालयमा पनि हैकम जमाएर मनपरी गर्ने भए अनि जनताको न्याय पाउने आशा नै हराउने भयो भन्ने चिन्ता लागेको थियो तर सर्वोच्च अदालतका न्यायाधीशले शुक्रबारको अन्तरिम आदेशबाट मनपरीतन्त्र हुनबाट रोकेका छन् । न्यायापालिका स्वतन्त्र नै रहिरहनुपर्छ र यसले जनतालाई न्याय दिलाइरहनुपर्दछ । ऋषिराम पौडेलराम्जा२, पर्वत०००नेपाली कांग्रेस र माओवादी केन्द्रले आफ्नो स्वार्थअनुसार सर्वोच्चले निर्णय नगरेको भन्दै प्रधानन्यायाधीश सुशीला कार्कीमाथि महाअभियोग प्रस्ताव संसद्मा पेस गरेका थिए तर त्यो विफल भएको छ । सर्वोच्च अदालतले कार्कीमाथि लगाइएको महाअभियोग प्रस्ताव संविधानविपरीत रहेको अन्तरिम आदेश जारी गरेको छ । यो निर्णय जनताको पनि हो । यसलाई नेताहरूले राम्रोसँग बुझ्नुपर्छ । नेताहरूले आफ्नो कर्तव्य के हो भनेर नबुझेसम्म यस्ता समस्या आइरहन्छन् । पुरुषोत्तम घिमिरे जोरपाटी, काठमाडौं०००प्रधानन्यायाधीश सुशीला कार्कीविरुद्ध संसद्मा दर्ता भएको महाअभियोग प्रस्ताव संविधानको मर्म र भावनाअनुकूल नहुनाको कारण सर्वोच्चको अन्तरिम आदेशबाट स्थगनको अवस्थामा पुगेको छ । यद्यपि माओवादी केन्द्र र कांग्रेस पार्टीका नेताले यस कार्यलाई परिवर्तन उल्ट्याउने नियतले आएको र कुनैखाले ग्रयान्ड डिजाइनको आशंकाका दृष्टिकोणले हेरेका छन् । जनप्रतिनिधि सांसदहरूको संविधान प्रदत्त विचार र अभिव्यक्ति स्वतन्त्रताको अपहरण गर्दै महाअभियोग प्रस्ताव संसद्मा दर्ता गराएरै भए पनि आफ्ना गल्तीको सम्भावित परिणामको भयबाट विचलित मनस्थितिले निर्माण गर्ने परिदृश्य यस्तै हो । अहिलेको अवस्थामा संसदीय सर्वोच्चताको एकल सिद्धान्त प्रतिपादन गर्नेतिर लाग्नुभन्दा सर्वोच्चबाट भएको अन्तरिम आदेशको सम्मान गर्दै महाअभियोग प्रस्ताव फिर्ता लिनु प्रधानमन्त्री पुष्पकमल दाहाल र कांग्रेस सभापति शेरबहादुर देउवाका लागि हितकर हुने देखिन्छ । महेशप्रसाद ढुंगानानयाँबानेश्वर, काठमाडौं०००प्रधानन्यायाधीश सुशीला कार्कीका विषयमा सर्वोच्च अदालतले दिएको अन्तरिम आदेश अविश्वसनीय एवम् निन्दनीय छ । भावनात्मक आधार लिई सर्वोच्चले गरेको फैसलाले संवैधानिक संकट निम्त्याउन सक्छ । विजय पोखरेलवीरगन्ज, पर्सा"
महाअभियोगलाई प्रतिशोधको अस्त्र बनाउन मिल्दैन,"सर्वोच्च अदालतले सुशीला कार्कीको होइन, न्यायपालिकाकै बचाउ गरेको हो ।  पुष्टि नहुने खालको आक्षेप लगाएपछि दलका नेताहरूले सार्वजनिक जवाफ दिनुपर्ने हुन्छ ।  सभामुखले आफ्नो पदीय गरिमाअनुसार जिम्मेवारी बहन नगरेको देखियो ।  अर्कै प्रयोजनका लागि संकलित हस्ताक्षर दुरूपयोग हुँदा जनप्रतिनिधि नाजवाफ बनेको हामीले टुलुटुलु हेर्नुपरेको छ ।  संविधानसभाबाटै रूपान्तरित भएकाले यो संसद्लाई संविधान संशोधन गर्ने अधिकारै छैन ।  दलीय भागबन्डामा न्यायाधीश नियुक्त गर्नेहरूले नै प्रधानन्यायाधीशलाई दोष दिन थालेका हुन् ।  कुनै दिन अन्यायमा पर्दा नेताहरू पनि न्याय खोज्न जाने ठाउँ अदालत नै हो ।  दल र नेताहरूका तुलनामा न्यायपालिका आफ्नो निष्ठामा निकै माथि छ ।"
न्यायालयको फोहोर सफा गर्नु अपराध हो ?,प्रधानन्यायाधीश कार्कीले गरेका साहसिक फैसलाले आम नागरिकको मनमा आशाको सुखद तरंग सिर्जना गरेको थियो ।
रहेनन् आरोही शेरचन,म्याग्दीको भुरुवा तातोपानी स्थायी ठेगाना भएका शेरचन पूर्वगोर्खा सैनिकसमेत हुन् । यो सिजनको सगरमाथा आरोहीमध्ये शेरचन मृत्यु हुने दोस्रो आरोही हुन् । पाँच दिनअघि मात्रै विश्व चर्चित स्विस आरोही उली स्टेकको क्याम्प २ मा लडेर मृत्यु भएको थियो । गत सिजनमा ७ जना सगरमाथा आरोहीको मृत्यु भएको थियो । यस वर्ष हालसम्मकै सर्वाधिक ३९ आरोहण दलका ३ सय ६५ जनाले सगरमाथा आरोहणका लागि अनुमति लिएका छन् । गत वर्ष ३४ आरोहण दलका २ सय ८९ ले अनुमति लिएका थिए ।
यार्सा सिजन सुरु,"कर्मचारी चुनावमा खटिएपछि यार्साको प्रवेश शुल्क निर्धारण र व्यवस्थापन समितिको बैठक बस्न नसकेको निमित्त स्थानीय विकास अधिकारी देवीप्रसाद पाण्डेयले बताए । मुगुका बासिन्दाको प्रमुख आयस्रोत मानिन्छ, यार्सा । यार्सा पाइने क्षेत्रमा खटाइने प्रहरीको टोली पनि चुनावमा खटिएको जिल्ला प्रहरी कार्यालयले जनाएको छ । स्थानीय यार्साकै कमाइले घर व्यवहार धान्छन् ।"
मतभेद नबढाऔं,"कांग्रेस नेता मार्शल जुलुम शाक्यको अन्त्येष्टिका लागि हिँड्न लागेका प्रधानमन्त्री दाहाललाई कुर्न लगाएर ओली बालुवाटार पुगेका थिए । दुई नेताबीच अघिपछिका भेटभन्दा सौहार्द रूपमा कुराकानी भएको प्रधानमन्त्री निकट स्रोतले बतायो । माओवादी केन्द्र प्रवक्ता पम्फा भुसालले सत्ताघटकले संसद्मा दर्ता गराएको प्रधानन्यायाधीशविरुद्ध महाअभियोग प्रस्ताव, त्यसमाथि अदालतले दिएको अन्तरिम आदेशपछि उत्पन्न नयाँ परिस्थितिबारे कुरा भएको जानकारी दिइन् । उहाँहरूले अब परिस्थितिलाई कसरी सामान्य बनाउँदै चुनावतर्फ अघि बढ्ने भन्नेबारे कुराकानी गर्नुभएको हो, उनले भनिन् ।"
दुई वर्षपछि लोकवार्ता,"२०६२०६३ को जनआन्दोलनपछि नागरिकमा पहिचानको सर्तकता बढदै गएको संस्कृति, पर्यटन तथा नागरिक उड्डयन मन्त्रालयका सचिव शंकरप्रसाद अधिकारीले बताए । १ सय ४० भन्दा बढी भाषाभाषीहरू भएको मुलुकमा सांस्कृतिक ज्ञान भने सीमित रहेको प्रा तुलसी दिवसले दाबी गरे । प्राडा चूडामणि बन्धुले नेपाली लोकवार्ता विशिष्ट भएको दाबी गर्दै यसको अध्ययन अनुसन्धान गर्ने आफ्नै प्रक्रिया रहेको बताए । कार्यक्रमको पहिलो सेसनमा प्राडा अभि सुवेदीको अध्यक्षतामा सातवटा कार्यपत्र प्रस्तुत भएका थिए । राजकुमार सुवालले आदिवासी धारणा र बौद्धिक सम्पत्ति, अमूर्त सांस्कृतिक सम्पदा माथि, सलील सुवेदीले कन्टेम्प्रोररी नेपाली फयुजन संगीतमा नेपाली लोक संगीतको भूमिका माथि, भीमनारायण रेग्मीले नेपालमा नाउँ नलीकन गरिने गाली बारे, प्रतिशा श्रेष्ठले मच्छिन्द्र नाथको जात्रा बारे, ध्रुव कार्कीले कौडा नृत्यसम्बन्धी, दीपककर्मी मानन्धरले बनेपाको चण्डेश्वरी जात्रा र श्रीप्रसाद त्यातजूले भक्तपुरको बिस्केट जात्रा बारे कार्यपत्र प्रस्तुत गरेका थिए । त्यस्तै, कार्यक्रममा प्राडा जीवेन्द्रदेव गिरीले सरुमा रानी लोकगाथाको चित्रण, प्रवीण पुमाले लोक अभिनय बारे, डा धु्रवप्रसाद भट्टराईले पाल्पामा दलितहरूका विवाहमा भनिने पद्यात्मक लोकमन्त्र बारे, तुलसी प्रवासले गण्डकी क्षेत्रमा गाइने गल्लैलाउरे लोकगीतको सामाजिक सन्दर्भ बारे, डा कुलराज निरौलाले संगिनी गीतबारे, गणेश वाम्बुले राई र बडाजित बाम्बुले राईले ओखलढुंगा दक्षिणी भेगमा गाइने राम्दले भाकाको एक अध्ययन, भक्त राईले किरात राई जातिमा प्रचलित मदिरा संस्कृति जस्ता कार्यपत्र प्रस्तुत भएका थिए । त्यस्तै, कार्यक्रममा डिस्कोर्स अन फोल्कलोर, लोकवार्ता विमर्श, उराँव लोकवार्ता तथा लोक जीवन र धिमाल लोकवार्ता तथा लोक जीवन कृतिको लोकार्पणसमेत गरिएको थियो ।"
ती भेटहरू,मन नपर्ने पक्ष  आवश्यक नलागेको बेला अरूको कुरै नसुन्ने  सामान व्यवस्थित नराख्ने  मौन बसिदिने
सरकारद्वारा जोशीलाई शताब्दीपुरुष,"नेपाली साहित्य, संस्कृति, भाषा आदिको अध्ययन अनुसन्धान र सृजनात्मक लेखन तथा उच्च प्रतिष्ठित वाङ्मयिक संस्थाहरूको संस्थापन र व्यवस्थापनमा रही नेपाली भाषा, साहित्य र संस्कृतिको गरिमा र प्रतिष्ठा बढाउन अनवरत साधनारत एवं विविध सम्मानबाट सम्मानित युगपुरुष डा सत्यमोहन जोशीलाई राष्ट्रिय व्यक्तित्वको रूपमा सम्मान गर्न आवश्यक भएको हुँदा उहाँको अनवरत योगदानको कदर गर्दै नेपाल सरकारको तर्फबाट वाङ्मय शताब्दी पुरुष को उपाधि प्रदान गरिएको छ मन्त्रिपरिषद्को निर्णयमा उल्लेख छ । हाम्रो लोक संस्कृति किताबका लागि २०१३ मा पहिलो मदन पुरस्कार पाएका जोशीले त्यसपछि थप दुईपटक यो पुरस्कार पाएका थिए । मदन पुरस्कारमा हयाट्रिक गर्ने जोशी मुलुककै एक्ला स्रष्टा हुन् । यही वैशाख ३० गते ९८ वर्ष टेक्दै गरेका उनले सम्मानको खबर पाएपछि खुसी व्यक्त गरे । यो मेरो व्यक्तिगत खुसीको कुरा मात्रै हैन, उनले भने, सम्पूर्ण स्रष्टा र वाङ्मयको हितमा सरकारको तर्फबाट गरिएको यो दूरदर्शी निर्णय हो । उनले विसं २०११ नेपाली शिक्षा परिषद्मार्फत भएको कविशिरोमणि लेखनाथ पौडेलको रथारोहणको सन्दर्भ सम्झे । मोती जयन्तीको सन्दर्भ पारी बसेको परिषद्को बैठकमा स्रष्टालाई जीवितै सम्मान गर्नुपर्छ भन्दै रथारोहणको निर्णय गरेका थियौं, रथ बनाउने जिम्मा मैले नै पाएको थिएँ, शनिबार जोशीले भने, तत्कालीन प्रधानमन्त्री मातृकाप्रसाद कोइरालादेखि चर्चित साहित्यकारहरूसम्मले रथ तानेर त्यो बेला नयाँ परम्परा थालिएको थियो । जोशीले यसपटक पनि राज्यको तर्फबाट जीवितै सम्मानको अर्को परम्परा थालिएको भन्दै खुसी प्रकट गरे । यसका लागि पहल गर्ने त्रिमूर्ति निकेतन र नइ प्रकाशनप्रति आभारी छु, उनले भने । दुई वर्षअघि नै त्रिमूर्ति निकेतन र नइ प्रकाशनले जोशीलाई पाँच लाख रुपैयाँसहित शताब्दीपुरुष सम्मान दिएका थिए । सरकारको तर्फबाट भने बल्ल औपचारिक निर्णय गरिएको हो ।"
प्रहसन गर्दै उपन्यास,"पहिलो आत्मकथामा लेख्न छुटेको कुराहरूलाई यसमा समेटेको हरिवंशले बताए । आत्मकथा लेख्दा सही कुरा नै लेख्नुपर्छ, उनले भने, उपन्यासमा काल्पनिक कुराहरू हुन्छन् । मलाई कल्पनामा लेख्नै सजिलो लाग्यो । उनले पुस्तकमा टेलिफिल्मको हरिबहादुर पात्रको १५ प्रतिशत र अन्य सबै नयाँ सन्दर्भ रहेको बताए ।"
शिवपुरीमा वसन्त कविता,आश्रमको तर्फबाट सुदीप पराजुली र सुनैना खड्काले देशप्रेम झल्किने कविता सुनाए । कार्यक्रममा कवि मुक्तिनाथ न्यौपानेलको सचित्र बाल कविता संग्रह बचराको योजना पनि लोकार्पण गरियो । साहित्यकार गोविन्द घिमिरे वेदमणि ले किताब लोकार्पणपछि कवि गोष्ठी भव्य र सौम्य भएको बताए ।
काव्यमुसायरामा विनावी र अनुराग,"काठमाडौं (कास) काव्य मुसायराको पाँचौं शृंखलामा कवि केवल विनावी र गजलकार अनन्त अनुराग शनिबार प्रस्तुत भएका छन् । विनावीले छोइडुम कविताबाट शृंखलाको सुरु गरेका थिए । यो कवितामा जातीय विभेदमा परेको एउटा दलित परिवारको तीन पुस्ताको कथा समेटिएको थियो । त्यसबाहेक उनले भो काजी म अछुतै सही, झन्डाको खेती, कन्यादान, वर्जित धर्ती र यादहरूको संग्रहालय गरी ६ कविता सुनाए । त्यस्तै धनकुटाका गजलकार अनुरागले विना चाबीको ताला लगायत १२ गजल सुनाए । उनका सिर्जनामा प्रेम, मानवीयतादेखि सामाजिक विसंगतिसम्मका सन्दर्भ थिए ।"
फस्ट लभ देखि आधा लभ सम्म आइपुग्दा,"फिल्ममा ऋचा र अर्पणका साथमा रोजिशा शाही, रेमनदास श्रेष्ठ, टीका पहारी, मिथिला शर्मा, विपिनमिक्की गुरुङलगायतको अभिनय रहेको छ । सिसन बानियाँको छायांकन रहेको फिल्ममा सुजिल कर्माचार्यको संगीत, निमेष श्रेष्ठको सम्पादन रहेको छ । ऋचा शर्मा फिल्मसो ब्यानरमा बनाइएको फिल्ममा निर्देशक थापा पनि कार्यकारी निर्माताको भूमिकामा रहेका छन् ।"
प्रहरीले रोक्यो बालविवाह,बालविवाह गराएको आरोप लगाउँदै बाबुलाई प्रहरी निरीक्षक नवीन श्रेष्ठले नियन्त्रणमा लिए । उनलाई प्रहरी कार्यालय ल्याइयो । यो कुरा बेहुलासहित जन्तीले आधा बाटोबाटै थाहा पाएपछि उतै फर्किए र विवाह रद्द भयो । विवाह तयारी गरिरहेका छरछिमेक पनि प्रहरी देखेपछि भागेका थिए ।
भोटेकोसी उर्लिएपछि त्रास,"उनले बाढी आउने डरमा सीमामा जाग्राम बस्ने तयारी गरेका छन् । असारमा चीनको खासा र कुतिकोबीचमा रहेको छेपसाङबाट आएको बाढीले कोसी थुनिएर तातोपानीको लिपिङदेखि बाह्रबिसे २६ किमि क्षेत्रका ८२ घर बगाएको थियो । सीमा जोड्ने सडक खण्ड, विद्युत् आयोजनालगायतमा करोडौंको संरचनालाई क्षति पुगेको थियो ।"
चट्याङले दुईको मृत्यु,यस्तै खोटाङको मझुवागढी नगरपालिका५ लफ्याङका ४३ वर्षीय शेरबहादुर कटवालको ज्यान गएको हो । चट्याङले घाइते भएका कटवालको जिल्ला अस्पताल दिक्तेलमा उपचारका क्रममा मृत्यु भएको प्रहरीले जनाएको छ । प्रहरी नायब उपरीक्षक नवीनकिशोर प्रधानका अनुसार रूपाकोट मझुवागढी४ का चारजना घाइते छन् ।
दुर्घटनामा निधन,"गुलरिया (कास) बाँसगढी ९, कतरनियाको धमिरा खोलानजिक शनिबार दिउँसो ट्रयाक्टर दुर्घटना हुँदा सहचालकको मृत्यु भएको छ । प्रहरीका अनुसार भे१त ६२४३ नम्बरको ट्रयाक्टर पल्टिँदा सोही ठाउँका टेकबहादुर थारूको मृत्यु भएको छ । चालक रामकुमार थारू भने सख्त घाइते भएका छन् । उनलाई उपचारका लागि कोहलपुरस्थित शिक्षण अस्पतालमा लगिएको छ ।"
चुनावमा मनोबल उच्च बनाऔं,जाजरकोट (कास) निर्वाचन आयुक्त सुधीरकुमार शाहले चुनाव सम्पन्न गर्न कर्मचारीलाई उच्च मनोबलसाथ काममा खटिन आग्रह गरेका छन् । शनिबार जाजरकोट आएका उनले चुनाव नभए संविधान कार्यान्वयन र गणतन्त्र संस्थागत नहुने भन्दै त्यसका लागि निष्पक्ष र भयरहित वातावरण बनाउन निर्देशन दिए ।
चट्याङले दुईको मृत्यु,"काठमाडौं (कास) दार्चुला र खोटाङमाचट्याङ लागेर दुई जनाको मृत्यु भएको छ ।दार्चुला, नौगाड २ खारमाशुक्रबार बेलुकाचट्याङ लागेर ३५ वर्षीय कृष्णसिंहठगुन्नाको मृत्यु भएको हो।घरभित्र झ्याल नजिक बसिरहेका ठगुन्नाकोचट्याङ लागेर घटनास्थलमै मृत्यु भएकोप्रहरीले जनायो। शुक्रबार बेलुकी परेकोचट्याङले मार्मा क्षेत्रमा रहेको फोन सेवासमेत अवरुद्ध भएको स्थानीयले बताए ।यस्तै खोटाङकोमझुवागढीनगरपालिका५लफ्याङका ४३ वर्षीय शेरबहादुर कटवालकोज्यान गएको हो। चट्याङलेघाइते भएकाकटवालको जिल्ला अस्पताल दिक्तेलमाउपचारका क्रममा मृत्यु भएको प्रहरीलेजनाएको छ । प्रहरी नायब उपरीक्षकनवीनकिशोर प्रधानका अनुसाररूपाकोट मझुवागढी४ का चारजन घाइते छन्।"
दुर्घटनामा निधन,"गुलरिया (कास) बाँसगढी ९, कतरनियाकोधमिरा खोलानजिक शनिबार दिउँसो ट्रयाक्टर दुर्घटना हुँदा सहचालकको मृत्यु भएको छ ।प्रहरीका अनुसार भे१त ६२४३ नम्बरकोट्रयाक्टर पल्टिँदा सोही ठाउँका टेकबहादुरथारूको मृत्यु भएको छ । चालक रामकुमारथारू भने सख्त घाइते भएका छन्। उनलाई उपचारका लागि कोहलपुरस्थित शिक्षण अस्पतालमा लगिएको छ।"
चुनावमा मनोबल उच्च बनाऔंजाजरकोट,(कास) निर्वाचन आयुक्तसुधीरकुमार शाहले चुनाव सम्पन्न गर्नकर्मचारीलाई उच्च मनोबलसाथ काममाखटिन आग्रह गरेका छन्। शनिबार जाजरकोट आएका उनले चुनाव नभए संविधानकार्यान्वयन र गणतन्त्र संस्थागत नहुनेभन्दै त्यसका लागि निष्पक्ष र भयरहितवातावरण बनाउन निर्देशन दिए ।
फ्रान्समा आज राष्ट्रपति चुनाव,ले फिगारो अखबारले जनाएअनुसार सुरक्षा बलले मतदान केन्द्रमा सुरक्षा दिनेछन् भने कुनै घटना भएमा तत्काल खटिन गस्ती टोली परिचालन गरिनेछन् ।
नेपाल लगानीका लागि उपयुक्त मुलुक,उनले दीर्घकालीन लगानीका लागि नेपाल उपयुक्त गन्तव्य भएको पनि उल्लेख गरे । भारतका लागि नेपाली राजदूत दीपकुमार उपाध्यायले अब यस खाले सम्मेलन नेपालमा नै गर्ने तयारी गरिएको जानकारी दिए । भारतका लागि पूर्वनेपाली राजदूत रञ्जित रेले नेपाल लगानीको लागि राम्रो गन्तव्य भएको उल्लेख गर्दै लगानीका लागि नेपाल सरकारले कानुनी पूर्वाधारहरू बनाएको जानकारी दिएका थिए ।
सिरियामा सुरक्षित क्षेत्र कार्यान्वयन,"बिहीबार भएको सहमतिअनुसार ६ महिनाको युद्धविराम शनिबारदेखि सुरु भएको हो । युद्धविरामको अवधिपछि थप हुन सक्ने बताइएको छ । यस अवधिमा सिरियाली सरकारी वायु सेनाले सबै खालका लडाइँ बन्द गर्नेछ । यस्तै, सिरियाको सहयोगी रूसले उक्त क्षेत्रमा उडान भरे पनि हवाई आक्रमण भने गर्ने छैन । सिरियाली सरकारले विद्रोही नियन्त्रित ती क्षेत्रमा मानवीय सहायता तथा विद्युत्, पानीजस्ता सेवा सुचारु गर्नेछ । सरकारी र रूसी जेटहरूले आक्रमण जारी राखेपछि यसअघि भएका युद्धविराम कार्यान्वयन हुन सकेका थिएनन् । यसैगरी, जेनेभास्थित राष्ट्रसंघ कार्यालयमा सरकारी र विद्रोही पक्षबीच वार्ता जारी राख्ने पनि तय भएको छ । अर्को वार्ता यही मे महिनाको अन्त्यमा र त्यसपछि मध्य जुलाईमा कजाकस्तानमा हुने अपेक्षा गरिएको छ । तर सुरक्षित क्षेत्रभित्र रहेका इस्लामिक स्टेट र अलकायदासम्बद्ध समूहहरूविरुद्धको कारबाहीलाई भने रुस, टर्की र इरान तीनै देशलाई स्वीकृति दिने सहमति पनि भएको छ ।"
सेटलमेन्ट भिसा बेलायतबाटै,काठमाडौंबाट दिँदै आएको भिसा दिल्ली लगेको बेलायतले अहिले आफ्नो देशबाटै पठाउने भएको हो । यसअघि काठमाडौंमा निवेदन दिएपछि दिल्लीस्थित हाई कमिसनबाट जारी हुने गरेको थियो ।
२ सय विद्यार्थी अस्पताल भर्ना,"नयाँदिल्ली (बीबीसी) भारतको नयाँदिल्लीमा रासायनिक ग्यास फैलिएपछि एक विद्यालयका झन्डै २ सय विद्यार्थी अस्पताल भर्ना भएका छन् । टुघ्लाकाबाद क्षेत्रमा रहेको विद्यालय नजिकै विषादी बनाउन लैजान लागिएको क्लोरोमिथाइल पाइराइडाइन नामक रासायनिक पदार्थ चुहावट भएको थियो । विद्यालयमा पढाइ भइरहेका बेला रासायनिक ग्यास फैलिएर बिरामी भएपछि उनीहरूलाई अस्पताल भर्ना गरिएको प्रहरीले जनाएको छ । विषाक्त ग्यासले आँखा, घाँटी लगायतका अंगमा असर परेको जनाइको छ । प्रहरीले घटनामा संलग्नमाथि अनुसन्धान सुरु गरिएको जनाएको छ ।"
टर्कीमा न्यायाधीश निलम्बित,"सन् २०१६ को जुलाई १५ मा राष्ट्रपति रेसेप तायीप इर्दोेगानलाई सत्ताच्यूत गर्ने उद्देश्यले गरिएको असफल कु पछि सरकारले प्रहरी, सेना, शिक्षक, टर्की एयरलाइन्सका कर्मचारीसमेत गरी करिब ५० हजारलाई जागिरबाट यसअघि नै बर्खास्त गरेको थियो ।"
सुशासन र रोजगारीको आस,"कांग्रेसले रघुगंगा गाउँपालिकामा कमला गर्बुजा, मंगलामा हुमाकुमारी फगामी, मालिकामा विमला रोकालाई उपप्रमुख उम्मेदवार बनाएको छ । एमालेले धौलागिरिबाहेक अन्नपूर्णमा दुर्गा पाइजालाई, मंगलामा सृजना केसी र मालिकामा खरमाया विटालुलाई उठाएको छ । माओवादी केन्द्रले बेनी नगरसमेत मालिकामा गौमाया श्रीपालीलाई उपप्रमुखमा उठाएको छ । धेरैजसो दलले नगर तथा गाउँपालिकाको वडा प्रमुखमा महिलालाई अगाडि सारेका छैनन् ।"
मेयर उम्मेदवारका उस्तै एजेन्डा,"राप्रपाबाट उम्मेदवार गीता गुरुङ महिलाको पक्षमा काम गर्न आफूलाई जिताउनुपर्ने बताउँछिन् । ठूला दलले उठाउन नसकेको अवस्थामा राप्रपाले महिलाको सम्मान गरेर उठाएको छ, उनले भनिन् । अव्यवस्थित बसपार्क व्यवस्थित बनाउने, अन्तर्राष्ट्रिय विमानस्थल निर्माणमा ढिलाइको कारण पत्ता लगाएर छिट्टै काम सुरु गराउने, पोखरालाई नमुना स्मार्ट सिटी बनाउने उनका पनि योजना हुन् ।"
ठेक्कापट्टामा नलागेकालाई प्राथमिकता,"निष्कलंक युवालाई चुनावमा जिताउनुपर्ने महिला मतदाताको राय छ । पुरानाभन्दा नयाँ उम्मेदवारले राम्रो काम गर्ने भएकाले युवालाई जिताउनुपर्ने समाजसेवी मोहनकुमारी शेरचन बताउँछिन् । अरू बेला काठमाडौं र पोखरा बस्ने अनि चुनावका बेला गाउँ आएर मतदातालाई पैसा बाँड्ने प्रवृत्तिका नेताहरू स्थानीय बुद्धिजीवीबीच आलोचित छन् । उम्मेदवारले मतका लागि फकाउन घरमै पैसा पठाइदिने, छोराछोरीलाई नि:शुल्क पढाउन दाता खोजिदिने गरेको आरोप पनि छ ।"
उम्मेदवार देख्दै तर्सन्छन् द्वन्द्वपीडित,"द्वन्द्वपछिको पहिलो स्थानीय चुनाव भएकाले जनताका अपेक्षा धेरै रहेको माओवादी केन्द्रबाट वडा सदस्य उम्मेदवार इन्दिरा नाथले बताइन् । युद्धमा परिवार सदस्य गुमाउने धेरै छन् । उनीहरूसँग धेरै गुनासा छन्, उनले भनिन्, चुनावमा पनि लडाइँझगडा होला कि भनेर तर्सिएका छन् । जनताको भावनाअनुसार हामीले मिलेर नै स्वच्छ तरिकाले प्रचार गरिरहेका छौं । स्थानीयमा नेताहरू एकजुट भएर विकासमा लागे हुन्थ्यो भन्ने भावना रहेको शिक्षक परशुराम केसीले बताए । भोट मात्रै मागेर भएन, काम गर्नुपर्छ । विजयी भएर जनताका काम गर्ने नेता चाहियो, उनले भने, सिंहदरबारको अधिकार गाउँसम्म आउन थाल्यो भनेर मानिसमा जिज्ञासा छ ।"
कार्यकर्ता कुटिए,"देउरालीमा चुनाव प्रचारप्रसार गरी गोरखा बजार फर्कंदै थियौं, उम्मेदवार कुमालले भने, एक्कासि आक्रमण गरे ।"
मुख्य पदमा युवाको वर्चस्व,"उम्मेदवारको घरमा गोली प्रहारकालीकोट खाडाचक्र नगरपालिका८ पाखाका एमालेतर्फबाट वडाध्यक्ष उम्मेदवार आदिचन्द्र चौलागाईंको घरमा शुक्रबार राति गोली प्रहार भएको छ । राती ३ बजेतिर अज्ञात समूहले ६ राउन्ड फायरिङ गरेर भागेको चौलागाईंले बताए । उनका अनुसार दिउँसो माओवादी केन्द्रका वडाध्यक्ष उम्मेदवार गोगन मल्लको नेतृत्वमा आएको टोलीले आफूलाई भोट नदिए विप्लवका कार्यकर्ता आउने धम्की दिएका थिए । घटनाबारे बुझ्न जनपद, सशस्त्रसहितको सुरक्षाफौज खटाइएको प्रजिअ गिरिधारी सुवेदीले बताए । उनले प्रहरी टोली फर्किएपछि मात्र घटनाबारे भन्न सकिने सुनाए ।"
दलित पन्छाइँदै,"कतिपय दलित आकांक्षी चुनावमा पैसा खर्च गर्नुपर्ने ठानेरै उम्मेदवार बन्ने साहस देखाउन सकिरहेका छैनन् । भद्रपुर ३ मा वडाध्यक्षका आकांक्षी देखिएका घनश्याम लकान्द्रीले आर्थिक अवस्थाकै कारण उम्मेदवार नबन्ने निर्णय लिए । माओवादी केन्द्रका सुरेश बराइली बुद्ध शान्ति गाउँपालिकाको अध्यक्षका आकांक्षी हुन् । तर, उनलाई पनि पार्टीले पत्याएकै छैन । बराइली भन्छन्, उम्मेदवार बन्ने इच्छाचाहिँ गरेको हो, पार्टीले कति सहयोग गर्छ, हेरौं ।"
उम्मेदवारी नटुंगिँदा अलमल,"कांग्रेसले भने निर्वाचन मिति दोस्रो चरणमा सरेसँगै केन्द्रबाट उम्मेदवार छनोट स्थगित गर्न भनेपछि कुनै नगर र गाउँपालिकामा उम्मेदवार टुंगो नभएको जनाएको छ । केन्द्रबाटै स्थगित गर्न भनेपछि अहिले रोक्यौं, सभापति भुवनप्रसाद श्रेष्ठले भने, उम्मेदवारसँगै प्रचार नगरे पनि पार्टीको प्रचारप्रसार भइरहेको छ । उम्मेदवार छनोट नै अन्योलमा परेपछि गाउँ तहका कार्यकर्ता झन् अलमलमा छन् । गाउँमा चुनावी प्रचारप्रसारको माहोल तालेको थियो, चन्द्रकोट गाउँपालिका४ का कांग्रेस कार्यकर्ता दुर्गाबहादुर खत्रीले भने, अहिले त ठप्प छ, माओवादी(एमालेको तीव्र छ । अरू पार्टीका कार्यकर्ता उम्मेदवारसहित प्रचारप्रसारमा जुटेको हेर्दा आफूहरूलाई खल्लो भएकाले अहिले प्रचार स्थगित भएको उनले बताए । त्यस्तै साना दल राप्रपा, जनमोर्चा, परिवार दल, अखण्ड पार्टी र नयाँ शक्तिलगायतका दल पनि उम्मेदवारबिना नै गाउँमा पार्टीको प्रचारमा छन् ।"
महिलाका असन्तुष्टि व्यापक,"जिल्लाका एक नगर र सात गाउँपालिकामा उम्मेदवार छान्दा पार्टी नेतृत्वले मनोमानी गरेको नेत्रीहरूको आरोप छ । केही गाउँपालिकामा मात्र उम्मेदवार टुंग्याउन बाँकी छँदा दलहरूले एक गाउँपालिकाबाहेक अन्य कुनैमा प्रमुख पदमा महिलालाई उम्मेदवार बनाएका छैनन् । सुनकोसी गापामा मात्र माओवादी केन्द्रकी चम्पा कार्कीको नाम प्रमुख पदमा टुंगो लागेको हो । महिला स्थानीय तहलाई नेतृत्व दिन सक्षम भए पनि पुरुष नेताले टिकट दिन हिचकिचाएको उनीहरू बताउँछन् । महिलामाथि जालमात्र बुनेको देखियो, मोलुङ गाउँपालिकामा उपप्रमुख दाबी गरिरहेकी एक नेत्रीले भनिन्, महिलालाई पर्दाभित्र राखेर आफन्त राख्न खोजेका छन् । मोलुङ गाउँपालिकामा एमालेकी उम्मेदवार उर्मिला खतिवडाले उपप्रमुख पदको मनोनयनमा समेत धाँधली गरी आफन्त राख्न खोजेको बताइन् । प्रमुखमा त पुरुष नेताहरूकै कब्जा छ, उपप्रमुखमा समेत आफन्त राख्न चलखेल हुन्छ, उनले भनिन् । महिला भएकै कारण पार्टीले प्रमुख पद दिन आनाकानी गरेको कांग्रेस नेत्री सविता राईले बताइन् ।"
मुग्लिन सडक १० दिन चौबीसै घण्टा खुला,"ड्रोनबाट सर्भेडिजिटल रेकर्ड राख्ने गरी नारायणगढमुग्लिन सडकको ड्रोन उडाएर सर्भे गरिएको छ । परीक्षणका रूपमा पहिलो पटक ड्रोनबाट सडक सर्भे गरिएको हो, आयोजनाका इन्जिनियर खनालले भने, भिडियो सहितको रेकर्ड राख्न यस्तो सर्भे थालिएको हो । सर्भे थालेको शनिबार छैटौं दिन हुन्छ । काठमाडौंबाट टोली आएको छ,अहिले ड्रोन उडाएर सर्भेको कार्य अन्तिम चरणमा पुगेको छ, उनले भने, कत्तिको सत्य डाटा आउँछ, यहाँको रिजल्ट राम्रो आए अन्य मुख्य राजमार्गमा पनि यो प्रविधि प्रयोग गरिनेछ । आयोजनाले जिल्ला प्रशासन, चितवन तथा नागरिक उड्डयन प्राधिकरणबाट अनुमति लिई सर्भे गरेको हो । खनालका अनुसार नेपालमा कुनै पनि सडकमा ड्रोनबाट सर्भे गरिएको छैन ।"
अनलाइनबाटै घटना दर्ता,"जन्मदर्ता समयमा नहुँदा बालबालिकाले पढ्न नपाउन सक्छन्, उनले भने । उनले जन्म, मृत्यु, बसाइँसराइ, विवाह, सम्बन्ध विच्छेदजस्ता व्यक्तिगत घटना दर्ता समयमै गर्नुपर्ने बताए ।"
एनसेललाई के आधारमा फोरजी ?,कर नतिर्ने एनसेलको लबिइङ बाट समितिका सभापति अधिकारी र सदस्यहरू प्रभावित हुँदा कर छलीमै सघाउ पुग्ने निर्देशन जारी भएको हो । निर्देशनअनुसारको फोरजीसम्बन्धी निर्णय त प्राधिकरण गरिसकेको छ । विकास समितिले दिएको निर्देशन र प्राधिकरणले उक्त निर्देशनलाई आधार बनाउँदै गरेको निर्णय अर्थ र लेखा समितिको निर्णयविपरीत हो । एनसेलबाट सम्पूर्ण कर असुलेपछि मात्र कम्पनीको पुँजी वृद्धिलगायत अन्य थप व्यावसायिक योजनाप्रस्ताव अघि बढाउन उद्योग मन्त्रालय र सूचना तथा सञ्चार मन्त्रालयलाई अर्थ समितिले निर्देशन दिएको थियो । लेखाले पनि पुँजीगत लाभकर असुलउपर नभएसम्म एनसेलको फोरजीलगायत थप सेवाका लागि कामकारबाही अघि नबढाउन मन्त्रालय र प्राधिकरणलाई निर्देशन दिएको थियो ।
कार्बाइड हालिएको आँप छ्यापछ्याप्ती,"त्यसका नकारात्मक असरहरूमा मानसिक रोग, टाउको दुख्ने, अनिद्रा, स्मरण शक्तिमा ह्रास, मस्तिष्कको सेरेवलमा घात, आँखा, मृगौलालगायतमा असर पार्ने अनुसन्धानहरूले देखाएको छ ।"
आलुबाट किसानले आम्दानी लिन सकेनन्,"कार्यालयले बियाँबाट उत्पादन गर्ने आलु पनि ल्याएर किसानलाई दिएको छ । बुङकुलुङमा उत्पादित उन्नत जातको आलु बीउको रूपमा अरू किसानलाई वितरण गर्दै आएको छ । बर्सेनि माटो परीक्षण शिविर सञ्चालन गर्दै आएको वरिष्ठ कृषि विकास अधिकृत नरेशचन्द्र घिमिरे बताउँछन् । आलुमा आत्मनिर्भर बनाउन बीउ आलुमा जोड दिँदै आएको कार्यालयले जनाएको छ । प्रधानमन्त्री कृषि आधुनिकीकरण परियोजनामा आलु पकेट क्षेत्रको माग गरिएको छ । किसानलाई घुम्ती स्थलगत तालिम, गुणस्तर बीउ आलु उत्पादन प्रदर्शनी, बीउ कोष तथा प्याकेजिङमा सहयोग पुर्याउने कार्यक्रम गरिने कार्यालयले जनाएको छ । अहिले एक गाउँ एक प्राविधिकको व्यवस्था गरेकाले किसानले घरमै परामर्श पाउने पनि कार्यालयको दाबी छ ।"
जडीबुटी उपयोग भएन,"जलकन्या गाविसका स्थानीय खिलराज देवकोटा जडीबुटी रोजगारीको राम्रो आधार बन्ने भए पनि त्यसतर्फ अहिलेसम्म कसैको ध्यान पुग्न नसकेको बताए । कैयौं युवा रोजगारीको खोजीमा विदेश गएका छन्, उनले भने, तर आफ्नै गाउँठाउँमा प्रशस्त पाइने जडीबुटी उनीहरूका लागि रोजगारीको आधार बन्न सकेको छैन । न त त्यसलाई व्यवस्थापन गर्न ध्यान नै दिइएको छ । पाँच ज अर्थात् जंगल, जडीबुटी, जलस्रोत, जनशक्ति र जमिन आर्थिक क्रान्तिको आधार भन्ने सरकारी नीति साँच्चि नै व्यवहारमा पनि लागू हुन सके युवाहरू बिदेसिनु नपर्ने सामुदायिक वन उपभोक्ता महासंघ जिल्लाध्यक्ष कृष्णकुमार श्रेष्ठ बताए ।"
सेयर कारोबार घट्यो,"कारोबारका आधारमा अघिल्ला दुई साता बैंकिङ समूहलाई उछिनेको बिमा समूह गत साता पुरानै अवस्थामा फर्किएको छ । बिमा समितिबाट पुँजी वृद्धिको निर्देशन आएपछि कम्पनीहरूले थप प्राथमिक निष्कासन (एफपीओ), हकप्रद र बोनस सेयर जारी गर्ने आशामा लगानीकर्ताले बिमा कम्पनीका सेयरमा लगानी बढाएका थिए । यही कारण बिमा कम्पनीको सेयर कारोबार बढो अवस्थामा थियो भने बैंकिङ समूहको घटयो । साप्ताहिक कारोबारमा बैंकिङ समूहको हिस्सा ३७ प्रतिशत र बिमाको २८४ प्रतिशत छ । अघिल्लो साता कुल कारोबारमा बैंकिङ समूहको हिस्सा ३५ प्रतिशत हुँदा बिमाको साढे ३६ प्रतिशत थियो । सेयर बजारमा सूचीकृत २ सय १२ कम्पनीमध्ये वित्तीय संस्था र बिमाको हिस्सा करिब ८५ प्रतिशत छ ।"
ओप्पोको सेल्फी एक्स्पर्ट एफथ्री,"काठमाडौं (कास) ओप्पोले नेपालमा नयाँ सेल्फी एक्स्पर्ट एफथ्री सार्वजनिक गरेको छ । मध्यमवर्गीय उपभोक्तालाई लक्षित गरी एफथ्री बजारमा ल्याएको कम्पनीले जनाएको छ । सार्वजनिक गरिएको नयाँ फोन एफथ्रीमा डुअल फ्रन्ट क्यामेरा रहेको जारी विज्ञप्तिमा छ । एकल सेल्फीका लागि फोनमा १६ मेगा पिक्सेल र गु्रप सेल्फीका लागि वाइड एङ्गल लेन्ससहितको क्यामेरा जडान गरिएको कम्पनीले जनाएको छ । फोनमा रहेको सिक्सपी लेन्सले न्यूनतम छवि विकृति (इमेज डिस्टोर्सन) का साथ उच्च श्रेणीका व्यावसायिक गुणस्तरका तस्बिर लिन सघाउने दाबी कम्पनीको छ । एकल वा व्यक्तिगत सेल्फीका लागि एफथ्रीमा १६ मेगा पिक्सेल रिजोल्युसन, १३ इन्च सेन्सर र ठूलो एफ२० एपर्चरको फ्रन्ट क्यामेराको व्यवस्था गरिएको पनि विज्ञप्तिमा छ । ओप्पो एफथ्रीमा १३ मेगापिक्सेल क्षमताको १३ इन्च सेन्सर जडान गरिएकाले प्रकाश संवेदनशीलतालाई बढावा दिँदै रात्रिकालीन समयमा समेत उत्कृष्ट कार्यक्षमता प्रदर्शन गर्ने कम्पनीको दाबी छ ।"
चुनावको मौका पारेर नदी दोहन,"क्रसर इजाजत प्रदान गर्ने जिल्ला घरेलु प्रमुख कल्पना शर्मा भने अहिलेसम्म अनुगमन भएको आफूलाई थाहा नभएको बताउँछिन् । मेरो कार्यालयले त अनुमति दिने मात्रै हो, उनले भनिन्, ठेक्का लगाउने निकाय अरू नै छन । जिल्ला प्रशासन कार्यालय, घरेलु, जिल्ला समन्वय समिति, भूसंरक्षणलगायतको कार्यालयको सयुक्त टोलीले अनुगमन गनुपर्ने कानुनी प्रावधान छ । मिलेमतोमै सबै काम हुँदै आएको मेलम्चीका एक प्रहरीले बताए । उनले भने, जिल्लाबाटै हामीलाई स्पष्ट निर्देशन आउँदैन । आएमा अनियमितता रोक्न हामी तयार छौं । क्रसर व्यवसायीले भने नियमबमोजिम नदीजन्य पदार्थ संकलन र बिक्री गर्दै आएको बताएका छन् ।"
टेन्डरबिनै २ अर्बको बल्ब किन्दै प्राधिकरण,"प्राधिकरणका प्रवक्ता अधिकारीले अबको चार महिनाभित्रै ग्राहकले सस्तो मूल्यमा बलियो, टिकाउ, कम बिजुली खपत गर्ने बल्ब खरिद गर्न पाउने दाबी गरे । भारतीय कम्पनीले चिम उत्पादन थालेपछि प्राधिकरणको प्राविधिक टिम चिमको ल्याब टेस्ट (क्षमताको परीक्षण) को अनुगमन गर्न भारत जानेछ । ७ वाट क्षमताका मात्र बल्ब घरायसी प्रयोजनका लागि व्यावहारिक नहुने जानकारहरू बताउँछन् । शौचालय र साना कोठाका लागि ७ वाटको चिम चाहिँदैन, थोरै क्षमताको भए पनि हुन्छ, ठूला कोठाका लागि ७ वटाभन्दा ठूलो क्षमताको चिम चाहिन्छ, त्यही कारण एउटै क्षमताको बल्ब अव्यावहारिक हुन्छ, स्रोतले भने ।"
सिटीको ५ गोल,"उपाधि दौड अझै सकिएको छैन । यथार्थ के हो भने चेल्सीलाई भेट्टाउनु हाम्रा लागि यो झन् कठिन भएको छ, पोचेटिनोले भने, वेस्ट ह्यामले गोल गरेपछि हामी गोल फर्काउन एकदमै आतुर भयौं जस्तो लाग्छ । आजको क्षण निर्णायक थियो र उपाधिसम्म पुग्न यस्तो खेल जित्नैपर्ने थियो ।"
राइजिङ र झापा सेमिफाइनलमा,"१ सय ४७ रनको लक्ष्य पाएको कञ्चनपुरले २० ओभरमा ६ विकेट गुमाई १ सय १९ रन मात्रै बनाउन सक्यो । हारसँगै कञ्चनपुर बाहिरिएको छ । झापाबाट सवनम राई, संगीता राई, रितु जैन र कविता गौतमले समान १ विकेट लिए । प्लेयर अफ द म्याच झापाकी रितु जैन भइन् ।"
काल्र्सबर्गमा आङदोर्जीलाई सफलता,गोर्खा बु्रअरीका प्रबन्ध निर्देशक अरुण अधिकारीले प्रतिभाशाली उदीयमान गल्फरलाई प्रतिभा देखाउने थलोका रूपमा काल्र्सबर्ग गल्फ सिरिज विकसित हुँदै आएको बताए ।
पुने दोस्रोमा उक्लियो,युवराज सिंहले ४७ र कप्तान डेविड वार्नरले ४० रन बनाए पनि उनडकटको अन्तिम ओभरको ह्याट्रिकपछि घरेलु टोली हैदराबादले ९ विकेट गुमाई १ सय ३६ रनमात्र बनाउन सक्यो । स्टोक्सले पनि पुनेका लागि ३ विकेट लिए । विजयपछि पुने १६ अंकसाथ दोस्रो स्थानमा उक्लेको छ ।
सुजन र कुसुमलाई अवार्ड,काठमाडौं (कास) नेपाल सितोरियो कराते डो संघ शाखा डोजो लैनचौरले २०७३ सालको प्रदर्शनका आधारमा दुई खेलाडीलाई स्पोर्ट लिङ्क अवार्डबाट शनिबार सम्मान गरेको छ । पुरुषमा सुजन चेपाङ र महिलामा कुसुम पौडेल सम्मानित भए । सुजनले घरेलु प्रतियोगितामा ८ स्वर्ण जितेका थिए । कुसुमले एक अन्तर्राष्ट्रिय स्वर्ण र ८ घरेलु गरी ९ स्वर्ण जितेकी थिइन् । पुरुषमा साइमन रिसाल र महिलामा सुस्मिता वाइबाले अनुशासित खेलाडीको अवार्ड जिते । नियमित प्रशिक्षणमा उपस्थित जीवन लामा पनि पुरस्कृत भए । सोनु श्रेष्ठ सरसफाइतर्फ उत्कृष्ट ठहरिन् ।
रनमा घिमिरे विजेता,महिलातर्फ नविना थापा विजेता भइन् । ३ किमिको दूरी उनले १६ मिनेट १८ सेकेन्डमा पूरा गरिन् । १६ मिनेट ४० सेकेन्डबाट सञ्जु निरौला दोस्रो तथा १७ मिनेट १७ सेकेन्डबाट गीता ढुंगाना तेस्रो भए । उनीहरूले नगद पाए ।
भलिबल प्रशिक्षक सम्मानित,काठमाडौं (कास) न्यु डायमन्ड एकेडेमीका भलिबल प्रशिक्षक कुमार राईलाई शनिबार सामाखुसी बोर्डिङ स्कुल (सेब) ले सम्मान गरेको छ । सेबले १९ औं अभिभावक दिवसमा महिला भलिबलका उत्प्रेरक प्रशिक्षकको संज्ञा दिँदै खेलकुद विकास सेवा अवार्ड प्रदान गरेको थियो ।
करेन्टले मृत्यु,सिन्धुली तीनपाटन गाउँपालिकाअन्तर्गत भीमस्थानमा करेन्ट लागेर शनिबार एक जनाको मृत्यु भएको छ । हावाहुरीले पोल ढल्दा बगरमा रहेको करेन्ट रहेको नांगो तारमा परी खड्गबहादुर श्रेष्ठको घटनास्थलमै मृत्यु भएको हो ।
हिमपात र असिना,"ताप्लेजुङ वर्षासँगै शनिबार दिउँसोको जिल्लाका डाँडाहरू हिउँले भरिएका छन् । बेमौसमी हिउँले डाँडाहरू सेताम्मे भएका हुन् । माथिल्लो क्षेत्रमा हिउँ र तल्लो क्षेत्रमा असिना परेको किसानले बताएका छन् । हिउँले चिसो बढाए पनि असिनाले बालीनाली बिगारेको छ । मकै, गहुँ जस्ता अन्नबालीदेखि सुन्तला, कागतीजस्ता फलफूलमा असर पारेको किसान बताउँछन् । असिना खेवाङ, पेदाङ, सुरुमखिम, मामांखेलगायत गाविसमा परेको छ ।"
लिग नहुँदाको चोट खेलाडी बने बेरोजगार,"नकआउटमा निर्भरराष्ट्रिय टिमका फरवार्ड विमल घर्तीमगर नकआउट प्रतियोगितामा मनाङ, पुलिस, संकटा, रूपन्देहीबाट खेलेका थिए । तर उनी कुनै क्लबमा पनि अनुबन्धित छैनन् । उनीजस्तै नकआउट प्रतियोगितामा कुन क्लबले कसलाई खेलाउँछ भन्ने निश्चित छैन ।२०७३ सालमा दुहबी (सुनसरी), खप्तड (धनगढी), आहारारा (पोखरा), झापा (बिर्तामोड), बुढासुब्बा (धरान), नेपालगन्ज (बाँके), सिमरा (बारा), उदयपुर (गाईघाट), तिलोत्तमा (बुटवल), राजर्षि जनक (सर्लाही), माईभ्याली (इलाम) गोल्डकप तथा विकास रनिङ सिल्ड (चितवन) र सुमन भोम्जन स्मृति कप (हेटौंडा) आयोजना भएका थिए । यसमा जित्ने व्यक्तिगत पुरस्कार र क्लबले दिने पकेट खर्चमै खेलाडी चित्त बुझाउन बाध्य रहे । र, नेपाली फुटबल पनि यिनै मोफसलका प्रतियोगिताले धान्दै आएको छ । २०६४६५ मा पनि घरेलु फुटबल बुढासुब्बा र आहा गोल्डकपले मात्र धानेको थियो ।"
बालिका च्याम्पियन,"५ किमि दौडको शीर्ष तीनस्थानमा विजयी बालिका केसी, मीना घले र देवीकला गुरुङ ।"
सोहेन्द्र र स्वस्तिका उत्कृष्ट,"महिलामा भारतकी गोभर्सी उमेश मोरे, नेपालका स्वस्तिका महर्जन, अपेक्षा मगर, प्रीति वाइबा, संगीता तामाङ, सीमा घर्ती र दीपिका कार्कीले आफ्नो तौलमा स्वर्ण जिते । कातामा बालकुमारी थानीले स्वर्ण जितिन् ।"
सामाजिक भत्ता रोकियो,"पर्वत विकट महाशिला गाउँपालिकाको ४ वडाका करिब २५ सय लाभग्राही सामाजिक सुरक्षा भत्ताबाट वञ्चित भएका छन् । स्थानीय तह पुन:संरचनापछि महाशिला गाउँपालिका बनेका साबिकका बालाकोट, भोक्सिङ, पाखापानी र लुंखु गाविसका ज्येष्ठ नागरिक, एकल महिला, दलित बालबालिका र अपांगहरूले दोस्रो चौमासिकको भत्ता अझै पाएका छैनन् । तत्कालीन जिविसले २०७१ देखि जिल्लाभरका गाविसको सामाजिक सुरक्षा भत्ता बैंकबाट वितरण गर्ने व्यवस्था गरेको थियो । बैंकको पहुँचबाट टाढा रहेका यी गाउँका लाभग्राही बैंकसम्म पुग्न समस्या भएपछि गाविस सचिवले घरघरै पुगेर वितरण गर्दै आएका थिए । स्थानीय तह पुन:संरचनासँगै रोक्का भएका तत्कालीन गाविसका खाता अझै सञ्चालन नभएपछि भत्ता वितरणमा समस्या भएको हो । जिससका सामाजिक सुरक्षा भत्ताका सम्पर्क अधिकृत चन्द्रबहादुर केसीका अनुसार गाउँपालिकाले खाता सञ्चालनमा ढिलाइ हँुदा भत्ता रोकिएको हो । जिल्लाले कोलेनिकामा दुई महिनाअघि नै पठाइसकेको हो, उनले भने, कोलेनिकाले गाउँपालिकाले माग गरे तत्कालै दिन्छु भनेको छ, माग भएकै छैन ।"
मतदान अधिकृतलाई तालिम,तनहुँआसन्न निर्वाचनका लागि खटिने मतदान अधिकृत र सहायक मतदान अधिकृतको तालिम सुरु भएको छ । जिल्लामा आवश्यक पर्ने ५ सय ३१ जना अधिकृतहरूका लागि निजामती कर्मचारी र शिक्षक समेतलाई १० समूहमा बाँडेर तालिम दिइएको मुख्य निर्वाचन अधिकृत अम्बरराज पौडेलले बताए । तनहुँमा १ सय ३६ मतदानस्थलमा २ सय ५३ केन्द्र छन् ।
पानी तान्न बन्द अभियान,तनहुँ खानेपानीको समस्या हुने समयमा मोटर लगाएर तानेको भन्दै डुम्रेमा मोटर बन्द गर्ने अभियान सुरु भएको छ । छापताल खानेपानी योजना उपभोक्ता समितिले बजार क्षेत्रका उपभोक्ताले मोटर लागाउँदा पानीको वितरणमा समस्या भएपछि यस्तो थालिएको अध्यक्ष पर्शुराम अधिकारीले बताए । शनिवारमात्रै उपभोक्ताका ५० वटा मोटर झिकेर संकलन गरिएको छ । ३ सय ५० घरधुरीको खानेपानीको मुल सुक्दै गएकाले यतिबेला मागका तुलनामा आपूर्ति पर्याप्त छैन । अर्को योजना बनाएर पानी वितरण गरेपछि मात्र मागअनुसारको आपूर्ति यथेष्ट हुने स्थानीय उपभोक्ता रामशरण बानियाँले बताए ।
लागूऔषध ओसारप्रसार,"पाल्पा माघ २० मा सिद्धार्थ राजमार्गको प्रभासबाट एसपीएम क्याप्सुल, फेन्सिडिल, कोरेक्सलगायत लागूऔषधसहित हरिहर नेपाल पक्राउ परे । चैत ५ मा आर्यभञ्ज्याङबाट भारतबाट आयात भएका लागूऔषधसहित प्रविन गुरुङ र सेरिजा चौधरी पक्राउ परे । उनीहरूको साथबाट नुफिन, डाइजेपाम, फेनराजगान, नाइट्रोजन लगायतका प्रहरीले बरामद गर्यो । वैशाख १३ मा गुल्मीबाट बुटवल जाँदै गरेको यात्रुबाहक बसबाट ३९ केजी चरेससहित २ महिला पक्राउ परे ।"
यसरी हुन्छ चुनाव,"यतिबेला मुलुक चुनावमय छ । जताततै चुनावकै चर्चा छ । प्रदेश नं ३, ४ र ६ मा चुनावकै लागि भोलिदेखि एक साताका लागि विद्यालय छुट्टी हुँदै छ । छुट्टी हुनुअघि नै राजधानीका केही विद्यालयमा चुनावी अभ्याससमेत गरिएको छ । विद्यार्थीहरूले निर्वाचन के हो र कसरी हुन्छ ? भन्ने आफैंले अभ्यासमा गरेका छन् । राजधानीस्थित केएमसी स्कुल, एसएबी पब्लिक स्कुल, नोबेल एकेडेमी, लालीगुराँग वाटिका माविलगायतमा गत साता यस्तै अभ्यास गरियो। बानेश्वरस्थित नोबल स्कुलमा शुक्रबार पुग्दा छात्रछात्राहरू पंक्तिबद्ध भए मतदान गरिरहेका थिए । डोरी टाँगेर उनीहरूलाई लाम लगाइएको थियो । भीड नियन्त्रण गर्न स्काउट टोली खटिइहेका थिए । धेरै भीडले गर्दा अकस्मात् डोरी चुँडियो । त्यो भीडमा उभिएका साथीहरू हुर्रिंदै अगाडिको पंक्तिमा पुगे । स्काउट टोलीलाई सम्हाल्नै मुस्किल पर्यो । सिठी बजाउँदा पनि कसैले टेरेनन् । त्यसपछि पल्लो कुनामा बसिरहेका निर्वाचन आयुक्त कमल सापकोटा उठे र उनले सबैलाई फेरि पंक्तिबद्ध बनाए । कक्षा दसको सामाजिक अध्ययन (सोसल स्टडिज) विषयमा चुनावबारे पाठयसामग्री समेटिएको छ । विद्यार्थीले निर्वाचनमा नागरिकको भूमिका र सामान्य निर्वाचन प्रक्रिया शीर्षकको पाठ पढ्नुपर्छ । निर्वाचन आयोग र त्यसका काम, कर्तव्य, अधिकारबारे बुझ्नुपर्छ । त्यसमा निर्वाचनको प्रकार, संविधानसभा, मध्यावधि निर्वाचन र स्थानीय निर्वाचनबारे चर्चा छ । स्कुलले यो पाठलाई प्रयोगात्मक रूपमै बुझाउन सामाजिक अध्ययन विभागका प्रमुखलाई प्रमुख निर्वाचन आयुक्त र चारजना शिक्षकलाई आयुक्तको जिम्मेवारी दिएको थियो । पाठ पढाउने काम भइरहेकै छ, प्रमुख निर्वाचन आयुक्त बनेका शोभारकर भण्डारीले भने, स्थानीय तहको चुनाव हुने बेलामा विद्यार्थीलाई निर्वाचनबारे प्रत्यक्ष प्रयोग नै गरेर देखाउन यस्तो अभ्यास गराएका हौं । चुनावी प्रक्रियामा कक्षा ५ देखि १० सम्मका ५ सय १२ विद्यार्थीलाई सहभागी गराइएको थियो । उक्त विद्यालयले स्कुल क्याप्टेन, भाइस क्याप्टेन, हाउस क्याप्टेन र हाउस भाइस क्याप्टेन को चुनाव गराएको थियो । एक साताको पूर्वतयारीमा चुनावका सबै प्रक्रिया पुर्याएर विद्यार्थीलाई सहभागी गराइएको शिक्षक सापकोटाले बताए । चुनावी आचारसंहिता निर्माण गरी मतदाता नामावली प्रकाशन, उम्मेदवार चयन, उम्मेदवारी दर्ता, दाबीविरोध, उम्मेदवारी फिर्ताको अभ्यास गरियो, उनले भने, उम्मेदवारले घरदैलो गरेजस्तै विद्यार्थीलाई प्रत्येक कक्षामा भोट माग्न लगाएका थियौं । सबै उम्मेदवारलाई बिहानीको प्रार्थना (एसेम्बली) मै भाषण गर्न र आफ्ना एजेन्डाहरू भन्न लगाएको उनले बताए । मतदानका निम्ति २४ घण्टा अघिसम्म प्रचारप्रसारको समय सीमा तोकिएको थियो । घरघरमै हुल बाँधेर विभिन्न पार्टीका मान्छेहरू भोट माग्न आइरहन्छन्, जोरपाटीकी छात्रा प्राज्ञी पोखरेलले भनिन्, खासमा भोट केका लागि रहेछ भन्ने चाहिँ अभ्यास गरेपछि बल्ल थाहा हुँदै छ । कक्षा १० की प्राज्ञी स्कुल क्याप्टेन की उम्मेदवार हुन् । उनी यूकेजीदेखि यसै स्कुलमा पढ्दै आएकी छन् । म पहिला पनि स्कुल क्याप्टेन नै थिएँ, त्यसबेला अफिसियल निर्णय भएको थिएन, आफ्नो उम्मेदवारीबारे उनले भनिन्, भोटिङ नै हुने भएपछि मैले पनि लड्नै पर्ने ठानें । त्यसैले स्कुलमा साथीहरूलाई आवश्यक पर्ने कुराहरूलाई सरहरूसँग सल्लाह गरेर पूरा गर्ने, झगडा हुन नदिने, बुलिङ रोक्ने, प्रतिभा देखाउन चाहनेलाई प्रतिस्पर्धा गर्न दिनेजस्ता एजेन्डा लिएर उम्मेदवारी दिएकी हुँ ।कक्षा १० कै प्रणव जोशी स्कुल क्याप्टेन का अर्का उम्मेदवार हुन् । साथीहरूको प्रतिभा उजागर गर्ने, सक्षम नेतृत्व गरेर स्कुलकै नमुना काम गर्ने, हाजिरीजवाफ प्रतियोगितामा सहभागी गराउने, सबैका गुुनासो सम्बोधन गर्ने मेरा एजेन्डा हुन्, कक्षामा उत्कृष्ट पाँचमध्येका प्रणवले भने । स्कुल क्याप्टेनमा ६ जनाले उम्मेदवारी दिएका थिए । उम्मेदवारले आफ्नो एजेन्डा राखेर भोट मागेका थिए । सबै मतदाता विद्यार्थीलाई चुनाव चिह्नमा कसरी भोट हाल्ने भन्ने प्रशिक्षण दिइएको थियो । पंक्तिबद्ध हुनेहरू हरियो, पहेंलो, रातो, नीलो हाउस ड्रेसमा र अर्को हुल स्कुल ड्ेरसमा थिए । खासमा नागरिकताको प्रमाणपत्र पाएपछि मतदाता परिचयपत्र लिएर मात्र चुनावमा भाग लिन पाइन्छ । हामी १८ वर्षमुनिका छौं, कक्षा १० की रक्षा बस्नेत र श्रुति दत्तले एकै स्वरमा भने, त्यसैले स्थानीय तहको चुनावमा भोट दिन पाउँदैनौं । तर, स्कुलमा गरेको अभ्यासले धेरै पछिसम्म राम्रो ज्ञान पाएका छौं । भोट इमानदार नेतालाई दिने हो। कसैले पैसा दिएर होइन । कक्षा ९ का छात्र अभिनव भण्डारीले उम्मेदवारको योग्यताबारे भने, राम्रो बोलीचाली, उसका सिद्धान्तहरू, यो भन्दा पहिले उसले केके गरेको थियो र अब केके गर्छु भन्छ, त्यसकै आधारमा भोट दिने हो । म्यादी प्रहरीका रूपमा खटिएका स्काउटर कक्षा ९ का रविन घिमिरे र क्युस श्रेष्ठ भीड नियन्त्रण गर्न चुकेकोमा केही संकोच मान्दै थिए । चुनावी भीड नियन्त्रण गर्न नसके झडप हुने रहेछ, रविनले भने, मतदातालाई लाइन मिलाउने, मतपत्र व्यवस्थापन गर्ने, पानी पिलाउने, सारोगाह्रो परेकालाई हेल्थ डेस्कमा लैजाने गर्दैमा हैरान हुने रहेछ । यस्तै, चुनावी अभ्यास राजधानीकै शंखमूलस्थित केएमसी स्कुलका विद्यार्थीले पनि गरे । केएमसीका कक्षा ६ देखि १० का करिब ६ सय विद्यार्थीले मतदान गरी हाउस क्याप्टेन, स्कुल प्रिफेक्ट गर्ल, स्कुल प्रिफेक्ट ब्बाइज निर्वाचित गरे । निर्वाचन परिणाम सार्वजनिक भएपछि विजयीलाई शपथ ग्रहण गराइएको थियो । विजयीलाई पुरानाले पद हस्तान्तरण गरेका थिए । विद्यालयका निर्देशक धु्रव भट्टराईले चुनावको प्रयोगात्मक अभ्यासले किताबी ज्ञान व्यवहारमा उतारिएको बताए । त्यस्तै, मैतीदेवीस्थित एसएबी पब्लिक स्कुलले पनि कक्षा ४ देखि १० सम्मका विद्यार्थीलाई चुनावमा सहभागी गराएको थियो । सामाजिक शिक्षा विभाग प्रमुख सुरेश भट्टका अनुसार निर्वाचनको अभ्यासमा ६ सय विद्यार्थी सहभागी थिए । हामी विद्यार्थीलाई हरेक वर्ष निर्वाचन आयोगको कार्यालय भ्रमण गराउँछौं, विद्यालयका अध्यक्ष लक्ष्यबहादुर केसीले भने, त्यसैगरी संसद् भवन घुमाउँछौं । यो पटक भने मुलुकमा चुनाव हुनै लागेको अवसर पारेर आफैं सहभागी गरायौं ।चुनाव किन ?हाम्रो मुलुकमा ७ प्रदेश छन् । अहिले हुन लागेको चुनाव स्थानीय तहका लागि हो । यो चुनाव वैशाख ३१ गते पहिलो चरणमा ३, ४ र ६ नम्बर प्रदेशमा र त्यसको एक महिनापछि जेठ ३१ मा बाँकी १, २, र ७ नम्बर प्रदेशमा हुँदै छ । यी सबै चुनाव सकिएपछि प्रदेश सरकार र केन्द्रीय सरकारका लागि पनि चुनाव हुनेछ । चुनाव एक प्रजातान्त्रिक पद्धति (डेमोक्रेटिक सिस्टम) हो । डेमोक्रेसी लाई हाम्रो मुलुकमा लोकतन्त्र भन्ने गरिएको छ । लोकतन्त्रको सुन्दरता निर्वाचन पद्धतिको सफल प्रयोगमा झल्किन्छ । चुनावबाट योग्य जनप्रतिनिधिहरू चुनिन्छन् र उनीहरूले मुलुकलाई सही बाटोमा अघि बढाउन नेतृत्व प्रदान गर्छन् भन्ने अपेक्षा गरिन्छ ।"
तुर्लुङ्ग चमेरो,"धेरैले चमेरालाई खासै राम्रो मान्दैनन् । राति उड्ने चमेरा दिउँसो बासस्थानवरिपरि करायो भने पनि अप्ठेरो मान्छन् । चमेरा खुट्टाको सहायताले तुर्लुङ्ग झुन्डिन्छन् । हेर्दा राम्रो देखिँदैनन् । कोकिलकण्ठे आवाज पनि छैन । तर च्याँच्याँ च्यँच्युँ गरेर कराउने यिनै चमेरा हाम्रा लागि उपयोग र गुणकारी पक्षी हुन् भन्नेचाहिँ धेरैलाई पत्तै छैन । चमेराबारे खोज अनुसन्धान हुन थालेपछि मात्र यो तथ्य बाहिर आएको हो । हेर्दा खासै आकर्षक नदेखिने चमेराले पनि प्रत्यक्षअप्रत्यक्ष रूपमा फाइदा पुर्याउँदै आएको छ । कृषकदेखि बालीको विस्तृतीकरण र लामखुट्टे न्यूनीकरण गर्न गतिलो काम गर्छ । चमेरो एक स्तनधारी जीव हो । नेपालमा ५४ प्रजातिका चमेरा पाइएका छन् । अझ १६१७ प्रजातिका चमेरा पाइन सक्ने अनुमान गरिएको चमेरोमा विद्यावारिधि गरेका डा पुष्पराज आचार्यले बताए । यहाँ पाइएका मध्ये ५ प्रजाति शाकाहारी र ४९ प्रजातिका मांसाहारी छन् । विश्वमा १ हजार ३ सय बढी प्रजातिका चमेराहरू पाइन्छन् । जसमध्ये २ सयबढी शाकाहारी चमेरा छन् । शाकाहारी चमेराले वनजंगल खेतबारीका फलफूल खाने गर्छन् । पचाउन नसकेको फलफूलका बियाँ दिशाको माध्यमबाट झार्छन् । त्यस्ता बीउ फेरि उम्रने गर्छ । यस्ता बीउ अझ बढी छिटो हुर्कने र फल्ने क्षमताको हुन्छ । मांसाहारी चमेराले खेतबारीमा बोटबिरुवालाई हानि गर्ने कीराफटयांग्रा खाएर खाद्यान्न उत्पादन वृद्धि गर्न सहयोग गर्छ । रातमा सक्रिय हुने हानिकारक कीराफटयांग्राको नियन्त्रण चमेरा मात्रैले गरेर कृषकको गतिलो साथी बन्ने काम गरेको वरिष्ठ चराविद् डा हेमसागर बरालले बताए । मांसाहारी चमेरो त मानिसलाई टोक्ने लामखुट्टे मज्जाले खान्छ । लामखुट्टे चमेराको प्रमुख आहार हो । यसले लामखुट्टेका कारण सर्ने विभिन्न रोगव्याधि न्यूनीकरण गर्न सहयोग गर्दै आएको छ । शाकाहारी चमेराले उत्पादन बढाउन परागशेचनको महत्त्वपूर्ण भूमिका पनि खेल्छ । फलफूलमा रस चुस्न बस्दा भालेपोथीबीच समागम गरी महत्त्वपूर्ण प्राकृतिक काम गरिदिन्छ । त्यस्तै फलफूल खाँदा एक ठाउँबाट अर्को ठाउँमा बीउ सारेर वनजंगल जोगाउन मद्दत गर्छ । रूखबिरुवा फैलाउन निकै सहयोग पुर्याउँछ ।चमेरोको मेडिकल भ्यालु पनि बढिरहेको छ । अनुसन्धानबाट रेबिज र इबोलाजस्ता प्राणघातक रोगविरुद्ध लड्ने भाइरस चमेरामा पाइएको देखिएको चमेराविद् आचार्यले बताए । यसबाट अब भ्यक्सिनहरू बनाउने प्रयासमा अनुसन्धानकर्ता दिनरात लागेको उनले जनाए । मांसाहारी चमेराले दिउँसोमा देख्दैनन् । यिनीहरू ध्वनिको माध्यमबाट बाटो पहिल्याउँछन् । यिनीहरूको आँखा भए पनि देख्दै देख्दैनन् । शरीरबाट निस्कने सशक्त ध्वनिले आकाशमा निर्बाध उड्छन् । शाकाहारी चमेराले दिउँसो देख्छन् । यिनीहरूको आँखाले राम्ररी काम गर्छ । तर उड्नुपर्दा रातिमा उड्छन् । दिनभरि झुन्डिएर बस्छन् । चमेरोको तीखो कोणाकारका पखेटा हुन्छन् । यी पखेटा झन्डै मानिसको हात र पाखुरासँगै मिल्दाजुल्दा हुन्छन् । चमेरोको शारीरिक बनावट चंगाजस्तै देखिन्छ । त्यसले गर्दा पनि यसलाई आकाशमा सजिलै उड्न मद्दत पुग्छ । आकारमा मांसाहारीको तुलनामा फलाहारी चमेरो अलिक ठूला हुन्छन् ।चमेरा विभिन्न आकार र रङका पाइन्छन् । विशेष गरी यिनीहरू कालो र खैरो रङका हुन्छन् । केही चमेरा भने पहेंलो चम्किलो रङका, केही चाँदी रङका, केही सुन्तला रङका र केही सेतो अनि खैरो रङका पनि हुन्छन् । केही चमेराहरूको शरीर वा पखेटामा थोप्लाथोप्ला बुट्टा र धर्साहरू पनि पाइन्छ । चमेराहरू विशेषगरी रूख र बाँसझ्याङहरूमा टाउको तल गरी झुन्डिएर बस्ने गर्छन् । चेप्टो परेको टाउको भएको चमेरा जीव रातको समयमा बढी सक्रिय रहन्छन् । गर्मीमा पिसाब गरेर आफ्नो जीउ आफैं चिस्याएर गर्मी छल्छन् ।चमेरा जातिमा जाइन्ट गोल्डेन क्राउन्ड फ्लाइङ फक्स विश्वकै सबैभन्दा ठूलो चमेरो हो । यसको पखेटा नै झन्डै दुई मिटर लामो हुन्छ । बम्ल्बेबी ब्याट नाम गरेको चमेरो सबैभन्दा सानो मानिन्छ । यस्तो सानो चमेरो दक्षिण र दक्षिणपूर्वी एसियामा बढी पाइन्छ । यो चमेरो यति सानो हुन्छ कि यसको पखेटालाई पट्टयाएर एउटा सानो सलाईको बट्टामा मजाले अटाउँछ । चमेराबारे संरक्षण र सचेतना गर्न कपिलवस्तु नगरपालिका४ देवानगढियास्थित पोखरी डिललाई विषेश संरक्षण क्षेत्र घोषणा गरिएको छ । पोखरीको डिलका १२ रूखमा ५ सयभन्दा बढी चमेरा छन् । ठूलो संख्यामा चमेरा पाइएकाले स्थानीयको अग्रसरतामा एक हेक्टरलाई संरक्षण क्षेत्र घोषणा गरेको वरिष्ठ चराविद् डा बरालले बताए । डब्लूडब्लूएफ नेपालको सहयोगमा हिमाली प्रकृतिद्वारा संरक्षित क्षेत्र घोषणा गरिएको हो । विभिन्न कारणले चमेरा लोप हुँदै गएकाले संरक्षण गरिएन भने हराएर जाने डर भएकाले अभियान सुरु गरिएको उनले बताए । राष्ट्रिय निकुञ्ज र वन्यजन्तु आरक्षबाहेक संरक्षण क्षेत्र घोषणा गरिएको यो नेपालमा पहिलो हो । ढेवानगढिया राज चमेराको बासस्थान मात्र नभई प्रजनन गरी ब्रिडिङसमेत त्यहीं गरेर बच्चा हुर्काउने हुँदा निक्कै महत्त्वपूर्ण छ ।"
सेभेन स्टोन,"यो खेल सामान्यत: ८ देखि १२ वर्षसम्मका बालबालिकाले खेल्न सक्छन् । यो खेलमा २ वटा टिम सहभागी हुन सक्छन् । प्रत्येक टिममा ५ देखि ७ खेलाडी हुनुपर्छ । यो खेलका लागि १ सय मिटर ब्यास भएको मैदान, ७ वटा सानोबाट ठूलो हुँदै गएका मिलेको ढुंगा वा कुनै ठोस वस्तु, एउटा सानो ठोस बल तथा खेल सञ्चालनका लागि १ जना सिठीसहितको रेफ्री चाहिन्छ ।खेल्ने तरिका : यो खेलका लागि सबैभन्दा पहिले मैदानको मध्य भागमा ७ वटा ढुंगालाई मिलाएर पिरामिड आकारमा राख्नुपर्छ । त्यसपछि टस जित्ने टिमका नाइकेले एउटा निश्चित दूरी (यस्तो दूरी ७ देखि १० मिटरसम्म हुनुपर्छ) बाट बलले हानेर उक्त पिरामिडलाई ढाल्नुपर्छ । पिरामिड ढलेपछि विपक्षी खेलाडीले पिरामिड ढाल्ने टिमका खेलाडीलाई बलले हानेर आउट गर्दै जानुपर्छ भने पिरामिड ढाल्ने टिमले आफूलाई हानिएको बल छलेर ढलेको पिरामिड फेरि बनाउनुपर्छ । यो क्रममा निश्चित समयभित्र पिरामिड बनेमा पिरामिड बनाउने टिमले विजय प्राप्त गर्छ, अन्यथा विपक्षी टिमलाई विजेता घोषित गरिन्छ । यो खेल जुनसुकै बेला पनि खेल्न सकिन्छ । शुद्ध मनोरन्जनका लागि खेलिने यो खेललाई धेरैजसो विद्यालयका वार्षिक कार्यक्रमहरूमा समेत समावेश गरिएको हुन्छ ।"
चुनाव आयो,"बीस वर्षमा बल्लबल्लदेशमा चुनाव हुने भयोप्रतिनिधिविहीन हुनेअब दिन गयो ।सहरगाउँ जताततैचुनावको उल्लास छायोगाउँ अनि नगरसभागठन गर्ने दिन आयो ।खराब आदत, भ्रष्ट विचारपाल्नेलाई चुन्नुहुन्ननैतिकता र इमानदारीभएकालाई भुल्नुहुन्न ।चुनाव सफल भए साथीहामीलाई सुख हुन्छनगर अनि गाउँ प्रमुखलेहाम्रो आवाज सुन्छ ।कला कोइराला, कक्षा८बालज्योति कम्युनिटी एकेडेमी, बयरघारी, स्याङ्जाचुनावको रौनकदेशैभरि स्थानीयचुनावको रौनक छायो ।योग्य व्यक्ति छनोट गर्ने सुनौलो दिन आयो ।।भाषणभन्दा काम गर्नेयोग्य नेता छानौं ।भ्रष्टले त देश डुबाउँछन् यति कुरा जानांै ।।दुई दशकमा हुने चुनाव ऐतिहासिक हुनुपर्छ ।अब देशले समृद्धिको शिखर छुनुपर्छ ।। प्रजिना थापा, कक्षा१०काञ्जीरोवा नेसनल स्कुल, काठमाडौंगर्मी यामवसन्त ऋतु सकिएर गर्मीयाम आयो,चर्कोचर्को घामले सुक्खा मौसम छायो ।पसिनाले हाम्रो शरीर छप्पक्कै भिजाउँछ,बासीतासी खाना खाँदा पेटै दुखाउँछ ।सडेगलेको खानेकुराले पखाला लगाउँछ,सफा शरीर, स्वच्छ खानाले रोग भगाउँछ ।पातलो र सेतो लुगा लगाउँदा राम्रो,पहिलो र ठूलो धन शरीर हो हाम्रो ।दिनदिनै नुहाएमा शरीर चङ्गा हुन्छ, फोहोर बानी गर्यो भने रोगले छुन्छ ।घर वरपर सेरोफेरो स्वच्छ राख्नु राम्रो,रूखको छहारीमा शीतल शरीर हाम्रो ।सफा पानी धेरै पिउने गरौं भाइबहिनी,टाढा रहौं कुलतबाट गर्छ हानिनोक्सानी ।वसन्त ऋतु सकिएर गर्मीयाम आयो ।चर्कोचर्को घामले सुक्खा मौसम छायो ।। जेनिशा कुमाल, कक्षा९सहिद मेमोरियल सेकेन्डरी स्कुल, छत्रदेव, अर्घाखाँचीदिगो विकासहामी बालबालिका देशको कर्णधार,विकास गर्ने जनशक्ति हौं पूर्वाधार ।बिहानी उषाकालमा सूर्य उदाएझैं,स्वदेशमै कर्म गर्ने कोसिस गरौं है ।।हरियो वन नेपालको धन भन्ने उखान,दिगो विकास गरी जोगाऔं वातावरण ।रूखबिरुवालाई सन्तानलाई नि चाहिन्छ,पानी र प्राणवायु वनबाट नै पाइन्छ ।। यी हातले सधैं राम्रो काम गर्न पाऊँ,मेरो दिललाई असल सोचमा लगाऊँ ।यो मुखले सदा सत्य कुरा बोल्न सकूँ,आत्मनिर्भर मुलुक हो भनी मैले बकूँ ।।प्रगतिको मोडतिर सबैलाई डोर्याऔं,विदेशको सीप र प्रविधिलाई भित्र्याऔं ।विश्वको स्वर्ग नेपाल छ झकीझकाऊ,जन्मभूमिलाई स्वच्छ सुन्दर बनाऊ ।।मुना कुमाल, कक्षा६जगतमाता निमावि, बल्कोट३, अर्घाखाँचीवातावरणवातावरण स्वच्छ राख्ने तपार्इं हाम्रो चाहना हो,वातावरण सफा बनाऊँ गाउँसहर दुवैको गहना हो ।सक्छौं भने सफा गरौं सक्दैनौ त फोहोर नगरौं,गाउँबस्ती सहरमा बिरुवा रोपी हरियाली बनाऔं ।वातावरण स्वच्छ रहे, समाज, देशको सुन्दरता बढ्छ,त्यस कारण पर्यटकको सम्भावना झनै बढ्छ ।जथाभावी नकाटांैं रूख पानीको मुहान सुक्दै छ,वन विनाश भयो भने राष्ट्रिय सम्पत्ति गुम्नेछ ।वातावरण स्वच्छ रहे, जीवन पनि स्वस्थ रहन्छ,वातावरण धमिलिए रोगव्याधि अति हुन्छ ।ग्रिस्मा अग्रवाल, कक्षा१०अर्किड स्कुल, भरतपुर चितवन"
म जिद्दी केटी,"रोल्पा जङ्कोट माडीचौर (हाल रोल्पा नगरपालिका ५) मा जन्मिएकी सभामुख ओनसरी घर्ती पहिलो महिला सभामुख हुन् । सभामुख हुनुअघि उनी उपसभामुख थिइन् । त्यसभन्दा पनि अघि उनी संविधानसभामा सभासद् थिइन् । माओवादीले २०५२ फागुन १ गते सुरु गरेको युद्धमा सुरुदेखि नै सहभागी थिइन् । उनी माओवादीको पहिलो छापामार समूहकी एक सदस्य थिइन् । उनले सानैदेखि खेतबारीमा काम र घाउदाउरा गरेकी थिइन् । भन्छिन्, सानैदेखि शारीरिक काम गर्ने बानीले मलाई मिहिनेती बनायो । अहिले उनी आफ्नो बाल्यकाल यसरी सम्झिन्छिन्रोल्पा जिल्ला सदरमुकामदेखि करिब तीन घण्टा पैदल टाढा मेरो गाउँ पर्छ । त्यो गाउँको नाउँ माडीचौर हो । यो गाउँ रोल्पा जिल्लामै खेतीपाती राम्रो हुने गाउँ हो । म त्यहीं जन्मिएकी हुँ । हाम्रो किसान परिवार हो । त्यस कारण घरका सक्ने जति सबैले खेतीपातीको काम नगरे खाना पुर्याउन गाह्रो हुन्थ्यो । म सानैदेखि निकै परिश्रम गर्थें । सानो छँदा म बढी जिद्दी स्वभावकी थिएँ । आफूलाई ठीक लागेको विषयमा निकै जिद्दी गरेको आमाले मलाई पछिसम्मै सुनाउनुहुन्थ्यो । मलाई घाँसदाउरा लिन वन गएको बेला अरूभन्दा राम्रो चाहिने । अरूले राम्रो घाँसदाउरा रोज्न नपाउँदै मैले टाढैबाट रोज्थें । खेतमा पानी लगाउँदा पनि अरूभन्दा पहिले र धेरै लगाउनुपर्ने । राम्रो जति आफ्नै होस् भन्ने लाग्थ्यो । साँझबिहान काम नगरी खान पुग्दैनथ्यो । हाम्रो किसान परिवार भएको हुनाले खेतीपातीको काम मुख्य र पढ्ने सहायक काम हुन्थ्यो । गाउँमा स्कुल भएको हुनाले साँझबिहान बेस्सरी काम गरेर दिउँसो पढ्न जान्थ्यौं । शुक्रबार आधा दिन छुट्टी हुने भएकोले त्यसबेला खेतको काम गर्नुपथ्र्यो । रोपाइँका बेला जुनेली रातमा समेत खेत रोप्थ्यौं । म सात, आठ वर्षको हँुदा रातभर रोपाइँ गरेको थाहा छ । थकाइ लागे पनि आराम गर्न पाइन्नथ्यो । हाम्रो बारीमा पाकेको मकै काट्नुभन्दा पहिले सेतो भटमास पाक्थ्यो । त्यो बेला एक बिहान दिदी र म भटमास काट्न गएका थियौं । त्यसबेला भोक लाग्यो । दिदीले खाना खान घर जाऔं भन्नुभयो, मैले मानिनँ । काँचो भटमास खाएर काम गरौं भनेँ । दिदी भोकले रुन थालिन् । मैले मानिन् । पछि आमाले काम गर्ने बारीमै खाना ल्याइदिनुभयो । २०४५०४६ सालतिर घरमा बत्ती थिएन । मट्टितेल फारो गरेर चलाउनुपर्ने । बाबा हुलाकमा काम गर्नुहुन्थ्यो । उहाँले बेलाबेला मट्टितेल ल्याउनुहुन्थ्यो । पढ्ने बेलामा मात्र मट्टितेलबाट टुकी बालेर पढ्थ्यौं । छुट्टीको दिन भैसी चराउन जाँदा पढ्ने मौका हुन्थ्यो । भैंसीको पिँठ्यौंमा बसेर पढ्थे । मलाई बोक्दा भंैसी बानी परिसकेको थियो । अहिलेका नानीबाबुको मुख्य काम पढ्ने हो, त्यसबेला मुख्य काम घरको थियो । बाबाले हरेक दिन बेलुका नैतिक कथा सुनाउनुहुन्थ्यो । काम गरेर कोही मर्दैन, काम ठग्नु भनेको पाप हो भन्नुहुन्थ्यो । अरूले काम काम ठगे पनि आफूले ठग्नु हँुदैन भन्नुहुन्थ्यो । छोरीहरू अर्कोको घरमा बिहे गरेर गएपछि अरूले नगरे पनि आफू काम गर्नुपर्छ भनेर सिकाउनुहुन्थ्यो । चोरेर नखानू, काम गरेर खानू बाबाले सधैं भन्नुहुन्थ्यो । बाबाको प्रेरणाले होला, मैले कहिल्यै काम ठगिनँ । श्रम गर्न कहिलै गाह्रो मानिनँ । त्यसबेला घरमा अन्नपात प्रशस्त भए पनि नगद हुँदैनथ्यो । अन्नपात बिक्दैनथ्यो । कापीकलम किन्ने पैसा जुटाउन धौधौ हुने । घरमा तरकारी लगाउन थालेपछि सदरमुकाम लिवाङ बेच्न जान्थ्यौं । घर फर्कंदा व्यापारीको सामान बोकेर ल्याउँथ्यांै । त्यसबाट खर्च चलाउने पैसा हुन्थ्यो । मैले कहिलै भुल्न नसक्ने एउटा घटना छ । पञ्चायतकै बेला हो, हाम्रै गाउँको माडीखोलामा एक व्यक्तिको बगेर मृत्यु भयो । तर, हाम्रो दाइलाई ज्यानमारा मुद्दा लगाइयो । दाइको दोष थिएन । दाइ छानबिनका लागि जेलमा परेपछि बाबाले सधंै भन्नुहुन्थ्यो, छोरा भए हलो जोत्थिस् । यो कुराले मलाई घोच्थ्यो । म १० वर्षकी थिएँ होला । एक दिन मैले बाबासँग जिद्दी गरेर हलो जोत्न थालें । दाइ जेल परेकाले मैले बाबालाई सहयोग गर्न हलो जोतेकी थिएँ । पछि थाहा पाएँ, केटीले हलो जोत्ने काम प्रगतिशील रहेछ । १८ महिनापछि हामीले खेत, र आमाका गहना बेचेको ४५ हजार रुपैयाँ बुझाएर दाइलाई जेलबाट छुटायौं । त्यस बेलाका प्रशासकले घूसको रूपमा त्यो रुपैयाँ लिएका थिए । त्यो ऋण तिर्न हामीलाई धेरै समय लाग्यो । मैले बुझेको कुरा के हो भने, काम गरेर कोही सानो हुुँदैन । जति सकिन्छ, श्रम गर्नेपर्छ । अहिले म सभामुख भए पनि फुर्सद हुनासाथ घरभित्रको काम गर्छु । युद्धमा हुँदा धेरै दु:ख पर्यो । दु:खमा आत्तिएनांै । त्यसैले सुखमा मात्तिने र दु:खमा मात्तिने काम गर्नुहुँदैन ।प्रस्तुति : गंगा बीसी"

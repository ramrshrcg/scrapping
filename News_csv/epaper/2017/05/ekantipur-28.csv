शीर्षक,विवरण
महावीरका पदकहरू बिक्रीमा,"म्याग्दी र पर्वतका गाउँघरमा ताररहित प्रविधिको इन्टरनेट सञ्जाल तथा इकोटुरिजमको अभियान अघि बढाएर म्यागासेसे तहको प्रतिष्ठित मानसम्मान पाएका महावीर आविष्कार केन्द्रको आफ्नो पछिल्लो लक्ष्य र योजनामा उत्तिकै अडिग देखिए । मैले सगरमाथा चढ्ने लक्ष्य लिएको हुँ, उनले भने, कम्तीमा आधार शिविर अथवा क्याम्प वन, टुसम्म पुग्न सकिएला कि भन्ने हो । म आधार शिविरसम्म मात्रै पुग्छु भन्यो भने त त्यहाँबाट माथि चढ्ने कुरै आउँदैन नि ।"
महाअभियोग फिर्ता लिने सहमति,माओवादी केन्द्रका सांसद बिडारीले भने प्रतिपक्षले संविधानलाई ढुंगाको अक्षरजस्तो गरी संशोधन गर्न नदिने अडान लिएको आरोप लगाए ।
राजपाले मानेन ३ दलको प्रस्ताव,"सरकारले निर्णय गरे पनि अहिलेसम्म मधेस आन्दोलनमा मारिएका व्यक्तिलाई सहदि घोषणा गर्ने, क्षतिपूर्ति र उपचार खर्च दिने काम नभएको झाले बताए । आन्दोलनका क्रममा पक्राउ परेका सयौं कार्यकर्ता अहिले पनि जेलमा रहेको बताउँदै झाले भने, चुनावमा उम्मेदवार हुने व्यक्तिहरू नै जेलमा छन् । उनीहरूलाई रिहा गर्ने काम पनि अहिलेसम्म भएको छैन ।"
रूखमा ठोक्किएर विमान दुई टुक्रा,"एयरपोर्ट नजिकैको लुक्ला बजारमा हिँडदै थिएँ । विमानको फरक खालको आवाज सुनियो । आकाशतिर हेर्दाहेर्दै विमान त खसिसकेछ, धावनमार्गको प्रवेश विन्दुमै । सबै विमान खस्योविमान खस्यो भनेर कराउन थाले । हतारहतार १० मिनेटमै घटनास्थल पुग्यौं । हामीभन्दा पहिल्यै एयरपोर्ट नजिकैका प्रहरी पुगेका रहेछन् । विमानबाट आवाज आइरहेकै थियो । अघिल्तिरको भाग जमिनमा ठोक्किएर पछाडि फर्केको देखिन्थ्यो । धावनमार्गको देब्रे भागमा प्रहरी चौकी थियो, विमान दाहिनेतिर ठोक्किएको थियो । उद्धारका लागि विमान नजिक जाने बाटो थिएन । स्टार्ट बन्द नभएकाले आगो लाग्ला वा पडकेला कि भन्ने डरले हामी विमान नजिक जान डराइरहेका थियौं । केहीबेर हेरेको हेर्यै भयौं । बाटो बनाउँदै, डराईडराई सुरक्षाकर्मीसँगै विमान नजिकै गयौं । बाहिरै छेउमा सिटसहित एयर होस्टेज बेहोस अवस्थामा लडिरहेको देख्यौं । एउटा टोलीले उनलाई उठाएर अस्पताल पठायौं । विमानको अघिल्लो भागबाट पाइलटले हात हल्लाएजस्तो लाग्यो । भित्र जाने अवस्था भएन । स्टार्ट बन्द भएकै थिएन । निकैबेर अलमल भयो । सयौं सुरक्षाकर्मी र स्थानीय भेला भए पनि उद्धारमा निकै समस्या भयो । विमानको आवाज बन्द नहुँदै कसैले बन्चरो, कसैले खुकुरीलगायत हतियारले पाइलट र कोपाइलट च्यापिएको भाग काट्न थाल्यौं । पाइलट नजिकै कोपाइलट सिटमा च्यापिएको अवस्थामा थिए । धेरै समय लगाएर निकालियो । टाउकोमा चोट देखिन्थ्यो । तर विमानको भाग सहजै फोर्न सक्ने अवस्था थिएन । पाइलट अडिएको भाग फोर्न थाल्यौं । बल्लबल्ल उनलाई निकाल्यौं । सिटमा च्यापिएका उनी बेहोस थिए । हेर्दा नै जीवित छैनन्जस्तो देखिन्थ्यो । पानी परिरहेको र हुस्सु लागेकाले चालकले अगाडिको भिजन सही नहुँदा दुर्घटना भएको अनुमान गर्न सकिन्छ । धावनमार्गको प्रवेश विन्दुमै सल्लाको रूखको टुप्पोमा विमान ठोक्किएको हुन सक्छ, रूखको टुप्पो भाँच्चिएको छ । स्थानीय, सेना, नेपाल र म्यादी प्रहरीसमेतको सयौं जनालाई उद्धार गर्न डेढ घण्टाभन्दा बढी समय लाग्यो । (कुराकानीमा आधारित)"
नीतिकार्यक्रममा सबैको समर्थन,कर्णाली र दुर्गम क्षेत्रमा पर्यटन विकाससहितका काम सरकारी प्राथमिकतामा नपरेको गुनासो गर्दै राप्रपाका प्रमुख सचेतक कुन्तीकुमारी शाहीले पहिलो चरणको निर्वाचनमा सरकारले आचारसंहिता उल्लंघन गरेको आरोप लगाइन् । आर्थिक सर्वेक्षण र बजेटअघि नीतिकार्यक्रम पारित गर्ने संसदीय अभ्यासका कारण नीति तथा कार्यक्रममा संक्षिप्त छलफल हुन लागेको हो । संसद् सचिवालयले छलफलमा उठेका प्रश्नको प्रधानमन्त्री दाहालले जवाफ दिएपछि आइतबारै नीतिकार्यक्रम पारित गर्ने कार्यतालिका छ ।
राजपाले दर्ता प्रक्रिया नै थालेन,जेठ ३१ लाई नयाँ चुनाव चिह्न दिन कठिन : आयोग  एकीकरण गरेका ६ दलमध्ये एकको चिह्नमा भने लड्न पाउने
रमजान सुरु,"रोजा बस्ने व्यक्तिले सूर्योदय हुनुभन्दा झन्डै डेढ घण्टा पहिलेदेखि सूर्यास्त नहुन्जेलसम्म कुनै पनि खानेकुरा सेवन गर्दैनन् । रोजा बस्नाले मानिसमा आज्ञापालन, अनुशासन, नम्रता, सत्प्रियता, संयम, सहनशीलता, सदाचारी, त्याग, परोपकार, दया, दानशीलता लगायतका आचरणमा विकास आउने विश्वास छ ।"
"मेयर, उपमेयरको सुविधा कति ?","उनले मन्त्रालयले बनाएको मस्यौदा अर्थ मन्त्रालयमा पेस गरिसकेको बताए । मेयर, उपमेयर र वडाध्यक्षले फुल टाइम दिनुपर्ने भएकाले उनीहरूलाई मासिक पारिश्रमिक प्रस्ताव गरिएको छ, उनले भने, सदस्यहरू दैनिक कार्यालय जानु नपर्ने भएकाले बैठक भत्ताको मात्र व्यवस्था गरिएको छ । उनका अनुसार सबै नगरपालिका मेयर र उपमेयरले आवासको सुविधा पनि पाउँछन् । लिन नचाहनेले नलिन पनि पाइयो, उनले भने, गाडीको सुविधा उपलब्ध भएअनुसार तोकिएको छ ।"
५९ नेपालीको उद्धार,विभिन्न अभियोगमा कानुनी सजायपछि घर फिर्ती केन्द्रमा रहेका उनीहरू हवाई टिकट अभावमा अलपत्र थिए । उनीहरूको अवस्था बुझ्न यही मे ९ मा नेपाली दूतावासको टोली त्यहाँ पुगेको थियो । यसअघि लेङगेङ फिर्ती केन्द्रमा रहेका नेपालीको थप विवरण लिएपछि दूतावासले पछिल्लो पटक उनीहरूको उद्धार गरेको हो । दूतावासले फिर्ती केन्द्रमा अलपत्र बाँकी नेपालीलाई पनि उद्धार गर्ने कार्य जारी रहेको जनाएको छ ।
दुई देशीय सम्बन्ध मजबुत,"काउन्सिलले नवनियुक्त राजदूत उदास र लिथुअनियाका लागि नवनियुक्त अवैतनिक महावाणिज्यदूत शोभाकरहरि न्यौपानेलाई सम्मानसहित बिदाइ गरेको थियो । दुवैलाई काउन्सिलका अध्यक्ष शंकर घिमिरेले सम्मान गरेका हुन् । कार्यक्रममा काउन्सिलका महासचिव तुलसी ज्ञवाली, सदस्य पुनम राणालगायतले पनि नेपालम्यान्मार सम्बन्धमाथि प्रकाश पारेका थिए ।"
काठमाडौंमै छ छाउप्रथा,"दिवस मनाउन पुरुषको साथकाठमाडौं महिनाबारीबारे महिलापुरुष दुबैले खुलेर कुरा गरौं भन्ने नारासहित युवाहरू र्यालीमा उत्रिएका छन् । शनिबार नेपाल साइकल संघको प्रविधिक सहयोगमा आयोजना भएको र्यालीमा स्वस्थ महिनावारी हाम्रो अधिकार हो भन्दै २ सय साइकल यात्री सडकमा आए । हरेक वर्ष मे २८ मा संसारभर मनाइने अन्तर्राष्ट्रिय महिनावारी दिवस नेपालमा पनि मनाउने सिलसिलामा र्याली आयोजना गरिएको हो । महिनावारी लाजको विषय नभई सबैले खुलेर कुरा गर्नुपर्ने र्यालीमा सहभागी मदन राईले बताए । र्याली बसन्तपुरबाट सुरु भई कान्तिपथ, कमलादी, पुतलीसडक, माइतीघर मण्डला, कुपन्डोल हुँदै मंगलबजार पुगेको थियो ।"
दलहरूको प्रतिबद्धता,"चुनावसम्बन्धी कार्यक्रममा बालबालिकाको प्रयोग नगर्ने, सबै राजनीतिक दल, उम्मेदवारले जुलुस, आमसभा, र्याली, बैठक, भेलालगायतका कार्यक्रम शान्तिपूर्ण ढंगले गर्ने र त्यस प्रकारका कार्यक्रम गर्नुअघि सुरक्षा प्रबन्धका लागि कार्यक्रमको मिति, समय, स्थान, मार्ग र सहभागी हुने मुख्य व्यक्तिका बारेमा स्थानीय प्रशासन र प्रहरीलाई कम्तीमा ४८ घण्टा अगावै जानकारी गराउन दलहरू प्रतिबद्ध भएका हुन् । निर्वाचनसम्बन्धी कार्यक्रम दिनको बिहान ८ बजेदेखि बेलुकी ६ बजेसम्म मात्र गर्नेमा सबै दलहरू प्रतिबद्ध भएका छन् । प्रमुख जिल्ला अधिकारी विष्टले भने, मतदानको दिनभन्दा ४८ घण्टा अघिदेखि मत परिणामको घोषणा नभएसम्म निर्वाचन आचारसंहिताविपरीत हुने गरी प्रचारप्रसार हुने कुनै पनि सामग्रीको प्रदर्शन, प्रयोग नगर्ने, नगराउन दलहरू एकजुट भएका छन् ।"
स्मारक बन्न अझै २ महिना,"भूकम्पलगायत कारणले समयमा सम्पन्न गर्न सकिएन, इन्जिनियर सुजित श्रेष्ठले भने, अब असार मध्य वा साउन अन्तिमसम्म म्याद थप गर्न माग गर्दैछौं । सम्झौता गर्ने बेला ३० करोड २६ लाखमा निर्माण सम्पन्न गर्ने भनिए पनि अहिले बढेर ३५ करोड रुपैयाँ पुगिसकेको छ । डिजाइनमा केही फेरबदल भएकाले पनि ढिलाइ भएको इन्जिनियर श्रेष्ठले बताए । पहिले ८४ रोपनीमा निर्माण गरिने भनिए पनि ३५ रोपनीमा निर्माण भइरहेको छ । निर्माणपश्चात् संग्रहालयलाई हस्तान्तरण गरिने सीडीई महर्जनले बताए ।"
स्काभेटर चालकको मृत्यु,"गोरखा (कास) रूख भाँचिएर स्काभेटरमाथि खस्दा चालकको मृत्यु भएको छ । पालुङटार २, चापाभञ्ज्याङमा बाटो चौडा गर्दै गरेको स्काभेटरमाथि शनिबार वरको रूख लडेको हो । मृत्यु हुनेमा सिन्धुपाल्चोकको मेलम्ची १२ का ३५ वर्षीय रामबहादुर लामा छन् ।"
यौन हिंसाको आरोपमा पक्राउ,काठमाडौं (कास) घरेलु कामदारलाई यौन हिंसा गरेको आरोपमा पत्रकार केदार कोइराला पक्राउ परेका छन् । कामदार किशोरीको उजुरीका आधारमा काठमाडौं प्रहरी परिसरले कोइरालालाई उनकै घरबाट अनुसन्धानका लागि नियन्त्रणमा लिएको हो । काठमाडौं प्रहरी परिसरका एसएसपी छविलाल जोशीले उजुरीका आधारमा कोइरालालाई नियन्त्रणमा लिइएको बताए । पीडित किशोरीलाई स्वास्थ्य परीक्षणका निम्ति महाराजगन्जस्थित शिक्षण अस्पताल पठाइएको छ । रिपोर्ट आएपछि थप अनुसन्धान प्रक्रिया अघि बढ्ने उनले बताए ।
नक्कली भारुसहित १० पक्राउ,काठमाडौं (कास) नेपाल प्रहरीको केन्द्रीय अनुसन्धान ब्युरोले १८ लाख अवैध भारतीय रुपैयाँसहित १० जनालाई पक्राउ गरेको छ । जेठ महिनामा मात्रै अवैध भारतीय रुपैयाँसहित पक्राउको यो चौथो घटना हो । प्रहरीले जेठमा मात्रै झन्डै ५ करोड ५० लाख अवैध भारु बरामद गरिसकेको छ ।भारतमा प्रतिबन्धित ५ सय र हजारका नोट नेपाल भित्र्याई सर्वसाधारणलाई झुक्याएर चलनमा ल्याउन गिरोह नै सक्रिय रहेको प्रहरी अनुसन्धानले देखाएको छ । काठमाडौं महाराजगन्ज वडा नम्बर ३ मा बस्ने सन्तोष खत्रीसमेतको ६ जाको समूहले अवैध नोट झुक्काएर चलाउने योजना बनाइरहेको अवस्थामा प्रहरीले पक्राउ गरेको थियो । त्यस्तै नार्गाजुन नगरपालिका वडा नम्बर ४ मा बस्ने कैया चौधरीसहितका ४ जना १८ लाख भारुसहित पक्राउ परेका थिए ।
ज्येष्ठ नागरिक सम्मानित,"काठमाडौं (कास) समाज कल्याण परिषदको ज्येष्ठ नागरिक कोषले ३० जनालाई नगदसहित सम्मान गरेको छ । सम्मान गरिएकामा १०८ वर्षीया मयजु महर्जन, १०२ वर्षीया मैयाँ महर्जनलगायत छन् । समाज कल्याण परिषदका ज्येष्ठ नागरिक कोषका सभापति रामकृष्ण महर्जन र वाग्मती बोर्डिङ विद्यालयका संस्थापक सुरेन्द्र सिटौलाले संयुक्त रूपमा ज्येष्ठ नागरिकलाई नगद पुरस्कारसहित सम्मानपत्र प्रदान गरेका हुन् ।"
लागूऔषधसहित पक्राउ,"बागलुङ (कास) लागूऔषधसहित प्रहरीले बागलुङको मालढुंगाबाट शुक्रबार पर्वत नाङ्लीवाङ ९ का २९ वर्षीय राजकुमार केसीलाई पक्राउ गरेको छ । उनको साथबाट ३०३० वटा डाइजेपाम, फेनारगन र नर्फिन बरामद भएको प्रहरीले जनाएको छ ।"
खोलामा बेपत्ताको शव भेटियो,ताप्लेजुङ (कास) खोलाले बगाएर बेपत्ता सिरिजंगा गाउपालिका ७ सुरुमखिमका गोपाल तामाङको शव भेटिएको छ । उनकी पत्नी रिना लिम्बू तामाङ भने अझै बेपत्ता छिन् । उनको खोजी भइरहेको छ । यसैगरी ताप्लेजुङमा ट्रक चालक गणेश भुजेल मृत अवस्थामा फेला परेका छन् ।
क्याम्पस स्थापनाको तयारी,"दैलेख (कास) दुल्लु नगरपालिकामा कृषि तथा वन विज्ञान क्याम्पस स्थापना हुने भएको छ । कृषि तथा वन विज्ञान विश्वविद्यालय चितवनको आंगिक क्याम्पसका रुपमा दुल्लु १३ विनायकमा क्याम्पस स्थापनाका लागि तयारी सुरु गरिएको छ । कृषि तथा वन विज्ञान विभागका प्राध्यापक अरविन्द श्रीवास्तव, सहायक प्राध्यापक अर्जुनकुमार श्रेष्ठ, शिक्षा मन्त्रालयका भीमप्रसाद घिमिरे र विश्वविद्यालय अनुदान आयोगकी उषा प्याकुरेलको टोली दुल्लु पुगेर क्याम्पसको पूर्वसम्भाव्यता अध्ययन गरेको छ ।"
बायोग्यास नमुना गाउँ,"हेटौंडा (कास) हेटौंडा १३, टुटेपानीलाई शनिबार बायोग्यास नमुना गाउँ घोषणा गरिएको छ । पर्सा वन्यजन्तु आरक्ष मध्यवर्ती व्यवस्थापन समिती अन्तर्गत पदममिलन उपभोक्ता समितिद्वारा टुटेपानी बस्तीमा आयोजित कार्यक्रममा गाउँलाई बायोग्यास गाउँ घोषणा गरिएको थियो । टुटेपानीको ८६ प्रतिशत घरधुरीमा बायोग्यास निर्माण गरिएको छ ।"
हात्ती आक्रमणबाट मृत्यु,"नवलपरासी (कास) मध्यविन्दु २, सेहरीमा शुक्रबार राति जंगली हात्तीको आक्रमणबाट वृद्धाको मृत्यु भएको छ । बाटोमा हिँडिरहेको अवस्थामा हात्तीले आक्रमण गर्दा स्थानीय ७१ वर्षीय मंगली बोटेको घटनास्थलमा मृत्यु भएको प्रहरीले जनाएको छ ।"
फेवाको एटीएम सेवा,बुटवल (कास) फेवा विकास बैंक लिमिटेडले बुटवलस्थित नयाँगाउँ शाखाबाट एटीएम सेवा सुरु भएको छ । यो समेत बैंकको देशभरमा सञ्जाल १६ पुगेको छ ।
नगर कार्यपालिकालाई पूर्णता,नवलपरासी (कास) जिल्लाको गैंडाकोट नगर कार्यपालिकाले पूर्णता पाएको छ । निर्वाचित हुन बाँकी ८ सदस्य शनिबार निर्विरोध भएका हुन् । नगर कार्यपालिकाका ५ महिला सदस्य र ३ दलित तथा अल्पसंख्यक सदस्य पदमा एमाले तथा गठबन्धनका तर्फबाट दिइएको उम्मेदवारी फिर्ता भएपछि सबै पदमा नेपाली कांग्रेसका उम्मेदवार निर्विरोध भएका हुन् ।
सकियो साकेला,"धरान (कास) मौलिक परम्परागत वेशभूषामा सजिएका किराती युवायुवतीले साकेला उँभौलीको अन्तिम दिन शनिबार धरानको साकेला पार्कमा शिलीको तालमा नाचेर मैझारो गरे । सुनसरीका सबै क्षेत्रबाट भेला भएका किरात राई समुदायका युवायुवतीदेखि बालक, वृद्ध सबैले धुमधामले ढोल झ्याम्टाको तालमा नाच्दै साकेला उँभौलीलाई सांस्कृतिक जागरणका रूपमा लिँदै रमाएका थिए ।"
नगर कार्यपालिकालाई पूर्णता,"सल्यान (कास) मनोनयन दर्ता गरेका माओवादी केन्द्रका ८ सदस्यहरू निर्विरोध निर्वाचित भएपछि कुपिन्डे बन्गाड नगरपालिकाको नगर कार्यपालिकाले पूर्णता पाएको छ । महिला सदस्यमा कमला बुढामगर, गंगा बीएम, सुशीला विक, विन्दु सुनार र गपली कमेनी निर्वाचित भएका छन् । त्यस्तै अल्पसंख्यकबाट जयप्रकाश विक, चित्र नेपाली, गीता विक चुनिएको नगरपालिकाले जनाएको छ । प्रमुखमा एमालेका गोविन्द पुन र उपप्रमुखमा माओवादीकी मञ्जु यरी विजयी भए ।"
कार्यालय सञ्चालनमा समस्या,दैलेख (कास) जिल्लाका ११ स्थानीय तहमा रहेका ९० वडामध्ये अधिकांश वडा कार्यालयका भवन नहुँदा समस्या भएको छ । आफ्नै भवन नभएपछि जनप्रतिनिधिहरू कार्यालयमा बस्न पाएका छैनन् । नारायण र दुल्लु नगरपालिकाले समेत वडा कार्यालय स्थापना गरेका छैनन् । दुल्लु नगरपालिकाका मेयर घनश्याम भण्डारी तत्काल वडा अध्यक्षहरूलाई वडाबाटै आफ्नो कार्य सम्पादन गर्ने व्यबस्था मिलाइने बताए ।
"नुन, चामल र रोजगारी","यस्तै, दोगाडाकेदार ५ न्वालीमा कार्यरत पार्वती कार्की र शिवनाथ गाउँपालिका ५ की कुस्मा चन्दलाई एमालेले उपाध्यक्ष पदमा उम्मेदवार बनाएको छ । उनीहरूले अहिलेसम्म सामाजिक परिचालक पदबाट राजीनामा भने दिएका छैनन् । उम्मेदवार बनेको जानकारी पाएपछि निर्वाचन कार्यालयले मेलौली, न्वाली र शिवनाथका ३ जनाको सट्टामा नयाँ सहजकर्ता राखिएको कार्यालय प्रमुख माधवप्रसाद फुयालले बताए । कार्यालयले सबै ठाउँमा नमुना मतपत्र पठाएर मतदाता शिक्षा गतिविधि तीव्र बनाएको दाबी गरे पनि स्थानीय बासिन्दा भने सन्तुष्ट छैनन् । गाउँमा कोही आएका छैनन्, मतदाता शिक्षक बदलिएकोसमेत सुनेका छैनौं, दोगाडाकेदार ५ का दिलीपसिंह भाटले भने ।"
निर्वाचन गतिविधि तीव्र,जल्पापुर र सत्तेरझोराका बासिन्दाले साबिकमै रहन माग गर्दै आन्दोलन गरिरहेका छन् । इनरुवा नगरपालिकामा समायोजनका लागि यसअघि दलीय सहमति अनिवार्य गरिएकामा सरकारको पछिल्लो निर्णय स्थानीय राजनीतिक दल र सर्वसाधारणको इच्छाविपरीत भएको भन्दै गाउँवासीले रोष प्रकट गरेका छन् । उनीहरूले साबिककै गढी गाउँपालिका कायम हुनुपर्ने मागसहित मुख्य निर्वाचन अधिकृतको कार्यालय र जिल्ला प्रशासन कार्यालयमा ज्ञापनपत्र बुझाएका छन् ।
भरतपुरको गणना निष्कर्षतिर,"अब चारवटा वडाको १३ हजार २ सय ९८ मत गन्न बाँकी छ, आइतबार साँझसम्म सकिन्छ"
आन्दोलन घोषणाले अन्योल,"हामी चुनावी प्रचारमा जुटिसकेका छौं । अन्य पार्टीसँग गठबन्धन भएसँगै सबै गाउँपालिका र वडामा उम्मेदवारी दिन्छौं, उनले भने, पहिलो प्राथमिकता मधेसी दलसँग एलाइन्स गर्नु थियो । तर, राजपा आन्दोलनमा गएपछि अरूसँग समन्वय गरेका हौं । संघीय समाजवादी फोरमका नेताहरू पनि चुनावी प्रचारमा जुटिसकेका छन् । उनीहरूले टोलटोलमै पुगेर कार्यकर्ता प्रवेशको कार्यक्रमलाई तीव्रता दिएका छन् ।"
राजीनामा : नैतिकता कि भद्रगोल ?,"संक्षेपमा भन्नुपर्दा सरकारका तीनवटै अङ्ग कार्यपालिका, न्यायपालिका र व्यवस्थापिकाको अन्तर्सम्बन्धको व्यवहार पक्ष संवैधानिक प्रणालीको स्वस्थ विकासका लागि सहयोगी हुने वातावरण बनेको पाइन्न । अहिलेको संक्रमणमा यी तीनवटै तहको नेतृत्वमा संविधानको उद्देश्य र राजनीतिक गन्तव्यका बारेमा प्रतिस्पर्धी होइन, स्वतन्त्र तर सहयोगी बुझाइ अपेक्षित छ । तर विडम्बना, संसद्मा समानुपातिक कोटामा सांसद चयनको दुरुपयोग त थियो नै, अदालतमा समेत पार्टी कोटा र नेताको खल्तीबाट बसिर्ने न्यायाधीशहरू बग्रेल्ती भए । यसको प्रभाव खासगरी संवैधानिक प्रणालीको विकासमा कति सकारात्मक हुन्छ, गम्भीर रूपमा सोचनीय विषय भएको छ । खासगरेर संविधानसँग जोडिएका विषयमा अहिले जसरी इजलासका न्यायाधीशहरू प्रस्तुत भएको देखिन्छ त्यसले संगतिपूर्ण संवैधानिक प्रचलन र मान्यता स्थापित गर्छ भन्ने विश्वास दिन सकेको छैन । संविधानसंग जोडिएका प्रश्न वा मुद्दामा निर्णय गर्दा आफ्नो नियुक्तिमा सहयोग पुर्याउने दल र नेताको मात्र होइन आफैंलाई मन पर्ने राजनीतिक दर्शन र प्रणालीबाट पनि मुक्त रहन सक्नुपर्छ इजलासमा बस्ने न्यायाधीशहरू । यो कुरा भाषण र जनसम्पर्कका मञ्चहरूमा इजलासको व्याख्या र निर्णयमा अनुभूत गर्न पाउनुपर्छ । संविधानसभा वा संसद्ले त संविधानको एउटा लिखत दिने हो । त्यसलाई जीवन्त बनाउने काम राजनीतिक प्रणालीको ममज्र्ञ भएका न्यायाधीश गर्न सक्छ । तसर्थ यी तीनै तहको नेतृत्वमा को ठूलो भन्ने दम्भ होइन, संविधानले लक्ष्य गरेको साझा गन्तव्यमा संवाद पनि अपेक्षित छ ।"
राजपाले सच्याउनुपर्ने निर्णय,"संसद्मा शक्ति छैन भने राजनीतिक दलले यदाकदा सडकबाट शक्ति परीक्षण गर्न सक्छन् । राजपाका हकमा त्यो प्रयोग परिणाममुखी नभएको पृष्ठभूमिमा अब उसले चुनावी जनमतबाटै ऊर्जा आर्जन गर्ने हो । राजपाले चुनाव नै चाहेको छैन भन्ने सन्देश चिर्न पनि ऊ जनतामाझ जानैपर्छ । चुनावमा भाग लिन पार्टी दर्ता या कुन चुनावचिह्न प्रयोग गर्ने भन्ने प्राविधिक अड्चन हल गर्न निर्वाचन आयोग, सरकार र अन्य राजनीतिक दलहरूले सहजीकरण गर्नुपर्छ । राजपा बनाउन भर्खरै एकीकृत भएका छवटा दलहरूमध्ये कुनैको चिह्न लिएर या विशेष राजनीतिक निर्णय गरेर भए पनि राजपालाई निर्वाचनमा आउने वातावरण बनाउनुपर्छ । यसका लागि आवश्यक पर्छ भने राजनीतिक सम्झौता पनि गर्नुपर्छ । राजपाले पनि आफूलाई संघीय संविधान जोगाउने जिम्मेवार शक्तिका रूपमा प्रस्तुत गर्नुपर्छ र आफ्ना एजेन्डा सुरक्षित राख्दै चुनावमा भाग लिनुपर्छ ।"
सत्ता फेरबदलले अन्योल,"आखेटोपहारको महत्त्व बुझौंआखेटोपहार (वन्यजन्तुको अंग) ४ मन्त्री त्था अन्य देशीविदेशी भद्रभलाद्मीको उपस्थितिमा जलाएर नष्ट पारेको समाचारले साह्रै दु:ख लाग्यो । वन्यजन्तु जिउँदो छउन्जेल मात्र महत्त्व हुने, मरेपछि महत्त्व नहुने भन्ने सन्देश दिन जलाएको भनिएको छ । वन्यजन्तुको अंगको सदुपयोग गर्न जान्नुपर्छ । हिन्दु संस्कारमा गैंडाको खाग, छाला र मृगको छाला कति महत्त्व छ नबुझ्ने कमै होलान् । जनावरको हड्डीबाट पनि सामानहरू बनाउन नसकिने होइन । राणाहरूको दरबारहरूमा जनावरका सिङ, छाला सजाएर राखेका थिए । शीतलनिवास हाल राष्ट्रपति भवनमा गैंडाको खुरको एस्ट्रे, छालाको ढाल सायद अहिलेसम्म पनि होला । यसरी जलाउनु सट्टा वन्यजन्तुका अंग र छालाबाट विभिन्न सामग्री बनाएर सजाउने तथा बिक्री गर्ने गरे उपयुक्त हुन्थ्यो । यज्ञकुमार प्रधानदोलखा"
सम्पदाको महानगर बनाउँछु,"चुनाव हारिसकेपछि एक लाख रुपैयाँ के काम हुन्छ ? भन्दै देउवाले फोन राखिदिनुभयो ।  महानगरपालिकाको कार्यालयमा छिर्नासाथ नगरवासीले अनुभूत गर्ने गरी सुधार गरौं भन्ने हाम्रो चाहना हो ।  यहाँको सांस्कृतिक जात्रा, पर्वलाई आँच नपुग्ने गरी फ्लाई ओभर निर्माण गर्नुपर्छ ।"
पहिलो काम सडक सञ्जाल विस्तार,अन्तर्राष्ट्रियस्तरको महानगरपालिकाको मापदण्डमा पुग्ने योजना बनाउँछौं ।  पोखरा नआए धेरै कुरा छुट्छ भन्ने फिलिङ दिने गरी काम गर्छौं ।  सबै विचार राख्ने मान्छेले मत दिएका छन् । ती मतको अपमान कहिल्यै गर्दैनौं ।  हतारहतारमा कुनै पनि निर्णयमा अगाडि बढ्दैनौं ।
तीन दलका उम्मेदवार टुंगो,"बाँके (कास) नेपालगन्ज उपमहानगरपालिकाका लागि मुख्य प्रतिस्पर्धी ठानिएका दलहरूले उम्मेदवार टुंग्याइसक्दा कांग्रेसमा भने अझै अलमल छ । एमालेले पूर्वउपमेयर समसुद्दिन सिद्दिकीलाई मेयर र शान्ति ढकाललाई उपमेयर उम्मेदवार बनाएको छ । माओवादी केन्द्रले नेपालगन्ज उद्योग वाणिज्य संघका पूर्वअध्यक्ष दामोदर आचार्यलाई मेयर र कलामुन अन्सारीलाई उपमेयरका रूपमा अगाडि सारेको छ । राप्रपाले एक महिनाअघि नै पूर्वमेयर धवलशमशेर राणालाई उम्मेदवार बनाएर प्रचारप्रसारमा व्यस्त छ । संघीय समाजवादी फोरमले अनौपचारिक रूपमा नाम छानिसके पनि घोषणा भने गरिसकेको छैन । कांग्रेसमा भने धेरै आकांक्षीका कारण उम्मेदवार छनोट लम्बिएको छ । उपमहानगरपालिकाको प्रमुख र उपप्रमुखमा २२ जनाले दाबी गरेपछि अप्ठ्यारोमा परेको कांग्रेस बाँकेले उम्मेदवार छनोट गर्न सार्वजनिक सूचना आह्वान गरेको थियो । मेयरमा १२ र उपमेयरमा १० जनाले आवेदन दर्ता गराएका छन् । दुई दशकपछि स्थानीय तह निर्वाचन हुन गइरहेकाले धेरै साथीहरू इच्छुक हुनु स्वाभाविक हो । धेरै उम्मेदवार देखिनु भएकाले छनोट गर्न गाह्रो भएको हो, कांग्रेस बाँकेका सभापति किरण कोइरालाले भनिन्, पार्टीमा आएका निवेदन क्षेत्रमा पठाइसकेका छौं । केही दिनमा टुंगो लाग्छ । कांग्रेसले घरदैलो कार्यक्रम भने जारी राखेको छ ।"
कांग्रेस अलमलमै,"घोराहीमा हिन्दु विद्यापीठ घोराहीका प्राचार्य भोलानाथ योगी उम्मेदवार भएका छन् । कांग्रेसबाट घोराही प्रमुखमा पूर्वजिल्ला सचिव कमलकिशोर घिमिरे, क्षेत्रीय सभापति भूपबहादुर डाँगी, पूर्वउपमेयर अर्जुन श्रेष्ठ, भरत न्यौपाने, गोपाल शर्मा लगायतको चर्चा छ । यसैगरी तुलसीपुरमा कांग्रेसका तर्फबाट पूर्वजिल्ला सभापति घनश्याम रेग्मी, पूर्वसांसद गेहेन्द्र गिरी, जगत खड्का, तेजबहादुर बस्नेत, शंकर गिरी लगायतको चर्चा छ । आन्तरिक विवाद बढेपछि कांग्रेसले उम्मेदवार टुंगो लगाउने जिम्मेवारी केन्द्रीय समितिलाई नै दिएको छ ।"
"सहमति खोजौं, चुनाव नरोकौं","उनले राजपाका नेताहरूलाई सम्बोधन गर्दै भने, उहाँहरूले पनि निर्वाचन हुनुहुँदैन, भद्रगोल हुनुपर्छ भन्नु हुँदैन । राजपाका मागहरू सम्बोधन हुनसक्ने उनले बताए । उहाँहरूलाई सहमतिको माझबाट अगाडि जान सकिन्छ भन्न चाहन्छु, निर्वाचनपछि जे जे मागहरू छन् कुरा गरौं, उनले भने, जेठ ३१ को चुनावपछि संविधान संशोधनका कुरा गरौं, जेजे गर्नु छ गरौं तर, निर्वाचनका लागि सर्त बनाउने कुरा उपयुक्त हुँदैन । लोकतन्त्र संस्थागत गर्न, संविधान कार्यान्वयन गर्न र समाज अगाडि बढाउन बाधा व्यवधान गर्नुभन्दा त्यसमा समाहित भएर त्यसकै बीचबाट समाधान खोज्न सकिने भनाइ उनको थियो । सहमतिको सरकार बनाएर निर्वाचन गराऊँ, संक्रमणकाल हटाऊँ, उनले राजपाका नेताहरूलाई सम्बोधन गर्दै भने, एमाले जस्केलाबाट पसेर सरकार बनाउने पार्टी हो भन्ने कसैलाई भ्रम नपरोस्, कात्तिक मंसिरसम्म पर्खेर राजमार्गैराजमार्ग सरकार बनाउन सक्छ । चुनावको मिति तोकिसकेर कार्यसूची तय भइसकेको अवस्थामा सबै सहभागी हुनुपर्ने उनले बताए ।"
नाम हटाइएपछि सुस्तावासीको विरोध,सीमा हेरफेरपछि पनि नाम भने सुस्ता गाउँपालिका वा नगरपालिका नै राख्नुपर्ने स्थानीय युवा उमा गिरीले बताए ।
कहिले गजल कहिले कविता,"गजलकार पौडेलले गजललाई कुनै बेला वनमारा झारको संज्ञा दिने गरेको स्मरण गरे । यसलाई उखेलेर फाल्नुपर्छ भन्ने गरिन्थ्यो, उनले भने, तर, अहिले यसको महत्त्व र लोकप्रियता बढेको छ । मुशायरा परिवारका यात्री प्रकाश पाण्डेले भने गजल र कवितालाई एउटै छानामुनि उपलब्ध गराउन कार्यक्रम गरेको अवगत गराए ।"
चारलाई इच्छुक,काठमाडौं (कास) द्वन्द्वकालमा राज्यपक्षबाट मारिएका कवि तथा पत्रकार कृष्णसेन इच्छुकको स्मृतिमा चार स्रष्टालाई पुरस्कार प्रदान गरिएको छ । रोल्पाका कथाकार नवीन विभास र तनहुँका अनिल श्रेष्ठलाई नेता मोहन वैद्यले शनिबार ताम्रपत्रसहित जनही ५० हजार रुपैयाँको कृष्णसेन इच्छुक स्मृति पुरस्कार प्रदान गरे । २५ हजार रुपैयाँसहित साहित्यतर्फको इच्छुक प्रतिभा पुरस्कार खोटाङकी कवि पञ्चकुमारी परियारलाई दिइयो भने कलातर्फको इच्छुक कला पुरस्कार सिन्धुपाल्चोकका च्याङवा योञ्जन अनिश ले पाए । कार्यक्रममा माक्र्सवादी सौन्दर्य चिन्तक निनु चापागार्इंले सेनसँगका अनुभव सुनाए ।
साहित्यकार केवल रहेनन्,"नेपाली, अवधी र हिन्दी भाषामा साहित्य रचना गर्ने केवलले जनकपुरमा साप्ताहिक पत्रिकाको सम्पादकका रूपमा काम गरेका थिए । पछिल्लो समय नेपाली जनसरोकार मासिकको सम्पादक थिए । उनका आधा दर्जन कृति प्रकाशित छन् । केही महिनाअघि मात्रै उनले गुरुङको उद्भव र संस्कृति सम्बन्धी पुस्तक प्रकाशनमा ल्याएका थिए । तनहुँको रुपाकोट पुख्र्यौली थलो भएका केवल हाल दाङको लमहीमा स्थायी बसोबास गर्दै आएका थिए । पत्रकार एवं साहित्यकार केवलका आमा, श्रीमती र दुई छोरी छन् ।"
संस्कृत अभियन्ताको सम्झना,"जयतु संस्कृतम्का महासचिव डा नवराज कट्टेलले गुरुकुल विश्वविद्यालय स्थापना, निजी विद्यालयमा संस्कृतको पठनपाठन, संस्कृत एकेडेमी र गौरीशंकर संस्कृतग्राम स्थापनाजस्ता योजनाकार जनार्दनको निधनले ठूलो क्षति पुगेको बताए । कोषाध्यक्ष डा बद्री पोखरेलले जनार्दन विलक्षण प्रतिभाका धनी रहेको बताए । कार्यक्रममा नेपाल संस्कृत विश्वविद्यालका सभासद् डा जीवन अधिकारी, पञ्चाङ्ग निर्णायक समितिका अध्यक्ष प्रा रामचन्द्र गौतम, प्राध्यापक डा ऋषिराम पोखरेल, शम्भुप्रसाद दाहाल, जनार्दनका सहपाठी रामेश्वर नेपाल, प्रकाश भण्डारी, मुकुन्द लामिछानेलगायतले योगदानबारे बोले । सभामा डा टीकाराम अधिकारीले जनार्दनमा समर्पित संस्कृत कविता सुनाए । दुई साताअघि जन्मथलो दोलखा जाँदै गर्दा सिन्धुपाल्चोकमा बस दुर्घटनामा परी घाइते भएका सञ्चारकर्मी एवं त्रिविका उपप्राध्यापक ४७ वर्षीय जनार्दनको उपचारका क्रममा त्रिवि शिक्षण अस्पतालमा निधन भएको थियो । दुर्घटनामा उनका पिता मुक्तिनाथ र माता रत्नकुमारीको निधन भएको थियो ।"
सुरसुधाको सेङयाङ टुर,"एक हप्ते सांगीतिक भ्रमणमा सुरसुधाले पाँच ठाउँमा कन्सर्ट गरेको थियो । हरेक ठाउँमा उनीहरूलाई नेपालबारे प्रश्नहरू सोधिएका थिए । नेपाल कसरी जाने ? बुद्ध जन्मेको ठाउँ कति टाढा छ ? जस्ता जिज्ञासा धेरै आएको तबलावादक श्रेष्ठले बताए । तपाईंहरू आउनुस् हामी सहयोग गरौंला भनेका छौं, उनले भने, हाम्रो देशप्रति यति धेरै चासो देखाएको पाउँदा निकै खुसी लाग्यो ।"
गनेसको तान्त्रिक उपन्यास,"गुरुङले पौडेललाई पोखरामा भेटेदेखिको सम्बन्ध खुलाउँदै उनको व्यक्तिगत गुण र उपन्यासमा देखिएको प्रभावबारे चर्चा गरे । तान्त्रिक कुरामा विश्वास राख्ने पौडेलका उपन्यासमा समेत त्यसको गन्ध पाइने गुरुङले बताए । त्यस्तै, स्वप्निल कल्पनामा डुबेर बेग्लै कथा स्वाद दिन खोजेको उनले दाबी गरे । लेखनमा चाहिँ कुमार नगरकोटीको प्रभाव बढी देखिएको छ, उनले भने । समाजमुखी कथा लेखिनुपर्छ भन्नेमा जोड दिएका गुरुको विचारमाथि नै आख्यानकार पाण्डेले टिप्पणी गरे । उनले लेखक खुला आकाशमा उड्नुपर्छ, समाजसँगै बाँधिनुपर्छ भन्ने बाध्यता नहुने प्रष्ट पारे । उनले पौडेलको उपन्यास अरू लेखकको भन्दा फरक रहेको दाबी गरे । पौडेलले भने आफू कुमार नगरकोटीजस्तै हुनुमा कुनै आपत्ति नरहेको बताए । उनले तन्त्र, मन्त्र र यन्त्र जीवनका तीन आयाम भएको दाबी गर्दै आफ्नो उपन्यासले त्यसको यथार्थ खुलाउन चाहेको सुनाए । म तन्त्रमा विश्वास गर्छु, उनले भने, विज्ञानको अर्को विकल्प तन्त्रशास्त्र नै हो । उपन्यास लेख्ने क्रममा नेपालगन्ज, जनकपुर, लोमाङथाङ लगायतका थुप्रै स्थान पुगेर खोजी गरेको पौडेलले सुनाए । कृति बुक हिल पब्लिकेसन्सले छापेको हो ।"
दिइयो पारिजात सम्मान,"नेपाल प्रज्ञाप्रतिष्ठानका कुलपति गंगाप्रसाद उप्रेती र वरिष्ठ साहित्यकार शान्तादास मानन्धरले संयुक्त रूपमा पुरस्कार प्रदान गरेका हुन् । कार्यक्रमका स्रष्टाहरू रायन, स्नेह सायमि, लक्ष्मी मालीलगायतले पारिजातको व्यक्तित्वबारे चर्चा गरेका थिए । विसं १९९४ वैशाखमा जन्मेकी पारिजातका शिरीषको फूल, अनिँदो पहाड लगायत कृति प्रकाशित छन् । २०५० वैशाख ५ मा उनको निधन भएको थियो ।"
थापाको मेरो मधुशाला,"लेखनमा स्थापित हुनैका लागि चर्चित शीर्षक राखिने गरेको सन्दर्भमा पाण्डेले भने, अहिले व्यापारको लागि लेखनमा आकर्षक शीर्षक राख्ने प्रचलन बढ्दो छ । व्यापारको पछि लाग्यो भने लेखकमा कुण्ठा उत्पन्न हुन्छ र लेखनमै समेत प्रभाव पर्न सक्छ । रचनामा सामथ्र्य, व्यक्तित्व छ भने कुनै न कुनै कालखण्डमा स्वभावत: चर्चामा आउने उनको तर्क थियो । उलार जस्तो प्रखर आञ्चलिक उपन्यास लेखिसकेका पाण्डेले भने, साहित्यकारलाई बजार चाहिन्छ तर बजारको चाहनाअनुसार लेख्ने हैन । रंगकर्मी मल्लले क्रिएटिभ मान्छेको लागि नेपाल स्वर्ग भएको बताए । नेपाली समाजमा जताततै कथा भेटिन्छ । बाहिरी विश्वमा भने विज्ञानको प्रविधिले ती कुराहरू विस्तारै हराउँदै पनि गइरहेको छ, उनले भने, अबको लेखकले ती कुराहरूलाई लेखेन भने अपराध हुन्छ । कृतिमा मधुसंसार, मधुपात्रहरूको जीवन र तीनको जीवन भोगाइबाट समाजमा परेको असर कोट्टयाउने प्रयास गरेको लेखक थापाले सुनाए । साहित्यले समाज चिनाउँछ, समाजका कथाव्यथा व्यक्त गर्छ, उनले भने, कृतिमा मधुप्यासीभन्दा मधुदासी धेरै छन् । जो मधुप्यालामा डुबे, मधुसंसारमा हराए, बिलाए । अन्तत: मधुले तिनलाई पिइदियो । कृतिका प्राय: कथा सन्दर्भ आफ्नै भोगाइ र सदृश्य देखाइका घटना भएको उनले बताए । कैलाली मूल घर भएका उपन्यासकार थापाले भने, मेरो मधुशाला मा तथ्य पात्रको तथ्य कथा छ । यसअघि थापाका सोह्र सौगात (कथा संग्रह), कर्णालीको छेउछाउ, पुर्खाको चिठी उपन्यास प्रकाशित छन् । नयाँ कृति भने सांग्रिला बुक्सले छापेको हो ।"
तुइनकै सहारामा अस्पताल,"नेताहरूले पञ्चायतकालदेखि महाकालीमा झोलुंगे पुल बनाउने भनेर चुनावको समयमा भाषण गरी नागरिकलाई आस दिए तर त्यो कहिल्यै पूरा नभएको स्थानीय रामसिंह कुँवर बताउँछन् । व्यास गाउँपालिकाकै तिग्रममा नेपालभारत जोड्ने झोलुंगे पुल बन्ने भएको छ । तर, त्यो पुलबाट घर पुग्न ७८ घण्टा हिँड्नुपर्ने भएकाले तुइनको जोखिमबाट मुक्ति पाइने अवस्था नरहेको व्यास२ राप्लाका राजुसिंह बुढाथोकीको भनाइ छ ।"
हत्या आरोपमा पक्राउ,"प्रहरीले हत्या आरोपमा दाङ, गोबरडिहाबाट ८ महिनाअघि स्थानीय आइतीमाया चेपाङको घरमा घरज्वाइँ बसेका १८ वर्षीय अर्जुन बुढामगरलाई पक्राउ गरेको छ । प्रहरीका अनुसार बुढामगर मृतकको घर नजिकै आइतीमायाको पसल चोरी गर्ने नियतले ताला फुटाल्दै गर्दा लक्ष्मणले देखेर २ थप्पड हिर्काएका थिए । आफूलाई हिर्काएपछि आवेशमा आएर हत्या गरेको बयान उनले दिएका छन् ।"
"१०३ को मृत्यु, ११३ बेपत्ता",प्रहरी प्रवक्ता प्रियन्था जायाकोडीले दक्षिणी पश्चिमी जिल्ला कालुतारा सबैभन्दा बढी प्रभावित भएको र त्यहाँ कम्तीमा पनि ५ वटा पहिरो गएको बताए । मृतकहरूको संख्या बढ्दै गएपछि सरकारले राष्ट्रसंघ तथा छिमेकी मुलुकसँग सहयोगका लागि अपिल गरेको छ । घाइतेहरूको उपचारका लागि भारतबाट स्वास्थ्यकर्मीको टोली शनिबार कोलम्बो आइपुगेको छ भने आपत्कालीन सहयोग पनि भारतले पठाएको छ । पीडितहरूलाई राख्न १ सय ८५ वटा शिविर बनाइएका छन् ।
म्यानचेस्टर आक्रमणमा थप दुई पक्राउ,"यसैबीच, बेलायती प्रधानमन्त्री टेरेजा मेले आक्रमणपछि घोषणा गरिएको खतराको तहलाई नाजुक बाट गम्भीर मा घटाइएको बताएकी छन् । सुरक्षा प्रमुखसँगको बैठकपछि उनले भनिन्, गम्भीर सुरक्षा तहको अर्थ आक्रमणको खतरा उच्च हुन्छ भन्ने हो, यस्तोमा देश नै सचेत हुनुपर्छ । संयुक्त आतंकवाद विश्लेषण केन्द्रको निर्णयपछि खतराको तह घटाइएको हो ।"
विशेष शिक्षामा कोरियाली सहयोग,"पाठ्यक्रम पाठ्यसामग्री निर्माण, कीर्तिपुर केन्द्रीय विभागमा स्नातकोत्तर तह सुचारु छ । सानोठिमी क्याम्पसमा स्नातक तहमा विशेष आवश्यकता शिक्षाको विकास तथा पठनपाठन भइरहेको क्याम्पस प्रमुख रामचन्द्र घिमिरेले जनाएका छन् । शिक्षा विभागका महानिर्देशक बाबुराम पौडेलले शिक्षा मन्त्रालयको नेतृत्वमा तयार हुँदै गरेको विशेष शिक्षासम्बन्धी गुरुयोजना (मास्टर प्लान) को सही कार्यान्वयनका दिशामा यो भ्रमण कोसेढुंगा सावित हुन सक्ने बताए । विशेष शिक्षालाई संस्थागत रूपमा व्यवस्थापन गर्न आवश्यक पर्ने दक्ष जनशक्तिको उत्पादन भइरहेको उल्लेख गर्दै उनले भने, यसको दिगोपनका लागि मन्त्रालय र विभागले थप कदम अघि बढाउनेछ । सहयोग गर्दै आएको छाङवन युनिभर्सिटी छ । अब देगु युनिभर्सिटीले विशेष शिक्षा प्रवद्र्धनको लागि कोइकामार्फत छुट्टै केन्द्र स्थापना गर्न सहकार्य गर्ने प्रतिबद्धता जनाएको छ । त्यसनिम्ति चाँडै विभागले प्रस्ताव अघि बढाउनेछ । लुपिक परियोजना प्रमुख प्राध्यापक दायङ जङले विशेष शिक्षाको निम्ति हार्डवेयर र सफ्टवेयर दुवै पक्षको विकासमा सहयोगी रहने प्रतिबद्धता जनाए ।"
कम्प्युटरमा समस्या भएपछि उडान रद्द,एयरवेजले प्रणालीमा आएको समस्याप्रति क्षमा माग्दै समाधानको प्रयास भइरहेको जनाएको छ । उडान रद्द भएपछि विमानस्थलहरूमा यात्रीको लामो लाइन लागेको थियो । यसअघि गत जुलाई र सेप्टेम्बरमा पनि यस्तै खालको समस्या देखिएको थियो ।
डा केसी अनशन बस्न दाङ,"सरकारले यसअघि घोषणा गरे अनुसार दाङमा मेडिकल कलेज स्थापनाको सुरुवात गर्नुपर्ने, चिकित्सा शिक्षा विधेयकलाई जनतामुखी बनाएर पारित गर्नुपर्ने, प्रधानन्यायाधीश सुशीला कार्कीमाथिको महाअभियोग प्रस्ताव फिर्ता गर्नुपर्ने लगायतका माग राखी केसी घोराहीमा अनशन बस्न लागेका हुन् । सरकारले प्रत्येक प्रदेशमा मेडिकल कलेज स्थापना गर्ने र त्यसको सुरुवात दाङबाट गर्ने निर्णय गरी यसअघि सम्झौता पनि भइसकेकाले उक्त कुरा सम्झाउन अनशन बस्न लागेको उनले बताए । स्वास्थ्य सेवा नाफामुखी नभएर सेवामुखी हुनुपर्नेमा नेपालमा त्यस्तो नभएको उनले गुनासो गरे । नेपालमा नेताहरू नै स्वास्थ्य क्षेत्रमा व्यापार गरिरहेका छन्, उनले भने ।"
गाउँपालिकामा शाखा खोल्न अनुमति नचाहिने,"सामाजिक सुरक्षा भत्ता, पेन्सनलगायत स्थानीय निकायमा जाने रकम बैंक मार्फत पुर्याउने नीति"
एनसेललाई फोरजी नदिन लेखा समितिको निर्देशन,"अनुमति पाइसकेको एनसेल सेवा विस्तारको गृहकार्यमा संसद्का दुई समितिको निर्देशन बाझियो, अब के हुन्छ ? रवीन्द्र अधिकारी भन्छन्, करको कुराले सेवा रोक्न पाइँदैन"
लोकप्रिय बन्दै लघुवित्तको सेयर,"बाहिर खासै चर्चा नहुँदा पनि यसअघि बिमा समितिले कम्पनीहरूको चुक्ता पुँजी ४ गुणाले बढाएको थियो । चालू आर्थिक वर्षको मौद्रिक नीति आउनुअघि लघुवित्त संस्थाहरूको चुक्ता पुँजी वृद्धिको हल्ला धेरै थियो । तर, मौद्रिक नीति आउने समयमा थोक कारोबार गर्ने लघुवित्त संस्थाहरूको मात्र चुक्ता पुँजी बढ्यो । जबकि मुलुकमा चार वटा मात्र त्यस्ता कम्पनी छन् । बाँकी लघुवित्त संस्थाको पुँजी बढेन । हाल आगामी आर्थिक वर्षको मौद्रिक नीतिको गृहकार्य चलेको छ । यसपालि भने अन्य लघुवित्त संस्थाहरूको पुँजी पनि बढ्ने हल्लाका आधारमा ती कम्पनीहरूको सेयरमा लगानीकर्ताको आकर्षण बढेको विज्ञहरू बताउँछन् । कुल साप्ताहिक कारोबारमा बैकिङ समूहको हिस्सा सबैभन्दा बढी ३७७ प्रतिशत छ । दोस्रो स्थान बिमा समूहले ओगटेको छ । उक्त अवधिमा बिमा समूहको कारोबार हिस्सा २९६ प्रतिशत छ । सेयर बजारमा प्राय: ५० प्रतिशतभन्दा बढी हिस्सा वाणिज्य बैक समूहले ओगट्दै आएको थियो । तर, पछिल्ला २३ महिनायता बैंकिङ समूहको हिस्सा घट्दो छ भने बिमा, लघुवित्त (विकास बैंक) लगायत समूहको बढ्दो छ । यसले बैंकिङ बाहेक समूहका कम्पनीहरूमा लगानीकर्ताको आकर्षण बढेको देखाउँछ । उक्त अवधिमा विकास बैंक समूह मात्रको हिस्सा ५६७, वित्त कम्पनीको १६९, होटेलको ०८, जलविद्युतको ५१९, उत्पादन तथा प्रशोधनको १३४ र संस्थापक सेयरको ५४१ प्रतिशत छ ।"
साल्ट ट्रेडिङले २५ हजार टन युरिया ल्याउँदै,"कर्पोरेसन सञ्चालक समितिले यी सहयोगी मलको खरिद प्रक्रियालाई बोर्ड बैठकबाट पास गरिसकेको छ, उनले भने, भारतबाट खरिद गरी ल्याइने यी मल आयातका लागि आयातकर्ताले एलसी खोल्ने प्रक्रिया हाल जारी छ । यसअघि निजी क्षेत्रले थोर बहुत रूपमा यी मल बिक्रीवितरण गर्दै आएका थिए ।"
तरकारीका लागि मौसम अनुकूल,"मूल्य प्रभावित पहिलो चरणको स्थानीय चुनावका बेला भान्सामा बढी रुचाइने हरियो तरकारीको भाउ घट्यो । तरकारीको मागसँगै भाउ घटेको हो । किसान खरेलले चुनावभरि माछा मासुको खपत बढेर हरियो तरकारीको माग घटेको बताए । चुनावका बेला छिमेकी जिल्ला सिन्धुलीबाट ट्याक्टर लिएर मासु लिन हरिवनसम्म आएको देखियो, उनले भने, माछा मासुले गर्दा तरकारीको खपत घटेर राम्रो भाउ पाइएन । उनले दोस्रो चरणमा हुने निर्वाचनको मनोनयन दर्ता भएपछि फेरि हरियो तरकारीको भाउ घट्ने सम्भावना रहेको बताए ।"
स्थानीय तह बनिसक्दा पनि सांसदलाई सोझै बजेट,गत वर्ष अर्का अर्थमन्त्री विष्णु पौडेलले डेढ करोडबाट एकैपटक तीन करोड रुपैयाँ पुर्याउने निर्णय गरे । निर्वाचन क्षेत्र विकास कार्यक्रम भने ०५८ सालबाट सुरु भएको हो । मन्त्री महतको पालासम्म १० लाख रुपैयाँका दरले विनियोजन हुने गरेको थियो । उनले लगातार दुई वर्ष ५५ लाखका दरले बढाइदिए । गत वर्ष मन्त्री पौडेलले २० लाखबाट एकैपटक ५० लाख रुपैयाँ पुर्याएका हुन् ।
पार्टी कार्यालयमा तालाबन्दी,कांग्रेस कार्यकर्ताले यथाशीघ्र टिकट वितरण हुनुपर्ने माग राख्दै शुक्रबारबाट जिल्ला नेतृत्वमाथि गुनासो राख्दै आएका थिए । पार्टीको जिल्ला नेतृत्वले आन्तरिक रूपमा टिकटको टुंगो लगाइसके पनि माइन्युट मात्र उठाउन बाँकी राखेको स्रोतले बताएको छ ।
जितेन्द्रको बलिङले आर्मी सेमिफाइनलमा,समूह बी बाट यसअघि नै नेपाल पुलिस क्लब सेमिफाइनल पुगिसकेको छ । पुलिस र आर्मी आइतबार समूहको अन्तिम खेल खेल्दै छन् । विजेता टिम समूह विजेता बन्नेछ । आइतबार त्रिभुवन आर्मी क्लबले नेपाल पुलिस क्लबसँग प्रतिस्पर्धा गर्ने छ ।
क्रिकेटका पाण्डे सम्मानित,नेपाल एयरलायन्सका पूर्व पाइलट प्रमोदराज पाण्डे र उनकी श्रीमतीको स्मृतिमा परिवारका सदस्यहरूले सम्मान कार्यक्रम आयोजना गरेका हुन् । प्रमोदराज पाण्डेको ३ वर्षअघि क्यान्सरका कारण निधन भएको थियो ।
जोकोभिचको बाटोमा नाडाल,मरेले आफ्नो पहिलो खेलमा रुसी नम्बर ८५ का खेलाडी आन्द्रे कुज्नेत्सोभाको सामना गर्नेछन् । जोकोभिचको पहिलो प्रतिद्वन्द्वी भने स्पेनी क्ले कोर्ट विशेषज्ञ खेलाडी मार्सेल ग्रानोल छन् । यस्तै नाडालले पहिलो चरणको खेलमा फ्रान्सेली खेलाडी बेनोट पिएरेविरुद्ध खेल्नेछन् । मरेले तेस्रो चरणमा अर्का सशक्त प्रतिद्वन्द्वी हुँवा मार्टिन डेल पोर्टाेको पनि सामना गर्ने सम्भावना छ । महिलातर्फ शीर्ष वरीयताकी एन्जेलिक केरबरले पहिलो चरणमा अनुभवी रुसी खेलाडी क्याटेरिना माकारोभाको सामना गर्नेछिन् । सेमिफाइनलमा उनको सामना स्पेनी डिफेन्डिङ च्याम्पियन ग्याब्रियल मुगुरुजाविरुद्ध हुनसक्ने छ । म यहाँ एक वर्षअघि आफूले जितेको उपाधि रक्षा गर्ने प्रयासमा छुं र यस कारण निकै उत्साही पनि छु मुगुरुजाले भनेकी छिन् ।
रोनीको भविष्य कता ?,"रोनीको भविष्यबारे सोधिँदा उनले भने, वाइनेजस्ता खेलाडीलाई कहिल्यै नकार्न त सकिन्न । अर्को सिजनमा उनी खेलमा फर्कन्छन् भन्ने मेरो विश्वास छ । यो सिजन उनले अलि राम्रै खेले । यो स्तर कायम राखे अर्को वर्ष हेर्न सकिन्छ ।"
महिला भलिबललाई केएनपीको साथ,"विशेष सहयोगीमा राष्ट्रिय खेलकुद परिषद्, नेपाल भलिबल संघ, आईएमई रेमिट र डल्फिन चियरले पनि साथ दिएका छन् । प्रथम हुनेले पाउने एक लाख ५० हजार रुपैयाँको प्रायोजन क्वायरटुफ म्याट्रेसले उपलब्ध गराउने छ । लिगकम नकआउटका आधारमा जेठ २६ सम्म हुने प्रतियोगितामा एपीएफ, न्यु डायमन्ड, पुलिस, पश्चिमाञ्चल भलिबल संघ, आर्मी र जावलाखेल भलिबल प्रशिक्षण केन्द्र गरेर ६ टिमको सहभागिता रहने छ ।"
मोनाकोका सिल्भा सिटीमा,मोनाकोले जितेको फ्रान्सको लिग वान उपाधिको अभियानमा पोर्चुगलका २२ वर्षीय बेर्नाडोले महत्त्वपूर्ण र निर्णायक भूमिका निभाएका थिए । मोनाकोले १७ वर्षयता पहिलोपल्ट लिग उपाधि हात पारेको हो । युरोपेली च्याम्पियन्स लिगको अहिलेको सिजनमा अन्तिम १६ तर्फ मोनाकोले नै सिटीलाई हराएको थियो । सिल्भाले अहिलेको सिजनमा ५१ खेल खेलेका थिए । १० गोल गरे । यस्तै उनले १० गोलमा सहयोगीको पनि भूमिका निभाए ।
राजन च्याम्पियन,"काठमाडौं (कास) आर्मीका राजन खत्रीले पहिलो खुला कैलाश काठमाडौं एभरेस्ट अल्ट्रा दौडको उपाधि जितेका छन् । नेपाल माउन्टेन रनिङ संघले शनिबार चोभारमा भएको दौडमा आर्मीकै टीकाराज कटवाल, हरि रिमाल, रामजी बस्नेत दोस्रोदेखि चौथो भएका छन् । करिब १५२ किमि दौडमा राजनले १ घण्टा ३५ मिनेट लगाए । विजेताले ३० हजार, दोस्रोले २० हजार, तेस्रोले १५ हजार, चौथोले ५ हजार रुपैयाँ पुरस्कार पाएका थिए ।"
हिमालयन कप जारी,"इडेनले एक्सेल्सियरलाई १८२ स्कोरले हराउँदा सुमिना कार्कीले १४ स्कोर जोडिन् । हिमालयनले विल्सन एकेडेमीलाई १०४ ले हरायो । रिलायन्सर स्वर्णिम पनि सेमिफाइनल पुगे । सिनियर ब्वाइजमा नेरिक, ज्ञान निकेतन, रेडिअन्ट र विल्सन सेमिफाइनल पुग्न सफल भए ।"
आईएमए कराते हुने,काठमाडौं (कास) अन्तर्राष्ट्रिय मार्सल आर्ट संघ नेपालको आयोजनामा दोस्रो आईएमए अन्तर्राष्ट्रिय कराते प्रतियोगिता जेठ २७ देखि हुने भएको छ । प्रतियोगितामा दक्षिण एसियाली राष्ट्रका करिब ३ सय ५० खेलाडीले भाग लिने जनाइएको छ । विभिन्न ४५ इभेन्टमा प्रतिस्पर्धा हुनेछ ।
हाइस्कुल कराते सुरु,काठमाडौं (कास) नेपाल कराते महासंघअन्तर्गतको हाइस्कुल कराँते केन्द्रीय कमिटीको आयोजनामा २२ औं अन्तर्राष्ट्रिय हाइस्कुल कराँते प्रतियोगिता त्रिपुरेश्वरस्थित राखेप कभर्डहलमा शनिबार सुरु भएको छ । प्रतियोगितामा नेपालबाट ४ सय ८० र भारतबाट ४ सय खेलाडीको सहभागिता रहेको रेफ्री संयोजक राजेन्द्र कपालीले जनाएका छन् ।
सगरमाथा कसरी चढिन्छ ?,"भाइबहिनीहरू !संसारकै सर्वोच्च शिखर सगरमाथाबारे तिमीहरूलाई केही न केही जानकारी पक्कै छ होला । तर के यो चुचुरोमा पुग्ने तरिकाबारे पनि थाहा छ ? सगरमाथाको शिखरमा पुग्न सजिलो छैन । अक्सिजनको अभाव हुने उचाइमा हिउँ नै हिउँका जोखिमयुक्त भीर डोरीको सहायताबाट चढ्नु अत्यन्तै चुनौतीपूर्ण हो । मैले यस पटकसहित ११ पटक सगरमाथा चढिसकेको छु । त्यसैले सगरमाथा चढ्ने तयारी, तरिका र जोखिमहरूबारे आफ्ना अनुभव सुनाउँदै छु सगरमाथा चढ्न चाहनेहरूले पहिले ससाना हिमाल आरोहणको अभ्यास गर्छन् । सबैजसो सगरमाथा आरोहीले सगरमाथाभन्दा साना वा आफ्ना मुलुकका सबैभन्दा अग्ला चुचुरा चढेका हुन्छन् ।नेपालमा हिमाल आरोहण वर्षमा ४ सिजन खुल्छ । वसन्त, ग्रीष्म, शरद र शिशिर ऋतुहरूमा । प्राय: वसन्तको याममा ठिक्कको मौसम हुने भएकाले यतिबेला हिमाल चढ्न चाहनेहरू धेरै हुन्छन् । यो सिजनमा सगरमाथा चढ्न चाहने विदेशीले सरकारलाई एक जनाको ११ हजार अमेरिकी डलर (११ लाख ३३ हजार रुपैयाँ) तिर्नुपर्छ । शरदकालीन याममा ५ हजार ५ सय डलर तिर्नुपर्छ । ग्रीष्म र शिशिर याममा चाहिँ २ हजार ४ सय ५० डलर तिरे पुग्छ । यसरी हिमाल आरोहणको अनुमति लिन तिर्नुपर्ने रकमलाई सलामी दस्तुर भनिन्छ । यस्तो दस्तुर नेपालीका लागि भने कम छ । वसन्तकालीन याममा ७५ हजार रुपैयाँ छ भने ग्रीष्म र शिशिर याममा १८ हजार २ सय ५० मात्रै पर्छ । आरोहीका सामान बोक्ने नेपाली सहयोगी, भरिया र गाइडले दस्तुर तिर्नुपर्दैन । सगरमाथा आरोहण गर्न जाने सबैले जीवन बिमा भने गरेकै हुनुपर्छ । एकपटक सगरमाथा आरोहण गर्न विदेशीले ३५ देखि ७० लाख रुपैयाँसम्म खर्च गर्नुपर्छ । सगरमाथा आरोहण गर्न जानुअघि आरोहणको अनुमति लिनुपर्छ । त्यस्तो अनुमति काठमाडौंस्थित पर्यटन विभागले दिन्छ । आरोहण अनुमति ७५ दिनको हुन्छ । सगरमाथा आरोहण गर्न एक्लै जान पाइँदैन । समूहमा मात्रै जानुपर्ने नियम छ । त्यसलाई आरोहण दल भनिन्छ । अनुमतिपत्रमा पर्वतारोहण दल र नेताको नाम, हिमालको नाम, चढ्ने बाटोबारे लेखिएको हुन्छ । अहिलेसम्म सगरमाथामा चढ्ने दुई बाटाहरू मात्रै छन् । एउटा बाटो चीनको तिब्बततर्फबाट छ भने अर्को नेपालको सोलुखुम्बु जिल्लाबाट । तिब्बती बाटो असाध्यै गाह्रो छ । यो बाटोमा उद्धार गर्न अत्याधिक कठिन हुन्छ । त्यसैले आरोहीहरू नेपाली बाटो सजिलो मान्छन् । यही कारणले गर्दा हरेक वर्ष सगरमाथा आरोहणमा तिब्बततर्फको तुलनामा नेपालतर्फबाट जानेहरू धेरै हुन्छन् ।सोलुखुम्बुबाट सगरमाथा जान पहिले लुक्ला पुग्नुपर्छ । त्यसैले लुक्लालाई विदेशीहरू सगरमाथाको प्रवेशद्वार (गेटवे अफ एभरेस्ट) पनि भन्छन् । काठमाडौंबाट हवाई जहाजमा लुक्ला जान सकिन्छ । त्यहाँबाट पैदल हिँड्नुपर्छ । आरोहीका लागि गियर (हिमाल आरोहणका लागि चाहिने सामग्री) हयान्डहेडआई वेयर उपकरण, स्लिपिङ ब्याग, टेन्ट, ल्याम्प, स्टोभ, खानेकुरा, औषधि, ट्वाइलेटरी, फस्ट एड, अक्सिजन सिलिन्डर, सबै जहाजबाट लुक्ला पुर्याएपछि त्यहाँबाट भरिया र चौंरीमार्फत बोकाएर सगरमाथाको आधार शिविरसम्म पुर्याउनुपर्छ । आधार शिविरको उचाइ समुद्री सतहदेखिको ५ हजार ३ सय ८० मिटर हो । यो काठमाडौंभन्दा करिब ४ हजार मिटर माथि पर्छ । लुक्लादेखि आधार शिविरसम्म पुग्न आरोहीहरूलाई कम्तीमा ९ दिन लाग्छ । उचाइ हिँड्नुपर्ने भएकाले अक्सिनको चाप घट्दो हुन्छ । जति उचाइमा गयो त्यति नै अक्सिनको तह पातलो हुने भएकाले सास फेर्न कठिनाइ हुन्छ । त्यसैले विदेशीहरू बिस्तारै बिस्तारै हिँड्दै आधार शिविरसम्म पुग्छन् । लुक्लादेखि हिँडेपछि फाक्दिङ, नाम्चेबजार, दिबुचे, तेङबोचे, डिङबोचे, लोबुचे, गोरक्सेफ हुँदै बेस क्याम्प (आधार शिविर) पुगिन्छ ।कतिपय आरोही सगरमाथा चढ्नुअघि अभ्यासका लागि आधार शिविर मुन्तिरका ससाना हिमाल चढ्छन् । यो सर्वोच्च शिखर चढ्ने तयारी हो । आधार शिविरभन्दा माथि होटल र बस्ती छैनन् । त्यहाँमाथि टेन्टमा सुत्नुपर्छ । पिउने पानीका लागि हिउँ तताउनुपर्छ । मोबाइल, क्यामेरा, वाकीट्वाकी, टर्च, ल्याबपट आदिको ब्याट्री चार्ज गर्न प्राय:ले ससाना सोलार प्लेट लैजान्छन् । केही कम्पनीहरूले विदेशीहरूको चापअनुसार अहिले जेनेरेटर पनि बोकाएर आधार शिविरसम्म लैजाने गरेका छन् ।आधार शिविरदेखि सगरमाथाको चुचुरो देखिन्छ । तर त्यहाँ पुग्न सजिलो छैन । एकै दिनमा पुग्न सकिँदैन । त्यसमाथि चार ठाउँमा हिउँमै क्याम्प बनाउनुपर्छ । पहिलो क्याम्प ६ हजार मिटर, दोस्रो ६ हजार ४ सय, तेस्रो ७ हजार २ सयदेखि ७ हजार ४ सय मिटरमा र चौथो क्याम्प ७ हजार ९ सय ५० मिटरमा रहन्छ ।आधार शिविरमाथि बाटो हँुदैन । हरेक वर्षको सिजनमा बाटो बनाउन सिपालु भएका आइसफल डक्टरले दोस्रो आधार शिविरसम्म बाटो बनाइदिन्छन् । त्यहाँभन्दा माथि डोरी वा आल्मुनियमका भर्याङ प्रयोग गरिएको हुन्छ । ग्लेसियर (हिमनदी), हिउँ खाडलमाथि हाई अल्टिच्युट बुट लगाएर हिँड्नुपर्ने भएकाले प्राय:ले आफूले लगाएको ड्ेरसलाई डोरीसँग हुक गरेका हुन्छन् । हुक गर्नका लागि क्याराबिनेर, हार्नेस, आइस एक्स, क्र्यामपोन आदि गियर चाहिन्छन् । अहिले क्याम्प२ सम्म नेपाल टेलिकमको मोबाइलको सिग्नल भेटिन्छ । यसबाहेक धेरैले सेलेलाइट फोन पनि भाडामा लिन्छन् । एउटा क्याम्पदेखि अर्को क्याम्पसम्म कुरा गर्न वा अगाडिपछाडिको साथीसँग गफ गर्न वाकीट्वाकी हुन्छ । आधार शिविरबाट सगरमाथाको चुचुरोमा पुग्न कम्तीमा १५ दिन लाग्छ । सबैभन्दा गाह्रो चौथो क्याम्पदेखि माथि बाल्कोनी र हिलारी स्टेप भन्ने ठाउँमा हो । चौथो क्याम्पदेखि चुचुरोमा चढ्न सबैभन्दा उपयुक्त बेलुकीको ९ बजेदेखि बिहान ११ बजेसम्म हो । ११ बजेपछि चुचुरोमा टेकेर फर्किसक्नुपर्छ । त्यसपछि त्यहाँ अत्यधिक हावा चल्ने र हिमपहिरो जाने भएकाले चुचुरोबाट छिट्टै तल ओर्लिहाल्नुपर्छ । चौथो क्याम्पदेखि तेस्रो क्याम्प हँुदै कतिपय दोस्रो क्याम्प वा केही आधार शिविरबाट सोझै हेलिकोप्टर मगाएर काठमाडौं फर्किन्छन् । यसो गर्नको कारण हिँड्न कठिनाइ हुनु र जोखिम पनि हो । आधार शिविरमाथि चुचुरोसम्मको तापक्रम माइनस ४० डिग्रीसम्म हुन्छ । दिउँसो सेतो हिउँमा घाम लागेपछि नांगो आँखाले हेर्न ज्यादै कठिन पर्छ । दोस्रो क्याम्पभन्दा माथि प्राय: खाना पकाउन सकिँदैन । तयारी खाना बोकेर हिँड्नुपर्छ । पिठयँुको झोलामा अक्सिन सिलिन्डर, खानेकुरा र अत्यावश्यक सामान मात्रै बोक्नुपर्छ । सगरमाथा आरोहण सकेर काठमाडौं फर्केपछि चुचुरोमा पुगेको फोटो पर्यटन विभागलाई बुझाउनुपर्छ । अनि मात्रै नेपाल सरकारले सगरमाथा आरोहण गरेको आधिकारिक प्रमाणपत्र दिन्छ । (सुरज कुँवरसँगको कुराकानीमा आधारित)"
खितिती खितिती,"जेष्ठ १४, २०७४ एक कन्जुस छोराले आफ्नो महाकन्जुस बाबुलाई भन्यो :छोरा : बुबा आज मैले पाँच रुपियाँ बनाएको छु ।बाबु : कसरी ?छोरा : म एक रिक्साको पछिपछि दौडेर घर आँए ।बाबु : मुर्ख ! टयाक्सीको पछिपछि दौडेर आएको भए त झन् सय रुपैयाँ बच्ने थियो नि !छोरा : बुबा, भोलिदेखि हामी झन् धनी हुने भयौं ।बुबा : कसरी ?छोरा : म्याथ पढाउने मिसले भोलिदेखि पैसालाई रुपैयाँ बनाउन सिकाउने भन्नुभएको छ ।०००एकजना मानिस आफू धेरै मोटाएकोमा चिन्तामा परेर अस्पताल पुग्यो र डाक्टरलाई भन्यो :मोटे : म धेरै मोटाएकोले जसरी भए पनि दुब्लाउने उपाए बताइदिनुपर्यो ।डाक्टर : तपाईंले खाना धेरै कम गर्नुपर्ने भयो । अबदेखि बेलुका दुइटा रोटी मात्र खाएर सुत्नुहोला ।मोटे : दुइटा रोटी भात खानुभन्दा पहिले खाने कि पछि खाने, डाक्टर साब ?०००छोरा : मर्द कस्तो मानिसलाई भन्ने शब्द हो, बाबा ?बाबा : जो मानिसले आफैं कमाइ गरेर परिवार पाल्न सक्छ र परिवारलाई सुरक्षा गर्न सक्छ ।छोरा : त्यसो भए हाम्रो परिवारमा त हाम्री मम्मी नै मर्द हो है, बाबा ।"
गणतन्त्रकविता,"ऐतिहासिक दिन जेठ पन्ध्रगणतन्त्र ल्याएर आयोनेपाली जनतालाई जेठ पन्ध्रलेसार्वभौमसत्ता सम्पन्न बनायो ।दशकौंदेखिको जनचाहनाजेठ पन्ध्रमा पूरा भयोसदियौंदेखिको राजतन्त्रजेठ पन्ध्रमा बिदा भयो ।पटकपटकका जनआन्दोलनहजारौंको बलिदानीले ल्याएकोराजासँगको लडाइँ जितीनेपालमा गणतन्त्र आएको ।जति गुणगान गाए पनिकमै हुन्छ जेठ पन्ध्रकोजनतन्त्र स्थापित गर्नगणतन्त्र नेपालमा ल्याएको । इशान भण्डारी, कक्षा९अक्सिडेन्टल पब्लिक स्कुल, काठमाडौं ।"
उखान टुक्का र अर्थ,भाइ फुटे गबार लुटेअर्थ आफूआफू झगडा गर्यो भने पराईले अवसरको फाइदा उठाउँछ । त्यसैले आफूआफूमा मिलेर बस्नुपर्छ ।
मे २८ को सन्देश,"जेष्ठ १४, २०७४ आज २८ मे विश्व महिनावारी दिवस हो । महिनावारी सरदर ५ दिनसम्म हुन्छ । अंग्रेजी क्यालेन्डरअनुसार मे ५ औं महिना हो । महिनावारीको चक्र २८ सरदर दिनको हुन्छ । त्यसैले पाँचौं महिनाको २८ तारिककै दिन यो दिवस मनाउने गरिएको हो । नेपालमा यो दिवस २०१४ देखि मनाउन थालिएको हो । बालिकाहरू किशोरी अवस्थामा प्रवेश गर्ने क्रमसँगै महिनावारी पनि हुन थाल्छ । हाम्रो मुलुकका कतिपय जिल्लामा महिनावारीका बेला अन्य समस्याका साथै किशोरीहरूलाई विद्यालय जानसमेत कठिनाइ हुने गरेको छ । किनभने त्यतिबेला छात्राहरूले शारीरिक र मानसिक पीडा झेल्नुपर्ने हुन्छ । कतिपय छात्रा महिनावारी हुँदा विद्यालय नजाने र कक्षा छोड्ने गर्छन् । अन्धविश्वासमा आधारित पारिवारिक वातावरण, रक्तश्राव हुने, पेट दुख्ने र असहज हुनेजस्ता कारणले उनीहरू पढाइ छुटाउँछन् । विद्यालयमा सेनेटरी प्याड र प्याड फेर्ने ठाउँ नहुने भएकाले पनि उनीहरू स्कुल जान चाँहदैनन् । कैयौं छात्रा यस्तो बेला हिँडडुल गर्न नहुने, पेट दुखे पनि औषधि प्रयोग गर्नै नहुनेजस्ता गलत धारणा राख्छन् । अरू धेरैचाहिँ यो समस्या कसैलाई सुनाउनै सक्दैनन् । फलस्वरूप महिनाबारीकै कारण उनीहरूको पढाइ नै प्रभावित हुने गरेको छ । यस्तो बेला परिवार, साथी र विद्यालयले सहज वातावरण सृजना गराइदिनुपर्छ । विद्यालयमा शिक्षकशिक्षिकाले अभिभावकको जस्तै व्यवहार गर्नुपर्छ । छात्राहरूलाई विद्यालय नछुट्ने परिस्थिति बनाइदिनुपर्छ । अन्धविश्वास हटाएर यस्तो बेला कुनै भेदभाव हुन दिनुहुन्न । बरु विद्यालय जान, हिँडडुल गर्न र पोषिलो तथा झोलिलो पदार्थ खान प्रेरित गर्नुपर्छ । कुनै समस्या परे खुलेर सहयोग माग्ने वातावरण सृजना गर्नुपर्छ ।विद्यालयमा छात्रामैत्री शौचालय हुनुपर्छ । गोप्य वातावरण, सफा पानी र प्रयोग गरेको प्याड व्यवस्थापन गर्न सहज वातावरण हुनुपर्छ । सेनेटरी प्याड, अतिरिक्त पोसाक र औषधिको व्यवस्था हुनुपर्छ । अचेल केही विद्यालयले प्याड र औषधि राख्न थाले पनि प्रयोग भएको प्याड व्यवस्थित गर्न सकेका छैनन् । केही विद्यालयले डस्टबिन राखेर संकलन मात्र गरे पनि कतिले त्यो पनि गर्न सकेका छैनन् । भक्तपुरस्थित मेधा माध्यमिक विद्यालयमा प्रयोगपछिको प्याड नष्ट गर्न चिम्नीसहितको ठाउँ बनाइएको छ । अतिरिक्त पोसाकको पनि व्यवस्था छ । कक्षा १० पास गरी जाने छात्राले आफूले प्रयोग गरेका विभिन्न साइजका पोसाक विद्यालयलाई त्यत्तिकै दिने गरेका छन् । त्यसैले अहिले यो स्कुलमा महिनावारी भएकै कारण कुनै छात्रा गयल हुँदैनन् । भक्तपुरकै देवी उच्च माविले पनि भर्खरै पोसाक व्यवस्थापन अभियान थालेको छ । यस्तै अभियान अरू विद्यालयले पनि सुरु गरी छात्राहरूलाई सहज वातावरण बनाइदिनुपर्छ । अन्नपूर्ण शर्मा"
रोचक तथ्यहरू :,"नेपाल र चीनको सिमानामा पर्ने सगरमाथालाई सन १८४१ मा पहिलो पटक बेलायती सर्भेयर जर्ज एभरेस्टले पहिचान गरेका थिए ।  सगरमाथाको उचाइबारे अहिले पनि चीन, अमेरिका र नेपालका तीनवटा मापन अंक छन् । अमेरिकाले ८८५० मिटर, चीनले ८८४३ र नेपालले ८८४८ मिटर उचाइ मान्दै आएको छ ।  गत वर्षसम्म सगरमाथामा ४ हजार ४ सय ६९ आरोहीले ७ हजार ६ सय ४६ पटक आरोहण गरिसकेका छन् । आरोहणका क्रममा २ सय ८२ जनाको मृत्यु भइसकेको छ । यसमा १ सय १४ शेर्पा छन् भने १ सय ६८ विदेशी हुन् ।  सगरमाथामा सबैभन्दा कम १३ वर्ष १० महिनाको उमेरमा आरोहण गर्नेमा अमेरिकी नागरिक जोर्डन रोमेरो हुन् । सबैभन्दा वृद्ध ८० वर्षको उमेरमा जापानी नागरिक मिउराले आरोहण गरेका हुन् ।  सगरमाथामा पहिलो आरोहण गर्ने न्युजिल्यान्डका सर एडमन्ड हिलारी र नेपाली नागरिक तेन्जिङ नोर्गे शेर्पा सन् १९५१ मे २९ मा चुचुरोमा पुगेका थिए ।"
खेल खेलौं,खेल्ने तरिका : यो खेलका लागि सबैभन्दा पहिले हरेक खेलाडीको एउटा खुट्टालाई घुँडाबाट मोड्नुपर्छ । रेफ्रीले सिटी बजाएपछि यसरी मोडिएको खुट्टासहित दौड्न सुरु गर्नुपर्छ । जसले सबैभन्दा पहिले दौडेर निर्धारित दूरी पूरा गर्छ त्यही खेलाडी विजेता घोषित हुन्छ । यसरी पहिलो चरणमा जितेका ४ खेलाडीबीच फाइनल खेल खेलाएर अन्तिम विजेताको छनौट गर्नुपर्छ । यो खेल जुनसुकै बेला पनि खेल्न सकिन्छ । शुद्ध मनोरन्जनका लागि खेलिने यो खेललाई धेरैजसो विद्यालयका वार्षिक कार्यक्रमहरूमा समेत समावेश गरिएको हुन्छ ।
भोका बाघहरू,"जेष्ठ १४, २०७४ कतै पनि सिकार देखिँदैन त ! भोकले छटपटिएको डाडाक बाघले चारैतिर आँखा घुमायो । तुरुन्तै उसले एउटा खरायो देख्यो । खरायो निकै पर थियो । ऊ कुद्दै थियो । बाघले आफ्नो पाइला खरायोतिर बढाइहाल्यो । छेकारो मारेर ऊ खरायोनेर पुग्दै थियो । ओई, तँलाई लाज लाग्दैन ! यसरी अर्काले लखेट्दै गरेको सिकार समात्न । अलि परबाट अर्को बाघ गर्जियो । डाडाक बाघले अर्को बाघतिर हेर्यो । अर्को बाघ खरायोतिरै आउँदै रहेछ । डाडाक बाघले ङयार्रर्र गर्यो । अर्को बाघले ङुर्रर्र गर्यो । एकअर्कालाई हेर्दै ङयार्र र ङुर्र के गर्दै थिए । खरायो त कता हरायो कता । यसकै निहुँमा एकछिन जुधाजुध गरे बाघहरू । एकैछिनमा थाके अनि स्याँस्याँ गर्न लागे । धेरै भोक लागेकोले लखेटेको हुँ, डाडाक बाघले प्रस्टयायो । मलाई पनि भोक लागेको छ नि ! दुई दिनदेखि केही खाएको छुइनँ, अर्को बाघ झर्कियो । आजकल सिकारै पाइना छोड्यो भन्या, डाडाक बाघले खुइया गर्यो, मरिन्छ कि क्या हो भोकले । एक्लैले त सिकार गर्ने आँटै पो हराएको छ । हो, मलाई पनि त्यस्तै भइरहेको छ, अर्को बाघले सहमति जनायो ।ऊ ऊसिकारऊ क्या घोडगधा! डाडाक बाघ सिकारतिर कुदिहाल्यो । उसको मुखमा आएको र्याल तुरुक्क भुइँमा खस्यो पनि । ओहो ठूलो सिकार ! तुरुन्तै अर्को बाघ पनि कुद्यो । डाडाक बाघले घोडगधामाथि आक्रमण गरिहाल्यो । घोडगधा बल गरेर भाग्यो । बाघ भुइँमा ब्वाङ्गै पछारियो । अर्को बाघले घोडगधाको खुट्टा भेट्यो । क्वाप्दै टोक्यो खुट्टामा । नछोड् नछोड् ! डाडाक बाघ उठेर फेरि आक्रमण गर्यो । अब त मर्छ यो ! ऊ फुत्तै गोडगधाको डँडाल्नोमाथि चढ्यो । घोडगधा धर्मरायो । लड्ला लड्लाजस्तो भयो । देखिस्, मैले देखेको सिकार कति ठूलो छ । तेरो खरायो जत्रो हो र ? अब त खाइन्छ मज्जाले ! डाडाक बाघ रमाएर करायो । कति न एक्लैले समाएको जस्तो ! सिकारले धुलो चटाइदिएको थियो, अर्को बाघले व्यंग्य गर्दै ङयार्र गर्यो । घोडगधाले मनदेखिको बल निकाल्यो । ऊ बुलुक्क उफ्रियो । डँडाल्नोमा चढेको बाघ भ्वाक्कै भुइँमा पछारियो । गोडामा झुन्डिएको बाघ झँटारिएर दुई हात पर पुग्यो । घोडगधाले कुलेलम ठोक्यो । बाघहरू हेरेका हेरेकै भए ।तुरुन्तै बाघहरूका आँखा ठूला भए । अनुहारमा एक किसिमको चमक देखियो । अर्ना, ओहोहो कति धेरै अर्नाहरू! खुसी भएको मन तुरुन्तै दु:खी पनि भइहाल्यो, यति धेरै अर्नाहरूले आक्रमण गरे भने त मार्छन् हऊ । एकअर्कालाई हेराहेर गर्दै सुस्केरा हाले, कहिले सिकारै पाइँदैन । भोकले पेटमा मुसा कुदिरहेको छ । कहिले भने यतिका अर्ना । यस्तो समूहका अर्नाहरूलाई त आक्रमण गर्नै सकिँदैन नि ।दुवैले बुद्धि लडाए । दुवैले एकैपटक अर्नामाथि धावा बोले । अर्नाहरू भागाभाग गर्न लागे । उनीहरू तितरबितर भए । अर्नाहरू कुद्दा वरिपरि धुलाम्मे भयो । बाघहरूले मौका छोपिहाले । अन्तिमको एउटा अर्नालाई च्याप्पै समाते । एउटा बाघ ढाडमाथि चढ्यो । अर्कोले अर्नाको पछाडिको दुवै खुट्टा समातेर फिलामै दाँत गाड्यो । अर्नाले भाग्ने धेरै कोसिस गर्यो तर असफल भयो । आखिरमा अर्ना भुइँमा पछारियो । दुवै बाघ रमाए । अबचाहिँ पेट भरिनेमा दुवै बाघ ढुक्क भए । अर्ना भने अझै कोसिस गर्दै थियो भाग्नका लागि । उफ् ! दुई बाघका अगाडि अर्नाको केही सीप चलेको थिएन । ओहो ! कत्रो अर्ना लडाएछौ, एउटी दुब्ली अनि भोकी बघिनी अर्नानेरै आई, तीन दिनदेखि भोको छु । सिकार समाउन सकेकी छुइनँ । मलाई पनि खान देओ न है ? बघिनीले अनुरोध गरी । हुन्छ, हुन्छ ! खान दिऊँला ! डाडाक बाघले ठूलो आँखा हेर्यो । दुई ओटालाई छकाएर भागौँला भनेको त, अर्ना साह्रै निराश भयो, अबचाहिँ सकिन्न । सिद्धियो जिन्दगी । यत्ति नै रहेछ बाँच्न, तरक्क आँसु झार्यो । कति मिहिनेत गरेर समाएका छौं । हामीलाई कति भोक लागेको छ । तँलाई थाहा छ ? डाडाक बाघले बघिनीलाई झम्टियो, खबरदार ! सिकार छुन आउलास् । जा ! आफैं खोजेर खा ।थोरै खान्छु । साँच्चै हो, अलिकति मात्र खान्छु, बघिनीले अर्नालाई टोक्न झम्टिई । उत्ता जा भनेको सुनिनस् ! रिसाउँदै डाडाक बाघले बघिनीलाई झम्टियो । अर्काले गरेको सिकार किन खान आएको त । हामीले छाडेपछि खालास् ! पर जा ! अर्को बाघले ङयार्र गर्यो । यही हो मौका ! तीन ओटै बाघ झगडा गर्न लागेको मौका छोप्यो अर्नाले । ऊ जुरुक्क उठ्यो र कुलेलम ठोक्यो । लौ न हाम्रो सिकार ! तीन ओटै बाघ तीनछक्क परे । भोकले तीनै बाघ आलसतालस भए । सबै मिहिनेत खेर गएको देखेर पक्क परे । जुध्न पनि उनीहरूसँग शक्ति बाँकी रहेनछ कि ? उनीहरू फेरि सिकारको खोजीमा लरङलरङ गर्दै हिँडे । धन्न, अलि पर मर्न लागेको अर्ना रहेछ । पछारिएर फ्याँफ्याँ गर्दै खुट्टा तन्काउँदै रहेछ । तीनै बाघले एकअर्कालाई हेरे । चुपचाप अर्नानेर गए अनि लामो लामो सास फेर्दै भोक मार्न लागे ।"

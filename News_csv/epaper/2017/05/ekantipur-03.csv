शीर्षक,विवरण
उम्मेदवारी दर्ता उल्लासपूर्ण,राति अबेरसम्मै दर्ता  अब निर्णायक तहमा महिला सहभागिता  पहिलो चरणमा एक तिहाइभन्दा बढी क्षेत्रमा निर्वाचन
अख्तियार प्रमुखमा बस्न्यात सिफारिस,"काठमाडौं (कास) संवैधानिक परिषद्ले अख्तियार दुरुपयोग अनुसन्धान आयोगको प्रमुख आयुक्तमा दीप बस्न्यातको नाम सिफारिस गरेको छ । परिषद्ले मंगलबार कार्यवाहक प्रमुख आयुक्त बस्न्यातको नाम संसदीय सुनुवाइमा पठाउने निर्णय गरेको हो । सिफारिसपछि बस्न्यातले अख्तियारका कामकारबाही सन्तुलितसाथै प्रभावकारी बनाउने प्रतिक्रिया दिए । म अख्तियारमा परिचित नै छु, मेरो पदावधि पनि लामो समय छैन, उनले कान्तिपुरसित भने, योजना बनाउने र होहल्लाभन्दा काम गरेरै देखाउनुपर्ने अवस्था आएको छ । उनले अख्तियारको गिरेको साख उँचो बनाउन प्रयत्न गर्ने र त्यसका लागि सामूहिक कार्यप्रणाली अपनाउने प्रतिबद्धता जनाए । २०७१ देखि अख्तियारको आयुक्त रहेका बस्न्यात त्यसअघि भौतिक योजना तथा निर्माण मन्त्रालय र महालेखा नियन्त्रणको कार्यालयका सचिव थिए । त्यसअघि उनी आन्तरिक राजस्व, राजस्व अनुसन्धान, श्रम, सञ्चार विभागका महानिर्देशक थिए । बस्न्यात सञ्चयकोष, राष्ट्रिय बिमा संस्थान र नेपाल आयल निगमका पूर्वअध्यक्ष पनि हुन् । ६५ वर्षे उमेर हदका कारण उनी आगामी एक वर्ष मात्रै प्रमुख आयुक्त रहनेछन् ।"
सत्तापक्षप्रतिपक्षबीच समेत तालमेल,"दोलखामा कांग्रेस र माओवादी केन्द्रबीचको तालमेल प्रमुखदेखि सदस्य पदहरूसम्ममा भएको छ । यसअघि जिल्लाका पार्टी नेतृत्वले तालमेलको औपचारिक सहमतिपत्रमै हस्ताक्षर गरेका थिए । भीमेश्वर नगरपालिका प्रमुखमा कांग्रेस र उपप्रमुखमा माओवादी केन्द्रबीच तालमेल भएको छ । दोलखाकै बैत्यश्वर, तामाकोसी, मेलुङ गाउँपालिकामा कांग्रेस र माओवादी केन्द्रले संयुक्त उम्मेदवारी दिएको छ । भक्तपुरको मध्यपुर थिमिमा एमालेका मदनसुन्दर श्रेष्ठले मेयर र नेमकिपाका केदार खडकाले उपमेयरमा उम्मेदवारी दिएका छन् ।"
संघीय फोरम पनि सहभागी,"राजपा नेताहरूले भने मंगलबार पार्टी एकतापछिको पहिलो बैठक गर्दै यादवले मधेसी मोर्चालाई धोका दिएको आरोप लगाएका छन् । राजेन्द्र महतो, राजकिशोर यादवलगायत नेताले संविधान संशोधनअगावै चुनावमा गएर यादवले मधेसीको हितविपरीत काम गरेको तर्क गरे । मधेसीको हितमा संविधान संशोधनपछि मात्रै चुनावमा जाने हाम्रो प्रतिबद्धता थियो, उपेन्द्रजीले त्यो एक्लै तोडिदिनुभएको छ, महतोले बैठकपछि पत्रकारसँग भने, फोरमको यो निर्णयले अब मोर्चाको औचित्य समाप्त भएको छ । अरू नेताले पनि महतोको भनाइमा समर्थन जनाए । राजपा नेताहरूले वैशाख ९ मा बालुवाटारमा भएको निर्णायक वार्तामै चुनावमा आउने प्रतिबद्धता भने जाहेर गरिसकेका थिए ।"
खोइ गृहमन्त्री ?,गृहमन्त्री निधिले राजीनामा दिएकै साँझ नेपाली सेनाको जंगी अड्डाले देशमा आन्तरिक सुरक्षा संवेदनशीलता बढेको विश्लेषण गर्दै वक्तव्य निकाल्नुले गृहको रिक्तता तत्कालै अनुभूति भएको दर्साउँछ । वैशाख ३१ को स्थानीय चुनावअगाडि शान्ति सुरक्षाको प्रभावकारी नेतृत्व र व्यवस्थापनका लागि गृह सरकारको महत्त्वपूर्ण अंग हो । निधिले कसलाई आईजीपी बनाउने भन्ने निर्णय गृहमन्त्रीको क्षेत्राधिकारभित्र पर्ने भए पनि पार्टी सभापतिले हस्तक्षेप गरेको असन्तुष्टि दर्साउँदै आएका थिए । प्रधानन्यायाधीश सुशीला कार्कीमाथि प्रधानमन्त्री पुष्पकमल दाहाल र कांग्रेस सभापति देउवाले अकस्मात् महाअभियोग प्रस्ताव ल्याएको भन्दै उनले सरकारमा बस्न उपयुक्त नभएको कारण देखाउँदै राजीनामा दिएका थिए ।
निर्वाचन सुरक्षामा कडाइ,सशस्त्र प्रहरी बलले पनि निर्वाचन सुरक्षाको काम सुरु गरिसकेको जनाएको छ । प्रवक्ता दिवाकर केसीका अनुसार ३४ जिल्लामा ३० हजार सशस्त्र प्रहरी खटाइएका छन् । २५ सयजति राजधानी उपत्यकामा खटिएका छन् ।
मनोनयनकै दिन निर्विरोध,यसैगरी म्याग्दी रघुगंगा गाउँपालिकाको ४ नम्बर वडामा कांग्रेसका एकबहादुर गर्बुजाको मात्र उम्मेदवारी परेको छ ।
राप्रपाका मन्त्रीले राजीनामा बुझाउन पाएनन्,"काठमाडौं (कास) राष्ट्रिय प्रजातन्त्र पार्टीबाट सरकारमा सहभागी मन्त्रीहरूले पदबाट राजीनामा दिए पनि प्रधानमन्त्री पुष्पकमल दाहाललाई बुझाउन पाएका छैनन् । राप्रपाले सोमबार नै उपप्रधान एवं स्थानीय विकासमन्त्री कमल थापासहितका मन्त्रीहरू फिर्ता बोलाउने र सरकारलाई समर्थन पनि नदिने निर्णय गरेको थियो । राजीनामासहितको पत्र बुझाउन प्रधानमन्त्रीको समय नपाएको पार्टी अध्यक्षसमेत रहेका थापाका स्वकीय सचिव दामोदर वाग्लेले बताए । उनका अनुसार राजीनामा बुझाउन मन्त्रीद्वय दीपक बोहोरा र दिलनाथ गिरी प्रधानमन्त्रीलाई भेट्न गएका थिए । प्रधानमन्त्रीज्यूले समय नदिएपछि बुझाउने काम बाँकी नै रह्यो, वाग्लेले कान्तिपुरसँग भने ।"
दुबई पुगेका १२ महिला फर्काइए,"काठमाडौं (कास) भारत हुँदै दुबई पुर्याइएका १२ नेपाली महिला मंगलबार फर्काइएका छन् । उनीहरू काठमाडौं फर्किएपछि मानव तस्करीको पछिल्लो रुटबारे खुलेको हो । पर्यटक भिसामा खाडी र मलेसिया जाने कामदारमाथि सरकारले कडाइ गरेपछि तस्करहरूले अवैध बाटो प्रयोग गर्न थालेका हुन् । स्रोतका अनुसार दुबईमा मात्रै सय हाराहारी नेपाली महिला अलपत्र छन् । ती सबै भारतको बाटो हुँदै सेटिङ मा दुबई पुगेका हुन् । त्रिभुवन अन्तर्राष्ट्रिय विमानस्थलका एक अध्यागमन अधिकारीले भने, काठमाडौंबाट जान कडाइ भएपछि अवैध बाटोको प्रयोग भएको देखिन्छ ।"
राष्ट्र बैंकको भवन तत्काल नबेच : लेखा समिति,"काठमाडौं (कास) व्यवस्थापिका संसद्को सार्वजनिक लेखा समितिले नेपाल राष्ट्र बैंकको थापाथली र बालुवाटारस्थित भवन बिक्री गर्ने निर्णय तत्काल कार्यान्वयन नगर्न र भइसकेको भए त्यसको जानकारी दिन निर्देशन दिएको छ । समितिका सचिव सुरेन्द्र अर्यालले आइतबार राष्ट्र बैंकका गभर्नरलाई पत्र लेख्दै बैंक भवन बिक्री भएको भए त्यसबारे जानकारी गराउन आग्रह गरेका हुन् । बैंकका सामान्य प्रशासन पदाधिकारीले भने मंगलबारसम्म लेखा समितिको निर्देशन पत्रबारे कुनै जानकारी नआएको बताए । समितिले यस्ता सम्पदा सुरक्षाबारे विशेष छलफल आयोजना गर्ने जनाएको छ । राष्ट्र बैंक सेवा विभागका कार्यकारी निर्देशक रमेशकुमार पोखरेलले थापाथली र बालुवाटारका दुवै भवन पूरै भग्नावशेष भइसकेको र रेट्रोफिटिङ (प्रबलीकरण) गर्ने अवस्थासमेत नरहेकाले सरकारद्वारा भवन भत्काउने निर्णय भएको जानकारी दिए । पोखरेलले भने, यी भवन भत्काउने र बिक्री गर्ने निर्णय नेपाल सरकारकै हो ।"
महाअभियोगप्रति आपत्ति,फिर्ता माग गर्दै पहाडीको पत्र काठमाडौं (कास)नागरिक अधिकारकर्मी कृष्ण पहाडीले प्रधानमन्त्री पुष्पकमल दाहाल र कांग्रेसका सभापति शेरबहादुर देउवालाई पत्र लेखी प्रधानन्यायाधीश सुशीला कार्कीविरुद्ध संसद्मा दर्ता गरिएको महाअभियोग प्रस्ताव तत्काल फिर्ता लिन आग्रह गरेका छन् । एकाध निर्णय र भावनात्मक आवेगबारे कतिपयको गुनासो वा असहमति हुन सक्छ तर के त्यस्तो गुनासो नै महाअभियोगका लागि पर्याप्त आधार बन्न सक्छ ? उनले पत्रमा लेखेका छन् ।
दुई दिनपछि बारको ढुलमुले वक्तव्य,"नेपालको कार्यकारिणी अधिकार मन्त्रिपरिषद्मा रहने स्पष्ट व्यवस्थाको विपरीतको काम गरेको, कार्यक्षमताको अभाव रहेको लगायतका कारण देखाई कार्कीमाथि लागेको महाभियोगले आफ्नो ध्यानाकर्षण भएको भन्दै उक्त घटना बारका लागि दु:खद रहेको प्रतिक्रिया दिएको हो । बारले विज्ञप्तिमा भनेको छ, राज्यका तीन अंगबीच देखिएको टकरावलाई सुमधुर सम्बन्ध कायम गरी समन्वयकारी भूमिका निर्वाचन गर्न कार्यपालिका, व्यवस्थापिका र न्यायपालिकालाई आग्रह गर्दछ ।"
मतदाता भन्छन् जनप्रतिनिधि आएपछि विकास,२०५४ सालपछि निर्वाचन हुन नसकेको स्थानीय निकाय १५ वर्षयता कर्मचारीले चलाइरहेका छन् । सरकारले आगामी वैशाख ३१ लाई स्थानीय तहको निर्वाचन मिति तोकेको छ । मंगलबार उम्मेदवारी मनोनयन दर्ता भएपछि निर्वाचनको सुनिश्चय बढेको छ ।
शव पठाउन ढिलाइ,"श्रेष्ठ आठ महिनाअघि डल्स्को ह्युमन रिसोर्सबाट आएकी थिइन् । उनका ८ वर्षका एक छोरा छन् । पीडित परिवारले शव छिटो पठाइदिन दूतावासलाई अनुरोध गर्दै आएको छ । दूतावासले छिट्टै शव पठाइदेला भन्ने लागेको थियो । दूतावासले जुन हिसाबले भूमिका निर्वाह गर्नुपथ्र्यो, नभएजस्तो लाग्यो, श्रेष्ठकी बहिनी निरूले भनिन् । आमा सुमित्रा श्रेष्ठले छोरीको शव यथाशीघ्र झिकाइदिन नेपाल सरकारसमक्ष अनुरोध गरेकी छन् ।"
यस्ता छन् ललितपुरका उम्मेदवार,"ललितपुर महानगरको मेयरमा १७ र उपमेयरमा १३ जनाले उम्मेदवारी दर्ता गराएका छन् । महानगरमा नयाँ शक्ति र संघीय समाजवादी फोरमले संयुक्त उम्मेदवारी दिए । एमालेले राप्रपासँग तालमले गरेको छ । उम्मदेवारी दर्ता गर्न मख्ुय निवार्चन कायार्लय जावलाखेलस्थित स्थानीय विकास प्रशिक्षण प्रतिष्ठानमा १० ठाउँमा व्यवस्था गरिएको थियो । ललितपुर महानगरपालिका मेयरमा कांग्रेसबाट चिरीबाबु महर्जन र उपमेयरमा गीता सत्यालले मनोनयन दर्ता गराएका छन् । एमालेको तर्फबाट मेयरमा हरिकृष्ण व्यञ्जनकार र उमेयरमा राप्रपाका बाबुकाजी प्रधानले उम्मेदवारी दर्ता गराए । माओवादी केन्द्रबाट दिपेश महर्जन र उपमेयरमा हसिना शाक्य, नेकपा क्रान्तिकारी माओवादी वैद्य पक्षबाट मेयरमा विजय खड्की र उपमेयरमा इन्दिरा अधिकारीले मनोनय दर्ता गराएका छन् । साझा पार्टीले ललितपुर महानगरपालिकामा रमेश महर्जन र शोभा शाक्यलाई मेयर र उपमेयरमा उठाएको छ । यसै गरी गोदावरी नगरपालिका मेयर र उपमेयरमा क्रमश: कांग्रेसका गजेन्द्र महर्जन र मुना अधिकारी, एमालेका श्यामकृष्ण सिलवाल र तारा सञ्जेल, माओवादीका श्रीगोविन्द महजर्न र सीता घिमिरे तथा रापप्राका कृष्ण देशार र देवकी खड्का, नयाँ शक्तिका विनोद महर्जन र अन्जना तामाङ उम्मेदवारी दर्ता गराए । महालक्ष्मी नगरपालिका मेयर र उपमेयरमा क्रमशं कांग्रेकाबाट महेश खडका र लक्ष्मी श्रेष्ठ, एमालेबाट रामेश्वर श्रेष्ठ र निर्मला थापा, माओवादी केन्द्रबाट शिव कट्टेल र लक्ष्मीसिंह महर्जन, राप्रपाबाट आनन्द अधिकारी र निर्जला थापा तथा नयाँ शक्तिबाट जनक थापा र दीपा थापाले उम्मेदवारी दिए ।बागमती गाउँपालिकामा कांग्रेसबाट वीर बहादुर लोप्चन र रञ्जना तिम्लिसनो, एमाले बाट दर्गुा घिमिरे र डोल्मा स्याङतान, माओवादी केन्द्रबाट राजु आले र कमला पुलामी, नयाँ शक्तिबाट लक्ष्मी तामाङ र टे कप्रसाद न्यौ पाने ले क्रमश: अध्यक्ष र उपाध्यक्षमा मनोनयन दर्ता गराए । यस्तै महाँकाल गाउँपालिका अध्यक्ष र उपाध्यक्षमा कांग्रेसबाट भीमसने घिमिरे र सुशीला अधिकारी, एमालेबाट रामचन्द्र दाहाल र कमला तामाङ, माओवादी केन्द्रबाट बुद्ध नेगी र बिमला आचार्यले उम्मेदवारी दर्ता गराएका छन् । कन्ज्योस्योम गाउँपालिकामा कांग्रेसबाट राजनप्रसाद घिमिरे , एमाले ले कृष्णमान लामा र माओवादी केन्द्रले गोपी स्याङ्तानको मनोनयन दर्ता गराएका छन् ।"
चुनावले तात्यो भक्तपुर,"नगरमा मेयर उम्मेदवारका रुपमा चर्चामा आएका नेताको नाम दर्ता गर्नुअघिसम्ममा परिवर्तन भइसकेको थियो । जब ठूला दलले मेयर, उपमेयरको नाम टुंगो लगाए, त्यसपछि निर्वाचन कार्यालयमा एकाएक उल्लास देखियो । कांग्रेस, एमाले, माओवादी केन्द्र, नेमकिपा, राप्रपालगायत दलहरू सडकमा बाजागाजा र तामझामसाथ निर्वाचन अधिकृतको कार्यालयतर्फ लागे । दलहरू ढिलो गरी उम्मेदवार मनोनयन दर्ता गर्न जाँदा मुख्य निर्वाचन अधिकृतको कार्यालय, निर्वाचन अधिकृतको कार्यालयमा पाँच बजेसम्म समय निर्धारण गरिए पनि भित्र पसिसकेका दलको दर्ता गर्ने व्यवस्था मिलाइएको थियो ।जिल्लाका ठुला दलले साना दलसँग अन्तिम समयसम्म समिकरण प्रयास गर्नु र आकांक्षी धेरै भएका कारण पनि दर्ता ढिला भएको एमाले अध्यक्ष राजेन्द्र राजथलाले बताए । जिल्लामा समिकरण प्रयास गरिए पनि साना दललाई सम्मानजनक पद दिने विषयमा कुरा नमिलेको राप्रपा केन्द्रीय सदस्य रवीन्द्रप्रताप शाहले बताए । उम्मेदवारी दर्ता गर्ने क्रममा मध्यपुर थिमि नगरपालिकामा एमाले र नेमकिपाबीच समिकरण भएको छ भने अन्य कुनै नगरपालिकामा दलहरूबीच तालमेल भएन । थिमि नगरमा एमाले, नेमकिपा र माओवादी केन्द्रबीच समिकरण गर्ने सहमति भए पनि केन्द्रले मेयर र उपमेयरमा उम्मेदवारी दर्ता गराएको छ । भक्तपुर नगरपालिकामा मजदुर किसान पार्टीका सुनिल प्रजापति मेयरमा उम्मेदवारी दिएका छन् । उनी पूर्वसभासदसमेत हुन् । प्रजापति नेमकिपाका केन्द्रीय सचिवसमेत हुन् । पहिलो संविधानसभा निर्वाचनमा प्रजापतिले भक्तपुर क्षेत्र नम्बर २ बाट निर्वाचित भएका थिए । दोस्रो निर्वाचनमा भने कांग्रेसका रामेश्वर ढुंगेलसँग पराजित भए । नेमकिपाले उपमेयरमा रजनी जोशीलाई उठाएको छ ।भक्तपुरमा कांग्रेसबाट राम कासुला मेयरमा र गंगालक्ष्मी अवालले उपमेयरमा उम्मेदवारी दर्ता गराएका छन् । एमालेबाट विष्णु सुवालले मेयरमा र कृष्णमाया त्वानाबासुले उपमेयरमा, माओवादी केन्द्रबाट सत्यलाल मूल मेयर र इन्द्रमाया सुवाल उपमेयरमा उठेका छन् । राप्रपाबाट रविकृष्ण श्रेष्ठले मेयरमा उम्मेदवारी दिए ।चाँगुनारायण नगरपालिकामा कांग्रेसबाट राजाराम खडका मेयरमा र सरु बानियाँले उपमेयरमा उम्मेदवारी दिए । एमालेबाट सोम मिश्र मेयरमा र बिना बास्तोला उपमेयरमा, माओवादी केन्द्रबाट शिव अधिकारी मेयरमा र लक्ष्मी खडकाले उपमेयरमा उम्मेदवारी दर्ता गराए । राप्रपाबाट रवीन्द्रप्रताप शाह र उपमेयरमा यवती कार्कीले उम्मेदवारी दिए भने नेमकिपाबाट न्हुछे फोजूले मेयरमा र गीता काफ्लेले उपमेयरमा उम्मेदवारी दिए ।सूर्यविनायक नगरपालिकामा कांग्रेसबाट विष्णुराज कार्कीले मेयरमा र कल्पना राजथलाले उपमेयरमा उम्मेदवारी दिएका छन् । एमालेबाट बासुदेव थापा मेयरमा र जुना बस्नेत उपमेयरमा, माओवादी केन्द्रबाट दिलकृष्ण तजले मेयरमा र पुण्यवती चौलागाईंले उपमेयरमा उम्मेदवारी दर्ता गराए । राप्रपाबाट प्रवीण ढुंगेल र जयन्ती महतले उम्मेदवारी दर्ता गराएका भने नेमकिपाबाट शोभा त्वाती र महेन्द्र बखुन्छेले मेयर र उपमेयरमा उम्मेदवारी दिए ।मध्यपुर थिमि नगरपालिकामा कांग्रेसबाट अष्ट कवेंले मेयरमा र अञ्जना मधिकर्मीले उपमेयरमा उम्मेदवारी दिएका छन् । एमालेबाट मदनसुन्दर श्रेष्ठले मेयरमा, नेमकिपाबाट उपमेयरमा केदार खडकाले उम्मेदवारी दिएका छन् । माओवादी केन्द्रबाट प्रतिभा श्रेष्ठले मेयरमा र प्रज्ञा श्रेष्ठले उपमेयरमा उम्मेदवारी दर्ता गराए । राप्रपाबाट राधा अधिकारी र उपमेयरमा नरगोविन्द शंखदेवले उम्मेदवारी दिए । त्यसैगरी नेकपा मालेले सूर्यविनायक नगरपालिकाको मेयरमा ज्ञानीराम श्रेष्ठ र उपमेयरमा सीता खडका, मध्यपुर थिमि नगरपालिकामा मेयरमा वसन्तबहादुर खत्री र उपमेयरमा केदारलक्ष्मी श्रेष्ठ, चाँगुनारायण नगरपालिका मेयरमा साधुराम दाहाल र उपमेयरमा दुर्गा रम्तेलको उम्मेदवारी दर्ता गराएको छ । राष्ट्रिय जनमोर्चा नेपालले भक्तपुर नगरपालिका मेयरमा रामभक्त किजू र उपमेयरमा अमिता बोहजू (गोसाई), मध्यपुर थिमिको मेयरमा भीमप्रसाद श्रेष्ठ र उपमेयरमा रुपा राणा र सूर्यविनायक नगरपालिका मेयरमा रमेश बञ्जाडेले उम्मेदवारी दिएका छन् ।त्यसैगरी संघीय समाजवादी पार्टी, नयाँ शक्ति पार्टी र देशभक्त गणतान्त्रिक मोर्चाले संयुक्त प्यानल बनाएर उम्मेदवारी दिएका छन् । संयुक्त प्यानलले भक्तपुर नगरपालिकामा मेयर विष्णुप्रसाद निसुतु (मोर्चा), उपमेयरमा ललिता न्यौपाने (नयाँ शक्ति), मध्यपुर थिमि नगरपालिका मेयरमा ज्ञानराम श्रेष्ठ (नयाँ शक्ति), उपमेयरमा नानीछोरी बादेँ (संघीय समाजवादी), सूर्यविनायक नगरपालिकाको मेयरमा नारायणकृष्ण थापा (नयाँ शक्ति), उपमेयरमा दिना लामा (संघीय समाजवादी) तथा चाँगुनारायणको मेयरमा कान्छा तामाङ (नयाँ शक्ति) र उपमेयरमा चण्डिका लामिछाने (नयाँ शक्ति) ले उम्मेदवारी दर्ता गराएका छन् । चाँगुनारायणमा नेपाल पूर्वराष्ट्रिय सेवक लोकतान्त्रिक पार्टीबाट मेयरमा गोकर्णप्रसाद दाहाल र उपमेयरमा मानबहादुर लामाले उम्मेदवारी गराएका छन् ।"
काठमाडौंमा २ हजारभन्दा बढी उम्मेदवार,"कीर्तिपुर नगरपालिका कांग्रेसतर्फकी उपमेयरका उम्मेदवार विमला विष्टले संविधानमै महिला पद सुनिश्चित गरेकाले नेतृत्व विकास गर्न सजिलो हुने बताइन् । अब स्थानीय तहमा महिलाका अधिकारबारे महिलाले नै गर्छन्, उनले भनिन्, वास्तवमा ठूलो परिवर्तनपछि धेरै अधिकार पाएका छौं, अझै संघर्ष गर्नुपर्छ ।"
तामझामका साथ मनोनयन,"तीन वामबीच तालमेलपर्वतमा तीन वाम शक्तिले तालमेल गरी चुनावमा मनोनयन दर्ता गरेका छन् । राट्रिय जनमोर्चा, नेकपा माले र देशभक्त गणतान्त्रिक मोर्चा नेपालबीच तालमेल गरी चुनाव लड्ने सहमति भएको हो । केही दिनअघि गोप्य सहमति गरेका ती दलहरूले मंगलबार साझा उम्मेदवार तोकेर मनोनयन दर्ता गरे । उनीहरूले सबै स्थानीय तहका सबै पदमा भने उम्मेदवारी नदिएको देशभक्त गणतान्त्रिक मोर्चाका जिल्ला संयोजक तेजेन्द्र पौडेलले बताए । वैकल्पिक शक्तिका रूपमा देखिन तालमेल गरिएको हो, पौडेलले भने, सबै तहमा उम्मेदवारी नदिए पनि ठूला दलहरूलाई धक्का दिइनेछ । संयुक्त मोर्चा बनाएर चुनावी मैदानमा उत्रिएका यी दलहरूले कुश्मा नगरपालिकामा मात्रै प्रमुख र उपप्रमुखमा मनोनयन दर्ता गरेका छन् । फलेवास नगरपालिका तथा जलजला, मोदी, महाशिला र पयुँ गाउँपालिकामा प्रमुख पदमा मात्रै उम्मेदवारी दिएको पौडेलले बताए । उनीहरूले बिहादी गाउँपालिकाको कुनै पदमा पनि उम्मेदवारी दिएका छैनन् । मुस्ताङ संवाददाताका अनुसार त्यहाँका सबै निर्वाचन केन्द्रमा २ बजेपछि मात्र दलहरू उम्मेदवारको मनोनयन गर्न आएका थिए । सबैजसो उम्मेदवार २४ जनाको समूहमा मात्र थिए । कुनै पनि केन्द्रमा जुलुससहित उम्मेदवार आएनन् । स्वतन्त्र भनिएका अधिकांश कांग्रेसका बागी उम्मेदवार हुन् । थासाङ गाउँपालिका केन्द्रमा निर्वाचन अधिकृत रामचन्द्र खडकाले उम्मेदवार दर्ताको काम गर्न नजान्दा राति ८ बजेसम्म उम्मेदवारको काम चलिरहेको थियो । एमाले र माओवादी केन्द्रले अधिकांश पदमा तालमेल गरेका छन् । अन्तिम नामावली प्रकाशित हुने दिनसम्म केही उम्मेदवारले नाम फिर्ता गर्न सक्ने भएकाले निर्विरोध हुने सम्भावना भएको सबै दलका नेताहरूले बताएका छन् । सबै गाउँपालिकामा कांग्रेस, एमाले र माओवादी केन्द्रले उम्मेदवारी दिएका छन् । राप्रपाले वडा तहमा मात्र उम्मेदवार दिएको छ ।"
चुनावले ल्यायो उत्साह,"(चितवनबाट विमल खतिवडा र शिव पुरी, हेटौंडाबाट प्रताप विष्ट र नवलपरासीबाट नवीन पौडेल)"
बारको बेसरोकार,"नेपालको न्यायिक इतिहासमै पहिलोपटक प्रधानन्यायाधीशविरुद्ध संसद्मा महाअभियोगको प्रस्ताव दर्ता हुँदा कानुन व्यवसायीहरूको संगठन नेपाल बार एसोसिएसनले लामो समयसम्म मौनता साँध्नु र चौतर्फी दबाब परेपछि मंगलबार बेलुकी मात्र महाअभियोगलाई नै बल पुग्ने प्रकृतिको वक्तव्य निकाल्नु विडम्बनापूर्ण छ । विगतमा हरेक राजनीतिक घटना क्रममा टिप्पणीप्रतिक्रिया दिनुका साथै प्रत्यक्ष सक्रियता देखाउँदै आएको बारले प्रधानन्यायाधीश सुशीला कार्कीविरुद्ध महाअभियोगको आरोप लाग्दा ढुलमुले व्यवहार देखाउनुले यो संस्थाको साखमै धक्का पुगेको छ । न्यायपालिकालाई स्वतन्त्र र प्रभावकारी बनाउन बार र बेन्च (अदालत) दुवैको उत्तिकै दायित्व रहनुपर्नेमा न्यायिक सर्वोच्चता नै कुण्ठित पार्ने नियतले राजनीतिक दलहरू अघि बढ्दासमेत अदालतकै एउटा अंगमा लाचारी देखिनुले राम्रो सन्देश प्रवाह गरिरहेको छैन । किनभने यो कुनै व्यक्तिविशेष विरुद्ध सत्तापक्षले महाअभियोग लगाउन खोजेको मात्र होइन, न्यायपालिकालाई कार्यपालिकाको इसारामा चलाउने आत्मघाती अभ्यास पनि हो । बार र बेन्चको समन्वय र सामञ्जस्यबिना न्यायपालिकाको पूर्णता परिकल्पना गर्न सकिँदैन । तर न्यायपालिकाको नेतृत्वमाथि नै महाअभियोगको प्रस्ताव अघि बढेका बेला बारको समर्पणभावले विधिको शासन र कानुनी राजको सिद्धान्तलाई कमजोर बनाएको छ । किनभने न्यायालय कानुन व्यवसायीहरूको पेसागत अभ्यास गर्ने थलो मात्रै होइन, नागरिकका हकअधिकार सुरक्षित गर्ने अन्तिम गन्तव्य पनि हो । हालको घटनाक्रमबाट स्वयं कानुन व्यवसायीहरूको पेसागत हकहित कुण्ठित हुने अवस्था निम्तिन सक्छ । यसतर्फ पनि बारको संस्थागत ध्यानाकर्षण हुन सकेको छैन । बार एसोसिएसनले सर्वोच्चका पूर्वप्रधानन्यायाधीशहरूले महाअभियोगको सामूहिक रूपमा गरेको प्रतिवादबाट पनि सिक्नुपर्ने हो । कांग्रेस र माओवादी केन्द्रका २ सय ४९ सांसदको हस्ताक्षर अघि सारेर कार्कीविरुद्ध महाअभियोग प्रस्ताव दर्ता गरिएको भोलिपल्टै पूर्वप्रधानन्यायाधीशहरू मीनबहादुर रायमाझी, अनुपराज शर्मा, रामप्रसाद श्रेष्ठ र कल्याण श्रेष्ठले त्यसलाई संविधानको प्रावधान र मर्मविपरीत भनेर टिप्पणी गरेका छन् । उनीहरूले महाअभियोग प्रस्ताव अविलम्ब फिर्ता लिन पनि आह्वान गरिसकेका छन् । पूर्व न्यायप्रमुखहरूबाट बिरलै आउने यस्तो सामूहिक आह्वानलाई संसद् र राजनीतिक दलहरूले गम्भीर रूपमा लिनुपर्छ । बारबेन्चको आन्तरिक सम्बन्ध कतिपय अवस्थामा खटपटपूर्ण पनि हुने गरेको हो । बारले बेन्च बहिष्कार गर्ने, बार पदाधिकारीमाथि बेन्चमा प्रतिबन्ध लगाइने जस्ता घटनाक्रम विगतमा भएका छन् । गतवर्ष मात्रै सर्वोच्च अदालतले न्यायालयको आन्तरिक पद्धति र प्रक्रियामा हस्तक्षेप नगर्न राजनीतिक दललाई सचेत गराएकामा बारले आपत्ति जनाएको थियो, जुन आफैंमा अनौठो थियो । केही महिनाअघि प्रधानन्यायाधीशले भेट नदिएको झोंकमा बारले आकस्मिक विरोध कार्यक्रम पनि राखेको थियो । तर अहिलेभंै न्यायपालिका नै संकटमा परेका बेला बारका तर्फबाट बेवास्ता र बेसरोकार देखिनु भने अनपेक्षित हो । मुलुकका पेसागत संघस ंगठनहरूमा राजनीतिक दलहरूको लामो हात कतिभित्र पसिसकेको रहेछ भन्ने बारको वर्तमान व्यवहारले देखाएको छ । पछिल्लो समय न्यायाधीश नियुक्ति र भ्रष्टाचार मुद्दाको किनाराका क्रममा अस्वाभाविक प्रतिक्रिया व्यक्त गरेको भनेर समेत बार आलोचित हुँदै आएको छ । बारको भूमिका यस्तै रहिरहने र दलहरूले आग्रहपूर्वाग्रह साँधिरहने अवस्थामा न्यायालय संसद्को छाताभित्र पुग्यो भने अदालतबाट स्वतन्त्र, निष्पक्ष र स्वच्छ रूपमा न्याय सम्पादन सम्भव नहुने कुरा कानुनकर्मीहरूले बेलैमा बुझ्नुपर्छ । प्रस्टै छ, डेढ महिनाभन्दा कम समयभित्र अवकाश पाउन लागेकी प्रधानन्यायाधीश कार्कीविरुद्ध महाअभियोग प्रस्ताव दर्ता गर्नुको नियत बाँकी समय निलम्बित गरेर उनलाई न्यायसम्पादनबाट अलग्याउनु हो । महाअभियोग नै लाग्ने गरी आरोप पुष्टि हुने आधार नै देखिएको छैन र महाअभियोग प्रस्ताव संसद्बाट दुई तिहाइ मतले पारित हुने गुन्जायस पनि छैन । कार्यविधि कानुन पालना गरेको आरोप लगाएका महाअभियोग प्रस्तावका पक्षधरहरूले नै दर्ता क्रममा प्रक्रिया पालना गरेको देखिँदैन । दलहरूभित्र आन्तरिक छलफल भएको छैन भने संकलित कतिपय हस्ताक्षरमाथि पनि प्रश्न उठेका छन् । यसतर्फ पनि बारको बेवास्ता आश्चर्यजनक छ । बार र बेन्चका आआफ्ना कमीकमजोरी र गुनासा हुन सक्लान् । प्रधानन्यायाधीश कार्कीको न्याय सम्पादन शतप्रतिशत सही थियो भन्ने दाबी पनि यहाँ गर्न खोजिएको होइन । तर अहिले महाअभियोग प्रावधानको प्राविधिक प्रयोग गरेर जसरी लोकतन्त्रको आधारस्तम्भ न्यायपालिकालाई संकटमा पार्न खोजिएको छ, यस्तो बेलामा बार र बेन्च दुवैले जुटेर प्रतिवाद गर्नुपर्ने हो । त्यो पनि देखिएको छैन । न्यायपालिका बदनाम वा कमजोर हुँदा कानुन व्यवसायीको प्रतिष्ठा बढ्ने होइन । दुवै पक्षबीचको सुमधुर सम्बन्धले न्यायिक मर्यादा उँचो बनाउने हो । त्यसैले न्यायपालिकामाथि प्रहार भएका बेला बारले त्यसको प्रस्ट प्रतिवाद गर्दै आफूलाई व्यावसायिक पेसागत संगठनकै रूपमा स्थापित गर्नुपर्छ, न कि राजनीतिक रिमोट कन्ट्रोल बाट सञ्चालन हुने गोटीका रूपमा ।"
"चोरलाई चौतारो, साधुलाई शूली","एउटा उखान छ, पशुवस्तु बूढा भए भने भीर खोज्छन् रे । खतराबारे समयमा भेउ पाएर त्यसप्रति सावधान बनाउने इन्द्रिय बुढेससँगै शिथिल हुने भएकाले वास्तवमै त्यसो हुनसक्ला । मानिसचाहिंँ पशुभन्दा बढी चलाख प्रजाति भएकाले होला, बुढेस लागेसँगै व्यक्तिले झन् धेरै सावधानी र सुरक्षा अपनाउँछ । नेपालका केही राजनीतिक दलको हकमा चाहिंँ त्यस्तो खालको सावधानी शून्य भएको पाइन्छ । देशमा लुटतन्त्र मच्चाएकाले नागरिकमा वितृष्णा चरम भएका बेला अहिले उनीहरूले आफ्नै खुट्टामा फेरि बन्चरो हानेका छन् । पीडाको विषयचाहिंँ के भने उनीहरू भीरबाट हामफाल्दै गर्दा देश र समाज पनि उनीहरूसँगै दुर्घटनाग्रस्त हुने र खासगरी विधिको शासन त त्यो दुर्घटनाको पहिलो सिकार हुने अवस्था अहिले छ । त्यसैले अहिले नागरिकका रूपमा हाम्रासामु दुई विकल्प छन् विधिमाथि हावी हुँदै गइरहेको अहिलेको लुटतन्त्रलाई चुपचाप किनाराबाट हेरेर बस्ने वा त्यसमाथि हस्तक्षेप गरेर समाजलाई दुर्घटनाबाट बचाउने । लोकमान तन्त्र विरुद्ध लड्ने क्रममा हामीले हाम्रा जनप्रतिनिधि भनिने सांसदहरूलाई निकै नजिकबाट हेर्न पायौं । सुरुमा लोकमानसिंह कार्कीले क्षेत्राधिकार मिचेर ज्यादतीपूर्ण समानान्तर सरकार चलाइराखेको तथा आफ्नो कुत्सित स्वार्थका लागि राज्यका अन्य अंगलाई बन्धक बनाएको प्रमाण एकपछि अर्को बाहिर आएको महिनौं बित्दासमेत उनीमाथि महाभियोगको प्रक्रिया सुरु गर्न आवश्यक पर्ने तीनजना सांसद जुटाउन हम्मे पर्यो । चौतर्फी दबाब र बेइज्जतीबीच जब लोकमान शिविर घोटालाको छानबिन गर्छु भनेर उच्चारण गर्न बाध्य भए, त्यसबाट तर्सेको माओवादी पार्टीले एमालेसित मिलेर महाभियोगको प्रस्ताव अघि बढायो । लोकमान निलम्बन भएपछि समेत उनीमाथि निष्पक्ष र गहिरो छानबिन गर्ने आँट सार्वभौम भनिने संसदको त पुगेन नै, त्यो प्रक्रिया अघि बढाउन पनि लोकमानको हाउगुजीसित तर्सेर तीन प्रमुख दल सर्वोच्चको फैसला पर्खेर बसे । लोकमानको नियुक्ति नै सर्वोच्च अदालतले खारेज गरिदिएपछि बल्ल झारा टार्न उनीमाथिको कथित छानबिन अघि बढाएर संसदको महाभियोग समितिले प्रतिवेदन सभामुखलाई बुझायो । त्यो प्रतिवेदन संसदले पारित गरी कार्यान्वयनका लगि भनेर मन्त्रिपरिषदमा पठाएको पनि अब ६ साता बितिसकेको छ । तर संसदले पारित गरिसकेको प्रतिवेदन कार्यान्वयनका लागि सम्बन्धित निकायमा पठाउने आँट अहिलेको सरकारले जुटाउनसकेको छैन र अहिले पनि लोकमानको सम्झनाले उसका खुट्टा काँपिरहेका छन् । सरकारले जब अनेक हास्यास्पद आरोप लगाएर प्रधानन्यायाधीश सुशीला कार्कीमाथि महाभियोगको प्रस्ताव ल्यायो, त्यो प्रस्ताव उसको स्वविवेक र निर्णयले आएको हुने सम्भावना न्युन छ । ठ्याक्कै कसको इसारा, आदेश वा भरथेगमा न्यायालयमाथि यत्रो जघन्य आक्रमण भएको हो, त्यो समयसँगै खुल्दै जाला । तर निष्पक्ष न्याय सम्पादनसित थरहरी भएका र अहिले लुटतन्त्रको नेतृत्व गरिरहेका माफिया र दलालहरू यो प्रस्तावभन्दा अलग छैनन् । लोकमान गए पनि अझै उनले स्थापित गरेर मलजल गरेको मनपरीतन्त्रका सबै पार्टपुर्जा ज्युँकात्युँ छन् । देशलाई कंगाल बनाएर आफूले अकुत धन जम्मा गर्ने त्यस खालको गिरोहले अहिले राज्य चलाइरहेको छ र त्यसको देखिने मुखुन्डो बनेका छन्, सत्ता चलाइरहेका राजनीतिक दलहरू । उनीहरूको विवशता यस्तो छ कि त्यो गिरोहले आदेश दिएपछि आफ्नालागि राजनीतिक आत्महत्या सरहको काम गर्नसमेत उनीहरू तयार छन् । त्यसैले राजनीतिक दलका नामबाट खास संख्यामा सांसदहरूले सुशीला कार्कीविरुद्ध जुन महाभियोग प्रस्तावमा हस्ताक्षर गरे, त्यो पार्टी नामको मुखुन्डोका लागि नभई त्यो काम त्यसपछि लुकेर बसेको भ्रष्ट र आपराधिक गिरोहको निर्देशन र स्वार्थअनुरुप भएको हो । त्यो उनीहरूले आफूलाई जिताएर पठाउने नागरिकप्रति गरेको गद्दारी हो र त्यसका लागि उनीहरूले कहिल्यै क्षमा पाउनु हुँदैन । अब कुरा आयो, यो विषयमा आम नागरिकका हैसियतले हामीले के गर्न सक्छौं भन्ने । यथार्थ के हो भने समाजका फरकफरक क्षेत्रमा देखिने जुन अनेक थरी विकृति र विसंगति छन्, ती एकअर्कासँग जोडिएका र जेलिएका छन् । हामीले आ आफ्नो ठाउँबाट गर्ने प्रयासले एउटा हदसम्म काम गर्ने भए पनि अन्तत: समाजलाई अघि बढाउन र अहिलेको अव्यवस्थाबाट मुक्ति पाउन राजनीतिक दल र नेतृत्वलाई जवाफदेही बनाउनुको विकल्प छैन । त्यसका लागि आआफ्नो क्षेत्रबाट खबरदारी गर्नु हाम्रो पहिलो दायित्व बन्छ । प्रधानन्यायाधीशमाथिको महाभियोग प्रकरणचाहिँ हाम्रालागि किन असाध्य महत्त्वपूर्ण छ भने यो भनेको देशमा जवाफदेहिताले कतै पनि जरो हाल्न नपाओस् र अहिलेको दण्डहीनता र लुटतन्त्र चुनौतीविहीन रूपमा मौलाओस् भन्ने उद्देश्यले आएको छ । जो गलत काम गर्छन्, ती आफ्नै छायासित समेत तर्सिरहेका हुन्छन्, एक निडर न्यायाधीशको त कुरै छाडौं । यो हाम्रो देशको मात्र नभई संसारभरका भ्रष्ट शासकहरूको साझा समस्या हो । सबैजसो कू गर्ने शासक वा तानाशाहले आक्रमणको पहिलो निसाना स्वतन्त्र न्यायालयलाई बनाउँछन् । त्यसैले दुई किसिमले यो प्रकरणमा हाम्रो सरोकार छ : एक, यो स्वतन्त्र न्यायपालिकामाथि दलीय मुखुन्डो लगाएका दलाल र स्वार्थ समूहहरूको निर्लज्ज आक्रमण हो, जुन कुनै पनि हालतमा सह्य हुँदैन । दुई, न्यायाधीशका रूपमा सुशीला कार्कीको कार्यसम्पादनले देशमा जवाफदेहिता र विधिको शासन सिर्जना गर्न जुन अभूतपूर्व भूमिका खेल्यो, यो त्यसमाथिको बदलापूर्ण आक्रमण हो । त्यसैले यो मुद्दामा अब के हुनुपर्छ भन्नेमा हामी प्रस्ट छौं । लुटतन्त्र उत्कर्षमा रहेको र देशका राजनीतिक शक्तिहरू लोकमानले चलाएको समानान्तर सरकारसँग थर्कमान भएर बोली नै हराएको बेला पनि लुटतन्त्र विरुद्ध हामी लडेका थियौं । विधि र थितिका लागि त्यसभन्दा पनि अघि सुरु भएको हाम्रो अभियान अहिले पनि जारी छ । पछिल्लो प्रकरणमा सत्तासीन दलहरूले जुन दुष्कर्म गरे, त्यसको एउटामात्रै प्रायश्चित हुनसक्छ : महाभियोगको प्रस्ताव फिर्ता लिएर सुशीला कार्कीलाई प्रधानन्यायाधीशका रूपमा ससम्मान पुनर्बहाली गर्ने । त्यस बाहेक हामीसँग विगतमा भएको सम्झौताका बुँदाहरू पनि अब तत्काल कार्यान्वयनमा आउनुपर्छ । त्यसमध्ये चिकित्सा शिक्षा ऐन सही रूपमा पारित गर्ने कुरा सबैभन्दा महत्त्वपूर्ण छ । हाल संसदमा विचाराधीन रहेको सो ऐनको विधेयकमा के कस्तो गोलमाल गरिएको छ, त्यसलाई औंल्याउँदै आवश्यक सुधार सहितको संस्करण अहिले हामीले सबै जिम्मेवार राजनीतिक नेता र सम्बन्धित संसदीय समितिका सदस्यहरूलाई बुझाइसकेका छौं । त्यस अनुसार परिमार्जन गरेर चिकित्सा शिक्षा ऐन तत्काल पारित गरिनुपर्छ । साथै विश्वविद्यालयका पदाधिकारी नियुक्तिको मापदण्ड सिफारिस गर्ने समिति र चिकित्सा शिक्षाको क्षेत्रमा भएका अनियमिततामाथि छानबिन गर्न न्यायिक जाँचबुझ आयोग तत्काल बनाउने लगायत हामीसित भएको पछिल्लो सम्झौताका सबै बुँदा तत्काल कार्यान्वयनमा आउनुपर्छ ।अन्त्यमा, हिजो जसरी लोकमान तन्त्रको राज हटाउन समाजका अनेक तप्का एकठाउँ उभिए र न्यायालयले अडिग भएर कार्य सम्पादन गर्यो, अब पनि सत्तामा पुग्नेहरू र पृष्ठभूमिबाट तिनलाई चलाउने कुपात्रहरूलाई जवाफदेही बनाउने तरिका त्यही नै हो । त्यसैले पनि न्यायपालिकाको स्वतन्त्रता र निष्पक्ष कार्यसम्पादन गर्ने वातावरण जोगाइराख्नु अहिले हामी सबैको जिम्मेवारी हो । अहिले राजनीतिक दलहरूले अपराधी र भ्रष्टहरूलाई पुरस्कृत गर्ने वा उन्मुक्ति दिने र इमानदार कार्यसम्पादन गर्नेहरूलाई दण्डित गर्ने थिति बसाल्न खोजेका छन्, त्यसलाई रोक्नु हामी सबैको दायित्व हो । आज एकजना इमानदार न्यायाधीश दण्डित हुनु आफैंमा दुर्भाग्यपूर्ण कुरा हो । तर त्योभन्दा ठूलो दुर्भाग्यचाहिँ न्यायालयको कार्यसम्पादन राजनीतिक दलहरू के गर्दा खुसी होलान् भन्नेबाट निर्देशित हुने र कुनै पनि फैसला गर्नु अगाडि कुनचाहिँ पार्टी बेखुस भएर निलम्बन गरिदेला कि भनेर चिन्ता गर्नुपर्ने अवस्था आउनु हो । यसरी समाजमा जवाफदेहिताले जरा हाल्ने सबै बाटा बन्द गर्ने अभ्यास अहिले जसरी हुँदैछ, त्यसलाई समयमै रोक्न सकिएन भने हाम्रो समाज अझ अधोगतितर्फ जाने निश्चित छ । समाजलाई थप भ्रष्टाचार र दण्डहीनताको दलदलमा फँसाउने यो प्रपञ्च रोक्न हामी जस्तोसुकै कदम उठाउन तयार छौं । इमान, नैतिकता र चुस्त कार्यसम्पादनका लागि चिनिएकी प्रधानन्यायाधीशलाई पुनर्बहाली गराउनु जति महत्त्वपूर्ण छ, न्यायालयमा भ्रष्ट राजनीतिज्ञहरूको अप्राकृतिक हस्तक्षेपका कारण अब दलीय स्वार्थअनुसार न्यायालय चल्ने अवस्था संस्थागत नहोस् भनेर खबरदारी गर्नु उत्तिकै महत्त्वपूर्ण छ । खासगरी मेडिकल शिक्षाको क्षेत्रमा त मोटो रकममा फैसला किन्न बानी परेका माफियाबारे यस अगाडि नै पर्दाफास भइसकेको छ । प्रधानन्यायाधीशका रूपमा कल्याण श्रेष्ठ र सुशीला कार्कीको कार्यकालमा शिथिल हुनपुगेको माफियान्यायाधीश साँठगाँठ अब फेरि नब्युँतोस्, ब्युँतेको खण्डमा न्यायालयको मर्यादा बचाउन त्यसभित्रकै पात्रहरू विरुद्ध नागरिक उठ्ने अवस्था आउनेछ ।"
कमलको चित्र र चरित्र,"राजनीतिका पाँच धार दलीय एकताको नयाँ अध्याय नामक डम्बर खतिवडाको लेख पढेपछि केही लेख्न मन लाग्यो । पछिल्लो चरणमा विभिन्न वैचारिक आधारमा खडा भएका दलहरू बीचको एकताले मुलुक समृद्ध हुने र जनकेन्द्रित विकास हुने आशा बोकेको उक्त लेखले तत्काल पाँच धारमा बाँडिएको नेपालको राजनीतिक शक्ति सन्तुलन निकट भविष्यमा मोटामोटी तीन धारमा धु्रवीकृत हुने आँकलन गरिएको छ । परम्परागत राप्रपा, नेपाली कांग्रेस र अघोषित रूपमा एक शक्ति, कम्युनिष्टहरू बीचको एकता अर्को शक्ति र वैकल्पिक धारसहितको तेस्रो शक्ति रूपान्तरण हुने आँकलन गरिए पनि नेपाली राजनीतिक परिदृश्यमा यो त्यति छिटो सम्भव छैन । वैध र विप्लव, माओवादी केन्द्र र एमाले, नेमकिपा लगायतका कम्युनिष्ट घटकहरू बीचको एकता मधेस केन्द्रित दलहरूको तुलनामा छिटो हुने सम्भावना त्यति प्रबल छैन । त्यसैगरी वैकल्पिक रूपमा उदाएका नयाँ शक्ति नेपालको नाम नयाँ भए पनि उसको वैचारिक आधार वामलोकतान्त्रिक र विकेकशील नेपाली र साझा पार्टी बीचको सैद्धान्तिक र वैचारिक एकता छिटो सम्भव छैन । नयाँ शक्तिका बाबुराम भट्टराई माओवादी पूर्वनेता भएकोले कतिपय राजनीतिक जानकार वैकल्पिक धारको रूपमा स्वीकार्न सक्दैनन् भने पूर्व माओवादी कार्यकर्ताहरूको भिड अझ बढी छ । रविन्द्र मिश्र लगायत विवेकशील नेपाली दल लगायतका वैकल्पिक धारको राष्ट्रिय सञ्जाल अझै बनिनसकेकोले तत्काल एकता सम्भव देखिँदैन । तर असम्भव भन्ने हुँदैन । राष्ट्र विकासका लागि थोरै दल राम्रो भए पनि विभिन्न कालखण्डमा आफ्नै फरक भूमिकाबाट स्थापित दलहरू बीचको एकता यति छिटो सम्भव छैन । गणेश लुहारपुर्चौडी नपा, बैतडी"
महाअभियोग : संविधानमाथि हमला,"खेलाँचीपूर्ण प्रस्तावएउटा प्रहरी कर्मचारीको बढुवामा प्रधानन्यायाधीशविरुद्ध महाअभियोग प्रस्ताव दर्ता गर्दा सत्तापक्ष कति गम्भीर थियो थाहा भएन । तर, यसको परिणाम अब दीर्घकालसम्म मुलुकले भोग्नुपर्नेछ । समग्र संवैधानिक निकायहरू यो प्रस्तावको मनोवैज्ञानिक सिकार हुनेछन् र प्रकारान्तरले संविधान असफल हुनेछ । हाम्रो संवैधानिक प्रणाली सीमित सरकारको अवधारणामा आधारित छ । अर्थात् जननिर्वाचित नै भए पनि हाम्रो सरकारले आफंै निर्वाचन गराउँदैन । यसका लागि संविधानले नै निर्वाचन आयोगको व्यवस्था गरेको छ । यसैगरी महालेखा परीक्षक, अख्तियार दुरुपयोग अनुसन्धान आयोग, मानव अधिकार आयोग, लोकसेवा आयोगजस्ता निकायको संवैधानिक व्यवस्था गर्नुको कारण ती काम कार्यकारीले गर्नुहुन्न भनेर नै हो । तर वर्तमान सरकारको रवैयाले अब मुलुकका संवैधानिक निकायहरू उठ्नै नसक्ने गरी थला पर्नेछन् । निर्वाचन आयोगले अब संसद्मा कम्तीमा १५० सिट भएको दलको स्वार्थ बुझेर मात्रै निर्वाचन गराउनुपर्ने भयो । लोकसेवा आयोगले परीक्षा सञ्चालन गर्दा सत्तारूढ दलका मानिस परेपरेनन् भनेर चिन्ता मान्नुपर्ने भो । अहिले मानव अधिकार आयोग निर्वाचन अनुगमन गरिरहेको छ । त्यसले सत्तापक्षले निर्वाचनका क्रममा गरेका अवाञ्छित कामको सूची तयार गर्नै नसक्ने भो । त्योभन्दा पनि महत्त्वपूर्ण पक्ष महालेखा परीक्षकले सरकारी बेरुजु देखाउनुअघि संसद्को गणितमा ख्याल गर्नुपर्ने भो । हामीले परिकल्पना गरेको सुशासन र उत्तरदायी शासन प्रणाली संसदीय अकंगणितको सिकार हुने खतरा धेरै छ । हो, संविधानले सवैधानिक अधिकारीमाथि महाअभियोग लगाउन सकिने स्पष्ट आधार र कारण तोकेको छ । त्यो वस्तुनिष्ठ छ, मनोगत होइन । महाअभियोग लगाउन संविधान र कानुनको गम्भीर उल्लंघन भएको हुनुपर्छ । सम्बन्धित पदाधिकारीमा कार्यक्षमताको अभाव र खराब आचरण हुनुपर्छ । इमानदारीपूर्वक आफ्नो पदीय कर्तव्य पूरा नगरेको देखिनुपर्छ र आचारसंहिताको गम्भीर उल्लंघन भएकै हुनुपर्छ ।यी संवैधानिक व्यवस्थाको कसीमा प्रधानन्यायाधीश कार्कीलाई तुलना गरौं । महाअभियोग प्रस्तावमै एक जना प्रहरी कर्मचारीको बढुवा विवादमा कार्यकारी अधिकारमा हस्तक्षेप गरेको भनिएको छ । संविधान र कानुनको प्रयोगमा कार्यकारीले गरेको निर्णयमा न्यायिक परीक्षण सर्वोच्च अदालतको कार्यक्षेत्र नै हो, त्यसैले यो महाअभियोग लाग्ने विषय नै भएन । त्यसबाहेक सुशीला कार्कीको कार्यक्षमता, आचरण र इमानदारीमाथि प्रस्तावमा स्पष्ट उल्लेख गर्नु साटो गुटबन्दी गरेको, मनोमानी इजलास गठन गरेकोजस्ता आक्षेप लगाइएको छ । एउटा प्रधानन्यायाधीशविरुद्ध महाअभियोग प्रस्ताव दर्ता हुँदा नागरिकहरू सडकमा उत्रिएर प्रधानन्यायाधीशको बचाउ किन गरिरहेका छन् ? उनीहरू किन सत्ता र शक्तिको पहरोसँग आफ्नो कुम जोड्न पनि अग्रसर देखिए भन्नेमा अहिलेसम्म सत्ताले ध्यान दिएको देखिन्न । कमजोर अन्तरवस्तु र संसद्को गणित नियाल्दा स्पट हुन्छ सुशीला कार्कीविरुद्ध नेपाली कांग्रेस र माओवादी केन्द्रले ल्याएको महाअभियोग प्रस्ताव पारित गर्ने उद्देश्यले ल्याइएकै होइन । पहिलो चरणको स्थानीय तह चुनावका लागि मनोनयन सुरु हुनु ४८ घण्टाअघि प्रधानन्यायाधीशविरुद्ध दर्ता गरिएको यो प्रस्ताव साँच्चिकै हल्का र खेलाँचीपूर्ण लाग्छ । शाब्दिक रूपमा पनि यो महाअभियोग हुँदै होइन, किनकि यसमा बलियो गरी अभियोग पनि लगाइएको छैन । प्रधानन्यायाधीशलाई केही दिन अदालत जान रोक्ने उद्देश्यले मात्रै ल्याइएको भए पनि यो प्रस्तावले संवैधानिक संरचनाभित्र दीर्घकालीन प्रभाव छाड्नेछ । आवरणमा प्रधानन्यायाधीशविरुद्ध ल्याइए पनि महाअभियोग प्रस्तावको मार वर्तमान संविधानमाथि पर्नेछ ।"
सिंहदरबारपछि शीतलनिवास,"भारतीय राष्ट्रपति प्रणव मुखर्जीदेखि बेलायती राजकुमार ह्यारीसम्मको भेटवार्ता सम्भव भएको शीतल निवासको सम्पदाजन्य विशिष्ट कक्ष तत्काल भत्काउनुपर्ने कारण के हो, जवाफ कसैले दिन चाहेको छैन ।"
महँगो औषधिको मार,"अस्पतालले कसरी बिरामीबाट फाइदा लिन्छ भन्ने एउटा उदाहरण टाइम्स अफ इन्डियामा दिइएको छ । शालिनी पहवा नामकी बिरामी क्यान्सरबाट पीडित थिइन् । गुडगाउँको एउटा निजी अस्पतालमा उपचार गराउँदा उनलाई लगाइएको एउटा इन्जेक्सनलाई भारतीय रुपैयाँ १५ हजार २ सय तिर्नुपथ्यो । दुई वर्षसम्म हरेक ३४ सातामा लगाउनुपर्ने इन्जेक्सनका लागि उनले एक वर्षसम्म पैसा तिरिन् । एकचोटी केही कामले बेङलोर जाँदा त्यही औषधि भारु ४ हजारमा पाइन् । उनी छक्क परिन् । अर्काेचोटी त्यही औषधि किन्न गुडगाउँको अर्काे निजी अस्पतालमा पुग्दा थाहा भयो, भारु २८ सयमै पाइँदो रहेछ । औषधि किन्न पनि तरकारी पसलमा जस्तै मोलतोल गर्नुपर्यो । भारु १५ हजार २ सय तिरेको औषधि २८ सयमै पाइँदो रहेछ । त्यही अस्पतालमा डाक्टरले स्तरीय कम्पनीको औषधि नै भारु ८ सयमा पनि पाइन्छ भनेर जानकारी दिए शालिनीले भनेकी छन् । भारतमा धेरै नाफा नदिने औषधि त प्राय: निजी अस्पतालले प्रयोग गर्दैनन् । भारतमा संक्रमण भएका बिरामीलाई सघन कक्षमा राखेर उपचार गर्दा एउटा प्रयोग गरिने एन्टिबायोटिक मेरोपिनम निजी अस्पतालमा प्रतिग्राम भारु २ हजार ९ सय ६५ लिइन्छ । जबकि यही औषधि निजी अस्पतालले भारु ७ सयदेखि ९ सयमा किनेको हुन्छ । भारतमा जस्तो ठगी पक्कै पनि नेपालका निजी अस्पतालमा हुँदैन भन्ने विश्वास हामीलाई छ । हुन त यस विषयमा अनुसन्धानचाहिँ भएको छैन । नेपालका निजी अस्पतालको दाबी पनि छ, औषधिबाट नाफा कमाउनेभन्दा पनि सेवालाई नै बढी महत्त्व दिएका छौं ।सरकारी अस्पतालमा राम्रो सेवा नहुने भएकाले नै निजी अस्पतालबाट सेवा लिन बाध्य हुनुपर्ने बिरामी र उनको परिवारको भनाइ सुनिन्छ । तर महंँगोमा औषधि किन्दा बिरामीलाई कति समस्या हुन्छ भन्ने लेखाजोखा चाहिँ भएको छैन । नेपालमा पनि सरकारी तत्कालीन शाही औषधि लिमिटेडले २०४६ सालको जनआन्दोलनअघि नै विभिन्न थरीका उच्च स्तरका औषधि धेरै सस्तो मूल्यमा बनाउँथ्यो । उच्च स्तरको सस्तोमा पाइने एन्टिबायोटिक बनाउने नेपाली सरकारी कम्पनीले अहिले औषधि बनाउन बन्द गरेको छ । नेपालका सबै स्वास्थ्यचौकी र सरकारी अस्पतालमा पनि धेरै सुलभ मूल्यमा औषधि प्रयोग गरिन्थ्यो । स्वास्थ्य शिविरमा जाँदा म त्यहींबाट औषधि किनेर लौजान्थेँ । तर निजी व्यापारी औषधि कम्पनी आएपछि सरकारी औषधि कम्पनी निष्क्रिय प्राय: नै हुनपुग्यो । वास्तवमा विभिन्न राजनीतिक दलले सरकारी औषधि बनाउने संस्थालाई खतम नै पारे । फेरि सरकारले औषधि उत्पादन गर्ने भनेको त थियो, तर त्यो कुरा कता बिलायो कुन्नि ?अहिले विभिन्न स्वास्थ्यचौकी र अस्पतालमा पठाउन सरकारले महँगो औषधि किन्नु परिरहेको छ । जीवनजल सरकारले बनाउँदा एक रुपैयाँ पथ्र्याे । अहिले जीवनजल जस्तो औषधि पनि १०१५ रुपैयाँ पर्छ । नुनचिनीपानीको व्यावहारिक ज्ञान जनतामा नबाँडेको हुनाले पखाला लाग्दा जीवनजल प्याकेट नै किन्नुपर्छ । घरमा सजिलोसँग नुन, चिनी र पानीबाट जीवनजल बनाउने ज्ञान हट्दै गएको छ । साझा स्वास्थ्यसेवा सरकारी अस्पतालको एउटा कुनामा स्थापित गरिन्छ । कति बिरामीलाई त्यहाँबाट औषधि खरिद गर्न पाइन्छ भन्ने पनि जानकारी नै हुँदैन । निजी औषधि पसलहरूले २५३५ प्रतिशत नाफा लिएर बेच्छन् । अझ भिटामिन जस्ता वाहियात झोलमा त शतप्रतिशत कमिसन लिइन्छ । डा गोविन्द केसीको आमरण अनशनमा साथ दिनेले चिकित्सा शिक्षाका विसंगतिका साथै औषधिको यस्तो विकृतिविरुद्ध पनि आवाज उठाएका थिए र जनतालाई जागरुक पार्न केही कोसिस पनि गरेका थिए । यसपछि हरेक सरकारी अस्पतालमा औषधि पसल राख्नुपर्छ भनेर अदालतले आदेश पनि दियो । संसारमा हतियारपछि नाफा हुने व्यापार नै औषधिको हो भनिन्छ । औषधि त हेरक मानिसको जीवनमा कुनै न कुनै बेला अपरिहार्य हुन्छ । तर जब २० रुपैयाँ पर्ने औषधिलाई ५ सय रुपैयाँमा निजी अस्पताल वा औषधि पसलेले बेच्छ र सरकारले वास्ता गर्दैन, त्यो बेलाचाहिँ जनता साँच्ची नै मारमा पर्छन् । उपभोक्ता मञ्चले पनि यस विषयमा केही नै बोल्नुपर्ने हो र औषधि पसल जाँदा बिरामीले स्वास्थ्यकर्मीलाई औषधिको मूल्यको विषयमा चासो राख्न सिकाउनुपर्ने नै हो । औषधिको व्यापारमा उपभोक्ता ठगिँदै गए भने जस्तोसुकै नि:शुल्क स्वास्थ्यसेवा दिन्छु भनेर नारा लगाउनुको अर्थ हुँदैन भन्ने स्वास्थ्य मन्त्रालयले विचार गर्नुपर्छ । किनभने बिरामी परेर औषधि किन्न जाँदा औषधिको मूल्य घटाउ भनेर कसैले मोलतोल गर्न नै सक्दैन । बिरामीलाई कसरी निको पार्ने ध्यानमात्र हुन्छ ।"
संघीय संरचनामा कृषि कर्मचारीतन्त्र,कृषि कर्मचारीतन्त्रको जरा नै उखेलेर नयाँ संरचना बनाउनुको विकल्प छैन । केही पढेलेखेका मानिसलाई जागिर मात्र दिएर अल्मलाउने मनसाय भए बेग्लै कुरा ।
कलाले जोडेको साइनो,"दुवै देशका चित्रकारहरूको कला नियाल्दा काम गर्ने तरिका भने खासै भिन्न्ता देखिँदैन । अर्को संयोग के भने, नेपाल र भारत दुवै देशका कलाकारले चम्किला रंगलाई प्राथमिकतामा राखेका छन् । विषयगत हिसाबले पनि समानता देखिन्छ ।नेपाली चित्रकार ज्योति खडका (श्रेष्ठ) ले नारीकै मनोभावलाई रोजेकी छन् । चम्किला पुतलीसँगै आफूलाई तुलना गरिरहेकी एक सुन्दर युवतीको आकृति उनले क्यानभासमा देखिन्छ । अरू चित्रकारहरूको क्यान्भासमा पनि प्राय: गणेश र बुद्धका आकृतिहरू देखिन्छन् । नेपाल प्रज्ञा प्रतिष्ठानकी प्राज्ञ सुषमा राजभण्डारीले गणेश बनाएकी छन् भने केरलाका कलाकार जिजुलाल भीएमले गणेश लाई क्यान्भासमा उतारेका छन् । जिजुलालले थान्का शैलीमा अत्यन्त मसिना बुट्टा भरेर गणेश कोरेका छन् । यता सुषमाले चाहिँ अलिक चम्किलो र उत्साही भावका साथ गणेशलाई प्रस्तुत गरेकी छन् । जिजुलालको शैली पम्परागत र सुषमाको आधुनिक देखिन्छ । तर, समाज जोड्ने प्रतीक र विम्ब त उही रहेछ नि, सुषमाले भनिन् ।प्रदर्शनी वैशाख २३ सम्म चल्नेछ ।"
पञ्चायत को टिजर,फागुन १८ देखि देशव्यापी प्रदर्शनमा आउन लागेको पञ्चायत सुशान्त श्रेष्ठ र शंकर सुवेदीले निर्माण गरेका हुन् । टंक बुढाथोकीको संगीत र रामेश्वर कार्कीको छायांकन रहेको फिल्मका कार्यकारी निर्माताका रूपमा सञ्चारकर्मी रवि अधिकारी छन् ।
काली हुनुमै गर्व छ मलाई,"प्रियंका १५ वर्षकी छँदादेखि आफ्नो शरीरको रोगनप्रति सचेत थिइन् रे । भनेकी छन्, त्यो बेला मलाई एकदम इगो थियो । १५ वर्षअघि नै पनि यस्ता इस्युबारे आफूप्रति ठूलो विश्वास थियो । मेरो छालाको रंगप्रति म एकदमै सचेत थिएँ ।"
खाँडलाई शार्दूल,काठमाडौं (कास) साहित्य र शिक्षामा योगदान पुर्याएको भन्दै शार्दूलशमशेर जबरा स्मृति कोषले डा जितेन्द्रध्वज खाँडलाई पुरस्कृत गरेको छ । शार्दूलको ९० औं जन्मजयन्ती अवसरमा पूर्वप्रधानमन्त्री लोकेन्द्रबहादुर चन्दले खाँडलाई १ लाख १ हजार रुपैयाँसहित सम्मान हस्तान्तरण गरे । शार्दूल परराष्ट्रमन्त्री छँदा उनको परराष्ट्र नीति र सञ्चारसम्बन्धी ज्ञानले आफू प्रभावित भएको उल्लेख गर्दै चन्दले पुरस्कृत खाँडको कृति सुप्रिम गड पनि मन परेको बताए । कुनै समय बक्सिङ खेलाडीसमेत रहेका खाँडका दुई दर्जन पुस्तक प्रकाशित छन् ।पूर्वमन्त्री शार्दूलको स्मृतिमा उनकी पत्नी प्रभा राज्यलक्ष्मी राणाले २०५३ मा कोष स्थापना गरी पुरस्कार प्रदान गर्दै आएकी छन् ।
रामकृष्णको भिडियो,भुवन शर्मा कँडेलले लेखेको गीतमा विशाल ढकालले संगीत दिएका छन् । भिडियामा रिमा विश्वकर्मा र ध्रुव केसीले अभिनय गरेका छन् । निर्देशन गरेका हुन् दीपेन्द्र केसीले ।
कोरियाली प्रायद्वीप युद्धको नजिक,"चीनको विदेश मन्त्रालयका प्रवक्ता गेङ सुआङले सबै पक्षलाई तनाव घटाउन र सकेसम्म चाँडो वार्ता थाल्न आग्रह गरेका छन् । अमेरिकी राष्ट्रपति ट्रम्पले सोमबारमात्र उत्तर कोरियाली नेता किम जोङ उनलाई सही समयमा भेट्ने अवसर पाए आफूले सम्मानित महसुस गर्ने बताएका थिए । दक्षिण कोरियाको रक्षा मन्त्रालयका प्रवक्ताले सोलमा आयोजित पत्रकार सम्मेलनमा संयुक्त सैन्य अभ्यास उत्तरको उक्साहटलाई रोक्ने उद्देश्यले भएको बताएका थिए । अमेरिकाले दक्षिण कोरियामा स्थापना गरेको मिसाइल प्रतिरोधी प्रणाली प्रारम्भिक सञ्चालनको अवस्थामा पुगेको जनाएको छ । यद्यपि केही महिनासम्मका लागि यो प्रणाली पूर्ण रूपमा सञ्चालनमा नआउने बताइएको छ । यसैबीच, सीआईएका निर्देशक माइक पोम्पेओ तीनदिने भ्रमणका लागि दक्षिण कोरिया पुग्दै छन् । अमेरिकी सहयोगको पुन: प्रतिबद्धता जनाउन उनी सोल जान लागेका हुन् ।"
राष्ट्रपति उम्मेदवारले भाषण चोरेको आरोप,ले पेनको पार्टीका नेता फ्लोरियन फिलिप्पोटले फ्रान्सेली पहिचानका सम्बन्धमा वास्तविक बहस सुरु गर्ने क्रममा फिलोंले गरेको भाषणसँग मिलेको बताए । ले पेनका चुनावी अभियान व्यवस्थापक डेभिड रासलाइनले पनि भाषण चोरीको आरोपलाई अस्वीकार गर्दै फिलोंप्रति सम्मानको रूपमा उक्त भाषण रहेको बताए । ले पेनले आगामी आइतबार हुने निर्वाचनमा मध्यमार्गी धारका इम्यानुअल म्याक्रोंसँग प्रतिस्पर्धा गर्दै छिन् ।
बंगलादेशमा आँधीबाट ७ को मृत्यु,"ढाका (सिन्हवा) बंगलादेशको राजशाही जिल्लामा सोमबार राति आएको शक्तिशाली आँधीमा ७ जनाको मृत्यु भएको छ । घटनामा अन्य दर्जनौं घाइते भएका अधिकारीहरूले जनाएका छन् । आँधीका कारण रेलमार्ग, यातायात लगायत निर्माणाधीन अवस्थामा रहेका भवनसमेत क्षतिग्रस्त भएका छन् ।"
"शरणार्थी शिविरमा आक्रमण, ३२ को मृत्यु",बेरुत (एएफपी) सिरियाको इराकी सीमा क्षेत्रनजिकै रहेको शरणार्थी शिविरमा आईएस समूहले मंगलबार गरेको आक्रमणमा ३२ को मृत्यु भएको छ । आक्रमणकारीले आत्मघाती विस्फोट गराएका थिए । त्यस क्रममा इराकका साथै सिरियाको हसाकेह प्रान्तमा विस्थापित जीवन बिताउँदै आएका सिरियाली नागरिकको मृत्यु भएको सिरियाली अब्जरभेटरी फर हयुमन राइटस्ले जनाएको छ ।
मिनरल वाटरका ३७ लाख बोतल फिर्ता,टोकियो (बीबीसी) प्लास्टिकका टुक्रा परेको शंका भएपछि जापानको भोल्भिक मिनरल वाटर कम्पनीले बजारमा पठाइएका ३७ लाख बोतल फिर्ता लिने भएको छ । किरिन वेभरेजले उद्योगको फिलिङ मेसिन बिग्रिएर प्लास्टिकका टुक्रा पानी टयांकीमा परेको उल्लेख गर्दै ५ सय मिलिलिटर क्षमताका मिनरल वाटरका बोतल फिर्ता लिने बताएको हो । कम्पनीले यसप्रति क्षमा माग्दै अहिलेसम्म स्वास्थ्यमा परेको असरबारे कुनै गुनासो नआएको बताएको छ ।
२५ कार्यकर्ता पक्राउ,मतदाता भोट हाल्न आतुर कालिकोट स्थानीय तहको निर्वाचनमा यहाँका मुख्य ३ दलका उम्मेदवारले प्राय: सबैजसो नगर र गाउँपालिकामा उम्मेदवारी दर्ता गराएका छन् । उम्मेदवारी दर्तापछि मतदातासमेत भोट हाल्न आतुर देखिन्छन् । राप्रपा र नया शक्ति पार्टीले पनि आधाभन्दा बढी तहमा उम्मेदवारी गर्दा गरेको छ ।
१७ बिमा कम्पनी थपिँदै,"तीमध्ये ९ जीवन बिमा कम्पनी र ५ वटा निर्जीवन बिमा कम्पनीले ०६४ साल पहिल्यै आवेदन दिएका हुन् । ०६४ सालपछि ३ वटा जीवन बिमा कम्पनीको मात्र आवेदन प्राप्त भएको समितिका अध्यक्ष चिरञ्जीवी चापागाईले बताए । ती सबै आवेदनउपर छलफल सुरु गरेका छौं, उनले भने, सम्पूर्ण मापदण्ड पुगेका कम्पनीहरूले सञ्चालन अनुमति पाउँछन् । उनका अनुसार ०६४ पछि युनियन लाइफ, युनी लाइफ र ज्योति लाइफ कम्पनीको आवेदन परेको छ । आवश्यक मापदण्ड पूरा भएको अवस्थामा ती कम्पनीहरूलाई सहमति पत्र प्रदान गरिनेछ, उनले भने, बाँकी कम्पनीहरूलाई अनुमतिको प्रक्रिया अघि बढाउँछौं । हाल बिमा व्यवसाय गर्ने कम्पनी रजिस्ट्रारको कार्यालयमा दर्ता हुनुअघि समितिको स्वीकृति लिनुपर्ने व्यवस्था छ । एक दशकयता बजारमा नयाँ बिमा कम्पनी थपिएका छैनन् । सोही कारण ०६४ सालअघि आवेदन दिएका कम्पनीहरूले पनि सञ्चालन अनुमति पाएका थिएनन् । समितिले पहिले आवेदन दिइसकेका कम्पनीहरूलाई आवश्यक कागजातसहित सम्पर्क गर्न पत्राचार गरेको थियो । पत्रमा २१ दिनभित्र सम्पर्क गर्न निर्देशन दिइएको थियो । यसरी दिइएको समय अवधि आउँदो आइतबार सकिँदै छ । तोकिएको समयभित्र सम्पर्क नगर्ने कम्पनीको आवेदन स्वत: खारेज गरिने अध्यक्ष चापागाईले बताए । ०७४ वैशाख १ गते देखि समितिले नयाँ कम्पनीका लागि लाइसेन्स स्थगित गरेको छ । यस्तै बजारको अवस्था अध्ययन गरी नयाँ कम्पनी आवश्यक भएनभएको अध्ययन गर्न अर्थ मन्त्रालयका सहसचिव एवं समितिको सञ्चालक गणेशप्रसाद पाण्डेको संयोजकत्वमा ३ सदस्यीय अध्ययन समिति गठन भएको छ । समितिले तीन महिनाभित्र अध्ययन प्रतिवेदन बुझाउनेछ । त्यसका आधारमा नयाँ लाइसेन्स दिनेनदिनेबारे निर्णय गरिने समितिले बताएको छ । जीवन बिमा कम्पनी स्थापना अनुमतिका लागि समितिलाई अर्थ मन्त्रालयको स्वीकृति चाहिन्छ । यसकारण ०६४ अघि प्राप्त ९ वटा कम्पनीको आवेदनउपर समितिमा छलफलपछि अर्थ मन्त्रालय पठाइने अध्यक्ष चापागाईले बताए । निर्जीवन बिमा कम्पनीहरूका लागि भने समिति आफैंले अनुमति दिन सक्छ । जीवन र निर्जीवन गरी १७ कम्पनीको आवेदन परे पनि सबैले सञ्चालन अनुमति नपाउने बिमा स्रोतले जनाएको छ । ती कम्पनीहरूले पुरानो मापदण्डअनुसार सञ्चालन हुन चाहेको र हाल पुँजीलगायत अन्य कुराहरू परिवर्तन भएकाले सबैले अनुमति पाउने सम्भावना नरहेको स्रोतको दाबी छ । ती कम्पनीहरूको आवेदन आउँदा जीवन बिमाको चुक्ता पुँजी ५० करोड र निर्जीवनको २५ करोड थियो, स्रोतले भन्यो, हाल जीवन बिमाको २ अर्ब र निर्जीवनको १ अर्ब रुपैयाँ पुगेको छ, पुँजीकै कारणले पनि सबै कम्पनी नआउन सक्छन् । हाल ९ वटा जीवन बिमा र १७ वटा निर्जीवन बिमा कम्पनी सञ्चालनमा छन् । गत आर्थिक वर्षमा यो क्षेत्रमा करिब पौने ४७ अर्ब रुपैयाँ बराबरको बिमा भएको छ । त्यसमध्ये जीवन बिमामा ३१ अर्ब ८६ करोड रुपैयाँ र निर्जीवन बिमामा १४ अर्ब ९९ करोड रुपैयाँ प्रिमियम संकलन भएको छ ।"
निर्वाचन सुरक्षालाई साढे सात अर्ब,निर्वाचन प्रयोजनका लागि सरकारले करिब १७ अर्ब ८० करोड रुपैयाँ निकासा दिइसकेको छ
नेप्से साढे ७ अंकले बढ्यो,चुनाव हुने सम्भावना बढेपछि नेप्सेमा सकारात्मक प्रभाव
पदमार्गको पूर्वाधार निर्माणमा समस्या,"म्याग्दी (कास) राष्ट्रिय वनले ढाकेको हिमाली क्षेत्र समेटेर पहिचान गरिएका नयाँ पदमार्गमा पूर्वाधार निर्माणमा समस्या भएको छ । सार्वजनिक र वन क्षेत्रमा पर्ने यी पर्यटन गन्तव्यमा कानुनी अल्झनका कारण समस्या आएको हो । सरकारले पर्यटन प्रवद्र्धन गर्न नयाँ गन्तव्य पहिचान गरी पदमार्ग घोषणा गरिरहेको छ । धौलागिरि, अन्नपूर्ण, नीलगिरि र गुर्जा हिमाललाई आधार मानेर पदमार्ग पहिचान र प्रवद्र्धन गरिएका छन् । गुरिल्ला मार्ग, हिडन भिलेज सेन्चुरी, धौलागिरि आइसफल, धौलागिरि सेन्चुरी, अन्नपूर्ण बेस क्याम्प, अन्नपूर्णधौलागिरि सामुदायिक पर्यापदमार्ग (खोप्राखयरबराह) क्षेत्र र धौलागिरि आरोहण एवं फन्को चल्तीका पदमार्ग हुन् । यी क्षेत्रमा पर्यटकको सुविधाका लागि पदमार्ग निर्माण एवं सुधार, खानेपानी तथा बिसौनी निर्माणका काम भए पनि पर्यटकका लागि आवश्यक होटल, रेस्टुरेन्टलगायतका पूर्वाधार निर्माणमा कानुनी अल्झन आएको हो । यी पदमार्ग बस्तीदेखि ३ देखि १० दिनसम्मको पदयात्रा माथिल्लो वन क्षत्रमा पर्छ । बस्ती क्षेत्र समेटिएको परम्परागत सहज पदमार्ग मोटरबाटोले विस्थापित गरेपछि पर्यटकहरू उपल्लो क्षेत्रको वैकल्पिक पदमार्ग रोज्न थालेका हुन् ।"
श्रीकृष्ण सेक्युरिटी विराटनगरमा,विराटनगर (कास) ब्रोकर नम्बर २८ को श्रीकृष्ण सेक्युरिटिजको शाखाले कारोबार थालेको छ । पहिलो दिन ४० लाख रुपैयाँको कारोबार गरेको शाखा सञ्चालक विनीत अग्रवालले जानकारी दिए । मोरङ व्यापार संघका अध्यक्ष पवनकुमार शारडाले शाखाको उद्घाटन गरेका हुन् । सेक्युरिटिजका अध्यक्ष नन्दकिशोर मुन्दडाले काठमाडौंमा मात्र केन्द्रित रहेको पुँजी बजार मोफसलमा विस्तार गरिएको बताए । विराटनगर शाखामा सेयरको खरिदबिक्री र डिम्याट खाताको सुविधा रहेको उनले बताए । हालसम्म विराटनगरमा ५ सेयर दलालहरूका शाखा खुलेका छन् ।
भायनेटको नयाँ प्याकेज,काठमाडौं (कास) भायनेट कम्युनिकेसन्सले ग्राहकमाझ अनलिमिटेड इन्टरनेटको सुविधा ल्याएको छ । भायनेटले पहिलो पटक घरमा प्रयोगकर्ताहरूका लागि अनलिमिटेड इन्टरनेट प्याकेज ल्याएको कम्पनीले जनाएको छ । कम्पनीका अनुसार यस प्याकेजअन्तर्गत ग्राहकले ६ एमबीपीएस र १२ एमबीपीएसको स्पिडमा अनलिमिटेड इन्टरनेटको प्रयोग गर्न सक्नेछन् । वार्षिक ग्राहकले ६ एमबीपीएस स्पिडको अनलिमिटेड इन्टरनेटका लागि १ हजार ३ सय ३० र १२ एमबीपीएस स्पिडका लागि १ हजार ७ सय १० रुपैयाँ तिर्नुपर्ने जारी विज्ञप्तिमा छ ।
बैंक अफ काठमान्डु ले थप सेयर निष्कासन गर्ने,काठमाडौं (कास) बैंक अफ काठमान्डु लुम्बिनी लिमिटेड (हाल बैंक अफ काठमान्डु लि) ले ६२ लाख ८ हजार १ सय ३२ कित्तासम्म संस्थापक सेयरको थप सार्वजनिक निष्कासन गर्ने भएको छ । थप सेयर निष्कासन गर्ने सम्बन्धमा बैंक र निष्कासन तथा बिक्री प्रबन्धक नबिल इन्भेस्टमेन्ट बैंकिङ लिमिटेडबीच सम्झौता भएको जारी विज्ञप्तिमा छ । सम्झौता पत्रमा बैंकका प्रमुख कार्यकारी अधिकृत अजय श्रेष्ठ र निष्कासन तथा बिक्री प्रबन्धकका तर्फबाट प्रमुख कार्यकारी अधिकृत प्रवीणरमण पराजुलीले हस्ताक्षर गरेको बैंकले जनाएको छ । बैंकका संस्थापक तथा सर्वसाधारण सेयरधनीको पुँजी संरचना ५१:४९ प्रतिशत कायम गर्न संस्थापकतर्फ थप सार्वजनिक निष्कासन गर्न लागेको पनि विज्ञप्तिमा छ ।
सिभिल र क्यापिटलबीच सम्झौता,काठमाडौं (कास) सिभिल बैंक लिमिटेडले आफ्नो ३० प्रतिशत हकप्रद सेयर निष्कासन गर्न लक्ष्मी क्यापिटल मार्केट लिमिटेडलाई निष्कासन प्रबन्धक नियुक्त गरेको छ । यसका लागि भएको सम्झौतामा सिभिल बैंकका कामु प्रमुख कार्यकारी अधिकृत गोविन्द गुरुङ र लक्ष्मी क्यापिटलका प्रमुख कार्यकारी अधिकृत राजीव सापकोटाले हस्ताक्षर गरेको जारी विज्ञप्तिमा छ ।
भेटेरिनरी दिवस मनाइयो,"काठमाडौं (कास) नेपालमा विश्व भेटेरिनरी दिवस प्रभातफेरीलगायतका कार्यक्रमको आयोजना गरी मनाइयो । उक्त अवसरमा आयोजित अन्तक्र्रियामा मानव सभ्यतालाई नै चुनौती दिने किसिमले अगाडि आइरहेको सूक्ष्म जीव निरोधक प्रतिरोधको विषयमा विभिन्न वक्ताले आआफ्ना धारणा राखेको जारी विज्ञप्तिमा छ । राजधानीमा आयोजित कार्यक्रममा पशु सेवा विभाग, नेपाल भेटेरिनरी एसोसिएसन, नेभ्ला, नेल्टा, विभिन्न शिक्षण संस्था र उपभोक्ता सम्बन्धित संघसंस्थाहरूको उपस्थिति रहेको थियो ।"
१७ जिल्लामा एक लाख लाभग्राही,प्रभावित ३१ जिल्लामा ७ लाख २५ हजार घरले अनुदान पाउने
तत्काल इन्धनको मूल्य नबढ्ने,मासिक नाफा १४ करोड ६८ लाख हाल ४ करोड १३ लाख ४८ हजार लिटर मौज्दात
महासंघ उपाध्यक्षको मेयरमा उम्मेदवारी,"म्याग्दी नेपाल उद्योग वाणिज्य महासंघका उपाध्यक्ष प्रमोद श्रेष्ठले बेनी नगरपालिका मेयरमा उम्मेदवारी दिएका छन् ।चैत २९ गते भएको महासंघको निर्वाचनबाट जिल्ला नगरतर्फको उपाध्यक्ष पदमा विजयी श्रेष्ठले एमालेको तर्फबाट बेनी नगरपालिकाको प्रमुखमा उम्मेदवारी दिएका हुन् । उद्योग वाणिज्य महासंघमा जिल्ला अध्यक्षदेखि केन्द्रीय सदस्य हुँदै उपाध्यक्षसम्मको १५ वर्षे अनुभवलाई यहाँको सामाजिक तथा आर्थिक विकासमा लगाउन चाहन्छु, उनले भने, यहाँका पर्यटन, जलविद्युतलगायत क्षेत्रमा लगानी भित्र्याएर रोजगारी सिर्जना गर्छु । श्रेष्ठको विपक्षमा कांग्रेसमाओवादी केन्द्र गठबन्धनका हरिकुमार श्रेष्ठको उम्मेदवारी परेको छ । बेनी नगरपालिकामा एमालेका प्रमोद श्रेष्ठ, कांग्रेसका हरिकुमार श्रेष्ठ, नयाँ शक्तिका याम किसान, जनमुक्ति पार्टीका नरबहादुर थापा मगर र स्वतन्त्रबाट पृथबहादुर पुनले उम्मेदवारी दर्ता गरेको मुख्य जिल्ला निर्वाचन कार्यालयले जनाएको छ ।महासंघ विधानअनुसार भने उनी मेयर तथा राजनीतिक दलको कार्यकारिणी अधिकार भएको पदमा रहन पाउने छैनन् । महासंघ अध्यक्ष भवानी राणाले यसबारे कानुनी परामर्श लिएर निर्णयमा पुग्ने प्रतिक्रिया दिइन् । हाम्रो विधानअनुसार कार्यकारिणी अधिकार भएको व्यक्ति कुनै राजनीतिक प्रकृतिको पदमा नियुक्त वा निर्वाचित भएमा स्वत: पद रिक्त हुने व्यवस्था छ, उनले भनिन्, श्रेष्ठले उम्मेदवारी दिनुभएको मैले पनि बाहिर चर्चा सुनें । औपचारिक जानकारी गराउनुभएको छैन । यसबारे कानुनी सल्लाह लिएर निर्णयमा पुगिनेछ । महासंघको विधानको दफा ४६ मा पद रिक्त हुनेसम्बन्धी उक्त व्यवस्था छ । यस दफा र उनको उम्मेदवारीबारे महासंघमा अनौपचारिक छलफलसमेत सुरु भएको छ । छुट्टाछुट्टै ठाउँमा छुट्टाछुट्टै तालमेलजिल्लाका सबै ५ गाउँपालिकाहरूमा समेत कांग्रेस, एमाले, माओवादी केन्द्र र राप्रपाका उम्मेदवारले शान्तिपूर्ण रूपमा मनोनयन दर्ता गरेका छन् । रघुगंगा गाउँपालिकामा एमालेमाओवादी केन्द्र र राप्रपाको एलायन्स भएको छ भने नगरपालिकामा कांग्रेस र माओवादी केन्द्र र एमालेराप्रपाबीच चुनावी तालमेल गरिएको छ । जिल्लाको बेनी नगरपालिकासहित सबै ६ निर्वाचन कार्यालयमा शान्तिपूर्ण मनोनयन दर्ता भएको छ । बिहान १० बजेदेखि उम्मेदवारको मनोनयन दर्ता सुरु गर्ने समयतालिका रहे पनि नगरपालिकासमेत सबै स्थानमा ढिलो गरी मनोनयन गर्न पुगेका थिए । दलहरूबीच मंगलबारसम्मै चुनावी समीकरणले गर्दा मध्याहन १ बजेदेखि मात्र मनोनयन दर्ता सुरु भएको थियो । बेनी नगरसमेत सबै गाउँपालिकामा साँझ ६ बज्दासम्म उम्मेदवारी दर्ता सकिएको छैन ।"
पेट्रोलियम पदार्थमा कर बढाउन सुझाव,"नयाँदिल्ली (एजेन्सी) भारतमा नीति आयोगले सरकारलाई वायु प्रदूषण समस्यासँग जुध्न पाँच सूत्रीय सुझाव प्रस्ताव गरेको छ । आयोगले राजधानी दिल्लीलगायतका विभिन्न भूभागमा बढ्दो वायु प्रदूषण नियन्त्रणका लागि विभिन्न प्रतिबन्ध र ट्राफिक नियममा कडाइ गर्न सुझाव दिएको छ । सरकारको थिंक ट्यांकका रूपमा रहेको आयोगले पेट्रोलडिजेलमाथि थप कर लगाउन, पार्किङ शुल्क बढाउन र कोइलाजन्य पावर प्लान्ट बन्द गर्न सरकारलाई सुझाव दिएको भारतीय अखबार टाइम्स अफ इन्डिया ले मंगलबार जनाएको छ । आयोगले सहरमा इँटा भट्टा बन्द गर्न, सवारी साधन (विशेषगरी डिजेलबाट गुड्ने) को संख्या घटाउन, खाना पकाउन प्रयोग हुने बायोमासको उपयोग कम गराउन, फोहरहरू बाल्न रोक्न, सडकभवन निर्माणका क्रममा निस्कने धूवाँ र धूलोलाई पनि वायु प्रदूषणको कारण भन्दै नियन्त्रणका लागि कदम चाल्न सरकारलाई भनेको अखबारले लेखेको छ ।"
इन्फोसिसले १० हजार अमेरिकीलाई रोजगारी दिने,"वासिङटन (एजेन्सी) अमेरिकामा विदेशीलाई भिसामा कडाइ गर्ने योजनाबाट मुक्ति पाउन भारतीय कम्पनी इन्फोसिसले अगामी दुई वर्षभित्र १० हजार अमेरिकीलाई रोजगारी दिने घोषणा गरेको छ । यसका लागि कम्पनीले अमेरिकामा ४ वटा टेक्नोलजी र इनोभेसन केन्द्रको स्थापना गर्ने जनाएको छ । इन्फोसिसले नयाँ नियुक्तिहरू र नयाँ केन्द्रहरू खोलेर यान्त्रिक ज्ञान, प्रयोगकर्ताको अनुभव, आर्टिफिसियल इन्टेलिजेन्ट, क्लाउड कम्प्युटिङ र बिग डेटालगायतका नयाँ क्षेत्रमा आफ्नो कारोबार विस्तार गर्ने योजनासमेत बनाएको सञ्चारमाध्यमहरूले उल्लेख गरेका छन् ।"
तटबन्ध निर्माणमा स्थानीयको अवरोध,बर्दिया कर्णाली नदीको तटीय क्षेत्रको दौलतपुरमा स्थानीयले निर्माण कार्यमा अवरोध गरेका छन् । उनीहरूले तटबन्धलाई दिने जग्गाको मुआब्जा नपाउने भएपछि काम अघि बढ्न रोकेका हुन् । कर्णाली नदी व्यवस्थापन आयोजनाका अनुसार तटबन्धलाई जग्गा दिँदा स्थानीयले मुआब्जा नपाउने भएपछि विरोध जनाएका हुन् । राजापुरस्थित दौलतपुरको पश्चिम भेगमा करिब ३ किमि जग्गा तटबन्धका लागि चाहिने भएको हो । दौलतपुरका लक्षमण थारूले तटबन्धका लागि सित्तैमा महँगो जग्गा दिन नसक्ने बताए । सरकारले तटबन्धका लागि ठूलो धनराशि खर्च गर्दै आए पनि जग्गाको मुआब्जा दिन कन्जुस्याइँ गरेको उनको आरोप छ । तटबन्धका लागि प्रयोग हुने जग्गा तीन दर्जन घरधुरीको पर्छ । आयोजनाका प्रमुख तिलक खत्रीले तटबन्धमा प्रयोग हुने जग्गाको मुआब्जा दिने सरकारको नीति नभएकाले उपलब्ध गराउन नसकेको बताए । राजापुर क्षेत्र कर्णाली नदी कटान र बाढीको उच्च जोखिममा छ । तबन्ध सुचारुका लागि स्थानीय दलका प्रतिनिधिले पहल गरे पनि समाधान हुन नसकेको उनले बताए । ०७१ साल फागुनबाट सुरु भएको तटबन्ध ०७५ सालभित्र सम्पन्न गरिसक्ने सरकारी योजना छ । योजनाअनुसार कर्णाली र गेरुवा नदीमा ४३ किमि तटबन्धको काम थालिएको हो । कार्यालयका अनुसार कर्णालीमा ३० र गेरुवामा १३ किमि तटबन्धको काम अगाडि बढाइएको हो । चालु आर्थिक वर्षभित्र १८ किमि काम सम्पन्न हुने आयोजनाले जनाएको छ । नदी कटान र बाढीले बर्सेनि सय बिघाभन्दा बढी जग्गा बगाउने गरेकाले तटबन्ध निर्माण थालिएको हो । करिब ११ अर्बको लागतमा काम सम्पन्न हुने लक्ष्य राख्दै कर्णालीमा तटबन्धको काम सुरु भएको हो ।
कठोर कदम चाल्नुपर्छ,"काठमाडौं नेपाली क्रिकेटलाई निकास दिन कठोर कदम चाल्ने बाध्यकारी समय आएको सरोकारवालाहरूले जनाएका छन् । अन्तर्राष्ट्रिय क्रिकेट परिषद् (आईसीसी) ले विधान संशोधनमार्फत नेपाली क्रिकेटलाई निर्वाचन प्रक्रियाबाट अगाडि बढ्न दिएको समयसीमा गुज्रिनलाग्दा यस्तो भनाइ आएको हो । सरकारी हस्तक्षेप र निष्पक्ष निर्वाचन गर्न नसकेको भन्दै आईसीसीले गत वर्ष नेपाल क्रिकेट संघ (क्यान) लाई निलम्बन गरेको थियो । क्यान निलम्बनमा रहे पनि नेपाली क्रिकेट टिमलाई आईसीसीले अन्तर्राष्ट्रिय क्रिकेटमा खेल्न दिइरहेको छ । अघिल्लो सातामात्र राष्ट्रिय खेलाडीले १६ महिनादेखि नपाएको तलब आईसीसीले आफूमार्फत दिने निर्णय गरेको थियो । आईसीसीका प्रमुख कार्यकारी अधिकृत डेविड रिचर्डसन सेप्टेम्बरमा नेपाल आएर नेपाली क्रिकेटको निकासका लागि आईसीसीले स्वतन्त्र व्यक्तिहरू समेट्दै सल्लाहकार समिति बनाएको थियो । सल्लाहकार समितिलाई विधान संशोधनमार्फत निर्वाचन प्रक्रिया अगाडि बढाए जूनमा हुने आईसीसी बैठकबाट क्यानको निलम्बन फुकुवा गर्न सकिने अन्यथा नेपालको आईसीसी सदस्यता नै खारेज गर्न सक्ने चेतावनी दिएको थियो । सल्लाहकार समितिको विधान संशोधन अन्तिम चरणमा रहे पनि हात्ती छिर्दा पुच्छर अड्कने कार्य भइरहेकाले तोकिएको समयमा आईसीसीले दिएको कार्य पूरा हुनेमा आशंका व्यक्त गरिएको हो । नेपाल क्रिकेट खेलाडी संघ (सीप्यान) ले सल्लाहकार समिति, युवा तथा खेलकुदमन्त्री दलजीत श्रीपाइली, राष्ट्रिय खेलकुद परिषद् (राखेप) का सदस्यसचिव केशवकुमार विष्ट, सरकारद्वारा गठित क्यानका अध्यक्ष रमेश सिलवाल, प्रशिक्षक जगत टमाटा, अम्पायर विनय झासहित खेलाडी, प्रशंसक राखेर गरिएको अन्तरक्रियामा विभिन्न शंका र उपशंका उत्पन्न भएकाले कठोर कदम चाल्नुपर्ने स्थिति आएको सरोकारवालाले जनाएका हुन् ।वास्तविक धरातलमा आएर सोच्दा आईसीसीको भूमिकालाई गौण मान्ने हो भने हामीले केही कठोर निर्णय लिने बेला आएको छ, सल्लाहकार समितिका संयोजकमध्ये एक बसन्त चौधरीले भने, धेरै सरोकारवालाको सुझाव मनन गर्दै प्रस्तावित विधान अगाडि बढाएका छौं । तर व्यक्तिगत आकांक्षाहरू देखा पर्न थालेपछि नेपाली क्रिकेट दिशाहीन अवस्थामा पुगेको छ । अगाडि बढ्दै गरेको हलो रोकिएको छ ।उनको भनाइ सल्लाहकार समितिमै रहेका चतुरबहादुर चन्द र अशोकनाथ प्याकुर्यालप्रति लक्षित थियो । उनीहरू सरकारको स्वीकृतिबिना गरिएको चुनावबाट चुनिएका क्यान अध्यक्ष र महासचिव हुन् । तर मंगलबार आयोजित कार्यक्रममा दुवै अनुपस्थित थिए । दुवैले नयाँ बन्न लागेको विधान निर्वाचित क्यानको साधारणसभाबाट संशोधन हुनुपर्ने, जिल्लाको हकअधिकार सुरक्षित हुनुपर्ने बताउँदै त्योबिना प्रस्तावित विधान निर्माण प्रक्रिया अगाडि बढ्न नसक्ने जनाउँदै आएका छन् । सल्लाहकार समितिकै अर्का सदस्य दीपक कोइराला पनि अनुपस्थित थिए । वर्तमान विधान निर्वाचित क्यानको साधारणसभामा संशोधन भएर जानुपर्ने भन्दा त्यसको प्रक्रिया अड्काइएको छ । आफ्नो अधिकार आफै कटौती गर्न कोही तयार होला र ?, चौधरीले प्रश्न गरे, यो सबै प्रक्रिया क्रिकेटलाई निकास दिन हो । एक महिनाभित्र विधान संशोधन गरेनौं भने नेपाली क्रिकेटले ठूलो मूल्य चुकाउनुपर्छ । त्यसो भएमा नेपाली क्रिकेटका मठाधीश हरूले त्यसको जिम्मा लिनुपर्छ । समितिका अर्का संयोजक विनयराज पाण्डेले फल खोज्ने तर कर्म नगर्ने बानीले गर्दा नेपाली क्रिकेट बिग्रिएको जनाए । उनले नयाँ विधानका लागि कठोर कदम चाल्नुपर्ने अवस्था आएको सुझाए । मन्त्री श्रीपाइलीले सल्लाहकार समितिको काम गर्ने तरिका ढिलाइ भएको बताए । सल्लाहकार समितिले काम गर्न सुरु गरेको लामो समय भइसक्यो । समयले च्यापिँदै गर्दा गाह्रो हुँदै गएको हो । सरकारलाई पनि जानकारी हुने गरी छिटोभन्दा छिटो विधान सार्वजनिक गर्न अनुरोध गर्दछु, उनले भने, मन्त्रालयको नियन्त्रणभित्र रहेर सबै भइरहेकाले विधान बन्नेमा म ढुक्कु छु । उनले जसलाई क्रिकेटको माया छैन, त्यो क्रिकेटको सरोकारवालाहरू बन्न नसक्ने जनाए । सरकारी क्यानका अध्यक्ष सिलवालले आईसीसी टिम आफै काठमाडौं आएका हुनाले तत्कालै क्यानको सदस्यता खारेज गरिहाल्ने स्थिति नरहेको धारणा राखे । त्यसमा सदस्यचिव विष्ट पनि सहमत थिए । चौधरीले भने यसमा असहमति जनाए । सदस्यसचिवले भने, नयाँ बन्ने विधान मैले एकपटक हेरिसकेको छु । राखेपको तर्फबाट हामी सल्लाहकार समितिलाई केही सुझाव दिन्छौं, त्यो ग्रहण गरे पनि नगरे पनि प्रस्तावित विधान हामीलाई स्वीकार्य छ । सीप्यानका अध्यक्ष एवं सल्लाहकार समितिका सचिव पवन अग्रवाल, प्रशिक्षक टमाटा, अम्यायर झाले आईसीसीलाई स्वीकार हुने विधान बनाएमा भोलिका दिनमा व्यक्तिगत फाइदा लिनुपर्छ भनेर आउनेहरू क्यानमा छिर्नै नसक्ने जनाए । राष्ट्रिय क्रिकेट टोलीका कप्तान एवं सीप्यानका महासचिव पारस खड्काले क्रिकेट खेलाडीको बाउन्ड्री भनेको मैदानभित्र हो, तर क्रिकेट मैदान बाहिर खेलिन लागेकाले सीप्यानले यस कार्यक्रम गरेर निचोड निकाल्ने प्रयास गरेको जनाए ।"
योग च्याम्पियनसिप हुने,"काठमाडौं (कास) प्रथम दक्षिण एसियाली योग खेलकुद च्याम्पियनसिप वैशाख २३ देखि सातदोबाटोमा हुने भएको छ । चारदिने च्याम्पियनसिपमा भारतका ७०, बंगलादेशका १७, पाकिस्तानका ५ र नेपालका बढीमा ३० जनाले प्रतिस्पर्धा गर्ने नेपाल योग खेलकुद संघले जनाएको छ । उनीहरूले व्यक्तिगत र टिम स्पर्धामा गरी ३५ स्वर्णका लागि प्रतिस्पर्धा गर्नेछन् । महिला र पुरुष दुवैमा उमेर समूहका चार स्पर्धा समावेश गरिनेछ । त्यसमा पाँच आसनमा उनीहरूले गर्ने प्रदर्शनका आधारमा धेरै अंक पाउनेलाई विजयी घोषित गर्ने संघका अध्यक्ष सूर्यबहदाुर कार्कीले बताए ।"
स्टोक्सको सम्झनलायक शतक,पुनेको जित एक बल बाँकी छँदा सम्भव भएको हो । पहिले ब्याटिङ गरेको गुजरातले १९५ ओभरमा सबै विकेट गुमाई १ सय ६१ रन बनाएको थियो । त्यसमा इशान किसनले सर्वाधिक ४५ रन बनाए । बलिङतर्फ इमरान ताहिरले ३ विकेट लिए । जवाफमा पुने एकसमय ९ रन बनाउँदासम्म तीन विकेट गुमाएर दयनीय स्थितिमा थियो । त्यसयता स्टोक्सले खेल आफ्नो टिमतर्फ मोडे । उनले २६ रन बनाएका महेन्द्रसिंह धोनीसँग ७६ रनको निर्णायक साझेदारी गरे । जितपछि पुनेका कप्तान स्टिभ स्मिथले स्टोक्सको प्रशंसा गरे । पुने चौथो र गुजरात भने छैटौं स्थानमा छन् ।
डीपीएलको आयव्यय,"यात्रा ड्रीम फाप्लासम्मडीपीएलको प्रमुख उद्देश्य नै फाप्ला अन्तर्राष्ट्रिय क्रिकेट मैदानको निर्माण हो । डीपीएलको आयव्यय सार्वजनिक कार्यक्रममा ड्रीम फाप्लाका अभियन्ता सुवास शाहीले भने, छोटो अवधिमा धनगढीले पाएको सफलताको यात्रा फाप्ला मैदान निर्माणमा मात्र टुंगिन्छ ।"
युभेन्ट्सको पर्खाल र एमबाप्पे,"उत्कृष्ट रक्षापंक्ति चुनौती हुनसक्नेमोनाकोले यसपालि निकै गोल गरेको छ । एमबाप्पेको स्कोरिङ अद्भूत छ तर युभेन्ट्सको पर्खाल छेड्न त्यो पर्याप्त नहुन सक्छ । तिनै एमबाप्पे हुन् जसले च्याम्पियन्स लिगको क्वाटरफाइनलमा बोरुसिया डर्टमन्डविरुद्ध मात्र ३ गोल गरे । उत्कृष्ट काउन्टर एटयाक शैलीमा जम्ने उनलाई राडामेल फाल्काओले साथ दिनेछन् मोनाकोको अग्रपंक्तिमा । तर युभेन्ट्सको आफ्नै विरासत छ । जसको रक्षापंक्तिलाई युरोपकै उत्कृष्ट मानिन्छ । उसले च्याम्पियन्स लिग यात्रामा यसपल्ट मात्रै २ गोल खाएको छ । विश्वकै उत्कृष्ट र अनुभवी गोलरक्षक जियानलुइजी बुफोनको प्रेरणा छ । बार्सिलोनाले समेत दुई खेलमा गोल गर्न सकेन । त्यसैले हामीलाई पनि जटिल छ, मोनाकोका पोलिस रक्षक कामिल गिल्कले भने । इटालियन च्याम्पियनले बार्सामाथि ३० को कुल योगफलमा सेमिफाइनल बाटो तय गरेको हो । तर गत शुक्रबार सिरी ए मा युभेन्ट्स एट्लान्टासँग २२ को बराबरीमा रोकिन पुग्यो । परेका बेला निकै जमेर खेल्ने स्वभावको उक्त टोलीलाई यसपल्टको सबैभन्दा सम्भाव्य उपाधि विजेतामा हेरिएको छ । मोनाकोसँग प्राविधिक तथा रणनीतिक गुणहरू छ । साथै युवा प्रतिभा पनि, युभेन्ट्सका प्रशिक्षक मासिमिलानो एलेग्रीले भने । उनले पूर्ण टोली खटाउनै पर्ने हुन्छ । तर मिडफिल्डमा खम्बा मानिने टिमो बाकायोको घाइते हुनु उनका लागि चिन्ता हो । मोनाकोले युरोपसँगै घरेलु लिगमा पनि चम्कने अवसर पाएको छ । आइतबार पीएसजीले नाइससँग ३१ को हार खाए पछि उसको उपाधि दाबी झन् बलियो भएको छ । उता युभेन्ट्स चाहिँ लगातार ६ पल्ट सिरी ए उपाधि जित्ने कीर्तिमान नजिक पुगिसकेको छ ।"
उत्कृष्ट प्रदर्शनको अपेक्षामा क्लोप,"च्यानले पहिलो हाफको खेल इन्ज्युरी समयतिर अग्रसर भएको स्थितिमा सिजनकै उत्कृष्ट गोलमध्ये एक गरेका हुन् । उनले लुकास लेभाको पास सदुपयोग गरे । वाटफोर्ड गोलरक्षक हुरल्हो गोमेजसामु उनको प्रहार रोक्ने कुनै अवसर थिएन । पछिल्लो १२ महिना चोटबाट बच्न संघर्षरत जर्मन मिडफिल्डर च्यानको उत्कृष्ट गोलपछि व्यवस्थापक क्लोपले उनको प्रशंसा गर्नबाट आफूलाई रोक्न सकेनन् । उनी उत्कृष्ट खेलाडी हुन्, यसमा कुनै शंका छैन, क्लोपले थपे ।"

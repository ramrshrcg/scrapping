शीर्षक,विवरण
यसरी आयो महाअभियोग,"देउवाले कार्कीलाई महाअभियोग लगाउने चेतावनी दिएलगत्तै उनले जवाफ फर्काएकी थिइन्, उसो भए म पनि महाअभियोग फेस गर्छु, बरु तपाईंलाई मानहानिको मुद्दा लगाउँछु"
कांग्रेस र माओवादी केन्द्रका २४९ सांसदको हस्ताक्षर,"अर्का वरिष्ठ अधिवक्ता शम्भु थापाले न्यायालयलाई धराशायी बनाएर निर्देशित फैसला गराउन महाअभियोगको कदम चालिएको आशंका गरे । एउटा प्रहरीको बढुवासम्बन्धी मुद्दाको प्रक्रियालाई लिएर कार्यपालिकामाथि हस्ताक्षेप भयो भन्नु हास्यास्पद छ, उनले भने । महाअभियोग प्रस्तावको पहिलो नम्बरमा हस्ताक्षर गरेका कांग्रेस सांसद मीन विश्वकर्माले कार्कीका फैसला निरन्तर अध्ययन गरेको दाबी गर्दै भने, न्यायपालिकाको गरिमा र स्वच्छताका लागि हामीले उहाँविरुद्ध महाअभियोग प्रस्ताव ल्याउनुपरेको हो ।"
राजनीतिक दाउपेचको परिणाम,"कार्कीको ठाडो र रुखो स्वभाव कतिपयका लागि प्रिय भएन । उनले संसदीय सुनुवाइका क्रममा ठाडो जवाफ दिएकी थिइन् । इजलासमा रहँदा पनि उनको त्यो स्वभाव व्यक्त हुन्थ्यो । वातावरण र सरसफाइ जोडिएको एउटा रिटमाथिको सुनुवाइका क्रममा प्रधानमन्त्रीलाई विपक्षी बनाएकोमा आपत्ति जनाएका सरकारी वकिलहरूसामु उनले सोझै भनेकी थिइन्, सरसफाइ प्रधानमन्त्रीको पनि दायित्व हो, उनले झाडु लिएर सडक सफा गर्न जान हुँदैन र ? व्यवहार कतिसम्म रुखो थियो भने निर्माणाधीन घरमा पुगिरहने एक न्यायसेवाका अधिकृतले भित्तामा पानी छ्यापिरहेको देखेपछि चाकडीका लागि आउनुपर्दैन भन्दै झपारेकी थिइन् ।"
रोकियो संशोधन प्रक्रिया,"प्रमुख प्रतिपक्षी एमालेका उपाध्यक्ष भीम रावलले सरकार निर्वाचनको वातावरण बिथोल्न लागिरहेको आरोप लगाउँदै संविधान संशोधन विधेयक फिर्ता लिएर निर्वाचनको वातावरण बनाउन आग्रह गरे । वैशाख ३१ कै मितिमा एकै चरणमा निर्वाचन गर्नुपर्छ भन्ने हाम्रो मान्यता छ, उनले भने, दुई चरणमै जाने भए सबैको सहमतिमा बजेटको मिति (जेठ १५) अघि दुईचार दिनको फरकमा गर्नुपर्छ ।"
सांसदलाई पद र पैसाको प्रलोभन,सांसद खोज्न हेलिकप्टर गाउँगाउँ पठाइयो ओली
३ पूर्वआईजीपीलाई जेल सजाय,पूर्वएआईजीपीद्वय श्यामसिंह थापा र दीपकसिंह थाङदेनलाई १ वर्ष कैद र ४० हजार जरिवाना
महाअभियोगबारे एमाले नेताहरू भन्छन् 'निरंकुशतातर्फ लैजाने तानाबाना',संवैधानिक निकायमा एकपछि अर्को हस्तक्षेप गर्दै सरकारले अलोकतान्त्रिक र अधिनायकवादी शासनको अभ्यास गरिरहेको छ
राप्रपाले भन्यो 'दुर्भाग्यपूर्ण',यसैबीच उनले सोमबार राप्रपा केन्द्रीय समिति बैठक बोलाएका छन् । बैठकमा अब पार्टी सरकारमा रहिरहने कि बाहिरिने भन्नेबारे छलफल हुने स्रोतको भनाइ छ ।
पराजुली कामु प्रधानन्यायाधीश,पराजुलीले प्रधानन्यायाधीश कार्कीमाथि महाअभियोग प्रस्ताव दर्ता हुनु दु:खद भन्दै थप प्रतिक्रिया दिन चाहेनन् । आफू कुनै विवादमा नपरेको र सम्पूर्ण कागजात सम्बन्धित निकायमा पेस भएको उनले बताए ।
निधिद्वारा राजीनामा,"देउवाकै दबाबमा केही समयअघि कांग्रेस केन्द्रीय कार्यसमितिले महानिरीक्षक नियुक्ति प्रकरणलाई लिएर कार्यकारिणी अधिकारमाथि सर्वोच्चले हस्तक्षेप गरेको निर्णय लिएको थियो । त्यस निर्णयप्रति पनि निधिले विरोध जनाएका थिए । वर्तमान सत्ता गठबन्धनमा सूत्रधार रहेका निधिलाई आईजीपी प्रकरणदेखि नै राजनीतिक भूमिकाबाट वञ्चित गरिँदै आएको थियो । निधिको ठाउँमा देउवाले पूर्वमहामन्त्री कृष्णप्रसाद सिटौलालाई प्रवेश गराएका छन् । पछिल्लोपटक मन्त्रिपरिषदको मर्यादाक्रममा समेत देउवा र निधिबीच मनमुटाव बढेको थियो । आफूभन्दा माथि कमल थापालाई मर्यादाक्रममा राखेपछि निधि केही समय मन्त्रिपरिषद् बैठकमा समेत गएनन् । देउवाले महाअभियोग दर्ता गर्नेबारे कांग्रेस वरिष्ठ नेता रामचन्द्र पौडेलसँग संक्षिप्त छलफल मात्रै गरेका थिए । पौडेलबाहेक अन्य नेतासँग देउवाले छलफल गरेनन् । पौडेलले पार्टीलाई कति नोक्सान पुग्छ, त्यसको जिम्मेवार लिने गरी निर्णय गर्नू भनी देउवालाई जवाफ दिएको स्रोतले बतायो । महाअभियोगविरुद्ध प्रयोग भएको हस्ताक्षरसमेत तत्कालीन प्रधानमन्त्री केपी ओलीलाई अविश्वासको प्रस्ताव दर्ता गराउँदाको रहेको स्रोतले बतायो ।"
मत्स्येन्द्रनाथको जात्रा सुरु,"लुभुमा महालक्ष्मी महाभैरव जात्रारातो मत्स्येन्द्रनाथको रथ जात्रासँगै लुभुको महालक्ष्मी महाभैरवको जात्रा पनि सुरु भएको छ । रातो मत्स्येन्द्रनाथको रथमा भैरवको प्रतीकका रूपमा ४ मध्ये अगाडिको दायाँ पांग्रालाई लुभुको भैरवका रूपमा पुजिन्छ । त्यसैले रातो मत्स्येन्द्रनाथको जस्तै लुभुमा खटयात्रा गरी जात्रा मनाउने परम्परा छ । रातो मत्स्येन्द्रनाथको रथारोहणसँगै सुरु हुने यो जात्रा ८ दिन चल्छ । जात्रामा हरेक दिन दुई खट (एउटा खटमा गणेश, महालक्ष्मी र कुमार, अर्को खटमा गणेश, महाभैरव र कुमार) बोकी टोलटोल घुमाइन्छ । जात्राको अन्तिम दिन भन्सरीबाट आकाश भैरव, महालक्ष्मी र महाभैरवलाई विशेष पूजापछि आआफ्नो मन्दिरमा भित्र्याइन्छ ।"
उफ् ट्राफिक जाम !,"सडक डिभिजन कार्यालयले समयमै सडक कालोपत्रे नगर्दा र मेलम्ची खानेपानी आयोजनाले पाइप बिछयाउन खनेको सडकले राजधानीको सवारी व्यवस्थापन अस्तव्यस्त बनेको छ । समयमै कार्यालय र घर नपुग्दा निकै समस्या भएको छ, तामाङले भने, पाइप बिछयाइएको स्थानमा तत्काल कालोपत्रे गरे, केही समस्या समाधान हुन्थ्यो कि ? गौशालादेखि गोपीकृष्ण हलनजिक पुग्दा धूलो धुवाँले झनै समस्या हुने अधिकांश यात्रु बताउँछन् । उपत्यका ट्राफिक प्रहरी महाशाखाका डीआईजी मिङमार लामाले स्थानीय तह चुनावमा ट्राफिक प्रहरी खटिएकाले केही समस्या आएको बताए । सडकै खराब छ, त्यसमा हामीसँग पर्याप्त जनशक्ति छैन, झन् अहिले केही प्रहरी चुनावमा खटिएका छन्, उनले भने । साथै, केही स्थानमा ठूला सवारीसाधनले रुट परिवर्तन गरेका कारण पनि ट्राफिक व्यवस्थापनमा समस्या आएको उनले बताए । ठूला सवारीसाधनको रुट परिवर्तनबारे यातायात व्यवस्था विभागका प्रमुखसँग कुरा भइरहेको छ, उनले भने ।सडक डिभिजन कार्यालय १ नम्बरका प्रमुख मुकुन्द अधिकारीले गौशालादेखि चाबहिल खण्डमा १ वर्षपछि मात्र कालोपत्रे हुने बताए । मेलम्चीको पानी उपत्यकामा आएपछि खनिएको सडक कालोपत्रे हुन्छ, उनले भने, यात्रुलाई समस्या छ, तत्काल समस्या समाधानका लागि अस्थायी कालोपत्रे गर्छौं । विशेषगरी चाबहिल, मित्रपार्क र गौशाला खण्डमा ट्राफिक जाम धेरै हुने उनले बताए । मेलम्ची खानेपानी आयोजना कार्यान्वयन निर्देशनालय प्रमुख त्रिरेशप्रसाद खत्रीले पाइप बिछयाउने काम पूरा भएकाले तत्काल अस्थायी कालोपत्रे गर्ने बताए । चुच्चेपाटीदेखि गौशालासम्म मुख्य पाइप बिछयाएका छौं, त्यसका खाल्डाखुल्डी पुरिएका छन्, उनले भने, ठेकेदारलाई तत्काल अस्थायी कालोपत्रे गर्न निर्देशन दिइसकेका छौं । तर, पाइप बिछयाउने काम अधिकांश स्थानमा भइरहेकाले यातायात व्यवस्थापनमा केही समस्या हुने उनले बताए ।"
उपहार लिए दर्ता खारेज,"हतारमा संसदमा विधेयक प्रवेश गराउँदा चिकित्सा क्षेत्रका विद्यार्थी, एवं जनतामुखी थुप्रै बँुदा छुटेको उनको भनाइ छ । एउटै विश्वविद्यालयले ५ भन्दा बढी मेडिकल कलेजलाई सम्बन्धन दिन नसक्ने प्रावधान हालको प्रस्तावित ऐनमा पुरै हटाइएकोमा यसलाई पनि समेटनुपर्ने उनले बताए । सम्बन्धनसम्बन्धी व्यवस्थामा कम्तीमा ३ वर्ष आफ्नै अस्पताल पूर्ण रूपमा सञ्चालन गरेको हुनुपर्ने कुरासमेत ऐनमा समेटिनु आवश्यक देखिन्छ ।"
यौन हिंसाको सिकारमा बालक,"विपन्न र गरिब परिवारका मात्रै नभएर सम्पन्न परिवारका बालकहरू पनि यौन दुव्र्यवहारको जोखिममा रहेको शाह बताउँछिन् । देखासिकी, संगत र इन्टरनेटमा धेरै समय बिताउने कारणले सम्पन्न परिवारका बालकहरू यसमा फस्ने गरेको उनले बताइन् । यौन व्यवसायमा संलग्न अधिकांश बालकमा विभिन्न यौनजन्य रोग र संक्रमण देखापर्ने गरेको पाइन्छ । यौनांगभरि खटिरा आउने, मुसा फैलने, गुप्तांग पाक्ने गरेको उनले बताइन् । धेरैजसोमा औषधि नै खानुपर्ने खालका मानसिक रोग देखा पर्छन्, शाहले भनिन् ।बालकहरू पनि यौन दुराचारको जोखिममा छन् भन्ने सन्देश सबैसमक्ष नपुग्दा यस्तो समस्या दिनानुदिन बढेको केन्द्रीय बाल कल्याण समितिका कार्यकारी निर्देशक तारक धिताल बताउँछन् । अभिभावकले आफ्नो छोराबारे पनि संवेदनशील भएर ख्याल गर्नुपर्ने उनको भनाइ छ ।"
दुई मृत फेला,"काठमाडौं (कास) राजधानीमा सेक्युरिटी गार्डको काम गर्दै आएका नुवाकोट थानसिंहका ३६ वर्षीय राजेन्द्र पाठक आइतबार मृत भेटिएका छन् । गोंगबु बस्दै आएका उनी काठमाडौं २२, प्युखास्थित एक गहना पसलमा गार्डको काम गर्थे । उक्त पसल रहेको भवनको दोस्रो तलाको भर्याङमा उनी मृत भेटिएका हुन् । त्यसैगरी शनिबार ढल्कुस्थित विष्णुमती नदीकिनारमा परिचय नखुलेका झन्डै ३५ वर्षीय पुरुष मृत भेटिएको प्रहरीले जनाएको छ ।"
पैसा लिएर भाग्ने पक्राउ,काठमाडौं (कास) बैंकमा जम्मा गर्न दिएको रकम लिई भाग्ने सिन्धुली कपिलकोटका सुनील पौडेल पक्राउ परेका छन् । काठमाडौंको पुरानो गुजेश्वरी बस्दै आएका २३ वर्षीय पौडेललाई कुसुम खनालले बैंकमा जम्मा गर्न भनि वैशाख ६ मा दिएको ५ लाख रुपैयाँ र बा२८प ९६०७ नम्बरको स्कुटरसहित उनी फरार भएका थिए ।
छानबिन समिति गठन,"काठमाडौं (कास) कीर्तिपुर नगरपालिकाले स्थानीय तह चुनावमा असहयोग गरेको होहोइन भन्ने विषयमा बुझ्न संघीय मामिला तथा स्थानीय विकास मन्त्रालयले आइतबार छानबिन समिति गठन गरेको छ । शुक्रबार कीर्तिपुर नगपालिकाका कार्यकारी अधिकृत सुमनकुमार कार्कीलाई प्रजिअ हिमनाथ दवाडीको आदेश भन्दै प्रहरीले टेकु परिसर जानुपर्ने भन्दै धम्क्याएको नगरपालिकाले बताएको छ । निर्वाचन अधिकृतको कार्यालयलाई नगरपालिकासँग भएको गाडी दिने विषयमा विवाद भएपछि ट्राफिक प्रहरीले शुक्रबार गाडी उठाएर लगेको थियो । प्रजिअले भने लिखित जानकारीबगेर पनि आवश्यक परे कुनै नगरपालिकाको सवारीसाधन प्रयोग गर्न सकिने भन्दै प्रतिक्रिया दिएका थिए । उक्त विषयमा कार्कीले सुरक्षा र न्यायका लागि अनुरोध गर्दै गृह मन्त्रालय, स्थानीय विकास मन्त्रालय, निर्वाचन आयोग र मानवअधिकार आयोगलाई समेत घटनाबारे जानकारी गराएको नगरपालिकाले जनाएको छ । स्थानीय विकास मन्त्रालयका प्रवक्ता केदारनाथ शर्माले छानबिन समिति गठन गरिएको र २३ दिनमा प्रतिवेदन बाहिर आउने बताए ।"
दैलोदैलोमा उम्मेदवार,"कांग्रेसमाओवादी तालमेलदोलखा नेपाली कांग्रेस र माओवादी केन्द्रले स्थानीय निर्वाचनका लागि जिल्लामा तालमेल गर्ने भएका छन् । दुई नगर र सात गाउँपालिकामा तालमेल गरेर उम्मदवार उठाउने उनीहरूले शनिबार संयुक्त पत्रकार सम्मेलनमार्फत घोषणा गरे । एमालेको पकड तोड्न गठबन्धन गर्नुपरेको दुवै दलका नेताको भनाइ छ । उनीहरूले चुनावी सम्पर्क कार्यालय पनि एकै ठाउँबाट सञ्चालन गर्ने बताएका छन् । प्रजातन्त्रवादी र कट्टर वामपन्थीबीच भएको तालमेलप्रति कांग्रेसका केही नेताले भने पत्रकार सम्मेलनमै असन्तुष्ट व्यक्त गरे । आइतबार बिहानदेखि प्रचारमा प्रयोग भएका मोटरमा कांग्रेस र माओवादीका झन्डा फहराइरहेका देखिन्थे । कांग्रेस जिल्ला सभापति रुद्रबहादुर खड्काले दुई दलबीच सहमति गरेर निर्वाचनमा जादाँ जित हात पार्न सजिलो पर्ने दाबी गरे । माओवादी नेत्री देवी खडकाले दुई दलबीचको तालमेलले कार्यकर्ता र मतदातामा उत्साह आउने बताइन् । कांग्रेसका एक नेताका अनुसार हालसम्म कांग्रेसले भीमेश्वर नगरपालिका तथा मेलुङ, तामाकोसी, वैत्यश्वर र बिगु गाउँपालिकामा प्रमुख पदमा माओवादीको सहयोग पाउने पक्का भएको छ । पत्रकार सम्मेलनमा कांग्रेसले बिगुमा युदृष्टि खड्कालाई प्रमुख पदमा उठाउने घोषणा गरेको थियो । त्यसैगरी माओवादीले गौरीशंकर र कालिञ्चोक गाउँपालिका लिने पक्कापक्की भएको स्रोतले जनायो ।"
समुदाय देखाएर टिकट दाबी,"नागरिक अगुवा उग्रकान्त झाले एउटै जातका बढी उम्मेदवार हुँदा नातागोता पर्नेलाई मत दिने चलन रहेको बताए । जातीय भोटको प्रभावले राजनीति विकृत पारेको उनको बुझाइ छ । मतदाताले राजनीति र बहुदलीय व्यवस्था नबुझेका कारण जातीय आधारमा भोट दिने विकृति बढेको हो, उनले भने, आफ्नो जातको पकड बलियो भएको ठाउँमा नेताले पनि त्यसैलाई मलजल गर्दै आएका छन् । सद्भावना अध्यक्ष साह भने भर्खरै भएको मधेस केन्द्रित दलको एकीकरणले जातीय भोटको चलनलाई कम हुने ठान्छन् । अब राजपा नेपाल बनेपछि जातीय भोटको चलन धेरै हदसम्म कम हुन्छ, उनले भने, बिस्तारै उम्मेदवार, पार्टी र त्यसको विचारधाराले मतदातालाई आकर्षित गर्नेछ । पार्टीले गनुपर्ने समग्रमा विकास र उन्नति हो । आफ्नो जातकालाई मात्र सेवा गर्ने भनी राजनीति गर्नु गल्ती हो ।"
विराटनगरवासीको आग्रह घोषणापत्र चुनावी गफ नबनोस्,"इनुसका बुझाइमा दलहरूले २० वर्षअघि भनेको केही पुरा भएन, अहिले पनि हुनेवाला छैन । त्यस बेला पनि दलले प्रत्येक परिवारमा एक जनालाई सरकारी जागिर, सुकुम्बासीलाई घडेरी र वडावडामै नि:शुल्क स्वास्थ्य उपचार सेवाको वाचा गरेको उनले सम्झे ।"
मणिपालमा सहमति,चारबुँदे सहमतिसँगै चिकित्सकको साढे पाँच महिना लामो आन्दोलन टुंगियो
ढिस्कोले पुरिएर चारको मृत्यु,"सर्लाही (कास) गौरीशंकर ७ श्रीनगरमा आइतबार बेलुका माटोको ढिस्कोले पुरिएर ४ जनाको मृत्यु भएको छ । घर लिप्न नजिकैको सागरनाथ वन विकास परियोजनाको जंगल क्षेत्र गएका अभिषेक महतो, अंशु, बबितादेवी र रामवती महतोको मृत्यु भएको हो । तीन जनाको घटनास्थलमै र बबिताको उपचारका लागि जनकपुर लग्दै गर्दा बाटामै मृत्यु भएको प्रहरीले जनायो । गम्भीर घाइते ३५ वर्षीया रामरती महतोको जनकपुरको अस्पतालमा उपचार भरहेको छ । प्रहरी नायब उपरीक्षक सीताराम रिजालले माटो खन्ने क्रममा माथिबाट ढिस्को झर्दा दुर्घटना भएको बताए ।"
घूस लिने कर्मचारी पक्राउ,खोटाङ (कास) अहेव पदमा जागिर लगाइदिन्छु भन्दै रकम असुल्ने जिल्ला स्वास्थ्य कार्यालयका नायब सुब्बा केदारनाथ खनाल आइतबार पक्राउ परेका छन् । विभिन्न स्वास्थ्यसंस्थाका लागि खुलाइएको अस्थायी दरबन्दीमा जागिर लगाइदिन्छु भन्दै १३ जनाबाट रकम लिएका उनलाई प्रहरीले कार्यालयबाटै नियन्त्रणमा लिएको हो । खनालले प्रतिव्यक्ति ३५ देखि ५० हजारका दरले रकम लिएको परीक्षार्थीले जनाएका छन् । पक्राउपछि खनालले प्रजिअ प्रल्हाद पोखरेलसमक्ष रकम लिएको स्वीकारेका छन् । खनालले परीक्षार्थीबाट लिएको रकम धनकुटास्थित पूर्वाञ्चल क्षेत्रीय स्वास्थ्य सेवा निर्देशनालयमा कार्यरत नायव सुब्बा ज्ञानप्रसाद पोखरेललाई पठाएको समेत खुलासा भएको छ । खनाललाई प्रहरी हिरासतमा राखिएको प्रहरी नायव उपरीक्षक नवीनकिशोर प्रधानले जानकारी दिए । प्रजिअ पोखरेलले खनाललाई कारबाही गरिने बताए ।
प्रहरीले गोलीले घाइते,"भरतपुर (कास) भरतपुर महानगरपालिका११ बसेनीमा प्रहरीको फायरिङ तालिम चलिरहेका बेला आइतबार गोली लागेर एक जना घाइते भएका छन् । भरतपुर११ ग्याल्बाटोलका ५२ वर्षीय कृष्ण कुमाल घाइते भएका हुन् । उनको आइतबारै नारायणी सामुदायिक अस्पतालमा शल्यक्रिया गरी शरीरबाट गोली निकालिएको छ । उनी खतरामुक्त रहेको चिकित्सकले जनाएका छन् । गोली भित्रै अड्किएपछि तत्काल शल्यक्रिया गरिएको प्रहरीले जनायो । बसेनी फायरिङ रेन्जमा जुनियर प्रहरी अधिकृत शिक्षालयका जवान आधारभूत तालिम प्रथम समूहको एसएलआर राइफलबाट फायरिङ चलिरहेका बेला कुमाललाई गोली लागेको हो । तालिम भइरहेको र कुमाल बसेको दूरी करिब डेढ किलोमिटर टाढा छ । तत्काल घटनास्थल पुगेका जिल्ला प्रहरीका डीएसपी दीपक श्रेष्ठले बसेनीस्थित नवजागृति सामुदायिक वनमा घाँस काट्न गएको बेला कुमाललाई गोली लागेको दाबी गरे । कुमाल पूर्वप्रहरी असई हुन् । उनले घाँस काट्न गएको अस्वीकार गरे । चुनाव प्रचारप्रसारमा गएका बेला घटना भएको हो, कुमालले भने, घाँस काट्न जंगल गएको होइन ।"
स्विस आरोहीको निधन,"ओखलढुंगा (कास) स्विस आरोही उली स्टेकको आइतबार बिहान सगरमाथामा लडेर मृत्यु भएको छ । ४१ वर्षे उनी दोस्रो शिविर (क्याम्प टु) नजिकै खोंचमा खसेका थिए । आरोहण अभ्यासका लागि क्याम्प टुदेखि क्याम्प थ्रीतर्फ जानुपर्नेमा उनी नुप्चे हिमालतिर अघि बढेका थिए । बाटो बिराए वा के भो, नुप्चेतिर अघि बढेछन्, हिमालयन उद्दार संघका आधारशिविर प्रमुख लाक्पानुर्बु शेर्पाले टेलिफोनमा भने, लडेर उनको घटनास्थलमै मृत्यु भयो । उनको शव हेलिकप्टरमार्फत लुक्ला ल्याइको छ । लुक्लामा प्रहरी मुचुल्का उठाई आइतबार अबेरसम्ममा राजधानी पुर्याइने जनाइएको छ । उलीलाई हिमाल आरोहणकै कारण स्वीस मेसिन उपनाम दिइएको थियो ।"
गैंडा आक्रमणमा ज्यान गयो,भरतपुर (कास) गैंडाको आक्रमणबाट एक महिलाको मृत्यु भएको छ । अर्का एक वृद्ध गम्भीर घाइते भएका छन् । घाइतेको चितवन मेडिकल कलेजमा उपचार भइरहेको छ । भरतपुर महानगरपालिका २८ की ५० वर्षीया सुकमाया कुमालको मृत्यु भएको जिल्ला प्रहरी प्रमुख एसपी दीपक थापाले बताए । बर्द सामुदायिक वनमा शनिबार बिहान घाँस काट्न गएकी कुमाललाई गैंडाले आक्रमण गरेको थियो । यस्तै कालिका१ गिरौनाको जंगलमा निगुरो टिप्न गएका लंकालाइनका ६१ वर्षीय भीमबहादुर पाख्रिन गैंडाको आक्रमणबाट घाइते भएका छन् ।
पारामोटर उडाउने दुई पक्राउ,"गुलरिया (कास) अनुमतिबिना पारामोटर उडाउने दुई जनालाई आइतबार प्रहरीले नियन्त्रणमा लिएको छ । गुलरियास्थित कारागार नजिक रहेको कभर्डहलमा करिब एक घण्टा आकाशमा निर्बाध रूपमा पारामोटर उडाएका भारत, गुजरातका ३५ वर्षीय निरज हुँडा र गुलरिया६ का अब्दुल सलाम पक्राउ परेका हुन् । पल्सर मोटरसाइकलको इन्जिनबाट अब्दुलले गुलरियामा निर्माण गरी आफूखुसी संवेदनशील मानिएको कारागार र सेनाको पोस्ट वरिपरि पारामोटर उडाएको जिल्ला प्रहरी प्रमुख एसपी भरतबहादुर बोहोराले बताए । पक्राउ परेकाहरूमाथि अनुसन्धान भइरहेको उनले जानकारी दिए ।"
आगोले ३ घर नष्ट,रामेछाप (कास) रामेछाप नगरपालिका वडा नम्बर ३ साँघुटार थाक्लेमा विद्युत् सर्ट भई आगलागी हुँदा ३ घर जलेका छन् । जिल्ला प्रहरी कार्यालयका अनुसार स्थानीय पूर्णबहादुर खडका र मनोज खडकाको घरगोठ नष्ट भएका हुन् । घरमा रहेका सबै सामग्री जलेको बताइएको छ । यसैबीच नेपाल रेडक्रस सोसाइटीले आगलागीपीडितलाई तत्काल बसोबासको प्रबन्ध गर्नका लागि एकसरो राहत सामग्री वितरण गरेको छ ।
एक लाख रुपैयाँसहित बालक बेपत्ता,"कास्की (कास) दाजुलाई विदेश पठाउन ठिक्क पारेको एक लाख रुपैयाँसहित एक बालक बेपत्ता भएका छन् । तनहुँको राईपुर घर भई हाल बेलचौतारामा बस्दै आएका ११ वर्षीय विशाल दर्नाल पैसा लिएर हराएका हुन् । बाबु प्रेमबहादुरका अनुसार माइला छोरा महेन्द्रलाई कतार पठाउन बैंकबाट लिइएको ऋण घरमा ल्याएर राखिएको थियो । गत चैत २७ गते सोही रकम लिएर विशाल बेपत्ता भएका हुन् । आफन्त, इस्टमित्र तथा विभिन्न स्थानमा खोजी गरे पनि उनी पत्ता नलागेको प्रेमबहादुरले बताए । पैसा जे भए पनि छोरा सकुशल घर फिरे हुन्थ्यो, छोरो हराएको प्रहरीको कागजसहित कान्तिपुर पोखरा कार्यालयमा आएका उनले आइतबार भने ।"
महाअभियोगको गलत अभ्यास,"न्यायालयको प्रतिष्ठा जोगाउने दायित्व सबैको हो भन्नेबारे विगतका घटनाबाट पनि सिक्नुपर्छ । २०५२ भदौ १२ मा तत्कालीन प्रधानन्यायाधीश विश्वनाथ उपाध्यायले संसद् विघटन गर्ने एमाले अल्पमत सरकारको निर्णय उल्टाएपछि एमालेले उनीविरुद्ध संसद्मा महाअभियोग लगाउन खोजेको थियो । तर, सभामुख रामचन्द्र पौडेलले त्यसलाई राजनीतिक पूर्वाग्रहका रूपमा लिँदै प्रस्ताव दर्ता गर्न नमानेको दृष्टान्तलाई अहिले पौडेल स्वयं र उनको पार्टीले बिर्सेको देखिन्छ । संविधानले दिएको असाधारण अधिकारको हलुका ढंगले प्रयोग हुन थाल्यो र त्यसलाई दलहरूले प्रतिक्रियात्मक रूपमा चलाउन थाले भने पूरै पद्धति खल्बलिने मात्र होइन, राज्यका निकायहरू ध्वस्त हुन सक्छन् भन्नेतर्फ पनि दलहरूले ख्याल पुर्याउनुपर्छ । त्यसैले कार्कीविरुद्ध पूर्वाग्रही ढंगले अगाडि सारिएको महाअभियोग प्रस्ताव फिर्ता लिएर सत्तारूढ दलहरूले गल्ती सच्याउनुपर्छ । न्यायालयमा बढेको दलीयकरणको खतरालाई समयमै रोक्नुपर्छ । राजनीतिक कोटाका आधारमा न्यायाधीश नियुक्ति यसको जड कारण हो, जसले गर्दा अदालतमा राजनीतिक छाया परिसकेको थियो, अब त्यहाँ दलहरूले छद्म द्वन्द्व नै गर्न थाल्ने हो भने लोकतन्त्रको एउटा धरोहर साँच्चै निष्प्रभावी हुन थाल्नेछ ।"
"राष्ट्रवाद को लहर : कति सार्थक, कति घातक ?","अब नेपालका समस्या नेपाललाई हिन्दु राष्ट्र घोषणा गरेर या राजा फर्काएर समाधान हुने होइन । विश्व इतिहासमा यस्ता उथलपुथल नौला होइनन् । कसैले पनि एकताका प्रतीक र जनप्रिय हुन त्यहीअनुसारको काम गरी जनता रिझाउनुपर्छ । सबै नेपाली अटाउने, सामाजिक, आर्थिक भेद कम गर्ने उपाय अवलम्बन गरी सामाजिक न्यायमा आधारित समाज निर्माण र लोकतान्त्रिक संस्कार बढाउने काममा सबै पक्ष मिल्दा मात्र राष्ट्रियता बलियो हुन्छ । अबको राष्ट्रियताको अभियान भनेको नयाँ सामाजिक र आर्थिक क्रान्ति हो । यसको मोडेल व्यापक छलफल गरेर तय गर्नपर्छ । किनभने अब विश्वव्यापी उदारीकरणको प्रभावका नकारात्मक पक्ष पनि अगाडि आएका र विभिन्न देशमा आफ्नो देश हित कसरी गर्ने भन्ने बहस उठिरहेको छ । नेपालको अति सीमित रोजाइ (अप्सन) छन् । विशाल छिमेकी चीन र भारतसितको सम्बन्धको मूल्यांकन र वस्तुवादी राष्ट्रिय दृष्टिकोण नबनाई यस्ता अभियान सफल पार्न भने गाह्रो पर्छ । यसका निम्ति आक्रोशित भावुकता होइन वस्तुवादी सोच आवश्यक पर्छ । आन्तरिक र परराष्ट्र नीति दुवैमा वस्तुवादी सोचअनुसारको नीति निर्माण र तिनको कार्यान्वयन हुनुपर्छ । तर दुर्भाग्यवश, केही मात्रामा देशभित्र र छिमेकीप्रतिको धारणामा भने हामी बढी भावुक र कम यथार्थवादी छौं ।"
महानगर मेयरमा महिला,"निर्वाचन अन्योलपूर्ण बन्दैचुनावी रौनक जनताको मुहारमा देखिँदा, राजनीतिक खिचातानीले गर्दा वैशाख ३१ गते हुने स्थानीय तहको निर्वाचन सार्ने खेल खेलिँदै छ । भोलि उम्मेदवारी दिने समयसीमा तोकिएको हुँदा जनप्रतिनिधि मात्र होइन, जनतासमेत उत्साहित रहेको अवस्थामा असन्तुष्ट पक्षलाई निर्वाचनमा ल्याउनका लागि तोकिएको निर्वाचनको मिति सार्ने राजनीतिक बहस देखिँदा, देश कहिले पनि पीडाबाट मुक्त हुन सक्दैनजस्तो लाग्छ । निर्वाचनका लागि सम्पूर्ण तयारी भएको निर्वाचन आयोगले बारम्बार सार्वजनिक गर्दासमेत दलहरूमा एकरूपता नदेखिँदा निर्वाचन तुहिने अवस्थामा पुगेको छ । सत्ता पक्षको हातमा रिमोर्ट कन्ट्रोल भएको हुनाले निर्वाचन आयोगलाई आफूखुसी सञ्चालन गर्दा निर्वाचन आयोगले ठोस निर्णय लिन सकिरहेको छैन । निर्वाचन आयोगले जबसम्म राजनीतिक दबाबलाई झेल्ने साहस गर्दैन, तबसम्म निर्वाचन आयोग अरूद्धारा सञ्चालन भइरहन्छ, चाहे त्यो स्थानीय तहको निर्वाचन होस् वा केन्द्रीय तहको निर्वाचन होस् । यतिखेर राजनीतिभन्दा देशको राष्ट्रियताको सवालमा निर्वाचन हुनु अति आवश्यक छ । निर्वाचन नहुँदा अराजकता बढ्ने कुरा प्रमुख दलहरूलाई राम्रोसित थाहा छ तर पनि जुँगाको लडाइँमा देशै धरापमा पर्ने अवस्था देखिएको छ । सबै दल एकजुट भई निर्वाचन सम्पन्न गराउनु अपरिहार्य छ । प्रमोद पौडेलश्रीपुर१४, वीरगन्ज"
"भूकम्प, एम्नेसिया र म्युजियम","भूकम्प गएको दुई वर्षभित्र हामीलाई इतिहासले सिकाएका कुरा सजिला छन् । ती हुन् इमानदार हुनु, नबिर्सिनु र कर्तव्य गर्नु ।"
नेपालको लास्ट माइल समस्या,अन्तिम कोस नहिँड्ने प्रवृत्तिलाई सुधार नगरी आम मानिसको जीवनस्तर उक्सिने वा मुलुकको आर्थिक हैसियत उठ्ने सम्भावना अत्यन्तै क्षीण रहिरहने देखिँदै छ ।
बदलिँदो औद्योगिक श्रम सम्बन्ध,सन्दर्भ : १२८ औं मजदुर दिवसयस वर्ष औद्योगिक श्रम सम्बन्ध सुमधुर रहेकै कारण आर्थिक क्षेत्रमा आशा जगाइराख्न सफल भयो र यसले आर्थिक वृद्धिमा टेवा पुगेको हो ।
जुम्ल्याहा भेटेपछि,यसै पनि स्कार्लेटका जुम्ल्याहा भाइ छँदै छन् । सन् १९८४ नोभेम्बर २२ मा जन्मेका उनीहरूबीच तीन मिनेटको अन्तर छ । स्कार्लेट जेठी हुन् ।
मेचीपारि अनप्लग,"सोही कार्यक्रममा भारत र नेपालका दुई दर्जनभन्दा बढी स्रष्टाले कविता पनि सुनाए । नेपालीभाषी भारतीय कविहरू पवन नाम्लुङ, अरुणचन्द्र कुलुङ, महेन्द्र स्याङबो, कमला तामाङ, मनोज तामाङ, अजम प्रधान, गोकुल रसाइली, विष्णुकुमार रसाइली, संगीता थापालगायतले आफ्नो सिर्जना सुनाएका थिए । नेपालबाट विराट किराती, जितेन मुस्कान, राजकुमार अनिश्चित, कविता राई गाउँले, देवान किराती, तारा पराजुली, मीना श्रेष्ठ, विमल वैद्य, बेकामे इन्द्र, मेची पुत्र, चेतन बराकोटी लगायतले साथ दिए ।"
अक्षर काकाको उपन्यास,"देउती शिवपुरी डाँडापारिकी महिला पात्रको नाम रहेको वाग्लेले बताए । देउतीले विगतका महिलाहरूको स्थितिको धरातल थाहा पाउन मद्दत गर्छ, उनले भने, देउतीमा पुराना चाखलाग्दा किंवदन्तीको निर्माण देख्छु । अहिलेका युवा लेखकहरूमा लेखकीय विविधता नपाएको उल्लेख गर्दै उनले थपे, युवाहरूले आफ्नै शैली विकास गरेर इतिहासलाई ढाल्नुपर्छ । उपन्यास लोकतान्त्रिक विधा भएको बताउँदै सुशान्तले देउती पुरानो अन्धविश्वासले ग्रस्त भएको टिप्पणी गरे । उपन्यासभरि नै लेखकले अन्धविश्वासको विम्बलाई जोड्दैजोड्दै लगेको उनले बताए । उपन्यासको कथा पुरानो नभएको उल्लेख गर्दै अक्षर काकाले भने, पुरानो भनेर पन्छाउँदा नै लेख्नुपरेको हो । यसमा हाम्रो समाजको महिलाको कथा छ । अक्षर काकाको यसअघि बूढी आमा र देश कविता संग्रह निस्केको थियो । देउती सांग्रिला बुक्सले छापेको हो ।"
निशाम मिस एसईई,"आयोजकले छात्राहरूको प्रतिभा उजागर गर्न प्रतियोगिता गरेको बतायो । निर्णायकमा पूर्व मिस नेपाल सुबिन लिम्बू, बीपी कोइराला प्रतिष्ठानका प्राडा पशुपति चौधरी, प्राडा भीम खतिवडालगायत थिए । धरानको गरिमा डान्स सेन्टर, जोन राई, साबेला राई र अर्जुन घिमिरेले नाचगान प्रस्तुत गरेका थिए ।"
प्यान्टमा टप्स,"फर्मल कार्यक्रम भए सकेसम्म सारी लगाउँछु । कामको बेला टप्स र जिन्स नै सजिलो लाग्छ ।अनिता भट्टराई, चित्रकार"
सहरमा शेक्सपियर,"नाटकका लागि ड्ेरसअप भने पुराना तस्बिर, भिडियोहरूमार्फत तय गरेको उनले सुनाए । संवादहरू अंग्रेजी, हिन्दी र बंगाली भाषा मिसिएका छन् । जुन भेगका दर्शक भए पनि बुझ्न सहज होस् भनेर यसो गरेको हुँ, उनले भने ।"
सम्मान र सिर्जना वाचन,"प्रतिष्ठानले १८ औं वार्षिकोत्सव पारेर कान्तिपुरकर्मी विमल खतिवडालाई हाम्रो मझेरी युवा पत्रकारिता सम्मान प्रदान गर्यो । चितवनका कवि सुरेन्द्र अस्पतफल, सोलुखुम्बुकी डा रेणुका थापा सोलु, काठमाडौंका मानन्धर अभागीलाई हाम्रो मझेरी प्रतिभा साहित्य सम्मान दिइयो । त्यस्तै, नेपालगन्जकी कवि ऋचा लुइँटेललाई पारिजात स्मृति, चितवनकी गजलकार विष्णु तिवारी उषालाई हाम्रो मझेरी सिर्जनशील प्रतिभा सम्मान, कवि गणेश शर्मा पौडेल चन्दन र झापाका घनश्याम पथिकलाई हाम्रो मझेरी प्रतिभा साहित्य सम्मान प्रदान गरियो । गजल रत्न पुरस्कार डडेलधुराका विपिन सलामी र गजलश्री पुरस्कार सिक्किमकी जीविका खतिवडाले प्राप्त गरे । मोतीराम गजल प्रतिभा सम्मान चितवनकी विमला ढुंगाना र तनहुँका अथाहसागर तीर्थमानलाई दिइयो ।"
पहिरोमा २४ को मृत्यु,सय सेनासहित साढे दुई सय उद्धारकर्मी पुगी उद्धारमा जुटेको मन्त्रालयले जनाएको छ । उद्धारकर्मीले पहिरो गएको स्थान वरपरका र जोखिममा रहेका ४० घरका बासिन्दालाई सुरक्षित स्थलतर्फ सारेका छन् ।
उत्तर कोरियामाथि चीनले दबाब दिनुपर्छ,अमेरिकी विदेशमन्त्री रेक्स टिलरसनले संयुक्त राष्ट्रसंघ सुरक्षा परिषद्मा अकल्पनीय नतिजा आउनसक्ने बताएको केही घण्टाभित्रै उत्तरले उत्तेजनात्मक प्रतिक्रियास्वरूप असफल क्षेप्यास्त्र परीक्षण गरेको हो । यो कदम उत्तर कोरियाको सहयोगी चीनमाथिको असम्मान समेत भएको टिप्पणी ट्रम्पले गरे ।
४२ विद्रोही मारिए,"अफगानी गृह मन्त्रालयले जनाए अनुसार अफगान राष्ट्रिय रक्षा तथा सुरक्षा बलले कुनार, वार्दाक, नान्गाहार, जाबुल, लोगार र कुन्दुजलगायतका विभिन्न आठ प्रान्तमा आतंकवादविरुद्धको कारबाहीमा विद्रोहीको मृत्यु भएको हो । अन्य आठजना घाइते भएको पनि विज्ञप्तिमा उल्लेख छ । मारिएकाध्ये १७ जना इस्लामिक स्टेट (आईएस) समूहका सशस्त्र लडाकु छन् । पछिल्ला केही सातायता अफगानी सुरक्षाकर्मीले विद्रोही विरुद्धको कारबाही सशक्त पारेका छन् ।"
हिंसा रोक्न आग्रह,अमेरिका (सिन्ह्वा) संयुक्त राष्ट्रसंघले दक्षिण सुडानका युद्धरत विद्रोहीलाई हिंसात्मक बाटो त्याग्न आग्रह गरेको छ । संघले त्यहाँको युद्धरत पक्षलाई युद्ध त्यागेर शान्तिवार्ताको बाटो समात्न आग्रह गरेको हो । विश्वमा कान्छो देशका रूपमा परिचित सुडान स्वतन्त्र भएसँगै सुरु भएको सशस्त्र हिंसाले नागरिकमा विभिन्न समस्या उत्पन्न हुँदै गएकाले गम्भीर हुन संघले आग्रह गरेको छ । सरकारले पछिल्लो समय हिंसा अन्त्यका लागि भन्दै आक्रामक कारबाही अगाडि बढाएको छ ।
आईपीओमा सेयर पर्ने निश्चित,नयाँ व्यवस्थाअन्तर्गत आवेदन दिनेलाई कम्तीमा १० कित्ता सेयर पक्का  प्रिमियममा आईपीओ जारी गर्न पाइने
सुध्रिँदै श्रम सम्बन्ध,सम्बन्ध यथावत् राख्न  सामाजिक सुरक्षा ऐन जारी गरी तत्काल कार्यान्वयन  छलफल टुंगिएको श्रम ऐन तत्काल जारी गर्नुपर्ने
औद्योगिक क्षेत्र शान्त बन्दै,"उद्योग संगठन मोरङका कार्यकारी सचिव सोम अधिकारी पहिला भन्दा ट्रेड युनियनहरूबीचको प्रतिस्पर्धा घटेको बताउँछन् । पहिला ट्ेरड युनियन खोल्न नै होडवाजी चल्थ्यो । त्यसपछि एउटाले १० वटा माग राख्यो भने अर्को के कम भनेर १५ वटा राख्थे, उनले भने, उद्योगीहरूले पनि न्यूनतम पारिश्रमिकसमेत नदिएको अवस्था थियो । हाल सबैले दिन थाले । बन्द हडतालबाट मजदुरहरू पनि आजित भए । मजदुर आन्दोलनका कारण बन्द भएका उद्योग हिजोआज अरूका लागि उदाहरण बनेका छन् ।"
हातिलको सोरुम नेपालमा,नेपालमा अखिल ट्रेडिङ कन्सर्नसँगको साझेदारीमा सोरुम स्थापना गरिएको जारी विज्ञप्तिमा छ । बंगलादेशमा हातिल कम्प्लेक्स लिमिटेड विशेषगरी आधुनिक डिजाइन र विभिन्न कलात्मक फर्निचरका लागि प्रसिद्ध रहेको कम्पनीले जनाएको छ । सुपथ मूल्यमा अधिकतम कलात्मक डिजाइनहरूका साथै सुन्दर र आधुनिक फर्निचरहरूले फर्निचर पारखीहरूको मन जित्ने कम्पनीको दाबी छ ।
आईडीसीको अनुगमनमा ओप्पो चौथो,काठमाडौं (कास) इन्टरनेसनल डाटा कर्पोरेसन (आईडीसी) ले सन् २०१७ को पहिलो त्रैमासका लागि गरेको स्मार्टफोन अनुगमनमा ओप्पोले चौथो स्थान प्राप्त गरेको छ । आईडीसीद्वारा प्रस्तुत डाटाका अनुसार विश्व बजारमा २५ दशमलव ६ मिलियन बिक्री परिमाण (सेल्स भोल्युम) र २९ दशमलव ८ प्रतिशत इयर अन इयर ग्रोथका साथ ओप्पोले उक्त स्थान प्राप्त गरेको जारी विज्ञप्तिमा छ । आईडीसीको प्रतिवेदनमा चिनियाँ बजारमा बलियो उपस्थितिका लागि ओप्पोको मध्यम वर्गीय क्यामेरा केन्द्रित आरनाइन एस ले विशेष भूमिका खेलेको उल्लेख छ । ओप्पो विश्वभरका युवा पुस्तामाझ लोकप्रिय क्यामेरा फोन भएको कम्पनीको दाबी छ ।
कम्पोजिट सिलिन्डर बजारमा,"काठमाडौं (कास) क्लासिक ट्रेड इन्टरनेसनल प्रालिले नेपाली बजारमा कम्पोजिट सिलिन्डर ल्याएको छ । आधुनिक प्रविधिबाट निर्मित यो सिलिन्डर कार्बन कम्पोजिट फाइबरले बनेको एलजीपी सिलिन्डरलाई मल्टी नेसनल कम्पनी टाइम टेक्नोप्लास्टले उत्पादन गरेको लाइट सेफ ब्रान्ड एलपीजी सिलिन्डर भएको जारी विज्ञप्तिमा छ । फलाम सिलिन्डरमा रहेको ग्यास जिरो डिग्री सेन्टिग्रेटमा जम्ने तर कम्पोजिट माइनस ४० डिग्री सेन्टिग्रेड चिसोमा पनि नजम्ने भएकाले नेपालको भौगोलिकताअनुसार हिमाल, पहाड र तराईमा वातावरण अनुकूल भएको कम्पनीको दाबी छ ।"
एनसेलको नयाँ सापटी योजना,मे दिवसका अवसरमा ल्याइएको यो योजना सोमबार (वैशाख १८) देखि लागू हुने कम्पनीले जनाएको छ । कम्पनीका अनुसार यो योजनाअन्तर्गत ३० रुपैयाँ सापटी प्राप्त गर्न सक्नेछन् ।
पानोसोनिक हाइब्रिड आईपीपीबीएक्स,काठमाडौं (कास) पानासोनिकले नयाँ पानासोनिक हाइब्रिड आईपीपीबिएक्सअन्तर्गत केएक्सएचटीएस ८२४ नेपाली बजारमा ल्याएको छ । नेपालमा इभोलुसन ट्रेडिङद्वारा भित्र्याएको एक्सएचटीएस ८२४ एक आधुनिक हाइब्रिड आईपीपीबीएक्स भएको कम्पनीले जनाएको छ । २४ वटा एक्सटेन्सन लाइन क्षमतायुक्त यो सेट साना तथा मध्यमवर्गीय व्यवसायका आवश्यकता पूरा गर्न सहज हुने जारी विज्ञप्तिमा छ ।
बजाज आरई हेटौंडामा,काठमाडौं (कास) बजाज आरईले आफ्नो नयाँ सोरुम हेटौंडामा स्थापना गरेको छ । नेपालमा बजाज आरई थ्री हवीलर (टेम्पु) को बिक्रेता हंसराज हुलासचन्दले नयाँ सोरुम होराइजन अटो प्रालि हेटौंडामा स्थापना गरेको जारी विज्ञप्तिमा छ । नयाँ सोरुमले बजाज आरईका स्पेयर पार्टस तथा एसेसरिजका लागि सहजता प्रदान गर्ने दाबी कम्पनीको छ ।
डिभाइन वाइन्सको एचिभर्स मिट,काठमाडौं (कास) श्रीमहाकाई वाइन्सले राजधानीमा फस्ट एचिभर्स मिट को आयोजना गरेको छ । कम्पनीको लक्ष्य पूरा गर्न सहयोग पुर्याउनेलाई सम्मान गर्ने योजना सार्वजनिक गर्न डिभाइन वाइन्स एचिभर्स मिटको आयोजना गरिएको जारी विज्ञप्तिमा छ । कम्पनीले वाइन्स एचिभर्सलाई युरोप र एसियाको भ्रमणमा लाने योजना बनाएको छ ।
सिद्धार्थको यूएनओ क्रेडिट कार्ड,काठमाडौं (कास) सिद्धार्थ बैंकले यूएनओ इन्टरनेट भेन्चर्ससँगको सहकार्यमा सिद्धार्थ यूएनओ क्रेडिट कार्ड सञ्चालनमा ल्याएको छ । यस कार्डमार्फत यूएनओका देशभर रहेका ३ सय ५० भन्दा बढी साझेदार केन्द्रहरूमा ग्राहकले वस्तु तथा सेवा खरिदभुक्तानी गर्दा १० देखि ४० प्रतिशतसम्म छुट प्राप्त गर्न सक्ने जारी विज्ञप्तिमा छ ।
प्राइमको भवन उद्घाटन,काठमाडौं (कास) नेपाल राष्ट्र बैंकका गभर्नर चिरञ्जीवी नेपालले राजधानीमा प्राइम कमर्सियल बैंकको र नवनिर्मित केन्द्रीय कार्यालयको आइतबार उद्घाटन गरेका छन् । उक्त समारोहमा बैंकले विराटलक्ष्मी विकास र कन्ट्री डेभलपमेन्ट बैंकबीच प्राप्तिपछि एकीकृत कारोबारसमेत सुरु गरेको जारी विज्ञप्तिमा उल्लेख छ ।
पिडियास्पोर नयाँ प्याकेजमा,काठमाडौं (कास) जीपी ट्रेडिङ प्रालिले पिडियास्योर सप्लिमेन्ट लाई नेपालीहरूमाझ विशेष मूल्यमा भित्र्याएको छ । नेपाली उपभोक्ताहरूले खुद्रा बिक्रेताहरूबाट चकलेट र भेनिला स्वादका नयाँ रेन्जको पिडियास्योर खरिद गर्न सक्ने जारी विज्ञप्तिमा छ ।
साउदीमा दुई नेपालीको बिचल्ली,यसैगरी मकवानपुर मार्खु ८ का २७ वर्षीय दिनेश गोले पनि आफूले कुदाउने पानी ट्यांकरमा पछाडिबाट आएको कार ठोकिएर घटनाथलमै ४ यात्रुको निधन भएपछि गत वर्ष अक्टोबरयता अदालती निगरानी तथा कारबाही प्रक्रियामा छन् । गोलेले मृतकबापत जनही ७५ हजार रियाल गरेर झन्डै ९० लाख रुपैयाँ ब्लडमनी तिर्नुपर्ने भएकाले उनी पनि बिचल्लीपूर्ण अवस्थामा रहेको परिवारजनले बताएका छन् । उनका बुबा ठूलोकान्छा गोलेले दुई वर्षका लागि गएको छोरा समय सकिए पनि कम्पनीले नफर्काइदिँदा यो समस्यामा परेको गुनासो पोखे । प्रवासी नेपाली समन्वय समितिले पीडितद्वय भुसाल र गोलेलाई उद्धार समन्वय गर्ने क्रममा पीडितका परिवारलाई राखेर पत्रकार सम्मेलन गराएको थियो ।
सेनाको स्काई ट्रकबाट खाद्य ढुवानी,निजी व्यवसायीको भन्दा किलोमा ७ रुपैयाँ महँगो सेनाले १२ प्रतिशत सहुलियत दिएको संस्थानको दाबी
दुर्घटनामा ३ को मृत्यु,विस्फोटमा ज्यान गयो ताप्लेजुङ छाताको डाँठमा बारुद भरेर आगो सल्काउँदा आठराई त्रिवेणी गाउँपालिका१ निगुरादिनका १० वर्षीय मिलन तामाङको मृत्यु भएको छ ।
कुरुवाघर नहुँदा सुत्केरीको बिजोग,"अस्पतालका सूचना अधिकृत रमेशप्रसाद चौधरीले गत वर्ष अस्पताल प्रशासनले आफैंले एनआईसीयू कक्षबाहिर सेड थपेर सुत्केरी आमाका लागि कक्ष निर्माणको काम थाल्ने योजना बनाए पनि वीरगन्ज उमनपाको कार्यालयले त्यहाँ सेड निर्माण गर्ने पहल गरेको बताए । त्यसकारण अस्पतालले आफ्नो योजना फिर्ता लियो, उनले भने, तर उमनपाको कार्यालयले अब सेड र कक्ष निर्माणमा आफंै ढिलाइ गरिरहेकाले यो समस्या लम्बिँदै गएको हो ।"
स्ट्रेचर खोज्न दुई घण्टा पैदल,"साल निकालेर केही बिसेक भए पनि उनलाई स्वास्थ्यचौकीमा ल्याएर थप उपचार गरियो । उनको अवस्था अहिले सामान्य छ । तर, बिकुल्लीवासी आफूहरूले स्वास्थ्य सेवाको नाममा स्ट्रेचर पनि नपाएकोमा निकै चित्त दुखाए । सिटामोल लिन पनि स्वास्थ्यचौकी आउजाउ गर्दा ४ घण्टा लाग्छ । गाउँमा स्ट्रेचरसमेत छैन । अरू अवस्था के होला सहजै अनुमान गर्न सकिन्छ, बिकुल्लीका मानबहादुर बम्मले भने । स्वास्थ्य संस्था टाढा भएकाले यहाँका स्थानीय बिरामी हुँदा पनि रोग पालेर बस्ने गरेका छन् । उनले एउटा गतिलो स्ट्रेचर मात्र गाउँमा भैदिए बिरामीलाई स्वास्थ्यचौकीसम्म पुर्याउन सहज हुने बताए । सुनिकोट स्वास्थ्यचौकीका इन्चार्ज विकले आफू यहाँ आएको धेरै समय नभएको र समस्याबारे जिल्लामा जानकारी गराउने बताए ।"
बालक हत्या अभियोगका २ प्रतिवादीलाई सफाइ,"मृतकका बुबा नवीन, काका सञ्जय र धर्मेन्द्रले आइतबार पत्रकार सम्मेलनमार्फत अदालतको फैसलामा विमति जनाएका हुन् । २०७२ पुस ३० गते साँझ ६ बजेतिर निश्चललाई अपहरणपछि हत्या गर्नुका साथै पीडित परिवारसँग ३० लाख भारु फिरौती माग गरिएको थियो । सोही अभियोगमा जलेश्वर नगरपालिकाकाका पप्पु यादव, गोविन्दकुमार मिश्र, शिवम चौधरी, सरोज पाण्डेय र सञ्जीव मिश्रविरुद्ध अपहरण तथा कर्तव्य ज्यान अभियोगमा जिल्ला अदालतमा मुद्दा दायर भएको थियो । न्यायाधीश अनीलकुमार शर्माको इजलासले शुक्रबार प्रतिवादीमध्ये सबुत प्रमाणको अभाव देखाउँदै सरोज र सञ्जीवलाई सफाइ दिएपछि पीडित परिवारले फैसलाप्रति असन्तुष्टि प्रकट गरेका हुन् ।"
फुटबलको माहोल फर्किने आशा,एथलेटिक्स ट्रयाक वरिपरि ढल छोप्न राखिएका अधिकांश पक्की ढक्कन चोरिएका छन् । चारमध्ये तीन प्यारापिटका विभिन्न ठाउँमा प्वाल परेका छन् । भत्केको प्यारापिटबाट फलामे छड निकालेर बेच्ने क्रम बढ्दो छ । राज्यले मोफसलका पूर्वाधार संरक्षणमा उदासीनता देखाएको जनगुनासो बढेको छ । मोफसलमा भएका खेलकुद पूर्वाधारलाई सरकारले ध्यान नदिए अव्यवस्थित सहरीकरणले खेल्ने मैदान अभाव हुने पूर्वराष्ट्रिय खेलाडी विनोद परियारले बताए ।
चेल्सीको सानदार जित,"क्याटलान डर्बीमा बार्सालाई ३० को सानदार जित दिलाउन लुइस स्वारेजले २ गोल योगदान गरे । बार्साले लगातार खेल जितेर शीर्षस्थानमा साझेदारी गर्दै उपाधि रक्षाको आस जीवित राखेको छ । हामी जितेर मात्र दबाब कायम गर्न सक्छौं, स्वारेजले भने ।"
नेपाली टिम हङकङ जाने,काठमाडौं (कास) आईसीसी वल्र्ड क्रिकेट लिगअन्तर्गत नेपाल र हङकङबीचको खेल असोज २७ र २९ गते हुने भएको छ । अन्तर्राष्ट्रिय क्रिकेट काउन्सिल (आईसीसी) ले सोमबार यो खेल तालिका जारी गरेको हो । दुवै खेल हङकङमा हुनेछन् । नेपालको प्रतियोगितामा दस खेलबाट आठ अंक छ । हङकङको भने दस खेलबाट ११ अंक छ र तेस्रो स्थानमा छ । नेपालले प्रतियोगितामा त्यसयता यूएईविरुद्ध खेल्नेछ ।
चौतारालाई उपाधि,सिन्धुपाल्चोक (कास) बलेफी गाउँपालिकाको लामोसाँघु वसन्तपुर खेलमैदानमा भएको सिन्धुपाल्चोक लिग फुटबलको फाइनलमा चौतारा स्पोर्टिङ युवा क्लबले अँधेरी युवा क्लबलाई टाइब्रेकरमा ५४ ले हरायो ।
लगातार पाँचौं उपाधि,बायर्न ४१ बोरुसिया डर्टमन्डबायर्नले यो खेलमा आफ्नो खास प्रतिद्वन्द्वीलाई सजिलै हरायो र लिग उपाधिको नजिक पुग्यो । यो जितसँगै बायर्न डर्टमन्डविरुद्धको पुरानो हारको बदला लिन पनि सफल रह्यो । यही जितसँगै बायर्नले निर्णायक सावित दस अंकको अग्रता खोलेको हो ।
जोसुआले ढाले क्लिच्कोलाई,"यस्तै उनले खालि रहेको विश्व बक्सिङ संघ (डब्लूबीए) को उपाधि पनि हात पारे । जोसुआले लगातार १९ औं खेलमा जित निकालेका हुन् । बहुप्रतीक्षित भिडन्तमा कुनै बेला एक खेलाडी र कुनै समय अर्को खेलाडी बलियो देखिएका थिए । जोसुआले ११ औं चरणमा उत्कृष्ट प्रदर्शन गरे र खेल आफ्नो पक्षमा पारे । फेरि क्लिच्कोसँग खेल्नुपरे, मलाई कुनै आपत्ति हुने छैन, वेम्बलीमा भएको भिडन्तपछि जोसुआले भने । उनले आफू जस्तो नयाँ खेलाडीलाई चुनौती दिन सकेकामा क्लिच्कोको प्रशंसा पनि गरे । अहिले ४१ वर्षमा रहेका क्लिच्कोले आफ्नो भविष्यबारे केही बताउन चाहेनन् । समय आएपछि सबै भन्नेछु, उनले यति मात्र भने ।"
पावरब्रोकर शेखको राजीनामा,"फिफा काउन्सिलबाहेक यी कुवेती एसोसिएसन अफ नेसनल ओलम्पिक कमिटी, ओलम्पिक काउन्सिल अफ एसिया र अन्य उच्च खेल प्रशासनको ओहदामा थिए । उनी एसियाली फुटबल महासंघ (एएफसी) मा समेत संलग्न थिए । अल फाहद ग्वाम फुटबलका प्रमुख रिचार्ड लाईले यसै साता स्वीकारेको घूसकाण्डका नाइके मानिएका छन् । लाईले फिफामा सहयोग गर्ने सर्तमा करिब १० करोड रुपैयाँ घूस लिएको स्वीकारेका थिए । कुवेती शेखले शनिबार आफूलाई निर्दोष दाबी गरे पनि आइतबार पदबाट राजीनामा दिएका हुन् । म आसन्न एएफसी र फिफा कंग्रेसमा असर नपरोस् भन्ने चाहन्छु, उनले भनेका छन् ।"

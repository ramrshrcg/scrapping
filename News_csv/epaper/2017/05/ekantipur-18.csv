शीर्षक,विवरण
नेतृत्वमा रोजिए पाँच महिला,"प्रतिबद्धतामा बृहत् आवरणभित्र स्वायत्त कर्णाली स्थापनाका लागि चन्दननाथ नगरपालिकाले नेतृत्वदायी भूमिका खेल्ने, चन्दननाथलाई ६ नम्बर प्रदेशको वैकल्पिक राजधानी बनाउन नगरपालिकाले राज्यसँग पहलकदमी गर्ने, ५ वर्षे अल्पकालीन र २० वर्षे दीर्घकालीन योजना बनाएर चन्दननाथलाई स्मार्ट सिटी बनाउने, स्वदेश तथा विदेशका विभिन्न नगरपालिकासग भगिनी सम्बन्ध स्थापित गरी चन्दननाथको पहिचान विस्तार गर्ने लगायतका मुख्य एजेन्डाहरू राखेको मेयर सेजुवालले बताइन् । भौतिक पूर्वाधार, पर्यटन, सामाजिक सुरक्षा, युवा, खेलकुद, कृषि, सञ्चार, शिक्षा, स्वास्थ्य, सुशासनका कुराहरूलाई पहिलो प्राथमिकतामा राखेर काम गर्छु, उनले भनिन्, सबै नगरवासीले मलाई भोट दिएर जिताउनुभएकोमा धन्यवाद, अब मैले भन्ने होइन गर्ने दिन आए । चुनावअघिसम्म भनेका सबै काम गर्ने प्रयास गर्नेछु । त्यसमा सबै राजनीतिक दलले मलाई सहयोग गर्नुहुने छ भन्ने पूर्ण आशा लिएको छु ।"
दाहाल ८ गते राजीनामा गर्दै,सत्ता लम्ब्याउने रहर मलाई छैन
कांग्रेस र एमालेको अर्धशतक पूरा,त्यस्तै भरतपुरमा माओवादी र कांग्रेसको तालमेल भएको थियो । त्यहाँ माओवादीको मेयरको भन्दा कांग्रेसको उपमेयरको मत बढी आइरहेको छ । भरतपुरको मेयरमा भने एमालेका देवी ज्ञवालीको अग्रता छ । बागलुङको गल्कोटमा राष्ट्रिय जनमोर्चा र एमालेबीच तालमेल भएको थियो । त्यहाँ दुवैको तालमेलले काम गरेन । कांग्रेसले फराकिलो अन्तरले जनमोर्चा र एमालेको तालमेललाई पराजित गर्यो । भक्तपुर नगरपालिकामा नेमकिपाले लिइरहेको अग्रता निकै रोचक छ । कांग्रेसका रामप्रसाद कासुलाभन्दा ६ हजार मत अन्तरमा नेमकिपाका सुनील प्रजापतिले अग्रता लिइरहेका छन् । माओवादी केन्द्रले ६ नम्बर प्रदेशका उत्तरी जिल्लाहरूमा आफ्नो अग्रता कायम गरेको छ । नवलपरासीको हुप्सेकोटमा दुवै महिलाले जितेका छन् । अध्यक्षमा कांग्रेसकी लक्ष्मी पाण्डेले झिनो मतअन्तरमा एमालेका मेखबहादुर पुलामीलाई हराइन् भने उपाध्यक्षमा एमालेकी स्वतन्त्र कोपिला मल्लले कांग्रेसका ओम थापालाई त्यस्तो झिने अन्तरमा पराजित गरिन् ।
सरकार छाड्नुअघि संशोधन पहल,बिहीबार संसद् बैठक अघि प्रतिपक्षीसँग छलफल तयारी
अधिवेशन अन्त्य गर्ने तयारी,संसद्को बुधबारको बैठकमा अधिवेशन अन्त्यको घोषणा गर्ने तयारी भए पनि सरकारले त्यसको औपचारिक निर्णय गर्न बाँकी छ । संविधानअनुसार संसद् अधिवेशनको आहान र अन्त्य प्रधानमन्त्रीको सिफारिसमा राष्ट्रपतिबाट हुन्छ । संविधानमा संसद् अधिवेशनको संख्या र समय नतोकिए पनि बजेटका लागि वर्षे अधिवेशन र हिउँदमा विधेयक अधिवेशन सञ्चालन गर्ने अभ्यास छ । तर गत वर्षको वैशाख २१ मा सुरु भएको अधिवेशन संविधान संशोधनलगायत विषयमा राजनीतिक सहमति नजुटेका कारण निरन्तर लम्बिएको हो । पछिल्लोपटक सरकारले संसद्मा पेस गरेको संविधान दोस्रो संशोधन विधेयकका पक्षमा दुई तिहाइ जुटाउन नसकेका कारण संसद् बैठक स्थगित भइरहेका थिए । सत्तारूढ कांग्रेस र माओवादी केन्द्रका २४९ सांसदले संसद्मा दर्ता गराएको प्रधानन्यायाधीश सुशीला कार्कीविरुद्धको महाअभियोग प्रस्तावको छलफलका लागि सभामुखले तोकेको मिति र महाअभियोग रोक्न सर्वोच्चबाट जारी अन्तरिम आदेशपछि संसद्को बैठक बसेको छैन । सरकारले अधिवेशन अन्त्यको तयारी गरेको सूचनाका आधारमा संसद् सचिवालयले बुधबारका लागि सम्भावित कार्यसूचीसमेत तयार पारेको छैन ।
तालमेल हुन नसक्दा आईएफए प्रभावहीन : विज्ञ,"सरकारले विदेशमा एक उपसचिव पोस्टिङ गर्दा वार्षिक झन्डै १ करोड (घरभाडा, पारिवारिक भत्ता, विदेश भत्ता) खर्च हुन्छ तर त्यही उपसचिवलाई प्रशिक्षण दिने निकायको वार्षिक बजेट कर्मचारीलाई दिने पारिश्रमिकसहित ७२ लाखमात्र छ । गत वर्ष सरकारी कर्मचारीको पारिश्रमिक बढे पनि नियमित बजेट बढेको छैन । कार्यदलले प्रतिष्ठानको कानुनी संरचना, सांगठनिक व्यवस्था, मानव स्रोत, आर्थिक स्रोतसाधन तथा भौतिक पूर्वाधारजस्ता पक्षमा केन्द्रित सुझाव दिएको छ । प्रतिवेदन बुझ्दै मन्त्री महतले सुझावका आधारमा संस्थालाई सबल र सक्षम बनाइने बताए । बजेट व्यवस्था गर्न अर्थसँग छलफल भइसकेको उनले जनाए ।"
कक्षा ११ को परीक्षा सर्यो,"काठमाडौं (कास) राष्ट्रिय परीक्षा बोर्डले कक्षा ११ को परीक्षा एक साता पछाडि सार्ने निर्णय गरेको छ । स्थानीय तहको दोस्रो चरणको निर्वाचनले आगामी असार १ गतेबाट हुने भनिएको परीक्षा साता पछाडि सारिएको हो । निर्वाचनकै भोलिपल्ट परीक्षा गराउन सम्भव नहुने भएकाले असार ८ गतेबाट सञ्चालन गर्ने निर्णय भएको छ, परीक्षा नियन्त्रक डम्मर बतासले भने, परीक्षा तालिका यथावत् छ । त्यसैअनुसार असार १८ मा परीक्षा सम्पन्न हुनेछ । कक्षा ११ को साधारण (संगीत र संस्कृत विषय समूहसमेत) तथा प्राविधिक विषय समूहतर्फका नियमित तथा आंशिक परीक्षार्थीहरूको वार्षिक परीक्षाको समयतालिका संशोधन गरिएको बोर्डले जानकारी दिएको छ । बोर्डले आफ्नो वेबसाइटमा परीक्षाको संशोधित तालिका सार्वजनिक गरेको छ ।"
उम्मेदवारबिनाका चिह्नमा मत,उम्मेदवार नै नभएको चिन्हमा मत खसालेपछि ललितपुर महानगरपालिकाको चुनावी परिणाम रोचक देखिएको छ । उम्मेदवारबिनाको सूर्यमा धेरै मत खसेकै कारण साझा पार्टीकी शोभा शाक्य ३ हजार ५ सय ९६ मतका साथ दोस्रो स्थानमा छिन् । बुधबार साँझसम्म एमालेले सघाएको राप्रपा भने चिह्नले पाएको वरीयताअनुसार चौथो स्थानमा छ । राप्रपाका उम्मेदवारले २ हजार ३ सय ७२ मत मात्र प्राप्त गरेका छन् । तर सूर्य चिह्नमा खसेको मतको अर्थ नहुने भएकाले ऊ तेस्रो स्थानमा छ । मेयरमा एमालेलाई मतदान गरेका सबै मतदाताले उपमेयरमा राप्रपालाई मत दिएको भए भारी मतका साथ राप्रपा उम्मेदवार बाबुकाजी प्रधान पहिलो हुने थिए । बुधबार साँझसम्म मतगणनाअनुसार राप्रपाको सहयोगका बाबजुद एमाले उम्मेदवार हरिकृष्ण व्यञ्जनकार झन्डै साढे ४ सय मतका साथ दोस्रो स्थानमा छन् ।
मतपत्र र गणना व्यावहारिक भएन,"कतिपय जिल्लामा बुथ कब्जा गरिँदा पनि सुरक्षा र कर्मचारी संयन्त्रले पर्याप्त सतर्कता नअपनाएको भन्दै त्यस्ता कमजोरी दोहोर्याउन नहुने उनीहरूले बताए । स्कोप नेपालले पनि अधिकांश स्थानमा मतदाता शिक्षाको कमी भएको, मतपत्रमा धेरै चुनावचिह्न हुँदा अन्योल भएको तथा महिला, दलित, खुला दुई सदस्यका लागि मतदान गर्ने विधिलाई लिएर मतदाता अन्योलमा परेको जनाएको छ । कार्यक्रममा प्रमुख निर्वाचन आयुक्त अयोधीप्रसाद यादवले प्रतिवेदनले औंल्याएका सुझावलाई निर्वाचन आयोगले अवलम्बन गर्दै जाने र सरकारको पनि सहयोग चाहिने बताएका थिए । धेरै दल चुनावमा सहभागी भएकाले मतपत्र सानो बनाउन नसकिएको यादवले बताए । एक साताभित्र सबै मतगणना भइसक्ने उनले जानकारी दिए ।"
अंग प्रत्यारोपणमा ठूलो फड्को,"एक जना मस्तिष्क मृत्यु भएको व्यक्तिबाट कम्तीमा आठ अंग जसमा दुइटा मृगौला, दुई फोक्सो, एक मुटु, एक कलेजो, एक प्यांक्रियाज, एक सानो आन्द्रालगायत दुई आँखाका नानी तथा छाला आदि अंगदान र प्रत्यारोपण हुन सक्छ । मानव अंग प्रत्यारोपण नियमावली २०७३ ले कलेजो प्रत्यारोपणसँगै मस्तिष्क मृत्यु भएकाहरूको अंग लिने र प्रत्यारोपण गर्ने बाटो खुला गरेको हो ।"
कतारमा ३ कामदारको मृत्यु,अल बन्दरी इन्जिनियरिङ ट्रेडिङ कम्पनीले बनाउँदै आएको उक्त भवनमा अन्य कम्पनीका कामदारसमेत थिए । मृत्यु हुने अन्य दुईमा फिलिपिनी र भारतीय छन् । उक्त आयोजनाभित्र ठूलो संख्यामा कामदारहरू कार्यरत थिए । घटनामा मृत्यु हुनेलाई उचित क्षतिपूर्ति दिइनुका साथै कार्यस्थलमा सुरक्षाको मापदण्ड उच्च स्तरको कायम गर्ने कतारको रक्षा मन्त्रालयद्वारा जारी विज्ञप्तिमा उल्लेख छ ।
ललितपुरमा कांग्रेस र एमालेबीच बराबरी जित,"महालक्ष्मी नगरपालिकामा एमालेको अग्रता छ । महालक्ष्मी १, २, ३, ४ र ५ मा एमाले विजयी भएको छ । १ नम्बर अध्यक्षमा नन्दकुमार न्यौपाने, २ मा रामबहादुर सुवेदी, ३ मा कुवेर केसी, ४ मा लक्ष्मण रोका क्षेत्री र ५ मा राजकुमार सिल्वाल छन् । गोदावरी नगरपालिकामा पनि कांग्रेस अग्रस्थानमा छ । गोदावरी १, ५, ६, ७ र ९ वडामा कांग्रेसले जितेको छ । २, ३ र १० मा एमाले जितेको छ । १ मा हरिहर कार्की, ५ मा मिलन सिल्वाल, ६ मा विष्णुमान महर्जन र ७ मा गिरीप्रसाद तिल्मिसेना छन् । २ मा देवेन्द्र बस्नेत, ३ मा बालमुकुन्द घिमिरे, १० मा दर्शनकुमार विष्ट छन् । ४ मा माओवादी केन्द्रका मुकुन्द पहरी, ८ मा स्वतन्त्रबाट सुकुराम तामाङ र ११ मा राप्रपाका नीलबहादुर देसार विजयी भएका छन् ।"
स्थानीय तहको संख्या थप्ने पहल,"यसैबीच, एमालेले चुनावका क्रममा सत्ता गठबन्धनका तर्फबाट केही स्थानमा आपराधिक र अराजनीतिक गतिविधि भएको भन्दै संसदीय छानबिन समिति गठन माग गरेको छ । बैठकले दोलखा, सिन्धुपाल्चोक, धादिङ, काभ्रे, रसुवा, हुम्ला, रुकुम, नुवाकोट, मकवानपुर, रामेछापलगायत जिल्लामा अराजनीतिक खालका गतिविधि भएको निष्कर्ष निकालेको छ ।"
पत्रकार लुइटेलको निधन,"काठमाडौं (कास) पत्रकार सोमराज लुइटेलको ५४ वर्षको उमेरमा निधन भएको छ । निमोनियाका कारण उनको मृत्यु भएको परिवारका सदस्यले बताएका छन् । उनको दुवै मृगौला फेल भएका थिए भने उच्च रक्तचाप र मधुमेहद्वारा समेत ग्रसित थिए । लुईटेलले २०३९ सालमा पत्रकारिता थालेका हुन् । उनले समीक्षा साप्ताहिक, दैनिक समाज, जनज्योति साप्ताहिक, लोकपत्र दैनिक, साधना मासिकलगायत पत्रपत्रिकामा आबद्ध गरी काम गरेका थिए ।"
अमेरिका गए प्रधानसेनापति,काठमाडौं (कास) प्रधानसेनापति राजेन्द्र क्षत्री बुधबार अमेरिका गएका छन् । अमेरिकी सेना प्रशान्त क्षेत्रीय कमान्डअन्तर्गत अमेरिकी आर्मी प्यासिफिकका प्रमुख जनरल रोबर्ट बी ब्राउनको औपचारिक निमन्त्रणामा उनी त्यसतर्फ लागेका हुन् । क्षत्रीको नेतृत्वमा गएको चार सदस्यीय टोली जेठ १२ मा नेपाल फर्कने सैनिक जनसम्पर्क निर्देशनालयले जनाएको छ ।
माग पूरा नभए जेठ १० देखि केसी अनशन बस्ने,"काठमाडौं (कास) डा गोविन्द केसीले आगामी ९ जेठसम्म आफ्ना माग पूरा नभए एघारौं अनशन बस्ने घोषणा गरेका छन् । यसअघिका सम्झौता कार्यान्वयन, चिकित्सा शिक्षा ऐन आफूले दिएको सुझाव समेटेर, माथेमा प्रतिवेदनको समेत मर्मअनुसार संसद्बाट अविलम्ब पारित हुनुपर्ने, प्रधानन्यायाधीश सुशीला कार्कीविरुद्ध लगाइएको महाअभियोग फिर्तालगायत मागसहित केसीले १० जेठदेखि अनशन बस्ने घोषणा गरेका हुन् । केसीले पुन: सत्याग्रहको बाटो रोज्न सरकारले आफूलाई विवश पारेको बताए ।"
हत्याको अभियोगमा पक्राउ,काठमाडौं (कास) नेपाल प्रहरीको महानगरीय अपराध महाशाखाले छुरा प्रहार गरी हत्या गरेको अभियोगमा सिन्धुपाल्चोक बाह्रबिसेका २३ वर्षीय भूषण श्रेष्ठलाई पक्राउ गरेको छ । उनलाई बुधबार राजधानीको खिचापोखरीबाट पक्राउ गरिएको हो । सोमबार राति उनले ललितपुर पिलाछे घर भई शंखमूल बस्दै आएका २० वर्षीय आतिश लामाको छुरा प्रहार गरी हत्या गरेका थिए । १२ कक्षाको परीक्षा दिएर बसेका उनी एक पार्किङमा काम गर्ने गर्थे । आतिशको उपचारका क्रममा वीर अस्पतालमा मृत्यु भएको हो ।
गाउँसहरमा चुनिए नेता,हेलम्बु गाउँपालिकामा कांग्रेसका प्रमुख उम्मेदवार निमाग्याल्जेन शेर्पा ४ हजार ९ सय ४५ र उपप्रमुख कोपिला पण्डित ४ हजार ५ सय २ मत ल्याएर विजयी भए । प्रतिद्वन्द्वी एमालेका हस्त पण्डितले ३ हजार १ सय ७८ र उपप्रमुखमा निमाजाङबो शेर्पाले ३ हजार २ सय ८६ मत ल्याएका छन् ।
प्रतिस्पर्धामा कांग्रेसएमाले,तरुण दल लमजुङका अध्यक्षसमेत रहेका पाण्डेले ५ हजार ९ सय ६८ मत प्राप्त गरे । पौडेलले ४ हजार ५ सय ४७ मत प्राप्त गरेका थिए । उपाध्यक्षमा एमालेका राजकुमार श्रेष्ठ विजयी भएका छन् । प्रतिद्वन्द्वी कांग्रेसकी उम्मेदवार सीता शाहीलाई उनले २ सय ३४ मत अन्तरले हराए । विजयी श्रेष्ठले ५ हजार ५ सय ६६ मत पाएका थिए । शाहीले ५ हजर ३ सय ३२ मत पाएकी थिइन् ।
गणतन्त्र उन्ने तानाबाना,"चुनावी हिंसा, निर्वाचन आचारसंहिताको उल्लंघनजस्ता पक्षलाई कसरी न्युन बनाउने ? दलहरूले जसरी हाकाहाकी चुनावी मूल्यलाई चुनौती दिएका छन्, त्यसलाई कसरी निस्तेज पार्ने ? मतदानमा अत्यधिक जनताको सहभागिता र मतपत्र अत्यधिक सदर हुने वातावरण निर्माणका लागि के कति काम गर्न बाँकी छ, पहिलो चरणको निर्वाचनले त्यो पनि कार्यभार थपिदिएको छ । सरकार, निर्वाचन आयोग, चुनावमा भाग लिने राजनीतिक दल वा पात्र, संघर्षरत शक्ति सबैलाई के ठिक, के बेठिक छ ? लोकतन्त्रको स्वास्थ्यलाई केले निको पार्छ र हानि पुर्याउँछ भन्ने थाहा हुँदाहुँदै पनि मूल्यको विघटन गर्नेतिर नै उन्मुख भइराख्ने आधुनिक दुर्योधनहरूलाई कुन कृष्णले सम्झाउने ? आम नागरिक नै सर्वोच्च शक्ति हुन्, तिनले नै सिकाउन सक्छन् । तर अहिले लाख टकाको सवाल के हो भने चुनावमा आम नागरिकको स्वर कसरी बलियो भएर देखिने ?"
दोस्रो चरणलाई पाठ,दोस्रो चरणमा गणना अहिलेको जस्तो ढिलो नहोस् भनेर पनि आयोगले बेलैमा प्रबन्ध मिलाउनुपर्छ ।
महानगरमा कांग्रेस किन पछाडि ?,"ओबरमा सहभागिताले निम्त्याउने संकटजेठ २ गते प्रकाशित बुद्घिनारायण श्रेष्ठको ओबरमा हस्ताक्षरको अर्थ पढियो । ओबरमा हस्ताक्षरको बेग्लै अर्थ छ । सम्भवत: लेखकले ओबरको लागि नेपालको पूर्वाधार विकासमा लाग्ने खर्चको हेक्का राखेका छैनन् । नेपाल त्यसको लागि पूर्वाधार विकासमा लाग्यो भने लगातार ५ वर्षसम्म प्रतिवर्ष १८ अर्ब डलरको हिसाबले खर्च गर्नुपर्छ । निश्चित छ कि नेपाललाई चीनसँग ऋण लिनुपर्छ । नेपाल त्यसै ऋणको थुप्रोमा पुरिनेछ । अनि हाम्रो हविगत बाघको पुच्छरमा बाँधिएको स्यालसरह हुनेछ । एकचोटी बाघ र स्याल नयाँ साथी बने । सँगै जाने र सँगै आउने वाचा गरे । त्यसको लागि तिनीहरू एकअर्काको पुच्छरमा पुच्छर बाँधेर अघि पनि बढे । एक दिनको घटना हो । सिकारीको बन्दुक पड्केको आवाजले त्रसित भएर बाघ भाग्न थाल्यो । त्यसको पुच्छरमा बाँधिएको स्यालको भने घिसिँ्रदा हड्डी चकनाचुर भयो । नेपालको हालत ओबरपछि त्यही हुनेवाला छ । डा शिवशंकर यादववीरगन्ज, पर्सा"
ओबर प्रवेशका अवसर र चुनौती,कमजोर भइसकेको सांस्कृतिक विरासतले चिनियाँ विशाल संस्कृतिको बहावलाई थेग्न निकै चुनौतीपूर्ण हुनेछ ।
पूर्वीय र पश्चिमी पर्यावरणीय चिन्तन,पश्चिमीहरू जेलाई पनि फुटाएर अलग्याएर हेर्ने वैज्ञानिक विश्लेषणवादको निर्देशनमा वातावरणको रचना र संरक्षणका निम्ति सतही समाधान खोज्दै आएका छन् ।
निर्वाचनको जनसङ्ख्या राजनीति,विदेशमा भए पनि बूढाबूढी अथवा घर छाडेर देशभित्रै अन्यत्र रोजगारी गर्न गएका केही मानिसले मतदाता नामावलीमा नाम लेखाएनन् ।
प्रचार रोकेर परिणाम सुन्दै उम्मेदवार,प्यूठान (कास) दोस्रो चरणमा निर्वाचन हुने प्यूठानका उम्मेदवार र राजनीतिक दलका कार्यकर्ता प्रचार रोकेर पहिलो चरणको मत परिणाम सुनेर बसेका छन् । आफ्नो पार्टीका उम्मेदवारले कहाँकहाँ जित्ने र हैसियत कस्तो रहने भन्ने चासोका साथ सबै रेडियो र टिभीमार्फत परिनाम थाहा पाउन व्यस्त छन् । गाउँमा चुनावी सरगर्मी समेत सेलाएको छ । विभिन्न जिल्लामा भएको विर्वाचनको मतपरिणामबारे अपडेट भइरहेको स्वर्गद्धारी नगरपालिकामा नेपाली कांग्रेसबाट मेयरका उम्मेदवार टेकप्रसाद भण्डारीले बताए । प्यूठान नगरपालिका४ मा नेकपा एमालेको तर्फबाट वडा अध्यक्षका उम्मेदवार लक्ष्मीप्रकाश राजभण्डारीले तीन दिनदेखि प्रचार प्रचारमा नगएको बताए । उनले पहिलो चरणको निर्वाचनबारे अपडेट हुन घरमै टिभी हेरेर बसेको बताए ।
पाँच गाउँपालिकामा टुंगो,यसैगरी माओवादी केन्द्रले वाग्मती गाउँपालिकाको अध्यक्ष जितेर खाता खोलेको छ । माओवादी केन्द्रका सर्केश घलान अध्यक्ष चुनिएका हुन् । उनले एमालेका निकटतम् प्रतिद्वन्द्वी राजकुमार तिमल्सिनालाई १ सय ३५ मतले पराजित गरे । सर्केशले ३ हजार २ सय २१ मत ल्याए भने तिमल्सिनाले ३ हजार ८६ मत पाए । गाउँपालिका उपाध्यक्षमा एमाले उम्मेदवार धनमाया थिङ विजयी भएकी छन् ।
देवचुलीमा कांग्रेस,यहाँका अन्य ३ वटा नगरपालिकामा मतगणना जारी रहेको छ । राति ८ बजेसम्मको गणनामा गैंडाकोटमा एमाले अघि छ भने कावासोती र मध्यविन्दु नगरपालिकामा कांग्रेसका उम्मेदवार अगाडि देखिएका छन् ।
मतदान अधिकृतमाथि कारबाही सिफारिस,"सिन्धुपाल्चोक (कास) एक महिला मतदातालाई दुई मतपत्रमा स्वस्तिक छाप लगाउन दिने मतदान अधिकृत छत्रप्रसाद न्यौपानेमाथि निर्वाचन अधिकृतले कारबाहीको सिफारिस गरेका छन् । दुई मतपत्रलाई न्यौपाने आफैंले खाममा राखेर मतपेटिकामा खसालेका थिए । त्रिपुरासुन्दरी गाउँपालिका ३ महेन्द्र प्रताप मावि धुस्कुन केन्द्रकी एक मतदाताले पहिलोमा स्वस्तिक छाप लगाईसकेपछि सच्याउन भन्दै न्यौपानेले अर्को मतपत्र दिएका थिए । गाउँपालिकाका निर्वाचन अधिकृत विष्णुप्रसाद खरेलका अनुसार नियम विपरीत एकै जनालाई दुई मतपत्रमा छाप लगाउन दिएको भन्दै कारबाहीका लागि सिफारिस गरिएको हो । पहिलोमा रुखमा र दोस्रोमा सूर्य चिह्नमा छाप लगाइएको छ । कारबाहीका लागि माथिल्लो निकायमा पत्राचार गरेका छौं, खरेलले भने, दलहरूको समेत सहमति लिइएको छ । पेटिकामा खाममा राखेको मतपत्र भेटिएपछि उत्पन्न विवादले मतगणना मंगलबार साँझ अवरुद्ध भएको थियो । न्यौपानेले आफूलाई जानकारी नभएकाले दोस्रो मतपत्र दिएको बताएका छन् । एउटै व्यक्तिलाई दुई पटक मतदान गर्न दिएको र न्यौपानेले आफू निकट दललाई मत खसाल्न लगाएको आरोप कांग्रेसले लगाएको थियो । कांग्रेसले पहिलो पटक जाहेर मत नै मान्य हुनुपर्ने माग गरेको छ ।"
मलेठमा मारिएकालाई सहिद घोषणा,"मलेठ घटनामा मृत्यु भएकाहरूलाई सरकारका तर्फबाट सहिद घोषणा गर्दछु, निधिले भने, सरकार सहिदको उच्च सम्मान गर्दछ । गत फागुन २३ गते एमालेको सभा बिथोल्न गएका तत्कालीन मधेसी मोर्चाका कार्यकर्ता र प्रहरीबीच झडप भएको थियो । त्यस क्रममा प्रहरीको गोलीले मलेठका सञ्जन मेहता, पीताम्बर मण्डल र वीरेन्द्र महतो, प्रसवनीका आनन्द साह र जमुनी मधेपुराका इन्द्रदेव यादवको मृत्यु भएको थियो । उनीहरूका परिवारलाई १० लाख रुपैयाँका दरले राहत सहयोग हस्तान्तरण गरियो । गृहमन्त्री निधिले मलेठ घटनाको छानबिन गर्न पुनरावेदन अदालतका पूर्वमुख्य न्यायाधीश अली अकबर मिकरानीको संयोजकत्वमा गठित ३ सदस्यीय उच्चस्तरीय आयोगले काम थालेको बताए । एक महिनाभित्र प्रतिवेदन बुझाउने उनले जनाए । परिवारसँग सरकारका तर्फबाट गृहमन्त्रीले क्षमायाचना गरे । राजनीतिक कार्यक्रममा प्रहरीको गोली लागी आफन्त गुमाउनु भएकासमक्ष सरकारका तर्फबाट क्षमायाचना गर्दछु, उनले भने । निधिले मधेस आन्दोलन संविधान अपनाउनका लागि भइरहेको बताए । संविधानसभाबाट निर्माण भएको संविधानमा रहेका कमी कमजोरी सच्याएर, परिमार्जन गरेर, संशोधन गरेर संविधानलाई अपनाउनका लागि मधेस आन्दोलन भएको हो, उनले भने । संविधानलाई हिमाली, पहाडी र मधेसी सबैको अपनत्व हुने गरी संशोधनमार्फत दीर्घायु बनाउन राजनीतिक संवाद जारी रहेको बताउँदै उनले राष्ट्रिय समझदारीका आधारमा समस्या समाधान हुने बताए ।"
महानगर बनाउन माग,"विराटनगर (कास) पर्याप्त पूर्वाधार भएकाले यहाँका सरोकारवालाले विराटनगर उपमहानगरलाई महानगरपालिका बनाउन सरकारसमक्ष माग गरेका छन् । औद्योगिक क्षेत्रका प्रतिनिधि, नागरिक समाज, दलका प्रतिनिधिलगायतले यस्तो माग गरेका हुन् । यसअघि कांग्रेस, एमाले र माओवादी केन्द्रका सांसदहरूको टोलीले प्रधानमन्त्री पुष्पकमल दाहाललाई दुई साताअघि भेटेर यो माग गरेका थिए । प्रधानमन्त्री दाहालले सरकारले विराटनगर र वीरगन्ज नगरपालिकालाई महानगर बनाउने तयारी भइरहेको जानकारी दिएको सांसद पवनकुमार सारडाले बताए ।"
गाउँनगर नेतृत्वमा एमाले वर्चस्व,उपप्रमुखमा एमालेकी राधिका श्रेष्ठले ३ हजार ६ सय ८८ मत ल्याएर विजय हासिल गरिन् । उनकी निकटतम प्रतिद्वन्द्वी कांग्रेसकी तुलसा केसी खड्काले २ हजार ९ सय २४ मत पाएकी थिइन् । ६ वडा रहेको गाउँपालिकामा एमाले र कांग्रेसले तीनतीन वडाध्यक्ष जितेका छन् ।
काभ्रेमा कांग्रेस अघि,नमोबुद्ध र धुलिखेलमा मतगणना सुरु नमोबुद्ध ४ र धुलिखेल १२ मा बुधबार मतदानपछि गणना सुरु भएको छ । नमोबुद्ध४ मा एक युवक र धुलिखेल१२ मा राप्रपाका वडा सदस्य उम्मेदवारको मृत्युपछि त्यहाँ वैशाख ३१ गतेको मतदान कार्यक्रम स्थगित भएको थियो ।
सिन्धुलीमा मिश्रित नतिजा,दुई गाउँपालिकामा कांग्रेस नुवाकोट जिल्लाका दुई गाउँपालिकामा कांग्रेसले नेतृत्व गर्ने भएको छ । किस्पाङमा छत्रबहादुर लामा विजयी भएका छन् । उनले २ हजार ५ सय ६८ मत ल्याए । उपप्रमुखमा कांग्रेसकै मायादेवी न्यौपाने (२३९४) चुनिइन् । उनीहरूका प्रतिद्वन्द्वी एमालेका वीरबल तामाङ (१६६५) र श्रीमाया लामा (१८०४) हुन् । तादीको प्रमुखमा कांग्रेसका नारायणप्रसाद पाण्डे र उपप्रमुखमा ईश्वरी उप्रेती विजयी भए । उनीहरूले क्रमश: ३ हजार ९ र ३ हजार १ सय ५५ मत ल्याएका छन् । दुवै पदका निकटतम प्रतिद्वन्द्वी एमालेका क्रमश: कृष्णप्रसाद लामिछाने र ईश्वरी लामाले क्रमश: २ हजार २७ र २ हजार ३ सय ७६ मत पाएका थिए । ४३ वटा वडामा मतगणना सकिएको जिल्ला निर्वाचन कार्यालयले जनाएको छ । दुई नगर र ८ गाउँपालिकाको मतगणना जारी छ । पञ्चकन्या गाउँपालिकामा एक घण्टा गणना स्थगित भएको थियो । मतपेटिका खोलेर गन्न सुरु गर्दा मुचुल्काभन्दा १८ मत बढी आएपछि अन्योल बढेको हो । मुचुल्कामा १ हजार ४ सय ३५ मत उल्लेख भएकामा गणना गर्दा १ हजार ४ सय ५३ भेटिएको थियो । सर्वपक्षीय सहमतिपछि पुन: गणना सुरु भइसकेको छ ।
एनजीओबाट गाउँपालिका उपप्रमुख,विभिन्न उपभोक्ता समितिमा रहेर काम गर्दै आएकी उनी महिला हिंसा निगरानी समूहको अध्यक्ष पनि हुन् ।
लोकप्रिय बन्दै युटयुब च्यानल,राम्रो मिहिनेत गर्न सके युटयुब च्यानल खोलेर आम्दानी गर्न गाह्रो छैन ।
अनुले जितिन् एक्टिङ कम्पिटिसन,"प्रतिभावान् कलाकार जन्माउने उद्देश्यले सञ्चालित नेसनल एक्टिङ कम्पिटिसन आयोजना सुरु गरिएको आयोजक नेक्स्ट मोडल्स नेपालका अध्यक्ष रवि धमलाले बताए । निर्णायक अनुपसँगै (स्वर्गीय) विक्रम परियार, देव न्यौपाने, दिया मास्केलगायतले प्रतियोगीलाई अभिनयका विभिन्न प्रशिक्षणसमेत दिएका थिए ।"
माओवादी अग्रता तोड्दै एमाले,खाँडाचक्रमा वर्चस्वकालीकोट यहाँको खाँडाचक्र नगरपालिकामा एमाले विजयी भएको छ । मेयरमा एमालेका जसीप्रसाद पाण्डे र उपमेयरमा पनि एमालेकै विजया विष्ट विजयी भएका हुन् । पाण्डेले माओवादी केन्द्रका लक्ष्मीप्रसाद चौलागाईं लाई ७ सय ४४ मतान्तरले जितेका छन् । उपप्रमुखमा विष्टले माओवादी केन्द्रकै गंगाकुमारी खड्कालाई ५ सय २३ मतले पछि पारिन । एमालेले ७ वटा वडामा जितेको छ ।
स्थानीय तहमा युवा वर्चस्व,"स्थानीय तह निर्वाचनमा गाउँनगरको वडाध्यक्षलगायत अधिकांश पदमा विजयी हुने अधिकांश युवा उम्मेदवार छन् । भेरी नगरपालिकामा कांग्रेसले ६, एमालेले ५ र माओवादीले २ वडाध्यक्ष जितेको छ । बारेकोट गाउँपालिकाको उपाध्यक्षमा माओवादी केन्द्रकी उमा शाही विजयी भइन् । शाहीले २ हजा २ सय २४ मत ल्याइन् । शाहीकी निकटतम प्रतिद्वन्द्वी एमालेकी गीता कुमारी सिंहले २ हजार १ सय ९७ मत पाएकी छन् । उक्त गाउँपालिकामा माओवादी केन्द्रले ४, कांग्रेसले ३ र एमालेले २ वडामा जितेको छ । कुशे गाउँपालिकामा कांग्रेसले ६, एमालेले २ र माओवादी केन्द्रले एउटा वडामा जितेको छ । २, ३, ५, ७, ८ र ९ को वडाध्यक्षमा कांग्रेस र १ र ४ मा एमालेले तथा ६ मा माओवादी केन्द्रले जित हासिल गरेको छ । शिवालय गाउँपालिकाको उपाध्यक्षमा एमालेकी कुमारी थापा विजयी भइन् । थापाले २ हजार ६३ मत ल्याइन् । उनकी निकटम प्रतिद्वन्द्वी कांग्रेसकी गीता कुमारी शाहीले १ हजार ८ सय १२ मत पाएकी छन् । उक्त गाउँपालिकामा एमालेले ४, कांग्रेसले ३ र माओवादी केन्द्रले २ वडामा जितेको छ ।"
यमनमा हैजाले २ सय बढीको मृत्यु,हैजाको प्रकोपका कारण दैनिक दर्जनौं व्यक्तिको मृत्यु हुन थालेपछि र रोगले स्थानीय बस्तीहरूमा व्यापक संक्रमण भेटिएपछि सरकारले संकटकालको घोषणा गरी नियन्त्रण प्रयासलाई थप सशक्त पारेको छ । यमनमा सन् २०१७ मा हैजाको प्रकोप दोस्रोपटक देखिएको छ । यमनको द्वन्द्वका कारण स्थानीय स्वास्थ्य संघसंस्था तथा अस्पतालहरूमा समेत आक्रमण भई प्रायजसो संरचना भत्केकाले बिरामीलाई उपचार गर्ने उचित स्थानको समेत समस्या छ ।
फाउन्डेसनलाई एक करोड ३० लाख,बहुउपयोगी राष्ट्रपति केन्द्र बनाउनका लागि पूर्वराष्ट्रपति ओबामाले अभियान नै चलाएका छन् । फाउन्डेसनको केन्द्रीय कार्यालय सिकागोमा र शाखा कार्यालय वासिङ्टनमा छ ।
इन्धनको मूल्य घट्दैन,"५ महिनायता मूल्य समायोजन भएन  एलपी ग्यासबाहेक अरू सबैमा नाफा मागी खाने भाँडो बनायो, त्यसैले विरोध हुँदैन : उपभोक्ताकर्मी"
बैंकको खराब कर्जामा कमी,खराब कर्जा न्यून राख्ने चुनौती कायमै
दु्रतमार्गको क्यालेन्डर बनाउँदै सेना,"मन्त्रिपरिषदले निर्माणको जिम्मेवारी र अनुगमन तथा मूल्यांकनका लागि दुई समिति बनाउने निर्णय गरेको थियो । पहिलो, सेनाका प्रधानसेनापतिले तोकेका जर्नेल निर्देशक समितिको प्रमुख तथा संयोजक रहने र दोस्रो राष्ट्रिय योजना आयोगका उपाध्यक्षको अध्यक्षतामा अनुगमन तथा मूल्यांकन समिति गठन गर्ने निर्णय थिए । निर्माण जिम्मेवारी समितिमा सेनाकै युद्ध कार्य महानिर्देशनालयका प्रमुख र इन्जिनियरिङ विभागका प्रमुख सदस्य हुनेछन् । भौतिक, रक्षा र अर्थ मन्त्रालयका सहसचिव पनि सदस्य रहनेछन् । अनुगमन तथा मूल्यांकन समितिमा योजना आयोगकै भौतिक पूर्वाधार हेर्ने सदस्य एवं भौतिक, अर्थ र रक्षा मन्त्रालयका सचिव व्यवस्था छ । समितिले निरन्तर प्रगति विवरण लिने र मूल्यांकन गरेर मासिक रूपमा प्रगतिको विवरण प्रधानमन्त्री र सरकारलाई जानकारी गराउनुपर्नेछ ।"
चैनपुरताक्लाकोट सडक निर्माणले गति लियो,यस सडकले भारतको सिमाना कैलालीको गौरीफन्टा र चीनको ताक्लाकोट सबैभन्दा छोटो दूरीमा जोड्छ । यो सडक निर्माण भएपछि कैलाश मानसरोवर दर्शनका लागि सहज हुनेछ ।
नेप्से परिसूचक घट्यो,"बधुबार सेयर बजारमा ६१ करोड ९८ लाख रुपैयाँको सेयर कारोबार भएको छ । अघिल्लो दिनको तुलनामा कारोबार रकम ११ करोड ४८ लाख रुपैयाँले बढी हो । करिब साढे ५ हजार कारोबारबाट १ सय ४० कम्पनीका ३१ लाख ६४ हजार ९ सय ६६ कित्ता सेयर किनबेच भए । उक्त दिन कारोबारमा आएकामध्ये ५० कम्पनीको सेयर मूल्य बढ्यो, ८४ कम्पनीको घट्यो र ६ कम्पनी सेयर मूल्य स्थिर छ । योसँगै कुल बजार पुँजीकरण १९ खर्ब १० अर्ब रुपैयाँ कायम रहेको नेप्सेले जनाएको छ । उत्पादन तथा प्रशोधन समूहको परिसूचक १४४, अन्य को ०५९ र होटल समूहको परिसूचक ०२१ प्रतिशत बढे । तर, बिमा समूहको परिसूचक ०३, जलविद्युतको ०९७, बैकिङको ०५१, विकास बैंकको ००६ र वित्त कम्पनीको ०२८ प्रतिशतले घटे ।"
एनआईसी एसियाका ९ शाखा उद्घाटन,हाकिमचोकको १०१ औं शाखाको उद्घाटन चितवन उद्योग वाणिज्य संघका अध्यक्ष राजन गौतमले गरेको जनाइएको छ । यससँगै बैंकको शाखा संख्या १०७ पुगेको जारी विज्ञप्तिमा उल्लेख छ ।
ओबर नेपालका लागि कोसेढुंगा : सभामुख,"कार्यक्रमलाई सम्बोधन गर्दै सभामुख घर्तीले ओबीओआर महिला सशक्तीकरणका लागि महत्त्वपूर्ण हुने बताएकी छन् । त्यसका लागि नेपालमा वातावरण बन्दै गएको उनको दाबी छ । संविधानसभाबाट नयाँ संविधान बनेसँगै नेपाल राजनीतिक स्थिरतातर्फ अघि बढिरहेको कुरा यहाँहरूले पनि अनुभव गर्नुभएकै होला, चिनियाँ उद्यमीमाझ सभामुख घर्तीमगरले भनिन्, संविधानको महत्त्वपूर्ण कार्यभारअन्तर्गत अहिले हाम्रो देश स्थानीय तहको निर्वाचनमा होमिएको छ । निर्वाचनबाट चुनिने जनप्रतिनिधिले सुशासनसहित हाम्रो आर्थिक विकासमा थप गति दिनेछन् भन्ने मलाई विश्वास छ ।कार्यक्रम ओबीओआर नेपाल अन्तर्राष्ट्रिय लगानी मञ्च आयोजना गरेको हो । ओबीओआरभित्र महत्त्वपूर्ण धेरै विषयगत कार्यक्रमहरू रहेका छन्, मञ्चका अध्यक्ष भास्करराज राजकर्णिकारले भने, यसमध्ये महिला उद्यमशीलता र सशक्तीकरण एउटा महत्त्वपूर्ण कार्यक्रम हो । त्यसको थालनी नेपालले सुरु गरेको हो । बिस्तारै अन्य कार्यक्रमहरूसमेत सुरु गरिनेछन् ।"
एनटीसीको अफर,"फोरजी डाटा प्याकेजअन्तर्गत ५० रुपैयाँमा सात दिनसम्म उपभोग गर्न पाउने गरी २ सय एमबी डाटा उपलब्ध गराइएको छ । त्यसैगरी १ सय रुपैयाँमा १४ दिनसम्म उपभोग गर्न पाउने गरी ५ सय एमबी डाटा, २ सय रुपैयाँमा २८ दिनसम्म उपभोग गर्न पाउने गरी १२ सय एमबी डाटा, ३ सय रुपैयाँमा २८ दिनसम्म उपभोग गर्न पाउने गरी २ हजार एमबी डाटा र ५ सय रुपैयाँमा २८ दिनसम्म उपभोग गर्न पाउने गरी ३ हजार ६ सय एमबी डाटा उपलब्ध गराइएको छ । अल टाइम डेटा प्याकअन्तर्गत स्मल डेटा प्याक थप गरिएको विज्ञप्तिमा उल्लेख छ ।"
पूर्वका विकास बैंकलाई पुँजी पुर्याउन कठिन,राष्ट्रियस्तरका विकास बैंकहरूले चुक्ता पुँजी न्यूनतम २ अर्ब ५० करोड पुर्याउनुपर्ने  केही बैंक मर्जरमा र केहीले ठूलो संख्यामा हकप्रद सेयर जारी गर्दै
नेपालसिंगापुर वाणिज्य संघ गठन,"काठमाडौं (कास) नेपालसिंगापुर उद्योग वाणिज्य संघ गठन भएको छ । दुई देशबीचको आर्थिक तथा व्यापारिक सम्बन्ध विस्तार गर्ने उद्देश्यले वाणिज्य संघ गठन गरिएको जारी विज्ञप्तिमा उल्लेख छ । संघको हालै सम्पन्न कार्य समितिको प्रथम बैठकले दीपक कुँवरको अध्यक्षतामा २३ सदस्यीय कार्यसमिति गठन भएको जनाइएको छ । संघका उपाध्यक्षमा विनोद ढकाल, धर्मराज शाक्य र संजय अग्रवाल चयन भएको विज्ञप्तिमा उल्लेख छ । यसैगरी महासचिवमा कृष्णकुमार अग्रवाल, कोषध्यक्षमा गोविन्द थपलिया र सचिवमा रवीन्द्रबहादुर मल्ल चयन भएका छन् ।"
गहुँ उत्पादन बढ्यो,समितिले यस वर्ष टीकापुरका लागि प्रतिक्विन्टल २ हजार ६ सय १५ र धनगढीका लागि २ हजार ६ सय ७५ रुपैयाँ खरिद मूल्य निर्धारण गरेको छ ।
विदेशी मुद्रासहित पक्राउ,"हेटौंडाबाट पथलैयातर्फ जाँदै गरेको बसलाई रातोमाटे चेकपोस्टका प्रहरीले रोकेर चेकजाँच गर्ने क्रममा भारतको खालधारपारा कलोराका मण्डलको साथबाट विदेशी मुद्रा बरामद गरेको हो । मण्डलको साथबाट ८६ हजार अमेरिकी डलर, ५ सय युरो र ५ हजार ३ सय साउदी रियाल बरामद गरेको प्रहरी उपरीक्षक वसन्तकुमार लामाले बताए । मण्डलले जिन्स पाइन्टको कम्मरमा कालो कपडाको फल्स पकेटमा लुकाएर विदेशी मुदा ल्याएका थिए । काठमाडौंबाट भारतको कोलकातातर्फ जाने क्रममा पक्राउ परेका मण्डललाई बरामद भएको विदेशी मुद्रासहित राजस्व अनुसन्धान कार्यालय पुल्चोक ललितपुर पठाइनेछ ।"
दिल्लीबाट २४ नेपाली युवतीको उद्धार,पछिल्लो समय सरकारले रोजगारीका लागि मध्यपूर्वी एसियाली मुलुक जानेलाई दिल्लीबाट भिसा दिने कार्य बन्द गरेको छ । दलालले भने दिल्लीकै रुट प्रयोग गरी तेस्रो मुलुक पठाइरहेका छन् । रोजगारीका लागि दिल्लीबाट पठाइदिने भन्दै पैसा असुलेर केही समय दिल्लीमा राख्ने र अलपत्र अवस्थामा छाड्नेसमेत गरेका छन् । पछिल्लो समय अस्ट्रेलिया पढ्न पठाउने भन्दै युवतीहरूसँग ठूलो रकम लिने र दिल्लीमा अलपत्र पार्ने क्रमसमेत बढेको छ । दूतावासले पछिल्लो समय दिल्लीबाट भिजिट भिसा दिने कार्यमा समेत कडाइ गरेको छ ।
भारुसहित १५ पक्राउ,ब्युरोले काठमाडौं महानगरपालिका ८ विनायकनगरस्थित कमला भण्डारीको डेराबाट ९८ लाख र तिलगंगास्थित शम्भुमार्गमा रोकिराखेका दुई गाडीबाट २ करोड ३५ लाख ६१ हजार भारु बरामद गरेको थियो । ब्युरोले बरामद रकम राजस्व अनुसन्धान विभागमा बुझाएको छ ।
नेपाल र भारत मुम्बईमा भिड्ने,"प्रतियोगिताअघि मैत्रीपूर्ण खेल राम्रो हो, राष्ट्रिय टिमका प्रशिक्षक राजुकाजी शाक्यले भने, भारतसँगको खेलले हाम्रो टिमको कमजोरी र बलियो पक्ष के भन्ने छुटयाउन सजिलो पार्नेछ । कमजोरीलाई यमनसँगको खेलमा सुधार गर्न सहयोग पुग्नेछ । नेपालका पूर्व प्रशिक्षक स्टेफेन कन्स्टेन्टाइनले सम्हालेको भारत फिफा वरीयतामा १ सयौं स्थानमा छ, जुन उसको अहिलेसम्मकै उच्च वरीयता हो । पछिल्लो महिना तीन स्थान गुमाएको नेपाल १ सय ७३ औं स्थानमा छ ।"
सिटीको हकलाग्दो जित,खाली रंगशाला आर्सनलले यस सिजनमा निकै उथलपुथल खेप्यो । वेंगरको भविष्य के हुन्छ भनेर पनि अनुमान हुँदै आएको छ । समर्थकले क्लबमा परिवर्तन चाहिरहेका छन् । आउने समयमा सान्चेज र ओजिल बेचिन सक्नेप्रति पनि सरोकार छ । यस्तो निराशाबीच इमिरेट्स रंगशालामा निकै सिट खाली रहे । रंगशाला पनि शान्त थियो । यस्तो अवस्थामा पनि टोलीले सुरुमै गोल गरी उत्साह बढाउन सकेन । आर्सनलले पहिलो हाफमा १८ प्रयास गर्यो । तर गोलरक्षक जोर्डन पिकफोर्डले लगातार छेकिरहे । २३ वर्षीय जोर्डनले यस बाजी आफ्नो उत्कृष्ट प्रदर्शन दिएका छन् । रेलिगेसनमा परिसकेको टोलीलाई समेत सजिलै हराउन नसकेपछि वेंगर पक्कै दबाबमा छन् । उनको यो सिजनमा अनुबन्ध सकिँदैछ । तर क्लबले थप २ वर्षको प्रस्ताव गरेको छ । उनले आफ्नो आर्सनल भविष्यबारे गरिने प्रश्नको जवाफ रुचाएका छैनन् ।
राइजिङ पुने पहिलोपल्ट फाइनलमा,महेन्द्रसिंह धोनीले नटआउट रहेर ४० रन बनाए । मनोज र धोनीले चौथो विकेटमा ४४ बलमा ७३ रनको साझेदारी गरेका थिए ।
दुवै टिम सेमिफाइनलमा,काठमाडौं (कास) नेपालका ब्वाइज र गल्र्स दुवै टिम आईटीएफ एसियाली यू१२ टिम च्याम्पियनसिपको दक्षिण एसियाली छनोटमा बुधबार सेमिफाइनलमा पुगेका छन् । दुवैतर्फ नेपालले आफ्नो समूहमा उपविजेता हुँदै अन्तिम चारमा स्थान बनाएको हो । नेपालको ब्वाइज टिम समूह बी तथा गल्र्स टिम समूह ए को विजेता बने । बुधबारको खेलसँगै सेमिफाइनल समीकरण बनेको छ । ब्वाइजमा नेपालले भारत तथा भुटानले बंगलादेशविरुद्ध खेल्नेछन् । गल्र्समा नेपालले श्रीलंकासँग खेल्दा भारतको भेट बंगलादेशसँग हुनेछ । बिहीबार सेमिफाइनल हुनेछ । फाइनल पुग्ने टोली काजकिस्तानमा हुने आईटीएफ एसियाली यू१२ टिम च्याम्पियनसिपमा छानिने छन् ।सातदोबाटोस्थित टेनिस कोर्टमा बुधबार ब्वाइजतर्फ समूह बी मा नेपालले पाकिस्तानलाई ३० ले पराजित गर्यो । नेपालका आरभसम्राट हाडा र आर्यन गिरीले सिंगल्स र डबल्समा सफलता पाए ।
बडीबिल्डर मंगोलियातिर,"दमक (कास) मोरङ उर्लाबारीका विकास धिमाल ५१ औं एएफबीएफ बडीबिल्डिङ च्याम्पियनसिपमा भाग लिन बुधबार मंगोलिया गएका छन् । जेठ ४ देखि ८ सम्म मंगोलियाको उलनवटरमा हुने प्रतियोगितामा उनले ६३ केजी तौल समूहमा प्रतिस्पर्धा गर्नेछन् । विकासले ०६७ मा मिस्टर मोरङ, ०६७ र ०६८ मा मिस्टर कोसी, ०६८ र ०६९ मा मिस्टर पूर्वाञ्चलको उपाधि जितेका थिए । उनले ०६८ मा ६५ केजी तौलअन्तर्गत मिस्टर हिमालय, सोही तौल समूहमा ०७३ मा मिस्टर धर्मश्रीको उपाधिसमेत जितेका थिए । विकासले ०६८ को मिस्टर नेपालमा दोस्रो स्थान पाएका थिए ।"

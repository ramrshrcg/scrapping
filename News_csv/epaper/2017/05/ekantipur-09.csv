शीर्षक,विवरण
विस्थापित नै उम्मेदवार,"पार्टीदेखि दिक्क विस्थापित परिवारको भोट तान्न सबै उम्मेदवार बिहानदेखि बेलुकासम्म दौडधुप गरिरहेका छन् । विस्थापितको भोट तान्न सकिए जित सुनिश्चित रहेको दाबी उनीहरूको छ । विस्थापित आइत घलेले अघिल्ला दुइटा संविधानसभामध्ये पहिलोमा एमाओवादी र पछिल्लोमा एमालेलाई भोट हाले । अहिले भने उनको मुड बदलिएको छ । पार्टीभन्दा पनि व्यक्ति हेर्ने पक्षमा छु, दुई वर्षदेखि बस्दै आएको टहरा देखाउँदै उनले भने, पार्टीलाई हेरेर केही भएन, अब व्यक्तिलाई रोजेर केही हुन्छ कि ?"
"आधा खुसी, आधा बेखुसी","नाका र भन्सारको सम्भावनानजिकै भए पनि त्रिवेणी बिहारसँग र पक्लिहवा उत्तरप्रदेशसँग जोडिएका छन् । यी दुवै नाका प्रदेश चारमा पार्दा भारतका दुई राज्य जोडिने र उत्तरमा चीन पनि जोडिने स्थानीयहरू बताउँछन् । तर सरकारले रुष्ट मधेसी पार्टीलाई मनाउने नाममा पक्लिहवालाई अर्को प्रदेशमा पारेर प्रदेश चारको नाकाको सम्भावनालाई कमजोर बनाएको उनीहरू बताउँछन् । नवलपरासी जिल्लालाई टुक्र्याउनु पछाडिको तर्क प्रदेश चारलाई भारतसँग जोड्नु हो । लुम्बिनी अञ्चलका सबै जिल्ला प्रदेश पाँचमा पर्छन् । तर तनहुँसँग सीमा जोडिएको नवलपरासीको गैंडाकोट, रजहर, कावासोती लगायतका भागलाई प्रदेश चारमा राखिएको छ भने सदरमुकाम परासी क्षेत्र प्रदेश ५ मा । त्रिवेणी क्षेत्र पुग्नका लागि दुम्कीबासबाट अर्को बाटो पनि खोलिएको छ । अहिलेको बाटोभन्दा आधा (२२ किलोमिटर) लम्बाइको यो बाटोमा केहीअघि ट्याक खोलिएको थियो । तर, मध्यवर्ती क्षेत्रमा बाटो पर्ने भनेर निकुञ्जले बाटो रोकिदियो । यसपालि यहाँका दुई वडाका प्राय:सबै उम्मदेवारको एजेन्डा यो बाटो खुलाउने छ । विनयी त्रिवेणीको वडा नम्बर ६ को साहुमारामा आइतबार कांग्रेस, एमाले, राप्रपा र जनमुक्ति पार्टीले घरदैलो कार्यक्रम गरे । २०३६ सालमा सुस्ताको बाढीले विस्थापित बनाएकालाई यहाँ ल्याइएको थियो ।"
दलितलाई मुस्किल,"चन्दननाथ नगरपालिकाका एमाले मेयर उम्मेदवार शान्तिलाल महत संविधानमै दण्डनीय रहेका र सरकारी नीतिले समेटेका विषयलाई स्थानीय प्रतिबद्धता जनाउन नपर्ला भनेर छुटाएको बताउँछन् । भेदभाव र दुव्र्यवहारलाई हाम्रो स्थानीय सरकारले व्यावहारिक रूपमै अन्त्य गर्नेछ, उनले भने । कांग्रेस मेयर उम्मेदवार कान्तिका सेजुवालले आफू ०५७सालदेखि छाउपडी प्रथाविरुद्ध सामाजिक सचेतना फैलाउने अभियानमा लागेको बताइन् । एउटा प्रतिबद्धतापत्रमा छुट्यो होला । अर्कोमा आउँछ, उनले भनिन् । प्रचारप्रसारका क्रममा आफूले महिनावारी भएका र दलितसँग कुनै छुवाछूत नगरेको उल्लेख गर्दै दलित महिला सदस्यलाई पनि जातीय दुव्र्यवहार भएको आफूले थाहा नपाएको उनले दाबी गरिन् ।"
ओबरमा हस्ताक्षर तय,"चीनले आफ्नो सबैभन्दा ठूलो हिस्सा रहने गरी एसियाली पूर्वाधार विकास बैंक स्थापना गरेर चीन ओबरमा अघि बढेको थियो । सी चिनफिङ राष्ट्रपति भएपछि एसिया, युरोप र अफ्रिकालाई जल, थल र हवाई मार्गबाट आपसमा जोडदै रेल, सडक, पूर्वाधार सञ्जालमा जोड्नका लागि चीनले यसमा जोड दिएको हो । ओबीओआरमार्फत नेपाल र एसिया क्षेत्रमा पूर्वाधार निर्माण, कृषि, ऊर्जा र पर्यटन, व्यापारका क्षेत्रमा सहयोग गर्ने बताउँदै आएको छ । यो योजनाअन्तर्गत चिनियाँ लगानीको समेत महत्त्व राख्ने हुनाले नेपालसहित दक्षिण एसियाका केही मुुलुकबाहेक ६८ राष्ट्रको सहभागिताको टुंगो लागिसकेको थियो । ४१ मुलुक तथा अन्तर्राष्ट्रिय संस्थाले ओबरमा यसअघि नै हस्ताक्षर गरिसकेका छन् । केहीले सम्मेलन अघि हस्ताक्षर गर्नेछन् ।"
लामिछाने बाको भोट,"अन्तिममा लामिछाने बाले आफूलाई परेको एउटा समस्या सुनाउन भुलेनन् । समस्या रहेछ, सामाजिक सुरक्षाभत्ताको । उनका घरमा सामाजिक सुरक्षा भत्ता बुझ्ने तीन जना छन् । आफूसहित ८१ वर्षीया श्रीमती पद्मा लामिछाने र एक अपांग छोरा । हरेक महिना भत्ता बुझ्न उनीहरू तल बजारमा ओर्लिनुपर्छ । वृद्ध र अपांग भएकाले हिँडेर जान मुस्किल छ । भित्तामा घर भएकाले अरू यातायातका साधन पनि पुग्दैनन् । सरकारी अधिकारीहरू अन्य व्यक्तिलाई पैसा दिन मान्दैनन् । आफैं पुग्नुपर्छ । त्यसैले चुनावपछि जितेर आउने व्यक्तिले वृद्धभत्ता घरमै बुझ्ने व्यवस्था मिलाइदिउन् भन्ने उनको माग छ । वृद्धभत्ताले हामीलाई ठूलो राहत भएको छ तर अब बुझ्न जान नसकिने भयो, घरैमा आइपुग्ने व्यवस्था मिलाइदिए तिनको जय हुनेछ, लामिछाने बाले कुरा बिट मारे ।"
बहुमत थेग्न गच्छदार सरकारमा,"गच्छदारको प्रवेशसँगै सरकारलाई बहुमत गुम्ने खतरा टरेको छ । सत्तारूढ कांग्रेस र माओवादी केन्द्रले प्रधानन्यायाधीश सुशीला कार्कीविरुद्ध संसदमा महाअभियोग प्रस्ताव दर्ता गरेकामा असन्तुष्टि जनाउँदै एक साताअघि राप्रपा सरकारबाट बाहिरिएको थियो । राप्रपाका मन्त्रीहरूको राजीनामा फोरम लोकतान्त्रिक सरकारमा जाने टुंगो लागेपछि सोमबारमात्रै स्वीकृत भएको हो । त्यसअघि मधेसी मोर्चाले संविधान संशोधन विधेयकमा असन्तुष्टि जनाउँदै सरकारलाई दिएको समर्थन फिर्ता लिएको थियो । राप्रपा सरकारबाट बाहिरिए पनि लोकतान्त्रिक फोरमको समर्थनले सरकार बहुमतमै रह्यो । उसले सरकारलाई दिएको समर्थन फिर्ता लिए सरकार अल्पमतमा पर्न सक्थ्यो । त्यही खतरा टार्न प्रधानमन्त्री पुष्पकमल दाहालले छोटो अवधिका लागि गच्छदारलाई सरकारमा प्रवेश गराएका हुन् ।आलोपालो सरकारको नेतृत्व गर्ने समझदारीअनुसार प्रधानमन्त्री दाहालले अब एक साता मात्रै सरकारको नेतृत्व गर्नेछन् । स्थानीय तहको पहिलो चरणको चुनाव सम्पन्न भएपछि दाहालले राजीनामा दिने बताएका छन् । त्यसपछि अहिलेकै गठबन्धनमा कांग्रेस सभापति शेरबहादुर देउवाको नेतृत्वमा नयाँ सरकार बन्नेछ । नेपाल लोकतान्त्रिक फोरमलाई देउवा नेतृत्वको सरकारमा समेत सामेल गर्ने समझदारी भएको स्रोतले बतायो । प्रधानन्यायाधीश कार्कीविरुद्धको महाअभियोग प्रस्तावलाई सहमतिमा व्यवस्थापन गर्न सत्तारूढ कांग्रेस र माओवादी केन्द्र तयार भएपछि राप्रपा पुन: सरकारमा जाने प्रयासमा थियो । तर, सरकारबाट बाहिरिएर प्रमुख प्रतिपक्षी एमालेसंँग साँठगाँठ गरेपछि राप्रपालाई सरकारमा ल्याउन प्रधानमन्त्री दाहाल अनिच्छुक देखिएका हुन् । सरकारमै रहँदा पनि संशोधन विधेयकको विपक्षमा राप्रपाका एक दर्जन सांसद उभिएपछि कांग्रेस र माओवादी केन्द्र उसलाई सरकारमा ल्याउनुको अर्थ नभएको निष्कर्षमा पुगेका हुन् । राप्रपाकै कारण दुई तिहाइ नपुग्ने स्थिति उत्पन्न भएपछि सरकारले संविधान संशोधन विधेयक मतदानमा लैजान सकेको छैन ।"
दोस्रो चरणअघि एमाले सरकार,"काठमाडौं एमाले सचिव एवं प्रवक्ता योगेश भट्टराईले माओवादी केन्द्रकांग्रेस गठबन्धन सरकार स्थानीय तहको दोस्रो चरणको चुनावसम्म कायम नरहने बताएका छन् । प्रधानमन्त्री पुष्पकमल दाहाल नेतृत्वको सरकार अन्तिम अवस्थामा पुगेको दाबी गर्दै उनले स्थानीय तहको दोस्रो चुनाव एमालेको नेतृत्वमा हुने बताए । दोस्रो चरणको चुनाव एमालेले नै गराउने संकेतहरू देखिएका छन्, एमाले प्रचार विभागद्वारा सोमबार राजधानीमा आयोजित कार्यक्रममा भट्टराईले भने ।सरकार परिवर्तन हुने बेला मन्त्रिपरिषद् थपथाप गरेर जबर्जस्ती टिकाउन खोजिएको उनले बताए । सरकार आईसीयूमा छ । आयातित डाक्टरहरू ल्याएर बचाउने प्रयास भइरहेको छ तर सम्भव छैन, बाह्य शक्तिहरू सरकार टिकाउन लागिपरेको संकेत गर्दै सचिव भट्टराईले भने, जेठ १ गतेबाट यो सरकार रहने छैन । एयर एम्बुलेन्स नै चढाएर उपचार गराउन लगिए पनि बाँच्दैन ।यसैबीच, एमाले वरिष्ठ नेता एवं पूर्वप्रधानमन्त्री झलनाथ खनालले वर्तमान संसदले संविधान संशोधन गर्न नसक्ने दाबी गरेका छन् । उनले संविधानअनुसार सबै चरणका चुनाव भइसकेपछि बन्ने संघीय संसदले मात्र संविधान संशोधन गर्न सक्ने बताए ।"
धेरैको जिज्ञासा मतपत्रमै,"उनका अनुसार मतपत्र जति सानो भयो मतदातालाई त्यति सहज हुने भएकाले मतपत्र ठूलो हुने भएपछि आयोगले दुई वा तीनवटा मतपत्र बनाएको भए राम्रो हुन्थ्यो । एउटामा अध्यक्ष र उपाध्यक्ष, अर्कोमा वडाका पदाधिकारीलाई मत हाल्ने गरी मतपत्र बनाएको भए हुन्थ्यो, समावेशी सिटको अर्को बनाए पनि हुन्थ्यो, उनले भने, त्यसले सुधार देखिन्थ्यो । निर्वाचन आयोग रचनात्मक छ, बढी सकारात्मक छ भन्ने देखिन्थ्यो । आखिर संविधानसभा निर्वाचनमा मतदाताले दुईवटा मतपत्रको अभ्यास गरिसकेकै थिए । उनले बदर मतको प्रतिशत घटाउन कसरी मतदान गर्ने विषयमा मतदाताहरूलाई बुझाउन आवश्यक रहेको बताए ।"
महिला उम्मेदवार ३९१८ प्रतिशत,"माओवादी केन्द्रका सांसदलाई स्पष्टीकरणनिर्वाचन आयोगले फेसबुकमा गलत सूचना लेख्ने माओवादी केन्द्रकी सांसद सीता नेपालीलाई स्पष्टीकरण सोधेको छ । उनी माओवादी केन्द्रकी सचेतक हुन् । नेपालीले आयोगका प्रवक्ताको भनाइ भन्दै आफ्नो फेसबुकको स्टाटसमा निर्विरोध निर्वाचितको गलत तथ्यांक राखेको भन्दै आयोगले स्पष्टीकरण सोधेको हो । निर्वाचन आचारसंहिता उल्लंघन गरेको भन्ने विषयमा हदैसम्मको कारबाही किन नगर्ने भनी २४ घण्टाभित्र आधार प्रमाणसहित स्पष्ट विवरण पेस गर्न निर्देशन दिएको आयोगले जनाएको छ । उनले माओवादी केन्द्रले सबैभन्दा बढी निर्विरोध सिटमा जित हासिल गरेको उल्लेख गरेकी थिइन् । जुन गलत तथ्यांक हो । यसैबीच निर्वाचन आयोगले धादिङ जिल्लाको थाक्रे गाउँपालिकाका एमालेका अध्यक्षका उम्मेदवार रामकुमार आचार्य र उपाध्यक्षका उम्मेदवारसमेतलाई निर्वाचन आचारसंहिताविपरीत कार्य गरेको भन्दै २४ घण्टाभित्र स्पष्टीकरण माग गर्ने निर्णय गरेको छ । उनीहरूले वैशाख २५ गतेका दिन तीन ट्रक प्रचारक सहितको स्कार्पियो गाडी, ब्यानर एवं दल र निर्वाचन चिह्नसहितको टिसर्टसहित निर्वाचन आचारसंहिताविपरीत मोटरसाइकल र्याली निकालेका थिए ।"
व्यवस्थित सहरको प्रतिबद्धता,"टीआर नेपाल,माओवादी केन्द्रगोकर्णेश्वर नगरपालिकासंघीयता, समावेशी र संविधानसभा हाम्रो मुद्दा हो, हामी यसलाई लागू गर्छौं । त्यसकारण ती मुद्दा स्थापित गर्न अब जनतासमक्ष पुगेको छौं । आमजनतालाई विकास र आर्थिक समृद्धि कसरी दिन सकिन्छ, भन्ने सोचका साथ मैले स्थानीय तह चुनावमा मेयर पदमा उम्मेदवारी दिएको हुँ । यस क्षेत्रको विकासका लागि मैले कसैसँग गलत सम्झौता गर्ने छैन । किनभने जनताले दिएको मतको मैले कदर गर्नैपर्छ । युवा, महिला, जनजाति, अपांगका अधिकार स्थानीय सरकारबाट सुरक्षित गर्छौं । व्यवस्थित र सुरक्षित बस्ती विकासलाई पनि ध्यान दिनैपर्छ । त्यसका लागि सुन्दरीजल फाँट, बालुवालगायत क्षेत्रमा ल्यान्ड पुलिङका माध्यमबाट बस्ती विकास गर्छौं । शिवपुरी क्षेत्र पर्ने भएकाले पर्यटन विकासका लागि पनि उत्तिकै महत्त्व दिनेछौं । सुन्दरीजलको माथिल्लो क्षेत्रलाई पर्यटकीय क्षेत्रका रूपमा विकास गर्नैपर्छ । सरकारी जमिनको संरक्षण गर्दै ती क्षेत्रमा खेल मैदान र खुला क्षेत्रका रूपमा विकास गर्नेछौं ।"
पर्यटकीय हब बनाउँछौं,"न्हुच्छेभक्त फोजु, नेमकिपाचाँगुनारायण नगरपालिकातीन दशकभन्दा बढी शिक्षण पेसामा संलग्न रही राजनीतिमा छिरेको छु । चाँगुनारायण नगरपालिकालाई मुलुककै नमुना सहर बनाउने प्रतिबद्धता व्यक्त गर्न चाहन्छु । नगरका सबै वडा समेट्ने चाँगुनारायण रोड सिटी निर्माण गर्नेछु । सम्पदा मार्ग र पर्यटकीय पहाडी पदमार्ग निर्माण गर्ने मेरो प्रतिबद्धता छ । नगरकोटकाठमाडौं वैकल्पिक मार्गलाई पूर्णता दिनेछु । सामुदायिक पार्क, बाल उद्यान, शिशु स्याहार केन्द्रको बन्दोबस्त गर्नेछु । शैक्षिक संस्थाहरूलाई संरचना तथा सञ्चार प्रविधिमैत्री बनाउने लक्ष्य लिएको छु । सिटी बस सञ्चालन गर्ने, सामुदायिक खेलकुद सेन्टर निर्माण गर्ने, अन्तर्राष्ट्रिय स्तरको कभर्ड हल निर्माण गर्ने लक्ष्य लिएको छु । पर्यटकीय भ्यु टावर र सिटी संग्रहालय निर्माण गर्ने, नगरभित्र पर्यटन, शिक्षा, स्वास्थ्य, कृषि, खेलकुदलगायत क्षेत्रमा अधिकतम रोजगारी सिर्जनाका लागि विशेष जोड दिने प्रतिबद्धता गर्छु ।"
मेयर उम्मेदवारका योजना यस्ता,"घनश्याम गिरी, कांग्रेस (चन्द्रागिरि नपा)सबभन्दा पहिले प्रकृतिको संरक्षण गर्ने गरी विभिन्न कार्यक्रममार्फत नगरलाई हराभरा र स्वच्छ बनाउनेछु । यसो भए पानीका स्रोत संरक्षणमा पनि सहयोग पुग्छ र पर्यटकीय आकर्षणको केन्द्र पनि बनाउन सकिन्छ । मेरो दोस्रो प्राथमिकताको विषय सडक हो । सडक विस्तारका क्रममा भत्काइएका घरहरू र अधिग्रहण गर्नुपर्ने जग्गाधनीलाई उचित मुआब्जा दिलाउन सक्दो प्रयास गर्नेछु । स्थानीयको प्रतिनिधि र विकासको सहयोगी बनेर कसैलाई मर्का नपर्ने र विकास पनि हुने गरी काम गर्नेछु । प्रह्लाद कार्की, एमाले (चन्द्रागिरि नपा)सबभन्दा पहिलो प्राथमिकता शिक्षालाई दिनेछु । वडैपिच्छे पुस्तकालय सञ्चालन र महिला शिक्षालाई महत्त्व दिनेछु । जनसहभागितामा आधारित अस्पताल निर्माण प्रक्रिया थालिनेछ । कम्तीमा पनि २५ शय्यासम्मको अस्पताल वडामा निर्माणका लागि पहल गर्छु । श्रीकृष्ण श्रेष्ठ, माओवादी केन्द्र (चन्द्रागिरि नपा)चन्द्रागिरिमा रहेका उद्योगहरू र स्वरोजगारका कार्यक्रममार्फत एक घर एक रोजगार कार्यक्रम कार्यान्वयन गरिनेछ । केही स्थानमा बस्नेहरूको लालपुर्जा छैन । उनीहरूलाई लालपुर्जा दिलाउने र कागजी प्रक्रियामा ल्याउनेछु । सडक विस्तारबाट पीडितलाई क्षतिपूर्ति दिइनेछ । अन्तर्राष्ट्रिय स्तरको सभाहल र पर्यटन विकासका लागि गणतन्त्र टावर निर्माण गरिनेछ । प्राविधिक शिक्षा र सीप सिकेकालाई उद्योग सञ्चालनका निम्ति आवश्यक सामग्रीका लागि ऋण उपलब्ध गराउनेछु ।"
पिलीलाई बेवास्ता नगर,"युद्धका बेला पिलीमा छाडिएका बम र एम्बुस अझै पनि कोपडाँडा वरिपरिको पखेरा, ओडार र खोल्साखोल्सीमा भेटिने गरेका छन् । यसको खोजी गरी खतरा मुक्त क्षेत्र बनाउन गाविस हँुदै जिल्ला सुरक्षा समितिमार्फत गृह र रक्षा मन्त्रालय पठाइए पनि हालसम्म सुनुवाइ नभएको एमाले वडाध्यक्ष उम्मेदवार रजबहादुर मल्लले बताए । ६ वर्षअघि पिलीमुनिको मेलामा भेटिएको बम खेलाउँदा गाई चराउन गएका स्थानीय १४ वर्षीय बालक नयाँबहादुर मल्लको ज्यान गएको थियो ।"
युद्धभन्दा चुनाव लड्न कठिन,"जनतासँग अपेक्षा धेरै भएकाले सोहीअनुसार काम गर्न सकिने कि नसकिने भन्ने चिन्ता पनि त्यत्तिकै रहेको उनले बताए । जनताले स्थानीय तहबाट धेरै सेवा सुविधा र विकास प्राप्त हुन्छन् भन्ने अपेक्षा गरेका छन्, उनले भने, जनताको अपेक्षाअनुसार काम सम्पन्न हुन्छन् कि हुँदैनन् भन्ने कुरामा पनि ध्यान दिनुपर्छ । एकतर्फी सोचाइ र बुझाइले चुनावमा अघि बढ्न सकिँदोरहेनछ । मुसिकोट नगरपालिका१२ का वडा अध्यक्षका उम्मेदवार धीरन शेपाइलीलाई पनि चुनाव नयाँ र जटिल अभ्यासजस्तो लागिरहेको छ । कम्पनी कमान्डर शेपाइली पार्टीको निर्देशनअनुसार अनमिनको प्रमाणीकरणमा सहभागी नभई वाइसिएलमा गएका थिए । वाइसिएलको केन्द्रीय सदस्य र रुकुम इन्चार्जको जिम्मेवारी वहन गरें । यी पार्टीगत जिम्मेवारी पनि कठिन भएनन्, उनले भने, चुनाव भने यी सबै कामभन्दा फरक रहेछ । युद्धकालको कला र चुनावको कला फरक हुँदो रहेछ । सबै मतदातालाई विश्वास दिलाउँदै अरू दलहरूसँग प्रतिस्पर्धा गर्नुपर्ने कुरा युद्धभन्दा पनि जटिल छ ।"
ओझेलमै पाँचकाटिया,"सात जनाको ज्यान जाने गरी घर बमले उडाएपछि घरधनी पदमबहादुर खत्री सदरमुकाम खलंगामै बसिरहेका छन् । उनले अहिलेसम्म घरको केही क्षतिपूर्ति पाएका छैनन् । अब स्थानीय चुनावमा जित्ने नेताले यसतर्फ ध्यान दिनुपर्ने खत्रीको माग छ । आक्रमणपछि गाउँमा प्रहरी चौकी रहेन । माओवादीको उपस्थिति बाक्लिन थाल्यो । जुम्लाको खलंगा आक्रमण गर्न जाँदा पनि माओवादी पाँचकाटियामै डेरा जमाएर बसे । आक्रमणको योजना तयार गरे । पछि सुरक्षाफौज आएर गाउँलेहरूलाई कुटपिट गर्यो । बारीका तरकारी र मकै कहिल्यै खान पाइएन । कहिले माओवादी त कहिले प्रहरीले खाइदिए, बलबहादुर खत्रीले भने, दुवै पक्षले सताउनु सताए । त्रासैत्रासमा बाँच्नुपर्यो । अब त्यस्तो दिन कहिल्यै नआओस् ।तत्कालीन ढिमे गाविसका अध्यक्ष कर्णबहादुर थापा पाँचकाटियाको विकासबारे चिन्तित छन् । गाउँको विकास गर्ने खालका नेताहरू नै नभएको उनको गुनासो छ । यहाँ उपचार गर्न कठिन छ । सुत्केरी गराउन सदरमुकाम पुर्याउनुपर्छ । नियमित गाडी चल्दैन, उनले भने, युद्धमा दुवै पक्षले हामीलाई नै दु:ख दिने, अहिले भने कसैले केही नगर्ने । यो ठीक भएन । पाँचकाटिया पाँच क्षेत्रमा जाने सडकको संगम स्थल हो तर ती सडकहरू सम्पन्न हुन सकेका छैनन् । अग्लो र सुन्दर भूगोल भएकाले पर्यटकीय दृष्टिकोणले पनि भविष्य राम्रो रहेको थापाले बताए । तर यहाँ राम्रा नेताहरू नहुँदा केही विकास हुन सकेन, उनले भने ।"
चुनावसम्बन्धी प्राविधिक अस्पष्टता,"दोस्रो चरणको निर्वाचन नहुँदै जेठ १५ गते नै बजेट घोषणा गर्दा त्यसले निर्वाचन आचारसंहिता प्रभावित हुन्छ कि हुँदैन ? अनि दोस्रो चरणको मतदान पूर्वनिर्धारित कार्यक्रमअनुरूप जेठ ३१ गते नै गर्ने कि कतिपय राजनीतिक दलले माग गरेझैं त्यसलाई अगाडि सार्ने ? अनि संसद्मा दर्ता गरिएको संविधान संशोधनको प्रस्तावलाई कहिले टुंगो लगाउने ? यी प्रश्नहरूमा राजनीतिक दलहरू, सरकार, संसद्, निर्वाचन आयोगलगायत सम्बद्ध सबै पक्षहरू समयमै प्रस्ट हुन जरुरी छ । तीनवटा प्रदेशहरूमा गरिने पहिलो चरणको मतदानपछि मतगणना थालिहाल्ने कि मतपेटिकालाई दोस्रो चरणसम्म कतै थन्क्याएर राखी एकसाथ गणना गर्ने भन्ने बारेमा लामो समयसम्म अन्योल थियो । अझै पनि यसबारे मतैक्य भइसकेजस्तो देखिन्न । यसबारे निर्वाचन आयोग स्वयं लामो अवधि अनिर्णीत अवस्थामा रहेको देखियो तर केही दिनअघि उसले पहिलो चरणको मतदानलगत्तै गणना थाल्ने घोषणा गरेको छ । यद्यपि त्यसो गर्दा सार्वजनिक हुने मत परिणामले दोस्रो चरणको चुनाव प्रभावित हुन्छ कि हुँदैन भन्ने प्रश्न स्वाभाविक रूपमा उठ्छ । तर, त्यसो नगर्दा झन्डै एक महिनाभरि मतपेटिकाहरू विश्वसनीय र विवादरहित ढंगले कहाँ व्यवस्थापन गर्ने, अनि त्यो कार्य व्यावहारिक रूपले कति सम्भव होला भन्ने प्रश्न समानान्तर रूपले उठिहाल्छ । त्यसैले यो संवेदनशील विषयमा के गर्ने भन्नेबारे निर्वाचन आयोगलाई राजनीतिक दलहरूको सहमति र समर्थनको उत्तिकै खाँचो छ । तर, प्रमुख दलहरू आफैं अझै द्विविधाग्रस्त अवस्थामा रहिरहनु उचित होइन । बालुवाटारमा सोमबार आयोजित कांग्रेसएमालेमाओवादी त्रिदलीय बैठकमा यसबारे छलफल भएर पनि कुनै निष्कर्ष निस्कन नसक्नुले त्यही देखाउँछ । यसबारे दलहरूले समय बाँकी छँदै समाधानमुखी सहमति खोज्नुपर्छ, किनभने मतगणना जस्तो विषयमा निर्वाचन आयोगलाई पनि दलीय सहमति अपेक्षित हुन्छ । निर्वाचन आयोगले बाँकी चारवटा प्रदेशहरूमा दोस्रो चरणको निर्वाचन जेठ ३१ मा गर्ने गरी कार्यक्रमतालिका प्रकाशित गरिसकेको छ । तथापि एमालेलगायतका दलले त्यसको तिथि अगाडि सार्न भनिरहेका छन् । के यो सम्भव होला ? सम्भव भए पनि अब आएर निर्वाचन तालिकामाथि पुनर्विचार गर्नु उचित होला ? यी प्रश्नहरू मतगणना एकैचोटि थाल्नुपर्ने र बजेटअगावै दोस्रो चरणको निर्वाचन गर्नुपर्ने मागबाट प्रेरित रहेजस्ता देखिन्छन् । संविधानमा उल्लिखित प्रावधानअनुसार हरेक वर्ष जेठ १५ कै दिन बजेट पेस गर्नुपर्ने हुन्छ । दोस्रो चरणको चुनावअघि बजेट पेस गर्दा त्यसबाट निर्वाचन आचारसंहिता उल्लंघन हुने र मतदाता पनि प्रभावित हुन सक्ने कतिपयको आकलन छ । यो विषयलाई पनि तत्कालै टुंग्याउन जरुरी छ । कुनै पनि कार्यको समयसीमा सकिन लाग्दा मात्र समाधान खोज्नेतिर लाग्दा जटिलता बढ्नेबढाउने कार्यमात्र हुनेछ । त्यसैले यी विषयहरूमा दलहरू यथाशीघ्र एउटा टुंगोमा पुग्नुपर्ने हुन्छ ।"
"परिपक्व मतदाता, प्रभावकारी निर्वाचन","आचारसंहिता अनुगमनप्रभावकारी निर्वाचनका लागि निर्वाचन आचारसंहिता अनिवार्य हुन्छ, जसको पालना गर्नु सबैको कर्तव्य हुन आउँछ । तर के हाम्रो देशमा आचारसंहिताको प्रभावकारी अनुगमन हुन्छ ? के आचारसंहिता उल्लंघन गर्ने दोषीलाई उचित सजाय भएको छ ? के गल्ती गर्ने ठूला माछाहरू फन्दामा पर्छन् ? यी यस्ता प्रश्न हुन्, जसको सकारात्मक जवाफ छैन । किन आचारसंहिता फगत कागजको खोस्टो बन्छ ? किनभने यहीँनेर शक्ति सम्बन्धले काम गर्छ । हरेक सरोकारवाला संरचना एकअर्कोसँंग स्वार्थले जोडिएका छन् । निर्वाचन आयोगका पदाधिकारी, सरकार, अनुगमनकर्ता र दण्ड अधिकारीहरूको साइनो यति सघन र मजबुत छ कि खेलाडी र रेफ्री अविभाज्य देखापर्छन् । आफूलाई स्वतन्त्र भन्ने नागरिक समाज र गैससहरू पनि अनुगमन परियोजनामा मग्न छन् । उनीहरूको लगाव प्रभावकारी निर्वाचनभन्दा परियोजना व्यवस्थापनमा ज्यादा छ । यसरी त कसरी हुन्छ, प्रभावकारी निर्वाचन ? अन्त्यमा, आसन्न स्थानीय निर्वाचनको विशेष महत्त्व छ । यो संघीय लोकतान्त्रिक गणतन्त्रको संविधान जारी भएपछिको पहिलो निर्वाचन हो । यो निर्वाचन जति धेरै स्वच्छ र निष्पक्ष हुन्छ, त्यति नै हामी अगाडि बढ्नेछांै । यसका लागि हामीले पुरानो निर्वाचन शैली र संस्कृति फेर्नुपर्छ । मतदाताहरू पनि फेरिनुपर्छ । पार्टी छनोटको आधार फेर्नुपर्छ । स्वतन्त्र र निष्पक्ष निर्वाचनमा कतै पनि सम्झौता गरिनुहुन्न । अन्यथा जसोतसो चुनाव सकिएला, केही मान्छे मेयर, उपमेयर बन्लान् । तर आम मान्छेको सपना पूरा हुँदैन । पुरानै पाराको चुनावले हाम्रो भाग्य र भविष्य फेरिने छैन । त्यसैले कुरा गरौं, प्रभावकारी निर्वाचनको । मतदाताहरू भोट हाल्ने मेसिन होइनन्, सचेत नागरिक हुन् । यो कुरा प्रमाणित गरौं ।"
खरिद प्रक्रिया रोकिनुपर्छ,"नेपाल विद्युत् प्राधिकरणका केही भ्रष्ट कर्मचारीले गर्दा देशमा वर्षौंसम्म जनता अँध्यारोमा बस्नुपर्यो । विद्युत् मिटरलाई उल्टो घुमाएर खर्बौं रकम राज्यको नोक्सान भयो । कमसल विद्युतीय उपकरण भित्र्याएर अर्बांै भ्रष्टाचार गरे । जब कुलमान घिसिङ तथा सर्वेन्द्र खनालजस्ता व्यक्तित्वको ध्यान व्यवस्थापन र चुहावटतर्फ गयो, तब लोडसेडिङ बिस्तारै हट्दै गयो । यी व्यक्तित्वको उपस्थितिले गर्दा लोडसेडिङमात्र होइन, भ्रष्टाचारीलाई पनि तह लगाउन सफल भयो । भ्रष्टाचार गर्न नपाउँदा कर्मचारीले अनेकांै प्रपञ्च तयार गर्न थाले । भ्रष्टाचारीको अनेकौं रूप हुन्छन् । यतिखेर दुई सय मेगावाट विद्युत् कम गर्नका लागि भारतका उत्पादक कम्पनी बीचमा टेन्डर आह्वान नै नगरी भारु ३८ मा पाइने एलईडी बल्ब भारु ६५ मा खरिद गर्न मन्त्रिपरिषद्बाट निर्णयसमेत गराएका छन् । एलईडी खरिद गर्दा लाग्ने रकमले स्वदेशमै एलईडी उद्योग खोल्न पर्याप्त हुन्छ । तर भ्रष्टाचार जसरी पनि गर्ने नियत भएको हुनाले राज्यको ढुकुटी रित्याउने कुनै पनि सम्झौता जनतालाई अमान्य भएको हुनाले यस्ता खरिद प्रक्रियालाई तुरुन्त रोक्नुपर्छ । यो जनताको आवाज हो । प्रमोद पौडेलश्रीपुर१४, वीरगन्जनेपाल विद्युत् प्राधिकरणले खरिद ऐनविपरीत मन्त्रिपरिषद्बाट निर्णय गराएर भारतस्थित एक कम्पनीसंँग एलईडी बल्ब खरिद प्रक्रिया अघि बढाएर निकै ठूलो रकमको चलखेल गर्न लागेको तथ्य सार्वजनिक भएको छ । त्यसो त हाम्रा सन्दर्भमा करछलीलगायत ठूला भ्रष्टाचारका शृंखला निरन्तर चलायमान रहेको अवस्थामा भारतबाट बल्ब खरिदको यो प्रकरण आर्थिक चलखेलको प्रतिनिधि घटनामात्र हुनसक्छ । भारु ३८ खरिद मूल्य रहेको बल्बलाई भारु ६५ मा किन्न लागेको तथ्य सार्वजनिक भइरहँदा यस्तो निर्णय प्रक्रियाका हर्ताकर्ता ऊर्जामन्त्री र ऊर्जा सचिवमाथि कारबाही अघि बढाउन कत्ति पनि ढिलाइ गर्नुहुन्न । देशलाई लोडसेडिङमुक्त बनाएर जनताको वाहवाही बटुलेका ऊर्जामन्त्रीबाट सार्वजनिक खरिद ऐनलाई लत्याउँदै बल्ब खरिद प्रक्रियालाई मन्त्रिपरिषद्बाट निर्णय गराउने रणनीति पछाडिको नियत के हो ? सार्वजनिक खरिद ऐनमा यस्ता खरिद प्रक्रियामा खुल्ला प्रतिस्पर्धाबाट राम्रो गुणस्तर र कम मूल्यको सामग्री खरिद गर्नुपर्ने प्रावधान रहेको भए तापनि सोझै मन्त्रिपरिषद्बाट निर्णय गराउँदा अख्तियारले छानबिन गर्न नसक्ने नीतिगत व्यवस्था रहेको कारण ऊर्जामन्त्रीले चोरबाटो रोजेको तथ्य उल्लिखित घटनाक्रमले स्पष्ट पारेको छ । सत्ता र शक्तिको दुरुपयोग गरेर करोडौं रुपैयाँ भ्रष्टाचारको यस्तो जालोलाई अब चुँडाल्नु जरुरी छ । एकातिर लोडसेडिङ अन्त्यको नारा लिएर लोकप्रियताको शिखर चढ्न खोज्ने अर्कोतर्फ त्यही बलमा यत्रो ठूलो रकमको चलखेलको तानाबाना बुन्ने ? भारतबाट बल्ब खरिदका लागि मन्त्रिपरिषद्ले गरेको निर्णय तुरुन्तै फिर्ता गरी सार्वजनिक खरिद ऐनको परिधिभित्र रहेर खरिद प्रक्रियालाई अघि बढाउनुपर्छ । उत्तम पुडासैनी जोरपाटी, काठमाडौं"
न्यायालयमाथि कालो बादल,"कुरा प्रस्ट छ लोकमान प्रकरणमा पराजय व्यहोरेको शक्ति र लोकमानका आसेपासे व्यक्तिहरू सुशीला कार्कीदेखि क्रुद्ध थिए । अझ केही मुद्दामा पराजय भोगेका झगडिया र भोग्ने क्रममा रहेको अन्य झगडियाहरूसमेत भएर मोर्चाबन्दी गरेर यो प्रस्ताव ल्याइयो । दु:खका साथ भन्नुपर्छ, यो प्रकरणमा के स्वार्थले हो, महान्यायाधिवक्ता प्रफुल्ल मुद्राका साथ अग्रभागमा देखिनुभयो । आफ्नो स्थापनाको उद्देश्य र गौरवपूर्ण इतिहासलाई दाउमा राखेर नेपाल बार एसोसिएसनको नेतृत्व ९० प्रतिशत कानुन व्यवसायीको इच्छाविपरीत न्यायपालिकामाथि छापामार शैलीमा भएको आक्रमणको पक्षमा उभियो । हामीलाई त्यो नेतृत्वका सदस्य हौं भन्नलाई समेत लज्जाबोध भयो, तापनि हामी विकल्प खोज्ने पक्षमा छैनौं । नेपाल बार सत्ता स्वार्थमा डुबुल्की मारेकोमा खेद भने अवश्य छ ।हाम्रो संविधानले संसदीय होइन, संवैधानिक सर्वोच्चतालाई अंगिकार गरेको छ । संविधानको धारा १ ले यो कुरा उद्घोष गरेको छ र धारा १३३ ले न्यायिक पुनरावलोकनको अधिकार न्यायपालिकालाई दिएको छ । यो अधिकारभित्र व्यवस्थापिका र कार्यपालिकाले गरेका सबै कामकारबाहीहरूको पुनरावलोकन गर्ने अधिकार राख्छ । संविधानको धारा १२८ ले संविधानको अन्तिम व्याख्या गर्ने अधिकार सर्वोच्च अदालतलाई दिएको छ । उल्लिखित अन्तरिम आदेश संविधानको अन्तिम व्याख्या गर्ने अधिकार र न्यायिक पुनरावलोकनको सिद्धान्त अनुकूल नै भएको र भविष्यमा महाअभियोगको प्रस्ताव ल्याउन सक्ने संवैधानिक आधारलाई यो आदेशले निस्क्रिय नपारेको हुनाले क्षेत्राधिकारको प्रश्न आफ्नो कलुषित भावना पूरा हुन नसकेर उचालिएको विषयमात्र हो । यसले सांसदहरूको अधिकार क्षेत्रमा कुनै कटौती गरेको छैन । लडाइँ जारी छ स्थापनाको ६५ वर्षसम्म पनि कार्यकारिणीसँग स्वतन्त्रताको लडाइँ लडिरहेको न्यायपालिका गणतन्त्रको युगमा पनि लडाइँमै छ । संघीय लोकतान्त्रिक गणतन्त्रको युगमा पनि न्यायालयको स्वतन्त्रताको पहरेदारको रूपमा क्रियाशील रहिरहनुपर्ने दायित्व सचेत नागरिककै काँधमा छ । न्यायालयलाई अनेक कोणबाट कब्जामा लिएर यसको स्वतन्त्रताको चीरहरण गर्ने तत्कालीन राजाहरूको प्रवृत्ति आजपर्यन्त अर्को रूपमा क्रियाशील छ ।आजभन्दा ६५ वर्षअघि आजकै दिनबाट प्रारम्भ भएको स्वतन्त्र न्यायपालिकाको स्थापना र यसको संवद्र्धनको यात्रा अझै अधुरो, अपूरो र राजनीतिक चक्रब्यूहमा फसेको छ । गणतन्त्रको स्थापना भइसक्दा पनि स्वतन्त्र न्यायपालिकाको लडाइँ जारी राख्नुपर्ने विडम्बनायुक्त अवस्थाको अन्त्य चाँडै हुने लक्षण छैन । गणतान्त्रिक युगमा यदि कुनै संस्था स्वतन्त्र, सक्षम र प्रभावकारी रहनुपर्ने हुन्छ भने नि:सन्देह त्यो न्यायपालिका नै हो । यसको स्वतन्त्रताको रक्षाको खातिर असल, इमानदार र निष्ठावान न्यायाधीश, कानुन व्यवसायी, नेपाल बार र राजनीतिज्ञहरू समेत एकैथलोमा उभिन जरुरी छ । यदि न्यायालयको स्वतन्त्रता कायम रहेन भने निश्चित छ, त्यो मुलुकमा गणतन्त्रको युग लामो रहने छैन । आजको यो दिनमा अतीत, विगत र वर्तमानको समीक्षा गरेर अघि बढ्ने प्रण गरौं कि नागरिक स्वतन्त्रताका लागि स्वतन्त्र र सक्षम र प्रभावकारी न्यायपालिका नै अहिलेको आवश्यकता हो, यसको संवद्र्धन र संरक्षण विरुद्धमा चुनौती आउँदा जुनसुकै बखत एकढिक्का भएर प्रतिवाद गर्न हामी सक्षम छौं भन्ने प्रण गर्ने दिन हो, आजको कानुन दिवस ।"
जनमतको अपहरण,"यिनै झन्डाहरूले सोहोरेरगरिबी र अभावहरूआफ्नो ऐश्वर्य बनाएका छन्भोका र नाङ्गा शरीरहरूलाईनोटको बिटोझैँबेरेर नाराहरूमाभोट बैंकमा जम्मा गराएका छन् । कल्पना चिलुवालबेसोमत झन्डाहरू कोही झिल्के आश्वासन बाँड्न व्यस्त त कोही रंगीन सपनाको विनिमय गर्नमा तल्लीन । कोही मेगासिटी र स्मार्टसिटीको हवाई परिकल्पना बेच्दै त कोही मेट्रो रेल र ठूला सडकको विकासे कोसेली साट्दै । आश्वासनको वितरण र सपनाको व्यापारमा कसले कसलाई उछिन्ने, को पहिलो हुने, कसले विजयको माला लाउने, यही लिगलिगे दौड सुरु भएको छ । विजयीले सबै कुम्ल्याउने चुनावी प्रतिस्पर्धाबीच कोसेली विकासको चर्चाले दिमाग भुटेको छ, जसको नकारात्मकताबारे कसैको कुनै चासो देखिँदैन । माथिबाट पैसा ल्याउने र खन्याउने, राज्यबाट ठूलो धनराशिको बजेटबाट विकासनिर्माण गर्ने, वैदेशिक अनुदानबाट स्थानीय तहमा भव्य प्रगति र समृद्धि फैलाउने सपनाले भरिएको कोसेली विकास कुनै पनि हालतमा जनमुखी विकास होइन ।आर्थिक विकास र समृद्धिको सुन्दर सपना बेच्न पल्केका राजनीतिक व्यापारीहरूले कोसेली विकासको कार्यान्वयनबारे समेत कुनै भरपर्दा योजना र आधार पेस गर्नु जरुरी ठानेका छैनन् । कुनै भरपर्दा योजना र आधारबिना नै जनता विकासको पछि लाग्छन् भने कार्यान्वयनको चिन्तामा किन समय र बुद्धिबर्कत बर्बाद पार्ने ? चुनावको बेला न हो, गुलिया आश्वासन र रंगीन सपना वितरण गर्ने मौका पाए मतदाता सहजै लोभिइहाल्छन्, त्यही लोभ मतका रूपमा आफ्नो चुनाव चिह्नमा दान हुन्छ भन्ने बुझाइ नै अन्तत: सही सावित हुनेछ । जनताको हितमा स्थानीय स्रोतसाधनको अधिकतम उपयोग, त्यसको निर्णयदेखि क्रियान्वयनसम्म जनताको व्यापक आलोचनात्मक सहभागिताबाट हुने जनमुखी विकासको ठूलो दोहन हुँदै छ, कोसेली विकासको नारामा हुनलागेको स्थानीय तहको चुनाव । जनमुखी विकासका लागि चाहिन्छ, स्थानीय जनताको मनमा सुधार र परिवर्तनको कुनै सामूहिक आशा, पहल र हस्तक्षेपको दियो जलाउने चिन्तन र आचरण । तर त्यस्ता चिन्तन र आचरण नयाँ वा पुराना सत्ताकांक्षी दल र तिनका टिकटधारीका उम्मेदवारी, घोषणा र आचरण देखिएका छैनन् । चुनावी रंगमञ्चमा म जितेंँ भने सुनको तारामात्रै होइन, जून पनि झारिदिउँला भन्ने बेसुरो गीत गायन नै कानै खानेगरी गुन्जिएको छ । यस्तो व्यक्तिवादले भरपूर राजनीतिक कार्यव्यापारले पुँजीवादी प्रतिस्पर्धाको काखमा राखेर राजनीतिलाई लथालिंग पार्नेबाहेक अरू केही गर्दैन । विडम्बना, राजनीतिका कर्ता (एजेन्सी) ठानिने पार्टी, नेता र उम्मेदवारले वास्तविक कर्ता, जनतालाई मतदाता (भोटर) मात्रै बनाएका छन् । र उनीहरूका मतलाई सामूहिक पहल र हस्तक्षेपका लागि संगठित गरेका छैनन्, उनीहरूका सामूहिक समस्यालाई सम्बोधन गर्न कुनै अगुवाइ पनि गरेका छैनन् । यसैको कुरूप तस्बिर हो, भूकम्पपछि बस्तीमा पाइलासमेत नटेकेका नेताहरू मत माग्न धुइरिएको अश्लील दृश्य । बस्तीको पुनर्निर्माण, महँगी, भ्रष्टाचार, आवास, खाद्य सुरक्षा, स्वास्थ्य र रोजगारजस्ता जनताले दिनरात भोगिरहेका ज्वलन्त समस्या समाधानका लागि तँछाडमछाड गर्ने चिन्तनको खडेरीबीच देखिएका दृश्यले सामूहिक पहल र हस्तक्षेपलाई हतोत्साहित मात्र गर्छ ।भूपी शेरचनले पनि त्यत्तिकै भनेका होइनन्, बस् म केवलएक क्रान्तिएक प्रजातन्त्रएक चुनाउर एक भोट हुँकेवल एक भोट हुँ । आफूलाई साम्यवादीसमाजवादीसमुदायवादी ठान्ने राजनीतिक दलका प्रभुत्वशालीहरूको नजरमा पनि जनता भनेका आफ्नो मत दान गर्ने एक भोटर मात्रै हुन् । जनतालाई एक व्यक्ति एक मतको प्रणालीका भोटरमात्रै ठानेपछि उनीहरूका सामूहिक समस्याको सम्बोधन गर्नुपर्ने कष्ट सहनु परेन । अन्तत: जनतासँगको उनीहरूको सम्बन्ध पनि व्यक्तिगत नै हुने भयो, सामूहिक वा सामुदायिक हुनु जरुरी भएन । निर्वाचन प्रणालीका आधारमा व्यक्तिलाई केन्द्रमा राखेपछि समस्या, त्यसको समाधान पनि व्यक्तिगतै हुने भयो । सबैजसो समस्या समुदाय, वर्ग, जातजाति, लिंग, क्षेत्र, भाषा, धर्म वा प्रकृतिसँग अन्योन्याश्रित रूपमा जोडिएको हुने भए पनि समाधानचाहिँ व्यक्तिगत रूपमै गर्न खोज्ने । द पर्सनल इज पोलिटिकलको जमानामा सबै व्यक्तिगत समस्या राजनीतिक हुने र राजनीतिक समस्याको समाधान सामूहिक रूपमा गर्नुपर्ने हुन्छ नै । डा अम्बेडकरले संकेत गरेको यस्तो अन्तरविरोधको समाधानका लागि साम्यवादीसमाजवादीसमुदायवादी ठान्नेहरूमा पनि कुनै हुटहुटी नदेखिनु विडम्बना हो ।सामान्यत सबै निजी र सामूहिक समस्याको समाधान सामूहिक राजनीतिक आचरणबाट मात्रै सम्भव छ । तर पुँजीवादी राजनीतिक प्रणालीको कारणले मात्रै होइन, समाजवादीसमुदायवादी भनिने दलका व्यक्तिवादी, अलोकतान्त्रिक एवं गैरजनमुखी आचरणले निजी समाधानतिरै डोर्याइरहेको देखिन्छ, जुन कार्ल माक्र्सले भनेझैँ फल्स कन्ससनेसतिरको यात्रामात्रै हो । भौगोलिक क्षेत्रका आधारमा मात्रै व्यक्ति निर्वाचित हुने र विभिन्न वर्ग, जातजाति, लिंग, क्षेत्र, भाषाका समुदायको प्रतिनिधित्व गौण हुने र कसैको हुँदै नहुने निर्वाचन प्रणालीले समाधानमुखी संगठन बनाउन सघाउँदैन, नत सामुदायिक हस्तक्षेपलाई नै बढावा दिन्छ । परिणामस्वरुप निर्वाचन प्रणालीलाई मात्रै होइन, अन्य लोकतान्त्रिक पद्धतिसमेत अराजनीतीकरण र गैरजनमुखीकरण भइदिन्छ र कुलीन खेलमा फेरिन्छ । मानवशास्त्री स्टेफन माइकसेलले भनेझैँ निर्वाचन समुदायको नियन्त्रणमा हुँदैनन्, नत पार्टीका समर्थकहरूको नियन्त्रणमै हुन्छन् । यी त राष्ट्रिय पार्टीहरू, त्यसमा पनि तिनीहरूका उच्चपदस्थ कुलीन तथा सबै खालका शक्तिशाली स्वार्थको नुनको सोझो गर्ने प्रायोजकहरूको नियन्त्रणमा हुन्छन् । यसरी निर्वाचन सरकारी पद र ती पदबाट हुने लाभमाथि नियन्त्रण कायम गर्न विभिन्न कुलीन समूहबीच हुने टक्करमा परिणत हुन पुग्छन् । जनताको मतबाट निर्वाचित हुनेजस्तो अत्यन्त लोकतान्त्रिक आवरणभित्र अलोकतान्त्रिक दुष्कर्म हुन्छ भन्ने कुराको ठोस उदाहरण हो, उम्मेदवारको चयनमा पार्टीका उच्चपदस्थ कुलीनहरूले गर्ने नियन्त्रण, निर्देशन र चलखेल । समाजशास्त्री म्याक्स वेबरका अनुसार उम्मेदवारहरू पार्टीका प्रायोजकबाट यसरी छानिएका हुन्छन् कि निर्वाचनको दिन नागरिकको काम त खालि पहिल्यै छानिएका नेताहरूलाई मतदान गर्नुमात्रै हुन्छ । छान्ने प्रक्रियालाई अलिकति लोकतान्त्रीकरण गर्ने क्रममा तल्लो निकायबाट तीनजना टिकटका आकांक्षीको नाम सिफारिस गराउने र माथिल्लो निकायले निर्णय गर्ने प्रक्रिया चलाइएको छ, तर पनि स्थानीय नेताकार्यकर्तालाई निर्णायक बन्न दिइएको छैन । यस्तो प्रक्रियामा जनमुखी काममा लागेकालाई भन्दा पनि आर्थिक, प्रशासनिक, जातीय पहुँच र प्रभुत्व भएका पुरुषले माथिल्लो निकायका प्रायोजकबाट सेलेक्टिभ प्याट्रोनाइज्ड (चयनकारी कृपा) पाउने अवस्था हुन्छ नै । यसले उम्मेदवार र विजयीलाई अन्तत: माथिल्लो निकायका प्रायोजकप्रति नै जिम्मेवार र जवाफदेही हुन बाध्य पार्छ ।प्याट्रोनक्लाइन्ट रिलेसनसिप (संरक्षकसंरक्षितको सम्बन्ध) प्रभावशाली रहेका राजनीतिक दलका नेताहरूले पनि वास्तवमा निर्वाचनमार्फत जनतालाई निर्णायक र सार्वभौम बनाउने अवसर एवं प्रक्रियाको अपहरण गरेका छन्, राजाराणा शासकहरूले जस्तै । अब उम्मेदवार र विजेताहरूलाई जनताप्रति जिम्मेवार र जवाफदेही बनाउने तत्कालको उपाय भनेको सार्वजनिक रूपमा वाचाबन्धन गराउने र जिम्मेवार र जवाफदेही हुन सकिएन भने राजीनामा दिन कबुल गराउने काम हुनसक्छ । स्थानीय तहले गर्ने नीतिनिर्णय र क्रियान्वयनका लागि स्थानीय जनतासँग व्यापक परामर्श र सहमति निर्माणको पद्धति बनाउन पनि सकिन्छ । विजेतालाई असनको साँढेलाई जस्तै फुक्काफाल छाड्नुको सट्टा स्थानीय पार्टी र जनसंगठनको सल्लाह एवं अह्रनखटनमा चल्नुपर्ने प्रक्रिया पनि थाल्न सकिन्छ । र निर्वाचित व्यक्ति असक्षम, भ्रष्ट र निरंकुश भएमा फिर्ता बोलाउने प्रावधान नभएको वा उत्तरदायी तुल्याउने अरू उपाय नभएको जटिल स्थितिमा मतदाता नागरिकसँग नयाँ निर्वाचन कुर्दै बस्ने वा सडकमा उत्रिएर दण्डित गर्ने वा नियन्त्रित गर्ने हक सुरक्षित छँदै छ । तितो सत्य के हो भने राजनीतिक दलहरू स्वयं लोकतान्त्रीकरण र जनमुखीकरणनहुने हो भने त्यहाँभित्रका तिनका गुटहरूको प्रभुत्व कुनै न कुनै रूपमा प्रकट भइरहन्छ, चाहे उम्मेदवार छनोटमा होस् या निर्वाचित प्रतिनिधिको जवाफदेहितामा । स्थानीय तहका पार्टी र संगठनका नेताकार्यकर्ता र समर्थकले आलोचनात्मक चेतसहित हस्तक्षेप गर्नसकेमा मात्रै लोकतान्त्रीकरण र जनमुखीकरणको थालनी हुन सक्छ । तर पार्टी नेता र तिनका गुटको संरक्षण र कृपाको पछि लागेर इहलोक सपार्ने उद्यममा ज्यान फालेर लाग्नेबाट न पार्टी र नेतृत्वको लोकतन्त्रीकरण र जनमुखीकरण सम्भव छ, नत स्थानीय तहबाट कोसेली विकासको सट्टा जनमुखी विकासको खाका कोर्न सम्भव हुन सक्छ । यस्तो अवस्थामा स्थानीय तहको निर्वाचनबाट जनमुखी आँटिलो पुस्ता कसरी तयार होला, प्रश्न अनुत्तरित छ ।"
प्राथमिकतामा नपरेका दलित,"संविधान तथा कानुनमा दलित समुदायको प्रतिनिधित्वका लागि गाउँपालिकामा २ जना, नगरपालिकामा ३ जना र जिल्ला समन्वय समितिमा १ जना र वडामा १ जना दलित महिलाको प्रतिनिधित्व सुुनिश्चित गरिएको छ । तर १४ सय प्रमुख र उपप्रमुख पद र ६ हजार ६ सय ८० वडा अध्यक्षजस्ता कार्यकारी पदमा दलित समुदायको प्रतिनिधित्वको व्यवस्था नहुँदा उनीहरूको नगण्य रूपमा मात्र प्रतिनिधित्व हुने देखिन्छ । अध्येता भीमप्रसाद भुर्तेलका अनुसार २०५४ सालको निर्वाचनमा महानगर, उपमहानगर र नगरपालिकाको प्रमुख, उपप्रमुख तथा जिविस सभापति र उपसभापति पदमा दलित प्रतिनिधित्व शून्य थियो । १९ वर्षपछि हुनलागेको पहिलो चरणको निर्वाचनमा २ सय ८३ तहका ५ सय ६६ मुख्य पदमा मुख्य दलहरूबाट जम्मा ३१ जना दलितको उम्मेदवारी दर्ता भएको छ । कांग्रेसबाट नगरपालिकाको उपमेयरमा २ र गाउँपालिकाको उपाध्यक्षमा २ गरी जम्मा ४ जना उम्मेदवार भएका छन् । मेयरमा कांग्रेसले एक जनालाई पनि उठाएन । एमालेबाट मेयरमा ४ र उपमेयरमा २ तथा अध्यक्षमा २ र उपाध्यक्षमा १ गरी जम्मा ९ जना र माओवादी केन्द्रबाट मेयरमा १ र उपमेयरमा ७ तथा अध्यक्षमा ३ र उपाध्यक्षमा ३ गरी १४ जना दलितले उम्मेदवारी पाएका छन् । यसमध्ये कतिजना विजयी हुन्छन्, भन्न सकिँदैन । अनुदार प्रवृत्तिले गर्दा समाजमा मात्र हैन, स्वयं दलहरूभित्र पनि दलित नेतृत्व सहज रूपमा स्वीकार नगरिएको उम्मेदवारी दर्ताले देखायो । नेतृत्व गर्नसक्ने प्रशस्त दलित नेता हुँदाहुँदै यति नगण्य मात्रामा टिकट दिनुको अर्थ यही हो । यसले दलितलाई टिकट नदिने, दिए पनि हार्ने ठाउँमा दिने र विजयी हुन कठिन हुने गरेको इतिहासको पुनरावृत्ति हुने संकेत देखिएको छ । रोचक कुरा त यो छ कि दलहरूले कम्तीमा एक जिल्लामा एउटासम्म पनि नउठाउनु, ३ नं प्रदेश तथा राजधानीजस्तो ठाउँमा पनि दलित उम्मेदवार नबनाउनु, कांग्रेसजस्तो पार्टीले एउटा पनि मेयर र अध्यक्ष नउठाउनु दुर्भाग्यपूर्ण हो । परिवर्तनको खास परिणाम देखाउन पनि स्थानीय तहमा समाजको सबैभन्दा पिँधमा रहेका दलित समुदायलाई दलहरूले पहिलो प्राथमिकता दिनुपर्ने हो, तर त्यसो हुनसकेन । दलहरूले दलितका पक्षमा चर्का कुरा गर्ने तर संविधानमा भएको समानुपातिक समावेशीको सिद्धान्तलाई पुरै बेवास्ता गर्ने काम भएको छ । यसले दलहरू दलितप्रति अनुदार छन् भन्ने देखिन्छ ।स्थानीय तहमा निर्वाचित हुने पदाधिकारीहरूले मार्गदर्शनका रूपमा लिने घोषणापत्रमा पनि दलित आन्दोलनले उठाएका मुख्य मुद्दा समावेश गरिएको छैन । नयाँ संविधानमा भएका दलितपक्षीय हक तथा प्रावधानको प्रभावकारी रूपमा कार्यान्वयन गर्ने र व्यवहारमै छुवाछूत मुक्त स्थानीय सरकार निर्माण गर्ने कार्यको विशेष व्यवस्था गर्ने कुरामा प्रमुख दलका घोषणापत्र चुकेका छन् । कांग्रेसको घोषणापत्रमा सामाजिक विभेद अन्त्यका लागि पार्टीले विगतमा गरेका प्रयासलाई चर्चा गरिएको छ । छुवाछूत गर्ने कार्यकर्ता कांग्रेसमा हुन नसक्ने जनाइएको छ । यस बाहेक दलितका लागि ठोस योजना अगाडि सारिएको छैन । एमालेको घोषणापत्रमा छुवाछूत अन्त्यका लागि गुरुयोजना तयार, संविधान र कानुनको कार्यान्वयन र अन्तरघुलन र सम्मिश्रणको नीति, स्थानीय तहमा छुवाछूत निराकरणको पहल, पेसा आधुनिकीकरणका लागि ७ प्रदेशमा भगत सर्वजित शिल्प विकास तथा उद्योग केन्द्र स्थापना, निशुल्क शिक्षा, आवासको व्यवस्था र नीति निर्माण र कार्यान्वयनमा प्रतिनिधित्वको व्यवस्था गर्ने कुरा उल्लेख छ । माओवादी केन्द्रले दलितका लागि क्षतिपूर्ति सहितको विशेष अधिकारको व्यवस्था गर्ने र छुवाछूतलाई दण्डनीय बनाउने विषयबाहेक अन्य विषय छैनन् । सत्तारूढ दलहरू नै दलित समुदायको विकासमा प्रस्ट नहुनुले दलित समुदाय उत्साही हुने ठाउँ देखिएन । विगतका निर्वाचनमा जसको बाहुल्य र शक्ति छ, उसले सधंै जित्ने र अल्पमतमा र कमजोर वर्गको समावेशिता नहुने अवस्था थियो । अहिले पनि त्यही क्रम दोहोरिने अवस्था देखिएको छ । दलहरूले दोस्रो चरणको निर्वाचनमा कतिपय कुरा सुधार गर्ने ठाउँ छ । अर्थपूर्ण प्रतिनिधित्व, नीति कार्यक्रम, बजेटको उपलब्धता र संविधान तथा ऐनको प्रभावकारी कार्यान्वयन गर्दै दलित समुदायको जीवनस्तरमा सुधार ल्याउन दलहरू तयार हुनुपर्छ ।"
सेयर बजारमा उत्साहित गृहिणी,"सधंैजसो पुरुषमात्र देखिने सेयर ब्रोकर कार्यलयहरूमा हिजोआज महिला लगानीकर्ताको उपस्थिति बाक्लिन थालेको छ । घरको कामधन्दा सिध्याएर महिला लगानीकर्ताहरू ब्रोकर कार्यालयमा पुग्ने गर्छन् । राधिका जस्तै दुई सन्तानकी आमा शोभा विष्ट पनि दिउँसो ब्रोकर कार्यालयमा पुग्ने गर्छिन् । शोभा दुई वर्षअघि एक निजी कम्पनीको जागिर नै छाडेर सेयर बजारतिर आकर्षित भएकी हुन् । शोभाले निजी कम्पनीमा काम गर्दा धेरै समय दिएर पनि मासिक रूपमा आउने तलब थोरै भएको कारण जागिर छाडेको बताइन् । उनको भनाइमा समयमै कार्यालय पुगेर काम गर्दा पनि हाकिमको स्याबासी नपाउने त्यहीमाथि घरपरिवारलाई आवश्यक समय दिन नसक्नु नै जागिरे जीवनको दु:खद् पाटो भएको थियो । त्यति मात्र होइन, सेयर बजारमा प्रवेश गरिसकेपछि विभिन्न बैंक तथा वित्तीय संस्थाको सूचना हेर्ने, समाचार हेर्ने र पढ्ने बानीसमेत बसिसकेकाले त्यसले आफ्नो व्यक्तिगत बौद्धिकतासमेत बढेको उनको अनुभव छ । २२ लाख रुपैयाँ बराबर लगानीको हिसाब राखेकी शोभाको सुरु लगानी २ लाखमात्र थियो । कतिपय महिला सेयर लगानीकर्ता श्रीमानले सेयर बजारमा समय दिन नसक्दा आफूले नै त्यसबारे अध्ययन गरी बजारमा प्रवेश गरेको बताउँछन्। सेयर बजारमा प्रवेश गर्नुअघि सेयरबारे अध्ययन गर्नुपर्ने, कम्पनी विश्लेषण गरेरमात्रै लगानी गर्नुपर्ने महिला लगानीकर्ताको सल्लाह छ । त्यसैगरी सुरुमा सेयरमा लगानी गर्दा प्राथमिक सेयर बजारबाट मात्रै दोस्रो बजारमा प्रवेश गर्नुपर्ने उनीहरू सुझाउँछन् । यसले गर्दा जोखिम बहन गर्नसक्ने क्षमताको विकास हुन्छ । यसले महिलाको आत्मविश्वास र सशक्तीकरणमा थप बल पुगेको छ । घरायसी कामकाज गर्ने गृहिणीमात्र होइन, बेरोजगार महिलासाथै सरकारी जागिरबाट पेन्सन भएका महिला र निजी क्षेत्रमा कार्यरत महिला नै किन नहुन्, सबैको सेयर बजारप्रति आकर्षण बढेको छ ।तुलनात्मक रूपमा हेर्ने हो भने महिला शिक्षाले समाज सुधारमा परिवर्तन ल्याएको छ । यो समयमा ठ्याक्कै भन्नुपर्दा धेरै यस्ता उदाहरण छन्, जसमा महिला र पुरुष बराबरी रूपमा प्रस्तुत भएका छन् । पारिवारिक रूपमा पनि गृहिणीको सोचले नै एउटा परिवारमा खुसी छाउन सक्छ । श्रीमान्को आम्दानीलाई सही स्थानमा खर्च गर्नु र बचत गरी सन्तानको भविष्यका लागि सञ्चित गर्न गृहिणीकै प्रमुख भूमिका मानिन्छ । राधिका शर्मा र शोभा विष्टको भनाइमा परिवारलाई पहिले त सही विचारले डोर्याउँछ, अनिमात्र बाँंकी कुरा आउँछ । उनीहरूलाई पनि सेयर बजारमा भित्र्याउन श्रीमान्को बौद्धिक तथा सहयोगी सोचले निकै प्रभाव पारेको हो । सेयरबाट आएको नाफालाई पुन: सेयरमै लगानी गरी पुँजी वृद्धि गरिएको अनुभव लगानीकर्ताको छ । त्यो बाहेक पनि लगानीकर्ता महिलाले भैपरी आउने घरायसी काम र अन्य कामका लागि गतिलो आधार बनाएका छन्, सेयरबाट आर्जित हुने प्रतिफललाई । चाहे त्यो पैसा छोराछोरीको स्कुल, कलेजको मासिक शुल्क बुझाउन होस् या विवाह, व्रतबन्ध जस्ता कर्मका काम नै किन नहोस् । महिला लगानीकर्ताको यो उल्लासमय सहभागिताले उनीहरूको आत्मविश्वास बढ्नुका साथै उनीहरू आर्थिक रूपमा सबल बनेका छन् । कतिपय महिलाले घर खर्चकै केही पैसा बचाएर लगानी गरेका छन् भने केहीले श्रीमान्ले भने बमोजिम पँुजी लगानी गरेका छन् । कोही घरजग्गा धितो राखी बंैकबाट ऋण लिएर पनि सेयर बजारमा प्रवेश गरेका छन् । कतिपयले भने फुर्सदको समय सदुपयोग गर्दै सेयर बजारमा प्रवेश गरी यसलाई रोजगारीकै रूपमा समेत लिएका छन् । पुँजी बजारमा महिलाको सहभागिताले उनीहरू सबै क्षेत्रमा कर्मठ छन् भन्ने उदाहरण दिएका छन् । महिलालाई पुँजी बजारमा प्रवेश गराउन सरकारी स्तरबाट नै विभिन्न जनचेतनामूलक कार्यक्रम हुनसके उनीहरू चुलोचौकोमा मात्रै सीमित हुनपर्दैन थियो । यसले परिवारको आम्दानी र महिलाको बौद्धिक विकासमा पनि टेवा पुर्याउने थियो । सेयर बजारमा लगानी गरेपछि गुमाउन कोही चाहँदैन । तर नगुमाउनका लागि बजार विश्लेषण हुनु अत्यन्त आवश्यक छ । हुन त बजार सधंै बढ्छ भन्ने निश्चित नभएझैं सधंै घट्छ भन्ने पनि हँुदैन । तर लगानीकर्ताले आफ्नो मार्जिन राखेर मात्र बजारमा प्रवेश गर्यो भने ऊ जोखिमबाट मुक्त भई नाफा आर्जन गर्न सक्छ । सेयर बजारमा प्रवेश गरेपछि धैर्य र संयमतासाथै सही समयमा सही निर्णय गर्नसक्ने क्षमतासमेत हुनु जरुरी छ । हिजोआज चियागफदेखि, रेस्टुरेन्ट होस् या विभिन्न सरकारी तथा निजी कार्यालय नै किन नहोस्, जताततै सेयर बजारको चर्चा हुन्छ नै । कुन सेयर किन्ने, कसले के दिँदै छ ? कुन किन्दा ठीक हुन्छ ? अबको राजनीतिले सेयर बजारलाई कस्तो प्रभाव पार्ला भन्ने जस्ता अनेकन गफगाफ हुने गर्छन् । यो सेयरप्रति देखिएको आकर्षण नै हो । तर आकर्षण मात्रै हेर्ने होइन कि त्यसको नकारात्मक पक्षसमेत केलाउनुपर्ने हुन्छ । सेयरमा लगानी गर्दा त्यसको मार्जिन विन्दु, दीर्घकालीन लगानी साथै पोर्टफोलियो लगानी, सेयर किन्ने कम्पनीको त्रैमासिक र वार्षिक रिपोर्ट समीक्षा गरेर मात्र बजारमा प्रवेश गरियो भने पक्कै पनि यो बजारले निराश बनाउँदैन ।सेयर बजारमा लगानी गर्दै आएका ठूला लगानीकर्ताहरूले महिला लगानीकर्तालाई आफ्नो क्षमताले भ्याउनेगरी आफ्नो आर्थिक अवस्था बुझेर मात्र लगानी गर्न सुझाउँछन् । कतिपय महिला बजार घटने बित्तिकै आत्तिएर बजारबाट निस्कने प्रवृत्ति भएकाले धैर्य हुनुपर्ने उनीहरूको सुझाव छ ।सेयर बजारमा सधंै फाइदा हुन्छ भन्ने छैन । तर बजारको उतारचढावलाई नियाल्दै बजारमा प्रवेश गर्ने र निस्कने बाटो पनि आफैंले रोज्नुपर्ने हुन्छ । अन्यथा नराम्रो परिणामको सामना बाहेकको अर्को विकल्प छैन । सेयर बजारमा लाग्नुअघि पत्रपत्रिकामा आएका कम्पनी विश्लेषण, आफूले किन्न लागेको कम्पनीको रिपोर्ट, विभिन्न समाचारमूलक सामग्री, वित्तीय बजारको निरन्तर अध्ययन पनि गर्नुपर्ने लगानीकर्ताहरूकै सुझाव छ । अरूको लहलहैमा लागी नाफामात्र हुन्छ भनी सेयर बजारमा प्रवेश गर्दा निराश बन्न पुगेका धेरै लगानीकर्ता हामीमाझ नै छन् । सेयर बजारमा महिला लगानीकर्ताको सहभागिता उल्लेख्य बढेको छ । लगानीकर्ताको रूपमा मात्रै नभई, सेयर ब्रोकर कार्यालयकै सञ्चालकको रूपमा समेत महिलाको सहभागिता छ ।"
भोट हाल्न सिकाउने कोही आएनन्,"उम्मेदवार नचिन्नु त छँदै छ, कतिपय मतदातालाई भने भोट हाल्ने तरिका नै थाहा हुन नसकेकामा चिन्ता छ । अर्का स्थानीय गोकर्ण पुवार यस्तै अन्योल दर्साउँछन् । एक त हाम्रो टोलमा देखै नपर्नेलाई कसरी भोट दिनु ?, उनले भने, अर्कातिर भोट हाल्न सिकाउने पनि कोही आएनन्, यसपटक धेरै भोट हाल्नुपर्ने भनेको सुनिन्छ, कसरी हो थाहा छैन । गाउँमा मतदाता शिक्षा नबाँडिएकामा पुवारले रोष व्यक्त गरे । निर्वाचन कार्यालयले मतदाता शिक्षा दिन हरेक गाउँमा स्वयंसेवी पठाएको थियो तर तिनले औपचारिकता पूरा गर्ने काम मात्र गरेका छन् ।चुनावभन्दा घर खर्च जुटाउने चिन्तासिन्धुपाल्चोक साँगाचोकगढी नगरपालिका विकटोलका अर्जुन विकलाई चुनावी रौनकले छोएको छैन । आइतबार दिउँसो उनी आफ्नै टहराभित्र आरनमा फलाम पिटिरहेका भेटिए । उनलाई चुनावी चासोभन्दा घरखर्च जुटाउने चिन्ता छ । कुनैलाई भोट हाल्दिनँ, कसले के पो गरे र ?, उनले आरनमा फलाम घोट्दै भने, आफू नघोटिईकन घर चल्दैन । उनले आफ्नो टहरावरिपरि कुनै पार्टीलाई झन्डा टाँग्न नदिएको बताए । कसैले केही गर्दिएन, किन भोट हाल्ने ?, विकले पानी सुकेको धारा देखाउँदै भने, खानेपानीको सुविधा ल्याउने भनेको चार वर्ष बित्यो, हेर्नुस् कुनैले ल्याएनन्। पाँच वर्षयता खानेपानी समस्या झेल्नुपरेकामा निकै आक्रोशित छन् उनी । निरन्तर असुविधा मात्रै झेल्नुपरेपछि पुतली विकलाई पनि भोट माग्न आउनेका गतिविधि झर्को लाग्न थालेको छ । हरेक दिन दुई घण्टा साँगाचोक बजारछेउको धाराबाट पानी ओसार्दैमा बित्छ उनको । धारो एउटा मात्रै भएकाले त्यहाँ पनि हानथाप चल्छ । गर्नेचाहिँ केही होइनन, भोट मलाई भन्दै दैलोमै आइपुग्छन्, भरिएको गाग्री डोकामा हाल्दै विकले भनिन्, आफूलाई यहाँ खानेपानी पाउनै सास्ती छ । पचास परिवारको बसोबास रहेको विकटोलमा मूल सुकेको पाँच वर्ष भयो । एक्कासि पानी आउन छाडेपछि हाहाकारै मच्चियो । अझै त्यो समस्या कायम नै छ । संविधानसभा चुनावमा दलका नेताले खानेपानी, बाटोघाटो व्यवस्था गरिदिने आश्वासन दिएको र आफूले भोट हालेको पुतलीलाई सम्झना छ । वर्षौ भयो, गफ लाएर छोडे, अब कसैलाई भोट हाल्दैनौं, उनले भनिन् । खोल्सा र कुवाको दूषित पानी खाएर बालबच्चा र वृद्धवृद्धा बिरामी परेको साँगाचोक बजारका अशोक पराजुलीले बताए । अघिल्लो निर्वाचनमा उठाइएका समस्या ज्यँुका त्युँ रहेकाले उम्मेदवारसँग गाउँ पुगेर भोट माग्ने नैतिक आधारै नरहेको ठान्छन् उनी । पहिले भनेको त पूरा गरेनन्, अब के भनेर भोट माग्न आउँदा रहेछन्, उनले भने, पानी त किनेर खानुपर्ने अवस्था छ । भूकम्पले ध्वस्त पारेको विकटोलमा पानी नहुँदा घर पुनर्निर्माणमा समेत बाधा पुगेको छ । टोलैभरि कुनै पार्टीका झन्डा गाडिएका छैनन् । तैपनि दलहरू विभिन्न एजेन्डा देखाएर स्थानीयलाई फकाउन प्रयत्नरत छन् । कांग्रेसले गाउँको समृद्धि, विकास र राप्रपाले राजा फर्काउने एजेन्डा लगेका छन् । माओवादी केन्द्रले सिंहदरबारको अधिकार ल्याउने र एमालेले वृद्धभत्ताको नारालाई मत माग्ने आधार बनाएको पराजुलीले जानकारी दिए ।"
उम्मेदवार चिन्नै मुस्किल,"विराटनगर मोरङका सर्वसाधारण मतदाता प्रमुख दलकै घोषित एवं प्रस्तावित उम्मेदवार नचिन्दा नेतृत्व छनोट कसरी गर्ने भन्ने अन्योलमा छन् । जनस्तरमा सम्पर्क एवं योगदान नभएकालाई दलले टिकट दिन खोज्दा यस्तो स्थिति सिर्जना भएको हो । केही सम्पन्न स्थानीय नेता एवं कार्यकर्ताले केन्द्रसम्म चलखेल गर्न सक्ने नेतालाई रिझाएकै भरमा टिकट पाइरहेको मतदाता बताउँछन् । त्यस्ता व्यक्तिले स्थानीयताको विकास एवं प्रवद्र्धनभन्दा सामाजिक प्रतिष्ठा एवं पहिचानका लागि पद प्राप्त गर्न चाहेको उनीहरूको बुझाइ छ । बहुसंख्यक सर्वसाधारण जनताको हकमा कहिल्यै र केही नगरेकालाई उम्मेदवारका रूपमा थोपर्न खोजिएकोमा मतदाता आक्रोशित एवं असन्तुष्ट छन् । अहिलेसम्म नाम सार्वजनिक भएकामध्ये कुनै पनि उम्मेदवारलाई चिनेको छैन, ५६ वर्षे जितलाल राजवंशीले भने । विराटनगर१८ का यी मजदुरले विभिन्न दलका घोषित एवं प्रस्तावित उम्मेदवारको नामावली सञ्चारमाध्यमबाट थाहा पाएको बताए । उनीहरूमध्ये कोही हाम्रो वडामा आएको वा केही गरेको थाहा छैन, राजवंशीले भने, उम्मेदवार बनाउनुअघि दलहरूले सर्वसाधारणको धारणासम्म बुझेनन् । अहिले उठेका वा उठाउन लागिएकाले केही राम्रा काम गरेका भए आफूहरूले उनीहरूलाई पक्कै चिनेको हुनुपर्ने विराटनगर८ की २८ वर्षीया गृहिणी पार्वती महतोले बताइन् । दुई सन्तानकी आमा महतोले मज्जाले उम्मेदवारबारे बुझ्न नपाए भोट खसाल्न कठिन हुने बताइन् । परिवारको खर्च धान्न पतिलाई बिहानदेखि बेलुकासम्म ट्रयाक्टर चलाउँदै ठिक्क छ, घर व्यवहारबाट फुर्सदै नहुने भएकाले म यताउति जान सक्दिनँ, उनले भनिन्, नेताहरू घरदैलोमा आइपुगेका छैनन्, आएपछि मात्रै किन र कसलाई भोट हाल्ने भन्नेबारे परिवारमा छलफल गर्छौं ।केही गरेको वा गर्न सक्नेलाई मात्र मत दिने विराटनगर८ का ५० वर्षीय मानबहादुर कार्कीले प्रस्ट पारे । कुनै पनि उम्मेदवार गतिलो नलागेमा बूढाबूढी भोट खसाल्न जाँदैनौं, उनले भने, कुहिएकामध्ये कम कुहिएको छान्ने फुर्सद छैन । श्रीमती ४२ वर्षीया लक्ष्मीसँग मिलेर उनी होटल सञ्चालन गर्छन् । दलहरूद्वारा अघि सारिएका उम्मेदवारले यो सहरका लागि गरेको कामबारे जानकारी नभएको कार्कीले बताए । सडक छेउकै छाप्रोमा होटल गरेर बसिरहेका छौं, उनीहरूले केही गरेको जस्तो लाग्दैन, कार्कीले भने, जितेपछि त झन् के गर्लान् ? उच्च महत्त्वाकांक्षी घोषणापत्रको कार्यान्वयनमा खट्न सक्ने क्षमता भएका उम्मेदवार छनोटमा दल चुकिरहेको ५६ वर्षे कृषक लखीचन्द साह तेलीले बताए । सुनवर्षी नगरपालिका७ वरडंगाका उनको बुझाइमा अप्ठ्यारो परिस्थितिमा समेत जनताका लागि काम गर्नेभन्दा निर्वाचनमा खर्च गर्न सक्ने धनाढ्यलाई उम्मेदवार बनाइने विकृति पहिल्यैदेखिको हो । हामीले देखिरहेकै छौं, समाज र पार्टीका लागि दिनरात दौडिरहनेलाई मेयर र उपमेयर पदमा त के ? वडापालिकाको टिकट पनि दिँदैनन्, तेलीले भने, त्याग गर्ने बेलामा निर्धन कार्यकर्ता अगाडि हुन्छन्, चुनावी टिकट पाउने बेलामा ठूलाठालु र जमिन्दार । काम गर्नेभन्दा पनि ठूला नेता एवं उनीहरूका परिवारजनका अघिपछि गर्नेका नाम उम्मेदवारका रूपमा अगाडि आइरहेको देख्दा दु:ख लागेको ६५ वर्षीय कृषक कदमलाल सरदारले बताए ।"
सिकाउँदै उम्मेदवार,मुगु छायानाथ रारा नगरपालिका ५ मा कांग्रेसबाट वडाध्यक्ष उम्मेदवार मुन कार्कीले सातादेखि स्थानीयलाई घरघरमा गएर चुनाव चिह्न र मतदान गर्ने प्रक्रियाबारे सिकाउँदै आएका छन् । नगरपालिकाको ४ नम्बर वडामा एमाले वडाध्यक्षका उम्मेदवार डबल रोकाया र कांग्रेसका विष्णुकुमार भामलाई पनि चुनाव चिह्न र भोट हाल्ने तरिका सिकाउन भ्याइनभ्याई छ । यसपटकको निर्वाचनमा एउटै पार्टीका सातवटा चुनाव चिह्न भएकाले मतदातालाई अलमल नहोस् भन्दै उम्मेदवारले भोट हाल्ने तरिका सिकाउने गरेका हुन् । घरदैलोमा व्यस्त नेताहरूलाई मतदाताले मत हाल्ने तरिकाबारे सोध्ने गरेकाले उम्मेदवारले पनि त्यसैमा जोड दिएका छन् ।राप्रपाका तर्फबाट नगरपालिकामा उपमेयर उम्मेदवार बनेकी गोरीकला सावतले मतदातालाई अलमल हुने गरेकाले चुनाव चिह्न र मत हाल्ने तरिकाबारे समेत जानकारी दिने गरेको बताइन् । मतदान गर्न ६ दिनमात्र बाँकी रहेकाले गाउँबस्तीमा चुनावी सरगर्मी बढेको छ । उम्मेदवारले घरदैलो अभियानलाई तीव्रता दिएका छन् ।
उम्मेदवारलाई अरूकै झन्डा बनाउने चटारो,"नवलपरासी कावासोती९ का नीलबहादुर थापामगरलाई विभिन्न दलका झन्डा बनाउन भ्याइनभ्याई छ । उनी आफैं पनि नयाँ शक्ति नेपालका तर्फबाट वडाध्यक्षका उम्मेदवार हुन् । अरू पार्टीका झन्डा बनाउन व्यस्त हुँदा धपेडी बढेको छ । २२ वर्षदेखि पेन्टिङ र आटर््सको काम गर्दै आएका थापामगर भन्छन्, झन्डा बनाउने चटारोले भोट माग्न घरदैलो गर्न भ्याएको छैन । आधुनिक प्रविधिको फ्लेक्स प्रिन्टमा कपडाको झन्डा नबन्ने भएपछि हातैले चुनाव चिह्न बनाउनुपर्छ । उनले आफ्नो पार्टीको भन्दा पनि बढी कांग्रेस, एमाले र माओवादी केन्द्रका झन्डा बनाएका छन् । दिनरात चार जनाले काम गर्दासमेत मागअनुसार पुर्याउन नसकेको बताए । संविधान सभाको चुनावमा भन्दा अहिले झन्डाको माग बढी आएको छ । टिसर्टमा चुनाव चिह्न छापेर उम्मेदवारले आफ्ना कार्यकर्तालाई बाँड्ने गरेका छन् । अहिलेसम्म करिब ५ लाख रुपैयाँ बराबरको कारोबार भयो, उनले भने, अझै एक सातासम्म खट्नु छ । आफूले पनि आर्थिक समृद्धिका लागि पेसा गरेकाले फुर्सदमा मात्र भोट माग्न जाने गरेको बताए ।"
"अहिले खुट्टामै ढोग्छन्, जितेपछि वास्ता गर्दैनन्","नमुना मतपत्रसहित उम्मेदवार र दलका कार्यकर्ताहरू घरघरमा पुग्ने गरेका छन् । त्यस्तै, थारू समुदायमा आफ्नो पकड बलियो जनाउन दलहरूले मतदाताका घरघरमा झन्डा टाँग्ने होड नै चलेको छ । कांग्रेस वडा सदस्यका उम्मेदवार दादुराम चौधरीले आफूले चुनाव जितेमा सडक पिच गर्ने र बस्तीमा होमस्टे सञ्चालन गर्ने योजना सुनाए । आदिवासी भए पनि पिछडिएका छौं, उनले भने, थारू बस्तीको विकासका लागि योजनाबद्ध विकासमा ध्यान दिन्छु । एमाले उम्मेदवार सुनिता चौधरीले थारू समुदायमा सचेतना र विकासको कार्यक्रम सँगसँगै लैजाने बताइन् । नयाँ गाउँको थारू बस्तीसँग जोडिएका १५ घर दलित समुदाय ऐलानी जग्गामा बसोबास गरिरहेको भन्दै उनले उक्त समुदायलाई लालपुर्जा दिलाउन पहल गर्ने प्रतिबद्धता जनाइन् ।"
एमाले कार्यकर्ता घाइते,"स्याङ्जा घरदैलो गरिरहेका एमाले नेताकार्यकर्तामाथि कांग्रेस समर्थित समूहले आक्रमण गर्दा आइतबार साँझ चापाकोट नगरपालिका६ धारापानीमा चारजना घाइते भएका छन् ।एमालेका तर्फबाट मेयरका उम्मेदवार बुद्धिमान श्रेष्ठले घरदैलो गरिरहेका बेला भएको आक्रमणमा घाइते हुनेमा ६ नम्बरका वडाध्यक्षका उमेदवार डिल्लीराम खनाल, स्थानीय सुनबहादुर थापा, पदम विक र बेलबहादुर विक छन् ।घटनापछि कांग्रेस कार्यकर्ता धीरज खाँडलाई प्रहरीले खुकुरीसहित पक्राउ गरेको छ । झगडापछि भाग्ने क्रममा उनलाई खुकुरीसहित पक्राउ गरिएको हो, इलाका प्रहरी कार्यालयका इन्चार्ज बालबन्धु बस्नेतले भने, घटनापछि सुरक्षा सतर्कता बढाएका छौं । कांग्रेसको तरुण दलका जिल्ला अध्यक्ष प्रकाश मल्लले रूख चुनाव चिह्न भएको टिसर्ट लगाएका आफ्ना कार्यकर्ता विश्वास मल्लको मोटरसाइकल एमाले कार्यकर्ताले रोकेपछि झगडा सुरु भएको दाबी गरे । जिपमा आगजनीतनहुँ यहाँको घिरिङ गाउँपालिकाले प्रयोगमा ल्याएको जिपमा एक समूहले आगो लगाइदिएको छ ।गाउँपालिकाका कार्यकारी अधिकृत नरहरि सापकोटाको निवासअगाडि राखेको बा१५च ६६०४ नम्बरको स्कारपियो जिपमा आइतबार राति आगजनी गरिएको हो । घटनामा जिपको बायाँपट्टिको भागमा क्षति पुगेको प्रहरी उपरीक्षक उमेशराज जोशीले बताए । घटनामा संलग्नको खोजीका साथै प्रहरीले सबै सरकारी सवारी, कर्मचारी तथा उम्मेदवारका सवारीको सुरक्षाका लागि सतर्कता बढाएको छ । सबै कर्मचारीलाई अज्ञात समूहबाट हुन सक्ने उच्छृंखल घटनाबाट सतर्क रहन प्रशासनले पनि आग्रह गरेको छ ।फिर्ता लिन दबाबलमजुङ स्थानीय तह चुनावमा उम्मेदवारी दिएकाहरूलाई फिर्ता लिन नेत्रविक्रम चन्द नेतृत्वको नेपाल कम्युनिस्ट पार्टीले दबाब दिएको छ । सबै उम्मेदवारलाई पत्र पठाई राजीनामा नदिए अनिष्ट हुने चेतावनी दिइएको छ । नेकपा जिल्ला समिति लमजुङले उम्मेदवारी दिएका नगरपालिकाका मेयर तथा उपमेयर, गाउँपालिकाका प्रमुख तथा उपप्रमुख, वडाध्यक्ष, सदस्य सबैलाई राजीनामा दिन पत्राचार गरेको जनाएको हो ।ओडारमा सकेट बम गोरखा सुलिकोट गाउँपालिका ३ स्वाराँको थला जंगलमा सकेट बम फेला परेको छ । ढुंगेओडारभित्र शंकास्पद वस्तु देखेपछि स्थानीयले प्रहरीलाई खबर गरेका हुन् । खिया लागेको अवस्थामा भेटिएको बम निष्क्रिय पार्न नेपाली सेनासँग समन्वय गरिएको प्रहरी नायब उपरीक्षक वीरेन्द्र थापाले बताए । उक्त जंगलमा यसअघि पनि विस्फोटक पदार्थ भेटिएको थियो । सशस्त्र द्वन्द्वका बेला लुकाइछिपाइ राखिएको विस्फोटक पदार्थ अहिले भेटिएको हुनसक्ने प्रहरीले जनाएको छ ।प्रशासन घेराउनुवाकोट सूर्यगढी गाउँपालिका ५ मा आफ्ना नेतामाथि आक्रमण गरेको भन्दै एमालेका कार्यकर्ताले स्थानीय प्रशासन घेराउ गरेका छन् ।कांग्रेस कार्यकर्ताले निर्वाचन आचारसंहिताविपरीत पाइप वितरण गर्न खोजेको र त्यसलाई रोक्न खोज्दा आफूमाथि आक्रमण भएको भन्दै एमाले जिल्ला उपाध्यक्ष एवं सूर्यगढी र दुप्चेश्वर गाउँपालिका इन्चार्ज बद्री मैनालीले विरोध जनाए । चुनावी घरदैलो कार्यक्रम गरिरहेको अवस्थामा विपक्षीले निर्वाचन आचारसंहिताविपरीत काम गरेको उनले बताए ।कांग्रेसले भने आचारसंहिता उल्लंघन नगरेको जनाएको छ । कांग्रेसका जिल्ला सदस्य भेषराज ढकालले सर्वदलीय संयन्त्रले अनुमति दिएकैले खानेपानीका पाइप ल्याएर राखिएको बताए । सोही विषयमा विवाद बढदै गएपछि स्थिति नियन्त्रणमा लिन प्रहरीले लाठीचार्जसमेत गरे स्थानीयले बताए । झडप हुने स्थितिलाई साम्य पार्न सशस्त्र प्रहरीसमेत पुगेका थिए। दोषीमाथि कारबाही नभएसम्म चुप लागेर नबस्ने घाइते मैनालीले बताए । खानेपानी तथा सरसफाइ डिभिजन कार्यालय प्रमुख शिवकुमार श्रेष्ठले डाचे खानेपानी योजनालाई पाइप उक्त बाटो हुँदै पठाएको बताए । उनले भने, व्यक्तिलाई बाँड्न होइन । योजनाका लागि लगेका हुन् । विवादपछि प्रहरीले स्कर्टिङ गरेर इलाका प्रहरी कार्यालय सूर्यगढीको केन्द्र चोगते लगेर पाइप राखेको छ ।कार्यकर्ता पक्राउपोखरा निर्वाचनविरोधी गतिविधिमा संलग्न भएको आरोपमा प्रहरीले नेत्रविक्रम चन्द नेतृत्वको नेपाल कम्युनिस्ट पार्टीका ६ कार्यकर्तालाई सोमबार कास्कीमा पक्राउ गरेको छ । पक्राउ पर्नेमा उक्त पार्टीको विद्यार्थी संगठनको कास्की अध्यक्ष मिलन राईलगायत छन् । उनीहरूमध्ये एक जनालाई नयाँपुल र पाँच जनालाई लुम्लेबाट पक्राउ गरिएको वडा प्रहरी कार्यालय बगरका निरीक्षक किशोर लम्सालले बताए । पक्राउ परेकाबाट निर्वाचनविरोधी पर्चा पम्प्लेट, डोरी, प्राथमिक उपचारका सामग्री, पेन्टिङ, बिजुलीका तारलगायत बन्दोबस्तीको सामान बरामद भएको छ । उक्त समूहले आइतबार राति साबिकको घान्द्रुक गाविस कार्यालयमा नक्कली बमसमेत राखेर हिँडेको प्रहरीले जनाएको छ ।"
चुनाव रोक्न घरदैलो,"निर्वाचनले समस्या समाधान नगर्ने, उल्टै भ्रष्टाचारलाई संस्थागत गर्ने भएकाले देशव्यापी रूपमै बहिष्कार गर्न लागिएको विप्लव माओवादीका नेता मनिलाल ऐडी रणदीपले बताए । पार्टीले जनसरकार घोषणा गर्दै ऐडीलाई प्रमुख बनाएको छ । हामी चुनाव बहिष्कार गर्छौं, त्यसैले जनतामाझ नो भोट को अभियान लिएर गएका छौं, उनले भने, बहिष्कारका लागि बल प्रयोग गर्दैनौं तर राज्य दमनमा उत्रिए प्रतिकार भने गर्छौं । यी घटनापछि परिचालित सशस्त्रसहितको सुरक्षाफौजले गाउँमा सर्च गरे पनि कुनै नेता पक्राउ नपरेको प्रजिअ गिरिधारी सुवेदीले बताए । चुनावलाई लक्षित गरेर केही ठाउँमा अवरोध गरेको खबर छ, उनले भने, अवस्था कतै पनि नियन्त्रणबाहिर छैन । सान्नी त्रिवेणीको मुम्रा, नरहरिनाथ गाउँपालिकाअन्तर्गत माल्कोट, विप्लव माओवादीका प्रवक्ता खडकबहादुर विश्वकर्माको घरक्षेत्रमा उक्त समूहको प्रभाव रहेको विश्लेषणसहित बढी सुरक्षा सतर्कता अपनाइएको छ । मुम्रा, माल्कोट, रास्कोट, मान्मबाट पूर्वी भेगमा पर्ने तिलागुफा नगरपालिकाअन्तर्गत केही ठाउँमा सशस्त्रको क्याम्प खडा गरिएको प्रजिअ सुवेदीले बताए । सुरक्षाको कुनै कमी हुनेछैन, आवश्यकताअनुसार नेपाली सेना पनि सशस्त्रको पछाडि हुनेछ, उनले भने । पहिलो चरणमा उक्त समूहले नगर र गाउँपालिकाका मेयरउपमेयर र अध्यक्षउपाध्यक्ष उम्मेदवार नबन्न चेतावनीपूर्ण अभियान चालेको थियो । वडाध्यक्ष र सदस्यलाई भने कुनै अवरोध गरेको छैन । विप्लव समूहले भने स्थानीय समुदायलाई संगठित गर्न जागरण अभियान मात्र सञ्चालन गरिएको दाबी गरेको छ । सशस्त्र द्वन्द्वका क्रममा ५ सय ४९ जनाले ज्यान गुमाएका थिए ।"
"गाउँमा चुनाव, जंगलमा गस्ती","नवलपरासी उम्मेदवार घरदैलोमा व्यस्त छन् । मध्यवर्ती क्षेत्रका बासिन्दालाई जंगलमा गस्ती गर्दैमा फुर्सद छैन । सबैको ध्यान चुनावमा केन्द्रित भएका बेला वन्यजन्तुको चोरीसिकार हुनसक्ने आशंकाले उनीहरूले पालैपालो गस्ती गर्न थालेका हुन् ।चुनाव प्रचारप्रसारसँगै पालो मिलाएर मध्यवर्ती क्षेत्रमा गस्ती गर्न थालेको स्थानीयले बताए । लामीचौर मध्यवर्ती उपभोक्ता समितिअन्तर्गतको चोरीसिकार नियन्त्रण युवा इकाईको पहलमा संयुक्त गस्ती सुरु गरिएको हो । यहाँका युवालाई अहिले समय मिलाउन धौधौ छ । कोही चुनाव प्रचारमा त कोही मध्यवर्ती क्षेत्रमा गस्तीमा निस्कन्छन् । टोली बनाउन र गस्तीको रुट तय गर्न युवा व्यस्त छन् ।केही वर्षअघि दसंै र तिहारको बीचमा अत्याधुनिक हतियारद्वारा रतुवा सिकार गरिएको थियो । गाउँलेले एकजना सिकारीलाई पक्राउ गरी निकुञ्जलाई बुझाए । जबजब मुलुकमा राजनीतिक अस्थिरता, चुनाव र चाडपर्व आउँछन् सबैको ध्यान त्यसैतर्फ केन्द्रित हँुदा तस्कर जंगल पस्ने खतरा बढ्छ, चोरीसिकार नियन्त्रण युवा इकाईका अध्यक्ष उत्तम लामिछानेले भने । यहाँका युवा सेना र निकुञ्ज कर्मचारी सँगै गस्तीमा निस्कन थालेका छन् ।उनका अनुसार लामीचौर मध्यवर्ती क्षेत्र एकसिंगे गैंडाका लागि राम्रो बसोबास भएको क्षेत्र मानिन्छ । यहाँ पाटेबाघको संख्या पनि बढ्दो छ । प्रशस्त सिमसार, घाँसे मैदान र पानीको उपलब्धताले वन्यजन्तुले यो ठाउँ रुचाएका छन् । त्यसैले गस्ती बढाएर निगरानी थालिएको हो । केही वर्षअघिसम्म गैंडा हेर्नका लागि पर्यटकलाई घण्टांै जंगल चहार्नु पथ्र्यो । तर, गाउँ नजिकै एकै स्थानमा चारपाँच वटासम्म गैंडा देखिन थालेका छन् । वन्यजन्तुको संख्या बढ्नु र सामुदायिक वनसमेत झाङ्गिएकाले स्थानीय थप सचेत भएका हुन् ।"
राज्यसँगको त्यो पौँठेजोरी,"काठमाडौं कुरा पाँच वर्षअघिको हो । अभिनेता खगेन्द्र लामिछाने रेडियो नाटक र रंगमञ्चतिर रमाइरहेका थिए । उनलाई एक दिन फिल्म खेल्ने प्रस्ताव आयो । माने । फिल्म बन्यो । रिलिज पनि भयो । तर, खगेन्द्र चिनिएनन् । उनी मात्रै होइन, फिल्मका कलाकारमध्ये धेरैलाई दर्शकले झट्ट खुट्टयाउन सकेनन् ।मनोज पण्डित निर्देशित वधशाला मा खगेन्द्र, सौगात मल्ल, सरिता गिरीजस्ता कलाकार कालो कपडाको मुकुन्डोभित्र बाँधिएका थिए । त्यसैले तिनलाई चिन्न गाह्रो पर्नु स्वाभाविकै भयो । खगेन्द्र भने पहिलो फिल्ममै मास्क भित्र रहेकाले उनलाई सोधियो, मान्छेले चिन्दैनन् भनेर पीर लागेन ? चिन्छन्, चिन्दैनन् भन्नेतिर लागिएन, उनले जवाफ दिए, बरु, सजिलो भयो । जता हेरेर बोले पनि हुने, क्यामेराको फोकस कता छ भन्नेमा ध्यानै दिनु नपर्ने । उनका कुरा सुनेर सरिता खितिति हाँसिन् । अनामनगरको युनियन हाउसमा आइतबार भएको सन्डे सिनेमा मा वधशाला देखाइएपछिको संवादमा यस्तो वार्तालाप भएको थियो । जनयुद्धका बेला सैनिक पक्षले माओवादीलाई कैदी बनाएर दिएको यातना र सैनिककैदीबीच उत्पन्न मानवीय सम्बन्धलाई फिल्ममा देखाइएको निर्देशक पण्डितले बताए । उनलाई फिल्मको विषय, निर्माण र प्रदर्शनीपछिका अनुभवहरू सेयर गर्न लगाइएको थियो ।रंगकर्मी घिमिरे युवराजले मोडरेसन गरेको कार्यक्रममा पण्डितले वधशाला लाई राज्यसँग पौँठेजोरी खेल्न सफल फिल्मको संज्ञा दिए । तर, यसलाई अझै सशक्त बनाउन सकिने रहेछ, उनले भने, मुख्य प्रसंगभन्दा अन्ततिर धेरै भड्किएछु म । मुग्लिन जान्छु भनेर हिँडेको, मलेखुको माछामै भुलिएजस्तो भयो मेरो फिल्म ।उनका अनुसार फिल्मको मुख्य ध्येय कैदी र सैनिकबीचको सम्बन्ध देखाउनु हो । तर, फिल्ममा यातना र दु:खलाई चाहिनेभन्दा बढी व्याख्या गरिएको छ ।निर्देशक पण्डितले यसो भनिरहँदा खगेन्द्रले चाहिँ यसमा पात्रैपिच्छेका अलगअलग प्लट हुँदा फिल्म छरिएको बताए । मुख्य पात्रमा फोकस्ड भइदिएको भए फिल्म निकै बलियो हुन्थ्यो, उनले भने, प्लट नै प्लट बढी भयो ।सशस्त्र द्वन्द्वका बेला सेनाको भैरवनाथ गणबाट एउटा चिठी लिक भएपछि त्यहाँ बन्दी बनाइएकाहरूको खबरले आफूलाई वधशाला बनाउन प्रेरित गरेको त्यसको पटकथाकारसमेत रहेका पण्डितले सुनाए ।डिल्लीबजार जेलमा खिचिएको फिल्म प्रदर्शन गर्ने बेला भने साह्रै लफडामा परेछ । ट्ेरलर रिलिज हुनासाथ सैनिक पक्षले फिल्म चल्न नदिन चलचित्र विकास बोर्डलाई पत्र पठाएछ । पूरा फिल्म देखाइदिएपछि चाहिँ एउटा सिन काट्न लगाएर फिल्म चल्न दिइयो, निर्देशक पण्डितले भने । फिल्ममा सैनिकले दिएको यातनालाई मात्रै देखाइएको भन्दै उनलाई माओवादीको पार्ट किन नदेखाएको भन्ने प्रश्न पनि धेरै सोधिने रहेछ । आइतबार यस्तै आशयको प्रश्न सुनेपछि उनले डाइलग मारे, हामीकहाँ जे देखाइएको छ त्यसबारे कुरा हुँदैन । जे देखाइएको छैन, त्यो किन देखाइएन भनेर सोधिन्छ । मलाई जे देखाउनु थियो, त्यति मात्रै देखाएको हुँ । सेटिङबाहिरको चिज किन देखाऊँ ?सरिताले चाहिँ फिल्म गर्दा थुप्रै पटक रिटेक लिनुपरेको क्षण सम्झिइन् । थोरै डाइलग भए पनि लामा सिन खिच्दा निकै संघर्ष गर्नुपरेको रहेछ उनले । वरिपरि यातनैयातनाका दृश्य खिचिँदै थिए, उनले सुनाइन्, एकातिर खगेन्द्रको टाउको तातो पानीमा डुबाइँदै थियो, अर्कोतिर सौगातलाई बुटले हिर्काइँदै थियो । मलाई भने घिसार्दै एक ठाउँबाट अर्कोमा लगिएको थियो । ढाड खुइलिए पनि ऐया नभनी काम गरेको उनले बताइन् । दुर्भाग्य, सरिताको त्यही सिन सैनिक पक्षले काट्न लगाएको थियो ।"
अस्ट्रेलियामा सत्यस्वरुप,"अस्ट्रेलिया गायक दाजुभाइ सत्यस्वरूपराज आचार्यलाई यहाँका नेपाली दर्शकश्रोताले राम्रै साथ दिएका छन् । रेडियो र टेलिभिजनमा मात्र देख्दै र सुन्दै आएका गायकहरूले अस्ट्रेलियाका पाँच सहरमा अपेक्षित मनोरञ्जन बाँडिसकेका छन् । डेढमहिने सांगीतिक प्रस्तुति लिएर आएका सत्यस्वरूपलाई डार्बिनदेखि सिडनीसम्मका नेपालीले उत्तिकै माया दिएका छन् ।नयाँ वर्षको अवसर पारेर एडिलेडदेखि सुरु भएको उनीहरूको यात्रा मेलबर्न, ब्रिसबन हुँदै डार्बिन र सिडनीसम्म पुगेको हो । चाँडै अर्काे सहर पर्थमा उनीहरू सुनिँदै छन् । अस्ट्रेलियाका नेपालीहरूले जुन माया र सम्मान हामीप्रति देखाइदिनुभएको छ, त्यसको बयान गर्न सक्तैनौं, शनिबार सिडनीको प्रस्तुतिपछि गायकद्वयले कान्तिपुरसँग भने, हामीले दर्जनौं देश घुमिसके पनि यहाँ पाउने आतिथ्य र मायामा अलग किसिमको आफ्नोपना पाएका छौं । नेपाली गीतसंगीतको क्षेत्रमा काम गर्दै आएको अन्तर्राष्ट्रिय नेपाली कलाकार समाज (इनास) ले सिड्नीमा गरेको कन्सर्टमा उनीहरूले डेढ दर्जनभन्दा बढी गीत प्रस्तुत गरेका थिए । आफ्ना बुबा भजनशिरोमणि भक्तराज आचार्यका गीतहरूदेखि आफ्ना नयाँपुराना गीतसम्म सुनाए ।कन्सर्टमा यहाँ बसोबासरत नेपाली गायकगायिकाहरू प्रवेश अधिकारी, सुम्निमा सिंह र केदार बरुवालले समेत गीत सुनाएका थिए । राजेश्वर घिमिरेको कृति गौतमबुद्धको सहर लोर्कापण गरिएको थियो ।कन्सर्टमा इनासले कलाकार दीपक क्षेत्रीको सहयोगार्थ संकलन गरेको ३ हजार २ सय ७९ अस्ट्रेलियन डलर गायकद्वयलाई हस्तान्तरण गरेको थियो ।"
रामहरिका भजन,"टाँडी, चितवन रामहरि अर्यालले सरकारी सेवामा ३२ वर्ष बिताए । अवकाशप्राप्त जीवनमा पनि उनी निष्क्रिय छैनन् । त्यसको एउटा बान्की रत्ननगर नगरपालिकास्थित टाँडीमा हालै देखियो ।अर्याल गीतकार छविमा उपस्थित थिए, भजनहरूसहित । भजन सन्देश सांसद शेषनाथ अधिकारी, संगीतकार शक्ति बल्लभ, गायकहरू आनन्द कार्की र सुमित खड्का, गायिका रिता केसीलगायतले लोकार्पण गरे । उमेर ढल्किँदै गएपछि मात्र मान्छेले जीवन चिन्दो रहेछ, अर्यालले भने, लामो समय सरकारी सेवामा बिताएँ । अब सनातन धर्म व्यवस्थित गर्न लागिपर्छु, जसमा मेरा सिर्जनाले पनि सहयोग गर्नेछन् । धर्मसंस्कृति बचाउने दायित्व हामी सबैको हो ।उक्त एल्बममा आठ भजन छन् । संगीतकार बल्लभले संगीतबद्ध गरेका भजनहरूमा रामकृष्ण ढकाल, आनन्द, शिशिर योगी, मिलन अमात्य, सुमित, रिता, रामचन्द्र काफ्ले र बल्लभकै पनि स्वर सुन्न सकिन्छ । कार्यक्रममा बल्लभ र सुमितले गुरु मेरो र राम ईश्वर रामेश्वर गाए । म गीत कमै गाउँछु, बल्लभले भने, भजन भएर गाउन मन लाग्यो ।रिताले कति रुन्छौ मानव, न त यो मेरो, न त्यो तिम्रो सुनाइन् । सुमितले एकल रूपमा जय जय राम पनि गाए । आनन्दले हे पशुपतिनाथ बोलको भजन गाए । अघिपछि फिल्मीगजल गीत गाउने आनन्द, सुमित र रिताले भजन गाएको सुन्दा दर्शकश्रोता नौलो अनुभव गर्दै थिए ।"
हजारौं युवतीको प्रस्ताव,"प्रभास अब दक्षिण भारतका मात्रै सुपरस्टार रहेनन् । बाहुबली ले उनलाई सिंगो भारत र अन्तर्राष्ट्रिय स्तरमै ख्याति दिलाइसकेको छ । एकै दिनमा एक सय करोड कमाएको बाहुबली २ : द कन्क्लुजन नेपालमा पनि लोभलाग्दो ढंगले चलिरहेको छ । फिल्म हेर्नेको ओइरो घटेको छैन ।एसएस राजामौली निर्देशित उक्त फिल्मका मुख्य अभिनेता प्रभास भने यतिखेर अमेरिकामा छन्। फिल्मको सक्सेस पार्टी मनाएर विदेश हिँडेका प्रभास अहिले युवतीहरूमाझ यति लोकप्रिय भएका छन्, उनलाई हजारौंको संख्यामा विवाहको प्रस्ताव आउन थालेको छ । टाइम्स अफ इन्डियाका अनुसार, उनले ६ हजार जनाको प्रस्ताव अस्वीकार गरिसकेका छन् । बाहुबलीका रूपमा उनको प्रस्तुति र रूप(रंग व्यापक रुचाइएको छ ।म सबैप्रति आभारी छु, प्रभासले भनेका छन्, तपाईंहरूको माया र समर्थनले यो सबै सम्भव भएको हो ।दर्शक र फिल्म समीक्षक दुवैले प्रभासको कामको तारिफ गरेका छन् । अमेरिका जानुअघिसम्म उनलाई बधाई दिनेको लस्कर थियो । फोन, म्यासेज र इमेल सबै व्यस्त रहन्थे । बैंककको म्याडम टुसाड म्युजियममा संरक्षित हुने उनी पहिलो दक्षिण भारतीय सुपरस्टार पनि बनेका छन् । त्यहाँ रजनीकान्त र कमल हासनको समेत वाक्स स्टयाचु बनाइएको छैन । एक दशकको अभिनय यात्रामै यत्ति ठूलो स्टारडम कमाउन सफल प्रभास अरू हिरो हरूभन्दा अलि फरक छन् । उनको कामगराइ र आनीबानी विशेष प्रकारको छ । उनी एक चोटिमा एउटा मात्रै फिल्म खेल्छन् । बाहुबली १ र २ का लागि उनले पाँच वर्षको समय छुट्टयाएका थिए भने, ६ सय दिन सुटिङ गरेका थिए । यो अवधिमा उनले अन्य फिल्म साइन गरेनन् । निर्देशक राजामौलीसँगको यो उनको तेस्रो सहकार्य थियो । उनीहरूले सन् २००५ मा छत्रपति मा एकसाथ काम गरेका थिए । बाहुबलीको रूपमा देखा पर्न प्रभासले कडा प्रशिक्षण पनि गरेका थिए । खानपानमा विशेष ध्यान दिनुका साथै २२ किलो तौल बढाएका थिए । उनी ८२ बाट १ सय ५ किलो पुगेका थिए । हरेक दिन ४० वटा अन्डा खान्थे । प्रभास पढन्ते अभिनेताका रूपमा पनि चिनिन्छन् । जतिसुकै व्यस्त भए पनि उनी पुस्तक पढ्न छोडदैनन् । घरमा राम्रो पुस्तकालय बनाएका छन् । उनलाई खेलकुदमा रुचि छ । जिम जानुभन्दा भलिबल खेल्नु र रक क्लाइम्बिङ गर्नु उचित ठान्छन् । भारतका कम विवादास्पद अभिनेतामध्येमा पर्ने प्रभास लजालु स्वभावका छन् । उनी आफूलाई लो प्रोफाइलमा राख्न मन पराउँछन् । एक हजार करोड व्यापारको ऐतिहासिक कीर्तिमान राखिसकेको बाहुबली २ को सफलतापछि पनि उनी आफूलाई महान् वा स्टार कलाकार नभनिदिन आग्रह गर्दै हिँडिरहेका छन् । प्रभासको घरभरि चरा नै चरा देखिन्छन् । उनी प्रकृतिप्रेमी हुन् । अजय देवगणसँगको फिल्म एक्सन ज्याक्सन बाट बलिउडमा डेब्यु गरेका उनलाई यतिखेर बलिउडबाट मनग्गे प्रस्ताव आइरहेका छन् ।चेन्नईमा जन्मिएका उनको असली नाम वेंकटा सत्यनारायणा प्रभास राजु उप्पल्लापती हो । उनका बाबु यु सूर्यनारायण राजु फिल्म निर्माता हुन् भने काका कृष्णम राजु प्रख्यात तेलगु कलाकार हुन् ।इन्जिनियरिङमा स्नातक प्रभास सन् २००२ देखि फिल्म क्षेत्रमा लागेका थिए । राजकुमार हिरानी र रोबर्ट डे निरोका फिल्म साह्रै मन पराउने उनले मुन्ना भाइ एमबीबीएस र थ्री इडियट्स २० पटकभन्दा बढी हेरेको बताउने गरेका छन् ।"
कारखाना को ट्रेलर,"काठमाडौं होस्टेल रिटन्र्स बाट डेब्यु गरेका नायक सुशील श्रेष्ठ र वर्षा शिवाकोटीको मुख्य भूमिका रहेको कारखाना को सोमबार ट्रेलर रिलिज गरिएको छ ।नारीप्रधान भनिएको फिल्मलाई अमरद्वीप सापकोटाले निर्देशन गरेका हुन् । सामाजिक सन्देश प्रवाह गर्ने दाबी गरिएको उक्त फिल्मको मूल कथालाई भने निर्माण पक्षले गोप्य राखेको छ । अधिकांशले फिल्मको नामलाई लिएर जिज्ञासा राखिरहनुभएको छ, निर्मातामध्येका सुदीप खड्काले पत्रकारसमक्ष भने, यो नाम कलकारखानासँग सम्बन्धित छैन । के छ भन्ने कुरा फिल्म हेरेपछि मात्रै छर्लङ्ग हुनेछ । उनले निर्देशक अमरद्वीपले नै तयार पारेको पटकथालाई युनिक विषय रहेको दाबी गरे । त्यसो त निर्देशकले पनि आफूले छनोट गरेको विषयमा आफूले अहिलेसम्म कुनै फिल्म बनेको नभेटेको पनि बताए । वर्षाले पनि सामाजिक मुद्दालाई उठान गरिएको फिल्मको विषयवस्तुमा नयाँपन रहेको उल्लेख गरिन् । फिल्मकी अर्की नायिका जेबिका कार्कीले भने फिल्मको सस्पेन्स जान्नकै लागि भए पनि कारखाना हेर्न आग्रह गरिन् ।एक युवतीले आफ्नो जीवनमा गर्ने एक गलत कदम र त्यसपछि उनले भोग्नुपर्ने समस्या र अवरोधका साथै त्यसबाट छुट्कारा पाउन चालिएका कदममा फिल्म कारखाना निहीत रहेको बताइएको छ । अन्य फिल्ममा देखिँदै आएको महिलावादी शैलीभन्दा यस फिल्म फरक रहेको भनिएको छ । नवराज उप्रेतीले खिचेको फिल्ममा नवीन लम्साल, विकास उप्रेती, सुपी थापा, रजक शाही, सौगात धिताल, घनश्याम गिरी, सुजित केसीलगायतको अभिनय रहेको छ । चन्द्र पन्तको एक्सन रहेको फिल्मलाई सुदीप र अमर बज्राचार्यले संयुक्त रूपमा निर्माण गरेका हुन् ।"
डायरी को कस्तो हो यो माया,"काठमाडौं रिलिजको संघारमा रहेको फिल्म डायरी ले कस्तो हो यो माया भन्ने चीज बोलको गीत सार्वजनिक गरेको छ । पोखराका रमणीय दृश्यलाई समेटेर फिल्मका मुख्य जोडी सन्नी सिंह र छुल्ठिम गुरुङलाई फिचरिङ गराइएको उक्त गीत सुगम पोखरेल र रजिना रिमालले गाएका हुन्। शिरीष खातीको कोरियोग्राफी रहेको उक्त गीतमा अभिनय गर्दाको अनुभव सुनाउँदै फिल्मकी नायिका छुल्ठिमले भनिन्, भीरको छेउमा बसेर सनी र मैले एउटा लभ मेकिङ सट दिनुपर्ने थियो । गहिराइ देखेर हामी दुवैको खुट्टा लगलग काम्यो । क्यामेराले खिच्न थालेपछि भने डरलाई मारेर सट दिएका थियौं । कमल मानन्धरको ड्रेजमा सजिएका सनी र छुल्ठिम गीतमा आकर्षक देखिएका छन् । अनील योञ्जनको निर्देशनमा डायरीमा रेखा थापा खलचरित्रमा छिन् । निर्देशनमा डेब्यु गरिरहेका अनिलले पटकथामा छेतेन गुरुङलाई सघाएका हुन्, निर्माणमा छुल्ठिमलाई । जेठ ५ देखि डायरी हलमा लाग्दै छ । स्वप्निल शर्माको रचना तथा संगीत रहेको कस्तो हो यो माया लाई प्रवीन श्रेष्ठले सम्पादन गरेका हुन् ।"
सौराहामा सुन्दरी,"चार वर्षयता मिस नेपाल विजेतालाई राष्ट्रिय प्रकृति संरक्षण कोषले संरक्षण दूत बनाएर युवामाझ उभ्याउने गरेको छ । मिस नेपालमार्फत संरक्षणमा लाग्न युवाहरूलाई उत्प्रेरित गरिन्छ । प्रकृतिसँग भेट गराउँदा यसप्रति उनीहरूको माया बढ्छ, कक्षपतिले भने, संरक्षणमा आफू मात्र नभई सबैलाई लाग्न जनचेतना जगाउँछन् ।उनका अनुसार, यो वर्ष प्रतियोगितामा एउटा टाइटल थपिएको छ, मिस एसिया प्यासिफिक । मिस नेपाल, मिस अर्थ, मिस इन्टरनेसनल टाइटल भने यथावत् रहनेछन् । यस पालि प्रतियोगितामा विराटनगर, चितवन, बुटवल, पोखरा, नेपालगन्ज, काठमाडौं लगायतका सुन्दरीहरूको सहभागिता छ ।"
फ्रान्सको राष्ट्रपतिमा म्याक्रों,"पेरिस फ्रान्समा भएको राष्ट्रपति निर्वाचनमा इम्यानुअल म्याक्रों निर्वाचित भएका छन् । राजनीतिक दल खोलेको एक वर्षमै भारी मतका साथ राष्ट्रपतिमा निर्वाचित भएर उनले सबैलाई आश्चर्यमा पारिदिएका छन् । ३९ वर्षीय म्याक्रों फ्रान्सको इतिहासमा नेपोलियन बोनापार्टपछि सबैभन्दा कान्छा राष्ट्रपति बन्न सफल भएका छन् । सन् १९५८ पछि समाजवादी र रिपब्लिकनबाहेक अन्य दलबाट राष्ट्रपति बन्ने पनि उनी पहिलो व्यक्ति हुन् । आइतबार भएको निर्वाचनमा मध्यमार्गी धारका म्याक्रों ६६१ प्रतिशत मत ल्याएर निर्वाचित भएका हुन् । उनकी प्रतिद्वन्द्वी कट्टर दक्षिणपन्थी मारिन ले पेनले ३३९ प्रतिशत मत ल्याएकी छन् । राष्ट्रपति निर्वाचित भएपछि पेरिसस्थित लुभ्र संग्रहालयअगाडि समर्थकलाई सम्बोधन गर्दै म्याक्रोंले भने, तपाईंहरूले जित्नुभएको छ, फ्रान्सले जितेको छ, हरेक मानिसले यस (विजय) लाई असम्भव भनेका थिए, तर तिनीहरूले फ्रान्सलाई बुझेका छैनन् । उनले मानिसमा आक्रोश, रिस तथा आशंका रहेको आफूले बुझेको उल्लेख गर्दै त्यसलाई सुन्नु आफ्नो कर्तव्य भएको बताए । हाम्रासामु निकै ठूला काम छन्, जुन भोलि नै सुरु हुँदै छ, हामीले सार्वजनिक जीवनमा नैतिकता फर्काउनुपर्नेछ, लोकतन्त्रको जीवनशक्तिलाई फिर्ता गराउनुपर्नेछ, अर्थव्यवस्थामा प्राण भर्नुपर्नेछ, युरोपलाई पुनर्गठित गर्न सबैलाई स्थान दिनुपर्नेछ र फ्रान्सका सबै जनतालाई सुरक्षा दिनुपर्नेछ, उनले भने । उनले फ्रान्समा आशा र विश्वासको नयाँ अध्याय खुलेको बताए ।म्याक्रोंले प्रतिद्वन्द्वी ले पेनका मतदातालाई पनि सम्बोधन गर्दै भविष्यमा कट्टरवादीलाई मत दिने कुनै कारण बाँकी नहुने गरी काम गर्न प्रयास गर्ने बताए । उनले फ्रान्सलाई कमजोर बनाउने विभाजनकारी शक्तिविरुद्ध लड्न आह्वान पनि गरेका छन् । उनले आगामी आइतबार कार्यभार सम्हाल्नेछन् । उनी सोमबार निवर्तमान राष्ट्रपति फ्रास्वाँ होल्यान्डसँगै सैनिकहरूको स्मारकमा श्रद्धाञ्जली दिन गएका थिए । को हुन् म्याक्रों ?केही समय एक इन्भेस्टमेन्ट बैंकमा काम गरेका म्याक्रोंले फ्रान्सका निवर्तमान राष्ट्रपति फ्रास्वाँ होल्यान्डको आर्थिक सल्लाहकारका रूपमा काम गरेका थिए । पछि उनलाई होल्यान्डले अर्थमन्त्रीमा नियुक्त गरे । सरकारमै भएका बेला एक वर्षअघि उनले एन मार्च दल खोल्ने घोषणा गरे । त्यसको चार महिनापछि उनले अर्थमन्त्रीबाट राजीनामा दिएर राष्ट्रपति पदमा उम्मेदवारी घोषणा गरेका थिए ।६ अप्रिल २०१६ मा स्थापित म्याक्रोंको दल एन मार्च को अहिलेसम्म संसद्मा प्रतिनिधित्व छैन । उनले आगामी जुनमा हुने संसदीय चुनावमा पार्टीको उपस्थिति बढाउने प्रयास गर्नेछन् । म्याक्रोंकी प्रतिद्वन्द्वी मारिन ले पेनले आफ्नो पराजय स्वीकार्दै निर्वाचनको परिणामले देशभक्त र विश्ववाद बीच विभाजन देखाएको भन्दै नयाँ राजनीतिक शक्तिका लागि आह्वान गरेकी छन् । विश्वको प्रतिक्रियाम्याक्रों विश्वकै छैटौं अर्थतन्त्र भएको मुलुक फ्रान्सको राष्ट्रपति निर्वाचित भएकोमा विश्वका नेताहरूले बधाई दिएका छन् । युरोपियन कमिसनका प्रमुख जाँ क्लाउड जंकरले ट्वीट गर्दै फ्रान्सेलीहरूले युरोपियन भविष्य चयन गरेकोमा बधाई दिएका छन् । युरोपेली परिषद् अध्यक्ष डोनाल्ड टस्कले गलत समाचारको निरंकुशताविरुद्ध स्वतन्त्रता, समानता र भाइचारा रोजेकोमा फ्रान्सेली जनतालाई बधाई दिएका छन् । जर्मन चान्सलर एन्जेला मर्केलले म्याक्रोंले दसौं लाख फ्रान्सेली जनता र पूरै युरोपको आशा बोकेको बताएकी छन् । अमेरिकी राष्ट्रपति डोनाल्ड ट्रम्पले म्याक्रोंलाई बधाई दिँदै उनीसँग काम गर्न चाहेको बताएका छन् । रूसी राष्ट्रपति भ्लादिमिर पुटिनले आतंकवाद र हिंसात्मक कट्टरवादीको बढदो चुनौतीका बीच अन्तर्राष्ट्रिय स्थायित्व र सुरक्षाको प्रत्याभूतिका लागि सहकार्य महत्त्वपूर्ण रहेको बताए ।"
यस्तो थियो उनको प्रेमकथा,"यही बीचमा इम्यानुअलका बाबुआमाले उनलाई घर एमिएन्सबाट पेरिस पठाउने निर्णय गरे । इम्यानुअलको जीवनी लेखिका एनी फल्डासँग उनकी आमाले भनेकी छन् पहिले त इम्यानुअल र ब्रिजिटबीचको सम्बन्धलाई विश्वास पनि गर्न सकेनौं । दुईबीचको सम्बन्धबाट असन्तुष्ट इम्यानुअलका बाबुआमाले एक दिन ब्रिजिटलाई छोराबाट टाढै बस्न आग्रह गरे । तर ब्रिजिटले अस्वीकार गरिन् । इम्यानुअलका बाबुआमाको विरोधको एक कारण थियो, फ्रान्सेली कानुन । त्यसअनुसार १८ वर्षभन्दा कम उमेरको यस्तो सम्बन्ध बालशोषण मानिन्छ । उनीहरू ब्रिजिटविरुद्ध कुनै पनि उजुरी दर्ता नहोस् भन्ने चाहन्थे । १६ वर्षको उमेरमा इम्यानुअल एमिएन्सको स्कुल छाडेर पेरिसमा आई पढ्न थाले । त्यतिबेला उनीहरू फोनमा घण्टौं कुरा गर्थे । उनले १७ वर्षकै उमेरमा ब्रिजिटसँग बिहे गर्ने निर्णय गरे । ब्रिजिटले एक अन्तरवार्तामा भनेकी छन् हामी दुईबीच प्रेम कसरी सुरु भयो, कसैलाई थाहै भएन, त्यो पल हाम्रो आफ्नै पल थियो, हामी दुईबीचको, कुनै गोप्य रहस्यजस्तो ।डेली मेलका अनुसार ब्रिजिटका पूर्वपति आन्द्रे लुइस बैंकर थिए । यस्ता परिस्थितिका बीच ब्रिजिट र लुइसबीचको सम्बन्ध धेरै टिकेन । दुवैबीच सन् २००६ मा सम्बन्धविच्छेद भयो र २००७ मा उनले इम्यानुअलसँग बिहे गरिन् । इम्यानुअल र ब्रिजिटका कुनै सन्तान छैनन् । तर इम्यानुअल ब्रिजिटका तीन छोराछोरीका पिता र सात बच्चाका हजुरबुबा हुन् । ब्रिजिटका छोरा इम्यानुअलभन्दा दुई वर्ष जेठा छन् । उमेरमा इम्यानुअल ब्रिजिटभन्दा २४ वर्ष कान्छा छन् । तर यसले उनीहरूको सम्बन्धलाई कुनै असर पारेको छैन । एक अन्तरवार्तामा ब्रिजिटले इम्यानुअलका बारेमा भनेकी छन् उनी कुनै अर्को ग्रहका प्राणी हुन्, जसमा दुर्लभ बुद्धिमत्ताका साथै असाधारण मानव गुण छन्, उनी एक दार्शनिक हुन्, जो बैंकर बने र अब राजनेता बनेका छन् ।"
अनसन बसेकाले गोप्य रूपमा खाएपछि,"जेरुसलेम इजरायली जेलमा अनसनमा बसेका एक प्यालेस्टाइनी कैदीले गोप्य रूपमा खाना खाएको भिडियो सार्वजनिक भएको छ । इजरायली जेलको खराब अवस्थाप्रति विरोध जनाउँदै ८ सय ९० कैदीहरू तीन सातादेखि अनसनमा थिए । ती कैदीमध्ये मारवान बारघुटी नामका कैदीले गोप्य रूपमा खाना खाएको भिडियो सार्वजनिक भएको हो । नौ भिडियो इजरालय जेल सेवाले आइतबार सार्वजनिक गरेको हो । तर कैदीकी पत्नीले अनसनमा बसेकाहरूको नैतिक रूपमा पतन गराउन नक्कली भिडियो सार्वजनिक भएको बताएकी छन् । कैदीहरूले मेडिकल सेवामा सुधार, परिवारसँग भेट्न पाउनुपर्नेलगायत माग राख्दै आएका छन् ।"
तालमेल छलफलले प्रचारमा अलमल,"कांग्रेसले माङसेबुङ गाउँपालिकामा अध्यक्ष र उपाध्यक्षबाहेक अन्यमा उम्मेदवार टुंगो लगाउन सकेको छैन । त्यहाँ डिकेन्द्र इदिङ्गो अध्यक्ष र उपाध्यक्षमा जुनु माखिमको नाम सर्वसम्मत सिफारिस भएको हो । एमालेले इलाम नगरपालिकामा महेश बस्नेतलाई मेयर तय गरे पनि उपमेयरको टुंगो लगाउन सकेको छैन । देउमाई नगरपालिकामा सूर्य पोख्रेललाई मेयर र पविमाया राईलाई उपमेयरको उम्मेदवार बनाएको हो । त्यस्तै माङसेबुङ गाउँपालिकामा हेमन्त राई र सुनिता योङहाङ अध्यक्ष र उपाध्यक्षको उम्मेदवारका रूपमा एमालेले चयन गरेको छ । सन्दकपुर गाउँपालिकामा अध्यक्षमा उदय राई र उपाध्यक्षमा शोभा पराजुलीलाई टिकट दिएको एमालेले सूर्योदय र माई नगरपालिका तथा माइजोगमाई, फाकफोकथुम, चुलाचुली र रोङ गाउँपालिकामा अध्यक्ष र उपाध्यक्ष चयन गर्न सकेको छैन । एमालेले ५९ वडामा उम्मेदवारी तय भएको जनाएको छ ।"
"भ्रम हट्यो , माहोल तात्यो",शिक्षकहरूले मतदान केन्द्रमा खटिन नमानेका कारण जनशक्ति परिचालनमा कठिनाइ भएको बताउँदै जिल्लास्थित प्रमुख निर्वाचन अधिकृत जिल्ला न्यायाधीश भरत लम्सालले जिल्लाका २ सय ५१ वटा मतदान केन्द्रमा १ हजार ५ सय ६ जना कर्मचारी खटाई नमुना मतदान लगायत सबै आवश्यक तालिमसमेत प्रदान गरिएको बताए । प्रजिअ उमेशकुमार ढकालले जिल्लामा छिटपुट घटनाबाहेक अन्य सबै सामान्य अवस्था रहेको र विकट मतदान केन्द्रमा समेत सुरक्षा फौज पुगिसकेकाले सोमबारदेखि नै मतदान केन्द्र र अन्य बस्तीमा सुरक्षा निगरानी गरिने बताए ।कार्यक्रममा कांग्रेसका जिल्ला सभापति रमेश धमलाले जिल्लाको विकट उत्तरी भेकमा निश्चित राजनीतिक दलबाहेक अन्यको प्रचारप्रसारमा रोक लगाइएकोमा आपत्ति जनाए । साना राजनीतिक दलका प्रमुखहरूले ठूला राजनीतिक दलले निर्वाचन आचारसंहिताको ख्याल नगरेको आरोप लगाएका थिए ।
पहिलो चरण पर्खिंदै उम्मेदवार,"ओखलढुंगा दोस्रो चरणमा चुनाव हुने भएपछि सेलाएको यहाँको माहोल अझै तात्तिन सकेको छैन । यहाँका अधिकांश राजनीतिक दल र उम्मेदवार पहिलो चरणको चुनावको पर्खाइमा छन् । पहिलो चरणको चुनाव सफलतापूर्वक भयो भने दोस्रो चरणको हुन्छ भन्ने विश्वास छ, कांग्रेस जिल्ला सचिव रुद्र अधिकारीले भने, त्यसैले गतिविधि पनि पहिले भन्दा सेलाएका हुन् । चुनावी माहोल सेलाएपछि कतिपय उम्मेदवार त राजधानी पुगेका छन्। चुनाव भइहाल्छ भनेर उम्मेदवार बनियो र भोट मागियो, एक उम्मेदवारले राजधानीबाट टेलिफोनमा भने, अब चुनाव हुन्छ भन्ने कन्फर्म भयो भने मात्रै फर्किन्छु । नत्र त लाजैमर्दो भइगो नि । उम्मेदवारको टुंगो लगाउन बाँकी गाउँपालिका र वडामा समेत प्रमुख दलहरूले नै टुंगो लगाएका छैनन् । मनोनयन गर्ने समय पाइने भएकाले टुँगो लगाई नसकेको दलहरूको भनाइ छ । कांग्रेसले मानेभञ्ज्याङ, सुनकोसी र मोलुङ गाउँपालिका प्रमुखका उम्मेदवार अझै टुंगो लगाएको छैन । माओवादी केन्द्रले समेत खिजिदेम्बा गाउँपालिकाका उम्मेदवार टुंगो लगाउन बाँकी छ । एमालेले चिसंखुगढी गाउँपालिका प्रमुखको उम्मेदवार छनोट गरेको छैन । चुनाव हुन्छ भन्नेमा हामी ढुक्क छौं, माओवादी केन्द्रका पोलिटब्युरो सदस्यसमेत रहेका बाबुराम गौतमले भने, प्रमुख उम्मेदवारहरू गाउँमा घरदैलो कार्यक्रममै छन् । तर पहिलो चरणको चुनाव कस्तो होला भन्ने जिज्ञासा सबैमा छ । निर्वाचनका लागि आवश्यक सबै सामग्रीसमेत जिल्ला निर्वाचनमा आइसकेको छ । निर्वाचन आयोगले दोस्रो चरणका लागि भनेर स्थगित गरेको मतदाता शिक्षा लगायतका कार्यक्रमसमेत जेठ ५ देखि सुरु हुने जिल्ला निर्वाचन अधिकारी अर्जुन राईले बताए ।"
टुट्यो तालमेल,"व्यास नगरमा एमालेका शंकरनारायण श्रेष्ठ मेयर र माओवादीका अतेन्द्रकेशरी न्यौपाने उपमेयर उठेका छन् । तर, उनीहरूको चुनावी सभा, भोट माग्ने तरिका छुट्टै छ । उनीहरूले एक्लाएक्लै भोट मागेको कार्यकर्ता तहमै गुनासो छ । कांग्रेसले व्यास नगरमा पार्टी सभापति वैकुण्ठ न्यौपानेलाई मेयर र मीरा जोशीलाई उपमेयरमा उठाएको छ । पहिलेदेखि नै संगठन बलियो, विकास निर्माणमा नेतृत्व गरेको र जनताको सेवामा निरन्तरता दिएकाले बलियो छौं, न्यौपानेले भने, स्थानीय सरकारको मर्मअनुसार काम गर्ने, प्रत्यक्ष विकासलाई प्राथमिकतामा राखेका छौं । शुक्लगण्डकी नगरमा माओवादीसँग गरेको तालमेलमा पनि इमान्दार र प्रतिबद्धता देखाउने उनले बताए । सबै प्रचार अभियान दुवै दलले संयुक्तरूपमा गरेको उनले स्पष्ट पारे । राष्ट्रिय एजेन्डाबाहेक दमौलीमा फोहोर व्यवस्थापनका लागि डम्पिङ साइट निर्माण गर्ने, खानेपानीको व्यवस्था तथा शिक्षाको गुणस्तरमा सुधार गर्ने प्रमुख दलले प्रतिबद्धतापत्र बनाएका छन् । नदी नियन्त्रणका कार्यक्रमलाई पनि सबैले साझा एजेन्डा बनाएका छन् । तनहुँमा मादी, सेती, मस्र्याङ्दी र कालीगण्डकी नदीको कटानबाट धेरै जमिन क्षति भएको छ ।शुक्लगण्डकी नगरपालिकामा भने कांग्रेस र माओवादी केन्द्रले तालमेल गरेका छन् । एमाले बलियो शक्ति भएकाले त्यहाँ कांग्रेससँग माओवादीको तालमेल गरेको सिग्देलले टिप्पणी गरे । उनले एमाले पहिलो शक्ति भएको दाबी गरे । यहाँका उम्मेदवारले समृद्ध सहर बनाउने, करका दायरा बढाएर आर्थिक विकासको ढोका खोल्ने तथा सडक, खानेपानी र सरसफाइको नमुना बनाउने योजना अगाडि सारेका छन् ।"
बाह्रसिंगा स्थानान्तरण स्थगित,"भरतपुरकञ्चनपुर शुक्लाफाँटाबाट चितवन निकुञ्जमा लगिएका दुईवटा बाह्रसिंगा मरेपछि तत्कालका लागि स्थानान्तरण प्रक्रिया नै स्थगित गरिएको छ । साताअघि चितवन निकुञ्जको पदमपुर क्षेत्रमा छाडिएकामध्ये दुई पोथी मरेका हुन् । सरकारी निर्णयअनुसार वंश संरक्षण र विस्तारका लागि यहाँ २५ वटा बाह्रसिंगा स्थानान्तरण गरिने योजना थियो । निकुञ्जमा ल्याइएकामध्ये एउटा तीन दिनअघि र अर्को शुक्रबार मरेको हो । शुक्लाफाँटाबाट ल्याउँदै गर्दा एउटा पोथी बिरामी परेपछि उपचारका क्रममा मृत्यु भएको निकुञ्जका सहायक संरक्षण अधिकृत नुरेन्द्र अर्यालले बताए । निकुञ्जका चिकित्सकले उपचार गरिरहेकै अवस्थामा एउटा पोथी मर्यो, उनले भने, अर्को पोथी इन्क्लुजरमा राखिएको अवस्थामा मरेको हो ।लामो समयसम्म खोरमा राखेर टाढाबाट ल्याउँदा गर्मीले मरेको निकुञ्जको अनुमान छ । निकुञ्जमा अहिले २ भाले र ३ पोथी बाह्रसिंगा छन् । बाह्रसिंगा अति संवेदनशील वन्यजन्तु हो । गर्मी बढेकाले अहिले स्थानान्तरण प्रक्रिया स्थगित गरिएको अर्यालले जानकारी गराए । निर्वाचनमा कर्मचारी पनि खटाउनुपर्ने र गर्मी बढेकाले कार्यक्रम रोक्नुपरेको हो, उनले भने, केही समयपछि थप बाह्रसिंगा ल्याउँछांै । स्थानान्तरणको काम यही वैशाख १३ गतेदेखि सुरु भएको थियो । निकुञ्जले गर्मीका कारण नियन्त्रणमा लिन समस्या भएपछि स्थानान्तरण तत्काललाई स्थगित गरिएको जनाएको छ । थप स्थानान्तरणको काम अर्काे सिजनमा हुने निकुञ्जका प्रमुख संरक्षण अधिकृत वेदकुमार ढकालले बताए । गर्मी छ, नियन्त्रणमा लिन समस्या भयो, उनले भने । नियन्त्रणका क्रममा चोटपटक लागेकाले पनि बाह्रसिंगाको मृत्यु भएको हुन सक्ने स्थानीयको आशंका छ । प्रमुख संरक्षण अधिकृत ढकालका अनुसार गर्मीका बेला नियन्त्रणमा लिन खोज्दा बाह्रसिंगालाई निकै गाह्रो हुन्छ । त्यसपछि लामो दूरीसम्म लैजाँदा अझ बढी समस्या हुने गरेको उनले बताए । सरकारले २०७१ मा शुक्लाफाँटाबाट बर्दिया र चितवनमा ३५ बाह्रसिंगा स्थानान्तरण गर्ने निर्णय गरेको थियो । गत वर्ष बर्दियामा ५ वटा स्थानान्तरण गरिएका थिए । बाह्रसिंगा स्थानान्तरणमा राष्ट्रिय प्रकृति संरक्षण कोषसँगै निकुञ्ज र नेपाली सेनाको टोली ५ वटा हात्तीसहित खटिएका थिए । निकुञ्जको विशाल घाँसेमैदानमा जाल हालेर नियन्त्रणमा लिइएका बाह्रसिंगालाई काठको खोरमा राखेर चितवनतिर पठाइएको थियो । मृग प्रजातिमा सामान्य घटनाले पनि हर्ट अटयाक हुन्छ, स्थानान्तरणमा संलग्न राष्ट्रिय प्रकृति संरक्षण कोषका प्रमुख अनिल प्रसाईंले भने ।"
हिमपातले यार्सा संकलन प्रभावित,"यार्सा संकलन क्षेत्रमा मोटा चामल प्रतिकिलो २ सय रुपैयाँ पर्छ । एक पोका चाउचाउको १ सय पर्ने गरेको काँडाका वसन्त बोहराले बताए । अधिकांश संकलकहरूले अघिल्लो वर्ष नै यार्सा दिने सर्तमा पेस्की लिइसकेको उनको भनाइ छ । यो बेलासम्म एक जनाले ५७ सय किरा टिपिसकेका हुन्थे । यो पाला हिउँले गर्दा कसैले पनि भेटाउन सकेका छैनन् । पेस्की कसरी तिर्ने भनेर धेरैजसो चिन्तामा छन्, उनले भने ।रोगको संक्रमणबाक्लो हिउँले जमिन ढाकेपछि धेरै संकलकहरूमा आँखा पाक्ने रोगको संक्रमण देखिएको छ । यार्सा संकलनमा गएका घुरन बोहराले भने, यो संक्रमणबाट बालबालिका बढी प्रभावित छन् । काँडाका कालापानी, माझा र राइढुंगी क्षेत्रमा मात्र ७८ सयका आँखा पाकेका छन् । जुन पालमा गए पनि आँखा पाकेकाहरू मात्र भेटिन्छन् । आँखा नपाकेको मान्छे नै भेटिँदैन । सहन गर्न नसक्ने बालबालिकालाई बढी समस्या भएको उनले बताए ।यस्तै सुर्मा गाउँपालिकाअन्तर्गतका संकलन क्षेत्रमा पनि आँखा पाक्ने रोगले सयौं संक्रमित छन् । कतिपय उपचारका लागि गाउँ फर्किन थालेको दौलिचौरका गणेश बोहराले बताए । यो वर्ष बझाङमा बाहिरी जिल्लाबाट संकलकहरू निकै कम आएको भए पनि जिल्लाभित्रका विभिन्न ठाउँबाट ३० हजार बढी संकलन क्षेत्रमा पुगेको यार्सा व्यापारी समेत रहेका उद्योग वाणिज्य संघका अध्यक्ष दानबहादुर सुर्मेलीले बताए । लगातार भइरहेको हिमपातका कारण यार्सा संकलन अन्य वर्षको भन्दा यो वर्ष कम हुने उनको अनुमान छ । किरा टिप्ने सिजन भनेकै वैशाख र जेठ महिना हो, उनले भने, हिउँ परेका कारण वैशाखमा संकलन नै भएन ।हिमपात रोकियो भने जेठको एक महिना मात्र टिप्न पाइने हो । यो वर्ष पहिलेभन्दा निकै कम संकलन हुने देखिन्छ । असारमा जमिनमा घाँस पलाउन सुरु हुने र यार्सा नदेखिने बताउने उनले जेठमा हुने चुनावका कारण पनि यो वर्ष अघिल्ला वर्षभन्दा कम यार्सा संकलन हुने दाबी गरे । चुनाव छाडेर पाटनजुम्ला स्थानीय तह चुनावको मिति नजिकिँदै छ । पातारासी गाउँपालिका३ छुमचौरका युवा भने यार्सा टिप्न पाटनतर्फ लागेका छन् । सिजन सुरु भएकाले युवा मतदान गर्न छाडेर यार्सा टिप्न गएका हुन् । डोल्पा, मुगु, जुम्ला र हुम्लाका हिमाली भेगमा पाइने यार्सा टिप्ने सिजन वैशाखदेखि असारसम्म हो । अहिले पाटन नउक्लिएमा पछि यार्सा नपाइने भएकाले निर्वाचन छोडेर हिँडेको पातारासीका मीनबहादुर थापाले बताए । एक सिजनमा एक लाखदेखि चार लाखसम्म कमाइ हुने गरेको स्थानीय प्रविना रावतले बताइन् । अन्यत्रका युवा निर्वाचनलाई महत्त्व दिन्छन् । हामीलाई भने यार्साकै महत्त्व बढी छ, उनले भनिन्, एकपल्ट यार्सा टिपेको कमाइले वर्षभरि खान पुग्छ त्यसैले पाटन नगई सुखै छैन ।तीन महिनाको कमाइले घरपरिवारलाई वर्षभरिका लागि खानपानको जोहो गर्नुपर्ने भएकाले मुखैमा आएको निर्वाचनलाई छाडेर पाटन जान लागेको पातारासी गाउँपालिका३ छुमचौरका युवा रमेश रावतले बताए । जति निर्वाचन भए पनि हामीले केही पाउने होइनौं । लेकमा गएर यार्सा नटिपे वर्षभरि के खाने ? उनले भने, सबै युवा ऋण गरेरै पाटन जान लागेका छौं । एक पटकको यार्सा सिजनका लागि प्रतिव्यक्ति ५० हजार खर्च हुने उनले बताए । रोजगारी नभएकाले यार्सा पाइने सिजनमा पाटन नगए आफूहरूको रोजीरोटी बन्द हुने अर्का युवा हिक्मत रावतले वताए । घरमा कमाउने कोही नभएकाले बालबच्चा पढाउन र परिवारको वर्षभरिको गर्जो टार्न यार्सा टिप्न जानुपर्ने बाध्यता रहेको सुनाए । मुगुको छपुखोला, जुम्लाको पाँनसय, माझपाटन, हाँक र डोल्पाका पाटनमा युवाहरू यार्सा टिप्नका लागि जाने गरेका हुन् । कर्णालीका अधिकांश युवाहरू कमाइका लागि हिउँदको समयमा भारत र वैशाखदेखि असारसम्म पाटनमा यार्सा टिप्न जान्छन् । चुनावका लागि भारतबाट आएका युवाहरूसमेत यार्साको सिजन भएकाले पाटन उक्लेका छन् । भारतमा कमाइ गरेर भोट हाल्न घर फर्किएका बुम्रमाडीचौरका हरि बुढा निर्वाचनलाई छोडेर पाटनतिर हिँड्न थालेको बताउँछन् । भारतमा राम्रो कमाइ हुन सकेन । त्यसैले पाटन जान थालेको छु, उनले भने ।"
मापदण्डविपरीत धमाधम घर,"यी केही उदाहरण मात्र हुन् । जिल्लामा पुनर्निर्माण भइरहेका धेरै घरहरू मापदण्डविपरीत बनिरहेका छन् । झ्यालढोकाको पनि आकार कत्रो राख्नुपर्ने भन्ने छ, माम्खाका प्राविधिक देवी फुँयालले भने, तर हामीले भनेको टेर्दैनन् । जबर्जस्ती आफ्नै किसिमको बनाउने गरेका छन् । मापदण्डविपरीत घर बन्नुका धेरै कारण छन् । त्यसमध्ये पहिलो हो, लाभग्राहीको आवश्यकता र मापदण्डले मेल नखानु । एकतले घरको सवालमै तलामाथि अन्नपात राख्नुपर्ने चलन भए पनि मापदण्डअनुसार तीन फिट मात्रै उचाइ राख्दा प्रयोगमा नआउने भएपछि लाभग्राहीले मापदण्डविपरीत बनाउने गरेका हुन् । कोठाको आकारसमेत तोकिएकोमा सगोलमा बस्दै आएका ठूला परिवारलाई उक्त आकार सानो हुने लाभग्राही बताउँछन् । अन्य कारणमा भने दक्ष कामदार अभाव हो । परम्परागत तवरले काम गर्ने कामदारले प्राविधिकको परामर्श नटेर्ने समस्या छ । स्रोतसाधनको अभाव पनि समस्या बनेको छ । सिमेन्ट र रड प्रयोग गर्नुपर्ने बेन्डमा माटो राख्नाले धेरै घर मापदण्डमा पर्न सकेका छैनन् ।जिल्लाभित्र ३ हजार ५ सय ८५ घर पुनर्निर्माणअन्तर्गत बनिरहेका छन् । पुनर्निर्माणमा लाभग्राही भनिएका ४ सय ९० जनालाई दोस्रो किस्ताका लागि सिफारिस गरिएको छ । दोस्रो किस्ता प्राप्तिका लागि ९ सयले निवेदन दिएका छन् । प्राप्त तथ्यांकअनुसार जिल्लामा ७ सयको हाराहारीमा मात्र दक्ष कामदार छन् । जिल्लाभित्र लाभग्राही संख्या २० हजार १ सय ६५ थिए । त्यो संख्यालाई आधार मान्ने हो भने कम्तीमा ५ हजार दक्ष कामदार आवश्यक देखिने प्राधिकरणले जनाएको छ ।पुनर्निर्माणका लागि जिल्लामा भएका दरबन्दीअनुसार प्राविधिकसमेत छैनन् । इन्जिनियरको ६८ दरबन्दी रहेकोमा ५२ मात्र कार्यरत छन् । सबइन्जिनियरको ५४ दरबन्दीमा ३६ छन् । त्यसैगरी असिस्टेन्ट इन्जिनियरको दरबन्दी ५० रहेकोमा ४४ कार्यरत छन् । पुनर्निर्माण प्राधिकरणले बनाएको मापदण्डअनुसार व्यावहारिक दृष्टिकोणले लाभग्राहीलाई मापदण्डको सिफारिस गर्न नसकिने प्राविधिकको भनाइ छ । मापदण्डका लागि निर्देशिकामा उल्लेख गरिएअनुसार सबै काम गर्ने लाभग्राहीलाई मात्र अर्को किस्ताका लागि सिफारिस गर्न मिल्ने उनीहरूको भनाइ छ । अन्तिम किस्तासम्म पुग्दा मापदण्डअनुसार पुनर्निर्माण हुने संख्या अत्यन्तै न्यून हुने अनुमान गरिएको छ ।"
झाडापखालाको औषधि अभाव,"कपिलवस्तु जिल्लाका ४० भन्दा बढी स्वास्थ्य संस्थामा झाडापखालाको औषधि मेट्रोनिडाजोल सकिएको छ । यहाँका स्वास्थ्य संस्थाले १० दिनदेखि यस्तो चक्की दिन नसकेर बिरामी फर्काइरहेका छन्।मेट्रोनिडाजोल मात्र नभई एन्टिबायोटिक २५० र ५ सय एमजीको एमोक्सोसिलिन पनि दिन सकिएको छैन ।गाउँ र सहरका स्वास्थ्य केन्द्रलाई औषधि आपूर्ति गर्ने जिल्ला स्वास्थ्यको स्टोरमा १ चक्की पनि मेट्रोनिडाजोल र एमोक्सोसिलिन मौज्दात छैन । स्टोरमा २ सातादेखि औषधि अभाव भएको स्टोरका नासु मेघनाथ खनालले बताए । औषधि सकिएकाले दिन सकेका छैनौं, उनले भने, औषधि कहिले आउँछ भनेर दैनिक १२१५ स्वास्थ्य संस्थाका प्रमुखले फोन गर्छन् ।शुक्रबार मात्रै एमोक्सोसिलिन र मेट्रोनिडाजोल लिन सदरमुकाम पुगेका थुन्हिया स्वास्थ्यचौकी इन्चार्ज राजेन्द्र कुँवर रित्तै फर्किए । उनीजस्तै औषधि लिन आउने ८१० कर्मचारी दैनिक त्यसरी नै फर्कने गरेका छन् । झाडापखाला गर्मीमा फैलिन्छ, उनले भने, औषधि दिन नसक्दा बिरामीले गाली गर्ने गरेका छन् ।"
"पार्टी हैन, गतिलोलाई भोट",जिल्ला निर्वाचन कार्यालयले सामाजिक परिचालक र स्वास्थ्य स्वयंसेविका खटाएर मतदाता शिक्षा दिइरहे पनि त्यो पर्याप्त देखिँदैन । राम गोपाल दनुवारले आफूले मन पराएको पार्टीले उठाएका सबै उम्मेदवारलाई लस्करै मत हाल्ने सोच बनाएका छन् । फरक पार्टीका फरकफरक पदका उम्मेदवारलाई मत हाल्दा झुक्किने सम्भावना भएकै कारण उनले एउटै पार्टीका सबै उम्मेदवारलाई मत हाल्ने सुर कसेका हुन् ।
उज्यालो फर्किने आशा,"भूकम्प प्रभावित क्षेत्र भए पनि उम्मेदवारसँग मतदाताले यस क्षेत्रमा बिजुलीलाई बढी प्राथमिकता दिएका छन् । त्यसैले चुनावी आमसभाभन्दा भोट माग्न घरदैलो पुग्ने उम्मेदवारले स्थानीय आवश्यकता पूरा गर्ने आश्वासन दिने गरेका छन् । नगर, गाउँपालिकादेखि वडासम्मका उम्मेदवारले स्थानीय आवश्यकता र माग समेटेर घोषणापत्रसमेत जारी गरेका छन् । अधिकांश पार्टी र नेताका घोषणापत्रमा बिजुली, मोटरबाटो, खानेपानीलगायत पूर्वाधारमा जोड दिइएको छ । अन्य भौतिक पूर्वाधारसँगै भूकम्पबाट प्रताडित मतदाताले पुनर्निर्माण र निजी आवास निर्माणमा जोड दिएका छन्। राज्यमाथि उठेको प्रश्न उम्मेदवारहरूले सामना गर्नुपरेको छ, जंगबहादुरले भने, बिजुली कहिले बल्छ ?, सडकमा कहिले गाडी गुड्छ ?, घर बनाउने दोस्रो किस्ता कहिले पाइन्छ ?"
ग्यास र पेट्रोल पम्पमा लगानी गर्न भारत इच्छुक,"काठमाडौँ भारतीय आयल निगम (आईओसी) ले ग्यास रिफाइनेरी र पेट्रोल पम्पमा लगानी गर्न इच्छा देखाएको छ । करिब डेढ महिनाअघि आपूर्ति मन्त्रालय र आईओसीबीच भएको पाँचवर्षे इन्धन नवीकरण सम्झैताको क्रममा मन्त्रालयले लगानी गर्न प्रस्ताव गरेको थियो । सोही प्रस्तावअनुसार लगानीको सम्भाव्यता अध्ययन गर्न नेपाल आएको आईओसीको टोलीले इच्छा देखाएको हो । आयल निगमका अनुसार आईओसीका वाणिज्य महाप्रबन्धक एसएस बोसको नेतृत्वमा ५ सदस्य टोली नेपाल आएको हो । टोलीले सोमबार साल्ट ट्रेडिङ कर्पोरेसन्सको एसटीसी ग्यास रिफाइनेरीमा निरीक्षण गरेको थियो । पाँचवर्षे इन्धन नवीकरण सम्झैताका क्रममा तत्कालीन आपूर्तिमन्त्री दीपक बोहराले भारतको पेट्रोलियममन्त्री धर्मेन्द्र प्रधानलाई निगमसँगको सहकार्यमा पम्पमा लगानी गर्न प्रस्ताव गरेका थिए । प्रस्तावअनुसार टोली आएका छन्, निगमका एक अधिकारीले भने, सोमबार केही ग्यास रिफाइनेरी र पम्पमा निरीक्षण गरे । पूर्वआपूर्तिमन्त्री बोहराले आईओसीलाई एक सय नमुना पम्प बनाइदिन प्रस्ताव गरेको बताए । आईओसीको ४९ प्रतिशत र निगमको ५१ प्रतिशत लगानीमा एक सय नमुना पम्प बनाउन प्रस्ताव थियो, उनले भने, पम्पका लागि आईओसी पनि सकारात्मक नै छ । पम्प ७ प्रदेशमै बनाउन प्रस्ताव गरेको उनले बताए । निगमका एलपी ग्यास विभाग निर्देशक दीपक बरालले पनि टोली संयुक्त लगानीमा बन्ने पम्पको अध्ययन गर्न आएको पुष्टि गरे । आईओसी र निगमको संयुक्त लगानीमा १ सय वटा नमुना पम्प बनाउने छलफलअनुसार टोली आएका छन् । नेपालमा कसरी सञ्चालन गर्न सकिनेबारेमा थप छलफल हुन्छ, उनले भने । इन्धनको मुख्य बजार भारत रहेकाले सबै अधिकारी आईओसीको हुँदा मुलुकलाई अप्ठ्यारो पर्ने व्यवसायीहरू बताउँछन् । पेट्रोल र डिजेल पम्प नेपालमा छँदैछ । निजीका लागि नमुना पम्पको टेन्डर पनि खुला नै छ, वाग्मती पेट्रोलियम डिलर्स एसोसिएसनका अध्यक्ष अचुत खड्काले भने, इन्धन भारतबाटै आउँछ । पम्प पनि भारतलाई नै बनाउन दिनु हुँदैन । आईओसीलाई नमुना पम्पको जिम्मा दिए विरोध गर्ने उनले बताए । निगमले पुस १८ गते नमुना पम्पका लागि सूचना प्रकाशित गरेपछि ७० भन्दा बढी संख्यामा निवेदन परेका छन् । तीमध्ये ५ वटाले अनुमति पाइसकेका जनाएको छ । अन्य निवेदनको हकमा छिट्टै जग्गा निरीक्षण गरिने जनाइएको छ । यस्तै नमुना पम्पका लागि थप टेन्डर खुला गरिएको छ । निगमका अनुसार तराई र भित्री मधेसमा नमुना पम्प सञ्चालन गर्न एक बिघा जग्गा अनिवार्य चाहिन्छ । पहाडको हकमा ५ रोपनी चाहिने छ ।नमुना पम्पमा पेट्रोल र डिजेल गरी न्यूनतम ८ नोजल हुनुपर्छ । पम्पको कम्पाउन्डमा पार्किङ, आराम गृह, महिला, पुरुष र अपांगमैत्री शौचालय, नुहाउने र सुत्ने स्थान, एटीएम मेसिन अनिवार्य हुनुपर्ने जनाएको छ । सवारी साधन मर्मत, सुरक्षा गार्डसमेतका सुविधा उपलब्ध हुनुपर्नेछ । नमुना पम्प २४ घण्टा सञ्चालन गर्नुपर्ने जनाएको छ ।नमुना पम्प सकभर सहरी क्षेत्रभन्दा केही टाढाका स्थानमा सञ्चालन गरिनेछ । सहरी क्षेत्रमा भएका पम्पमा ठूला बस र ट्रक इन्धन भर्न लाइनमा बस्दा अन्य सवारी साधनलाई समस्या पर्छ । ट्राफिक जामसमेत भएकाले ती समस्या हटाउन केही टाढा पम्प सञ्चालन गर्न दिइने निगमको योजना छ । आईओसी र निमगको संयुक्त लगानीमा निर्माण हुने नमुना पम्प ठेक्काटेन्डरमार्फत निजी क्षेत्रलाई हस्तान्तरण गर्ने योजना रहेको मन्त्रालयले जनाएको छ । संयुक्त लगानीमा निर्माण भए आपूर्तिमा पनि केही सहज हुने मन्त्रालयको दाबी छ । आईओसीको पनि लगानी हुँदा मागअनुसार इन्धन दिन्छ । आपूर्तिमा कुनै अवरोध हुँदैन, मन्त्रालयका सहसचिव सूर्यप्रसाद श्रेष्ठले भने । हाल भारतमा उज्यालो कार्यक्रमअन्तर्गत घरघरमा ग्यास भन्ने अभियान चलिरहेको छ । सोही कार्यक्रमको सम्भाव्यताको बारेमा अध्ययन गर्न टोली नेपालको रिफाइनेरी कम्पनीमा भ्रमण गरेको निगमले जनाएको छ । एलपी ग्यास उद्योग संघका अध्यक्ष शिव घिमिरेले थोक र खुद्रा व्यापार गर्ने मान्यताअनुसार टोली आएको बताए । आईओसीले प्रविधि बाँडफाँट गर्न खोजेको छ । व्यापार पनि गर्न चाहेको छ, उनले भने, निगममा मगलबार छलफल हुन्छ । त्यसपश्चात सत्यतथ्य बाहिर आउँछ ।"
चिनीको कृत्रिम अभाव गरी मनपरी मूल्य,"उद्योगले अत्यधिक रूपमा चिनीको मौज्दात भण्डारण गरी राख्ने र बजारमा कृत्रिम अभाव सिर्जना गर्ने गरेको देखिएको छ । उक्त कार्यलाई निरुत्साहित गर्न त्यस्ता उद्योगीलाई कारबाहीको दायरामा ल्याउनुपर्छ, प्रतिवेदनमा छ । चिनी उद्योगले आफ्नो लागत मूल्यमा अत्यधिक मुनाफा थप गरी सर्वसाधारणबाट लिने गरेको पनि त्यसमा उल्लेख छ । त्यसलाई नियमन गर्न मन्त्रालयलाई सुझाव पनि दिइएको छ । प्रतिवेदनअनुसार इन्दुशंकर चिनी उद्योगले लागत मूल्यभन्दा २६ दशमलव १४ प्रतिशत मुनाफा लिएको पाइएको छ । उसले प्रतिकिलो ५५ रुपैयाँ ५० पैसामा खरिद गरी प्रतिकिलो चिनी ७० रुपैयाँ (भ्याटबाहेक) मा बिक्री गरेको फेला परेको थियो । एभरेस्ट चिनी उद्योगले पनि २४ दशमलव ५३ प्रतिशत मुनाफा लिएको पाइएको छ । एभरेस्टले प्रतिकिलो ५६ रुपैयाँ २१ पैसामा खरिद गरी ७० रुपैयाँ (भ्याटबाहेक) मा बिक्री गरेको प्रतिवेदनमा उल्लेख छ । रिलायन्स चिनी उद्योगले भने ११ प्रतिशत मुनाफा लिएको जनाइएको छ । प्रतिवेदनअनुसार रिलायन्सले प्रतिकिलो ६५ रुपैयाँ ९ पैसामा खरिद गरी ७० रुपैयाँमा बिक्री (भ्याटबाहेक) गरेको छ । श्रीराम चिनी उद्योगले पनि प्रतिकिलो ७० रुपैयाँ ७९ पैसामा बिक्री गरेको जनाइएको छ । नियमअनुसार लागत मूल्यको २० प्रतिशतभन्दा बढी मुनाफा लिन पाइँदैन । कुनै पनि वस्तु तथा पदार्थमा २० प्रतिशतभन्दा बढी मुनाफा राखे कालोबजारी ऐनअनुसार कारबाही हुन्छ । ऐनअनुसार आर्थिकसहित कैदको सजाय हुन सक्छ । यस्तै विभिन्न मितिमा एउटै उद्योगबाट जारी गरिएको भ्याट बिलमा चिनीको बिक्री मूल्य फरकफरक देखिएको छ । त्यसरी फरक बिक्री मूल्य कायम हुनुमा उद्योगीबाट औचित्य पुष्टि हुन नसक्दा बजारमा न्यून आपूर्ति हुँदा चिनीको मूल्य वृद्धि गर्ने आशय नै देखिएको प्रतिवेदनले औंल्याएको छ । यस्ता गतिविधि नियन्त्रण गर्न पहल गर्नुपर्छ, प्रतिवेदनमा छ । उद्योगबाट जारी भ्याट बिलहरूको आधारमा बजारमा भण्डारणस्थल, थोक र खुद्रा व्यापारीसम्म प्रभावकारी रूपमा अनुगमन गर्नुपर्ने जनाइएको छ । यस्तै साल्ट ट्रेडिङ लिमिटेड तथा खाद्य संस्थानजस्ता सरकारी निकायहरूमा कम्तीमा ३० हजार टनसम्मको मौज्दातको व्यवस्था गर्नुपर्ने सुझाव दिइएको छ । सरकारी निकायबाट नेसनल ट्रेडिङले चिनी आयात गर्छ । एउटा मात्रै निकायले आयात गर्दा बेला बखतमा अभाव हुने र त्यसको फाइदा व्यवसायीले उठाउँदै आएका छन् । बजार भाउलाई हस्तक्षेप गर्न मुख्य भूमिका खेल्ने कर्पोरेसन्सले आयात गर्न नपाउँदा व्यवसायीले चर्को मूल्य असुल्दै आएका थिए । सर्वसाधारणले एक किलो चिनी खरिद गर्न करिब सय रुपैयाँसम्म तिर्न बाध्य भएका थिए । व्यवसायीले पनि मौज्दात करिब ५० हजार टन मात्रै भएको बताउँदै आएका थिए । व्यवसायीले चिनीको मूल्य मनोमानी तोक्न थालेपछि सरकारले बजारमा भाउ नियन्त्रण गर्न ५० हजार टन आयात गर्न स्वीकृति दिएको थियो । मन्त्रिपरिषद्को स्वीकृतिसँगै मूल्य प्रतिकिलो ९० रुपैयाँमा झरेको थियो । यस्तै मूल्य नियन्त्रण गर्न मूल्य लागत विश्लेषण समिति गठन गरेको थियो । उद्योग र खुद्रा मूल्यबीच भएको ग्याप विश्लेषण गरेर ठगी गर्नेलाई कारबाहीको दायरामा ल्याइने जनाएको थियो । समितिले उखु खरिददेखि बजार मूल्यसम्म विश्लेषण गरेको जनाएको छ । किसानको हकहितका बारेमा पनि अनुसन्धान भयो । किसानले तोकेको मूल्य समयमै पाएनपाएकोसहित अध्ययन गरेका थियौं, समितिका एक सदस्यले भने, लेखापरीक्षणमार्फत विश्लेषण गर्दा ठगी नै भएको देखियो ।समितिले अध्ययन गर्दा ४ वटा उद्योगमा मात्रै ५० हजारभन्दा बढी टन मौज्दात रहेको फेला परेको थियो । मुलुकमा करिब ११ चिनी उद्योग छन् । चिनी उद्योग भ्रमणको अवधिमा उद्योगमा चिनीको मौज्दात धेरै देखिएको छ । भ्रमण गरिएको ४ वटा उद्योगमा मात्रै ५० हजार टनभन्दा बढी चिनी मौज्दात थियो, प्रतिवेदनमा भनिएको छ, चिनीको मूल्य वृद्धि गर्ने आशय नै देखिन्छ । मन्त्रालयका सहसचिव सूर्यप्रसाद श्रेष्ठले ठगी गर्ने व्यवसायीउपर अनुगमन तीव्र बनाएको बताए । उद्योगीहरूको गोदाममा छानबिन गरेका छौं, उनले भने, ठगी गर्नेलाई कारबाही हुन्छ । हाल साल्टले १ प्रतिशत भन्सार दर र बाँकी भन्सार छुटमा आयात गर्दै आएको छ । व्यवसायीले पनि १३ प्रतिशत लाग्ने भ्याटको ७० प्रतिशत छुट पाउँछन् । अनुमानित वार्षिक १ लाख २९ हजार टन उत्पादन हुने आँकडा छ । तर, नेपालको वार्षिक माग २ लाख २९ हजार टन छ । माग पूर्ति गर्न साल्ट र व्यवसायीहरूले आयात गर्छन् ।"
जग्गाविहीनलाई थप दुई लाख,"स्वीकृत कार्यविधिअनुसार सार्वजनिक, वन क्षेत्र र सरकारी जग्गा अतिक्रमण गरी बनाइका घर क्षति भई लाभग्राही सूचीमा परेकाले मात्रै थप २ लाख रुपैयाँ पाउनेछन् । त्यस्ता लाभग्राहीको जग्गा नेपालभर नभएको हुनुपर्नेछ । जोखिमयुक्त बस्ती पहिचान भएका लाभग्राही पनि सुरक्षित स्थानमा सर्ने भए घडेरी खरिद गर्न २ लाख रुपैयाँ पाउने कार्यविधिमा उल्लेख छ । तर त्यस्ता लाभग्राहीले हाल उपभोग गरिरहेको स्थान प्रयोग गर्न पाउने छैनन् । यस्ता लाभग्राहीले निजी आवास निर्माणका लागि थप ३ लाख अनुदानसमेत प्राप्त गर्नेछन् । घर निर्माण र जग्गा खरिद दुवै शीर्षकमा गरेर त्यस्ता लाभग्राहीले ५ लाख रुपैयाँ सरकारी अनुदान पाउने भएका हुन् । यसअघि कार्यविधिमा सर्वाजनिक, वन क्षेत्र र सरकारी जग्गा अतिक्रमण गरी बनाइएका घर क्षति भएकामा पुनर्निर्माण वा प्रबलीकरणका लागि अनुदान नदिने व्यवस्था थियो । जोखिमयुक्त बस्तीमा रहेका लाभग्राहीको हकमा के गर्ने भन्ने अन्योल थियो ।"
कैलाशमानसरोवरमा तीर्थालुको चाप बढ्यो,"धेरैजसो भारतीय पर्यटक पूर्णीमामा कैलाश परिक्रमा गर्न जाने गरेका छन् । विभिन्न तिथि, औंसी र पूर्णिमामा हेरेर तीर्थयात्रीले कैलाश दर्शनको बुकिङ गराउँछन् । उनीहरूको नेपालगन्ज, काठमाडौं र भारतका ट्राभल एजेन्सीमार्फत प्याकेज बुकिङ हुने गरेको छ । भूकम्पपछि चीनले तातोपानी र केरुङ नाका बन्द गरेपछि कैलाश जाने सबै तीर्थयात्रीहरू नेपालगन्जसिमकोटहिल्सा रुटबाट जान थालेका हुन् ।"
आईसीपीमा विद्युत् जडान भएन,"पर्सा वीरगन्जको एकीकृत सुरक्षा जाँच चौकी (आईसीपी) को निर्माण अन्तिम चरणमा रहे पनि विद्युत् जडान भएको छैन । विद्युत् जडान ढिला हुँदा चौकी सञ्चालन गर्न समस्या हुने सरोकारवालाले बताएका छन् । वीरगन्ज उद्योग वाणिज्य संघ अध्यक्ष ओमप्रकाश शर्मा आईसीपी निर्माण सकिन लागेकाले विद्युत् जडान तुरुन्त हुनुपर्ने बताउँछन् । विद्युत् नहुँदा आईसीपी सञ्चालन गर्न ढिलाइ हुनेछ । सञ्चालनअघि जडान हुनुपर्ने अनलाइन कम्प्युटर प्रणालीको परीक्षण तथा आधारभूत सुविधा व्यवस्था हुन नसकेको उनले बताए । मुलुककै मुख्य नाका भन्सार पहिलोपटक भारतसँग एकीकृत रूपमा सञ्चालनमा आउँदै छ, उनले भने, यसलाई व्यवस्थित रूपमा सञ्चालन गर्न यसअघि नै विद्युतको व्यवस्था भइसक्नुपर्ने हो । उद्योगी प्रदीप केडियाले सरोकारवाला निकायहरूको उदासीनताका कारण विद्युत् जडान नभएको बताए । आईसीपी राष्ट्रिय गौरवको आयोजनामध्येको एक हो, उनले भने, यसलाई व्यवस्थित रूपमा सञ्चालन गर्न सरकारीस्तरबाट सक्दो सहयोग र समन्वय आवश्यक छ ।विद्युत् प्राधिकरण वीरगन्ज वितरण केन्द्र प्रमुख चुटुनकुमार श्रीवास्तवले आईसीपीका लागि मात्रै १ हजार २ सय ५० केभीए विद्युत् चाहिने बताए। यसका लागि छुट्टै फिडर चाहिने उनले बताए ।"
मोबाइल मार्टद्वारा उपहार योजना,"काठमाडौं जमलस्थित विश्वज्योति मोबाइल मार्टले हरेक मोबाइलको खरिदमा हात खाली नजाने उपहार योजना ल्याएको छ । मार्टमा मोबाइल खरिद गर्ने ग्राहकले एउटा कुपन पाउने र हरेक महिनाको अन्तिममा हुने लक्की ड्रमा सहभागी हुन पाउने जारी विज्ञप्तिमा छ । लक्की ड्रबाट छनोटमा पर्नेहरूले टीभी, फ्रिज, स्मार्टफोनलगायतका उपहार पाउने जनाइएको छ । मार्टमा एप्पल (आइफोन), सामसङ, जियोनी, लेनोभो, जेडटीई, ओप्पो, इम्फोकस, ओबीआई, लाभालगायतका मोबाइल उपलब्ध रहेको विज्ञप्तिमा छ।"
प्रिमियरले सीसीआईपी सेवा ल्याउँदै,काठमाडौं प्रिमियर इन्स्योरेन्सले सीसीआईपी (कस्टमर क्लेम इन्फर्मेसन पोर्टल) सेवामार्फत ग्राहकहरूलाई अनलाइन प्रक्रियाबाट बिमा दाबी गर्ने सेवा सुरु गर्ने घोषणा गरेको छ। कम्पनको तेइसौं वार्षिकोत्सवका अवसरमा राजधानीमा आयोजित कार्यक्रममा उक्त घोषणा गरिएको जारी विज्ञप्तिमा छ । कम्पनीका अनुसार कार्यक्रममा बिमा समिति अध्यक्ष चिरञ्जीवी चापागााईले कम्पनीको नयाँ लोगोको अनावरणसमेत गरेको छ।
आयातकर्ता जरिवाना तिर्न बाध्य,"वीरगन्ज ठेकेदार कम्पनीले वीरगन्जको सिर्सियास्थित सुक्खा बन्दरगाहको स्तरोन्नति समयमै सम्पन्न नगर्दा आयातकर्ता मारमा परेका छन् । बोराबन्द (बीसीएन) गोदाम विस्तारको ठेक्का लिएको ठेकेदारले निर्माण कार्य अलपत्र पारेपछि आयातकर्तामाथि आर्थिक भार थपिएको हो ।आयातकर्ताका अनुसार गोदाम निर्माण नहुँदा रेल्वेबाट आयातित समानको अनलोड र ढुवानीमा थप समयको साथै जरिवाना पनि लाग्ने गरेको छ ।बन्दरगाह सञ्चालक हिमालयन टर्मिनल प्रालिले अनलोड र ढुवानीमा लागेको बढी समयको जरिवाना आयातकर्तासँग लिने गरेको छ । ४२ बेगनको एउटा कार्गो अनलोड गर्न हाल कम्तीमा १५ घण्टा समय लाग्ने गरेको आयातकर्ता बताउँछन् । यो समय सामान्यभन्दा ६ घण्टा बढी हो । आयातकर्ताले एउटा र्याकमा डेढ लाख रुपैयाँसम्म जरिवाना तिर्नुपरेको गुनासो छ । हिमालयन टर्मिनलका अधिकृत अनिमेश कुमारले जरिवाना आयातकर्तासँगै टर्मिनलले पनि भारतीय रेल्वेलाई दाखिला गर्नुपर्ने जनाए । बन्दरगाहको पुरानो गोदाममा २८ बेगनका सामान मात्र अनलोड गर्न मिल्छ, उनले भने, तर, एउटा रेल्वे र्याकमा ४२ बेगन हुन्छन्, एकैपटक अनलगोडका लागि गोदामको उत्तर र दक्षिणपट्टि गोदाम विस्तार थालिएको हो । भारतीय रेल्वेले र्याक अनलोड गर्न ९ घण्टाको समय दिन्छ । आयातकर्ताका अनुसार समय सीमाभित्र खाली हुन नसके एउटा बेगनको प्रतिघण्टा १ सय ५० भारतीय रुपैयाँका दरले जरीवाना बुझाउनु पर्छ । बन्दरगाहमा अनलोड गर्ने स्थानको अभावका कारण रक्सौलमा उभिएका र्याकको समेत जरिवाना तिर्नुपर्छ । बन्दरगाहका ६ रेल्वे लिकमध्ये बीसीएन कार्गो ५ नम्बर लिकमा मात्र आउँछ । हाल ठेकेदारले सोही लिकको दुवैतर्फ गोदाम विस्तारको काम जारी राखेकाले अनलोडमा थप समस्या भएको आयातकर्ताको भनाइ छ । बन्दरगाहको नियामक निकाय नेपाल इन्टरमोडल यातायात विकास समितिले ०७२ कात्तिक २९ देखि निर्माण कार्य थालनी गरी एक वर्षभित्र सम्पन्न गर्ने भनी ठेक्का दिएको हो । जेडआईसी र पप्पु कन्सट्रक्सनले ज्वाइन्ट भेन्चरमा करिब १७ करोड रुपैयाँमा ठेक्का लिएका हुन् । थपिएको म्याद सकिन १२ दिन मात्र बाँकी रहँदा पनि निर्माण कार्य ४५ प्रतिशत मात्र सम्पन्न भएको छ । गोदामका लागि जग र अधुरा पिलर निर्माण भएका छन् ।"
कारोबार रकम १२ करोडले घट्यो,"काठमाडौं अघिल्लो दिनको तुलनामा सोमबार कारोबार रकम झन्डै १२ करोड रुपैयाँले घटेको छ । आइतबार ६९ करोड २४ लाख रुपैयाँ बराबरको सेयर काराबोर भएकामा सोमबार ११ करोड ९९ लाख रुपैयाँले घटेर ५७ करोड २५ लाख रुपैयाँ बराबरको सेयर कारोबार भएको नेप्सेले जनाएको छ । बजार खुलेदेखि नै उतारचढावमा रहेको नेप्से पहिलो १ घण्टादेखि भने सुधारको बाटोमा लागेको थियो । यो सुधारले परिसूचक १ हजार ६ सय ४७ को उच्च विन्दुमा पुर्यायो । त्यसपछि केही ओरालो लागेको बजार अन्तत: ८३२ अंकले बढेर बन्द भयो । योसँगै नेप्से १ हजार ६ सय ३७३० विन्दुमा पुगेको छ । अघिल्लो दिनको तुलनामा यो ०५१ प्रतिशतले बढी हो । उक्त दिन अन्य समूहबाहेक कारोबारमा आएका सबै समूहको परिसूचक बढेपछि समग्र नेप्सेको वृद्धिमा टेवा पुगेको हो । क वर्गका कम्पनीको कारोबार मापक सेन्सेटिभ परिसूचक ०५३ प्रतिशत बढेर ३ सय ४९७६ अंकमा छ । कुल बजार पुँजीकरण बढेर १८ खर्ब ९८ अर्ब रुपैयाँ कायम भएको छ ।करिब ५ हजार २ सय कारोबारबाट १ सय ४२ कम्पनीका ९ लाख २२ हजार २ सय ६१ कित्ता सेयर किनबेच भए । ती खरिद बिक्रीबाट सवा ५७ करोड रुपैयाँ बराबरको सेयर कारोबार भयो । कारोबारमा आएकामध्ये ७६ कम्पनीको सेयर मूल्य बढयो, ४८ कम्पनीको सेयर मूल्यघट्यो र १८ कम्पनीको सेयर मूल्य स्थिर छ । सोमबार होटल समूहको परिसूचक सबैभन्दा बढी २८३ प्रतिशत बढ्यो । यसैगरी बंैकिङ समूहको परिसूचक ०५२, वित्त कम्पनीको ०७१, विकास बैंकको ०६, जलविद्युत्को ०६१ र बिमाको ०४४ प्रतिशत बढे । तर, अन्य समूहको परिसूचक भने ०१३ प्रतिशत घट्यो ।"
चुनावपछि विमानस्थल निर्माण सुरु : चिनियाँ राजदूत,"राजदूत भएपछि पहिलोपटक पोखरा आएकी यू होङले शुक्रबार, शनिबार र आइतबार विभिन्न पर्यटकीय स्थलको भ्रमण गरिन् । उनले फेवाताल, विश्व शान्ति स्तुपा, डेभिज फल, गुप्तेश्वर गुफा, सराङोटलगायत स्थानको भ्रमण गरेकी हुन् । उनी चीनको स्वशासित क्षेत्र तिब्बतले पोखरामा सहयोग गरेको १ हजार सौर्य सडक बत्ती हस्तान्तरण गर्ने कार्यक्रममा पनि शनिबार सहभागी भइन् ।"
निर्वाचनले बढायो आर्थिक गतिविधि,"पोखरा स्थानीय तह निर्वाचन नजिकिँदै गर्दा चुनावी प्रचारसँगै आर्थिक गतिविधि पनि ह्वात्तै बढेको छ । प्रचारप्रसारका सामग्रीको छपाइ, साउन्ड सिस्टम, इन्धन, फूलमालादेखि चुनाव चिह्नका लागि कपडा र सिलाइ क्षेत्रमा चहलपहल बढेको हो । उम्मेदवारी दर्तासँगै गाउँसहर सबैतिर चुनावी माहोल बढेकाले आर्थिक गतिविधि पनि बढाएको छ । निर्वाचन प्रचारप्रसारका सामग्रीको छपाइ, माइक तथा साउन्ड सिस्टम, पेट्रोलिय पदार्थ, होटल, रेस्टुरेन्ट क्षेत्रमा कारोबार बढेको सम्बद्ध व्यवसायी बताउँछन् । निर्वाचन गतिविधिले विभिन्न क्षेत्रमा चहलपहल बढेको छ, पोखरा उद्योग वाणिज्य संघका महासचिव दामु अधिकारीले भने, केही मात्रामा भए पनि यसले अर्थतन्त्रमा सकारात्मक प्रभाव पार्नेछ । प्रेसमा छपाइको कामको चाप बढिरहेको छ । दलहरूका विभिन्न प्रचार सामग्री, उम्मेदवारको प्रतिबद्धता पत्र, चुनाव चिह्नसहितको फेब्रिक झन्डा छाप्ने कामले प्रेसमा चाप परेको हो । ठूला पोस्टर बनाउन नपाए पनि दलहरूले आचारसंहिताले तोकेको प्रचार सामग्री बनाइरहेका छन्, मुद्रण उद्योग संघ कास्कीका उपाध्याक्ष पदम श्रेष्ठले भने, स्वाभाविक रूपमा प्रेसमा केही काम बढी भएको छ । कास्कीमा करिब ५० प्रेस र तीन दर्जनजति फ्लेक्स प्रिन्ट छन् । कास्कीका मात्रै नभएर छिमेकी पर्वत, स्याङजा, तनहुँलगायतका जिल्लाबाट पनि निर्वाचन सामग्री बनाउन दलका कार्यकर्ता आइरहेका छन् । महानगरका वडा तथा गाउँपालिकामा दलहरूले निर्वाचन परिचालन तथा सम्पर्क कार्यालय खोलेका छन् । त्यहाँको चहलपहलले पनि स्थानीय उत्पादनको खपतमा सहयोग पुर्याउनुका साथै कारोबारमा पनि वृद्धि भएको छ । निर्वाचनमा खटिएका नेता, कार्यकर्ताका कारण स्थानीय उत्पादनदेखि होटल, रेस्टुरेन्ट व्यवसाय पनि फस्टाएको छ । निर्वाचनमा परिचालित कार्यकर्ताका कारण व्यापार बढेको व्यवसायी बताउँछन् । सामान्य अवस्थामा भन्दा होटलको कारोबारमा वृद्धि भएको होटल सञ्चालकको भनाइ छ ।"
जलविद्युत्मा विशेष कर्जा नीति माग,"पछिल्ला महिनाहरूमा ब्याजदरमा देखिएको उतारचढावलाई इंगित गर्दै बैंकर्स संघका अध्यक्ष अनीलकेशरी शाहले भने, नेपाली वित्तीय बजारका लागि सामान्य ब्याजदर कति हो, त्यसको निक्र्योल हुनुपर्यो । बजेट राजस्वमुखी भएको जनाउँदै उनले भने, संकलित राजस्वको परिचाल प्रभावकारी हुन सक्ने व्यवस्था आवश्यक छ । कार्यक्रममा राष्ट्र बैंक अनुसन्धान विभाग प्रमुख नरबहादुर थापाले अर्थतन्त्रको वर्तमान अवस्थाबारे कार्यपत्र प्रस्तुत गरेका थिए ।"
स्थानीय तहको कानुन बन्नै बाँकी,जनसंख्याका आधारमा तराईमा स्थानीय तहको संख्या थप्नुपर्ने मधेसी दलहरूको माग सम्बोधन गर्न सरकारले तराईमा गाउँपालिकाका लागि २२ हजार र नगरपालिकाका लागि ३१ हजार जनसंख्याको मापदण्ड तयार गरेको थियो । संघीय मामिला तथा स्थानीय विकास मन्त्रालयले ११जिल्लाका प्राविधिक समितिहरूलाई नयाँ मापदण्ड अनुरूपको पुन:संरचना सिफारिसका लागि पठाएको पत्र प्रमुख प्रतिपक्षी एमालेले सदनमा गरेको प्रतिवादपछि फिर्ता लिएको थियो ।
मन्त्रिपरिषद् बैठकमै भनाभन,"काठमाडौं प्राविधिक समूहका सहसचिव रामआधार साहलाई प्रशासन समूहमा सेवा परिवर्तन गर्ने विषयले सोमबार मन्त्रिपरिषद्को बैठकमा मन्त्री र मुख्य सचिवबीच भनाभन भएको छ । बैठक चलिरहँदा विज्ञानमन्त्री प्रेमबहादुर सिंहले प्राविधिक समूहका सहसचिव साहलाई प्रशासन समूहमा सेवा परिवर्तन गर्न प्रस्ताव गरेका थिए । उनले प्रस्ताव राख्नासाथ मुख्य सचिव सोमलाल सुवेदीले समूह परिवर्तन गर्न नमिल्ने तर्क गरे । नाकाबन्दीका समयमा मिलेमतो गरी कालोबजारी र ठगी गरेको आरोप लागेका साहलाई ल्याउन नहुने भन्दै मुख्य सचिव सुवेदीले पटकपटक मन्त्रिपरिषद्मा अडान राख्दै आएका छन् । सोमबारको बैठकमा विज्ञानमन्त्री सिंह, सामान्य प्रशासन मन्त्री केशवकुमार बुढाथोकी र कानुन मन्त्री अजयशंकर नायक तीनै जनाले साहलाई प्रशासन समूहमा लैजानुपर्ने तर्क गरेका थिए । समूह परिवर्तन भए छिटै सचिव हुने सम्भावना भएपछि साह केही महिनादेखि लबिइङमा थिए । सुवेदीले रोक्नेबित्तिकै सिंहले रोक्दै तपाईं चुप लाग्नुस् भनी जंगिएका थिए । सामान्य प्रशासन मन्त्री केशवकुमार बुढाथोकीले पनि सिंहलाई साथ दिँदै व्यक्तिगत पूर्वाग्रहका कारण मुख्य सचिवले रोकेको भनाइ राखे । सुवेदीले पूर्वाग्रह नभई सिस्टम नबिगार्नका लागि रोकेको जवाफ दिएको बैठकमा सहभागी एक मन्त्रीले जानकारी दिए । सुवेदीविरुद्ध तीन मन्त्री खनिएपछि प्रधानमन्त्री पुष्पकमल दाहालले हस्तक्षेप गरेका थिए । दाहालले यो विषयलाई लोकसेवा आयोगको परामर्शका लागि पठाउनुपर्ने राय राखे । त्यसका लागि पनि प्रस्ताव आवश्यक पर्ने तर्क सुवेदीले राखेपछि सामान्य प्रशासन मन्त्री बुढाथोकीले आफूले उक्त प्रस्ताव ल्याएको जवाफ तत्काल दिएका थिए । त्यसपछि यो विषय आयोगमा परामर्शका लागि पठाउने निर्णय भएको थियो । बैठकको अधिकांश समय सहसचिवको समूह परिवर्तनकै विषयले लियो । केही मन्त्री मुख्यसचिवमाथि निकै आक्रामक रूपमा पेस भएका थिए एक मन्त्रीले कान्तिपुरसँग भने ।साहविरुद्ध गत वर्ष नाकाबन्दीका बेला पेट्रोल पम्पहरूलाई प्राविधिक रूपमा ठगी गर्न सहयोग गरेकामा मुद्दा चलाइएको थियो ।काठमाडौं जिल्ला अदालतबाट सफाइ पाएपछि भने उनी काममा फर्किएका हुन् ।"
महाअभियोग टुंगो चुनावपछि,"पछिल्लो समयमा अदालतले कार्यपालिका र व्यवस्थापिकाको क्षेत्राधिकारमाथि हस्तक्षेप गरेको लेखकले आरोप लगाए । प्रहरी महानिरीक्षक कसलाई बनाउने भन्ने विषय कार्यकारिणीको अधिकार भएको र महाअभियोग संसद्को विशेषाधिकार रहेको उल्लेख गर्दै मन्त्री लेखकले भने, न्यायालयलाई स्वतन्त्र, निष्पक्ष, स्वतन्त्र र मर्यादित बनाउन हामीले प्रधानन्यायाधीश कार्कीविरुद्ध महाअभियोग प्रस्ताव ल्याएका हौं ।"
पुन: श्रमस्वीकृति माग,"काठमाडौं ओमनस्थित नेपाली एकता समाजले बिदामा गएका घरेलु कामदारलाई पुन: श्रमस्वीकृति दिन माग गरेको छ । समाजले मस्कटस्थित नेपाली दूतावासमार्फत सरकारलाई ज्ञापनपत्र दिँदै बिदामा गएकालाई आउन रोक लगाउने कार्य गलत भन्दै पुन: श्रमस्वीकृति दिन माग गरेको हो । जेनतेन बालबच्चा पढाइ, खानपिन धानिरहेका महिलालाई रोजगारबाट वञ्चित गरिनु राम्रो कार्य होइन, ज्ञापनपत्रमा भनिएको छ, यसलाई तत्काल फिर्ता लिएर बिदामा घर गएर फेरि फर्केर काम गर्न चाहने महिलाको निम्ति सहज वातावरण तय गर्नसमेत सरकारसँग माग गर्दछ ।"
आर्सनलले तोड्यो म्यानचेस्टरको यात्रा,"यो जितले आर्सनलले अर्को सिजनको च्याम्पियन्स लिगको आशा जीवित राखेको छ । साथै मोउरिन्होविरुद्धको आर्सेन वेंगरको अरुचिकर रेकर्ड पनि अन्त्य भएको छ । उनीहरूले विगतका वर्षमा अमिलो सम्बन्ध हुर्काउँदै आएका छन् । साथै पछिल्ला १५ खेलमा वेंगरको टिमले मोउरिन्होको टोलीलाई एकपल्ट पनि जित्न सकेको छैन, सन् २०१५ को कम्युनिटी सिल्ड बाहेक । मोउरिन्होले तीमध्ये ८ खेलमा जितेका छन् भने बाँकी खेल बराबरी भएको छ । आइतबारको यो सफलता आर्सनलले युनाइटेडसँगका पछिल्ला ५० खेलमा मात्रै १३ औं जित हो । वेंगरको आर्सनल भविष्य अझै द्विविधामा छ । क्लबको लगातार २१ औं पटक च्याम्पियन्स लिगमा छानिने सम्भावना अझै छ । यसै महिनाको उसले एफए कप फाइनल खेल्ने पनि पक्का भएको छ । तीन मिनेटमा २ गोलखेलमा दुवै टिमले चार प्रहार टार्गेटमा गरे तर आर्सनलले मात्र सदुपयोग गर्न सक्यो । दोस्रो हाफ सुरु भएलगत्तै झाकाले ३० यार्ड टाढाबाट हानेको प्रहार हेरेराको जिउमा ठोक्किएर गोल भयो । वेलब्याकले ३ मिनेटपछि प्रिमियर लिगमा आफ्नो दोस्रो गोल गरे । गोलपछि आर्सनलले कमै मात्र आक्रमण गर्यो । मोउरिन्होले खेलअघि आफूले मुख्य खेलाडीलाई विश्राम दिन चाहेको बताएका थिए । युरोपा लिग सेमिफाइनल दोस्रो लेग सेल्टा भिगोसँग खेल्नुपर्ने भएका कारण उनले त्यसो गरेका हुन् । टिमले पहिलो लेग १(० ले जितेको थियो । युरोपा लिग च्याम्पियनले अर्को सिजनको च्याम्पियन्स लिग खेल्न पाउँछ । खेलभरमा मोउरिन्होले कुल ८ खेलाडी परिवर्तन गरेका थिए । उनको टोलीले सायदै कुनै घातक आक्रमण गर्न सक्यो । युनाइटेडका गोलरक्षक डी जियाले पहिलो हाफ थामे । उनले आरोन राम्सेको प्रहार रोके । चेम्बरलिनको छोटो दूरीको प्रयास पनि विफल पारे । दोस्रो हाफमा छिटो गोल हुँदा टोलीले हार बेहोर्नुपर्यो ।"
सामी भारतीय टिममा,नयाँ दिल्ली फिट भएका तीव्र गतिका बलर मोहम्मह सामीलाई सोमबार घोषित च्याम्पियन्स ट्रफी खेल्ने भारतीय टिममा समावेश गरिएको छ । अन्तर्राष्ट्रिय क्रिकेटबाट हुने आम्दानीमा आफ्नो अंशलाई लिएर विवाद भएपछि भारतले टिम घोषणा गर्न ढिलाइ गरेको थियो । पेस स्टार सामी र ब्याट्सम्यान रोहित शर्मा मात्र यसै वर्ष भारतले इङल्यान्डविरुद्ध खेलेको वान डे सिरिजमा नपरेका खेलाडी हुन् । च्याम्पियन्स ट्रफीको डिफेन्डिङ च्याम्पियन भारतका लागि सामीले लेग स्पिनर अमित मिश्र र शर्माले चोटग्रस्ट लोकेश राहुलको स्थान लिन लागेका हुन् ।
ब्याटले हिर्काउँदा मृत्यु,मोरङ सुन्दरहरैचा नगरपालिका ४ मा क्रिकेट खेल्ने क्रममा विवाद हुँदा ब्याटले टाउकोमा प्रहार गरेपछि एक खेलाडीको मृत्यु भएको छ । स्थानीय १९ वर्षीय सचिनकुमार राईको मृत्यु भएको हो । क्रिकेट खेल्ने क्रममा भएको सामान्य विवादमा स्थानीय १९ वर्षीय रोशनबहादुर दाहालले क्रिकेट ब्याटले प्रहार गरेपछि घाइते भएका सचिनको न्यूरो अस्पताल विराटनगरमा उपचारका क्रममा मृत्यु भएको प्रहरीले जनाएको छ ।
एपीएफ र राइजिङ फाइनलमा,"जवाफमा मिलन क्रिकेट एकेडेमीले २० ओभरमा सबै विकेट गुमाई १ सय १० रनमात्र बनाउन सक्यो । कप्तान रुबिना क्षेत्रीले ३९, रितु जैन र मुस्कान बेगमले २१२१ रन बनाए । दोस्रो विकेटमा रितु र रुबिनाको ५० रनको साझेदारी गरेका थिए । राइजिङबाट पूजा निमाभाटले ४ विकेट लिइन् । ४ ओभर बलिङ गर्दा उनले २२ रन खर्चिन् । नेरी थापाले ४ ओभरमा १४ रन खर्चेर ३ विकेट हात पारिन् । अलराउन्ड प्रदर्शन गरेकी पूजा निमाभाट प्लेयर अफ द म्याच भइन् ।"
सूर्यको सानदार प्रदर्शन,टंकबहादुर कार्की दुई ओभर ७४ खेल्दै एमेच्योरतर्फ शीर्षस्थानमा रहे । उनलाई विपिन तामाङ र तेन्जिङ छिरिङले पछयाइरहेका छन् । दुवैले सात ओभर ७९ स्कोर गरे । सूर्य नेपाल गल्फ टुर २०१६१७ को सातौं प्रतियोगितामा ३३ व्यवसायिक र सात एमेच्योर गल्फर सहभागी छन् । कुल ५४ होलको प्रतियोगितामा दुई दिनको खेल (३६ होल) पछि मंगलबार शीर्ष २१ मा रहने प्रो र उत्कृष्ट ६ एमेच्योर फाइनल चरणमा छनोट हुनेछन् ।
राखेपले सर्वाधिक राशिको क्रिकेट र भलिबल गर्ने,"६ देशले खेल्ने भनिएको छ, त्यसमा भारत, पाकिस्तानका ए टिम सरहको टिम आउने प्रस्तावमा राखिएको छ । अन्य टिमको तय हुने बाँकी छ। असार १५ देखि त्यो प्रतियोगिता गर्न लागिएको छ । आयोजकले मौसमको तालिका हेरेर त्यो समयमा प्रतियोगिता गर्न लागेका छन्, विष्टले भने, हामीले खेलाडीलाई प्रतिखेल १० हजार दिनुपर्छ भनेका छौं । त्रिवि मैदानमा उनीहरूले भाडा दिएर प्रतियोगिता गर्ने छन् । हामीले सुरक्षाप्रबन्ध मिलाई दिनुपर्छ ।"
इरानका मेसी,"एक रात मैले छोरोको तस्बिर के पठाएको थिएँ, भोलि बिहानै उनीहरूले मलाई सम्पर्क गरेर अन्तर्वार्ताका लागि अनुरोध गरे, बुवा पारातेसले एएफसीलाई भनेका छन् । पछिल्लो समय पारातेसले मेसीको जस्तै कपाल शैली बनाएका छन् र उनले दाह्री पनि पाल्न थालेका छन् ।त्यसमाथि बार्सिलोनाकै जर्सी लगाउन थालेका छन्, जहाँ गए पनि । उनलाई यसले फाइदा पनि पुर्याउन थालेको छ, पछिल्लो समय उनको अन्तर्वार्ता लिन मिडियोको घुइँचो मात्र लाग्न थालेको छैन, उनले त मोडलिङको प्रस्ताव पनि पाउन थालेका छन् । सबैले अचेल मलाई इरानका मेसी भन्न थालेका छन्, मलाई देखेपछि हुने प्रतिक्रियाले म आफै अचम्म पर्न थालेको छु, उनले भनेका छन् ।"
मोनाकोलाई अवसर,"मोनाकोका प्रशिक्षक लियोनार्डो जार्डिम मान्छन्, युभेन्ट्सविरुद्धको दोस्रो लेगको खेलमा सुरुमै गोल गर्न सके समीकरण परिवर्तन हुनसक्छ । हामी आत्मविश्वासी हुनुपर्छ र आफ्नो पक्षमा खेल ल्याउन पूरा प्रयास गर्नुपर्छ, उनले भनेका छन् । गोल गर्ने मामिलामा मोनाको लयमा छ । त्यसैले यो टिमका लागि राम्रो पक्ष हो । मोनाकोले यस सिजन ५५ खेलमा १ सय ३९ गोल गरेका छन् । युभेन्ट्सका प्रशिक्षक मासिमिलियानो एलेग्री पनि मोनाकोलाई हल्का लिने पक्षमा छैनन् । उनी भन्छन्, मोनाकोमा प्रतिभाशाली खेलाडीको कमी छैन । तर हामीलाई दोस्रो लेग जित्न आवश्यक छ ।"

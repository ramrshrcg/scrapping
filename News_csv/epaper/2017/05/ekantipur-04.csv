शीर्षक,विवरण
टहरामै झन्डा फरर,"भीमटारको फेदीमा रहेको सिपाघाट बजारका व्यापारी चोलानाथ दुलालले चुनावी माहोलले गाउँलाई छपक्कै छोपेको बताए । उनले भूकम्पपीडितलाई राहत दिने खालको नारा कुनै उम्मेदवारले ल्याउन नसकेको पनि बताए । भूकम्पपीडित सबैसँग गुनासोका चाङ छन्, उनले भने, कसैले पनि दोस्रो किस्ताको राहत रकम पाएका छैनन् । सबैसँग आक्रोश छ । तैपनि गाउँमा स्थायी सरकार आए केही भइहाल्ला कि भन्ने आशा भने छ ।"
कान्तिपुरविरुद्ध फेरि अवहेलना मुद्दा,"कान्तिपुरले प्रकाशन गरेको समाचार, लेख, सम्पादकीयहरूले नियतवश न्यायालयको जनआस्थामा चोट पुर्याउने नियत रहेको देखिन नआएकाले, निवेदन खारेजका क्रममा भएको आदेशमा भनिएको थियो, प्रस्तुत निवेदन खारेज हुने ठहर्छ । अदालतबाट भएका फैसला, आदेशहरूका बारेमा नै समाचार प्रकाशित भएको र ती विषयवस्तु सार्वजनिक सरोकारका सवाल भएकाले त्यस्ता सूचना प्रकाशनले अवहेलनाजन्य काम हुन नसक्ने ठहर्याउँदै सर्वोच्च अदालतले समाचार सम्प्रेषण गर्दा न्यायपालिकाको जनआस्था र मर्यादालाई सम्मान गर्ने कान्तिपुरको प्रतिबद्धताले पनि अवहेलनाको आरोप प्रमाणित नहुने ठहर्याएको थियो ।"
महाअभियोग फिर्ता गर,"त्यसैगरी तत्कालीन पुनरावेदन अदालतका पूर्वन्यायाधीशहरू जागेश्वर सुवेदी, श्यामबहादुर प्रधान, सोमबहादुर कोइराला, केशवप्रसाद मैनाली, अलिअक्बर मिकरानी, गोविन्दकुमार श्रेष्ठ, शम्भुबहादुर खड्का, भोलाप्रसाद खरेल, नारायणप्रसाद दाहाल, महादेवप्रसाद बास्तोला, हरिबहादुर बस्नेत, विमलप्रसाद ढुंगेल, रामहरि शर्मा र एकराज आचार्य छन् ।"
महाअभियोग प्रस्तावको पक्षमा छैन : पौडेल,महाअभियोग प्रस्तावमा पौडेलको समेत हस्ताक्षर छ । तत्कालीन प्रधानमन्त्री केपी ओलीविरुद्ध संसद्मा अविश्वासको प्रस्ताव दर्ता गर्न प्रयोग गरिएको हस्ताक्षरलाई नै महाअभियोग प्रस्तावमा पनि प्रयोग गरिएको थियो । त्यतिबेला उपप्रधान तथा गृहमन्त्री विमलेन्द्र निधिले दुई कपी हस्ताक्षर संकलन गरेका थिए । एउटा तत्काल ओलीविरुद्ध अविश्वासको प्रस्तावमा प्रयोग भएको थियो भने अर्को हस्ताक्षर प्रमुख सचेतकलाई जिम्मा दिइएको थियो । अहिले त्यही हस्ताक्षरलाई महाअभियोग प्रस्तावमा दुरुप्रयोग गरिएको भन्दै कांग्रेसका कतिपय नेताहरूले पार्टी नेतृत्वको आलोचना गरेका छन् ।
निधिले उठाए कार्यकारिणीको प्रश्न,प्रहरी महानिरीक्षक कसलाई बनाउने भन्नेमा सुरुदेखि नै पार्टी सभापति देउवासँग द्वन्द्व झेल्दै आएका निधिले पछिल्लो पटक प्रधानन्यायाधीशविरुद्धको महाअभियोग प्रस्तावलाई दुर्भाग्य ठानेका छन् । उनले अदालतले नभएर पार्टी नेतृत्वले आफैंमाथि हस्तक्षेप गरेको बताउने गरेका छन् ।
सुशीला जिद्दी तर इमानदार,"म विराटनगर हुँदादेखि नै सुशीला कार्कीलाई चिन्छु । उनी धरानमा ल फर्म चलाउँथिन् । त्यस बेला उनको बिहे भएको थिएन । दुर्गा सुवेदीको साथी भएको हुनाले म बेहुलो पक्षबाट उनीहरूको बिहेमा धरान जन्ती जानेमध्ये एक थिएँ । बिहेमा हृषीकेश शाहलगायत चाहिँ बेहुलीपट्टिबाट सहभागी भएको देखियो । उनी पहिलेदेखि नै सामान्य जीवनयापन भएकी कानुन व्यवसायी हुन् । कतिपय मानिसहरूमा झैं उनमा पनि आफूले भनेको कुरामा बढ्तै जिद्दीपना देखिन्छ । तर उनी कसैको आर्थिक प्रभावमा परेर निर्णय गर्ने न्यायाधीश हुन् भनेर म मरिगए पनि विश्वास गर्दिनँ । तिनलाई अगाडि कसैले एक अर्ब रुपैयाँको सुटकेस राखिदियो भने पनि उनी डगमगाउनेवाला छैनन् । यो त दाबीका साथ भन्न सक्छु ।उनीबाट निश्चय नै केही कमजोरी भएको हुन सक्छ, तर यसपल्ट सत्तारूढ नेताहरूले महाअभियोगजस्तो कुनै पनि देशको इतिहासमा कहिलेकाहीँ मात्रै हुने घटनामा उनलाई मुछेर साह्रै गल्ती गरे । विधिको शासन भएका कतिपय देशमा पनि न्यायालयसँग कहिलेकाहीँ कार्यकारी क्षेत्रको टकराव हुने गरेको उदाहरण छ । तर महाअभियोगजस्तो संवेदनशील कुरा लगाइसकेपछि प्रमाणित गर्नुपर्ने हुन्छ । यसमा नेताहरूले ध्यान पुर्याएको देखिएन ।प्रधानमन्त्रीसँग अस्ति बेलुका भएको भेटमा मैले सुशीला कार्कीमाथि महाअभियोग प्रस्ताव दर्ता गरेर सत्तारूढ दलले भयंकर भूल गरेको कुरा राखें । उहाँले जे प्रतिक्रिया दिए पनि बडी ल्याङवेजले भने गल्ती भयो भनिरहेको थियो । उहाँ किन यति कमजोर बनाइनुभयो मलाई थाहा छैन । यो महाअभियोग पुष्टि हुने वा अनुमोदन हुने सम्भावना मैले देखेको छैन । हाम्रा नेताहरूलाई सायद थाहा पनि छैन होला, न्यायालयलाई प्रमाणित नहुने खालका अभियोगहरूमा मुछेर आउने परिणामले विश्वमा कस्ता कस्ता बबन्डर मच्चाएको छ । अन्तर्राष्ट्रिय न्यायिक निकायहरूले यसलाई इस्यु बनाइदियो भने अहिलेका कतिपय नेता निकै अप्ठ्यारोमा पर्न सक्छन् । यसै त संविधान संशोधन पारित गर्न नदिन ठूल्ठूला चलखेल भइरहेका छन् । त्यसमाथि सत्तारूढ नेताहरूले नै महाअभियोग पनि मुछेर देशलाई कता लैजान लागेका हुन् ? बुझ्न सकिएन । राजनीति गर्ने मानिसले संकटका बेला जिम्मेवार हुन सक्नुपर्छ । हाम्रा नेताहरूमा त्यो पटक्कै देखिएन ।(यादवसँग बसन्त बस्नेतले बुधबार तीनकुने मुख्यालयमा गरेको अनौपचारिक संवादमा आधारित)"
चुनाव प्रजातन्त्र सुदृढ गर्ने माध्यम : भारत,"जापानको पनि शुभेच्छाकाठमाडौं (कास) दातृ मुलुक जापानले नेपालमा २० वर्षपछि स्थानीय तह निर्वाचन हुन गइरहेकोमा खुसी व्यक्त गर्दै सफलताको कामना गरेको छ । लामो अवधिपछि हुन गइरहेको निर्वाचनलाई जापानले संविधान कार्यान्वयनको एक महत्त्वपूर्ण कदमका रूपमा चित्रित गरेको छ । राजनीतिक दल, निर्वाचन आयोग, सरकार तथा सम्पूर्ण सरोकारवाला निकायको प्रयासप्रति जापानले खुसीसमेत व्यक्त गरेको छ । जापानले निर्वाचन सफल, निष्पक्ष, अधिकतम सहभागितामूलक र समावेशी हुने विश्वास पनि व्यक्त गरेको छ । शान्तिपूर्ण, धाँधलीरहित सफल निर्वाचनका लागि हामी सबै तहतप्का र सरोकारवालाई शुभकामना व्यक्त गर्न चाहन्छौं, काठमाडौंस्थित जापानी दूतावासले जारी गरेको विज्ञप्तिमा भनिएको छ ।"
प्रक्रियामा जाँदै महाअभियोग प्रस्ताव,फिर्ता नलिइएपछि प्रक्रियामा  छलफलको समय आज तोकिने
राप्रपा मन्त्रीहरूले राजीनामा बुझाए,सत्तारूढ कांग्रेस र माओवादी केन्द्रले प्रधानन्यायाधीश सुशीला कार्कीविरुद्ध महाअभियोग प्रस्ताव दर्ता गर्दा सल्लाह नगरेको भन्दै आपत्ति जनाएको राप्रपाले आइतबारै सरकारबाट बाहिरिने निर्णय गरेको थियो । सरकारमा रहनेनरहनेबारे केही सातादेखि राप्रपाका नेताहरूबीच विवाद थियो । गत मंसिर ६ गते दुई राप्रपा एक हुनुअघिदेखि नै तत्कालीन राप्रपाबाट २ मन्त्री सरकारमा सहभागी थिए ।
महाअभियोगविरुद्ध रिट,महाअभियोगमा प्रधानन्यायाधीशमाथि व्यक्तिगत आचरणबारे बिनाप्रमाण र आधारमा सार्वजनिक रूपमा बदनाम गर्न खोजिएको भन्दै रिट निवेदकले अदालतको फैसलामा चित्त नबुझाउने व्यक्तिले महाअभियोग लगाउन थालेमा शक्तिपृथकीकरणको उल्लंघन हुने भन्दै त्यसपछिको अवस्थामा न्यायाधीशले स्वतन्त्र रूपमा समेत फैसला गर्न सक्ने अवस्था नरहने औंल्याएका छन् ।
आरोपप्रत्यारोपमा मधेसी दल,चिल्लो कपडामा सोल्टी जानेले हामीलाई सिकाउने ?
शर्मा महालेखा परीक्षकमा सिफारिस,"चार महिनाअघि महालेखा परीक्षक भानुप्रसाद आचार्यले राजीनामा दिएपछि उक्त पद रिक्त छ । परिषद्ले बुधबारै शर्माको नाम संसदीय सुनुवाइका लागि संसद् सचिवालयमा पठाएको छ । सुनुवाइ समितिबाट अनुमोदन भएपछि परिषदको सिफारिसमा राष्ट्रपतिले शर्मालाई महालेखा परीक्षक नियुक्त गर्नेछिन् । शर्मा लामो समय अर्थ मन्त्रालयमा सहसचिव हुनुका साथै विशिष्ट श्रेणीमा बढुवा भएपछि सामान्य प्रशासन, सार्वजनिक खरिद अनुगमन कार्यालय हुँदै पछिल्लो समय प्रधानमन्त्री तथा मन्त्रिपरिषद् कार्यालयमा सचिव थिए ।"
अमेरिकी प्रतिपक्षी नेता नेपाल आउँदै,अमेरिकी एयरफोर्सको विशेष चार्टर विमानमा शनिबार आइपुग्ने
ट्यांकरको ठक्करबाट बालकको मृत्यु,भक्तपुर (कास) पानीको ट्यांकरले ठक्कर दिँदा रामेछाप घर भई चाँगुनारायण नगरपालिका ३ झौखेल बस्ने ३० महिने एनिक श्रेष्ठको मृत्यु भएको छ । घरसँगैको सडकमा खेलिरहेका उनलाई बा १२ च ८७७४ नम्बरको ट्यांकरले ठक्कर दिएको थियो । सख्त घाइते एनिकको उपचारको क्रममा मध्यपुर अस्पतालमा मृत्यु भएको प्रहरीले जनाएको छ । ट्यांकर र ट्यांकर चालक काभ्रे अनैकोट घर भई मध्यपुर थिमि बस्ने ३२ वर्षीय विक्रम शाही ठकुरीलाई प्रहरीले नियन्त्रणमा लिएको छ ।
प्रत्येक बस्तीमा कृषि सडक,"शंखरापुरमा एमाले पार्टीबाट मेयरका उम्मेदवार सुवर्ण श्रेष्ठले साँखुलाई पुरानै पहिचानमा फर्काइने बताए । धार्मिक, सांस्कृतिक र पर्यटकीय हिसाबले यसले गौरव बोकेको छ, उनले भने, क्षतिग्रस्त संरचनाको पहिलेजसरी विकास गर्ने हाम्रो पहिलो एजेन्डा छ । माथिल्लो भेगमा तारे होटल निर्माण गरी पर्यटकीय नगरको रूपमा विकास गर्ने उनले बताए । माओवादी केन्द्रका मेयर प्रत्यासी कृष्णराज सुवेदीले पनि सहरलाई पुरानै स्वरूपमा फर्काउने बताए । शंखरापुरसँग मानिसको वर्षौंदेखिको भावनात्मक, ऐतिहासिक, सांस्कृतिक र धार्मिक सम्बन्ध छ, उनले भने, त्यसकारण यसको विकासका लागि कुनै कमी गर्दैनौं । शंखरापुर नगरपालिका भर्जिन सिटी भएकाले भिजन र मिसन साथ विकास गर्ने उनले बताए । प्रशस्त खाली जमिन छ, ल्यान्ड पुलिङको माध्यमबाट सजिलै विकास गर्न सकिन्छ, उनले भने, माथिल्लो भेगमा होटल बनाएर रोजगारीको विकास गर्न सकिन्छ, काठमाडौंका सबै नगरपालिकामध्ये यो बढी सम्भावना भएको नगर हो ।"
पाँच गुणाभन्दा बढी उम्मेदवारी,"दुई दशकपछि हुन लागेको स्थानीय तह निर्वाचनका लागि समावेशी सहभागिता जुटाउन उम्मेदवारी दर्ता गर्ने दिनसम्म पनि हम्मेहम्मे परेको दलहरूले दलित महिला तथा महिला कोटालाई भने महत्त्वपूर्ण जिम्मेवारीका साथ अघि बढाएका छन् । जिल्लाको चार नगरपालिकामा दलित महिला सदस्य पदका लागि ८८ जनाले उम्मेदवारी दिएका छन् । महिला सदस्य पदका लागि २ सय ५ उम्मेदवारले उम्मेदवारी दिएको राईले बताए । जसमध्ये चाँगुनारायण नगरपालिकाका ९ वटा वडामा दलित महिला सदस्य पदका लागि ३६ र खुला महिलामा ५५ जनाले उम्मेदवारी दिएका छन् । १० वडा रहेको भक्तपुर नगरपालिकामा भने ८ जनाले मात्र दलित महिला पदका लागि उम्मेदवारी दिएका छन् । वडा महिला सदस्य पदका लागि ४४ उम्मेदवारी परेको मुख्य निर्वाचन अधिकृतको कार्यालयले जनाएको छ । मध्यपुर थिमि नगरपालिकाको ९ वडाको दलित सदस्य पदमा १६, महिला सदस्य पदका लागि ४२ जनाको उम्मेदवारी परेको छ । त्यसैगरी सूर्यविनायक नगरपालिकाको १० वडाको वडा दलित महिला सदस्यका लागि २८ र महिला सदस्य पदका लागि ६४ उम्मेदवारी परेको निर्वाचन अधिकारी राईले बताए ।"
भोट माग्न घरदैलो,"ज्यापू समाज युवा समितिका संयोजक बाबुराजा महर्जनले आफू जुन पार्टीको भए पनि पाटनलाई मल्लकालीन कला र संस्कृतिको सहर बनाउने योजना भएका उम्मेदवारीलाई भोट दिने बताए । युवाहरू पनि मल्लकालीन बस्ती भएकै हेर्न चाहन्छन्, उनले भने, स्थानीय तहको चुनाव भएकाले दलीय हिसाबमा भन्दा पनि समस्या समाधान गर्न सक्नेलाई चुन्नुपर्छ । चक्रपथभित्र र बाहिर गरी महानगरपालिका दुई भागमा विभाजित छ । चक्रपथको बाहिरी भागमा बुङ्मती, खोकना, भैंसेपाटी, हरिसिद्धि, धापाखेल, सुनाकोठी पर्छन् । बाहिरी भागका नेवार बस्ती लालपुर्जाविहीन समेत छन् । उनीहरूले भने पुनर्वास दिलाउनेलाई चुनावमा प्राथमिकतामा राखेका छन् । लालपुर्जा नभएकै कारण भूकम्पपीडितले पाउने पहिलो किस्ता पाउनबाट वञ्चित भएको बताउने बुङ्मती चोहेल ननीका देवरत्न मालीले भने, जसले लालपुर्जा दिलाउँछ उसैलाई भोट दिइन्छ । उनले टहरामा रात बिताइरहेकाहरूलाई अरूभन्दा टाउको लुकाउने बासका लागि लालपुर्जा चाहिएको बताए । प्राय: किसानी गर्ने उनीहरूलाई उम्मेदवारी दर्तासँगै स्थानीय नेताहरूले घरदैलोमा पुगी भोट माग्न थोलेपछि चुनावी चटारो लागेको छ ।"
चिकित्सा ऐन तोडमोड भयो : डा केसी,माथेमा प्रतिवेदनअनुसार साझा प्रवेश परीक्षाको उत्तीर्णांक ६० प्रतिशत कायम गर्नुपर्ने समेत उनी जनाउँछन् । सबै प्रदेशहरूमा न्यूनतम एकएक वटा सरकारी मेडिकल कलेज खोल्ने काम छिट्टै अगाडि बढाउनुपर्ने समेत उनले उल्लेख गरे ।
भोट माग्न गाउँगाउँ,एउटै पार्टीबाट दुई उम्मेदवार नुवाकोट जिल्लाका दुई गाउँपालिका र एक नगरपालिकामा कांग्रेसका तर्फबाट एउटै पदमा दुईदुई जनाले मनोनयन दर्ता गराएका छन् । लिखु गाउँपालिकाको प्रमुखमा ध्रुव श्रेष्ठ र विनोद पाठक तथा ककनी गाउँपालिकाको प्रमुखमा अर्जुनप्रसाद न्यौपाने र विष्णु गुरुङले उम्मेदवारी दिएका हुन् । बेलकोटगढी नपाको मेयरमा कांग्रेसकै यादव नेपाल र प्रतापसिं लामाको उम्मेदवारी परेको छ ।
महिलाका भागमा प्राय: उपप्रमुख,"२ सय ८३ स्थानीय निकायमध्ये २३ गाउँपालिकामा अध्यक्षका उम्मेदवार महिला छन् । एमाले १२, माओवादीले ९, कांग्रेसले ४, राप्रपाले २ र नयाँ शक्तिले एक जनालाई अध्यक्षको उम्मेदवार बनाएका हुन् । कतिपय स्थानीय तहमा दलदलबीच तालमेल गर्दा एक मात्र पदमा दिइएका उम्मेदवारीमा सबैजसो पुरुष छानिएका छन् ।"
उम्मेदवार ४४ हजार,मतदान अधिकृत सहितको टोली वैशाख २७ गते मतदान केन्द्रमा पुगिसक्नुपर्ने र मतदान केन्द्रबाटै परिचय पत्र समेत बाँडिने भएकाले शैक्षिक संस्थाहरूलाई एक साताको बिदाका लागि आग्रह गरिएको प्रवक्ता शर्माले बताए ।
परिवारभित्रै प्रतिस्पर्धा,बाबुछोरी नै उम्मेदवारकाभ्रे कुमार लामिछाने पनौती १२ का वडाध्यक्ष उम्मेदवार हुन् । उनकी छोरी सरिता लामिछाने तामाङले बेथानचोक गाउापालिकाको उपाध्यक्ष पदमा उम्मेदवारी दिएकी छन् । बाबु कांग्रेसका वडा सभापति हुन् भने छोरी नेविसंघको राजनीतिमा सक्रिय छिन् ।
डेढ दशकपछि जनप्रतिनिधि,"लोकतन्त्रको अनिवार्य अवयव आवधिक निर्वाचन भए पनि नेपालमा २०५४ जेठयता स्थानीय निर्वाचन भएको थिएन । त्यतिबेला निर्वाचित जनप्रतिनिधिको पाँचवर्षे पदावधि २०५९ सालमा सकिएपछि स्थानीय निकाय कर्मचारीका भरमा सञ्चालन हुँदै आएको थियो । नागरिकको प्रत्यक्ष सरोकार रहने निकायमा जनप्रतिनिधि आउने भएपछि स्वभावैले स्थानीयस्तरमा उत्साह जागेको छ । अहिले सिर्जित माहोलबाट दोस्रो चरणमा प्रवेशका लागि पनि अनुकूल वातावरण बनाउन मद्दत पुग्न सक्छ । स्थानीय निर्वाचनको सफलता राजनीतिक स्थिरताका लागि महत्त्वपूर्ण खुड्किलो हो । त्यसैले यो माहोललाई बिग्रन नदिई दुवै चरणका निर्वाचन सफलतापूर्वक सम्पन्न गर्न सरकार, राजनीतिक दललगायत सबै पक्ष लाग्नुपर्छ ।"
सबल स्थानीय सरकारको चाहना,डा न्यौपाने जिविस महासंघ नेपालका कार्यकारी महासचिव हुन् ।
कार्टुनको व्यंग्य र सन्देश !,"स्थानीय निर्वाचनको रौनकन्यायपालिका र व्यवस्थापिकाको आन्तरिक द्वन्द्व चलिरहेको बेला स्थानीय तहको निर्वाचन हुन्छ या हुँदैन भनी अलमलमा परेका जनतालाई मंगलबार पहिलो चरणमा हुने निर्वाचनका लागि तीन प्रदेशमा शान्तिपूर्ण तरिकाले उम्मेदवारी दर्ता भएसँगै चुनावी रौनकको साथै जनतामा आशाको किरण पलाएको छ । हरेक दलले आफ्नो उम्मेदवारी दर्ता गर्न विभिन्न झांँकी र नाचगानसँगै जाँदा जनताले १९ वर्षपछि आफ्नो प्रतिनिधि छान्ने मौका पाएका छन् । मिति जतिजति नजिकिँदैछ, देशभरि चुनावी माहोल त्यस्तैगरी तात्दैछ । जिल्लाजिल्लामा क्रियाशील विभिन्न राजनीतिक दलका नेता, कार्यकर्ता आआफ्नो दलको एजेन्डा लिएर गाउँगाउँ र टोलटोलमा पस्न थालेका छन् । सहरका सडक, चोकचौराहदेखि गाउँका बस्ती जताततै देश नै चुनावमय बनिसकेको देखिएको छ । स्थानीय निर्वाचन गर्ने मिति नजिकिँदै जाँदा स्थानीयबासी आफ्नो मताअधिकारको प्रयोग योग्य र कर्मठ नेतृत्वको छनोट गर्न उम्मेदवारको योग्यताको चासोमा लागेका छन् । जिल्लामा अहिले राजनीतिक दलका कार्यकर्ता, नेता र समाजका अगुवाहरू सहरदेखि गाउँगाउँसम्म जनतालाई आआफ्नो पक्षमा पार्न सभा, सम्मेलन र विभिन्न कार्यक्रम गरिरहेका छन् । निर्वाचन कार्यालयले आवश्यक जनशक्ति तयार पारी मतदाता शिक्षा र प्रशिक्षण दिने, सरोकारवालासँग समन्वय गर्ने लगायतका आन्तरिक तयारीका कामलाई तीव्रता दिएको छ भने स्थानीय चुनावको लागि जिल्लामा शान्ति सुरक्षाको अवस्था र सरकारी स्तरबाट पनि तयारी तीव्र पारिएको छ । लक्ष्मण आचार्यबर्दघाट१३, नवलपरासी०००अन्तत: दुई दसकको अन्तरालमा हुनगइरहेको स्थानीय निर्वाचनको पहिलो चरणमा निर्वाचन हुने प्रदेश नम्बर ३, ४ र ६ का २८३ स्थानीय तहका जनप्रतिनिधि छनोटको लागि बिना कुनै बाधाव्यवधान मनोनयन सम्पन्न भएको सुखद समाचार सुन्न पाइयो । अब जनताले चुनाव सम्पन्न भएपछि आफैले छनोट गरेको जनप्रतिनिधि पाउने पक्का भएको छ । उम्मेदवारी घोषणापछि हुने प्रचारप्रसारमा सभ्य र शालिन तवरले प्रस्तुत हुने दल र उम्मेदवारलाई मतदाताले छनोट गर्ने भएकाले यसपछिको निर्वाचन कार्यक्रम पनि शान्तिपूर्ण हुने अपेक्षा छ । जनता आफ्नो प्रतिनिधि आफै छनोट गर्न उत्साहित र लालायित भएकाले सरकार, दलहरू, सम्बन्धित निकाय र सुरक्षा संयन्त्रले जनभावना अनुसार जानु जरुरी छ । महेन्द्रसिंह बमटीकापुर१, कैलाली"
मधेसी दलितको अबको बाटो,चुनावी राजनीतिमा मताधिकार स्वतन्त्रतापूर्वक प्रयोग तथा चुनावी संरचनामा अवसर प्राप्त गर्ने यत्नप्रति दलित समुदाय ऐक्यबद्ध हुनैपर्छ ।
लोकतन्त्रको जग स्थानीय निर्वाचन,महर नेपाल विद्यार्थी संघका अध्यक्ष हुन् ।
चुनावमा अपांगको प्रतिनिधित्व,"यहाँ विगतको संविधानसभा निर्वाचनलाई स्मरण गर्नु पनि सान्दर्भिक हुन्छ कि ? पहिलो संविधानसभामा शारीरिक रूपमा अशक्त इन्द्रमाया गुरुङले ह्विलचेयरमै बसेर भए पनि अपाङ्गता भएका व्यक्तिहरूको प्रतिनिधित्व गरेकी थिइन् । तर त्यो व्यवस्थापकीय प्रणालीमा आधारित नभई निरन्तर पैरवी र पहुँचको भरमा एकपटक पाएको अवसरमात्र हुनपुग्यो । त्यसैले जुनसुकै निर्वाचनमा अपाङ्गता भएका नागरिकको सहभागिता सुनिश्चित गर्न दलका नेताहरू सचेत भइलाग्न जरुरी छ । हुनसक्छ, अपाङ्गता भएका नागरिक पार्टीको अग्रपंक्तिमा परेका छैनन्, अन्य व्यक्तिले सरह पार्टीलाई लेबी तिर्नसकेका छैनन् र आर्थिक रूपमा पार्टीलाई भरथेग गर्न नसक्ने अवस्थाका पनि हुन सक्छन् । तर समावेशीकरणको मूल नीतिलाई कार्यान्वयन गर्ने हो भने कुनै पनि राजनीतिक दल यस्ता कुराप्रति उदार हुन जरुरी छ । उनीहरूको क्षमतालाई कम आंँकलन गर्नु सकारात्मक विभेद नीति विपरीत हुन जान्छ । राजनीतिक दलहरूले योगदान र क्षमताको कदर गर्दै अपाङ्गता भएका व्यक्तिको निम्ति आआफ्नो ठाउँबाट स्थान सिर्जना गरिदिए समावेशीकरणमा एक खुट्किलो थपिने निश्चित छ । अधिकारी महिला तथा बालबालिका विभागमा कार्यरत छन् ।"
राजनीति कसका लागि ?,"लोकतन्त्रमा समेत उही पुरानै सामन्त, ठालु, घराना, खानदानी, परिवारकै नेतृत्व स्थापित हुने तर गरिब जनता भोट बंैक मात्रै रहने हो भने प्रश्न उठ्छ परिवर्तन कसका निम्ति थियो ?"
१२ सय ८७ उम्मेदवार,"चरिकोट (कास) स्थानीय तह चुनावका लागि जिल्लामा १२ सय ८७ जनाले उम्मेदवारी दर्ता गराएका छन् । ३८८ पदका लागि कांग्रेस, एमाले, माओवादी केन्द्र, राप्रपा, संघीय समाजवादी फोरम, नेकपा माले, नयाँ शक्ति पार्टीले उम्मेदवारी दर्ता गराएको जिल्ला निर्वाचन कार्यालयका प्रमुख सच्यूतराज उप्रेतीले जानकारी दिए । एमालेले जिल्लाका सबै पदमा उम्मेदवारीका लागि मनोनय दर्ता गराएको छ । कांग्रेस र माआवादीले केही गाउँपालिकामा प्रमुख र उपप्रमुख मात्र उम्मेदवारी दर्ता गराएका छन् ।"
चुनावका लागि तालमेलमा जोड,"४ गाउँपालिका र ४ नगरपालिकामा एमाले र माओवादी केन्द्रबीचको सहमतिअनुसार ५ तहको प्रमुख र उपप्रमुख एमाले र ३ तहको प्रमुख र उपप्रमुखमा माओवादीले उम्मेदवार उठाएको छ । गठबन्धनअनुसार बेंसीसहर नगरपालिकाको मेयर र उपमेयरमा एमालेले उम्मेदवारी दिएको हो । सुन्दरबजारको मेयरमा एमाले र उपमेयरमा माओवादी केन्द्रका उम्मेदवारलाई गठबन्धनबाट उठाएको छ । मध्यनेपाल नगरपालिकाको मेयरमा माओवादी केन्द्र र उपमेयरमा एमाले उम्मेदवारी परेको छ । राइनास नगरपालिकाको मेयरमा एमाले र उपमेयरमा माओवादी केन्द्रका उम्मेदवार चुनावी मोर्चामा छन् । यस्तै, क्होलासोंथर गाउँपालिका प्रमुख र उपप्रमुख दुवैमा एमाले उम्मेदवारले मनोनयन दर्ता गराएका छन् । मस्र्याङ्दी गाउँपालिकामा प्रमुख एमाले र उपप्रमुख माओवादीका उम्मेदवारलाई उठाएको छ । दोर्दी गाउँपालिकामा प्रमुख माओवादी र उपप्रमुखमा एमाले चुनावी दौडमा छन् । दूधपोखरी गाउँपालिका प्रमुख माओवादी केन्द्र र उपप्रमुखमा एमालेले बाँडफाँड गरेका छन् । हामी बाम, एक ठाम भएर जिल्लाको समग्र विकास निर्माणका लागि जुटेका हौ, एमाले अध्यक्ष धनञ्जय दवाडीले भने । माओवादी इन्चार्ज पारसमणि पौडेलले समृद्ध लमजुङ बनाउने संकल्पका साथ दुई दलबीच चुनावी तलमेल भएको बताए ।"
गाउँपिच्छे गठबन्धन,काठेखोला गाउँपालिकाबाट एमालेका अमर थापा अध्यक्ष र राजमोका अर्जुनबहादुर खत्री उपाध्यक्षमा उम्मेदवारी दिएका छन् । त्यसैगरी बरेङ गाउँपालिकाबाट कांग्रेस र माओवादी केन्द्रले संयुक्त उम्मेदवार अघि सारेका छन् । उनीहरूले अध्यक्षमा माओवादी केन्द्रका प्रदीप थापा र उपाध्यक्षमा कांग्रेसकी विष्णुमाया बस्नेत खत्रीले उम्मेदवारी दिएकी छन्् । त्यसैगरी तमानखोला गाउँपालिकामा माओवादी केन्द्र र राजमोबीच संयुक्त प्यालन छ । केन्द्रले सुरेश श्रीपाली र उपाध्यक्षमा डोरबहादुर क्षेत्रीलाई उम्मेदवार बनाएको छ ।
दलित महिला निर्विरोध,"दलित महिलाको ठाउँ खाली रसुवाको गोसाइँकुण्ड गाउँपालिकाका चार वटा वडामा कुनै पनि दलका तर्फबाट दलित महिलाको उम्मेदवारी परेको छैन । १, २, ३ र ४ वडामा दलित महिलाको उम्मेदवारी नपरेको सहायक निर्वाचन अधिकृत ढाकाराम पौडेलले बताए । उनका अनुसार नौकुण्ड गाउँपालिकाको एउटा वडामा पनि दलित महिलाको उम्मेदवारी खाली छ । यस्तै जाजरकोटको कुसे गाउँपालिका प्रमुख र उपप्रमुख पदमा दुई महिलाले स्वतन्त्र उम्मेदवारी दिएका छन् । माओवादी केन्द्रकी पार्वती थापाले प्रमुख र एमाले निकट नारायणकली चन्दले उपप्रमुख पदमा उम्मेदवारी दिएका हुन् ।"
अब नझुक्याउनुस्,"यो माग उनको मात्र होइन अधिकांश मतदाताका यस्तै माग छन् । जिल्लाका विकट गाविस नगरपालिकामा समायोजन गरिएका छन् । तर, ती गाउँमा स्थानीयले अहिलेसम्म विकासको अनुभूति गर्न पाएका छैनन् । शिक्षा, स्वाथ्य, खानेपानीको समस्या छ । सडक मार्ग भएर गाउँ पुग्न ३ घण्टाभन्दा बढी पैदल हिँड्नुपर्छ । संविधान सभा निर्वाचनमा जितेर गएकाहरू फेरि फर्किएनन् । स्थानीय तह निर्वाचनमा नगरपालिकाका मेयर, उप मेयर, वडाध्यक्षका उम्मेदवार अहिलेसम्म विकटका बस्तीमा पुग्न सकेका छैनन् । हामीलाई नेताले धेरै पटक झुक्याइसके, विकट राप्ती नगरपालिका१३ स्थित लोथरका रूपेश चेपाङले भने, अब झुक्किने छैनौं, उम्मेदवारलाई पहिले गाउँको विकासमा सम्बोधन गर्न लगाएर मात्र भोट हाल्नेछौं । उनले गाउँको विकास नबुझ्ने नेतालाई भोट नदिने बताए । हामी कस्तो दु:खकष्ट सहेर बसेका छौं भन्ने कुरा बुझ्न नेता हाम्रो घरगाउँमै भोट माग्न आउनुपर्छ, उनले भने, हाम्रो वास्तविक अवस्था हेरेपछि त गाउँको विकास गर्न उनीहरूलाई पनि कर लाग्छ । सुगमका भन्दा विकटका मतदाताको इच्छा, चाहना धेरै छन् ।"
"पति मेयर, पत्नी उपमेयर","विद्यार्थी कालदेखि नै दुवै जना राजनीतिमा सक्रिय थिए । पार्टीले दिएको जिम्मेवारी पूरा गर्न छु, जाल्पाले भनिन्, घरपरिवार नभनेर पार्टीको काम र संगठन विस्तारमा सधैं लागिपरेकी छु । दुवै जना उम्मेदवारमा छनोट गरेर पार्टीले राम्रो मूल्यांकन गरेको छ । गाउँमा चुनावी सभा, बैठक, छलफल र एकले अर्काको मत तान्ने होडबाजी नै चलेको थियो । सरकारले प्रदेश नम्बर ५ को चुनावको मिति दोस्रो चरणमा सारेपछि चुनावी गतिविधि सुस्ताएको छ । नगरमा कांग्रेस र माओवादी केन्द्र कमजोर देखिन्छ । दुवै जना गाउँका नेता तथा कार्यकर्ता भेटघाट र चुनाव जित्ने रणनीतिमा व्यस्त छन् । दोस्रो चरणको चुनावको मिति नजिकै आइपुग्नुभन्दा पहिले नै मत माग्न गाउँ जाने उनीहरूले बताए ।"
युटयुबमा चुनावी गीत,चुनावजस्ता राजनीतिक अवसर वा घटनाको प्रचारप्रसारमा गीतसंगीत मानिन्छन् बलियो हतियार ।
एलिशा मिस राई,"प्रतियोगितामा मिस टयालेन्ट शर्मिला राई, बेस्ट फोटोजेनिक र भ्युअर च्वाइज अवार्ड रजनी राई, मोस्ट पंक्चुआलिटी कमला राई, बेस्ट डिसिप्लिन संगीता राई, बेस्ट कल्चर र बेस्ट ड्रेस प्रतिमा राई, बेस्ट हेयर रेश्मा राई, बेस्ट फिगर रोजी राई, बेस्ट पर्सनालिटी इशारा राई र मिस पपुलर सम्झना राई बने । निर्णायकमा कोरियोग्राफर रेनेशा राई, गायिका पार्वती राई, गायक अशोक मुकारुङ लगायत थिए । किरात राई मौलिक कला संस्कृति केन्द्रद्वारा आयोजित प्रतियोगिताको कोरियोग्राफी किरात बिन्द्रले गरेका थिए । प्रतियोगितालाई सीटीभी मोबाइलले सहकार्य गरेको थियो ।"
महानगर बनाउँदै मोहन,"फिल्ममा कर्मा, मेनुका प्रधान, जीवन बराल, इन्द्र पराजुली, चन्द्र पाण्डेलगायतले अभिनय गर्नेछन् । फिल्मका लागि घिमिरे युवराज र रेणु कार्कीले कास्टिङ डाइरेक्सन गरेका हुन् । मिडलवे फिल्म्सले माउन्टेन रिभर फिल्म्ससँगको सहकार्यमा फिल्म बनाउन लागेको हो ।"
५० वर्षे जुगलबन्दी,"त्यो बेला दार्जिलिङमा गीतसंगीतको कुनै मूल्य थिएन । त्यसैले भाग्य खोज्न काठमाडौं लागियो । तर, गीत गाएर बाँच्न सकिन्छ भन्ने नलागेपछि फर्कियौँ ।"
पाका र युवाबीच प्रतिस्पर्धा,एमालेका शर्मा र कांग्रेसका सुवेदीसँग माओवादी केन्द्रका रत्न गाहा प्रतिस्पर्धा गर्दै छन् । लामो समय गैरसरकारी क्षेत्रमा बिताएका उनी माओवादी नेतृत्वको पहिलो सरकारमा समाज कल्याण परिषद्को कोषाध्यक्ष बनेका थिए । समाजशास्त्रमा स्नातकोत्तर उनी पार्टीको महाधिवेशन आयोजक समितिका सदस्य हुन् ।
डोल्पामा ८९ निर्विरोध,"मुख्य निर्वाचन कार्यालयका अनुसार डोल्पोबुद्ध र छार्काताङसोङ गाउँपालिकामा दलित नभएकाले ती १२ वडा सदस्य खाली राखिएको छ । दुनैको ठूलीभेरी नगरपालिका १० को वडाध्यक्ष, १ खुला सदस्य र दलित महिला सदस्यमा स्वतन्त्रमा मात्र उम्मेदवारी परेको छ । डोल्पामा २ नगरपालिका र ६ गाउँपालिका गरी ८ स्थानीय तहमा ६५ वडा छन् । अहिलेसम्म १ गाउँपालिका अध्यक्ष, १ उपाध्यक्ष, २२ वडाध्यक्ष, २० महिला सदस्य, ३ दलित महिला सदस्य र ४२ खुला सदस्य गरी ८९ जना निर्विरोध भएको निर्वाचन कार्यालयले जनाएको छ ।"
ईयूलाई १ खर्ब तिर्दैनौं : बेलायत,"यो विषय ब्रेक्जिट प्रक्रियामा सबैभन्दा बढी संवेदनशील मानिएको छ । फाइनान्सियल टाइम्सले युरोपभरबाट प्राप्त नयाँ तथ्यांकको आँकलनबाट डिभोर्स बिल ६० अर्बदेखि १ सय अर्बसम्म हुन सक्ने उल्लेख गरेको छ । फ्रान्स, जर्मनलगायतको आग्रहपछि ईयूले बेलायतले तिर्नुपर्ने रकममा वृद्धि गरेको बताइएको छ ।"
पत्रिकासँग १६ लाख डलर क्षतिपूर्ति माग,सन् २०१२ मा फ्रान्समा बिदा मनाउन जाँदा राजपरिवारको निजी निवासमा टपलेस अवस्थामा घाम तापिरहेको तस्बिर प्रकाशित भएको थियो । फ्रान्सको अदालतले सोही वर्ष उक्त पत्रिकालाई जरिवाना गर्दै उक्त तस्बिर छापा र अनलाइनबाट प्रकाशन गर्न प्रतिबन्ध लगाएको थियो । उक्त मुद्दाको अन्तिम सुनुवाइ आगामी जुलाई ४ मा हुने बताइएको छ ।
पाकिस्तानमा चार जनालाई फाँसी,इस्लामाबाद (सिन्हवा) पाकिस्तानमा आतंकवादमा संलग्न भएको आरोपमा बुधबार चार जनालाई फाँसीको सजाय दिइएको छ । निर्दोष नागरिक तथा सशस्त्र बलमाथि आक्रमणजस्ता आतंककारी आक्रमणमा सलग्न रहँदै आएको आरोपमा उनीहरूलाई फाँसी दिइएको पाकिस्तानी सेनाले जनाएको छ । फाँसीको सजाय पाएकाहरू प्रतिबन्धित समूह तेहरिकएतालिवानसँग आवद्ध रहेको जनाइएको छ । सन् २०१४ को डिसेम्बरमा पेसावरको एक सैनिक विद्यालयमा भएको भीषण आक्रमणपछि पाकिस्तानमा सैनिक अदालत स्थापना भएको थियो । अदालतले आतंककारीको पहिचान गरी फाँसीको सजाय दिने गरेको छ ।
प्लेब्वाई मोडलको तस्बिरले विवाद,"न्युजिल्यान्ड (बीबीसी) प्लेब्वाई पत्रिकाकी मोडल जेलिन कुकले न्यजिल्यान्डको माउन्ट टारानिकीमा नग्न तस्बिर खिचाएपछि विवाद निम्तिएको छ । स्थानीय माओरी आदिवासी समुदायले पवित्र मानेर श्रद्धा गर्दै आएको उक्त पर्वतमा नांगो तस्बिर खिचाउनु सांस्कृतिक रूपमा असंवेदनशील भएको भन्दै आपत्ति जनाएका हुन् । माउन्ट टारानाकी ज्वालामुखी पर्वत हो, जसमा माओरी समुदायका पूर्वजलाई गाड्ने गरिन्छ । यही कारण यो पर्वतलाई माओरी समुदायले पूर्वजका रूपमा लिने गर्छन् ।"
विस्फोटमा ८ को मृत्यु,काबुल (एएफपी) अफगानिस्तानको काबुलस्थित अमेरिकी दूतावास र नेटो प्रमुख कार्यालयनजिकै बुधबार भएको विस्फोटनमा ८ जनाको मृत्यु भएको छ । आक्रमणमा अन्य २५ जना घाइते भएका छन् । बिहानको व्यस्त समयमा भएको आक्रमणमा मारिएका व्यक्ति सर्वसाधारण हुन् । आक्रमणमा तीन कारसमेत क्षतिग्रस्त भएको छ । आक्रमणको कुनै पनि समूहले जिम्मा लिएको छैन ।
डढेलो नियन्त्रण गर्न ७ हजार खटिए,"चीन (सिन्हवा) चीनको उत्तरी क्षेत्रमा पर्ने भित्री मंगोलिया स्वशासित प्रदेशमा डढेलो नियन्त्रण गर्न ७ हजार ७ सय जना खटिएका छन् । डढेलो मंगलबारदेखि सुरु भएको थियो । ग्रेटर हिंगन पहाडमा पर्ने बेइडाहे जंगलमा आगलागी भएको हो । मंगलबार बिहानसम्म उक्त जंगलको ५ हजार हेक्टर क्षेत्रमा आगो फैलिएको थियो । सुक्खा वनस्पति, तीव्रगतिमा चलिरहेको परिवर्तनशील हावा, उच्च तापक्रम लगायतका कारण आगलागी नियन्त्रणमा कठिनाइ भइरहेको अग्नि नियन्त्रकले जनाएका छन् । अग्नि नियन्त्रक विमानहरू घटनास्थलमा पठाएको जनाएको छ ।"
यातना दिने प्रहरीलाई कारबाही फैसला,साहको गोदामबाट प्रहरीले १२ हजार ५ सय किलोग्राम सुपारी बरामद गरी मध्यमाञ्चल राजस्व अनुसन्धान इकाइ कार्यालय पथलैयामा दाखिला गरेको थियो । यसविरुद्ध साहले प्रहरी र राजस्वविरुद्ध लिलाम बिक्री नगर्नुनगराउनु भन्दै तत्कालीन पुरावेदन अदालत हेटौंडामा निषेधाज्ञाको लागि रिट दायर गरेका थिए । डीएसपी शर्माले साहकै कारण सुपारी बरामद गर्न जाँदा स्थानीयले उक्साएर ढुंगामुढा गराएकाले मुद्दा चलाएको बताएका थिए । उनी अहिले देश बाहिर छन् । प्रहरीले साहलाई हिरासतमा राखेकै बखत पीडितको पक्षबाट बन्दी प्रत्यक्षीकरणको रिट दायर भएपछि जिल्ला प्रशासनले साहलाई पाँच हजार धरौटीमा छाडेको थियो ।
आगलागीमा ३१ घरगोठ जले,गहुँलगायत खाद्यान्न सामान जल्दा पीडितलाई हातमुख जोर्नकै समस्या छ । त्यसअघि डुडवा गाउँपालिका१ कुडवा गाउँमा आगलागी हुँदा मुन्सीराम मुराउका तीन छोराछोरीको जलेर मृत्यु भएको थियो ।
दलितमाथि कुटपिट,"गत शनिबार साँझ राजाराम कोरीको परिवारमाथि गाउँकै रामानन्द चौधरीलगायतको समूहले आफ्नो जमिनमा रहेको देवीको थानमा पूजाआजा गरेको भन्दै कुटपिट गरेको पीडितको दाबी छ । पूजाआजाको विषयलाई लिएर जग्गाधनी चौधरीको समूहले घरमै आएर आक्रमण गरे, राजारामले भने, हामीलाई बारम्बार अपमान गर्ने गरिएको छ । पूजा सकेर फर्कने क्रममा चौधरीकी पत्नीले आफ्नो जमिनमा चमार जाति किन गएको ? भन्दै गालीगलौज गरेको राजारामले बताए । काकामाथि हानिएको खुकुरीको प्रहारलाई छेक्न खोज्दा बुबा जगनारायणको हात काटिएको राजारामको भनाइ छ । कुटपिटबाट जगनारायण, रामप्रखन, राजाराम, तीर्था, सावित्री र सद्धा कोरीलगायत घाइते छन् । कपिलवस्तुका एसपी भोजजंग शाहले उक्त घटनामा संलग्न रामानन्द चौधरीसहित ३ जनालाई पक्राउ गरेर मुद्दा दर्ता गरिएको बताए ।"
क्षेत्राधिकार मिचिएकामा लेखा समितिको आपत्ति,सभामुखसँग छलफल गरिने विज्ञ समूहलाई एक महिनाको समय थप
संघीय स्वरूपकै बजेट बनाउन निर्देशन,"निर्वाचनमा ध्यान केन्द्रित रहे पनि सरकारले भूकम्पपछिको पुनर्निर्माणको काम र विकास कार्यक्रमका आयोजनाहरूको प्रगतिमा प्रभावकारिता ल्याउँदै आर्थिक, सामाजिक समृद्धि हासिल गर्ने विषयलाई पनि नछोडेको उनले बताए । सरकारका विभिन्न प्रयासको फलस्वरूप यस वर्ष अर्थतन्त्रका समष्टिगत परिसूचकहरूमा उत्साहजनक सुधार देखिएका छन्, उनले भने, यस वर्ष ६ दशमलव ५ प्रतिशतको आर्थिक वृद्धिदर रहने अनुमान गरिएकामा यो झन्डै ७ प्रतिशत पुग्ने अनुमान छ ।"
सेयरमा चुनावी रौनक देखिएन,"बुधबार होटल समूहको परिसूचक सबैभन्दा बढी १९९ प्रतिशतले बढ्यो । यसैगरी अन्य समूहको परिसूचक ०७३, जलविद्युत्को ०३३, बैंकिङको ०२९, वित्त कम्पनीको ०२८ र बिमाको ०१८ प्रतिशतले बढे ।"
भन्सारमा चिनीलाई बनाइन्छ चामल,चिनी मिल र उखु उत्पादक किसानबीच मूल्य निर्धारण विवाददेखि भुक्तानी झमेलासम्मका कारण उत्पादन घट्दो छ । उखु किसानलाई मिलले समयमा भुक्तानी नदिने पुरानो रोग हो । जसका कारण किसानको उखु खेतीतर्फको आकर्षण घट्दो छ ।
जनता र सिद्धार्थ डेभलपमेन्टलाई सैद्धान्तिक सहमति,काठमाडौं (कास) जनता बैंकले सिद्धार्थ डेभलपमेन्ट बैंकलाई प्राप्ति (एक्विजिसन) गर्नका लागि सैद्धान्तिक सहमति पाएको छ । मंगलबार बसेको राष्ट्र बैंक सञ्चालक समितिको बैठकले ती कम्पनीलाई सैद्धान्तिक सहमति दिने निर्णय गरेको हो । योसँगै जनता बैंकलाई सिद्धार्थ डेभलपमेन्ट बैंक प्राप्ति गर्ने बाटो खुलेको छ । चैत अन्तिम साता यी कम्पनीले प्राप्तिसम्बन्धी सहमति पत्रमा हस्ताक्षर गरेका थिए । जनता बैंकको एक सय कित्ता सेयर बराबर सिद्धार्थ डेभलपमेन्ट बैंकको एक सय कित्ता सेयर (समान दर) को अनुपातमा एक्विजिसन गर्ने सहमति भएको छ । यद्यपि समग्र सम्पत्ति तथा दायित्व मूल्यांकन (डीडीए) को प्रतिवेदन आइसकेको छैन । सैद्धान्तिक समहति पाएको ३ महिनाभित्र सम्पूर्ण प्रक्रिया पूरा गरी अन्तिम स्वीकृतिका लागि राष्ट्र बैंकमा पेस गर्नुपर्ने कानुनी व्यवस्था छ ।
यामाहा एफआईका ब्रान्ड एम्बेसेडरमा भेषावकर,"काठमाडौं (कास) यामाहा एफजीएस एफआईका ब्रान्ड एम्बेसडरमा शरद भेषावकर नियुक्त भएका छन् । नेपालका लागि यामाहा मोटरसाइकलको आधिकारिक बिक्रेता एमएडब्लू इन्टरप्राइजेजले राष्ट्रिय क्रिकेट खेलाडी भेषावकरलाई ब्रान्ड एम्बेसडरमा नियुक्त गरेको हो । बुधबार राजधानीमा आयोजित एक कार्यक्रममा एमएडब्लू इन्टरप्राइजेजका प्रबन्ध निर्देशक विष्णुकुमार अग्रवाल र शरद भेषावकरले समझदारी पत्र (एमओयू) मा हस्ताक्षर गरेको जारी विज्ञप्तिमा उल्लेख छ । सम्झौतापछि उप्रान्त छापा, टीभी, अनलाइन विज्ञापन र सोरुम डिस्प्लेलगायत यामाहा एफजीएस एफआईका सबै सञ्चार अभियानमा भेषावकर सहभागी हुने कम्पनीले बताएको छ ।"
रियलका दुई नयाँ स्वाद,"काठमाडौं (कास) रियल बस्र्ट जुसले २ नवीन स्वादमा नयाँ जुस पाइनापल र मिक्सड फ्रुट बजारमा ल्याएको छ । रियल बस्र्ट पाइनएप्पल र मिक्सड फ्रुटको १ लिटर प्याक १५० र २०० मिलि प्याक २४ रुपैयाँमा उपलब्ध हुने कम्पनीद्वारा जारी विज्ञप्तिमा उल्लेख छ । डाबर नेपालको बजार विभाग प्रमुख अभयप्रसाद गोर्खालीको भनाइ उद्धृत गर्दै विज्ञप्तिमा भनिएको छ, यस प्रकारको उत्पादन समूहको बजारमा अग्रणी भएको नाताले हामीले हाम्रा उपभोक्तालाई सदैव नयाँ विशेष स्वादका उत्पादनहरू पस्कँदै आएका छौं ।"
ब्लोसम कोच्चरबारे जानकारी,काठमाडौं (कास) ब्लोसम कोच्चर कम्पनी समूहका अध्यक्ष ब्लोसम कोच्चरले आफ्ना उत्पादन र सौन्दर्यका बारेमा जानकारी दिएकी छिन् । कम्पनीद्वारा जारी विज्ञप्तिअनुसार उनले काठमाडौंलगायत नेपालभरका करिब ७०० सौन्दर्यविज्ञलाई अप्रिल २७ र पोखरामा अप्रिल २९ मा सम्बोधन गरेकी थिइन् । वातावरणलाई ध्यानमा राख्दै कोच्चरले नेपालीको छाला र कपालको स्याहारका लागि उपयुक्त उत्पादन र मेक अपबारे जानकारी पनि दिएको विज्ञप्तिमा उल्लेख छ ।
भारतबाटै कम इन्धन आयात हुँदै,आईओसीको डिपोबाट लोड भएका ट्यांकरको क्यालिब्रेसन गर्दा करिब ७० लिटरसम्म तेल कम भेटिएको छ
४४ महिला दुबई अध्यागमनबाट फिर्ता,"लामो समयसम्म महिला ट्रान्जिटमा देखिएपछि दुबई अध्यागमनले भिसा नभएको भन्दै उनीहरूलाई दिल्ली फिर्ता पठायो । भारतबाट दुबई गएकाले उनीहरूलाई उतै फिर्ता गरिएको हो । त्यसपछि दिल्ली अध्यागमनले नेपाल पठाइदिएको हो । दिल्लीबाट दुबई लगेको एयर इन्डियाबाटै फिर्ता पठाइएको हो । दुबईबाट मंगलबार १२ जना र बुधबार ३२ जना फिर्ता आएको अध्यागमन विभागका महानिर्देशक गंगाराम गेलालले बताए । फिर्ता पठाइएका महिलालाई सुरक्षित आश्रयका लागि माइती नेपालमा पठाइएको छ । विभागले उनीहरूसँग छानबिन थालेको छ । हामी सबै जना एउटै दलालबाट गएका होइनौं, विमानस्थलमै भेटिएका हौं, एक महिलाले भनिन्, दुई दिनसम्म दुबईमा विमानस्थलमा बस्नुपर्यो । अध्यागमनका अनुसार फिर्ता भएका महिलाहरू सिन्धुपाल्चोक, बर्दिया, रूपन्द्रेही, मकवानपुर, चितवन, पाल्पा, सुनसरीलगायत जिल्लाका छन् । फिर्ता भएकामा कल्पना परियार दमाई, दीपा भुजेल, रामजानी थारू, शर्मिला राई, दीपा याख्खा, प्रतिमा भिजार, उमा पौडेल, सावित्रा लोहार, सीता तिवारी, रीताकुमारी वाइवा, उमा कामाद, कुमारी स्याङ्तान छन् । त्यसैगरी उमादेवी कुँवर, छिङ्घडोमा शेर्पा, हिममाया विश्वकर्मा, जमुना महतो, रूपाकुमारी चौधरी, मीना नेपाली, रिमा लिम्बू, फूलमाया पाख्रिन, प्रमिलाकुमारी उराउ, साइँलीमाया मोक्तान, सुनमाया तामाङ, डोल्मा तामाङ, कल्पना लिम्बु, सुमित्रा खत्री क्षत्री, सरिता थापा मगर, पवित्रा राजवंशी, यमकुमारी खत्री, प्रमिला विश्वकर्मा लघुन, सीता परियार, माया नगरकोटी सार्की, आयुषा सार्की, रीता विश्वकर्मा, सन्तोषी दमाई, सुनमाया कुमाल, कल्पना कुमाल, चिङडोमा शेर्पा, रेखा बिक, रूपादेवी नापित, गीता विक, रत्ना गिरी, सुनमाया तामाङ र हीरामाया प्रजा छन् ।"
प्रेस स्वतन्त्रता हननका ७० घटना,दिवसका अवसरमा महासंघले राजधानीको बानेश्वरदेखि माइतीघर मण्डलासम्म प्रभातफेरी गरेको थियो । यस्तै कार्यक्रम महासंघका जिल्ला शाखाहरूमा समेत भएका थिए ।
म पनि सामान्य मान्छे हुँ,"च्याम्पियन्स लिगका पछिल्ला साढे ५ वर्षमा रोनाल्डोले एट्लेटिकोसँगको प्रदर्शनले यही भन्छ । यता रोनाल्डोको आँखा भने अहिले नै कार्डिफमा छ, जहाँ च्याम्पियन्स लिगको फाइनल हुनेछ । मलाई विश्वास छ, त्यहाँ पनि म राम्रो गर्न सक्ने छु । तर यसअघि सेमिफाइनल दोस्रो लेगमा राम्रो गर्नुपर्नेछ, उनी भन्छन् ।"
रोनाल्डोको ह्याट्रिकले एट्लेटिकोलाई धक्का,साथै उनको टोली ला लिगाको उपाधि कब्जा गर्ने लक्ष्यमा निकट भइसकेको छ । सन् २०१२ यता रियलले ला लिगा जितेको छैन । रियलले मंगलबार एट्लेटिकोविरुद्ध १७ प्रहार गरेको थियो । करिम बेन्जेमाले थुप्रै अवसर पाए तर सदुपयोग गर्न सकेनन् ।
दिल्ली डेरडेभिल्सको जित,"नैरले ३९, रिसव पन्तले ३४ र श्रेयस अएरले ३३ रनको महत्त्वपूर्ण योगदान गरेका थिए । एन्डरसनको दुई चौका र तीन छक्काले टिमलाई जितसम्म पुर्याएको थियो ।"
महिला क्रिकेटमा विदेशी खेलाडी,"विजेताले २ लाख र उपविजेताले १ लाख पुरस्कार हात पार्नेछन् । प्लेयर अफ द सिरिजले २५ हजार जित्ने छन् भने ब्याटिङ, बलिङ र विकेटकिपरमा उत्कृष्ट हुनेले समान १० हजार पुरस्कार पाउने छन् । हरेक खेलका प्लेयर अफ द म्याचलाई ३ हजार दिइनेछ ।उद्घाटन खेलमा बिहीबार एपीएफ र मिलन क्रिकेट क्लबबीच प्रतिस्पर्धा हुनेछ ।"
भीमलाई येदिङमा फेरि स्वर्ण,१३ वर्षयता साहसिक दौडमा सहभागी हुँदै आएका गोरखाका भीमले गत वर्ष ३ घण्टा २० मिनेट ३० सेकेन्डमा दौड पूरा गर्दै अविश्वसनीय रूपमा स्वर्ण जितेका थिए । उनी चैतमा युरोपमा भएको नर्थपोल म्याराथन (विश्वकै चिसो स्थानमा हुने दौड) मा दोस्रो भएका थिए ।उनीसहित येदिङमा तीन नेपाली धावक सहभागी थिए । सुनमाया बूढा ४ घण्टा २९ मिनेट ८ सेकेन्डसाथ महिलातर्फ चौथोमा रहिन् भने पूर्णलक्ष्मी नेउपाने (४ घण्टा ३३ मिनेट ४६ सेकेन्ड) पाँचौं भइन् । अमेरिकी धाविका मेगन किमेलले पनि लगातार दोस्रोपल्ट महिलातर्फको स्वर्ण पदक हात पारिन् । उनले ३ घण्टा ३३ मिनेट ५५ सेकेन्ड लगाइन् । महिलातर्फ ७५ जनाले दौड पूरा गरेका थिए ।
राष्ट्रव्यापी सुगठन स्थगित,च्याम्पियनसिप वैशाख ३० मा गर्ने भनिएको थियो । स्थानीय चुनाव (वैशाख ३१) का कारण जेठमा गर्ने निर्णय गरिएको तर जेठमा पनि दोस्रो चरणको चुनाव मिति घोषणा भएकाले सहज परिस्थिति नभएसम्म च्याम्पियनसिप स्थगित गरिएको संघका महासचिव अजय बज्राचार्यले विज्ञप्तिमार्फत जनाएका छन् ।

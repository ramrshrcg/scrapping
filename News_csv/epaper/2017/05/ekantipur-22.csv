शीर्षक,विवरण
हुलाकी राजमार्गमा १० नयाँ सहर बनाइने,मन्त्रालयका अनुसार नयाँ सहरको विस्तृत अध्ययन प्रतिवेदन (डीपीआर) सुरु भइसकेको छ । दुई वर्षभित्र सम्पूर्ण सहरको डीपीआर तयार पारेर ५ वर्षभित्र न्यूनतम पूर्वाधार सहरका रूपमा विकास गरिनेछ ।
सबै मिलेर चुनावमा जाऔं,"आफ्नो दल निर्वाचनमा सहभागी हुने प्रस्ट पार्दै उनले भने, प्राप्त उपलब्धि संस्थागत गर्न, संविधान संशोधनमार्फत बाँकी अधिकार प्राप्ति तथा जनमत प्राप्त गर्ने लोकतान्त्रिक अभ्यास गर्न हामीले निर्वाचनमा जाने निर्णय गरेका हौं । संविधान संशोधन हुनेमा उनी विश्वस्त देखिएका थिए ।"
१९ जिल्लामा स्थानीय तह थप्ने तयारी,"सोमबार बोलाइएको मन्त्रिपरिषद् बैठकले यससम्बन्धी निर्णय लिने एक मन्त्रीले बताए । तराईका सबै जिल्लामा एकएक संख्या थप गर्ने सरकारको प्रस्तावलाई राजपा र संघीय समाजवादी फोरमले समेत नमानेपछि प्रधानमन्त्री दाहालले कांग्रेस सभापति शेरबहादुर देउवा, वरिष्ठ नेता रामचन्द्र पौडेलसहित समितिका सदस्यसँग आइतबार राति छलफल गरेका थिए । बालुवाटारमा बसेको बैठकमा १९ जिल्लामा न्यूनतम एक संख्या थप्ने गरी जनसंख्या बढी भएका जिल्लामा अधिकतम दुईसम्म बढाउन सकिनेबारे छलफल भए पनि निर्णय भएको छैन । विराटनगर र वीरगन्जलाई महानगरपालिका बनाउने तयारीसमेत सरकारले गरेको छ ।"
चुनावकेन्द्रित बजेट आउँदै,राष्ट्रिय गौरवका आयोजनालाई निरन्तरता  पहिलो चरण चुनाव सम्पन्न भएकामा दाहाललाई बधाई
ठगी गर्नेलाई दिल्लीबाट पक्रेर ल्याए पीडितले,प्रहरीले तिमीहरू असली प्रहरीको काम गर्न सफल भयौ भन्दै हामीलाई धन्यवाद दिए
क्षत्री र ब्राउनबीच भेट,"काठमाडौं (कास) अमेरिका भ्रमणमा रहेका प्रधानसेनापति राजेन्द्र क्षत्री र प्रशान्त क्षेत्रीय कमान्डअन्तर्गत अमेरिकी आर्मी प्यासिफिकका प्रमुख जनरल रोबर्ट बी ब्राउनबीच आइतबार भेटवार्ता भएको छ । क्षत्री र ब्राउनबीच दुई मुलुकको सैनिक सम्बन्ध, आपसी सद्भाव र विश्वास विकसित हुँदै गएको विषयमा छलफल भएको सैनिक जनसम्पर्क निर्देशनालयले आइतबार विज्ञप्तिमार्फत जनाएको छ ।"
नयाँ संरचनाले आईएनजीओ अन्योलमा,बास्केट फन्डमार्फत सहयोग ल्याउने सरकारको तयारी
ओलीजीसँग कुरो मिलिसक्यो : दाहाल,राजीनामाको टुंगो गर्न पार्टी हेडक्वार्टर बैठक डाकियो
बस्न्यात र शर्माको नाम अनुमोदन,कांग्रेस र माओवादी केन्द्रका २ सय ४९ सांसदले महाअभियोग दर्ता गरेका कारण प्रधानन्यायाधीश सुशीला कार्कीले पदीय जिम्मेवारी बहन गर्न नपाएकै चार दिनको समयबीच संवैधानिक परिषद्ले उनको नियुक्ति सिफारिस गरेको थियो ।
६ अर्ब घोटालामा ४ लाख धरौटी,२११० केजी स्युडोइफ्रिडन खरिद गरेको एसआर ड्रगले १६६२८० केजी औषधि नबनाई अन्यत्र पठायो जसको बजार मूल्य झन्डै ६ अर्ब रूपैयाँ छ  चुनावी माहोलबीच अचानक अदालतमा उपस्थित प्रमुख अभियुक्तलाई काठमाडौं जिल्ला अदालतले सोही दिन ४ लाख धरौटीमा रिहा गर्यो  फरार आरोपित अदालतमा हाजिर भएर धरौटीमा छुटेको सरकारी वकिलको कार्यालयले पत्तै पाएन
सूर्यविनायकमा एमाले,मतदाताले भने गणनास्थलमा आइतबार दिनभर धर्ना बसी जनताको मतको कदर गर्न र तत्काल गणनाको माग गरेका छन् । शनिबार चाँगुनारायण नगरपालिका वडा नम्बर ३ र ४ को गणना सकिएपछि विवाद भएको थियो । मतपेटिका स्थलमा सिलबन्दी गरिएको छ ।
फोहोरबाट आम्दानी,उपकरण भित्रिएपछि थप ७ कर्मचारीले रोजगारी पाएको अस्पताल प्रशासक अमर अमात्यले बताए । अस्पतालमा फोहोरबाट हुन सक्ने इन्फेक्सनबाट बच्न वेस्ट अटोक्लेभ प्रविधि प्रयोग गरिएको छ । यो इन्फेक्सनबाट बच्न फोहोरलाई सुरक्षित बनाउने मेसिन हो । यो प्रविधिअनुसार फोहोरलाई तातो मेसिनमा राखिन्छ र इन्फेक्सन हुने कुरा नष्ट गरिन्छ । कुन फोहोर कति तापक्रममा राख्ने मेसिनले सबै नियन्त्रण गर्ने कर्मचारी सुनीता विष्टले बताइन् । उपकरणले एकपटकमा ३५ किलो फोहोर प्रशोधन गर्ने क्षमता राख्छ । बेलाबखत उपकरण बिग्रिरहँदा भने केही समस्या हुने खड्काले बताइन् । यो समस्या समाधान गर्न अर्को उपकरण भित्र्याउने तयारी भएको निर्देशक डा श्रेष्ठले बताए ।
प्रसूतिमा नयाँ उपकरण,"स्वास्थ्य कर हटाउन प्रस्तावसरकारले लिँदै आएको ५ प्रतिशत स्वास्थ्य सेवा कर हटाउन स्वास्थ्य मन्त्रालयले अर्थलाई प्रस्ताव गरेको छ । बिरामीबाट सेवा कर लिँदा उपचार महँगो हुने भन्दै स्वास्थ्य मन्त्रालयले यस्तो प्रस्ताव अघि सारेको हो । आर्थिक ऐनअनुसार सरकारले स्वास्थ्यमा ५ प्रतिशत सेवा कर लिँदै आएको छ । स्वास्थ्यमा ५ प्रतिशत सेवा कर हटाउन मन्त्रालयले अर्थलाई प्रस्ताव पठाएको छ, स्वास्थ्य सचिव सेनेन्द्र उप्रेतीले भने । उपचार सर्वसुलभ र विपन्नको पहुँचयोग्य बनाउन यस्तो अभियान थालेको स्वास्थ्यमन्त्री गगनकुमार थापाले बताए । उपचार खर्च नभएकै कारण कुनै पनि नेपालीले जीवन गुमाउनु भएन, मन्त्री थापाले भने ।"
कर्मचारीलाई नियमित गराइने,"कार्यपालिकाको चुनाव १६ गते दक्षिणका तीनैवटा गाउँपालिकामा कार्यपालिकाको चुनाव जेठ १६ गते हुने भएको छ । चुनावमा मतदान प्रक्रियामा सहभागी हुन नवनिर्वाचित गाउँपालिका प्रमुख, उपप्रमुख, वडाअध्यक्ष र सदस्यहरूलाई सूचना प्रकाशित गरिसकेको वाग्मती गाउँपालिकाकी निर्वाचन अधिकृत रोशनीकुमारी श्रेष्ठले जानकारी दिइन् ।"
मतगणना टोली थप,"आयोगका प्रवक्ता सूर्यप्रसाद शर्माले ठाउँ भएसम्म टोली थपिइरहेको बताए । काठमाडौं महानगरको मतपेटिका राष्ट्रियसभा गृह छाडेर अन्त लान मिल्दैन, उनले भने, राजनीतिक दलले पनि अनावश्यक विवाद निकालेर मतगणना प्रक्रियामा ढिलाइ गर्नु भएन । उनले टोली थप्न मिल्ने ठाउँमा अझै थपिने बताए । सुरुमा भन्दा तुलनात्मक चाँडो भएको छ, उनले भने ।"
पहिलो बैठक आँगनमै,"शारदा नगरपालिकाकाका प्रमुख कार्यकारी अधिकृत गेहेन्द्रबहादुर डाँगीले कोठाको अभाव भएकाले नगर प्रमुख तथा उपप्रमुखका लागि कोठा भाडामा लिएको बताए । पर्याप्त कोठा नभएपछि तीनचारवटा फाँट एउटै कोठामा सञ्चालन गर्न बाध्य छौं, उनले भने । भवन निर्माणका लागि केन्द्रबाट बजेट आए पनि जग्गा नपाएपछि रकम फिर्ता गएको उनले जनाए । यस्तै बन्गार कुपिन्डे नगरपालिकामा निर्वाचित मेयर तथा उपमेयरको कार्यकक्ष राख्न भवनको खोजी भइरहेको छ ।"
महानगरकै भवन कामचलाउ,"११, ३१ र ३२ नम्बर वडा कार्यालय नभएकाले त्यसको पनि तत्कालै व्यवस्था गर्नुपर्ने उनको भनाइ छ । ३३ वटा वडा रहेको पोखरालेखनाथ भूगोल र वडाको हिसाबले मुलुककै ठूलो महानगर हो । कार्यकारी अधिकृत दीर्घनारायण पौडेलले तत्काललाई कामचलाउ हिसाबले बन्दोबस्त मिलाइएको बताए । उनका अनुसार कार्यकक्षसँगै फर्निचर, गाडी र कर्मचारीलगायतको व्यवस्थापन भइरहेको छ ।"
दुई तिहाइ पुगेपछि संशोधन,"तपाईंहरू निर्वाचनमा आउनुस्, हामी संशोधनका लागि प्रतिबद्ध छौं । जुन दिन दुई तिहाइ पुग्छ त्यही दिन संशोधन हुन्छ ।"
गाउँ कार्यपालिका चुनाव तयारी,"नगरगाउँपालिकामा वडाको आधारमा कार्यपालिकाको संख्या बढीघटी हुन सक्छ । निर्वाचन कार्यक्रमअनुसार बेनी नगरपालिकासमेत जिल्लाका सबै ५ गाउँपालिकामा जेठ १२ मा मतदाता नामावली प्रकाशन, सोही दिन सच्याउने, अन्तिम नामावली प्रकाशन, १३ गते उम्मेदवारी दर्ता, १४ गते उम्मेदवारको अन्तिम नामावली प्रकाशन, चिह्न प्रदान र १८ गते १० देखि १ बजेसम्म मतदानको कार्यक्रम छ ।"
सामुदायिक विद्यालयको व्यवस्थापन कसरी ?,"शिक्षालाई सित्तै पाइने वस्नु बनाउने वा त्यसको मूल्य छ भनी मान्ने ? मूल प्रश्न भनेको यो हो । शिक्षा सित्तै पाइँदैन भन्ने बित्तिकै लगानीको कुरा आयो । अनि त्यसमा स्थानीय तहका वासिन्दाको सहभागिताको प्रश्न पनि जोडिने भयो । फिलाडेल्फियाको एउटा उदाहरण सुरुमा भनियो । योभन्दा राम्रा विकल्पको समेत खोजी हुनुपर्छ । तर शिक्षामा राज्यसँग जनसहभागिता नजोडिई सामुदायिक विद्यालय उँभो लाग्न कठिनाइ नै पर्छ, यसमा शंका छैन ।"
औधी महँगो औषधि,"औषधिमा उपभोक्ता ठग्ने प्रवृत्तिलाई सरकारले तत्काल नियन्त्रण गर्नुपर्छ । नियमन प्रभावकारी बनाउनुपर्छ । कमिसनको लोभमा निश्चित कम्पनीको औषधि मात्र सिफारिस गर्ने स्वास्थ्यकर्मीलाई समेत निगरानी गर्न आवश्यक छ । सरकारले उपभोक्तालाई राहत दिन आफैं औषधि खरिद गर्न पनि पहल गरिरहेको छ, जुन सकारात्मक छ । सरकारले औषधि उत्पादनलाई पनि प्राथमिकता दिनुपर्छ । करिब आठ वर्ष बन्द रहेर भर्खरै उत्पादन सुरु गरेको नेपाल औषधि लिमिटेडको क्षमता विस्तारले पनि उपभोक्तालाई राहत दिन्छ । सरकार आफैंले सस्तो र गुणस्तरीय औषधि बिक्री गर्दा निजी कम्पनी पनि मूल्य घटाउन र गुणस्तर सुधार्न बाध्य हुन्छन् । सबै सरकारी स्वास्थ्य संस्थामा नि:शुल्क भनिएका औषधि सर्वसुलभ बनाउन सके पनि कमसेकम ती औषधिमा उपभोक्ता ठगिइनु पर्दैन । केही रोगको उपचार नि:शुल्क गर्ने सरकारी नीतिसमेत औषधिको मूल्य कम वा नि:शुल्क गर्न सके सार्थक बन्छ ।"
प्रचण्डको इमान,"नाग टाँस्ने कि जनै लाउने ?यस वर्षको पात्राहरू बजारमा आउने बित्तिकै धेरै फोन आए । पञ्चमी र पूर्णिमा एकैदिन कसरी ? भन्ने आम प्रश्नकर्ताको जिज्ञासा थियो । तर वर्तमान पञ्चाङ्ग निर्णायक समितिको स्वीकृतिमा छापिएका पात्राहरू अशुद्ध भएकाले मैले हेर्न छाडेको पनि १० वर्ष नाघिसकेको छ । नेपालका कुनै पनि सरकारले पात्रा र पात्राबाट बन्ने चाडपर्वहरू अशुद्ध हुँदा पनि सुधार्ने प्रयत्नै गरेनन् । गणितै नपढेका मानिस समितिमा लगेर सरकारले अहिलेको विज्ञान तथा प्रविधिलाई समेत गिज्याइरहेको छ । त्यसकारण मलाई प्रश्न सोध्ने सबैलाई पञ्चाङ्ग निर्णायक समितिलाई सोध, किन उसले पञ्चमी र पूर्णिमा एकैदिन राख्यो ? भनेर उत्तर दिने गरेको छु । यस वर्ष नागपञ्चमीका दिन जनै पूर्णिमा राखिएको रहेछ । उक्त कुरा सूर्य पञ्चाङ्ग हेरेपछि मात्र मैले थाहा पाएँ । मूल कारणमा पूर्णिमाको रातमा स्वल्प चन्द्रग्रहण परेकाले अगाडि नै रक्षाबन्धन र जनैधारण नागपञ्चमीकै दिन राखिएको रहेछ । ए त्यसो हो भने कोही मर्नुअघि नै किरियाकाष्ठा गर्न मिल्छ कि मिल्दैन ? कोही जन्मनुअघि नै न्वारान गर्न मिल्छ कि मिल्दैन ? अनि सूर्य वा चन्द्रग्रहण पर्नु एक हप्ताअघि नै बाबुआमाको श्राद्ध गर्न मिल्छ कि मिल्दैन ? यस्ता प्रश्नको निरुपण गर्ने काम धर्मसभाको हो कि पचाङ्ग निर्णायक समितिका सीमित व्यक्तिको हो ? मैले त बुझ्नै सकिन । ज्योतिष शास्त्रमा शुक्ल सप्तमीसम्म चन्द्रमा कृष्णपक्ष सरहका र कृष्ण सप्तमीसम्म शुक्लपक्ष सरहका हुन्छन् भने निर्णय सिन्धुले चाहिँ पञ्चमीसम्म त्यस्तो व्यवस्था गरिदिएको छ । यसरी हेर्दा नागपञ्चमीसम्म कृष्णपक्ष सरहका चन्द्रमा हुन्छन् । त्यतिमात्र होइन, पितृकार्य कृष्णपक्ष र देवकार्य शुक्लपक्षमा गर्नुपर्छ भनी निर्णय सिन्धुले लेखेको छ । अब नागपञ्चमीमा ऋषि तर्पणी कसरी गर्ने ? र सप्तऋषिको पूजा गर्न मिल्छ कि मिल्दैन ? यसपल्ट यो प्रश्न खडा भएको छ । नेपालीले नाग पुज्ने कि ऋषि पनि पुज्ने ? नाग टाँस्ने कि जनै लाउने ? कसले उत्तर दिने ? ज्यो रत्ननिधि रेग्मी शुक्राचार्य"
सभ्यताको मृत्यु रोक्ने बेला,"जब राज्यले आफैं गरेको सम्झौता कार्यान्वयनमा न्यूनतम इमानदारी पनि देखाउँदैन र दिनदहाडै छल गर्छ, हामीसामु त्यस्तो प्रवृत्तिको कडा विरोध गर्नुको विकल्प रहँदैन ।"
राजनीतिमा पीडित महिला,पार्टीभित्र तथा बाहिर हुने लंैगिक विभेदका घटना हुँदा महिला स्वयम्ले पनि आवाज उठाउनुपर्छ ।
औषधि र सरकारी लगानी,"सरकारले बनाउन सक्ने जुत्ता, सिमेन्ट र चिनी आदि सबै खुला बजारका नाममा ध्वस्त पारियो । त्यसैले अहिले निजी व्यापारी सरकारलाई धम्की दिँदैछन् । के केही व्यापारीकै कारण नेपाल सरकाले औषधि बनाउने काम रोक्ला ?"
विकल्पमा गान्धीवादी अवधारणा,स्थानीय तहमा सुशासन चाहने हो भने साना र मौलिकतासहितका गान्धीवादी संरचना विकल्पका रूपमा देखिन्छ ।
जनप्रतिनिधिले काम थाले,"मतगणना टुंगिँदा रानाको १ हजार ३९ र नेपालको १ हजार ४९ मत आएको सार्वजनिक गरिएको थियो । तर, तेस्रो दिन अंक त्यति नै तर एकअर्काका नाम मात्र फरक परेको भन्दै कार्यालयले रानालाई विजयी तोक्यो । नेपालको प्रमाणपत्र खोसियो । यस्तो हुनुमा निर्वाचन कार्यालयको चरम लापरबाही रहेको बताउँछन् स्थानीय । मतपरिणाम घोषणा गर्दा गल्ती भए पनि ३ दिनपछि शपथ लिँदासम्म नाम राम्ररी रुजु नगरिनुमा कार्यालयको दोष औंल्याउँछन् उनीहरू । विजयोत्सव मनाइसकेपछि प्रमाणपत्र खोसिनु दु:खद भएको नवनिर्वाचित गाउँपालिका अध्यक्ष डम्बर जिसीले बताए । यसको कानुनी आधारबारे छलफल भइरहेको छ, उनले भने । मुख्य निर्वाचन अधिकृत कैलाश केसीले उम्मेदवार र विनयीत्रिवेणी निर्वाचन कार्यालयबाट यसबारे औपचारिक जानकारी नआए पनि मौखिकरूपमा घटना थाहा पाएको बताए । मत गणनामा त्रुटि भएको होइन, खण्डखण्डको परिणाम जोडदा गलत भएकाले बढी मत ल्याउनेभन्दा फरक व्यक्ति विजयी भएको भन्ने सुनेको छु, उनले भने, यो मानवीय त्रुटि हो, सम्बन्धित पक्षबाट उजुरी आएमा छलफल हुनेछ । विनयीत्रिवेणी गाउँपालिका२ मा वडा अध्यक्षसहित एक सदस्य नेपाली कांग्रेसले जितेको छ । अन्यमा एमाले उम्मेदवार विजयी भएका छन् ।"
दैलेखमा माओवादी किन कमजोर ?,जिल्लामा माओवादी केन्द्रका अधिकांश उम्मेदवारको धरौटी जफत भयो । द्वन्द्वकालको छाप मेटाउन नसक्नु नै हारको कारण मानिएको छ ।
सेलेब्रिटीको विकेन्ड,"प्राश्ना शाक्य, गायिकाबिहीबारसम्म अफिस हुने भएकाले मलाई शुक्रबार आउँदा एक किसिमले रमाइलो लाग्छ । साथीकोमा जाने, साथीहरूलाई आफूकहाँ बोलाउने, आफन्तसँग भेट्ने जस्ता काम विकेन्डमै हुन्छ । यसपालि सानिमाको घर गएँ । शनिबार साथीहरूलाई मेरैमा बोलाएँ । प्राय: उनीहरूसँगको विकेन्ड गज्जब हुन्छ । कहिलेकाहीँ चाहिँ टीभी, फेसबुक वा युट्युब हेरेर बसिदिन्छु । केही नगरी बस्दा पनि दिमाग शान्त भइदिन्छ । अनि, अर्को दिनबाट काम थाल्दा फुर्ती बढेको आभास हुन्छ ।"
साहित्य कि राजनीति ?,सबैको लेखनमा राजनीति छ । कलात्मक ढंगले लेखेकाले थाहा नभएको मात्रै हो । नेपाली साहित्य राजनीतिबाट अलग छैन ।
जयमाया विराटनगरमा,"यसैगरी, आभाष अधिकारी, श्रेया भुसाल, कृतिका भट्टराई, सुमित तामाङ, रीता केसी, सुजन कार्की, मौसम खडका, किरण श्रेष्ठ, सञ्जितप्रताप मल्ल र आर्जेश रेग्मीजस्ता कलाकारहरूले अभिनय गरेका छन् । संगीतमा उत्सव बुढाथोकी र विश्वराज काफ्ले र ध्वनि कमल पौडेलले सम्हालेका छन् । प्रकाश परिचालनमा दिलजंग गुरुङ छन् भने मञ्च परिकल्पना अनुप बरालको छ ।"
रवीन्द्रलाई उत्तम शान्ति,"काठमाडौं (कास) यस वर्षको उत्तम शान्ति पुरस्कार डा रवीन्द्र समीरको संस्मरणात्मक पुस्तक भूकम्पमा मल्हमपट्टी ले पाउने भएको छ । उत्तम कुँवर स्मारक पुरस्कार गुठीले उनको यो कृतिलाई छानेको हो । पुरस्कारमा ५० हजार रुपैयाँ रहेको छ ।यही जेठ १२ गते राजधानीमा पुरस्कार हस्तान्तरण गरिने गुठीले जनाएको छ । भूकम्पको बेला चिकित्सकको नाताले निभाएको भूमिका र समाजको अवस्था पुस्तकमा उतारेकोले उनलाई पुरस्कृत गर्न लागेको गुठीले जनाएको छ । २०४४ देखि गुठीले निबन्ध, संस्मरण, आत्मकथा, जीवनीलगायत विधाका पुस्तकलाई पुरस्कृत गर्दै आएको छ ।"
कलाकारहरुलाई हार्मोनी अवार्ड,"काठमाडौं (कास) भारतको नेसनल इन्स्टिच्युट फर एडुकेसनले नेपाल र भारतका केही कलाकार र अन्य व्यक्तित्वलाई सम्मान गरेको छ । होटल अन्नपूर्णमा आयोजित कार्यक्रममा शनिबार अभिनेता सरोज खनाल, कलाकार किरण केसी, अभिनेत्री सारिका घिमिरे र भारतीय ब्युटिसियन भारती तनेजा, ज्योतिष जय मदान लगायतलाई नेपाल भारत हार्मोनी अवार्ड प्रदान गरियो ।पशुपतिनाथका मुख्य पुजारी गणेश मूल भट्टले कलाकारहरूलाई सम्मानपत्र र मेडल हस्तान्तरण गरेका थिए । पुरस्कार पाएपछि अभिनेता खनालले दुई देशको संस्कृतिलाई एक ठाउँमा ल्याउन यस्ता कार्यक्रम उपयुक्त हुने बताए । कलाकार केसीले भने विभिन्न क्षेत्रका मान्छेलाई एकै ठाउँमा भेला पारेर सम्मान गरेकोमा खुसी प्रकट गरे । समारोहमा दिलीप कुमार, राजेन्द्र लुइँटेल, शालिग्राम, रञ्जित कुमार, अनुराधा जैन लगायतलाई पनि सम्मान पत्र दिइयो ।"
घरदैलोमा दलहरू,दोश्रो चरण निर्वाचनकाको समन्वय जिल्ला निर्वाचन कार्यालय रुकुम ६ नम्वर प्रदेशका लागि तोकिएको मुख्य निर्वाचन अधिकृतको कार्यालयले गर्नेछन् । निर्वाचनको तयारी स्वरुप मतदाता शिक्षा कार्यक्रम भैरहेको जिल्ला निर्वाचन अधिकारीक कमलमणि देवकोटाले जानकारी दिए । मुख्य निर्वाचन अधिकृत डण्डपानी शर्माले ५ नम्वर प्रदेशमा परेका ३ स्थानीय तहको निर्वाचनका लागि आवश्यक काम सुरु भैसकेको बताए ।
एमालेजनमोर्चाले तोके उम्मेदवार,"बढ्यो चुनावी चहलपहलधरान पहिलो चरणको चुनावी नतिजा लगभग आइसकेपछि पूर्वको चुनावी माहौलमा तातिएको छ । उपमहानगरमा एमाले, कांग्रेस र माओवादी केन्द्रका कार्यकर्ता पार्टीको झण्डा र चुनाव चिह्न भएको झण्डा बोकेर घरदैलो कार्यक्रमलाई तिव्र बनाउन थालेका छन् ।प्रमुख तीनदल कांग्रेस, एमाले र माओवादी केन्द्रले उपमहानगर पालिकाको मेयर, उपमेयर, वडाध्यक्ष र वडा सदस्यको नाम घोषणा गरिसकेको छैन । दलहरूले वडा वडामा प्रचार सचिवालय स्थापना गरेर चुनावी अभियानलाई तीव्रता दिएका छन् । दलले पार्टीको उम्मेदवारको नाम घोषणा नगरे पनि चुनावी माहौलमा जनमत आकर्षित गर्न स्थानीय मुद्दालाई लिएर घरघरमा मत माग्न थालेका छन् ।"
प्रदेश पाँचमा चुनावी सरगर्मी,"प्रचारप्रसारका लागि दलहरूले वडावडामा सम्पर्क कार्यालय खोलेका छन् । शक्ति प्रदर्शनका लागि राजनीतिक दलहरूले पार्टी प्रवेशका कार्यक्रमलाई प्राथमिकतामा पारेका छन् । पार्टी छोडेर आउने नेता तथा कार्यकर्तालाई दलहरूले उच्च सम्मानका साथ प्रवेश गराई रहेका छन् । कांग्रेस, एमाले, माओवादीबीच कार्यकर्ता प्रवेशको लहड चलेको छ । हामी चुनावी प्रतिस्पर्धाका लागि तिब्र गतिमा प्रचारमै छौँ, एमाले बाँकेका अध्यक्ष अशोक कोइराला भन्छन्, टोलटोलमा प्रचार समिति गठन भइसकेको छ । घरदैलो कार्यक्रम भइरहेका छन् ।"
मतगणना बहिष्कार,"आयोगले स्थानीय तहको निर्वाचनका लागि प्रयोगमा ल्याइएको मतपत्र र मतदान अधिकृतको हस्ताक्षर सही भएमा गणनालाई निरन्तरता दिनु भनेर पत्र पठाएको छ । सोही पत्रको आधारमा मतगणनालाई निरन्तरता दिइने मुख्य निर्वाचन अधिकृत नागेन्द्रलाल कर्णले बताए । हामीले मतगणनामा सहभागी हुन दललाई आहान गरेका छौं, उनले भने, दलहरू आउने विश्वासमा छु । नआए पनि मतगणना सुचारु हुन्छ । तर आइतबार राति साढे ९ बजेसम्म मतगणना हुन सकेको थिएन ।"
साउदीसँग ३५० अर्ब डलरको सम्झौता,आतंकवादीलाई लखेटौंट्रम्पले रियादस्थित अरब इस्लामिक अमेरिकन सम्मेलनलाई आइतबार सम्बोधन गर्दै आतंकवादलाई परास्त गर्नुपर्ने बताएका छन् । अमेरिकाको लडाइँ इस्लामसँग नरहेको स्पष्ट पार्दै उनले यो असल र खराबबीचको लडाइँ रहेको बताए । उनले आतंकवादीहरूलाई समाज र आफ्नो देशबाटै लखेट्न मुस्लिम देशका नेताहरूलाई आह्वान गरे । उनले आतंकवादबाट सबैभन्दा बढी पीडित मुस्लिमहरू नै रहेको उल्लेख गर्दै आतंकवाद विरोधी प्रयासलाई दोब्बर पार्न मुस्लिमबहुल देशका नेतालाई आग्रह गरे । राष्ट्रपति निर्वाचनका बेला ट्रम्पले मुस्लिमविरोधी अभिव्यक्ति दिएका थिए । यो भ्रमण मुस्लिम देशसँगको सम्बन्ध सुधारमा सहयोगी हुने जनाइएको छ ।
उत्तर कोरियाको अर्को मिसाइल परीक्षण,"ठूलो आणविक हतियार बोक्न सक्ने नयाँ खालको रकेट परीक्षण गरेको एक सातामै उत्तर कोरियाले यो मिसाइल परीक्षण गरेको हो । संयुक्त राष्ट्रसंघ, अमेरिका, जापान, दक्षिण कोरियालगायत विश्व समुदायको आलोचनाका बीच उत्तर कोरियाले मिसाइल परीक्षणलाई जारी राखेको हो । राष्ट्रसंघले गत सोमबारमात्र थप परीक्षण नगर्न प्योङयाङलाई आग्रह गरेको थियो । परमाणु हतियाररहित हुने इमानदार प्रतिबद्धतामा ठोस कदम चाल्न पनि राष्ट्रसंघले आग्रह गरेको हो ।"
ट्रक र विमान जुध्दा ८ घाइते,"लस एन्जल्स (सिन्ह्वा) व्यापारिक उडानमा रहेको एक विमान र यात्रुहरूलाई खाना, पानी आपूर्ति गर्ने एउटा ट्रक लस एन्जल्स अन्तर्राष्ट्रिय विमानस्थलको टयाक्सी वेमा जुध्दा ८ जना घाइते भएका छन् । घाइतेमध्ये दुई महिलाको स्थिति गम्भीर रहेको जनाइएको छ । विमानको दायाँपट्टिको पखेटा नराम्ररी क्षति भए पनि अन्य क्षति नभएको बताइएको छ ।"
दक्षिण कोरियामा मन्त्री तथा सल्लाहकार नियुक्त,"सोल (सिन्ह्वा) दक्षिण कोरियाका नवनिर्वाचित राष्ट्रपति मुन जाएइनले आइतबार राष्ट्रपति कार्यालयका लागि उच्च कर्मचारी र केही मन्त्री नियुक्त गरेका छन् । राष्ट्रपति कार्यालय ब्लु हाउसमा पत्रकार सम्मेलन गरी मुनले सुरक्षा, परराष्ट्र मामिला र अर्थमन्त्री नियुक्त गरेको घोषणा गरेका हुन् । उनले चुङ इउइ योङलाई राष्ट्रिय सुरक्षा सल्लाहकारमा नियुक्त गरेका छन् । कूटनीतिज्ञको रूपमा राम्रो अनुभव भएका व्यक्तिका रूपमा चिनिने योङ यसअघि युरी पार्टीबाट सांसदसमेत भएका थिए । त्यसैगरी स्थानीय दैनिक पत्रिका र केबल टेलिभिजनका पूर्वप्रमुख होङ सोकह्यानलाई सुरक्षा र कूटनीतिक मामिलाको एक विभागको प्रमुख नियुक्त गरेका छन् । होङ अमेरिकाका लागि पूर्वराजदूत हुन् । संयुक्त राष्ट्रसंघका महासचिवका पूर्व विशेष सल्लाहकार काङ क्युङ हवालाई परराष्ट्रमन्त्री बनाइएको छ ।"
क्व्होलासोंथर चिनाउने वाचा,"घलेले डेढ दशकको अवधिमा गाउँलेलाई आत्मनिर्भर बनाएका छन् । गाउँमा ३० होमस्टे सञ्चालनमा छन् । होमस्टे सञ्चालन नगर्नेहरू अर्गानिक खेती गर्छन्, होमस्टे सञ्चालकलाई बिक्री गर्छन् । विक (दलित) समुदायले पनि होमस्टेबाट आयआर्जन गर्न थालेका छन् । घलेगाउँ घुम्न र होमस्टेमा बस्न बर्सेनि हजारौं पर्यटक आउँछन् । घलेगाउँवासी आर्थिक समृद्धितिर अग्रसर छन् ।"
गाउँपालिका अध्यक्षमाथि आक्रमण,"उनीहरू सबैजना विजय जुलुसबाट फर्कंदै थिए । अधिकारीकै वडामा अध्यक्ष तिमिल्सिनाको ससुराली छ । त्यहाँ खसी काटिएको थियो । कांग्रेस कार्यकर्ता भोज खाइरहेका थिए । उनीहरूले पहिले निर्वाचित उपाध्यक्ष जानुका सिंखडाको विजय जुलुसबाट फर्कंदै गरेका एमाले कार्यकर्ताहरूमाथि ढुंगा वर्षाएको आरोप लगाएका छन् । कांग्रेस कार्यकर्ताले हानेको ढुंगा लागेर ज्वालामुखी१ का एमाले कार्यकर्ता नारायण पुरी घाइते भएका छन् । त्यसपछि एमालेले पनि मैदीबाट थप कार्यकर्ता बोलाएर आक्रमण गरिएको प्रत्यक्षदर्शीले बताए । एमाले कार्यकर्ता पुरीलाई पनि थप उपचारका लागि काठमाडौं पठाइएको ज्वालामुखी३ का वडाध्यक्ष रुद्रमान श्रेष्ठले बताए । झडपलगत्तै पूर्वसभासद रामनाथ अधिकारीसहितको टोली प्रहरी र एम्बुलेन्ससहित घटनास्थल पुगेको थियो । आक्रमणकारीको पहिचान भइसकेकाले छिट्टै नियन्त्रणमा लिइने जिल्ला प्रहरीले जनाएको छ । आक्रमणको विरोधमा कांग्रेसले आइतबार जिल्ला सदरमुकाम धादिङबेंसीका विद्यालय, उद्योग तथा बजार क्षेत्र बन्द गरेको छ ।"
मतदाता शिक्षामा अवरोध प्रयास,उनलाई आठराई त्रिवेणी गाउँपालिकाको साविकको हाङपाङस्थित घरबाटै पक्राउ गरेको हो । सादा पोसाकका प्रहरीले बिनापुर्जी पक्राउ गरेको भन्दै माओवादीले आपत्ति जनाएको छ ।
दुर्घटनामा मृत्यु,स्याङ्जा (कास) वालिङ नगरपालिका १४ को पेखुडाँडामा पर्ने भित्री सडकखण्डमा आइतबार जिप दुर्घटना हुँदा एकको मृत्यु भएको छ भने चालकसहित सात जना घाइते छन् । दुर्घटनामा मृत्यु हुनेमा वालिङ १४ का २५ वर्षीय सानु खाँड रहेको प्रहरीले जनाएको छ । पेखु देउरालीबाट वालिङतर्फ आउँदै गरेको ग१ज ५४१६ नम्बरको जिप सडकबाट करिब २५३० मिटर तल खसेको हो । दुर्घटनापछि उपचारार्थ वालिङ प्राथमिक स्वास्थ्य केन्द्रमा ल्याइएका घाइतेमध्ये खाँडलाई चिकित्सकले मृत घोषणा गरेका हुन् ।
खोलाले बगाएकाको उद्धार,म्याग्दी (कास) कालीगण्डकी नदीमा बगेका एक जनाको प्रहरीले आइतबार जीवितै उद्धार गरेको छ । मालिका गाउँपालिका ४ ओखरबोट घर भई बेनी बस्ने निर्माण मजदुर पकबहादुर घर्तीको उद्धार गरिएको हो । बिहान बेनी नगरपालिका ७ स्थित कालीगण्डकीमा नुहाउन गएका घर्ती चिप्लिएर नदीमा खसेका थिए । नदीले उनलाई बगाउँदै करिब ३० मिटर तल पुर्याएको अवस्थामा प्रहरीले बचाएको हो ।
काठसहित ३ पक्राउ,"भोजपुर (कास) अवैध रूपमा काटिएको काठसहित ३ जना पक्राउ परेका छन् । पक्राउ पर्नेमा रुद्र राई, कुमार विश्वकर्मा र को२त ३०१८ नम्बरको ट्रयाक्टरका चालक विजय राई रहेका छन् । उक्त काठ शनिबार राति १२ बजे भोजपुर७ को जिल्ला अस्पताल हुँदै सदरमुकाम ल्याउँदै गर्दा प्रहरीले पक्राउ गरेको थियो ।"
चिप्लिएर मृत्यु,नुवाकोट (कास) माछा मार्ने क्रममा खोलामा चिप्लिएर एक जनाको ज्यान गएको छ । शिवपुरी गाउँपालिका ८ का २२ वर्षीय राजु नेपालीको आइतबार दिउँसो लिखु र चाल्से खोला दोभानमा माछा मार्न क्रममा ढुंगामा चिप्लिएर मृत्यु भएको जिल्ला प्रहरी प्रमुख एसपी देवबहादुर बोहराले बताए ।
फरार अभियुक्त पक्राउ,धरान (कास) बलात्कार अभियोग लागेका एक फरार अभियुक्त ३० वर्षपछि पक्राउ परेका छन् । ०४४ मा धरान१६ बस्ने एक महिलालाई बलात्कार गरेर फरार रहेका वडा १० का लालु भनिने ५० वर्षीय ललित राईलाई प्रहरीले आइतबार पक्राउ गरेको हो । राई विरुद्ध २०४४ मै सुनसरी जिल्ला अदालतमा मुद्दा दायर भएको थियो । अदालतले २०४७ असोज ५ गते ३ वर्ष कैद फैसला गरेको थियो ।
हावाहुरीले क्षति,"गुलरिया (कास) जिल्लामा हावाहुरीले झन्डै २ सय घरधुरीमा क्षति पुगेको छ । राहत अभावमा पीडित बिचल्लीमा परेका छन् । जिल्ला प्रहरीका अनुसार गुलरिया नगरपालिकाको टेपरीमा ८२, कालाबन्जरमा ५३, प्रयागपुरमा २७, रजनहवा र प्रयागपुरमा ३० घरमा क्षति पुगेको हो । नेपाल विद्युत् प्राधिकरणका अनुसार हुरीले मोहम्मदपुरलगायतका स्थानमा ५० भन्दा बढी विद्युतका पोल ढलेका छन् । उद्योग वाणिज्य संघले पीडितलाई राहत वितरण गर्यो ।"
संशोधन नभएसम्म चुनाव हुँदैन,"तराईमधेस लोकतान्त्रिक पार्टी, सदभावनालगायत ६ पार्टी एकीकरणपछि मधेसमा नयाँ शक्तिको रूपमा देखापरेको राजपाले संविधान संशोधनलगायत माग पूरा गराउन गत जेठ १ गते जिल्लामा बृहत् मोटरसाइकल र्याली निकालेर शक्ति प्रदर्शन गरेको थियो । हामी चुनावविरोधी होइनौं, लोकतान्त्रिक पार्टी भएका कारण चुनावलाई शिरोधार्य गर्छौं, राजपा केन्द्रीय सदस्य राकेश झाले भने, तर, हामीले उठाएका संविधान संशोधनलगायतका माग सम्बोधन भएन भने चुनावको बारेमा सोच्न सकिन्न ।"
१०० बढीले चढे सगरमाथा,"शेरचनले आरोहण गर्न सकेको भए उनी सबैभन्दा बढी उमेरका सगरमाथा आरोही बन्ने थिए । शरद र वसन्त ऋतुमा सगरमाथा आरोहण हुने गरेको छ । तर, यसमध्ये पनि वसन्त ऋतु उपयुक्त समय मानिन्छ ।"
९ महिनामा सवा खर्बको आयात,स्रोत : व्यापार तथा निकासी प्रवद्र्धन केन्द्र
नेप्से १६ अंकले घट्यो,"उक्त दिन उत्पादन तथा प्रशोधन समूहका परिसूचक २३४ प्रतिशत र अन्य को ०१३ प्रतिशतले बढे । तर, बिमा समूहको परिसूचक ११८, होटलको २१६, बैंकिङको १२६, जलविद्युत्को १०६, वित्त कम्पनीको ०८४ र विकास बैंकको ०७७ प्रतिशतले घटे ।"
लक्ष्मी इन्टरकन्टिनेन्टललाई अवार्ड,सम्मेलनमा विश्वभरका हुन्डाई मोटर कम्पनीका हेड अफ सब्सिडियरिज र डिस्ट्रिब्युटर्सको बाक्लो उपस्थिति थियो । लक्ष्मी इन्टरकन्टिनेन्टलले नेपालमा हुन्डाई मोटर्सको बिक्रेता हो ।
सीमामा समस्यै समस्या,"बैंकबाट ऋण र बालीको बिमा गर्नसमेत वञ्चित  भारतीय सुरक्षाकर्मीको ज्यादती, सीमा मिच्नेदेखि तर्साउने र धम्काउनेसम्म  सीमापारिबाट आउने हात्तीको बथानले बाली सखाप पार्ने"
सञ्चय कोषले ६८० मेगावाटको आयोजना बनाउने,यस जलविद्युत् आयोजनामा कोषले आफ्ना सञ्चयकर्ताका लागि १७ दशमलव २८ प्रतिशत सेयर सुनिश्चित गरी करिब १ अर्ब ८३ करोड रुपैयाँ सञ्चयकर्ताबाट उठाई परियोजनामा लगानी गरेको छ ।
बन्दरगाह र आईसीपीबीचको जमिन अधिग्रहण गरिने,दुवै परियोजना उपयोगमा आउँदा जग्गा कमी हुन सक्ने आकलन गरी अधिग्रहणको योजना बनेको हो
दोस्रो चरणलाई धमाधम उम्मेदवारी,"नगरको सबै वडामा एक जना खुला महिला सदस्य, एक जना दलित महिला सदस्य र दुईजना खुला सदस्यमा पनि उम्मेदवारी घोषणा गरियो । पार्टीको केन्द्रीय परिपत्रअनुसारै नगरभित्रका सबै पदमा उम्मेदवारी घोषणा गरिएको क्षेत्रीय सचिव राजु लामाले जानकारी दिए ।"
महिलाका आफ्नै पीडा,टिकट पाउनेदेखि प्रचार प्रसार र आर्थिक स्रोत जुटाउन ठूलो चुनौती
चुनावअघि कि पछि ?,"वैशाख ३१ मा पहिलो चरणमा प्रदेश ३, ४ र ६ मा चुनाव सम्पन्न भएको छ । दोस्रो चरण निर्वाचन प्रदेश १, २, ५ र ७ मा चुनाव हुँदैछ । सैनिक स्रोतका अनुसार दोस्रो चरणको स्थानीय तहको निर्वाचनअघि नै पृतना तयार गर्दा प्रदेश २ र ५ मा निर्वाचनमा सुरक्षा दिन सहज हुनेछ । त्यस कारण पनि निर्वाचनअघि नै पृतना खडा गरेर काममा ल्याउँदा निर्वाचन शान्तिपूर्ण बनाउन सहज हुन्छ, सैन्य स्रोतले भन्यो ।"
"जसले मिहिनेत गर्छ, उसैले जित्छ",सन् २००५१ वेस्टर्न ओपन (एमेच्योर छँदै)सन् २००७२ सीएमएस ओपनसूर्य नेपाल गल्फ टुरसन् २००८०९३ सीएमएस ओपन४ घनश्याम थापा गोल्डेन जुब्ली५ सामसुङ म्याच प्ले६ गल्फर पाइलट्स एनपीजीए क्लासिक७ सेन्ट्रल ओपनसन् २००९१० (उपाधिविहीन)सन् २०१०११८ घनश्याम थापा ओपन९ एनपीजीए प्रेसिडेन्ट्स कप१० इस्टर्न ओपन११ सेन्ट्रल ओपन१२ टुर च्याम्पियनसिपसन् २०१११२१३ स्वर्णिमा ओपन१४ सेन्ट्रल ओपन१५ वेस्टर्न ओपन१६ सीएमएस ओपन१७ इस्टर्न ओपन१८ सूर्य नेपाल म्याच प्लेसन् २०१२१३१९ वेस्टर्न ओपन२० सेन्ट्रल ओपन२१ एनपीजीए म्याच प्लेसन् २०१३१४२२ सूर्य नेपाल मास्टर्स२३ सेन्ट्रल ओपन२४ सूर्य नेपाल च्यालेन्ज२५ वेस्टर्न ओपन२६ सीएमएस ओपनसन् २०१४१५२७ सेन्ट्रल ओपन२८ टुर च्याम्पियनसिपसन् २०१५१६२९ सूर्य नेपाल म्याच प्ले३० टुर च्याम्पियनसिपसन् २०१६१७३१ इस्टर्न ओपन३२ सूर्य नेपाल च्यालेन्ज३३ वेस्टर्न ओपन३४ सेन्ट्रल ओपन३५ टुर च्याम्पियनसिप
डीएभी च्याम्पियन,काठमाडौं (कास) डीएभीले केन्द्रीय विद्यालयलाई १ सय रनले पराजित गरी एमआईएस क्रिकेट प्रतियोगिताको उपाधि जितेको छ । मोडर्न इन्डियन स्कुलको आयोजनामा भएको प्रतियोगिता डीएभीले तेस्रो पटक जितेको हो । ८ स्कुल सहभागी प्रतियोगिताको फाइनलमा आइतबार डीएभीले कप्तान रजत प्रसादको ५२ र प्रशान्तको २९ रन मदतमा निर्धारित २० ओभरमा १ सय ४९ रन बनायो । आशुतोषले ३ विकेट लिएपछि केन्द्रीय विद्यालय ४९ रनमै अलआउट भयो । डीएभीका रजत म्यान अफ द सिरिज घोषित भए । उत्कृष्ट बलरको उपाधि भने रविकुमार अग्रवालले हात पारे ।
सानो गौचरनलाई सफलता,"काठमाडौं (कास) सानो गौचरन नाइट किङ क्लबले काठमाडौं जिल्ला लिग फुटबल प्रतियोगितामा पहिलो जित हात पारेको छ । सानो गौचरन मैदानमा आइतबार दोस्रो खेलमा सानो गौचरनले मदन भण्डारी स्पोर्ट्स एकेडेमीलाई ३० गोलले पराजित गर्यो । गौचरनका आकाश गुरुङ, विकेक पण्डित र सोनाम शेर्पाले ११ गोल गरे । आइतबारको पहिलो खेलमा चावहिल स्पोर्ट्स क्लबले ग्राम निर्माण खेल बन्धुलाई ३१ ले पराजित गर्यो ।"
आर्मी विजयी,काठमाडौं (कास) नेपाल आर्मीले प्रथम ह्विलचियर क्रिकेट सिरिजमा आइतबार जित हात पारेको छ । ल्याबोरेटरी स्कुल कीर्तिपुरमा पहिलो खेलमा आर्मीले बीआईएलाई ९ विकेटले पराजित गर्यो । ह्विलचियर क्रिकेट संघ नेपालद्वारा आयोजित प्रतियोगितामा दुई टिमले एकआपसमा तीन खेल खेल्ने संघका अध्यक्ष छुल्टिम शेर्पाले जनाए । बाँकी २ खेल सोमबार हुँदैछ ।
सिवालाई उपाधि,"काठमाडौं (कास) मानन्धर समूहव्यापी फुटसल च्याम्पियनसिपको उपाधि मध्यपुरको सिवा साय्मी खल:ले आइतबार जितेको छ । मानन्धरहरूलाई मात्र सहभागी गराएर आयोजना हुँदै आएको च्याम्पियनसिपमा सिवाले यस वर्ष पनि बाजी मारेको हो । यसअघि २०७३ सालमा पनि सिवा च्याम्पियन बनेको थियो । उसले फाइनलमा मानन्धर ग्रुप ख्वपलाई ५३ गोलले पराजित गर्यो । मानन्धर ग्रुप ख्वपले दोस्रो र मानन्धर युनाइटेडले तेस्रो स्थानमा चित्त बुझाए । पहिलो, दोस्रो तथा तेस्रो हुने टिमले सिल्ड र मेडल प्राप्त गरे । जेठ ६ गतेदेखि सुरु प्रतियोगिताको मानन्धर ग्रुप ख्वपले आयोजना गरेको हो । प्रतियोगितामा काठमाडौंका बालाजु, स्वयम्भू, साँखु, काभ्रेको बनेपा, भक्तपुरको सा:कोलान, वंशगोपाल तथा मध्यपुर थिमिलगायत क्षेत्रमा बसोबास गर्ने मानन्धरहरूको १९ टिम सहभागी थियो ।"
खुला ब्याडमिन्टन प्रतियोगिता,"बाँके (कास) मध्य तथा सुदूरपश्चिमका ब्याडमिन्टन खेलाडीलाई लक्षित गरी नेपालगन्जमा खुला प्रतियोगिता आयोजना गरिएको छ । सोमबारदेखि नेपालगन्जको कभर्डहलमा सुरु हुने प्रतियोगितामा ४० प्रतिस्पर्धी सहभागी हुने आयोजकले जनाएको छ ।जिल्ला समन्वय समिति बाँकेले पहिलोपल्ट क्षेत्रीयस्तरको ब्याडमिन्टन प्रतियोगिता आयोजना गरेको हो । जेठ १० गतेसम्म सञ्चालन हुने प्रतियोगितामा पुरुष एकल, डबल, १६ वर्षमुनि ब्वाइज र गल्र्सका चार इभेन्ट्स राखिएका छन् । पहिलो हुने खेलाडीले १० हजार, दोस्रोले ५ र तेस्रोले ३ हजार रुपैयाँ हात पार्नेछन् ।"
सिटी र लिभरपुल च्याम्पियन्स लिगमा,लिभरपुल २०१४१५ को सिजनपछि पहिलोपटक च्याम्पियन्स लिगमा छनोट भएको हो । जर्जिन्हो विज्नालडमले पहिलो हाफको इन्जुरी समयमा गोल गरी लिभरपुलको आशालाई बढाएका थिए । ५१ औं मिनेटमा फिलिप कोउटिन्होले फ्रिकिकमा गोल थपे भने त्यसको ५ मिनेटपश्चात एडम ललानाले गोल गरी लिभरपुलको शीर्ष चारमा पर्ने निश्चित गरे । वाटफोर्डमा भिन्सेन्ट कोम्पनीले आठौं मिनेटमा हेडबाट सिटीलाई अग्रता दिलाए । सर्जियो अगुइरोले २३ औं मिनेटमा दोस्रो गोल गरे । मध्यान्तर हुनु ९ मिनेट अगाडि दोस्रो गोल गर्दै अगुइरोले यस सिजनमा सबै प्रतियोगितामा गरी आफ्नो गोल संख्या ३३ पुर्याए । फर्नान्डिन्होले ४१ र ग्याब्रियल जेससले ५८ औं मिनेट क्रमश: चौथो र पाँचौं गोल गरे ।
युभेन्ट्सको कीर्तिमान जित,मान्जुकिचले घरेलु टिमलाई १२ औं मिनेटमा जुआन कुड्राडोको क्रसमा अग्रता दिलाएका थिए । उनको ३१ औं जन्मदिनमा डिबालाले टुरिनको घरेलु टिमको अग्रता दोब्बर पारे । उनले पहिलो हाफमै फ्रिकिकमा लोभलाग्दो गोल गरेका थिए । माथिल्लो डिभिजनमा कायमै रहने प्रयासका बावजुद जित हात पार्ने अभियानमा रहेको क्रोटोनले गोल गर्ने अवसर पनि पाएको थियो तर उपयोग गर्न सकेन । सान्ड्रोले अन्त्यतिर हेडर गोल गर्दै युभेन्ट्सको जित निश्चित गरिदिए । अघिल्लो साता रोमासँग ३१ ले हारेको एलेग्रीको टिम लिग कपको फाइनलमा लाजियोलाई २० ले हराएर घर फर्केको थियो । उसको टिमलाई सिजनको मुख्य तीनै उपाधि हात पार्ने अवसर छ । युभेन्ट्सले ३ जूनमा कार्डिफमा हुने च्याम्पियन्स लिगको फाइनलमा रियल म्याड्रिडको सामना गर्नेछ ।
सेभिया चौथो स्थानमा,यसैगरी रियल बेटिससँग २२ को बराबरी खेल्दै स्पोर्टिङ गिजोन रेलिगेसनतर्फ गएको छ । ओसासुना यसअघि नै रेलिगेसनमा परिसकेको हो । ला लिगा सिजन आइतबार सकिंदैछ । जुन दिन रियल म्याड्रिडले उपाधिका निम्ति मालागासँग खेल्दैछ । उसलाई १ अंक मात्र भए पनि पुग्छ । यदि म्याड्रिड हारेको खण्डमा बार्सिलोनाले इबरलाई पराजित गरेर उपाधि जित्न सक्छ ।
नेपाल र मलेसिया खेल्दै,"मलेसियाका मुख्य प्रशिक्षक असिरफ फोङ अब्दुल्लाहले ३४३ को संरचनामा टिम उतार्ने बताएका छन् । अगस्टमा हुने सी गेम्सको तयारीका लागि नेपालसँगको खेल हामीलाई धेरै महत्त्वपूर्ण छ, उनको भनाइ मलेसियाली मिडियामा लेखिएको छ, नेपाल राम्रो टिम हो, त्यसैले खेल कठिन हुनेछ । उनले सातदोबाटोमा बेहोरेको हारको बदला लिन चाहेको पनि बताए ।"

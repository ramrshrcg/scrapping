शीर्षक,विवरण
डुबानबारे भारतसँग कुरा गर्नूस्,"काठमाडौं राष्ट्रपति विद्यादेवी भण्डारीले सीमा क्षेत्रका बाँध र तटबन्धका कारण नेपालले बर्सेनि ठूलो क्षति व्यहोर्दै आएको जनाउँदै यसबारे भारतसमक्ष गम्भीर ढंगले कुरा राख्न प्रधानमन्त्री शेरबहादुर देउवासँग आग्रह गरेकी छन् । प्रधानमन्त्रीको भारत भ्रमणको पूर्वसन्ध्यामा प्रधानमन्त्री देउवासहित कांग्रेस, माओवादी केन्द्र र एमालेका शीर्ष नेतालाई शनिबार शीतलनिवासमा भेट्दै राष्ट्रपति भण्डारीले बाँधका कारण उत्पन्न समस्या भारतसमक्ष राख्न सुझाव दिएकी हुन् । के कारण बाढीको प्रकोप आयो ? कसरी न्यून गर्न सकिन्छ ? मैत्रीपूर्ण र कूटनीतिक ढंगबाट भारतसँग कुरा गरेर समस्याको हल गर्नुपर्दैन ? प्रधानमन्त्री देउवातिर लक्षित गर्दै राष्ट्रपतिले भनिन्, बाँध र तटबन्धका क्षेत्रमा भारतसँग कूटनीतिक माध्यमबाट गम्भीर भएर कुरा गर्नुहोस् ।प्रधानमन्त्री देउवा यही भदौ ७ गते आफ्नो कार्यकालको पहिलो औपचारिक भ्रमणका लागि भारत प्रस्थान गर्दैछन् । राष्ट्रपतिका प्रेस सल्लाहकार माधव शर्माले राष्ट्रपतिले बाढीपहिरोबाट प्रभावित क्षेत्रमा उद्धार, राहत तथा पुन:स्थापनाको उचित प्रबन्ध मिलाउन, प्राकृतिक प्रकोप न्यूनीकरण गर्न, अल्पकालीन र दीर्घकालीन रूपमा नदी प्रणालीलाई व्यवस्थित गर्न गम्भीर रूपमा सरकारको ध्यानाकर्षण गराएको जानकारी दिए । शर्माका अनुसार राष्ट्रपतिले प्राकृतिक प्रकोप रोकथाम गर्न पूर्वतयारी हुनुपर्नेमा विशेष जोड दिएकी थिइन् । राष्ट्रपतिले नेताहरूलाई आगो र बाढीबाट बढी प्रभावित हुने फुस र परालका घर विस्थापित गर्न, नेपाली संस्कृति र कलालाई महत्त्व दिएर नयाँ बस्ती विकास गर्नतर्फ यथोचित ध्यान दिनसमेत आग्रह गरिन् । उनले मुसहर, चमार, डोमजस्ता सीमान्तकृत र अति विपन्न समुदायको व्यवस्थित बसोबास र जीविकाको यथोचित प्रबन्ध मिलाउने दिशामा पनि नेताहरूको ध्यानाकर्षण गराएकी थिइन् । तराई मधेसका जिल्लामा साताअघि आएको भीषण वर्षा र बाढीपहिरो प्रभावितको उद्धार र पूर्वतयारीमा सरकारको भूमिकाप्रति राष्ट्रपतिले असन्तुष्टि राखेकी थिइन् । नेताहरूसँग बुँदागत रूपमा विषय उठाउँदै राष्ट्रपति भण्डारीले बर्सेनि बाढीबाट हुने क्षति रोक्न दीर्घकालीन रोकथामका योजना कहिल्यै अघि नबढेकामा चिन्ता व्यक्त गरेकी थिइन् । उनले नेताहरूसँग प्रश्न गरिन्, यत्रो दैवीप्रकोप हुँदा सामान्य राहत र क्षतिपूर्तिको विषय मात्रै सोचेर बस्नुहुन्छ ? दीर्घकालीन योजना र सोच ल्याउनु पर्दैन ?राष्ट्रपति भण्डारीले साझा परराष्ट्र नीति नहुँदा नेपालको आवाज अन्तर्राष्ट्रिय समुदायमा कमजोर बनेको जनाउँदै साझा धारणा बनाएर अघि बढ्न प्रमुख राजनीतिक दलका शीर्ष नेतृत्वलाई सुझाइन् । चीन र भारतबीच दोक्लम को विषयलाई लिएर तनाव बढिरहेका बेला राष्ट्रपति भण्डारीले प्रधानमन्त्री देउवाको भारत भ्रमणकै पूर्वसन्ध्यामा साझा परराष्ट्र नीतिमा जोड दिनुलाई नेताहरूले अर्थपूर्ण रूपमा लिएका छन् । प्रधानमन्त्रीको भारत भ्रमणका क्रममा नेपालका तर्फबाट विवादास्पद मन्तव्य र वक्तव्य नआओस् भन्नेमा राष्ट्रपतिले सचेत गराएकी थिइन् ।भेटमा सहभागी माओवादी केन्द्रका नेता नारायणकाजी श्रेष्ठले बाढीपहिरो र परराष्ट्र नीतिका विषयमा राष्ट्रपतिबाट गम्भीर प्रश्न उठाइएको बताए । परराष्ट्र नीतिमा व्यक्तिगत लाभहानि र पार्टीको स्वार्थअनुकूलको व्याख्या हुन नसक्ने भन्दै राष्ट्रपति भण्डारीले सरकार परिवर्तनसँगै परराष्ट्र नीतिमा आउने बदलाबले नेपालको आवाज अन्तर्राष्ट्रिय क्षेत्रमा कमजोर हुने औंल्याएकी थिइन् । परराष्ट्र नीति पनि आआफ्नो हुन्छ र ? राष्ट्रपतिको भनाइ उद्धृत गर्दै माओवादी केन्द्रका नेता श्रेष्ठले कान्तिपुरसँग भने, सरकार परिवर्तन हुनासाथ परराष्ट्र नीति फेरिने हो ? परराष्ट्र नीति पनि पार्टीहरूको अलगअलग हुने हो ? राष्ट्रलाई केन्द्रित गरेर साझा धारणा बनाउनुपर्दैन ? उनले राष्ट्रलाई केन्द्रविन्दु बनाएर साझा परराष्ट्र नीतिको आधारमा अघि बढ्न सुझाव दिएको नेता श्रेष्ठले जानकारी दिए । सरकारले राष्ट्रिय जनता पार्टी (राजपा) लाई चुनावमा सहभागी गराउन अघि बढाइरहेको संविधान संशोधनका विषयमा पनि राष्ट्रपतिले गम्भीरतापूर्वक चासो राखेकी थिइन् । वर्तमान संसद् अघिपछिको जस्तो नभएर संविधानसभाको रूपान्तरित संसद् भएकाले संविधान संशोधनजस्तो विषयमा राष्ट्रिय सहमति जुटाउनुपर्नेतर्फ उनले जोड दिएकी थिइन् । संविधान संशोधन सहमतिबाटै गर्नुपर्ने होइन ? भन्दै प्रधानमन्त्री देउवालाई राष्ट्रपति भण्डारीले सहमतिबाट अघि बढ्न आग्रह गरिन् । राष्ट्रपति भण्डारीको लामो मन्तव्यपछि प्रधानमन्त्री देउवाले भने संक्षिप्त भनाइ राखे । उनले राष्ट्रपतिबाट उठेका प्रश्न गम्भीर र सकारात्मक रहेको भन्दै आफ्नो भारत भ्रमणका क्रममा बाढी र डुबान समस्याबारे कुरा उठाउने बताएका थिए । बैठकमा परराष्ट्र नीतिका विषयमा नेताहरूबीच घोचपेचसमेत चलेको थियो । माओवादी केन्द्रका अध्यक्ष पुष्पकमल दाहालले मुलुकलाई जोड्ने ढंगको साझा परराष्ट्र नीति आवश्यक रहेको बताएका थिए भने एमाले अध्यक्ष केपी ओलीले आफूले राष्ट्रियताका विषय राख्दा खोक्रो राष्ट्रियता भनेर सत्ताघटक दलका नेताहरूले नै आलोचना गरेको गुनासो राखेका थिए । बैठकमा प्रधानमन्त्री देउवा, एमाले अध्यक्ष ओली, माओवादी केन्द्रका अध्यक्ष दाहाल, कांग्रेस वरिष्ठ नेता रामचन्द्र पौडेल, एमाले उपाध्यक्ष वामदेव गौतम र माओवादी केन्द्रका नेता श्रेष्ठ उपस्थित थिए ।"
दोक्लमबारे तटस्थ रहन सुझाव,"काठमाडौं (कास) भारत भ्रमणमा जान लागेका प्रधानमन्त्री शेरबहादुर देउवालाई चीन र भारतबीच दोक्लमलाई लिएर भइरहेको तनावका बारेमा तटस्थ भूमिकामा रहनुपर्ने पूर्वप्रधानमन्त्रीहरूले सुझाव दिएका छन् । दोक्लमका विषयमा दुई देशबीच जारी तनावबीच हुन लागेको आफ्नो भारत भ्रमणका लागि सुझाव लिन देउवाले शनिबार पूर्वप्रधानमन्त्रीसँग छलफल गरेका हुन् । छलफलमा पूर्वप्रधानमन्त्री एवं एमाले अध्यक्ष केपी ओली भने राजधानीमै भएर पनि अनुपस्थित रहे । पूर्वप्रधानमन्त्रीहरू झलनाथ खनाल, पुष्पकमल दाहाल, लोकेन्द्रबहादुर चन्द र मन्त्रिपरिषद्का पूर्वअध्यक्ष खिलराज रेग्मीले प्रधानमन्त्रीको भारत भ्रमणका बेला डुबान समस्या समाधानका लागि पहल गर्न तथा भारतीय सहयोगमा सुरु भएका परियोजनालाई द्रुत गतिमा अघि बढाउने विषयमै कुरा राख्नुपर्नेमा जोड दिएको प्रधानमन्त्रीका परराष्ट्र सल्लाहकार दिनेश भट्टराईले बताए। मेरो भारत भ्रमणमा तपाईंहरूका धारणा के छन् भनेर प्रधानमन्त्रीले सुझाव माग्नुभयो, परराष्ट्र सल्लाहकार भट्टराईले भने, पूर्वप्रधानमन्त्रीज्यूहरूले पनि तपार्इं अनुभवी नै हुनुहुन्छ । नेपालको सम्मान र स्वार्थलाई ध्यानमा राखेर धारणा राख्नुहोला भन्ने सुझाव दिनुभएको छ । छलफलका क्रममा पूर्वप्रधानमन्त्रीहरूले नेपालको डुबान समस्यालाई प्राथमिकतामा राखेर कुरा राख्नुपर्ने सुझाव पनि दिएका थिए । भट्टराईले डुबान समस्या भ्रमणको औपचारिक एजेन्डामा समावेश भएको जानकारी दिए ।"
फेरि अनशन बस्ने चेतावनी,"काठमाडौं प्राडा गोविन्द केसीले चिकित्सा शिक्षा विधेयक यथास्थितिमा पारित नगर्न राजनीतिक दल र सरकारलाई आग्रह गर्दै नत्र फेरि अनशन बस्ने चेतावनी दिएका छन् । उनले विधेयक माफियामुखी संस्करण भएको र त्यसलाई कुनै पनि बेला संसद्कोपूर्ण बैठकमा प्रस्तुत गरेर पारित गराउने कोसिस भइरहेको भन्दै त्यसो नगर्न चेतावनी दिएका हुन् । २३ दिन लामो ११ औं अनशन स्थगन गरेर त्रिवि शिक्षण अस्पतालमा उपचाररत डा केसीले शनिबार विज्ञप्ति जारी गरी माफियाकरण गरिएको विधेयकमा सरकारले नचेते पुन: अनशन बस्ने उल्लेख गरेका हुन् । संसद्को समितिमा कन्ºिलक्ट अफ इन्टरेस्ट (एउटा यस्तो स्थिति, जसमा सरकारी अधिकारीको निर्णय उनीहरूको व्यक्तिगत रुचिले प्रभावित होस्) भएका सांसदहरूले पहिलाकै माफियामुखी विधेयक आइतबार संसद्मा प्रस्तुत गर्दैछन् भन्ने जानकारी पाएका छौं, उनले भने, यो सरासर धोका हो, वार्तामा बसेका (सरकार, मध्यस्थकर्ता, नेतालगायत) हरूले यसमा उदासीनता देखाउँदै छन् ।तीन करोड नेपालीको स्वस्थ रहने अधिकार हनन कुनै पनि पक्षद्वारा हुन नदिइने उल्लेख गर्दै डा केसीले भने, बाढीले गर्दा अनशन स्थगित गर्ने बेलामै मैले भनेको थिएँ, माफियामुखी विधेयक पारित गर्न खोजिए जुनसुकै बेला अनशन बस्छु र यसको जिम्मेवार प्रधानमन्त्री, दल, नेताहरू हुनेछन् । ११औं अनशनमा रहेकै बेला चोर बाटो बाट त्रिवि कार्यकारीले आफूसँग गरेको सम्झौताविपरीत काठमाडौं नेसनल कलेजलाई सम्बन्धन दिएको उल्लेख गर्दै डा केसीले उक्त निर्णय तत्काल फिर्ता लिन माग गरे । आफूलाई सधैं धोका दिने सरकारको माफियातन्त्र लाई कुनै पनि हालतमा सफल हुन नदिने उनले बताए । उनले आइतबार पत्रकार सम्मेलन गरी अनशन बस्नेसम्मको कार्यक्रम सार्वजनिक गर्ने चेतावनीसमेत दिए । माथेमा प्रतिवेदन र आफूहरूले दिएका सुझाव नसमेटिएसम्म चिकित्सा शिक्षा ऐन कुनै पनि हालतमा स्वीकार्य नहुने जनाउँदै डा केसीले भने, विधेयक पारित नगर्ने वाचा दिएका राजनीतिक दल र नेताहरूलाई अहिलेकै अवस्थामा कुनै पनि हालतमा विधेयक अघि नबढाउन ध्यानाकर्षण गराउँछु ।"
विस्थापितलाई राहतमै पक्षपात,"विस्थापितको महाबिजोगमोलुङ५ केउरिनीका विस्थापित ४८ परिवारमध्ये अधिकांश दलित हुन् । ठीक पारिपट्टिको दाहाल गाउँमा आश्रय लिइरहेका उनीहरूको अवस्था दर्दनाक छ । वर्षको ३ हजार रुपैयाँ भाडा तिरेर अर्काको जग्गामा गोठ बनाएको छु, अर्का पीडित ढकबहादुर सार्कीले भने, सरकारले पूर्ण क्षतिको सूचीमा राखेको छ, विस्थापित पनि भनेको छ, तर हेर्दै हेरेन । न्याय खोज्न कहाँ जाउँ ? अर्काको जग्गा भाडामै लिई मकैको ढोड बारेर पालको छानोमुनि बस्दै आएका जनबहादुर र विष्णुमाया विकको परिवारको अवस्था पनि कहालीलाग्दो छ । मजदुरी गरेर गुजारा चलाउँछौं, टाउको ओत्याउने ठाउँ भएन, बाक्लो झरीमा प्लास्टिकको घुम ओढेर कामबाट फर्किइरहेकी विष्णुमायाले भनिन्, सरकारले कि हामीलाई पुरानै ठाउँमा घर बनाऊ भन्नुपर्यो, कि कतै ठाउँ देखाइदिनुपर्यो । अरूले पाइआएको राहतबाटै हटक गर्न त भएन नि ।दाहाल गाउँको पुछारमा आश्रित छिन् तिला सार्की । बर्खे झरीमा आलो सुत्केरी र शिशुलाई ओत दिन उनको परिवारलाई हम्मे परिरहेको छ । त्यसमाथि शौचालय रहेछ चिप्लो बाटो हिँडेर ५ मिनेट लाग्ने ठाउँमा ।शौचालय नभएकालाई राहत मिल्दैन भनेर सरहरूले भन्नुभयो । पारि आफ्नै थलोमा रेडक्रसको सहयोगमा शौचालय बनाइयो । त्यो ठाउँ जोखिममा भएकाले राहत दिन मिल्दैन भन्ने खबर आयो, उनले सुनाइन्, शौचालय उता बनाइयो, यता बिजोग छ । सुत्केरी मान्छे, खोलाको डिलसम्म पुगेर काम चलाउनुपरेको छ ।केउरिनी गाउँ हुँदै सडक गयो । अन्यत्र व्यक्तिको सम्पत्ति बाटोमा पर्दा राज्यले मुआब्जा दिन्छ । तिमीहरू विस्थापित हौ भनेर यहाँ घरजग्गा सडकमा पर्नेलाई पनि मुआब्जा दिइएन, स्थानीय भोजकुमारी पोखरेलले भनिन् । उनी उक्त गाउँको पञ्चकन्या आधारभूत विद्यालयकी शिक्षिका हुन् । विद्यालय पनि सार्नुपर्ने सूचीमा छ । ३८ विद्यार्थी पढ्ने विद्यालय पनि अर्काको जग्गामा छाप्रा बनाएर गाउँलेले चलाएका छन् ।आवाजै सानोविकट गाउँको व्यथा । त्यसमाथि अधिकांश दलित परिवार । गरिब र निरक्षर । हामी विस्थापितको आवाजै सानो भयो, विस्थापितमध्येका शिक्षक टोलहरि पोखरेलले भने, त्यही भएर राज्यले सुन्दै सुनेन । हाम्रो ठाउँ बस्न मिल्ने हो भने प्रस्ट भनियोस्, नत्र वैकल्पिक व्यवस्था गरियोस् । विस्थापित हौ भन्दै राहतबाट पन्छाइरहने पक्षपात नगरियोस् । टोलहरिकै अग्रसरतामा जिल्ला तहमा पटकपटक दबाबका लागि स्थानीय पुगे, सुनुवाइ भएन । विकल्प खोजिदिने भनिन्छ तर कहिल्यै खोजिँदैन, उनले भने, हामीलाई रेबिज लागेको कुकुरलाई जस्तो छुवाछूतको व्यवहार भइरहेको छ । नजिक गएर हेर्न पनि हुँदैन जस्तो गरिन्छ ।सरकारले त हेरेन, हेरेन, विस्थापतिहरूलाई गैरसरकारी संस्थाले पनि वास्तै नगरेको पीडितको गुनासो छ । भूकम्पपीडितका लागि बाँड्न कुनै बीउबिजन लिएर आएका संस्थाले पनि तपाईंहरू विस्थापित हुनुहुँदो रहेछ, सरकारले एकमुष्ट हेर्छ भन्दै नदिई जान्छन्, सरिता विकले भनिन्, हामी नै बढ्ता पीडित, हामीमाथि नै किन यस्तो हेलाँ ? राज्यले बेवास्ता गरेपछि केहीले भने आफ्नै थातथलो फर्कने हिम्मत गरे । त्यहीं घर बनाउन थाले । त्यहाँ पुनर्निर्माण र राहतको जिम्मा लिएको रेडक्रसलाई सरकारी निकायले सचेत गरायो, जोखिमपूर्ण भनिएको ठाउँमा घर बनाउन मिल्दैन, सहयोग नदिनू । त्यसयता पुनर्निर्माण सुरु गरेका परिवार अन्योलमा छन् । पुरानो थलोमा घर नबनाउनु भनेर बेलैमा कसैले भनेन, पहिरोमुनि घर बनाइसक्न लागेकी पदमकुमारी पोखरेलले भनिन्, यति बेला आएर त्यहाँ बनाएको घरले राहत पाउँदैन भन्छन् । अब उखेलेर लानुभएन, के गर्ने ? सरकारले रोक्दा पहिलो किस्ताको ५० हजार रुपैयाँ प्रायले लिइसकेका थिए । त्यही निर्देशनका आधारमा दोस्रो किस्ता रोकिएको छ, नेपाल रेडक्रस भूकम्प प्रतिकार्य इकाईका जिल्ला संयोजक रेशमबाबु खड्काले भने, केउरिनीका विस्थापित दोहोरो पीडित हुन् । तिनलाई राहत दिन हामी आतुर छौं । सरकारले घर बनाउने ठाउँ देखाएर पुनर्निर्माण खर्च दिन भन्नासाथ उपलब्ध गराउनेछौं ।प्रमुख जिल्ला अधिकारी जनकराज पन्तले आफू सरुवा भई भरखर आएकाले विस्तृतमा बुझिनसकेको बताए । विस्थापितले राहत नपाएर समस्यामा परेका रहेछन् भने तत्काल पुन:स्थापना र पुनर्निर्माणको व्यवस्था मिलाउनेछु, उनले भने ।मृतकका परिवारलाई १० हजार मात्रै२०५८ को पहिरोमा ज्यान गुमाएका २२ जनाका परिवारलाई राज्यले १० हजार रुपैयाँका दरले किरिया खर्च दियो । त्यसमा पर्ने पनि अधिकांश दलित थिए । विपन्न दलित परिवारलाई राज्यले केही मद्दत गर्छ कि भन्ने उनीहरूलाई आस थियो । तर, त्यसपछि वास्तै गरिएन । हुलदंगामा मारिनेलाई सरकारले सहिद घोषणा गर्छ, १० लाख रुपैयाँ दिन्छ । पहिरोमा परेर मारिनेका परिवारलाई किरिया खर्च दिएर टार्दो रहेछ, स्थानीय लोकबहादुर सार्कीले भने, आन्दोलन नगर्ने र गर्न नसक्ने भनेपछि सरकारले पनि हेप्दो रहेछ । २०५८ को पहिरोमा उनका परिवार र नाताभित्रका १० जनाको मृत्यु भएको थियो ।"
राहत बाँड्न भन्दै विद्यार्थीसँग असुली,"काठमाडौं (कास) तराईमा बाढीपहिरो पीडितलाई राहत दिने भन्दै राजधानीका केही निजी विद्यालयले विद्यार्थीलाई अनिवार्य रकम ल्याउन उर्दी गरेका छन् । निजी विद्यालयहरूले विद्यालयको सहयोग भन्दै सरकारलाई बुझाएर नाम कमाउन विद्यार्थीसँग रकम उठाएका हुन् । सांसद गीता रानाको ग्यालेक्सी पब्लिक स्कुलले हरेक विद्यार्थीलाई बाढीपीडितका लागि दुई सय रुपैयाँ अनिवार्य ल्याउन उर्दी गरेको पाइएको छ । रानाले विद्यार्थीलाई राहत रकम अनिवार्य नगरिएको दाबी गरिन् । कपडा संकलन गर्ने योजना बनाइए पनि पुरानो कपडा संकलन हुने भएपछि पैसा संकलन गरिएको उनले बताइन् । विद्यार्थी र शिक्षकबाट उठेको रकमसँगै विद्यालय व्यवस्थापनले समेत रकम थप गरेर सरकारलाई हस्तान्तरण गरिने उनले बताइन् । अभिभावकसँग निश्चित रकम तोकेरै उठाएर आफ्नो विद्यालयले सहयोग गरेको भन्दै चर्चामा आउन यस्तो गरिएको भन्दै अभिभावकले विरोध गरेका छन् । बाढीपीडितलाई सहयोग गर्नु थियो भने विद्यालयले जति सक्छ, त्यति गरे भइहाल्थ्यो नि, एक अभिभावकले भने, हामीसित किन जबर्जस्ती मागियो ?"
पुराना पुल पुनर्निर्माण गरिँदै,"चितवन (कास) नारायणगढमुग्लिन सडक खण्डमा जीर्ण बनिसकेका पुराना पुल पुनर्निर्माणका लागि प्रक्रिया अघि बढाइएको छ । यस खण्डमा सवारी जाम हुनुमा जीर्ण र साँघुरा पुल पनि कारण रहेकाले पुनर्निर्माणको प्रक्रिया अघि बढाइएको हो । ३६ किमि सडकमा १८ वटा ३५ वर्ष पुराना पुल छन् । जलबिरेदेखि मुग्लिनसम्मका पुल साना र साँघुरा छन् । सडक विभागका उपमहानिर्देशक सञ्जय श्रेष्ठले पहिलो चरणमा ४ पुल पुनर्निर्माण हुने जानकारी दिए । पुल पुराना र साँघुरा भए, श्रेष्ठले भने, ४ वटाको ठेक्का भइसकेको छ, १५२० दिनभित्र सम्झौता भई काम सुरु हुनेछ । ४ पुल २४ करोडमा ठेक्का लागेको हो । पहिलो चरणमा दासढुंगा, खानी, मौरी र जलबिरे पुल पुनर्निर्माण हुनेछन् । उपमहानिर्देशक श्रेष्ठका अनुसार दोस्रो चरणमा १४ वटा पुल बनाउने योजना छ । १४ वटा पुलबारे एडीबीसँग कुरा भइरहेको र चाँडै निर्माणको काम सुरु हुने जानकारी दिँदै श्रेष्ठले भने, दुई वर्षभित्र सबै पुल सञ्चालनमा आउनेछन् । सडक खण्डमा ३५३६ वर्ष पुराना पुल छन्, नारायणगढमुग्लिन सडक आयोजनाका इन्जिनियर शिव खनालले भने, साँघुरो भएकाले पुलमै बढी जाम हुने गरेको छ। अहिले सञ्चालनमा रहेका पुलको चौडाइ ६ मिटर छ । अब बन्ने पुल ११ मिटर चौडा हुने आयोजनाले जनाएको छ ।"
मन्त्री नै गुणस्तरीय शिक्षाविरुद्ध !,"काठमाडौं उपप्रधान तथा शिक्षामन्त्री गोपालमान श्रेष्ठ आफैं सामुदायिक विद्यालयको गुणस्तर कमजोर बनाउने अभियानमा लागेका छन् । मुलुकभर सामुदायिक विद्यालयको गुणस्तर खस्केको भन्दै आलोचना भइरहेका बेला उनी विद्यालयमा खुला प्रतिस्पर्धाबाट शिक्षक छनोट गरेर पठाउनुपर्ने दरबन्दीमा अस्थायी शिक्षकलाई स्थायी गराउन लागिपरेका हुन् ।गुणस्तरमा केही फरक पर्दैन, पास भएका शिक्षक मात्रै स्थायी हुने हो, आफूले गरेको निर्णयको बचाउ गर्दै मन्त्री श्रेष्ठले भने, अस्थायी शिक्षकको मानवीय पक्ष हेरेर यस्तो निर्णय गरिएको हो । उनकै पहलमा खुला प्रतिस्पर्धाबाट छानिने शिक्षकको दरबन्दीमा अस्थायीलाई स्थायी बनाउने गरी शिक्षा ऐन संशोधन विधेयक शुक्रबार संसद्मा दर्ता गरिएको छ । एक अध्ययनअनुुसार सामुदायिक विद्यालयमा ३ कक्षाका १९ प्रतिशत विद्यार्थीले नेपालीमा एक शब्द पनि ठीक तरिकाले पढन नसक्ने, २७ प्रतिशतले नेपालीमा एक अनुच्छेद पढेपछि सम्बन्धित पाठको प्रश्नको उत्तर दिन नसक्ने समस्या छ ।शिक्षा मन्त्रालयको शैक्षिक गुणस्तर परीक्षण केन्द्र (ईआरओ) ले दिएको प्रतिवेदनअनुसार कक्षा ८ मा सिकाइ उपलब्धि ५० प्रतिशत पनि कटेको छैन । निजी विद्यालयका विद्यार्थीसमेत समेटिँदा यस्तो नतिजा देखिएको हो । सामुदायिकको मात्रै अध्ययन हुने हो भने अझ कमजोर छ । यो तथ्यले सामुदायिक विद्यालयको अवस्था छर्लङ्ग पार्छ । यति मात्रै होइन, सामुदायिक विद्यालयमा कार्यरत शिक्षक तालिम प्राप्त छन् । लगानी पनि हरेक वर्ष वृद्धि भइरहेको छ । विद्यार्थी भने घटिरहेका छन् । शिक्षकको संख्या उति नै छ । कतिपय विद्यालयमा शिक्षक थपिएका पनि छन् । कक्षामा विद्यार्थी घटेपछि सिकाइ बढ्नुपर्नेमा झन् खस्किँदो छ । ईआरओको अध्ययनअनुसार ०६९ मा कक्षा ८ को गणितको सिकाइ उपलब्धि ४४ र नेपालीको ६३ प्रतिशत थियो । अर्को वर्षदेखि गणितको ३५ र नेपालीको ४८ मा झर्यो । सामाजिकमा ४१ मात्रै छ । कक्षा ५ मा पनि सिकाइ उपलब्धि यसरी नै घटिरहेको छ । ०७२ सम्म गणितको सिकाइ उपलब्धि ५३ थियो । ०७२ मा ४८ मा झर्यो । नेपालीको ६० प्रतिशतबाट ४६ मा आइपुगेको छ । अंग्रेजीको ५४ प्रतिशतबाट ४७ मा सीमित भएको छ । यस्ता समस्या समाधान गर्न खुला प्रतिस्पर्धा गरेर योग्य व्यक्ति छनोट गर्नुपथ्र्यो । तर खुलालाई प्रवेश गर्न नदिने गरी कार्यरत अस्थायी शिक्षकलाई स्थायी बनाउन बाटो खुला गर्दै ऐन संशोधन गर्न लागिएको छ । शिक्षा ऐन नवांै संशोधन गरेर ०६७ सम्म नियुक्ति पाएका अस्थायीलाई आन्तरिक प्रतिस्पर्धाबाट स्थायी गराउन खोजिएको छ ।गत असार १५ मा संशोधन भएको शिक्षा ऐनमा ०६१ देखि ०७२ सम्म नियुक्ति पाएका अस्थायी शिक्षकको दरबन्दीमा ५१ प्रतिशत खुला प्रतिस्पर्धाबाट शिक्षक छनोट गर्ने र ४९ प्रतिशत आन्तरिकबाट छनोट गर्ने व्यवस्था थियो । यो व्यवस्था कार्यान्वयन गरेर योग्य शिक्षक छनोट गर्नुपर्नेमा खुलालाई छुट्याइएको दरबन्दीमा भनसुन र राजनीतिक आधारमा अस्थायी नियुक्ति पाएकालाई स्थायी गर्न खोजिएको हो ।गत वर्ष संशोधित ऐन कार्यान्वयन गरेर योग्य शिक्षकबाट विद्यार्थीले गुणस्तर शिक्षा पाउने अवस्था सिर्जना गर्नुपर्नेमा अस्थायी शिक्षकको हितमा फेरि ऐन संशोधन गर्न लागिएको छ । शिक्षक सेवा आयोगले लिने परीक्षामा फेल भए पनि सुविधा दिएर बिदाइ गर्ने, ०६१ साउन २२ देखि ०६७ माघ ९ सम्म नियुक्ति पाएकालाई आन्तरिक प्रतिस्पर्धा गराउने र ०६७ माघ १० देखि ०७३ चैत १९ सम्म नियुक्त भएका दरबन्दीमध्ये ६० प्रतिशत आन्तरिकबाटै र ४० प्रतिशत मात्रै खुलाबाट प्रतिस्पर्धा गराउन खोजिएको छ ।"
उजुरी गर्न डराउँछन् महिला,"भक्तपुर दोलखा गैरीमुदीकी ३० वर्षीया एक महिलाले ११ वर्षअघि प्रेमविवाह गरिन् । विवाह गरेको तीन महिनामा गर्भवती भएकी ती महिलालाई उनका पतिले हतारमा सन्तान जन्माउन नहुने र आम्दानीको स्रोत केही नभएको भन्दै गर्भपतन गर्न दबाब दिए । मैले गर्भपतन गर्न मानेकी थिइनँ, उनले भनिन्, गर्भपतन नभए कोठा छोडेर जाने धम्की दिए, गर्भपतन गर्न बाध्य भएँ । मुस्लिम समुदायका ती युवक बैदेसिक रोजगारका लागि मलेसिया हानिए । कमाई राम्रै थियो, बेलाबेलामा घर खर्च पठाइरहेकै थियो, उनले भनिन्, तीन वर्षमा फर्किए, माया पनि गरेजस्तो गर्ने तर यातना दिने गर्न थाल्यो । कोठाबाट बाहिर निस्किन नदिने, कोहीसँग बोल्यो कि शंका गर्ने, रक्सी खाएर कुट्ने गर्न थालेको उनी बताउँछिन् । यही सिलसिला चलिनै रहयो । धर्म,जात नमिलेको भन्दै माइती पक्षकाले पनि छोरीलाई मात्र बोलायो । तर, ज्वाइँलाई भने ससुरालीमा भित्र्याएनन् ।उनका पतिले पनि कहिल्यै घर लाने कुरै गरेनन् । सुरुदेखि नै घर जाऊँ, विवाह दर्ता गरौं भन्दा पछिपछि भन्दै टारी नै रह्यो, उनले भनिन्, ११ वर्षमा एकपल्ट घर गएँ, फर्किएपछि कहिल्यै लान्छु भनेन । नागरिकता पनि माइतीपट्टिबाटै बनाएँ, बुबाले विवाह भएको छोरीलाई माइती पट्टिबाट नागरिकता नदिने भन्नुभएको थियो मैले मानिन्, उनले भनिन् । गत वर्ष उनका पतिले उनलाई कोठामा छोडेर हिँडे । विवाह गरेको ११ वर्षमा एकपल्ट घर पुगेकी ती महिलाले पतिको दबाबमा चारपल्ट भ्रूण हत्या गर्न बाध्य भइन् । दिनहुँ यातना दिँदा पनि आम्दानीको स्रोत केही नभएको, उनीप्रति आश्रित हुनुपर्ने र समाजको डरले प्रहरीमा उजुरी गर्न नसकेको उनले बताइन् । हाल उनी घरेलु कामदारका रूपमा कार्यरत छिन् । माइती पक्षको कसैलाई पनि पतिले छोडेर गएको कुरा भन्न सकेकी छैनन् । विदेश जानुभएको छ भन्दै टारेकी छु, उनले भनिन् । त्यस्तै, सूर्यविनायक नगरपालिका ५, कटुन्जेकी २३ वर्षीया एक महिलाले ६ वर्षअघि अन्तरजातीय प्रेमविवाह गरिन् । उनको साथमा ५ वर्षीया छोरी छन् । मामा घरमा बसेर ११ कक्षामा पढ्दै गरेकी किशोरी मायाजालमा परिन् । मायाले जातभात हेरेन । जातको विषयले उनका पति पक्षमा ठूलै द्वन्द्व भयो । डेढ वर्षसम्म त पतिले साथ दिए । तर, दिन दोब्बर रात चौबर गर्दै सासू, ससुरालगायत घरपरिवारले कुटपिट र गालीगलौज गर्दै गए । केहीसीप नलागेपछि पतिलाई फकाइफुल्याई डेरामा बस्न थालें । बालिका छोरीलाई लिएर कोठा बस्न थालेका ती दम्पतीलाई दैनिक गुजारा चलाउन मुस्किल पर्यो । आल्मुनियमको काम गर्ने पति एक्कासि बदलिए । बिहानदेखि रक्सी खाने, काममा नजाने, राति आएर कुटपिट, गालीगलौज गर्न थाले । परिवारमा मिल्न नसकेको आरोप लगाउनुका साथै कोठा भाडा नदिने, खानै नदिने गर्न थाल्यो । सानी छोरीलाई समेत झम्टिएर आउँछ, उनले गुनासो गरिन्, छोरीलाई बचाउन खोज्दा मरुञ्जेल कुट्छ । अन्तर्जातीय विवाह गरेको भनेर माइती पक्षले पनि वास्ता नगरेको उनले गुनासो गरिन् । कोठा भाडा नतिर्ने, खानेकुरा किनेर नल्याउने भएपछि उनी आफैं सिलाइकटाइ सिक्न जान थालिन् । सिलाइकटाइको कमाइले छोरीलाई शिशुकक्षामा भर्ना गरिन् । तर, उनका पतिले उनलाई कुट्न भने छोडेनन् । साढे तीन वर्षदेखि उनी पतिको यातना भोग्न बाध्य छिन् । टाउको फुट्ने गरी कुटेपछि प्रहरीमा उजुरी गरिन् । प्रहरी चौकीमा लाँदासम्म कुट्दिन भनेर कबोल गर्छ, उनले दुखेसो पोखिन्, घर छिरेपछि उही पारा, पाँच महिनादेखि कोठा भाडा तिरेको छैन । घरबेटीले कोठा छोडेर जा भन्दै झगडा गर्छ, छोरीका लागि पनि जिउनु छ, उनले भनिन् । पुन: उजुरी गरिस् भने जिउँदो नरहने धम्की दिन्छ, उनको गुनासो छ । बालिका छोरीका लागि पनि यातना सहन बाध्य भएको उनले बताइन् ।कोठा भाडा तिर्ने कुरा गर्यो कि थप यातना दिने उनी बताउँछिन् । कोठा भाडा तिर्नुपर्छ भनेर नानीको बुबा कोठा छाडेर हिँडेको तीन साता भयो, उनले भनिन्, फर्केर आएन । छोरीलाई स्कुल पुर्याउन जाँदा सासूससुराले छोरी खोस्न आएको समेत उनी बताउँछिन् । घरपरिवारका द्वन्द्वका कारण उनकी पाँच वर्षीया छोरीलाई मानसिक असर परेको छ ।"
रक्तदाता कर्माचार्य सम्मानित,काठमाडौं (कास) एक सय ५० पल्ट रक्तदान गरिसकेका प्रेमसागर कर्माचार्यलाई शनिबार राजधानीमा सम्मान गरिएको छ । बराह ज्वेलर्सको वार्षिकोत्सवमा काठमाडौं महानगरकी उपमेयर हरिप्रभा खड्गीले नेपाल स्वयंसेवी रक्तदाता समाजका अध्यक्ष कर्माचार्यलाई सम्मान गरेकी हुन् । सोही सन्दर्भमा काठमाडौं र धरानमा एकै दिन १ हजार १ सय १४ जनाले रक्तदान गरे ।
उत्कृष्ट लियो नेपालबाट,काठमाडौं (कास) संसारभरिका लियो क्लबका पदाधिकारीमध्ये उत्कृष्टमा विराटनगर ग्रीन सिटी लियो क्लबका रञ्जीत भगत पनि परेका छन् । उत्कृष्टमा उनीसहित ३८ देशका लियो परेका हुन् ।
बाढीपीडितको बिचल्ली,"पीडितलाई खाद्यान्न नेपाल भूतपूर्व सैनिक तथा प्रहरी संगठनले गुलरिया नगरपालिका४ का ७० घरधुरीलाई राहत वितरण गरेको छ । पूर्वसैनिक तथा प्रहरीले व्यक्तिगत रूपमा रकम संकलन गरी पीडितलाई खाद्यान्न तथा लत्ताकपडा सहयोग गरेका हुन् । सबैभन्दा प्रभावित क्षेत्रमा पुगेर सर्ट, पाइन्ट, कोट, स्वीटर, लुंगी, कुर्ता सलवार वितरण गरिएको संस्थाले जनाएको छ । चाउचाउ, बिस्कुट, पानीलगायत खाद्य पदार्थ पनि बाँडिएको केन्द्रीय सदस्य कुलप्रसाद पौडेलले बताए ।"
सुस्तामा सकस,"भत्किए सडक बाढीले जिल्लाको तटीय क्षेत्रका सडक बगाएको छ । सडक बगाउँदा प्रभावकारी ढंगले राहत वितरण र उद्धार हुन सकेन । पक्की र कच्ची सडक बगाएपछि आउजाउमा पनि सास्ती छ । बस्तीमा बाढी पसेपछि लत्ताकपडा बगाएको छ । बालबालिकाका पाठ्यपुस्तक बग्दा पठनपाठनमा बाधा पुगेको छ । विद्यार्थी स्कुल जानै सकेका छैनन् । नेपाल पुस्तक तथा स्टेसनरी व्यवसायी संघ नवलपरासीले पीडित बालबालिकालाई शैक्षिक सामग्री वितरणको निर्णय गरेको छ ।राहत बाँड्नका लागि मध्यविन्दु २ सेहरी हिँडेको संघको टोली सडक बगेकाले छिमेकी गाउँ हुँदै प्रभावित क्षेत्रमा पुग्यो । सेहरी पुग्ने करिब एक किलोमिटरभन्दा बढी सडक खण्ड बगेको छ । पहिलाकै बाटो पत्ता लगाउन गाह्रो छ, स्थानीय सुन्दर चेपाङले भने, मानवीय क्षति नपुगे पनि गाउँमा बाटोघाटो बग्दा समस्या भयो । नारायणी नदी किनारका बस्तीमा वर्षौंको पहलले ग्राभेल सडक निर्माण भएका थिए । ती पनि बाढीले भत्काएपछि फेरि पहिलेकै जस्तो हिलाम्मे र धुलाम्मे सडकमा यात्रा गर्नुपर्ने अवस्था आउन सक्ने भन्दै स्थानीय चिन्तित छन् । मोटरसाइकल समेत गुड्न नमिल्ने गरी सडक भत्केका हुन् । तत्काल मर्मत गर्न स्थानीयले नगरपालिकासँग माग गरेका छन् । यस्तै जिल्लाको दक्षिणी भेग सरावल, प्रतापपुर, सुस्ता र पाल्हीनन्दन गाउँपालिकामा पक्की सडक नै बगाएको छ । सामान्य वर्षा हुँदा समेत पानी जम्छ । सडकको आकलन गर्दै सवारी चलाउँदा कतिपय दुर्घटनामा पर्ने गरेका छन । सरावलका रामजनम गुप्ताका अनुसार सडक बग्दा राहात सामग्री लिएर आउन समेत समस्या छ ।"
परिवारै गुमाएपछि एक्लिइन् राधिका,"फालेलुङ (पाँचथर) खोलामा एक्कासि बाढी आएपछि श्रीमान् र छोरी विद्युत् गृहभित्र छिरे । सानिमा र हजुरबालाई पछ्याउँदै नातिनी पनि त्यहीँ गइन् । उनी भने शौचालय छिरेकी थिइन् । निवाखोला माथिबाट ओइरिएर आएको बाढी पहिरोले श्रीमान्, छोरी र नातिनीलाई भेलमै मिसाइदियो ।पाँचथर सदरमुकाम फिदिमदेखि २२ कोस सुदूर उत्तर फालेलुङ गाउँपालिका३ मेमेङस्थित ताङलेपाकी ५२ वर्षीया राधिका राई बाढीपहिरोमा परिवार गुमाएपछि एक्लो भएकी छन् । गत शुक्रबार पति ५९ वर्षीय विष्णुभक्त, १३ वर्षीया छोरी गंगा र १३ वर्षीया नातिनी प्रियालाई बाढीले बगाएपछि एक्लो परेकी हुन् ।चर्पीबाट निस्कँदा श्रीमान्, छोरी र नातिनीलाई सपनाझैं लाग्ने गरी एक्कासि बाढीमा मिसाइदिएको हेर्दाहेर्दै उनलाई पनि छालले तानिहाल्यो । माथिबाट आएका रूख, बोटबिरुवा, काठपात, बाँस र झाडीले छोपेर घाइते भइन् । बल्लबल्ल एउटा बिरुवा समाएर उम्किएर बाँचेकी उनी परिवारमा एक्लो भएकी छन् । स्थानीय स्वास्थ्य चौकीमा उपचार हुन नसकेपछि राधालाई फिदिमस्थित जिल्ला अस्पताल भर्ना गरिएको छ । सम्भिँदा सपना जस्तै लाग्छ, उनीहरू (श्रीमान्, छोरी र नातिनी) लाई कहाँ पुर्यायो ? अस्पतालको बेडबाट उठेर ५२ वर्षीया राधिकाले भनिन्, घरबास छैन, खाने, लाउने केही छैन, सबै पहिरोले बगाइहाल्यो । पति र नातिनी प्रियाको शव अझै भेटिएको छैन । छोरी गंगाको शव तीन दिनपछि एक किलोमिटर तल मेवाखोला दोभानमा फेला परेपछि दाहसंस्कार गरिएको छ । फालेलुङ गाउँपालिका३ मेमेङका स्थानीयवासीको सक्रियतामा एक वर्षदेखि सञ्चालनमा रहेको २० किलोवाट क्षमताको निवाखोला लघुजलविद्युत् आयोजनाको चौकीदार रहेका विष्णुभक्त सपरिवार विद्युत्गृहमा बसेका थिए । गत कात्तिक १० गतेदेखि मासिक १० हजार रुपैयाँ पाउने गरी उपभोक्ता समितिले नियुक्ति दिएपछि विद्युत्गृह र कुलो हेरचाह गर्दै आएका राई परिवार खोला किनारमै बसोबास गर्थे । परिवारै गुमाएपछि राधिकालाई पर्नु पीडा परेको छ । ताङलेपादेखि आधा घण्टा तल निवाखोला लघु जलविद्युत् आयोजनामा सुरक्षाको काम गरेबापत मासिक पाउँदै आएको पारिश्रमिक तीन महिनादेखि नपाएको बताइन् ।कुलो र उपकरणसहित विद्युत् गृह बाढीले बगाएपछि ताङलेपा, खोलाघारी सेपीडाँडा, विकटे, सल्लेनी, माङलेबुङ लगायत आसपासका एक सय ६७ घर उपभोक्ता ८ दिनदेखि विद्युत् सेवाबाट वञ्चित छन् । सोही गाउँको अर्को ४५ किलोवाट क्षमताको खेवाताम लघु जलविद्युत् आयोजनासमेत पूर्णरूपमा क्षतिग्रस्त भएको छ । खेवाताम लघु जलविद्युत् भत्किएपछि सात सय घरपरिवार अन्धकारमा बस्न बाध्य छन् । आयोजनाको विद्युत् गृह, कुलो र विद्युतीय उपकरण पूर्णरूपमा क्षतिग्रस्त छन् । मेमेङको तेर्सेनीलगायत आसपासका क्षेत्रमा सडक खन्न स्काभेटर (डोजर) मेसिनले भित्तो खनेर थुपारेको माटो वर्षातले बगाएपछि पहिरो गएर पूरै गाउँ बगाएको स्थानीयवासीले बताए । फालेलुङ क्षेत्रमा बाढीपहिरोले घर, गोठ बगाएपछि भाँडाकुँडा, लत्ताकपडा, खाद्यान्न तथा उपभोग्य वस्तुको अभाव र हजारौं गाईभैंसी, भेडाबाख्रा, सुँगुरबंगुर, पशुपक्षी बगेर करोडौं रुपैयाँ बराबर नोक्सानी बेहोर्नुपरेको वडा नं ३ का वडाध्यक्ष सोमबहादुर राईले बताए । उनका अनुसार बाढीपहिरोले मकै, कोदो, धान, अम्लिसो, अलैंची, अदुवा, आलु, सिमी, केराउ, मटर लगायत करोडौंको बालीनाली क्षति पुर्याएको छ । किसानले लगाएको बाली नष्ट भएपछि आगामी वर्ष पहिरोपीडित क्षेत्रमा खाद्यसंकटको सम्भावना बढेको स्थानीय मदन मुर्छना राईले बताए ।यस्तै घरसहित पहिरोले बगाएर मृत्यु भएका फालेलुङ४ एकतिनस्थित चुप्पादेनका ८३ वर्षीय त्रिलोचन विश्वकर्माको शव पनि त्यही दिन भेटेर दाहसंस्कार गरिएको छ। माछा मार्न गएका फालेलुङ८ याङनामका मनराज केरुङलाई समेत सोही बाढीले बगाएको थियो । उनको शव पनि फेला परेको छैन । उनीहरूको खोजी कार्य जारी रहेको प्रमुख जिल्ला अधिकारी विनोदकुमार खड्काले बताए । यसैगरी उत्तरी पाँचथरको फालेलुङ गाउँपालिका क्षेत्रमा एक साताको अविरल वर्षा र बाढीपहिरोले दुई सय घरपरिवारभन्दा बढी विस्थापित भएका छन् । फालेलुङ गाउँपालिका३ मेमेङको ताङलेपामा १६ घर, खोलाघारीमा ७ घर, माङलेबुङ १५ घर, विकटेमा ४८ घर, बुङछ्याङडाँडामा २४ घर, एकतिनको चुप्पादेनमा ६ घर, कुम्मायकमा दुई घर र फिदिम नगरक्षेत्रमा एउटा घर बाढीले बगाएको छ । जिल्ला प्रशासन कार्यालयले भने पूर्णक्षति १४ घर र आंशिक क्षति २६ घरपरिवार गरी ४० वटा घर पूर्णरूपमा क्षतिग्रस्त रहेको जनाएको छ । पहिरोपीडित ४० घरपरिवारलाई जिल्ला प्रशासन कार्यालयबाट १२ हजार रुपैयाँ नगद र खानेकुरा वितरण गरेको जनाएको छ । सरकारले मृतक परिवारलाई दुई लाख रुपैयाँ दिने घोषणा गरे पनि रकम आइनसकेको प्रमुख जिल्ला अधिकारी खड्काले बताए । फालेलुङ आसपासमा १५ ठाउँमा गएको ठूलठूलो पहिरोले लामो र छोटो दूरीका सडक, खानेपानी, लघु जलविद्युत् आयोजना र सार्वजानिक भवनमा क्षति पुर्याएको छ । फालेलुङ गाउँपालिका आसपासको क्षेत्रमा पहिरोको जोखिम कायमै रहेकाले स्थानीयवासी डराइरहेका छन् । फालेलुङ आसपासमा पहिरोले खानेपानीको मुहान र धाराहरू पुरिएपछि पिउनेपानीको अभाव छ । फालेलुङ क्षेत्रमा गएको बाढीपहिरोले घरबास उठेपछि खानेबस्ने समस्या छ । गाउँका वृद्धवृद्धा र बालबालिकाको स्वास्थ्यमा समस्या देखा परेको छ । बाढीपहिरोपीडितको खानेबस्ने टुंगो नभएपछि स्कुले बालबालिकालाई विद्यालय पठाउन कठिन भएको फालेलुङ३ का रविन केरुङले बताए । बाढीपहिरोले बगाएका पशुपक्षी, चौपाया कुहिएर दुर्गन्ध फैलिएकाले माहामारी, भाइरल प्रकोपको लक्षण देखिन थालेको छ ।"
पढाइ ठप्प,"विराटनगर (कास) बाढी पसेर विद्यालय क्षतिग्रस्त भएपछि विद्यार्थीको पढाइ प्रभावित भएको छ । गत साताको भारी वर्षापछि विभिन्न नदी, खोला र नहरको विद्यालय पसेको हो । कतिपय विद्यालयमा बाढीबाट विस्थापितले आश्रय लिइरहेकाले पठनपाठन हुन सकेको छैन ।पूर्वाञ्चलका दर्जनौं सामुदायिक विद्यालयमा क्षति पुगेको जानकारी आएको शिक्षा निर्देशनालयले जनाएको छ । निर्देशनालयले क्षतिको विस्तृत विवरण भने आइनसकेको बताएको छ । प्रारम्भिक तथ्यांकअनुसार सप्तरीमा एकएक विद्यालय र मदरसा खोलाले कटान गरेका कारण पूरै नष्ट भएका छन् । ६५ वटा विद्यालयमा बाढीले आंशिक नोक्सानी पुगेको सप्तरीस्थित शिक्षा कार्यालयले जनाएको छ ।मोरङका १ सय ६१ वटा विद्यालयमा बाढीले क्षति पुर्याएको सहायक शिक्षा अधिकारी राजेन्द्र बुढाथोकीले बताए । झापाका चार विद्यालय क्षतिग्रस्त बनेका छन् । बाढीले जलमग्न बनेका कतिपय विद्यालय परिसर र कक्षाकोठाको पानी पूरै सुकिसकेको छैन । कोठामा पानी पसेका कारण कम्प्युटर, पुस्तकालयका पुस्तक, शैक्षिक सामग्री, विद्यालयका कागजपत्र नष्ट भएका छन् । निर्माणाधीन भवनका बालुवा, गिट्टी, सिमेन्ट र रड जस्ता कच्चा पदार्थमा बाढीले नोक्सान पुर्याएको छ । कतिपय विद्यालयका पर्खाल भत्किएको, शौचालय क्षतिग्रस्त बनेको र फर्निचरसमेत बगाएको बुढाथोकीले बताए ।सप्तरीमा ४, झापाका १० र मोरङका ५० वटा विद्यालयमा बाढीपीडितले आश्रय लिइरहेका छन् । बस्नै नसक्ने गरी भवनमा क्षति पुगेका विद्यालयमा अस्थायी रूपमा पढ्ने स्थानको व्यवस्था गर्ने प्रयास भइरहेको शिक्षा कार्यालयले जनाएका छन् ।प्याब्सन मोरङका अध्यक्ष वासुदेव न्यौपानेका अनुसार बाढीले जिल्लाका निजी विद्यालय पनि प्रभावित बनेका छन् । अत्यधिक वर्षापछि विद्यालय परिसर जलमग्न बनेपछि एक साताका लागि बन्द गरिएका विद्यालय दुई दिनयता सञ्चालनमा आउन थालेका छन् । मोरङका प्राय: सबै विद्यालय जलमग्न भएकाले समस्या परेको थियो, हिसान मोरङ अध्यक्ष बलराम पन्तले भने, यसको प्रभाव कतिपय शिक्षालयमा अझै कायम छ । मोरङमा प्याब्सन र एन प्याब्सनसँग आबद्ध ३ सय ३० निजी विद्यालय छन् । घरमा पानी पस्दा बालबालिकाका पाठ्यपुस्तक, कापी, कलमलगायत शैक्षिक सामग्री र पोसाक नष्ट भएका छन् । मोरङमा मात्र ५ हजार विद्यार्थीको पाठ्यपुस्तक, शैक्षिक सामग्री र पोसाक कामै नलाग्ने भएको शिक्षाले जनायो । शिक्षा मन्त्रालयको तथ्यांकअनुसार मुलुकका विभिन्न क्षेत्रमा आएको बाढीबाट विद्यालयहरू क्षतिग्रस्त भएपछि करिब ८० हजार विद्यार्थी पढाइबाट वञ्चित भएका छन् ।"
प्रकोपको बहानामा मूल्यवृद्धि,"बजार अनुगमन र नियमन फितलो हुनुको फाइदा उठाउँदै व्यापारीले कुनै बहाना मिल्नासाथ मनोमानी बजारभाउ बढाइदिनाले उपभोक्ता मर्कामा पर्दै आइरहेका छन् । बाढीपहिरोपछि पनि मुख्य गरी राजधानी र अन्य सहरमा यही प्रवृत्ति देखिएको छ । अघिल्लो साता मुलुकका विभिन्न क्षेत्रमा बाढीपहिरो जानासाथ ढुवानी प्रभावित भएको बहाना बनाउँदै व्यापारीहरूले तरकारीको मूल्य अस्वाभाविक रूपमा बढाए । सर्वसाधारणको ढाड सेकिने गरी मूल्यवृद्धि हुँदा पनि सम्बन्धित निकायले नियमन र नियन्त्रणमा चासो देखाएका छैनन् जुन विडम्बनापूर्ण छ । माग र आपूर्तिको घटबढले बजारमा सामानको मूल्य हेरफेर हुन्छ । मागभन्दा आपूर्ति कम हुनासाथ मूल्य बढ्छ । बाढीपहिरोका कारण सडक अवरुद्धजस्ता कारणले राजधानीलगायतका सहरमा तरकारीको आपूर्ति कम भएकै हो । त्यसैले यतिबेला तरकारीको मूल्य बढ्नु स्वाभाविक थियो तर जुन अनुपातमा बढ्यो, त्यो भने युक्तिसंगत देखिँदैन । राजधानीको कालीमाटी फलफूल तथा तरकारी बजार विकास समितिको तथ्यांकअनुसार दुई साताबीचमा हरियो तरकारीको भाउ थोकमूल्यमै २ सय २७ प्रतिशतसम्मले बढ्यो । सडक आवागमन अवरुद्ध नभएका उपत्यकाभित्र र आसपासबाटै नियमित आइरहेका तरकारीको भाउसमेत अकासियो । थोकमूल्यमै भाउ बढेपछि खुद्रा व्यापारीहरूले पनि मनोमानी भाउमा बिक्री गर्दै आएका छन् । कृषिजन्य उत्पादनमा मूल्यवृद्धि भए पनि त्यसको लाभ उत्पादन गर्ने किसानलाई नभई बिचौलिया र व्यापारीलाई हुने प्रवृत्ति देखिएको छ । यसमा बिचौलिया र व्यापारीको मिलेमतो नै हुने किसान तथा उपभोक्ताको गुनासो सुनिँदै आएको छ । मिलेमतोकै कारण तरकारी बजारका अधिकांश थोकविक्रेताले किसानबाट सोझै नकिनी बिचौलियामार्फत तरकारी लिन्छन् । नाफा बिचौलियासँग समेत बाँडिने हुँदा तरकारी उपभोक्ताले किन्दासम्म धेरै महँगिएको हुन्छ । मूल्य निर्धारणमा कुनै निश्चित मापदण्ड अपनाइँदैन । एकरूपता नहुनाले एउटै सहरमा पनि पसलपिच्छे तरकारीको भाउ बेग्लाबेग्लै भेटिन्छ । आफूखुसी जथाभावी मूल्य बढाउनु उपभोक्तामाथि ठगी हो । बजार अनुगमन गरी व्यवस्थित र पारदर्शी बनाउने मुख्य जिम्मेवारी आपूर्ति मन्त्रालय तथा मातहतको व्यवस्थापन तथा उपभोक्ता हित संरक्षण विभागको हो । अहिले स्थानीय निकाय पुन:संरचनापछि बनेको अधिकारसम्पन्न स्थानीय सरकारले बजार अनुमगनको जिम्मा पाएका छन् । नयाँ प्रावधानअनुसार माग आपूर्ति, बजार व्यवस्थापन तथा अनुगमन र उपभोक्ता अधिकार एवं हितसम्बन्धी नीति, कानुन, मापदण्ड कार्यान्वयन र नियमन गर्ने अधिकार स्थानीय तहलाई छ । भर्खरै मात्र बनेका स्थानीय सरकार नियम, कानुन र क्षेत्राधिकारमा अलमलिएका कारण अस्वाभाविक मूल्यवृद्धि नियन्त्रणमा अग्रसर भएको देखिँदैन । नियमनकारी निकाय त सुस्ताएकै छ, उपभोक्ता अधिकारकर्मीहरूको आवाज पनि बलियोसँग उठ्न सकेको छैन । व्यापारी र बिचौलियाहरूका लागि प्राकृतिक प्रकोप भाउ बढाएर बढी नाफा आर्जन गर्ने राम्रो बहाना बन्दै आएको छ । दुई वर्षअघि भूकम्प गएका बेला पनि हरेक सामग्रीमा जथाभावी मूल्यवृद्धि भएको थियो । आपूर्ति सहज बन्दै गएपछि पनि त्यहीअनुरूप मूल्य घटेन । कहिलेकाहीँ कृत्रिम अभाव सिर्जना गरेर समेत मूल्य बढाइएको हुन्छ । बजारको यस्तो चरम अराजकता नियन्त्रण जरुरी छ । सम्बन्धित निकायले नियमित अनुगमन गर्नुपर्छ । अहिले पनि बेलाबेला अनुगमन नहुने गरेका होइनन्, तर ती औपचारिकताका लागि मात्र गरिएका जस्ता देखिन्छन् । मूल्य निर्धारणका निश्चित मापदण्ड निर्धारण गरेर प्रभावकारी कार्यान्वयन गराइनुपर्छ, यसले मूल्यमा एकरूपता कायम गर्छ । मनोमानी गर्नेलाई कारबाही गर्ने थिति बसाउनसके पनि अराजकता धेरै हदसम्म नियन्त्रण हुन सक्छ । बजार अनुगमन तथा नियमनमा स्थानीय सरकारले यथाशक्य छिटो अग्रसरता लिनुपर्छ । प्रकोप वा अन्य कुनै समस्याका कारण आपूर्ति प्रणाली असहज भएर मूल्यवृद्धिको अवस्था आउँदा भने आपूर्तिलाई तत्काल सहज बनाउन राज्यले पहलकदमी लिनुपर्छ ।"
महिला हिंसा र समाधान,सुशीला कार्कीकानुनले प्रदत्त गरेको समानता र स्वतन्त्रताका हकका विषयमा चेतना जगाई सद्भावपूर्ण सामाजिक वातावरण कायम गर्नुपर्छ ।
वर्णविन्यासमा कतै सुधार कतै बिगार,"कूटनीतिक मध्यस्थता जरुरी ध्रुवकुमार र चेतनाथ आचार्य दुवैको लेख पढेँ । दुवैको आसय चीन र भारतबीचको द्वन्द्वमा नेपाल नफसेकै राम्रो भन्ने छ । दुई ठूला तथा शक्तिसम्पन्न राष्ट्रबीच परेको मनमुटावमा हामी सानो, त्यो पनि गरिब राष्ट्रले के कूटनीतिक मध्यस्थता गर्ला ? व्यक्ति होस् या देश, खतरनाक मोडमा पुगेको अवस्थामा कसै न कसैले मध्यस्थता गर्नैपर्छ । दुई प्रतिस्पर्धी मुलुक एकअर्काप्रति आमनेसामने भइसकेपछि उनीहरू जति नै सक्षम भए पनि तेस्रो पक्षको जरुरत पर्छ । अब मध्यस्थता गर्ने तेस्रो पक्ष नजिककै छिमेकी नभएर अब अमेरिका, रसिया भन्ने हाम्रो मनसाय हो त ? हामी दुवैका मित्र हौं भने तरिका मिलाएर दुवै देशको सहमति लिई उच्चस्तरीय, पुराना र अनुभवी कूटनीतिज्ञ प्रयोग गर्दै भुटानसँग पनि सहयोग लिएर अहिलेको अप्ठ्यारो फुकाइदिनुपर्ने होइन र ? चीनका एक प्रबुद्ध व्यक्तिले मुखै खोलेर भनिसके, हामी अप्ठ्यारामा छौं, नेपालले मध्यस्थतामा पहल गरोस् । यसमा हामी सफल भयौं भने ठूलो कूटनीतिक जित हुन्छ र कथंकदाचित् असफल भइहाल्दा पनि कोसिस गरेर असल छिमेकीको भूमिका त निभाउँछौं । केदारनाथ त्रिपाठी बुढानीलकण्ठ, काठमाडौं"
भारतचीनको द्विपक्षीय मामिलामा हामी पर्दैनौं,विदेशमा रहेका नेपाली दूतावासहरूलाई चुस्त र सक्रिय बनाउने योजना छैन ?धेरै दूतावास आफ्नै शैलीमा चलिरहेका छन् । आवश्यक पर्ने स्थानमा दूतावास छैन । नभए पनि हुने स्थानमा रहेको पनि छ । यसमा हामी अध्ययन गर्दै छांै ।
अधिकारमुखी जनता र सुस्त कर्मचारीतन्त्र,"स्था नीय तहमा जनप्रतिनिधि स्थापित भएको तीन महिना हुन लाग्दा पनि द्रुत गतिमा जनअपेक्षा सम्बोधन हुन नसकेकाले होला, जनता झिनामसिना कुरामा पनि आक्रोश पोख्न थालेका छन् । सायद लामो समयदेखिको उकुसमुकुसको उत्सुकता र अपनत्व हो यो । निर्वाचनको समयमा हतारिएर गरेका सबै वाचा छोटो समयमा सीमित स्रोतसाधनले पूरा गर्नु निश्चय नै सजिलो छैन जनप्रतिनिधिहरूलाई । यो नबुझेका पनि छैनन् जनताले, तर मात्र यत्ति जान्न चाहन्छन् ती प्रतिबद्धतालाई खाकाबद्ध गरी कति संवेदनशील भएर काम गर्दै छन आफ्ना प्रतिनिधि । दीर्घकालीन योजना बनाएर पाँच वर्षभित्र आफूले गरेका प्रतिबद्धता पूरा गर्नु त छँदै छ, अव्यवस्थित सहरीकरणका कारण अपरझट र दैनिक जनताले भोग्नुपरेका समस्या समाधानका लागि नगर प्रमुखहरूले नगरवासीसँग निरन्तर अन्तक्र्रिया र छलफल गर्दा अपनत्व कायम भई पारदर्शर्ी र खुला सरकारको छाप जनमनमा स्थापित हुन्छ । बीपी कोइरालाको भनाइ यहाँ सान्दर्भिक लाग्छ, जीवनको सफलता व्यक्तिले के कति हासिल गर्न सक्यो भन्ने आधारबाट मात्र मापन गर्न कदापि सकिँदैन । आफूले ठीक ठानेको लक्ष्यका निम्ति त्यो व्यक्तिले पूरा प्रयत्न गर्यो कि गरेन त्यो मूल हो । आशय यत्ति हो परिवर्तन देखिने गरी इमानदार प्रयत्न गर्नुपर्यो । धेरैजसो स्थानीय तहका प्रतिनिधिहरूको घोषणापत्रमा उल्लेखित स्मार्ट सिटीको अवधारणालाई मूर्तरूप दिन हिजोको पद्धति, प्रक्रिया र आचरणमा ठूलो परिवर्तन ल्याउन जरुरी छ । यसका लागि नेतृत्वले मात्रै आफू र आफ्नो कार्य पद्धतिमा सुधार र परिवर्तन ल्याएर पुग्दैन, कर्तव्यभन्दा अधिकारमुखी हुँदै गएका नागरिकको व्यवहार परिवर्तन पनि उत्तिकै आवश्यक छ । हामीले नागरिक भएको नाताले आफ्नो ठाउँबाट पूरा गर्नुपर्ने कर्तव्य अलिकति पनि सोचेका हुँदैनौं कि जानीनजानी हामी पनि सहर कुरूप बनाउने र देश बिगार्ने मतियार हौं । हामीलाई कसैले गल्ती गर्दै छ भने भोलि आफूले पनि गल्ती गरिहाल्छु कि भनेर चुप लाग्ने बानी परिसक्यो । हामी कसैलाई घुस्याहा भन्छांै तर घूस हामीले दिएरै खाएको हो, यो किन बिर्सन्छौं हामी ? किन दिने घूस ? आफ्नो स्वार्थ पूरा गर्न सिस्टम बिगार्ने छुट हामीलाई चाहिं कसले दियो ? हामीलाई अधिकारमा सहर सुरक्षित चाहिन्छ तर छिमेकीले नक्साविपरीत घर बनाउँदा चुप बसिदिन्छौं, सफा सहर चाहिन्छ तर छिमेकीले घर बढारेर सडकमा पुर्याउँदा नदेखेझैं गरिदिन्छौं । हामीलाई फराकिलो बाटो, खुला स्थान चाहिन्छ तर सार्वजनिक जग्गा, खोला, बाटो मिचेर सिमाना फैलाउँदै फुर्ती गर्नेलाई तिरस्कार गर्न सक्दैनौं । अनि भूमाफियाले सस्तो जग्गा मिलाइदिने लोभमा पाखा, भीर, बगर अतिक्रमण भएको थाहा नपाएझैं गरिदिन्छौं । जंगल पँडानी गरेर जग्गाधनी बन्नु छ हामीलाई, अवैध रूपले झिकेको खोलाको सस्तो बालुवाले घर बनाउनु छ, सस्तो पाए चुपचाप गुणस्तरहीन सामान पनि किन्नु छ । गाउँलाई बिनायोजना सहर बनाउन पाए पुग्छ, विद्युतीय फाराम भर्न अल्छी लाग्छ तर विद्युतीय सेवा चाहिन्छ । आजको विश्व मानव हुन तयार हामीलाई हाम्रो आचरण सुहाउँदो छ त ? या त फुर्सद हँदैन या कुनै लोभमा फस्छौं, या त दुस्मनी लिन चाहँदैनांै या कारबाही गर्ने निकायप्रति विश्वासै हँुदैन तर के भावी सन्ततिलाई पनि यही नियतिमा रुमल्लिरहन दिने त ? गर्न चाहे के हँुदैन ? सिक्नकै लागि हामीसँग चिकित्सा क्षेत्रको समग्र प्रणाली सुधार्न ज्यानको बाजी राख्ने डा गोविन्द केसीजस्ता वन्दनीय व्यक्तित्व छन् । हामीले त ज्यानको बाजी राख्नु पनि पर्दैन, गलत कुराको विरोध गर्न थोरै मेहनत गरे पुग्छ । आफूले गल्ती नगरे पुग्छ । एउटा सदाचारसम्बन्धी तालिम कार्यक्रममा सहभागी भएका बेला एकजना प्रशिक्षकले सरकारी निकायको ढिलासुस्तीको दृष्टान्त पेस गर्दै भन्नुभयो, मजस्तो बुझेको मान्छेलाई त आफ्नो जग्गाको हालसाबिक गर्न सरकारी कार्यालय जाँदा दुई महिना लाग्यो । अरूको के हालत होला चित्त नबुझेर प्रतिप्रश्न गरेकी थिएँ, हजुरजस्तो शिक्षित व्यक्तिले एउटा सेवाप्रदायक संस्थाबाट दुई महिना काम हुन नसकेपछि लिखित जवाफ माग्न किन सक्नुभएन ? कारबाही गर्ने निकाय पनि थिए त । जवाफ थियो, के झन्झट गरिरहने । समय पनि थिएन, पछि एकजना चिनेको साथीलाई भनेर गराएँ ।आखिर किन हुन्छ यस्तो ? आफ्नो काम जसरी पनि सिध्याएपछि जेसुकै होस् भनेर छाड्न किन बाध्य हुन्छांै हामी । निश्चय नै, न सबै कर्मचारी खराब छौं, न सबै नेता, न सबै नागरिक नै तर पनि समग्रमा खराबको पगरी गुथ्न बाध्य छौं किनकि खराबले आफू सही छु भनेर समाजलाई ढाँटिरहँदा चुपचाप हेरिरहन्छौं । सेवाप्रदायक र सेवाग्राहीबीचको यो असहजताको अमिलोपन तोड्न दुवै पक्षको पहल आवश्यक छैन र ? किन सरकारी निकायमा काम गर्न जाँदा भयानक अवस्थाको कल्पना हुन्छ हामीलाई । हामी पनि सकारात्मक सोच र शुद्ध आचरणका छैनौं कि ? सुधार्ने पहल नै गरेनौं कि, एकपटक मनन गरौं त सरकार सबै स्थानमा हरबखत पुग्न सक्दैन तर आवश्यकता पर्दा हरेक क्षण साथ रहन्छ । जति सानो र सशक्त सरकार भयो, जनतालाई त्यति नै करको भार कम पर्छ । हरेक कर्तव्यनिष्ठ नागरिक सरकारको सहयोगी अंग हो । सरकारलाई सरापेर मात्र होइन, अब प्रत्यक्ष सहभागी बनेर वातावरण सुधार्ने पहल स्थानीय तहबाट हुनुपर्छ । एउटा साधारण नागरिकको पहुँच केन्द्रसम्म सहजै पुग्न सक्दैन । त्यसैले राज्यको बदलिएको संरचनाले स्थानीय तहलाई अधिकारसम्पन्न बनाएको हो अथवा भनौं राज्य नै नागरिकसम्म पुग्ने संवैधानिक व्यवस्था भएको हो । अधिकांश छरिएर रहेका विषयगत कार्यालयका अधिकारहरू स्थानीय तहमा आएपछि सरकारले निजामती कर्मचारीको व्यवस्थापन पनि स्थानीय, प्रदेश र संघमा गर्नुपर्ने भएको छ । निर्वाचित जनप्रतिनिधिले पनि सक्षम र सहयोगी कर्मचारीका माध्यमबाटै सेवाप्रवाहलाई प्रभावकारी बनाउने हो । तर विडम्बना, स्वयम् जनप्रतिनिधिहरूलाई जानकारी दिइएको छैन कुन तहका, कति र कस्ता विशेषज्ञ कर्मचारी उनीहरूको स्थानीय तहमा आउँदै छन् । सुगमका स्थानीय तहमा पहुँच भएका कर्मचारीहरू थुप्रिने र दुर्गममा अभाव हुने पुरानै रोग दोहोरिँदै छ भने समन्वय र संगठन सर्वेक्षण नगरी पठाउँदा स्थानीय तहलाई जनशक्ति योजना बनाएर लागू गर्न समस्या परेको छ । यसरी कर्मचारी समायोजन गर्दा निजामती कर्मचारी र हाल स्थानीय तहमा कार्यरत कर्मचारीबीच मनोवैज्ञानिक खाडल पर्न नदिनेतर्फ पनि विशेष ध्यान दिनुपर्ने हुन्छ । राज्यलाई अप्ठ्यारो परेका बेला राष्ट्रसेवक कर्मचारीले युद्धमैदानमा त उभिनुपर्छ भने यो त जनतालाई नजिकबाट सेवा गर्ने सुनौलो अवसर हो । काम गर्दै जाँदा राज्य समृद्ध बनाउनसके प्रतिफल चुहिने त हाम्रै पोल्टामा हो । यसै पनि सुविधाभोगी, ढिलासुस्ती, कामचोरको आरोप लागेको कर्मचारीतन्त्रलाई अब द्वन्द्व सिर्जना नहुने गरी स्पष्ट नीति बनाएर काम गर्ने वातावरण राज्यले दिनुपर्छ र कर्मचारीले सहज रूपले गर्नुपर्छ जसले आरोप मिथ्या साबित गर्न सकियोस् । यसका माध्यमबाट जनप्रतिनिधिहरूले जनतासँग गरेका वाचा सहजै पूरा गर्न सकून् । कोइराला काठमाडौं महानगरपालिका, नगर कार्यपालिका कार्यालयकी उपनिर्देशक हुन् ।"
पुस्तक र सम्मान सँगसँगै,"काठमाडौं (कास) नेपाली भाषा साहित्यमा योगदान पुर्याएबापत् राजधानीमा शनिबार विभिन्न स्रष्टा पुरस्कृत भए । त्रिमूर्ति निकेतनले तेह्रौं स्थापना दिवसका अवसरमा छन्दकवि आरडी प्रभास चटौतलाई लेखनाथ काव्य पुरस्कार, नेपाली फिल्मकी प्रथम अभिनेत्री भुवन थापा चन्दलाई बालकृष्ण सम पुरस्कार, वरिष्ठ कवि तुलसी दिवसलाई देवकोटा काव्य पुरस्कार दिएको हो । ताम्रपत्रसहित पुरस्कारमा जनही ५० हजार रुपैयाँ रहेका छन् । त्यस्तै साहित्यकार यादव भट्टराईलाई त्रिमूर्ति पुरस्कार र ललिता दोषीलाई त्रिमूर्ति पदक दिइयो । दुवैले जनही २५ हजार रुपैयाँ र सम्मानपत्र पाए । वाङ्मय शताब्दीपुरुष डासत्यमोहन जोशीले पुरस्कार तथा सम्मान हस्तान्तरण गरे । त्यस्तै, जोशीले पूर्वमन्त्री दिलनाथ गिरी, प्राध्यापक डा प्रेम खत्री, बुद्धिसागर लामिछाने, श्रीमती गंगा लिगल, श्रीमती जयन्ती प्रधान श्रेष्ठलाई सत्यमोहन जोशी शताब्दी पदक प्रदान गरे । त्रिमूर्तिले हालसम्म नेपाललगायत २५ राष्ट्रका २ सय १७ व्यक्तित्वलाई यो पदक दिइसकेको छ । जोशीले त्रिमूर्ति निकेतन र नइ प्रकाशनबाट एक दर्जन कृति समेत लोकार्पण गरे । यादव भट्टराई र ललिता दोषीद्वारा सम्पादित शताब्दीपुरुष गाथा, नरेन्द्रराज प्रसाईं र इन्दिरा प्रसाईंद्वारा सम्पादित कवितामा घटराज र अविश्रान्त साधक : घटराज भट्टराई तथा सावित्री पोखरेलको नाटक कलङ्की समाज, इन्दिरा प्रसार्इंको खण्डकाव्य हरिमाया, सुरेन उप्रेतीको निबन्धसंग्रह वधशालाको डिस्को धुन, सावित्री पोखरेलको कवितासंग्रह वीर पुरुष, राधिका दाहालको बाल कथासंग्रह आज्ञा र इन्दिरा प्रसाईंकै विज्ञान कथासंग्रह मेरो कथा नलेखिदिनू कृति लोकार्पण गरिएको हो । नरेन्द्रराज प्रसाईंद्वारा लिखित र अणुराज जोशीद्वारा अनुदित सेन्चुरी पर्सन : सत्यमोहन जोशी, र इन्दिरा प्रसार्इंद्वारा लिखित र प्रामोहन सिटौलाद्वारा अनुदित लामो कविता विइङ अफ यु पनि लोकार्पण गरियो । कार्यक्रममा पूर्वमन्त्री दिलनाथ गिरी, त्रिमूर्ति अध्यक्ष इन्दिरा प्रसार्इं, प्राराजेन्द्र सुवेदी, प्राडा उषा ठाकुर, प्राडागार्गी शर्मा, प्राडामहादेव अवस्थी, नरेन्द्रराज प्रसार्इं, मदनदास श्रेष्ठलगायतले पुरस्कृतबारे प्रकाश पारे भने कवि एवं गीतकार उषा शेरचनले कविता सुनाइन् ।"
हतकडीदेखि ब्रेकअपसम्म युट्युब ट्रेन्डिङ,"शनिबार साँझसम्मको टप फाइभ१ पाटन कृष्ण मन्दिरमा युवतीलाई किन लगाइयो हतकडी ?२ क्लास अफ क्लान्स३ जिल्ला प्रहरी कार्यालयभित्रै कुटाकुट४ नेपाल आइडल, एपिसोड २६५ दासताएब्रेकअप"
हलमा ग्याङस्टर ब्लुज र भुइँमान्छे,"काठमाडौं शुक्रबारदेखि दुई फरक जानराका फिल्म ग्याङस्टर ब्लुज र भुइँमान्छे हलमा लागिरहेका छन् । एक्सन जानराको ग्याङस्टर ब्लुज ले तराईको सीमा क्षेत्रमा हुँदै आएको हत्या, हिंसाजस्ता आपराधिक गतिविधिलाई पस्कन खोजेको छ भने भुइँमान्छे मा पोस्टमार्टमलाई पेसा बनाएका एक अधवैंसे व्यक्तिको मस्तिष्कमा चल्ने अन्तर संघर्षलाई मूल कथाका रूपमा देखाउन खोजिएको छ । डेब्यु फिल्म होस्टेल बाटै लभस्टोरी फिल्मका लागि चर्चा कमाएका हेमराज बिसीले गाजलु पछि दर्शकलाई ग्याङस्टर ब्लुज को केही फरक स्वाद पस्किने जमर्को गरेका छन् । आशिरमान देशराज जोशी र आना शर्माको मुख्य जोडी रहेको फिल्ममा संयम पुरी, प्रमोद अग्रहरि, अनुपम शर्मा, रोजिशा शाही, नरेश पौडेल लगायतको पनि अभिनय रहेको छ । हेमराजकै पटकथा रहेको बदलाभाव र प्रेमकथा समेटिएको फिल्मलाई सरोज न्यौपानेले निर्माण गरेका हुन् । यसअघि न्यौपानेले हेमराजलाई नै लिएर सम्बोधन बनाएका थिए ।आशिरमान र आनाको फयान क्रेजलाई चुनौती दिने गरी आएको भुइँमान्छे लाई भने अभिनेता रमेश बुढाथोकी एक्लैले हाँकेका छन् । पूर्णत: फिल्म उनकै चरित्र वरिपरि घुमेको छ । जो एमबीबीएस पढ्ने चाहना पूरा हुन नसकेको र त्यसमै सबै जायजेथा र परिवार गुमाउन पुगेको हुन्छ, लास चिर्ने पेसामा बाध्यतावश आबद्ध हुन्छ । समाजबाट टाढा निरस र एक्लो जीवन बिताइरहेको उक्त पात्र आफूभन्दा दोब्बर कम उमेरकी युवतीप्रति आशक्त हुन्छ । युवतीको भूमिकामा सिपोरा गुरुङ अभिनीत छन् । नवराज बुढाथोकीको लेखन तथा निर्देशन रहेको भुइँमान्छे मा सहिन प्रजापती, रामबाबु रेग्मी, बादल भट्टलगायतको पनि भूमिका रहेको छ । रोहिणी भट्टराईको निर्माण रहेको उक्त फिल्म अलग धारको स्वादमा रमाउने दर्शकका लागि रुचिकर लाग्न सक्छ ।"
समतामा दिनेश,"कास्की (कास) पोखरेली युवा सांस्कृतिक परिवारले हरेक महिनाको पहिलो शनिबार गर्ने समता काव्य सन्ध्यामा यो पटक कवि दिनेश अधिकारी प्रस्तुत भए । २ सय ९२ औं शृंखलामा उनले ३ नयाँ र ३ पुराना कविता सुनाए । वैदेशिक रोजगारीले पारेको प्रभाव माथि उनले नयाँ कविता योजना सुनाएर प्रस्तुति थाले । त्यसपछि सुनाए यसपालि गाउँ जाँदा, वेश्या पुरुष, सिपाही र बिहे । उनले ०३७ मा पोखरेली युवा सांस्कृतिक परिवारले नै गरेको टिकटमा मुक्तक कार्यक्रममा आउँदाको स्मरण पनि गरे । कार्यक्रममा सुरेश रानाभाट, नवीनचन्द्र घिमिरे, प्रकाश पोखरेली, बालिका अभिलाषी, जनार्दन दाहाल, सञ्जीव पौडेल, वसन्त सिग्देल, गौरी गुरुङ, रुपीन्द्र प्रभावी, सुदर्शन पौडेलले पनि कविता सुनाए ।"
विपत्तिको पीडामा ओमनका नेपाली,"बर्का (ओमन) घरमा बाढी पसेपछि महेशवारीइटहर्वा सिरहाका देवानन्द चौधरीलाई ओमनमा एकछिन पनि बस्न मन छैन । ३७ वर्षीय चौधरी ओमनको राजधानी मस्कटबाट ६० किलोमिटर टाढा बर्कास्थित गल्फ मसरुम प्रोडक्सनमा च्याउ काट्ने काम गर्छन् । दुई सय कामदार रहेका त्यस कम्पनीमा झन्डै ६० नेपाली छन् । डुबानले घर भत्किएको छ । घरमा ५ वर्षे छोरा र गर्भवती श्रीमतीमात्रै छन्, डिउटी सकेर क्याम्पमा आइपुगेका चौधरीले भने, घरबाट घरीघरी आउने पीडादायी खबरले यो मन सम्हाल्न निकै कठिन हुन्छ । चौधरीको घर कमला र बलननदीको बीचमा पर्छ । भारतले बनाएको बाँधका कारण यी नदीले सहज निकास नपाउँदा आफ्नो गाउँ डुबेको दाबी गर्छन् उनी । मधेसमा अलि ठूलो पानी पर्नासाथ डुबिहाल्छ । यो सधैंभरको समस्या भयो, उनले भने, हामीलाई हाम्रै सरकारले डुबाएर अर्को देशका जनतालाई बचाएको महसुस भइराख्छ । ओमानको रोजगार चटक्क छोड्न पनि मुस्किलै छ । बिहान ४ देखि साँझ ६ बजेसम्म कार्यस्थलमा हुन्छौं । मेरो नेतृत्वमा दैनिक १२ टनसम्म च्याउ काट्छौं । काम गर्दा जसोतसो समय बित्छ । क्याम्पमा फर्केपछि देश, गाउँ र घर डुबेका फोटो देख्दा मन सम्हाल्नै सक्तिनँ, उनले भने, परिवारलाई समाल्न म जतिसक्दो छिटो घर जाँदै छु । अरूको भर गरेर हुन्न ।बाढीपीडित चौधरीसँगै भूकम्पबाट पीडित भएका गंगाजमुना१ धादिङका २२ वर्षीय जेम्स विक ५ वर्षदेखि ओमनमा छन् । यहाँ बगाएको पसिनाले बनाएको घर भूकम्पले लगिदिएपछि विकले अझै प्रवासमै बिताउनुपर्ने भयो । हाम्रो न्यूनतम तलब त २५ हजारजति होला । जिम्मेवारी लिएर काम गर्ने हुँदा ४० हजार रुपैयाँ नाघ्छ, उनले भने, भूकम्पले ठूलो क्षति पुर्याइदियो । अझै परिवार टिनमै बसिरहेको छ । सरकारी अनुदान र इन्जिनियरको पछि धाउँदैमा समय बित्यो । हामी त पीडित थियौं नै । फेरि चौधरी पनि थपिन आइपुगे । राइनास नगरपालिका३, लमजुङका ३३ वर्षीय सन्तोष दमाई सरकारले बाढी र भूकम्पपीडितलाई उचित ढंगले सम्बोधन गर्न नसक्दा आफूहरूको मन दुखेको बताउँछन् । कर्म भनौं वा भाग्यले ओमनको एउटा गाउँमा आएर पसिना बगाउनुपरेको छ । पसिना बगाएअनुसार ज्याला छैन । तैपनि खुसी नै भएर काम गर्छौं । नयाँ नयाँ सपनामा बाँच्न सिकेका छौं, दमाईले भने, जब विपत्ति आउँछ । त्यतिखेर पीडित हुने साथीभाइ खोज्न अन्त जानुपर्दैन रहेछ । आफ्नै क्याम्पभित्रै भेटिहाल्छौं । सूर्योदय नगरपालिका, इलामका सन्तोष राई जिम्मेवारी लिइदिने नेता नभइदिएकाले आफूहरू सधैं पीडित भइराख्नुपरेको ठान्छन् । ओमनमा ७ वर्ष बस्दा सरकार फेरबदल भएको कहिल्यै सुनेको छैन । हाम्रो देश भने अजीव लाग्छ । बिहानै उठेर च्याउ रोप्न गयो । बेलुका फर्केर आउँदा नयाँ सरकार बनिसक्छ । भोलि बिहान उठ्दा फेरि अर्को आइसक्छ । मलाई यसले निकै तनाव दिन्छ, उनले भने, स्थायी सरकारले नै ओमन यस्तो बन्यो, शान्त र सुन्दर छ । हाम्रोमा च्याउजस्तो आधा घण्टाको बीचमा उम्रिने र काटिने जस्तो भयो सरकार । आफ्नै भविष्य नदेख्ने नेताले कसरी जनताको भविष्य बनाउँलान् र ?"
ट्रम्पका मुख्य रणनीतिकार बर्खास्त,"वासिङ्टन (एएफपी) अमेरिकी राष्ट्रपति डोनाल्ड ट्रम्पले ह्वाइटहाउसका प्रमुख रणनीतिकार स्टिभ ब्याननलाई बर्खास्त गरेका छन् । बर्खास्त भएलगत्तै ब्याननले ट्रम्पको राष्ट्रपतीय कार्यकाल सकिन लागेको प्रतिक्रिया दिए । ट्रम्पले छिट्टै राजीनामा दिने ब्याननले दाबी गरे । उनले भने, तर म राष्ट्रपतिले चुनाव जितेका एजेन्डाका पक्षमा लडिरहने छु । उनको ह्वाइटहाउसका अधिकांश कर्मचारीसँग उनको सम्बन्ध राम्रो थिएन । ब्याननले आफू पुरानो काममा फर्कने बताए । प्रमुख रणनीतिकारमा मनोनीत हुनुअघि उनी ब्रेटबार्ट अनलाइनमा सम्पादक थिए । उनले भने, मैले मेरो हातमा हतियार फिर्ता पाएँ । राष्ट्रिय सुरक्षा सल्लाहकार एचआर म्याकमास्टर र नयाँ चिफ अफ स्टाफ जेम्स केली तथा राष्ट्रपति ट्रम्पका ज्वाइँ ज्यारेड कुस्नरसँगको खराब सम्बन्धका कारण उनलाई बर्खात गरिएको विवरणहरू आएका छन् । ट्रम्पले उनीमाथि गम्भीर प्रकृतिका सूचना चुहाएको आरोप लगाएका थिए । यसअघि ह्वाइटहाउस प्रवक्ता, सञ्चार निर्देशक र चिफ अफ स्टाफ ह्वाइटहाउसबाट बाहिरिएका थिए । उत्तर कोरियासँगको अमेरिकी सम्बन्धमा उनी ट्रम्पको खरो आलोचना गर्थे । उनले सैनिक कारबाहीले समाधान ननिस्कने बताएका थिए । ब्याननले राष्ट्रपति ट्रम्पलाई सैद्धान्तिक विषयमा सल्लाह दिने गरेका थिए । तर आलोचकले उनलाई नवनाजी समर्थकको आरोप लगाउने गरेका थिए । स्यार्लोट्सभिलमा भएको हिंसामा हाइट सुप्रिमेसिस्ट को आलोचना नगरेको आलोचना खेपेका ट्रम्पलाई ब्याननको बहिर्गमनले केही राहात मिलेको छ । तर दक्षिणपन्थीमाझ बलियो पकड भएको कारण उनको बहिर्गमनले समस्या सिर्जना हुन सक्ने बताइएको छ । ट्रम्पलाई जिताउन मुख्य भूमिका खेलेको उक्त समूहले ब्याननको बर्खास्तीलाई सजिलै स्वीकार नगर्ने सम्भावना छ ।"
रेल दुर्घटना २३ को मृत्यु,लखनउ (एजेन्सी) भारतको उत्तर प्रदेशमा भएको रेल दुर्घटनामा २३ जनाको मृत्यु भएको छ । दुर्घटनामा ४० जना घाईते भएका छन् । घाइतेहरूको अस्पतालमा उपचार भइरहेको जनाइएको छ । हरिद्वारबाट पुरीका लागि छुटेको उत्काल एक्सप्रेसको रेल मुजफ्रनगरस्थित खटौली पुगेपछि लिक छाड्दा दुर्घटना भएको हो । लिक छाडेलगत्तै रेलका १३ डिब्बा उछिट्टिएका रेल मन्त्रालयका अधिकारीले बताए । खटौली स्टेसनबाट रेल छुटेपछि आकस्मिक ब्रेक लगाउँदा दुर्घटना भएको हो । प्रधानमन्त्री नरेन्द्र मोदीले रेल दुर्घटनाप्रति दु:ख व्यक्त गरेका छन् । उनले घटनामा घाइतेहरूको शीघ्र स्वास्थ्य लाभको कामना गरे । मोदीले रेल मन्त्रालय र उत्तर प्रदेश सरकारलाई घटनामा पीडितलाई आवश्यक सहयोग गर्न निर्देशन दिए । उत्तर प्रदेशका मुख्यमन्त्री योगी आदित्यनाथले मृतकका परिवारलाई २ लाख तथा घाइतेलाई ५० हजार सहयोगको घोषणा गरे । उनले मृतक तथा घाइतेको उद्धारका लागि निर्देशन दिएको बताए ।
बार्सिलोना आक्रमणकारीको खोजी,"स्पेन (एजेन्सी) स्पेनी प्रहरीले बार्सिलोना र क्याम्ब्रिल्समा बिहीबार आक्रमण गर्ने जिदाही समूहका ३ जनाको खोजी गरिरहेको जनाएको छ । प्रहरीले प्रसिद्ध पर्यटकीय स्थल लास राम्बलसमा भ्यान जोताएर आक्रमण गर्ने युनिस अबुयाकुब सहित अन्य दुईको खोजी गरिरहेको हो । २२ वर्षीया अबुयाकुब बार्सिलोनाको उत्तरी सहर रिपोलका बासिन्दा हुन् । आक्रमणमा १४ जना मारिएका थिए । उनीहरू स्पेन, इटाली र पोर्चुगलका नागरिक हुन् । प्रहरीले भ्यान चालक अझै जीवित हुन सक्ने बताएको छ । यसअघि आक्रमणको मुख्य योजनाकार मोउसा ओकाबिरलाई प्रहरीले मारेको हो । उनी क्याम्ब्रिल्समा भएको आक्रमणमा मारिएका हुन् ।"
बाँच्ने संघर्षमा हिउँचितुवा,"काठमाडौं हिउँ क्षेत्रमा बस्ने हिउँचितुवाका आहार त्यहाँ पाइने नाउर, झारल, ठूलो मुसा र लिंडे मुसा हुन् । यसबाहेक याक, चौरी र घोडा पनि हिउँ चितुवाका सिकार हुन् । जलवायु परिवर्तनको असरले हिउँचितुवा रमाउने क्षेत्रमै केही वर्षदेखि ब्वाँसो र चितुवा (कमन लियोपार्ड) पनि भेटिन थालेका छन् । तीनै जीव मांसाहारी हुन् । केही वर्षअघिसम्म हिउँ क्षेत्रमा एक्लै रमाउने गरेको ठाउँमा अरू जीव थपिँदै जान थालेपछि हिउँचितुवाले बाँच्न बढी संघर्ष गर्नुपरेको विशेषज्ञको ठहर छ ।तीनवटै जीवको बासस्थान एउटै भएपछि आहारमा प्रतिस्पर्धा हुने नै भयो, वन मन्त्रालयको जैविक विविधता तथा वातावरण महाशाखा प्रमुख विज्ञ डामहेश्वर ढकालले भने, हिउँचितुवालाई उपयुक्त आहार र डाइट पुगेन भने स्वास्थ्यजन्य समस्या उत्पन्न हुन्छ । यसले बच्चा जन्माउन सक्ने क्षमतामा कमी आउँछ । कमजोर भएपछि आफूले मार्नुपर्ने आहार प्रजाति बलियो हुन सक्छन् । हिउँचितुवाभन्दा नाउर वा अन्य आहार प्रजाति बढी दौडन सक्ने भयो भने मांसाहारीले सिकार गर्न सक्दैनन्, ढकालले शनिबार कान्तिपुरसित भने, त्यस्तो अवस्थामा आहारकै कारण हिउँचितुवा कमजोर बन्ने अवस्था आउन सक्छ । एउटै प्रजातिका आहारमा अरू वन्यजन्तुले पनि प्रतिस्पर्धा गर्नुपर्यो भने द्वन्द्व निम्तिन्छ । त्यसो हुँदा प्राकृतिक पारिस्थितिकीय प्रणालीमै बदलाव आउन सक्छ । त्यसैले जलवायु परिवर्तनले हिमाली क्षेत्रमा रमाउने वन्यजन्तुको बासस्थानमा पुर्याएको असर र भविष्यमा देखा पर्ने चुनौतीबारे अध्ययनअनुसन्धान गर्नुपर्ने विषयलाई हिउँचितुवा पाइने मुलुकका प्रमुखको सम्मेलनमा नेपालले प्राथमिकतासाथ उठाउँदै छ । सम्मेलन ८ र ९ भदौमा किर्गिस्तानको बिस्केकमा हुँदैछ ।किर्गिस्तानका राष्ट्रपति अल्मज्बेक अतम्बएभको आह्वानमा हुन लागेको सरकार प्रमुखहरूको दोस्रो सम्मेलनको नेतृत्व वन मन्त्रालयका सचिव प्रकाश माथेमाले गर्नेछन्। नेपालसहित अफगानिस्तान, भुटान, चीन, भारत, काजकस्तान, किर्गिस्तान, मंगोलिया, नेपाल, पाकिस्तान, रुस, ताजिकिस्तान र उज्बेकिस्तानमा गरी ४ हजारदेखि ६ हजार ५ सयको हाराहारीमा हिउँ चितुवा छन् । खुम्चिँदो बासस्थान, जलवायु परिवर्तन, बढ्दो चोरी सिकारका कारण हिउँ चितुवाको संख्या घट्दो क्रममा छ । ढकालका अनुसार यो सम्मेलनमा चार वर्षअघि (सन् २०१३) को हिउँचितुवा संरक्षणसम्बन्धी बिस्केक घोषणापत्र को उपलब्धि विश्लेषण गर्दै नयाँ रणनीति तयार गरिनेछ । हिउँचितुवा संरक्षणका लागि पहिचान गरिएका १२ देशका २३ वटा बासस्थान (भूदृश्य) को समेत सम्मेलनमा विश्लेषण गरिनेछ । नेपालले तयार गरेको हिउँचितुवाको पूर्वी क्षेत्रको भूदृश्यसम्बन्धी योजना बिस्केकमै सार्वजनिक गरिनेछ । यो सुन्दर वन्यजन्तु १२ देशमा पाइन्छ । हिउँचितुवाका २३ बासस्थान (भूदृश्य) पहिचान गरिएका छन् । तीमध्ये नेपालमा तीन भूदृश्य छन् । पूर्वमा कञ्चनजंघादेखि लाङटाङ, मध्यमा मनास्लुदेखि अन्नपूर्ण र पश्चिममा धौलागिरिदेखि अपिनाम्पासम्म। नेपालले अरू देशलाई उछिन्दै पूर्वी नेपालको हिउँचितुवाको बासस्थान इस्टर्न हिमालय ल्यान्डस्केपको व्यवस्थापनसम्बन्धी योजना तयार गरेको छ । हिउँचितुवा बचाउने यो पहिलो योजना हो । पूर्वी क्षेत्रको भूदृश्य ११ हजार ५ सय १५ वर्ग किलोमिटर क्षेत्रमा फैलिएको छ । यसमध्ये ५ हजार ८ सय वर्गकिमि क्षेत्र हिउँचितुवाको मुख्य बासस्थान पहिचान गरिएको छ । यसभित्र विश्वकै अग्लो सगरमाथा क्षेत्रदेखि लाङटाङ क्षेत्रसम्म समेटिन्छ । पूर्वी क्षेत्रलाई लाङटाङ, गौरीशंकर, सगरमाथा र कञ्चनजंघा गरी चार ब्लकमा बाँडिएको छ । यो ब्लकभित्र पनि १४ वटा स्थानलाई मुख्य बासस्थानका रूपमा पहिचान गरिएको व्यवस्थापन योजनामा उल्लेख छ । विशेषज्ञले हिउँचितुवाको पूर्वी क्षेत्रको भूदृश्यमा ११ वटा संकटग्रस्त बासस्थान पहिचान गरेका छन् । सन् २०१७ देखि २०२१ सम्मलाई अल्पकालीन र सन् २०२२ देखि २०२६ सम्मलाई दीर्घकालीन गरी योजना प्रस्ताव गरिएको छ । नेपालमा ३ सयदेखि ५ सयको हाराहारीमा हिउँचितुवा रहेको अनुमान छ ।"
कुल देउता हराएपछि अन्त्येष्टि ढिलो,"बाँके साउन २७ को बाढीले घर भत्किएपछि च्यापिएर कविराज थारूका तीन छोरीको मृत्यु भयो । तर ७ दिन बितिसक्दा पनि उनले मृतक छोरीहरूको अन्तिम संस्कार गरेनन् । छोरीसहित घरको कुल देउता पनि घरमै पुरिएपछि उनले अन्तिम संस्कार गर्न नपाएका हुन् । थारू परम्पराअनुसार किरिया बस्न कुल देउता अनिवार्य हुन्छ । किरिया बस्नुअघि कुल देउतालाई नुहाइदिएर उल्टो राख्ने चलन छ । तर कुल देउता नै पुरिए । शनिबार नेपाली सेनाले राप्ती सोनारी गाउँपालिका४ लालपुरका कविराजको भत्किएको घर उत्खनन गरी कुल देउता खोजिदिएको छ । कुल देउता भेटिए अब छोरीहरूको किरिया बस्छु, उनले कान्तिपुरसँग फोनमा भने, सेनाले बस्ने घर पनि बनाइदियो । अब जिउने सहारा मिलेको छ । सेनाले उनका लागि टेन्ट बनाइदिएको छ । थारू सुमदायको कुल देउता राख्न छुट्टै्र कोठा बनाइएका हुन्छन् । थारू भाषामा कुल देउता राख्ने कोठालाई मिन्झारी भनिन्छ । जहाँ कुल देउता (माटोको हात्ती, घोडा, पाल र मूर्ति) राखिएका हुन्छन् । खुसीका बेला कुल देउतालाई रक्सीको छाकी चढाइन्छ । परिवारको कुनै सदस्यको मृत्यु भए देउतालाई पनि दु:खमना गरिन्छ । छोरीहरूको मृत्युले जति पीडा थियो त्यति नै कुल देउता हराएकामा । ७ दिनपछि कुल देउता भेटिएपछि अन्तिम संस्कार गर्ने बाटो खुलेको छ, कविराजले भने, अब थारू परम्पराअनुसार संस्कार गर्छु । छोरीको मृत्युपछि बिरामी परेका कविराज अझै उपचार गराइरहेका छन् । घटनापछि घर फर्केका उनी गतसाता उपचारका लागि बैजापुरस्थित स्वास्थ्यचौकी पुगेका थिए । देउता पनि भेटिए । उपचारपछि केही ठीक भएको छु, उनले भने, विस्तारै सबै ठीक हुँदै जानेछ । बाढीले घर भत्किएपछि कविराजका तीन छोरी १२ वर्षीया अञ्जु, ९ वर्षीया सरिता र ७ वर्षीया सुष्माको च्यापिएर मृत्यु भएको थियो । त्यतिबेला कविराज मजदुरीका लागि पोखरामा थिए । राति बाढीमा फसेपछि कविराजकी श्रीमती फूलकुमारी गुहार माग्दै बाहिर निस्किने क्रममा घर भत्किएको थियो । घर भत्किन सुरु भएपछि तीन छोरी भाग्दै गर्दा ढोका नजिकै च्यापिएको उनीहरूले बताए । बाढीमा फसेर सम्पर्कविहीन फूलकुमारी दुई दिनपछि भेटिएकी थिइन् । तीन छोरी गुमाएका कविराजलाई विभिन्न संघसंस्थाले सघाइरहेका छन् ।"
रसुवागढीमा ५ सय कन्टेनर अलपत्र,"काठमाडौं कारोबार मूल्य तोक्ने विषयमा भन्सार कर्मचारी र व्यापारीबीच असमझदारी हुँदा ५ सयभन्दा बढी मालबाहक कन्टेनर रसुवागढी नाकामा अलपत्र परेका छन् ।दसैंका लागि लक्षित गरी व्यापारीले ल्याएका सामानहरू नाकामै अलपत्र परेका हुन् । सरकारले चालु आर्थिक वर्षका लागि गत सालको तुलनामा राजस्व लक्ष्य वृद्धि गरेपछि भन्सारले कारोबार मूल्यमा कडाइ गर्दा असमझदारी उत्पन्न भएको हो । दुई पक्षबीच कुरा नमिल्दा कन्टेनरहरू अलपत्र परेका हुन्। व्यवसायीले नै सामान नछुटाएको कर्मचारीको भनाइ छ । व्यवसायीले भने भन्सारले एउटै सामानको फरकफरक मूल्यांकन गरेको आरोप लगाएका छन् । नाकामा तयारी पोसाक, बिजुलीका सामान, जुत्ता, कम्प्युटर पार्टस, फर्निचर, व्याग, चस्मालगायतका व्यापारिक वस्तु रोकिएका छन् ।भूकम्पका कारण २८ महिनादेखि तातोपानी बन्द भएपछि रसुवागढी नाकाबाट व्यापार हुन थालेको छ। चीनबाट हुने धेरैजसो आयात २०७२ मंसिरदेखि यही नाकाबाट आयात हुने गरेको छ । व्यवसायीले भन्सारको मूल्यांकन प्रक्रिया नै गतल भएको जनाएका छन् । नेपाल हिमालय सीमापार वाणिज्य संघका सचिव सागर घिमिरेले भन्सारको मूल्यांकन प्रक्रियामा व्यवसायी असहमत रहेको बताए । मूल्यांकन पारदर्शी र व्यावहारिक छैन, उनले भने, विभेदका कारण एउटै व्यापारीले लाखौं घाटा बेहोर्नुपर्ने अवस्था छ । भन्सारको मूल्यांकन आज एउटा भोलि अर्को गरेको गुनासो व्यापारीहरूको छ । कारोबार मूल्यमा कडाइ गर्दा मूल्यांकन रकम बढ्न भएकाले व्यापारी डराएको भनाइ भन्सारको छ । कानुनत: व्यापारीले घोषणा गरेको खरिद मूल्य र गुणस्तरलाई नै आधार मानेर मूल्यांकन गर्नुपर्छ । व्यापारीहरूले सामानको मूल्य घोषणा गर्न आनाकानी गरेकाले कारोबार हुन नसकेको भन्सार प्रमुख केदार पनेरूले बताए । चिनियाँ एजेन्टसँगको विवाद मिलाउने क्रममा गत महिना २ साता भन्सार कारोबार बन्द भयो, उनी भन्छन्, यसको असर पनि राजस्व संकलनमा पर्यो । आइतबारदेखि कारोबार हुने दाबी पनेरूले गरे । भन्सार किताबमा तोकिएको मूल्यभन्दा सस्तोमा सामानको मूल्यांकन हुन सक्दैन, उनले भने । व्यापारीले सामान नछुटाउँदा राजस्व संकलनमा ह्रास आएको छ । गत महिना राजस्व लक्ष्य २५ करोड रहेकोमा ६ करोड संकलन भएको थियो । गत साल २ अर्ब ९२ करोड राजस्व संकलन गरेको भन्सारलाई चालु आवका लागि ३ अर्ब ३६ करोड लक्ष्य दिएको छ । नेपाल ट्रक कन्टेनर व्यवसायी संघका अध्यक्ष अर्जुन सापकोटाले व्यापारिक कारोबार बन्द हुँदा दसैंको मुखमा यातायात व्यवसायी मर्कामा परेको दुखेसो गरे । भन्सार कारोबारमा बेलाबेलामा उतारचढाव आएकाले यो समस्या आएको हो, उनले भने । दुईपक्षीय यो विवादले राजस्व संकलनमा प्रतिकूल प्रभाव परेको छ । पछिल्लो तीन दिनदेखि पहिरोले कन्टेनरहरूलाई क्षति पुर्याउन थालेपछि सामानको असुरक्षासमेत बढेको व्यापारीहरूले बताएका छन् । साथै उपत्यकामा सामानको समेत अभाव सुरु हुन थालेको व्यापारीहरूले बताएका छन् । सामान आयात बन्द भएपछि दसैं बजार प्रभावित भएको छ, रञ्जना व्यापार संघका अध्यक्ष टेकबहादुर शाक्यले भने, सामानको अभाव सुरु भएको छ । दसैंको सामान उपत्यकाबाहिर लैजाने मौसम सुरु भएको उनको भनाइ छ । समयमा सामान नआउँदा यो वर्ष नबिक्ने सम्भावना रहन्छ, उनले भने ।"
सुधारको मर्मविपरीत अवकाश नीति ल्याउने गृहकार्य,"काठमाडौं वित्तीय क्षेत्र सुधार कार्यक्रमको मर्मविपरीत नेपाल राष्ट्र बैंक व्यवस्थापनले अवकाश नीति ल्याउने गृहकार्य तीव्र बनाएको छ । विश्व बैंकलगायतका संस्थाहरूबाट ऋण लिएर थालिएको वित्तीय क्षेत्र सुधार कार्यक्रमको मुख्य अंश कर्मचारी व्यवस्थापन पनि थियो । सुधारका लागि करिब ७ अर्ब रुपैयाँ ऋण लिइएको थियो । धेरै कर्मचारी अनुत्पादक भएकाले केन्द्रीय बैंकसँगै, राष्ट्रिय वाणिज्य बैंक र नेपाल बैंक लिमिटेडलगायतका संस्थाका कर्मचारीको सेवाअवधि ३० वर्ष काम गरेको वा ५८ वर्ष जुन पहिले हुन्छ त्यहीअनुसार अवकाश दिने व्यवस्था गरिएको थियो । अहिले केन्द्रीय बैंकले विनियमावली परिमार्जन गर्दै ३० वर्षे सेवाअवधि हटाएर ५८ वर्ष मात्र राख्न जोडबल भइरहेको छ । व्यवस्थापनले ३० वर्षे सेवाअवधि हटाएर उमेर ५८ वर्षमा अवकाश हुने व्यवस्थाले केन्द्रीय बैंक सुधारको प्रक्रिया नै अवरुद्ध हुने पूर्वगभर्नर दीपेन्द्रबहादुर क्षत्रीले बताए । विगतमा वित्तीय सुधारका लागि उक्त व्यवस्था ल्याइएको थियो र त्यही कारण अहिले बैंकिङ क्षेत्र हेर्नलायक अवस्थामा छ, उनले भने, वित्तीय क्षेत्र सुधारको काम अझै नसकिएकाले ३० वर्षे सेवावधि हटाउने बेला भएको छैन । विद्यमान कर्मचारी विनियमावलीअनुसार राष्ट्र बैंकका कर्मचारीहरूले सेवाअवधि ३० वर्ष वा उमेर ५८ वर्ष जुन अघि हुन्छ, त्यसका आधारमा अवकाश लिनुपर्छ । व्यवस्थापनले ३० वर्षे सेवावधि हटाएपछि कर्मचारीहरू ५८ वर्षसम्म जागिरमा रहिरहन पाउँछन् । हाल राष्ट्र बैंकमा करिब १२ सय कर्मचारी कार्यरत छन् । ३० वर्षे सेवाअवधि हटेको अवस्थामा करिब ३ सय कर्मचारीको सेवाअवधि लम्बिन्छ । यो व्यवस्थाले नयाँ युवाहरूको केन्द्रीय बैंकमा प्रवेश रोकिन पुग्नेछ । करिब १५ वर्षअघि वित्तीय क्षेत्र सुधारका लागि भन्दै राष्ट्र बैंकले सेवाअवधि ३० वर्ष वा उमेर ५८ वर्ष जुन अघि हुन्छ, त्यसका आधारमा अवकाश हुनुपर्ने व्यवस्था ल्याएको थियो । यस विषयमा नयाँ र पुराना कर्मचारीहरूले आफ्नो स्वार्थअनुसार विनियमावली परिमार्जन गर्न चाहेको क्षत्रीले बताए । राष्ट्र बैंकको विगतको छवि जोगाउन तथा संस्थागत क्षमता अभिवृद्धिका लागि पनि ३० वर्षे सेवाअवधि हटाउन हुँदैन, उनले भने, ३० वर्षे सेवाअवधिका कारण अवकाश हुन लागेका अधिकांश कर्मचारीहरू संस्थाका लागि योग्य छैनन् । कर्मचारीहरूको प्रोत्साहन र नयाँ रोजगारी सिर्जनाका लागि ३० वर्षे सेवाअवधि हटाउन नहुने उनको भनाइ छ । राष्ट्र बैंक व्यवस्थापनले लोक सेवा आयोगको सिद्धान्तअनुसार विनियमावली परिमार्जन गर्न सञ्चालक रामजी रेग्मीको संयोजकत्वमा कर्मचारी सेवा विनियमावली परिमार्जन एवं संशोधन सुझाव समिति गठन गरेको थियो । डेपुटी गभर्नरद्वय, लोकसेवा आयोगका सहसचिव, राष्ट्र बैंक कानुन महाशाखा निर्देशक, राष्ट्र बैंक जनशक्ति विभागका कार्यकारी निर्देशक सदस्य रहेको उक्त समितिले करिब एक महिनाअघि समितिमा प्रतिवेदन पेस गरेको छ । उक्त संशोधनमा ३० वर्षे सेवावधि हटाएर ५८ वर्ष मात्र बनाउने प्रस्ताव गरिएको भन्दै नयाँ कर्मचारी त्यसको विरोधमा उत्रिएका छन् । समितिले बुझाएको प्रतिवेदनको अवकाशसम्बन्धी दफाको महलमा सुझाव दिनुपर्ने स्थान भने खाली राखिएको छ । अरू सबै दफाको सुझाव महलमा यथावत् राख्ने वा परिमार्जन गर्ने भन्ने उल्लेख छ । ३० वर्षे सेवाअवधि हटाउनेसम्बन्धी विषय निकै विवादित भएकाले उक्त महल खाली छोडिएको हो, स्रोतले भन्यो, समितिमा ब्रिफिङ गर्ने बेलामा ३० वर्षे हटाउन उपयुक्त हुने प्रस्ताव गएको छ । राष्ट्र बैंकका प्रवक्ता नारायणप्रसाद पौडेलले कुनै जानकारी नभएको वताए । उपसमितिले प्रतिवेदन बुझाएको सम्म थाहा छ, उनले भने, त्यसपछि के भएको छ थाहा छैन।उपसमितिले ३० वर्षे सेवाअवधि हटाउँदा उपयुक्त हुने सुझाव दिए पनि अन्तिम निर्णय भइनसकेको राष्ट्र बैंकका सहप्रवक्ता राजेन्द्र पण्डितले बताए । उपसमितिको प्रस्तावउपर बोर्डले केही न केही निर्णय गर्नैपर्छ, उनले भने, तर, आजसम्म कुनै निर्णय भएको छैन । ३० वर्षे सेवावधि यथावत् राख्ने वा हटाउने विषय राष्ट्र बैंकको पुरानै रोग हो । कर्मचारीहरूले आफ्नो स्वार्थअनुसार व्यवस्थापनसमक्ष यो विषयमा लबिइङ गर्दै आएका छन् । अहिले पनि त्यही भएको हो । गभर्नर कार्यालय र निकटका अधिकांश कर्मचारीहरूको ३० वर्षे सेवाअवधि हटाउन लागिपरेका छन् भने नयाँ कर्मचारी राख्नुपर्ने भन्दै दबाब दिइरहेका छन् । यसले केन्द्रीय बैंकको कामसमेत प्रभावित भइरहेको छ । यसबारे गभर्नर चिरञ्जीवी नेपालले सार्वजनिक रूपमा कुनै धारणा राखेका छैनन् । नयाँ कर्मचारीहरू भने गभर्नर नेपाल ३० वर्षे प्रावधान हटाउन लागिपरेको भन्दै आलोचना गरिरहेका छन । यस विषयमा गभर्नर नेपालले प्रस्ट पार्न नसक्दा केन्द्रीय बैंकको काम भने प्रभावित भइरहेको छ । राष्ट्र बैंक सञ्चालक समितिमा पनि दुई धार छन् । राष्ट्र बैंकका एक सञ्चालकले भने, लोक सेवा आयोगको सर्वमान्य सिद्धान्तमा ३० वर्षे सेवावधि सम्बन्धमा केही बोलेको छैन, यसकारण त्यो विषय हामीले चलाउँदैनांै । हामीलाई दिइएको कार्यक्षेत्रमा मात्र विनियमावली संशोधन गरेर पठाउँछौं । विगतमा सामान्य रहेको यो विषय अहिले प्रतिष्ठासँग पनि जोडिएको छ । राष्ट्र बैंकले समयमा समस्या समाधान गर्न नसकेकै कारण उक्त विवाद जटिल बन्दै गएको हो । ३० वर्षे सेवाअवधि यथावत् राख्ने वा हटाउने विषयमा अध्ययन गर्ने नाममा राष्ट्र बैंकले हालसम्म करिब २५ लाख रुपैयाँ बढी खर्च गरिसकेको छ । पटकपटक अध्ययन समिति गठन गरी प्रतिवेदन तयार पार्न र ती प्रतिवेदन कार्यान्वयनका लागि सुझाव दिन गठित समितिका सदस्यको भत्ताबापत राष्ट्र बैंकले उक्त रकम खर्चेको हो ।तर, ती कुनै पनि प्रतिवेदन कार्यान्वयनमा आउन सकेका छैनन । राष्ट्र बैंकको व्यवस्थापकीय कमजोरी र निर्णय क्षमताको कमीका कारण ती प्रतिवेदन कार्यान्वयन हुन नसकेका हुन । सम्बन्धित विषयमा ठोस निर्णय गरेर अघि बढ्नुको साटो उपलब्धिविहीन काममा राष्ट्रको ठूलो धनराशि खर्च गरेर राष्ट्र बैंकले ठूलो गल्ती गरेको राष्ट्र बैंकका एक पूर्व कार्यकारी निर्देशकले बताए । समस्याको सत्यतथ्य बुझ्नभन्दा पनि आफ्नो पक्षमा प्रतिवेदन बनाउन तथा कर्मचारीहरूलाई भुलाउने उद्देश्यले अध्ययन समिति बनाइने भएकाले ती प्रतिवेदन कार्यान्वयन हुन नसकेका हुन, ती अधिकारीले भने । करिब २ वर्षअघि नेपाल प्रशासनिक प्रशिक्षण प्रतिष्ठान (स्टाफ कलेज) द्वारा गरिएको राष्ट्र बैंकको संगठनात्मक तथा व्यवस्थापकीय सर्वेक्षणले विभिन्न तहका गरी २ सय २५ जना कर्मचारी बढिरहेको देखाएको थियो । यसैगरी, साउनदेखि राष्ट्र बैंकले गर्दै आएका सबै सरकारी काम वाणिज्य बैंकहरूलाई सुम्पिएको छ । सबै सरकारी कामहरू वाणिज्य बैंकहरूलाई दिएपछि राष्ट्र बैंकका हरेक शाखामा ३ देखि ५ जना कर्मचारीहरू कामविहीन भएको एक अधिकारीले बताए ।"
कृषिबाटै उन्नति,"चितवन पढेलेखेका अधिकांश युवा खेती गर्न रुचाउँदैनन् । तर, नवलपरासी हुप्सेकोट३ बेलहानीका थमन रजाली ७ वर्षदेखि गाउँमै तरकारी खेतीमा व्यस्त छन् । पत्रकारितामा स्नातक गरेका उनी तरकारीबाट वार्षिक २० लाखभन्दा बढी मुनाफा गरेको बताउँछन् । उनले ४ बिघाभन्दा बढी जमिनमा खेती गरेका छन् । काँक्रो, गोलभेंडा, भेडे खुर्सानी, फर्सी फलाएका छन् । थोपा सिंचाइ, मल्चिङ, प्लास्टिक पोखरी, पावर टिलर, पावर स्प्रे, मेसिन, ट्रेजस्ता प्रविधिमार्फत खेती गर्दै आएका छन् । खेतीका लागि उर्वर छ, यही माटोमा भविष्य देखेर लागेको हुँ, उनले भने, हामी विदेशमा गएर अर्काको काम गर्नुभन्दा यही बसेर मिहिनेत गरे ढिलोचाँडो स्थापित हुन सकिन्छ । छोरालाई ८६ वर्षीय धनबहादुरले समेत साथ दिएका छन् । थमनले २०७३ को उत्कृष्ट राष्ट्रपति कृषक पुरस्कारबाट सम्मानित भएपछि थप हौसला बढेको बताए । त्यस्तै, बारा सिम्रौनगढ ८ का ३९ वर्षीय धर्मेन्द्र यादवलाई ६ वर्षअघि गाउँमा सबैले हल्लौरे भन्थे । खाने र घुम्नेबाहेक काम थिएन । भारत मजदुरीमा गएपछि बल्ल उनले श्रम र पैसाको महत्त्व बुझे । त्यसपछि गाउँ फर्के, ५ कठ्ठामा पोखरी निर्माण गरी माछापालन थाले । हाल उनको १० बिघामा पोखरी छन् । जिल्ला कृषि कार्यालय र माछा निर्देशनालय बालाजुबाट विश्व खाद्य दिवसलगायतमा पटकपटक उत्कृष्टको पुरस्कार थापिसकेका छन् । अहिले वार्षिक ५० लाखका माछा कारोबार गर्छन् । वार्षिक १० लाख बचत गर्न समस्या छैन । नयाँनयाँ काम गरी ख्याति कमाउन सुविधासम्पन्न सहर र पहुँचकै खाँचो पर्दैन । त्यस्तै, ख्याति कमाएकामध्ये कपिलवस्तु शिवराज नगरपालिका ११ हरहवाका फरहान अकवाल खाँ पनि एक हुन् । कृषि अध्ययन नगरे पनि कृषिमा उनले नजानेको विषय नै छैन । खाँ एकीकृत मत्स्य फर्म तथा ह्याचलिङ व्यवसाय सञ्चालन गरेका छन् । उनको श्रम र मिहिनेत जिल्लामा मात्र सीमित छैन । मुलुकका १५ देखि २० जिल्लासम्म सिकाउन पुग्छन् । वार्षिक ३० लाख माछाका भुरा बिक्री गर्छन् । ७० देखि एक सय टन माछा बेच्छन् । माछा र भुरा उत्पादनमा जोड दिएका छौं, उनले भने, बजार र आम्दानी राम्रो छ । उनका उत्पादन कैलाली, कञ्चनपुर, बाँके, बर्दिया र रूपन्देहीसम्म पुग्छ । उनको ११ हेक्टरमा ४० पोखरी छन् । पर्सास्थित वीरगन्जको न्यू ओम खाद्य उद्योगका मालिक ताराप्रसाद गुप्ता केही वर्षयता व्यवसायको विकल्प खोज्दै थिए । भारतबाट निर्बाध भित्रिने तयारी चामलले साविकको व्यवसाय समस्यामा थियो । दुई वर्षअघि आमालाई शुद्ध दूध खुवाउन एउटा उन्नत गाई खरिद गरे । छिमेकीले पनि दूध माग्न थालेपछि उनले अर्को थपे । माग बढदै गएपछि अहिले ६० वटा गाई गुप्ताको वीरगन्ज २७ स्थित क्याप्टेन फर्ममा छन् । त्यसमध्ये ३० ले दैनिक ४ सय लिटर दूध दिन्छन् । ३० गर्भिणी छन् । २ महिनाभित्र ती गाई पनि व्याएर दूध दिन थाल्छन् । दूधले बजारको माग नधानेकाले गुप्ता अझै गाई थप्ने मनस्थितिमा छन् । गीता मन्दिर रोडमा आफ्नै पसलमा बिहान बेलुका दूध खोज्दै आउने ग्राहकको बाक्लो भीड देखेर चकित पर्छन् । उपभोक्तालाई अरू केही हैन शुद्ध दूध चाहिएको रहेछ, ४७ वर्षीय गुप्ता भन्छन्, मैले पनि शुद्धतामा कुनै सम्झौता गरिनँ, आखिर यही इमानदारी मेरो नयाँ व्यवसायका लागि सफल मन्त्र साबित भयो । फर्मबाट निस्किएको गोबर प्रयोग गरेर जैविक मल बनाउँछन् । भविष्यमा ४ बिघा खेत भाडामा लिएर उन्नत जातको घाँस उत्पादन गरेर वर्षैभरि गाईलाई पुग्ने घाँसको जोहो गर्ने उनको तयारी अन्तिम चरणमा छ । यसबाहेक माछापालन पनि गर्ने उनले तयारी गरेका छन् । बिदेसिने युवाहरूलाई स्वदेशमा जाँगर चलाउन सुझाव दिन्छु, उनले भने, हरेस खाएर बिदेसिनुभन्दा स्वदेशमै पसिना चुहाउन सके कमाइ हुन्छ ।(कपिलवतस्तुबाट मनोज पौडेल, नवलपरासीबाट नवीन पौडेल, पर्साबाट शंकर आचार्य र बाराबाट लक्ष्मी साह)"
आकर्षण र लगानी बढ्दै,"बुटवल सोर्ह वर्षअघि शुद्धोदन गाउँपालिका ६ भगलापुरका पुण्यप्रसाद चौधरीलाई साथीहरूले बिदेसिन उक्साएका थिए । तर २० हजार सापटी खोजेर उनले एक बिघामा माछापालन थाले । आम्दानी दिन थालेपछि जग्गा र लगानी बढाए । अहिले ७ बिघामा बनाएका पोखरीमा भुरा उत्पादन गर्छन् । त्यसमध्ये ४ बिघा आफ्नै हो । ३ बिघा भाडामा लिएका छन् । लगानी ७ करोड पुगेको बताए । भुरामा आम्दानी देखेपछि ६ वर्षअघि उत्पादन थालेका हुन् । पोखरीमा कार्प, रहु, नैनी, सिल्भर, गौस, कमन, बिगहेड भाकुर जातका भुरा छन् । अहिले वार्षिक १ करोडका भुरा बेच्छन् । राजधानी, चितवन हँुदै पोखरा र कैलालीका किसानले भुरा किन्छन् । यसबाट वार्षिक करिब १८ लाख बचत हुने गरेको उनले बताए । आफ्नै आम्दानीबाट अहिले २ तले पक्की घर बनाएका छन् । एक बिघा जग्गा जोडेका छन् ।जिल्लामा पटकपटक पुरस्कृत भइसके । बढी माछा उत्पादन गरेबापत राष्ट्रपतिबाट उत्कृष्ट मत्स्य कृषकका रूपमा पुरस्कृत भइसकेका छन् । मत्स्य व्यवसायी संघ जिल्ला अध्यक्ष रहेका उनले मत्स्य ह्याचरी निर्माणका लागि अनुदानसमेत पाएका छन् । परम्परादेखि गरेको भएकाले कृषि व्यवसायलाई हेयका रूपमा हेरिएको हो, उनले भने, आधुनिक पद्धति अपनाउने र मिहिनेत गर्ने हो भने कृषिमा राम्रो मुनाफा छ ।बेलायतको लन्डन युनिभर्सिटीबाट बिजनेस म्यानेजमेन्ट बागलुङकी ज्ञानकुमारी पुनले जिल्लाको सैनामैनामा व्यावसायिक बाख्रापालन र घाँस खेती गरेको देखेर धेरैले आश्चर्य माने । त्रिभुवन विश्वविद्यालयबाट अंग्रेजी साहित्य र शिक्षाशास्त्रमा स्नातकोत्तरपछि एमफिल गरिसकेका उनका पति प्रेमसागर त्यसमै संलग्न छन् । धेरैले कृषिको सट्टा अन्य व्यवसाय गर्न सुझाए । तर डेढ करोड लगानीमा जोडीले ५ वर्षयता सैनामैना कृषि उद्योग र सैनामैना सामुदायीक बाख्रापालन तथा नश्ल सुधार केन्द्र सञ्चालन गरेका छन् । अहिले लगानी दोब्बर बनाउने सोचमा छन् । फार्ममा ४ सय बाख्रा छन् । पर्रोहा उच्च मावि र अन्य किसानको गरी करिब १० हेक्टर जमिनमा घाँस खेती गरेका छन् । उत्पादन गरेका घाँसका बीउ अहिले ७३ जिल्लामा पुगेका छन् । झन्डै ४ सय पाठापाठी बेच्छन् । चानचुन २५ लाख आम्दानी गर्छन् । कृषिमा शारीरिक परिश्रम बढी छ, प्रेमसागरले भने, तर राज्यले आधारभूत सेवा उपलब्ध गराउने हो भने राम्रो कमाउन पनि सकिन्छ । पहिले हेयको रूपमा हेरिने कृषि व्यवसायले पछिल्लो समय धेरैको ध्यान तानेको छ । जिल्लामा ठूलो लगानीमा कृषि व्यवसाय अपनाउने किसानको संख्या बढेको छ । उच्च शिक्षा पढेका र सम्पन्नले समेत कृषि पेसा अँगालेका छन् । शंकरनगरका शशिधर शर्मा पौडेल उदाहरण हुन् । केही समय शिक्षण र अमेरिकाको अनुभव गरेका पौडेलले ६ वर्षअघिदेखि गाई फार्म खोले । टिकुलीगढमा सञ्चालित लुम्बिनी एग्रो प्रोडक्सन तथा रिसर्च सेन्टर प्रालिको काम गाई पाल्ने र अनुसन्धान गर्ने हो । फार्ममा अहिले एक अर्ब लगानी पुगेको छ । ५ सय गाई छन् । ३ सय दुहुना छन् । एउटा गाईले दैनिक २० देखि ३२ लिटरसम्म दूध दिन्छ । दुहुन मेसिन प्रविधि छ । दूध बिक्रीबाट दैनिक ८० लाख आम्दानी हुन्छ । यहाँ परम्परागत मात्र होइन एक अर्बभन्दा बढी लगानी लगाएर आधुनिक कृषि फार्म सञ्चालन गर्ने बढेका छन् । लामो समय वैदेशिक रोजगारीमा बिताएका बुटवलका सीपी शर्माले ९ वर्षअघि अस्ट्रिचपालन सुरु गरे । अहिले लगानी करिब दुई अर्ब पुग्यो । सुरुआतमा कसैले पत्याएन, पत्नीलाई मनाएपछि अस्ट्रिच नेपाल प्रालि दर्ता गरें, उनले सम्झे, अस्ट्ेरलियाबाट १ हजार ५ सय अण्डा र केही अस्ट्रिच ल्याएर व्यवसाय सुरु गरें । गंगोलियामा २० बिघा क्षेत्रफलमा जग्गा व्यवस्थापन गरेर थालिएको फार्म दाङसम्म फैलिएको छ । ८ हजार अस्ट्रिच पालिएका छन् । मासुका लागि तयार १ हजार छन् । अण्डाका लागि एक हजार छन् । यसबाहेक ८ सय अस्ट्रिच कन्ट्रयाक्ट फार्मिङमार्फत किसानले पालेका छन् । १ सय ३७ ले रोजगारी पाएका छन् ।"
मौरीपालनमा किसानको आकर्षण बढ्दो,"तेह्रथुम (कास) थोरै जमिन भएका र भूमिहीनले समेत सजिलै गर्न सक्ने मौरीपालनमा यहाँका किसानको आकर्षण बढदो छ । महको बजार अभाव नभएको र मौरी गोलाको समेत अत्यधिक माग रहेकाले किसानले अन्य पेसा व्यवसायसँगै मौरीपालन व्यवसायलाई अगाडि बढाएका हुन् । अघिल्लो आवमा सरकारले ६५ जिल्लामा एकैपटक युवा लक्षित कार्यक्रमअन्तर्गत मौरीपालन व्यवसायमा ठूलो रकम लगानी गर्यो । तर तेह्रथुमलाई मौरीपालनका लागि सरकारले छनोट गरेन ।सरकारी सहयोगबिनै यहाँका धेरै किसान व्यावसायिक मौरीपालन गरिरहेको कृषि विकास अधिकृत रोहिणीराज घिमिरेले बताए । मौरीपालनमा धेरै सम्भावना हुँदाहुँदै पनि सरकारले आफूहरूलाई उपेक्षा गरेको लालीगुराँस नगरपालिकाका किसान चन्द्रप्रसाद राईले बताए । ओख्रे गाविसका नोचन्द्र पौडेलले सेरेना जातको मौरीपालन गरेका छन् । उनीसँग हाल २५ गोला मौरी छन् । मौरीपालनमा प्रत्येक वर्ष लगानी बढाउँदै लगेको उनले बताए । सेरेना जातका मौरीपालनका लागि उपर्युक्त हावापानी, भौगोलिक वातावरण र चरन रहेकाले जिल्लामा मौरीपालन व्यवसायको प्रचुर सम्भावना रहेको जिल्ला कृषि विकास कार्यालयका मौरी शाखा हेर्ने प्राविधिक सहायक रामजुगन यादवले बताए । कार्यालयका अनुसार जिल्लामा मुढे, खोपे अन्य परम्परागत र आधुनिक घारमा समेत गरी १५ हजारभन्दा बढी मौरी गोला किसानले पालेका छन् । यो व्यवसायबाट ५ हजारभन्दा बढी किसानले प्रत्यक्ष रोजगारी पाएको कार्यालयले जनाएको छ । कार्यालयले लालीगुराँस नगरपालिकाको सोल्मा, मेन्छ्यायाम गाउँपालिकाको मोराहाङ र फेदपा गाउँपालिकाको ओयाक्जुङलाई मौरीपालन पकेट क्षेत्रको रूपमा छनोट गरी मौरी गोला उत्पादन गरिरहेको छ ।मौरीपालन व्यवसायलाई आधुनिकीकरण गरी किसानलाई आय आर्जनको बाटोतर्फ डोर्याउन कार्यालयले समेत लगानी गरिरहेको जनाएको छ । कृषि विकास कार्यालयले किसानलाई छुट मूल्यमा मौरी गोला, घार तथा अन्य मौरीजन्य उपकरण वितरण गरिरहेको कार्यालय प्रमुख घिमिरेले बताए । आगामी आवदेखि जिल्लाका अन्य सम्भावित क्षेत्र छनोट गरी मौरीपालन पकेट क्षेत्र घोषणा गरेर व्यावसायिक मौरीपालन कार्यक्रम अघि बढाउने तयारी गरिरहेको कार्यालयले जनाएको छ । किसानले इलाम, झापा, चितवन, ललितपुरको गोदावरीलगायतका स्थानबाट मौरी गोला ल्याएर जिल्लामा व्यावसायिक मौरीपालन सुरु गरेका हुन् । मौरी गोला वृद्धिका लागि प्रयाप्त तालिम तथा अनुभव नहुँदा चाहेजति गोला वृद्धि गर्न नसकिएको मौरीपालक किसानको गुनासो छ । कृषि विकास कार्यालयले कहिलेकाहीं सीमित किसानका लागि आयोजना गर्ने मौरीपालन तालिम पर्याप्त नभएको छथर गाउँपालिका ओख्रेका मौरीपालक किसान लोकेन्द्र बुढाथोकीले बताए । मौरी गोला तथा अन्य मौरीजन्य उपकरणमा सरकारी अनुदान उपलब्ध गराउन उनले सरकारसँग माग गरे ।मौरीपालन व्यवसायप्रति किसानको आकर्षण बढदो रहे पनि सरकारले भने बेवास्ता गरेको उनले आरोप लगाए । कृषिका अन्य व्यवसायमा जस्तै मौरीपालन व्यवसायमा पनि सरकारले लगानी बढाइदिनुपर्यो, उनले भने । मौरी पालन व्यवसायमा देशभरका किसानको आकर्षण वढीरहेको तर सरकारले उपलव्ध गराउने सिमित बजेटबाट किसानका माग सम्बोधन गर्न नसकिएको मौरीपालन विकास शाखा गोदावरीले जनाएको छ । देशभरिका मौरीपालक किसानबाट तालिमको माग आइरहेको तर मौरी विकास शाखामा मौरीविज्ञको संख्या थोरै र बजेट न्यून भएकाले किसानको माग पूरा गर्न समस्या भएको कार्यालयले जनाएको छ ।"
१० अर्ब बराबरको पशुधनमा क्षति,"काठमाडौं अविरल वर्षाका कारण देशभर ३५ बढी जिल्लामा १० अर्ब १७ करोड ८८ लाखको पशुधनमा प्रत्यक्ष र अप्रत्यक्ष क्षति भएको दाबी सरकारले गरेको छ । पशुपक्षी विकास मन्त्रालयले शुक्रबार पत्रकारसम्मेलनमार्फत साउन २७ यता भदौ २ गतेसम्मको अनुमानित क्षति विवरण सार्वजनिक गरेको हो । मन्त्रालयले १ अर्ब ३७ करोड ७८ लाख मूल्य बराबरको पशुपक्षीको मृत्यु र नष्ट भएको, २ अर्ब ५० करोड १० लाख रुपैयाँ बराबरको पशुजन्य उत्पादन नष्ट भएको जनाएको छ । त्यस्तै पशुजन्य उत्पादनमा ६ अर्ब ३० करोड बराबरको अप्रत्यक्ष क्षति पुगेको सहित कुल १० अर्ब १७ करोड ८८ लाख रुपैयाँ बराबरको क्षति अनुमान गरिएको प्रवक्ता श्यामप्रसाद पौडेलले जनाए ।मन्त्रालयका अनुसार, १ करोड १९ लाखका गाई गोरु, ५३ लाख मूल्य बराबरका रागाभैंसी, ४ करोड ४५ लाखका खसीबख्रा, २ करोड २६ लाखका बंगुर, १० करोडका कुखुरा मरेका छन् । त्यसैगरी १५ करोडका खोरगोठ, ५० करोडको पशु आहारा, ३० करोडको पशुजन्य उद्योग नष्ट भएको मन्त्रालय अनुमान गरेको छ । अविरल वर्षाका कारण दूध उत्पादनमा प्रत्यक्ष २ अर्ब ४० करोड र अप्रत्यक्ष ४ अर्ब ८० करोड मूल्य बराबरको क्षति भएको छ । त्यस्तै अण्डा उत्पादनमा प्रत्यक्ष १० करोड १० लाख अप्रत्यक्ष १ अर्ब मूल्यको क्षति भएको मन्त्रालयले भनेको छ । यसैबीच बाढी, पहिरोलगायत प्राकृतिक विपदबाट देशभर कृषितर्फ ८ अर्ब ११ करोड ५२ लाख रुपैयाँ बराबरको क्षति भएको अनुमान गरिएको छ । कृषि विकास मन्त्रालयले गत बुधबारसम्म धान, मकै, तरकारी बाली, माछा, केरा, दलहन, बेसार, बदाम, कोदोलगायतका मुख्य बालीमा यती क्षति भएको तथ्यांक सार्वजनिक गरेको थियो । उसले बाढीलगायतको विपत्तिबाट देशभरका ३१ जिल्ल्लाको २ लाख ७२ हजार ६ सय ३० हेक्टर जमिनमा गरिएको खेती प्रभावित भएको र ७८ हजार ५ सय १५ हेक्टर खेतीमा पूर्ण क्षति पुगेको भनेको छ ।"
कारोबार २०ले घट्यो,"काठमाडौं बाढीले अधिकांश भूभाग डुबानमा परी तराई क्षेत्रको जनजीवन कष्टकर बनेपछि सेयर बजारमा पनि त्यसको प्रभाव देखिएको छ । बाढी सुरु भएपछि अधिकांश कारोबार दिन परिसूचक ऋणात्मक बन्नुले पनि त्यो पुष्टि हुन्छ । साप्ताहिक कारोबारमा सेयर बजार परिसूचक नेप्से करिब २४ अंकले घटयो । आइतबार कारोबार सुरु हुँदा १ हजार ६ सय ५३५३ मा रहेको नेप्से बिहीबार १ हजार ६ सय २९७५ विन्दुमा ओर्लेको छ । आइतबारको तुलनामा भने परिसूचकमा सवा १२ अंकले कमी आएको नेप्सेले जनाएको छ । परिसूचकमा आएको गिरावटसँगै कारोबार रकम करिब २० प्रतिशतले घटेको छ । साताभरको कारोबारमा २७ हजार ४ सय ६६ कारोबारबाट १ सय ७८ कम्पनीका ८४ लाख ४६ हजार ४ सय ६० कित्ता सेयर खरिदबिक्री भए । उक्त कारोबारबाट ३ अर्ब ५ करोड ६७ लाख ६२ हजार रुपैयाँ परिचालन भयो । कारोबार रकम गत साताको भन्दा १९९५ प्रतिशतले कम हो । अघिल्लो साता १ करोड २१ लाख ३ हजार पाँच सय ८० कित्ता सेयर खरिदबिक्री हुँदा ३ अर्ब ८१ करोड ८४ लाख ६० हजार रुपैयाँ परिचालन भएको थियो । यो साता वित्त कम्पनीबाहेक सबै समूह अन्तरगत कम्पनीका सेयरधनीका लागि सुखद रहेन । कारोबारमा रहेका सबै समूहको परिसूचक ऋणात्मक रहेपछि बहुसंख्यक लगानीकर्ताको सम्पत्ति घटयो । यसकारण यो साता सेयर बजारको आकार (कुल बजार पुँजीकरण) साढे २७ अर्ब रुपैयाँले साँघुरियो । साप्ताहिक कारोबारमा वित्त कम्पनी समूहको परिसूचक १०९ अंकले बढयो । तर, बिमा समूहको परिसूचक १ सय ५५, उत्पादन तथा प्रशोधन समूहको १ सय २४, होटल र जलविद्युत्को समान अंक (५१५१ अंक), बैकिङको साढे १६, विकास बैंकको ३४ र अन्य को करिब ९ अंकले घटेको नेप्सेले जनाएको छ ।चार दिनको कुल कारोबारमा बंैकिङ समूहको बजार हिस्सा ३२ प्रतिशत छ । गत साता यो समूहको यस्तो हिस्सा २९ प्रतिशत थियो । सोही अवधिमा बिमा समूहको हिस्सा २० प्रतिशत देखिन्छ । गत साता कुल कारोबारमा बिमा समूहले २१३३ प्रतिशत अंश ओगटेको थियो । यसैगरी, विकास बैंकको करिब १० प्रतिशत, जलविद्युतको ७६ प्रतिशत, संस्थापक सेयरको साढे ९ प्रतिशत, लघुवित्तको साढे १३ प्रतिशत र होटलको हिस्सा ११३ प्रतिशत रहेको नेप्सेले जनाएको छ । कारोबार हिस्साका आधारमा लघुवित्त कम्पनीको सेयरम लगानीकर्ताको आकर्षण बढेको छ । यो साता कारोबार रकम (१४ करोड ४८ लाख ६० हजार रुपैयाँ) का आधारमा नेपाल लाइफ इन्स्योरेन्स अग्रस्थानमा छ । कारोबार सेयर संख्या (१४ लाख ९२ हजार कित्ता) का आधारमा नबिल ब्यालेन्स फन्ड १ सबैभन्दा अघि छ । कारोबार संख्या (१ हजार ४ सय ७७ वटा) का आधारमा नेपाल लाइफ इन्स्योरेन्स अग्रस्थानमा रहेको नेप्सेले जनाएको छ ।सार्वजनिक बिदा परेकाले गत साता नेपाल स्टक एक्सचेन्जको कारोबार कक्ष नियमित कारोबारका लागि चार दिन मात्र खुला रह्यो । विगतमा जस्तै गत साता पनि ऋणपत्रतर्फ संस्थागत तथा सरकारी ऋणपत्रको कारोबार भएन । उक्त अवधिमा फस्ट माइक्रोफाइनान्स, नेरुडे लघुवित्त विकास बैंक र सानिमा बैंकको हकप्रद सेयर तथा माहुली सामुदायिक लघुवित्त संस्थाको साधारण र सेती फाइनान्सको बोनस सेयर सूचीकृत भएको नेप्सेले जनाएको छ ।"
युरिया मलको मौज्दात सकिँदै,"पर्सा वर्षाले नियमित मल आपूर्ति अवरुद्ध भएपछि कृषि सामग्री कम्पनीमा युरिया मलको मौज्दात सकिन लागेको छ । कम्पनी क्षेत्रीय कार्यालय वीरगन्जसँग हाल सय टन मात्र मौज्दात रहेको कार्यालय स्रोतले जनाएको छ । निमित्त प्रमुख पुरुषोत्तम सिंहले हाल कार्यालयको आफ्नै गोदाम र वीरगन्ज चिनी कारखानाको भाडाको गोदाममा समेत गरी उक्त परिमाणको मल मौज्दात रहेको बताए । मौज्दात मललाई बिक्री नगरी राखिएको उनले बताए ।हाल रहेको थोरै मल पनि बिक्री खुला गरे ग्राहकको भीड थाम्न नसक्ने अवस्था आउन सक्ने भएकाले त्यसो गरिएको उनले जनाए । हाल चारैतिर वर्षाले धान बाली डुबानमा रहेकाले किसानबाट युरिया मलको माग नआएकाले तत्काललाई समस्या छैन । खेतमा बढी पानी हुँदा मल बग्ने भएकाले किसानले यस्तो अवस्थामा मल छर्दैनन्, सिंहले भने, तर पानी घटेपछि किसानले मल छर्ने भएकाले ४५ दिन पछि मलको माग ह्वात्तै बढ्न सक्छ ।भारी वर्षाको कारण भारतको विभिन्न स्थानमा रेल्वे ट्रयाक र पुल बिग्रेर रेल्वे सेवा अवरुद्ध भएकाले नियमित मल आउन छाडेको उनले बताए । भारतको कोलकाता बन्दरगाह हँुदै वीरगन्जस्थित सिर्सिया सुख्खा बन्दरगाहका लागि युरिया मल बोकेर हिँडेको एउटा रेल्वे र्याक रक्सौल नजिकको छौडादानोमा ६ दिनदेखि फसेको उनले बताए । सिंगापुरको विल्सन इन्टरनेसनल कम्पनीले ग्लोबल टेन्डरबाट चीनमा उत्पादित युरिया मल ल्याउँदै गरेको थियो । उक्त र्याकमा २ हजार ५ सय टन युरिया मल रहेको छ । विल्सनकै अर्को एक र्याक युरिया मल बिहारकै मुजफ्फरपुर नजिक फसेको उनले बताए । कोलकाताबाट वीरगन्जका मल बोकेर हिँडेको थप अर्को र्याक बाटोमै कतै अडकिएको सूचना आए पनि त्यो कहाँसम्म पुगेको छ भनी यकिन जानकारी नआएको उनले बताए । कम्पनीको प्राय: सबै मल रेलबाटै ढुवानी हुन्छ, सिंह भन्छन्, यस्तो अवस्थामा रेल सेवा नै अवरुद्ध भएपछि मल आउने सम्भावना नै रहँदैन । भारतीय रेल सेवा पूर्ण रूपमा सुचारु नभएसम्म कम्पनीको मल भित्रिने अवस्था नरहेको सिंह बताउँछन् । वर्षाको कारण विशेषगरी भारतको विहार तथा उत्तर प्रदेश राज्यमा रेल्वे सेवा पूर्ण रूपले प्रभावित भएको सिंहले बताए । अधिकांश स्थानमा रेलको लिकभन्दा माथिबाट पानी बगिरहेकाले त्यस्तो अवस्थामा भारतीय रेल्वेले रेल गुडाउँदैन । कार्यालयसँग हाल डीएपी र पोटास मलको पर्याप्त मौज्दात भए पनि ती मलको माग छैन । धान सिजनमा किसानलाई युरिया मल बढी आवश्यक भएको बेला कार्यालयमाथि दैनिक १ सय ५० टनसम्म मल युरिया मल बिक्री गर्नु पर्ने जिम्मेवारी हुन्छ । हाल तराई तथा पहाडका किसानले धान बालीमा एकपटक युरिया मल छरिसकेको अवस्था छ । तर खेतमा जमेको पानी केही घटेलगत्तै किसानले पुन: एकपटक युरिया मल छर्न खोज्ने भएकाले यो मलको माग धान्न गार्हो हुन सक्ने सिंह बताउँछन् । कम्पनीले क्षेत्रीय कार्यालयले मध्यमाञ्चलका सम्पूर्ण जिल्ला तथा पश्चिमाञ्चलका नवलपरासी, तनहुँ, कास्कीसम्म गरी डेढ दर्जन जिल्लामा मलको आपूर्ति गर्दै आएको छ । वीरगन्जमै मल नआए यी सबै जिल्लामा मलको हाहाकार हुन्छ ।"
ढुंगागिट्टीको ठेक्का रद्द,"गुलरिया जिल्ला समन्वय समिति बर्दियाले ढुङ्गागिट्टी, बालुवा उत्खनन् तथा निकासीको ठेक्का रद्द गरेको छ । अनियमितताबारे कान्तिपुर दैनिकमा साउन २९ मा समाचार प्रकाशित भएपछि जिससले रद्द गरि पुन: ठेक्का आहान गरेको छ ।गत आर्थिक वर्ष ०७३७४ को तुलनामा करिब ७० प्रतिशत कम अंकमा ठेकेदार कम्पनीले पाएको थियो । निकै कम मूल्यमा ठेक्का परेको भन्दै स्थानीयवासीले मिलेमतो भएको आरोप लगाएका थिए।आर्थिक वर्ष ०७३०७४ मा ४ करोड ३४ लाखको ठेक्का बोलकबोल भएकोमा आर्थिक ०७४०७५ मा घटेर १ करोड ६१ लाखमा टेन्डर परेको थियो । उक्त ठेक्का महिमा कालीगण्डकी जेभीले कबोल गर्दै स्वीकृत गर्ने तयारीमा जिसस रहेकोमा रद्द गरेको हो । जिससले बबई, गेरुवा र कर्णाली नदीबाट उत्खनना लागि न्यूनतम १ करोड ५० लाख मूल्य तोकेको थियो । गत असार २१ मा सूचना प्रकाशित गरी साउन २० मा टेन्डर खोलेकोमा इबेडिङबाट टेन्डर दिने व्यवस्था गरिए पनि मल्ल कन्सट्रक्सन मात्र दिएको थियो । मल्ल कम्पनीले इबेडिङबाट टेन्डर फिर्ता लिएको जिससले जनाएको छ । टेन्डर फिर्ता भएपछि जिससमा हार्ड कपी पेस गरी पाँच जना ठेकेदार कम्पनीले टेन्डर दर्ता गराएका थिए । तीमध्ये दुईवटा फाइलमा अंक कबोल नगरी पेस गरिएको थियो । सबैभन्दा बढी कबोल गरेको ठेक्का महिमा कालीगण्डकी जेभीले १ करोड ६१ लाख परेकाले थियो । विवाद सेलाएपछि टेन्डर स्वीकृत गर्ने तयारीमा रहेको जिससले पुन: एक राष्ट्रिय पत्रिकामा प्रकाशित गर्दै टेन्डर आह्वान गरेको हो । गत वर्ष बबई, गेरुवा र कर्णाली नदीको फरकफरक प्याकेजमा ठेक्का दिइएको थियो । चालु आवमा तीनवटै नदीबाट एउटा प्याकेजमा गिट्टी, ढुङ्गा, बालुवा उत्खननका लागि दिँदा ठेक्का मिलेमतोमा टेन्डर परेको स्थानीयले आरोप लगाएपछि प्रशासनले अनुसन्धान सुरु गरेको थियो । जिससको राजस्व परामर्श समितिको बैठकले ठेक्काको बन्दोबस्त मिलाएको थियो । समितिमा स्थानीय विकास अधिकारी, कोलेनिका प्रमुख,उद्योग वाणिज्य संघका प्रतिनिधि र विज्ञका रूपमा स्थानीय एक जनासहितले ठेक्का व्यवस्था मिलाएको हो । ठेकेदार कम्पनीको मिलेमतोमा करिब न्यून मूल्य तोकेर सरकारी राजस्व घाटामा पारिएको थियो । स्रोतले कर्मचारी र ठेकेदार कम्पनीबीच आर्थिक चलखेल भएको आशंका गरेका छन् ।स्थानीय विकास अधिकारी तेज शर्माले टेन्डर रद्द गरी पुन: आह्वान गरेको बताए । सहायक प्रमुख जिल्ला अधिकारी गन्जबहादुर एमसीले ठेकेदारलाई फाइदा र कार्यालयलाई घाटा किन भएको भन्दै ऐन कानुनअनुसार गर्न गराउन पत्राचार गरेलगत्तै टेन्डर रद्द भएको दाबी गरे ।"
म्यानचेस्टर युनाइटेडको रवाफ,"म्यानचेस्टर युनाइटेडका लागि पहिलो गोल गरेपछि इरिक बेली (बायाँ) रोमेलु लुकाकुसँग खुसी साट्दै (माथि) । क्रिस्टल प्यालेसका जोयल वार्ड र लिभरपुलका रोबर्टो फिर्मिन्हो । तस्बिर : रोयटर्सलन्डन (एएफपी) म्यानचेस्टर युनाइटेडले इङलिस प्रिमियर लिगमा स्वर्णिम सुरुआत कायमै राखेको छ । युनाइटेडले इरिक बेली, रोमेलु लुकाकु, पाउल पोग्बा र एन्थोनी मार्सियलको गोलमा शनिबार स्वान्सी सिटीमा ४० को प्रभावशाली जित निकाल्यो । सिजनको पहिलो खेलमा पनि युनाइटेडले वेस्ट ह्यामलाई ४० ले नै पराजित गरेको थियो । दक्षिण वेल्समा युनाइटेडलाई सुरुमा निकै गाह्रो परेको थियो । तर बेलीले गोल गरेपछि जोसे मोउरिन्होको युनाइटेड खेलमा हाबी भयो । पहिलो हाफको अन्तमा मार्टिन ओल्सनलाई दोस्रो पहेँलो कार्ड नदिँदा स्वान्सी आक्रोसित भएको थियो । तिनै पोग्बाले पहिलो हाफको ठीकअगाडि कर्नरमा आएको बलमा शक्तिशाली हेड प्रहार गरे । लुकास फाबिएन्स्कीले बचाउने प्रयास गर्दा पोस्टमा लागेर गोललाइनमा अडकएको बलमा बेलीले गोल गरेका थिए । अन्तिम १० मिनेटअगाडि लुकाकुले युनाइटेडबाट दोस्रो गोल गरेपछि स्वान्सीको खेलमा फर्कने सम्भावना सकिएको थियो । दुई खेलमा लुकाकुले तीन गोल गरिसकेका छन् । ८२ औं मिनेटमा हेनरिख मिखितारियनको पासमा पोग्बाले तेस्रो र त्यसको दुई मिनेटपछि मार्सियलले चौथो गोल गरे । युनाइटेडजस्तै लगातार दोस्रो खेल जित्नेमा वेस्ट ब्रोम पनि रह्यो । हल रोब्सन कानुले ७१ औं मिनेटमा गरेको गोलमा वेस्ट ब्रोमले बर्नलीलाई १० ले पराजित गर्यो । कानुले ८४ औं मिनेटमा रातो कार्ड पाए पनि वेस्ट ब्रोमले आफ्नो अग्रता बचाएर राख्न सफल भयो । बर्नलीले पहिलो खेलमा च्याम्पियन चेल्सीलाई ३२ ले पराजित गरी सनसनी मच्चाएको थियो । लिभरपुलले यस सिजन प्रिमियर लिगमा पहिलो जित निकालेको छ । एनफिल्डमा साडियो मानेको गोलमा लिभरपुलले क्रिस्टल प्यालेसलाई १० ले हरायो । लिभरपुलले धेरै अवसर सदुपयोग गर्न नसके पनि ७३ औं मिनेटमा मानेले हुलमुलमा गरेको प्रहार नै गोल भयो । मंगलबार च्याम्पियन्स लिग छनोट चरणको दोस्रो लेगमा होफेनहेइमलाई आतिथ्यता गरिरहेको लिभरपुलले ५ खेलाडी परिवर्तन गर्दे नयाँ सेट उतारेको थियो । प्यालेसजस्तै वेस्ट ह्यामले पनि लगातार दोस्रो हार भोगेको छ । नाटकीय खेलमा साउथह्याम्पटनले वेस्ट ह्याममाथि ३२ को जित निकाल्यो । चार्ली अस्टिनले ९३ औं मिनेटमा सेन्टरबाट विजयी पेनाल्टी गोल गरे । मानुलो गाबिया डिनीको गोलमा साउथह्याम्पटनले ११ औं मिनेटमा खाता खोलेको थियो । मार्को अर्नाउटोभिजले ३३ औं मिनेटमा रातो कार्ड पाएपछि वेस्ट ह्याम १० खेलाडीमा झरेको थियो । डुसान टाडिजले ३८ औं मिनेटमा पेनाल्टीमा दोस्रो गोल गरे । हाभियर हर्नान्डेजले दोस्रो हाफमा दुई गोल गर्दै वेस्ट ह्यामलाई ७४ औं मिनेटमा बराबरी ल्याए पनि पाउलो जाबालेटाले माया योसिडालाई अन्तिम मिनेटमा फाउल गरेपछि साउथह्याम्पटनले दोस्रो पेनाल्टी पाएको थियो । दुई वर्षअघिको विजेता लेस्टर सिटीले नवप्रवेशी ब्राइटनलाई २० ले पराजित गर्यो । पहिलो खेलमा आर्सनलसँग ४३ ले पराजित लेस्टरबाट सिन्जी ओकाजाकीले पहिलो मिनेटमै गोल गरे । ह्यारी मागुइरेले ५४ औं मिनेटमा दोस्रो गोल गरे । अर्को खेलमा वाटफोर्डले बर्नमाउथमाथि २० को जित निकाल्यो ।"
वेस्ट इन्डिज फलोअनमा,"बर्मिङघम (एएफपी) इङल्यान्डविरुद्धको पहिलो टेस्टमा वेस्ट इन्डिज फलोअनमा परेको छ । इङल्यान्डले पहिलो इनिङ्समा बनाएको ५ सय १४ रनको जवाफ दिन उत्रिएको वेस्ट इन्डिज शनिबार १ सय ६८ रनमै अलआउट भयो । जेम्स एन्डरसनले ३ तथा स्टुवार्ट ब्रोड र टोबी रोलान्डजोन्सले २२ विकेट लिँदै वेस्ट इन्डिजलाई धराशयी बनाए । अर्को १ विकेट मोइन अलीले लिए । वेस्ट इन्डिजबाट जेर्माइन ब्ल्याकउडले नटआउट ७९ रन बनाए । ७६ बल खेलेका उनले ९ चौका र २ छक्का प्रहार गरे । पहिलो टेस्ट खेलिरहेका केयल होप २५, किइरन पोवेल २० रनमा आउट भए ।वेस्ट इन्डिजले दोस्रो इनिङ्समा पोवेलेको विकेट गुमाएर २३ रन बनाएको छ । उनलाई आउट गर्दै एन्डरसनले टेस्टमा आफ्नो विकेटसंख्या ४ सय ९१ पुर्याइसकेका छन् । तेस्रो दिन भोजनपछि पछिल्लो स्थितिमा क्रेग ब्राथवेट ८ र होप २ रन बनाई क्रिजमा छन् । वेस्ट इन्डिज अझै ३ सय २३ रनले पछाडि छ । ओपनर एलिस्टर कुकको २ सय ४३ रनमा इङल्यान्डले पहिलो इनिङ्स समाप्तिको घोषणा गरेको थियो ।"
बायर्नको सुखद सुरुआत,"बर्लिन (एएफपी) डिफेन्डिङ च्याम्पियन बायर्न म्युनिखले सिजनको पहिलो खेलमा बायर लेभरकुसनलाई ३१ ले पराजित गरेको छ । रोबर्ट लेवान्डोस्कीले भिडियो असिस्टेन्ट रेफ्रीले दिएको दोस्रो हाफको पेनाल्टीलाई गोलमा परिणत गरेसँगै बायर्नले जित पाएको हो । जर्मन बुन्डेसलिगामा भिडियो एसिस्टेन्ट रेफ्री (भार) लाई यस सिजनदेखि प्रयोगमा ल्याइएको छ । भारकै मदतले दोस्रो हाफमा लेवान्डोस्कीलाई फल हानेको पत्ता लागेको थियो । उनैले उक्त पेनाल्टी गोलमा परिणत गर्दै बायर्नलाई ३० को अग्रता दिलाए ।बायर्नले यसै सिजन भित्र्याएका डिफेन्डर निक्लास सुल र मिडफिल्डर कोरेन्टिन टोलिसले पहिलो हाफमा हेडरमार्फत गोल गरेका थिए । लेभरकुसनबाट स्विस स्ट्राइकर आदमिर मेहमेदीले एक गोल फर्काए । क्लबका नवनियुक्त कप्तान म्यानुयल नुयर, डिफेन्डर जेरोम बोएटिङ र नयाँ खेलाडी हामेस रोड्रिग्वेज चोटका कारण खेलमा उपस्थित थिएनन् । पछिल्लो सिजन बायर्नले १५ अंकको फरक राख्दै लगातार पाँचौंपल्ट जर्मन बुन्डेसलिगा जितेको थियो ।"
मोनाकोको ऐतिहासिक जित,मेट्ज (बीबीसी) डिफेन्डिङ च्याम्पियन एएस मोनाकोले शुक्रबार मेट्जलाई १० ले पराजित गर्दै फ्रेन्च लिगमा इतिहास रचेको छ । राडामेल फाल्काओको निर्णायक गोलसँगै मोनाको फ्रेन्च लिगमा लगातार १५ खेल जित्ने पहिलो टोली बन्न सफल भयो ।युवा फरवार्ड केलियन एमबाप्पेबिना उत्रिएको मोनाकोका लागि फाल्काओले ७८ औं मिनेटमा विजयी गोल गरे । गत सिजन लगातार १२ खेल जितेर सिजन अन्त्य गरेको मोनाकोले यसअघि टुलुज र डिजोनलाई पराजित गरेको थियो । सन् २००९ मा बोर्डोले लगातार १४ खेल जितेर लिग कीर्तिमान बनाएको थियो ।
सदाबहार प्रेरणा,"लन्डन (एजेन्सी) फुटबल खेलको इतिहासमा त्यस्ता खेलाडीहरू पनि देखिन्छन् जो केही निश्चित तरिका वा दृष्टिकोणका कारण चरपरिचित बन्छन् । धेरै मानिसका लागि पेले, डिएगो म्याराडोना र जोहान क्राएफ बढी चर्चित लाग्छन् । तर चेक गणतन्त्रबाहेक अन्यत्रका कसैले पनि एकैचोटि पाभेल नेडभेडको नाम लिइहाल्ने उति सम्भावना रहँदैन । सत्य के चाहिँ हो भने नेडभेड इटालियन फुटबलको पुन:आविष्कार पछाडिका मुख्य नायक हुन् जसको खास दख्खल मिडफिल्डमा थियो । उनले विङ र मध्यभागमा देखाउने कला कसैको भन्दा कमजोर मानिँदैन । नेडभेडलाई सहजै रूपमा युभेन्ट्सका महान खेलाडी मानिन्छ । आजको दिनमा युभेन्ट्स इटालीको अजेय क्लब हो । यस पछाडि नेडभेडको योगदान पनि जोडिन्छ । सन् २००६ मा रेलिगेसनमा पर्न बाध्य भएपछि नेडभेडले क्लबप्रति देखाएको बफादारिता निकै उदाहरणीय मानिन्छ । त्यो काण्डबाट ठूलो ईख पालेको युभेन्ट्सले फेरि कहिल्यै फर्केर हेर्नुपरेको छैन । धेरै महान् खेलाडीको जस्तै नेडभेडका पनि संघर्ष थिए । उनले सन् १९७७ मा ५ वर्षकै उमेरमा टिजे स्काल्नाबाट खेल्न सुरु गरेका हुन् । त्यहाँबाट उनी लगातार माथि उठेको उठयै भए । खेलका सबै चरणमा मानिसले अनेक आरोहअवरोह भोग्छ, जुन उनको भागमा पनि पर्यो ।सन् १९९१ मा १९ वर्षीय नेडभेडले डुक्ला प्रागको पहिलो टिममा छानिने मौका पाए । उनले एकवर्षमै चेक महारथी स्पार्टामा ठाउँ पाए । सिजनहरू बित्दै जाँदा स्पार्टाले प्रगति गर्यो । युरो १९९६ को उपविजेता बन्यो । र, निकै प्रतिभाशाली नेडभेड लाजियो सरुवा हुन पाए । यो घटना नै त्यो बिन्दु थियो, जहाँबाट इटालियन फुटबलको छवि परिवर्तनको क्रम सुरु भयो । बीसौं शताब्दी सकिन लाग्दा इटालियन फुटबल पतनको बाटो समातिरहेको थियो । सिरी ए का खेलहरू नीरस लाग्थे । मात्रै रक्षात्मक र झेलझालका कारण सिरी ए को मोह युरोपमा घटदै गयो । यस्तोमा लाजियो त्यस्तो क्लबका रूपमा उदायो जसले परम्परागत इटालियन खेलबाट मािथ उठ्ने चेष्टा गर्यो । लाजियोले पाउल ग्यास्कोइन, डिनो जोफ, डेनेक जेम्यान जस्ता विदेशी प्रतिभा ल्याएर उर्जाशील खेल पस्क्यो । नेडभेड लाजियो आउँदा चेककै खेलाडी जेम्यान निकै सदाशयी सहकर्मी बने । नेडभेडलाई निकै सजिलो भयो । सन् १९९७९८ को कोपा इटालिया जित्दा नेडभेडबाट चमत्कारको संकेत देखियो । त्यो सिजन २६ खेलमा उनले ११ गोल गरे । त्यसपछिका २ वर्षमा चाहिँ नेडभेड आफूतिर पूरा युरोपको ध्यान आकृष्ट गर्न सफल भए । नेडभेडले अप्ठेरोमा परिसकेको अवस्थाबाट लाजियोलाई उतार्दै विनर्स कप जिताए । प्रतियोगिताको फाइनलमा विजयी गोल पनि उनैले गरे । सन् १९९०२००० मा स्येन गोरान इरिक्सनले टोली सम्हाल्दा उनी मुख्य खेलाडी थिए । उनले २८ खेलमा मात्रै ५ गोल गरे पनि समग्र सिजनमा उनको प्रदर्शन प्रेरणादायी थियो । फलस्वरुप लाजियोले इतिहासमै आफ्नो दोस्रो सिरी ए उपाधि जित्यो । त्यसको परिमाण नेडभेडका लागि खास थियो । उनी युभेन्ट्स सरुवा थिए, जहाँ उनका लागि थप दुई सिरी ए उपाधि प्रतीक्षारत थिए । नेडभेडको एउटा दुर्भाग्यचाहिँ च्याम्पियन्स लिग नजित्नु थियो । युभेन्ट्सले सन् २००३ मा च्याम्पियन्स लिग फाइनल एसी मिलानसँग हार्न पुग्यो । भलाद्मी स्वभाव र लामो कपालका कारण चिनिने नेडभेडको मिडफिल्ड तागत अझै पनि संसारभरका युवा खेलाडीका लागि लोभलाग्दो पक्ष हो ।"
भारत ९० ले विजयी,काठमाडौं (कास) उपाधि जित्ने लक्ष्य राखेको भारतले साफ यू१५ फुटबल च्याम्पियनसिपमा शनिबार सानदार जित पाएको छ । सातदोबाटोस्थित एन्फा कम्प्लेक्स मैदानमा समूह बी को भारतले माल्दिभ्सलाई एकपक्षीय रूपमा ९० ले हरायो । खेलको पहिलो मिनेटबाटै माल्दिभ्सको पोष्टमा धावा बोलेको भारतले पहिलो हाफमै ४ गोल गरेको थियो ।सुरुआतदेखि भारतको आक्रमणलाई विफल बनाउने रणनीति लिएर उत्रेको माल्दिभ्स २१ मिनेटसम्म मात्र सफल रह्यो । भारतका बिकी ओरामले तीन डिफेन्डर छलाउँदै उपलब्ध गराएको पासमा रविबहादुर रानाले गोलको खाता खोले । त्यसको एक मिनेटमै माल्दिभ्सका मोहम्मद फैहान इमरानले आफ्नै पोस्टमा गोल गरेपछि भारतको अग्रता दोब्बर भयो । २६ औं मिनेटमा रविले बायाँ विंग्सबाट आएको बललाई हाफ भलीमा गोल गरे । पहिलो हाफको चार मिनेट बाँकी हुँदा मोइराङ्थेम सिंहले बिकीको कर्नरमा हेडर गोल गरेपछि भारत मध्यान्तरसम्म ४० ले अगाडि रहेको थियो । दोस्रो हाफमा थप आक्रामक देखिएको भारतका लागि ४८ औं मिनेटमा रविले गोल थप्दै ह्याट्रिक पूरा गरे । त्यसपछि पुन: बिकीकै पासमा रिकी साबोङले ५७ औं मिनेटमा गोल गरे । निरन्तर आक्रमण बुनेको भारतका लागि कप्तान विक्रमप्रताप सिंहले ७१ औं मिनेटमा उत्कृष्ट हेडरमा गोल गरे ।फिटनेसमै निकै समस्या देखिएको माल्दिभ्सका खेलाडी नियमितजसो मैदानमा ढलेका थिए । रविको स्थानमा मैदान छिरेका लालरोकिमाले खेलको ८० औं मिनेटमा पेनाल्टी बक्स बाहिरबाट उत्कृष्ट गोल गरे । खेलको ८७ औं मिनेटमा लालरोकिमाको क्रस रोक्ने धुनमा इमरान व्यक्तिगत दोस्रो आत्मघाती गोल गर्न पुगे ।जितपछि माल्दिभ्सका प्रशिक्षक मोहम्मद शाज्लीले टोलीले फराकिलो हार बेहोरे पनि खेलाडीको मिहिनेतबाट आफू प्रभावित भएको बताए । भारतका प्रशिक्षक बिबियानो फर्नान्डेजले दोस्रो खेलअघि टोलीमा अझै सुधार गर्नुपर्ने ठाउँ रहेको सुनाए । समूहको दोस्रो खेलमा नेपालले सोमबार माल्दिभ्ससँग खेल्दै छ । उक्त खेलमा जित हात पारेमा नेपाली टोलीको सेमिफाइनल यात्रा पक्का हुनेछ । आइतबार समूह ए का श्रीलंका र भुटान भिड्दै छन् । श्रीलंका पहिलो खेलमा बंगलादेशसँग ४० ले पराजित भएको थियो ।
धापासी र बालप्रेमीको जित,"काठमाडौं (कास) धापासी देउराली र बालप्रेमी खेलकुद मण्डलले शनिबार उत्तरभेगीय गजराज जोशी स्मृति फुटबलमा सफलता पाएका छन् । टोखामा भएको स्पर्धामा धापासीले गोलढुंगा युथलाई २१ ले हरायो । विजेताका विशाल बुढाथोकी र धिरेन्द्र शाहीले गोल गरे । गोलढुंगाबाट रविन खनालले एक गोल फर्काए । बालप्रेमीले नर्थ भ्यालीलाई ४१ ले हराउँदा आशिष डंगोलले २, साजन डंगोल र विजय श्रेष्ठले ११ गोल गरे । नर्थबाट सविन खड्काले एक गोल फर्काए । विजेताले १ लाख र उपविजेताले ५० हजार पुरस्कार पाउने छन् ।"
न्यु डायमन्डलाई शिवम्को साथ,"काठमाडौं (कास) नेपाली महिला भलिबलमा छुट्टै पहिचान बनाउन सफल न्यु डायमन्ड एकेडेमी (एनडीए) ले सर्वाधिक रकमको प्रायोजन पाएको छ । शिवम् सिमेन्टले क्लब भलिबलकै सर्वाधिक राशिको प्रायोजनका रूपमा वार्षिक ८ लाख रुपैयाँको सम्झौता गरेको हो । राजधानीमा शनिबार आयोजित कार्यक्रममा शिवमा उपाध्यक्ष सजन देवकोटा र एनडीएका प्रशिक्षक एवं प्रिन्सिपल कुमार राईले एकवर्षे सम्झौतापत्रमा हस्ताक्षर गरेका छन् । सम्झौताअनुसार एनडीएले आफ्नो नामको अगाडि शिवम् राख्ने र खेल पोसाकमा शिवमो लोगो प्रयोग गर्नुपर्नेछ । शिवम्ले दिने रकमबाट ३ लाख एनडिएले खेल सामग्रीसहित प्रशासनिक खर्चमा प्रयोग गर्नेछ । बाँकी ५ लाख एनडीएले आयोजना गर्ने राष्ट्रियस्तरको खुला महिला भलिबलमा मुख्य प्रायोजनका रूपमा पाउने छ ।नेपाल भलिबल संघका महासचिव जितेन्द्रबहादुर चन्दले प्रायोजनको यो ऐतिहासिक सफलता पाउनका लागि एनडीए र प्रशिक्षक कुमार राईको अथक मिहिनेत र भलिबलप्रतिको समर्पणको उपज रहेको बताए । संघका उपाध्यक्ष रञ्जन खडाले सम्झौताले एनडीए मात्र नभएर समग्र नेपाली भलिबललाई ठूलो प्रोत्साहन मिल्ने बताए । संघको तर्फबाट एनडीएलाई बल र नेट हस्तान्तरण गरिएको थियो ।एकेडेमीका प्रशिक्षक राईले इतिहासमै पहिलो पटक भइरहेको यस सम्झौताले सबै उत्साहित रहेको बताए । सम्झौताले उत्साह थपेको छ । साथै टोलीमाथि अभिभारा थपिएको महसुस गरेको छु । हामीले पहिलेभन्दा बढी मिहिनेत गर्नुपर्नेछ, उनले भने, हामीले राष्ट्रियमात्र नभएर अन्तराष्ट्रियजगतमा पनि आफ्नो पहिचान बनाउने लक्ष्य लिएका छौं । शिवमा उपाध्यक्ष देवकोटाले राष्ट्रिय खेलका रूपमा स्थापित भइसकेको भलिबलको प्रवद्र्धनमा सहयोग गर्न पाउँदा खुसी लागेको बताए । हामीले लामो समयदेखि एनडीएको खेल र भावी योजनाबारे बुझ्दै आएका थियौं । हामीले व्यावसायिक रूपमा ग्राहकको सन्तुष्टि पाएजस्तै एनडीएले समर्थकलाई खुसी बनाएको मैले पाएँ । त्यसैले यसलाई अझै माथि उकास्ने प्रयास गरेका हौं, उनले भने, यो हाम्रो सानो प्रयास हो । तर यसमा दुवै पक्षलाई उत्तिकै फाइदा छ । एनडीएसँग केही साताअघि साहस स्पोर्ट्सले वार्षिक २ लाखबराबरको खेल पोसाकका लागि सम्झौता गरेको थियो ।"
तीज,"मनीषा पौडेल, कक्षा८नवोदित विद्याकुञ्ज, सामाखुसी, काठमाडौं"
सिकौं संस्कार,"१ कसैलाई केही भन्नुपर्दा, सहयोग माग्नुपर्दा भन्ने गरौं कृपया(प्लिज) ।२ केही सामान वा सहयोग पाएपछि भनौं धन्यवाद (थ्यांक यु) । ३ ठूला मानिसले कुरा गरिरहेका बेला साह्रै जरुरत नपरेसम्म बीचमा नबोलौं । ४ कसैको ध्यान तान्नु छ भने भनौं माफ गर्नुहोला (एक्सक्युज मी) ।५ आफूलाई कुनै कुरामा के गर्ने के नगर्ने भन्ने अन्योल भयो भने पहिले सोधौं के म यो काम गर्न सक्छु ? ६ आफूलाई नराम्रो भनेको कसैले मन पराउँदैन । त्यसैले कसैलाई पनि प्याच्च नभनौं छि १ तिमी त कस्तो ? ७ कसैको शारीरिक र बौद्धिक क्षमतालाई लिएर कहिल्यै यस्तो टिप्पणी नगरौं कस्ती काली १ त्यो लुरे१ ८ अरूले तिमीलाई ठीक छौ ? भनेर सोध्यो भने पहिले जवाफ दिऔ । अनि उसलाई पनि सोधौं तपाईंलाई कस्तो छ ?९ साथीको घरमा खेल्न वा पढ्न गइएको छ भने फर्कने बेलामा साथीका अभिभावकलाई भनौं यहाँ समय बिताउन दिनुभएकोमा धन्यवाद । १० ढोका खोल्नुअघि ढकढक (नक) गरौं । खोलिसकेपछि बन्द गरौं ।११ कसैलाई फोन गर्दा पहिले आफ्नो परिचय दिऔं । त्यसपछि अनुरोध गरौं के म मेरो साथीसित कुरा गर्न सक्छु ?१२ आफूभन्दा ठूलाको अघिल्तिर गलत आशय लाग्ने कुरा नगरौं । उनीहरूले बुझ्दैनन् कि भन्ने भ्रममा नपरौं । १३ अरूलाई गिज्याएर र झुक्याएर रामाइलो नगरौं । उनीहरूले आफूलाई त्यसै गरे भने कस्तो होला भन्ने महसुस गरौं । १४ फोहोरी शब्द कहिल्यै नबोलौं । एकदुईपल्ट बोल्दाबोल्दै त्यो बानीका रूपमा विकास हुन सक्छ । १५ अरूका अघिल्तिर र सार्वजनिक ठाउँमा नाक नकोटयाऔं । हाच्छिउँ गर्दा मुख छोपेर मात्र गरौं । १६ अरूको सामान नसोधी नचलाऔँ चाहे त्यो आफूभन्दा सानाको होस् या ठूलाको । १७ आफूभन्दा ठूलाले अह्राएको सही काम खुसीसाथ गरौं । नसक्ने काम छ भने विनम्रतापूर्वक असमर्थता प्रकट गरौं । १८ सँगै खाना खाने बेलामा अरूले नखाँदै आफू मात्रै पहिले खान नहतारिऔं । रुमाल वा न्यापकिन साथै राखौं र यताउति लाग्नेबित्तिकै पुछौं । १९ आफूभन्दा सानालाई होच्याएर नबोलौं ।२० अशक्तलाई वा अरू अप्ठेरोमा परेको देखेर कहिल्यै नहाँसौं ।"
विलक्षण बालप्रतिभा,दिनेश यादवएजेन्सीहरूको सहयोगमा
पिताको सम्झना,सन्तान खुसी राख्न सधैँपिता गर्छन् मिहिनेतपिताबिना चल्न सक्दैनपरिवार रूपी जेट ।अभाव के हो जीवनकोपिताजीलाई सोधपिताको छत्रछायामागर्छन् सबले गौरवबोध ।
सजनीको विवेक,"साँझदेखि झमझम पानी परिरहेको थियो । सजनीका बुवा सहर जानुभएको त्यतिबेलासम्म फर्किनुभएको थिएन । आज बाबा आउनुहोला जस्तो लागेन, आमा भन्दै हुनुहुन्थ्यो । त्यति नै बेला टिङटिङ मोबाइलको घण्टी बज्यो । बाबाको फोन रहेछ । सजनीले उठाइन् । बाबा आज फुपूकोमा नै बस्नुहुन्छ रे, बिहानै आउने रे उनले फोन बन्द गर्दै भनिन् । ल ल, तिमीहरू खाना खान आइहाल । पानी पनि कस्तो परेको हो, झिमिक्कै पार्न दिएन । सानोबाबुका लुगाहरू नि सुक्न दिएन यो झरीले, सानो घरभित्र टाँगिएको डोरीमा लुगा सुकाउँदै आमाले भन्नुभयो । अँगेनाको डिलमा पाँच महिनाको आफ्नो सानो भाइलाई बोकेर बसेकी सजनी । घरीघरी भाइलाई म्वाँई खाँदै थिइन् । तीनै जनाले भएर खाना खाए । बाहिर पानी दर्किनै रहेको थियो । दिनभरिको कामले गलेर होला सजनीकी आमा छोरा छोरी च्यापेर भुसुक्क निदाउनुभयो । दिदीभाइ पनि आमाको तातोमा मस्त भए । रातिको दुईतीन बजेको हुनुपर्छ सजनीकी आमाको कानमा गाँइगुइँ ठोक्किन पुग्यो । जुरुक्क उठ्नुभयो । उहाँको मुखबाट अचानक निक्यिो, हे राम राम १ रातभरिको अविरल वर्षाले उनीहरूको सानो घरभित्र पूरै पानी पसिसकेको थियो । घरको भित्तामा झुन्डयाएका चिउरा, मुरैबाहेक खानेकुराहरू सबै पानीले डुबाइसकेको थियो । सजनीकी आमालाई के गरौं र कसो गरांै भयो । छोराछोरीतिर पुलुक्क हेर्नुभयो । उनीहरू मस्त निद्रामा थिए । केही सामान उठाउने कोसिस गर्नुभयो तर बेकार भयो । खुइया गर्दै छोराछोरी सुतेको खाटमा चढ्नुभयो र खाटतिर क्रमश: बढ्दै गरेको पानी हेरिरहनुभयो । दुईतीन घण्टा हात जोडेर छोराछोरी सुम्सुम्याउँदै बस्नुभयो । झिसमिस उज्यालो हुन लागेपछि ढोका खोलेर बाहिर हेर्दा जताततै पानी नै पानी थियो । सबै आँत्तिरहेका देखिन्थे । कोही रोइरहेका थिए । सबै सुरक्षित ठाउँको खोजीमा थिए । आमाले सजनीलाई बोलाउनुभयो । र, सानो बाबुलाई कपडाले बेरेर कम्मरमा बाँध्नुभयो । के भयो आमा ? सजनीले आँखा मिच्दै भनिन् । ओभाना लुगाहरू पोको पार्दै आमाले भन्नुभयो हेर नानी, रातिदेखि परेको पानीले के हाल बनाएछ, सजनी जुरुक्क उठिन् । ला, आमा हेर्नुस् त, मेरा किताबहरू पनि सबै भिजेछन् । भिजेका किताबलाई हातले उठाउँदै सजनी कराइन् । हातको किताब ढोकाको निदालमा सिउरिँदै आमाले भन्नुभयो, हुन्दे नानी किताब । भिज्यो भने पछि किनिदिउँला, अहिले हामी सुरक्षित हुनुपर्छ ।भाइ आमाको पिठ्युँमा निदाइरहेको थियो । आमा सजनीलाई समाएर हिँड्न खोज्दै हुनुहुन्थ्यो । आमालाई रोक्दै उनले भनिन्, आमा केही खानेकुरा र मोबाइलचाहिँ बोकौं न है ? अस्ति स्कुलमा अनिता मिसले भन्नुभएको यस्तो आपत्को बेलामा आँत्तिनु हँुदैन रे । आमा निकै आँत्तिनुभएको थियो । सजनीलाई पनि डर नलागेको त होइन । तर बाबा पनि घरमा नभएको बेलामा आमालाई आडभरोसा दिनुपर्छ भन्ने उनले बुझेकी थिइन् । अनि आमा छोरी भएर हतार गरेर प्लास्टिकको झोलामा माथि सिउरेर राखेको चिउराको पोको र छेउमै रहेको चिनीको पकेट राखे । बाहिर पानी परिरहेकै थियो । सजनीले मोबाइल भिज्छ भनेर प्लास्टिकमा बेरिन् । अनि लगाइरहेको जामाको गोजीमा राखिन् । उनीहरू बाहिर निस्के । मुसलधारे पानी परिनै रहेको थियो । ओडेको प्लास्टिकले के थेग्थ्यो र ? सबै एकैछिनमा निथ्रुक्क भए । ओल्लोघर पल्लोघरका सबैले हातमा हात राखेर हिँड्दै हिँड्दै पर एउटा आँपको रूखसम्म पुगे । जसोतसो उनीहरू रूखमाथि चढ्न सफल भए । पानीले भिजेर सबैका ओठमुख नीलाकाला भएका थिए । पानी उनीहरू चढेको रूखमाथि क्रमश: बढ्दै गइरहेको थियो । अर्को एक परिवार पनि उनीहरू सँगै थियो । उनीहरूले आँत्तिएर हिँड्दा खानेकुरा केही बोकेनछन् । त्यही चिउरा र चिनी बाँडेर खाए । बेलुका बाबासँग सम्पर्क भयो । बाबा केही गर्दा पनि त्यहाँसम्म आउन सक्नुभएन । पानी जमेर बाटोमा हिँड्न सकिने अवस्था थिएन । चिसोले गर्दा मोबाइल पनि बन्द हुन लागेको थियो । प्लास्टिकमा बेरेर राखेकोले धन्न भिजेको चाहिँ थिएन । सजनीले स्कुलकै कुरा सम्झिइन् । मदन सरले भन्नुभएको थियो, बत्ती नभएको बेला, मोबाइलमा चार्ज गर्न सम्भव नहुने अवस्था छ भने मोबाइलमा गेम खेल्ने, अनावश्यक चलाउने गर्नु हुँदैन । बरु मोबाइल अफ गरेर आवश्यक भएको बेलामा खोलेर प्रयोग गर्नुपर्छ । उनले त्यसै गरिन् । मोबाइल अफ गरिदिइन् । त्यो रात यसै रूखमै बित्यो । त्यही चिउरा खाएर बसे उनीहरू । सबैले सजनीलाई धन्यवाद दिए । रातभर पानी परिनै रहयो । काखको सानो भाइलाई चिसोको कारणले ज्वरो आयो । अब के गर्ने ? सबैलाइै बित्यास पर्यो । राहत र सहयोग कतैबाट पाउन सकेका थिएनन । बाढीले गर्दा कोही पनि आउन सक्ने अवस्था थिएन । भाइले सासै फेर्न सकेको थिएन । सजनीले रुँदै बाबालाई मोबाइल खोलेर फोन गरिन् । बाबाले केही गर्छु भनेर फोन राख्नुभयो । उज्यालो मिर्मिरे भयो । भाइलाई सारो भइरहेको थियो । आमा रोइरहनुभएको थियो । पानी पर्न अलि कम हँुदै थियो । केही आशा पलायो उनीहरूको मनमा । सजनीले जतनसाथ जोगाएर राखेको मोबाइल झिकेर बाबालाई फोन गरिन् । बाबाले म आउँदै छु, तिमीहरू कहाँ छौ ? भन्नुभयो । सजनीले खुसी हुँदै आफू बसेको ठाउँ बताइन् । केही बेरमा सेनाको हेलिकप्टर पो उनीहरूमाथि आइपुग्यो । सैनिकहरूले एकएक गरेर अट्ने जतिलाई हेलिकप्टरमा डोरीको सहायताले राखेर उड्यो । उनको भाइले समयमै उपचार पायो । आपत्का बेला पनि यसरी विवेक पुर्याएर काम गरेकोमा सबैले सजनीको प्रशंसा गरे । यमुना पराजुली अधिकारी"

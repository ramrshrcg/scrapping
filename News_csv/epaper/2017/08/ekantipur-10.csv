शीर्षक,विवरण
डाकेसीका माग लत्याइँदै,रगतसेतो रक्तकणिकाको मात्रामा निकै कमी । यसले गर्दा कुनै पनि सामान्य संक्रमणले समेत गम्भीर स्वास्थ्यस्थिति सिर्जना हुन सक्छ । कुनै पनि खालको संक्रमणले सेप्सिसको रूप लिन सक्छ।
बढ्यो स्वाइन फ्लु संक्रमण,"काठमाडौं (कास) सरकारले स्वाइन फ्लुको प्रयोगशाला प्रमाणित संक्रमणबाट दस जनाको मृत्यु भएको जनाएको छ । इपिडिमियोलजी तथा रोग नियन्त्रण महाशाखाका अनुसार कास्कीमा तीन जनाको मृत्यु भएको छ भने काठमाडौं, ललितपुर, बुटवल, झापा, पाल्पा र स्याङ्जामा एकएक जनाको ज्यान गएको छ । उक्त रोगको वैज्ञानिक नाम इन्फ्लुएन्जा ए (एच१एन१) पीडीएम ०९ हो । स्वाइन फलुले मृत्यु भएको सरकारी तथ्यांक, टिप अफ द आइसवर्ग मात्र हो, त्रिवि शिक्षण अस्पताल, पल्मोनोलजी एन्ड क्रिटिकल केयर मेडिसिन विभागका प्रमुख प्राडा करवीरनाथ योगीले भने, स्वाइन फ्लु प्रभावित भए पनि रोग पहिचान नभएर निमोनियाँ भनी उपचार गरेका वा उपचारै नगरेका सयौं बिरामी हुन सक्छन् । मृतकको संख्या पनि सयौं हुन सक्छ ।सरकारको एक मात्र केन्द्रीयस्तरको राष्ट्रिय जनस्वास्थ्य प्रयोगशाला, नेसनल इन्फ्लुएन्जा सेन्टर शाखाका प्रमुख एवं कन्सलटेन्ट माइक्रोबाइलोजिस्ट विष्णु उपाध्यायका अनुसार हाल त्यहाँ दिनहँु ५० देखि सयवटासम्म एन१एच१ (स्वाइन फ्लु) को नमुना परीक्षणका लागि ल्याइने गरेको छ । तीमध्ये ४० प्रतिशतसम्ममा स्वाइन फ्लुको संक्रमण देखिएको छ । शुक्रराज ट्रोपिकल तथा सरुवा रोग अस्पतालमा दिनहँ प्रयोगशाला प्रमाणित १० देखि १५ जना स्वाइन फ्लु संक्रमित उपचारका लागि आउने गरेका छन् । अस्पतालका डा शेरबहादुर पुन भन्छन्, मुलुकका विभिन्न ठाउँका साथै भारतबाट भर्खरै फर्केकाहरू पनि समस्या लिएर आउने गरेका छन् । परिवारमा एकभन्दा बढी सदस्य स्वाइन संक्रमण लिएर उपचारका लागि पुग्ने गरेका छन् । समयमै उपचार प्रक्रियामा नआएर केही स्वाइन प्रभावितलाई आईसीयूमा भर्ना गर्नुपर्ने स्थिति आएको डापुन औंल्याउँछन् । मुलुकमा सन् २००९ देखि फैलिइरहेको स्वाइन फ्लुको भाइरसबारे कुनै अध्ययन अनुसन्धान नभएको जानकारी उनले दिए । मुलुकमा कुन स्ट्रेन (प्रजाति) को स्वाइन फ्लु छ र यसले के गराउँछ भन्नेसमेत कुनै अध्ययन नभएको स्थितिमा नेपालीका लागि कुन खोप उपयुक्त छ, अन्योलै छ । हाल मुलुकमा रुघाखोकीबाट बच्न मिसिगन स्ट्रेनको खोप लगाउने गरिए पनि उक्त खोप लगाउनु हुने वा नहुने भन्ने प्राविधिक रूपमा भन्न नसकिने स्थिति रहेको डा पुन दाबी गर्छन् । विश्व स्वास्थ्य संगठन (डब्लूएचओ) ले सन् २०१० देखि स्वाइन फ्लुलाई मौसमी रुघाखोकीकै श्रेणीमा राखेको छ । मौसमी रुघाखोकी मुख्य रूपमा राइनो भाइरस, इन्फ्लुुएन्जाको ए, बी र सी प्रकारका भाइरसबाट हुने जनाउँदै इपिडिमियोलजीका डा गुणनिधि शर्मा भन्छन्, सयांै किसिमका भाइरसले रुघाखोकी हुने गरे पनि हाल मुलुकमा मौसमी रुघाखोकी फैलाइरहेको भाइरस इन्फ्लुएन्जा टाइप ए अन्तर्गत एच१एन१ (स्वाइन फ्लु), एच३एन२ (हङकङ फ्लु) र टाइप बी भाइरसले गर्दा हो ।तर एच१एन१ (स्वाइन फ्लु) ले फैलिएको मौसमी रुघाखोकीमा केही सतर्कता आवश्यक रहेको उल्लेख गर्दै डा शर्मा भन्छन्, हाल देखिएको एच१एन१ (स्वाइन फ्लु) ले भएको मौसमी रुघाखोकी जटिलतामा जान सक्छ भने मृत्युसमेत हुन सक्छ तर अन्य भाइरसले हुने मौसमी रुघाखोकीमा खास जटिलता देखिँदैन, मृत्युदर पनि अत्यन्त न्यून छ । स्वाइन फ्लुले जटिलता आउने जोखिम ६५ वर्षमाथि र ५ वर्षमुनिका, दम, क्षयरोगी, क्यान्सर, मधुमेह, मृगौला र कलेजो रोग भएका, एचआईभीएड्स, पक्षघात भएका, मूत्रसम्बन्धी समस्या भएका, दीर्घ रोगी, नियमित औषधि खानुपर्ने जटिल रोगी, धूमपानमद्यपान गर्ने र धेरै मोटोपनाका सिकार भएकाहरूलाई बढी हुन्छ । स्वाइन फ्लु वा अन्य भाइरसले हुने मौसमी रुघाखोकीको लक्षणमा खासै अन्तर छैन । स्वाइन फ्लुमा समेत सबै लक्षण रुघाखोकीकै जस्तो हुने औंल्याउँदै डा योगी भन्छन्, अन्य भाइरसले गर्दा भएको रुघाखोकीमा लक्षण दिनको हिसाबले बढेर बिरामीलाई ग्रस्त पार्छ तर स्वाइनका कारण हुने रुघाखोकीमा लक्षण घण्टाका हिसाबले बढ्छ । स्वाइन फ्लुका कारण भएको रुघाखोकीमा बिहान घाँटीमा खसखस हुने, दिउँसो ज्वरो आउने, दोस्रो या तेस्रो दिन कडा निमोनियाँजस्तो समस्या बल्झने गरेको छ । जब कि अन्य भाइरस संक्रमण भएको सामान्य मौसमी रुघाखोकी बिग्रिए दोस्रो सातातिर मात्र निमोनियाँ देखिने गरेको डा योगी बताउँछन् । रुघाखोकी छिटोछिटो र अति सिकिस्त किसिमले फैलियो भने स्वाइन फ्लुको संक्रमण हुने सम्भावना हुन्छ । चिकित्सकका अनुसार रुघाखोकी देखिए नआत्तिने, आफूलाई पहिला हुने गरेको रुघाखोकीसँग दाँजेर यो कस्तो प्रकृति हो भन्ने निक्र्याेल गर्नुपर्छ । सधैं लाग्नेभन्दा कमजोर बनाउने खालको, सास फेर्न असजिलो हुने, छिटोछिटो कडा रूप लिँदै जाने आदि फरक किसिमको रुघाखोकी अनुभव भए तुरुन्त चिकित्सकको सहयोग लिनुपर्ने डा योगी बताउँछन् ।मौसमी रुघाखोकी उत्पन्न गर्ने स्वाइन फ्लुको भाइरस सुँगुरबाट फैलिँदैन, यो एक व्यक्तिबाट अर्कोमा सर्छ । स्वाइन फ्लुलगायत मौसमी रुघाखोकीबाट बाँच्न बर्सेनि तपाईं बस्ने मुलुकमा उपयुक्त ठहर गरिएको फ्लुको खोप लिनुपर्ने डापुन बताउँछन् । यस्तै रुघाखोकी मुखबाट निस्किने पानीको कणहरूबाट सर्ने भएकाले संक्रमित व्यक्तिसँग एक मिटरको दूरी कायम राख्नु उपयुक्त हुन्छ ।"
फेरियो अपराध र दण्ड संहिता,"काठमाडौं शासक फेरिए पनि शासन उस्तै, संविधान फेरिए पनि कानुन उस्तै यस्तै भुक्तमान नेपालीहरूले नयाँ संविधान जारी भएको तेस्रो वर्ष नलाग्दै सर्वसाधारणको दैनिकीमा प्रभाव पार्ने महत्त्वपूर्ण कानुन फेरिएका छन् । संसद्ले बिहीबार मुलुकी ऐन प्रतिस्थापन गर्ने ७ विधेयकमध्येका ३ अपराध संहिता र फौजदारी कार्यविधि संहिता र फौजदारी कसुर सजाय निर्धारण तथा कार्यान्वयन विधेयक पारित गरेको हो । व्यक्तिको जन्मअघिदेखि मृत्युपर्यन्त सरोकार राख्ने मुलुकी ऐन पूरै प्रतिस्थापन हुन भने देवानी संहिता, देवानी कार्यविधि र केही नेपाल ऐन संशोधनमा समेटिएका विभिन्न कानुनहरूमा छरिएका दफाहरूको संशोधन प्रक्रिया पूरा हुनुपर्ने छ । संसदको विधायन समितिबाट पारित भइसकेका ती विधेयक पनि छिट्टै संसद्ले पारित गर्दैछ । संसदीय समितिबाट पारित विधेयक संसदको पूर्ण बैठकबाट पारित भएपछि सभामुखले अनुसांगिक मिलाएर प्रमाणित गर्ने र राष्ट्रपतिबाट प्रमाणीकरण गर्नेजस्ता औपचारिकता पूरा गरेपछि कानुनका रूपमा कार्यान्वयनमा आउँछन् ।संविधानविज्ञ सांसदहरूका अनुसार यी विधेयकले नेपालको न्यायप्रणालीमा युगान्तकारी परिवर्तन ल्याउने छन् । यी विधेयकमाथिको वर्षौं लामो छलफलमा सहभागी विधायन समितिअन्तर्गतको अपराध संहिता उपसमितिका संयोजक कृष्णभक्त पोखरेलका अनुसार अपराध संहिताले जन्मकैदको परिभाषा नै बदलेको छ । अदालतबाट आजीवन कारावासको सजाय पाएका कसुरदारले २० वर्षभन्दा बढी जेल बस्नु नपर्ने कानुनी प्रावधानमा संशोधन गर्दै संहिताले ६ प्रकारका जघन्य अपराधमा संलग्नले बाँचुन्जेल उन्मुक्ति नपाउने प्रावधान राखेको छ । क्रूर यातना दिई निर्ममतापूर्वक ज्यान मारेको, वायुयान अपहरण वा विस्फोट गरी ज्यान मारेको, अपहरण वा शरीर बन्धक लिई ज्यान मारेको, सार्वजनिक रूपमा उपभोग हुने पेय वा खाद्य पदार्थमा विष हाली ज्यान मारेको, जाति हत्या गरेको वा गर्ने उद्देश्यले कसुर गरेको, जबर्जस्ती करणी गरी ज्यान मारेको जस्ता अपराधमा जन्मकैदको सजाय पाएको कसुरदारले अब जीवित रहेसम्म कैदमा बस्नुपर्छ । अन्य अवस्थामा भने जन्मकैदको सजाय गणना गर्दा २५ वर्ष कैद सजाय हुनेछ । बाँकी पृष्ठ ९डकसुरकोगम्भीरता बढाउने र घटाउने आधारहरूसमेत सूचीकृत संहिताका धेरैजसो दफामा सजायको न्यूनतम थ्रेसहोल्ड नराखी अधिकतम सीमा निर्धारण गरिएको छ । त्यसैगरी पटके अपराधीलाई पटकैपिच्छे थप सजायको व्यवस्था गरिएको छ । नयाँ कानुनमा बलात्कारका अपराधमा संलग्नलाई २० वर्षसम्म कैद सजाय गर्ने प्रावधान छ । प्रचलित कानुनमा बढीमा १५ वर्ष छ । त्यसैगरी नेपाली संलग्न रही नेपाली नागरिकमाथि नेपालबाहिर भएका अपराधलाई पनि संहिताले नेपालमै कारबाही गर्न सक्ने व्यवस्था गरेको छ । यसअघि नेपालीले नेपालीमाथि देशबाहिर गर्ने अपराधमा कारबाही गर्ने कुनै व्यवस्था थिएन । नयाँ व्यवस्थामा बहुविवाहलाई बर्जित गर्नेदेखि छाउपडी प्रथालाई दण्डनीय बनाउनेसम्म प्रगतिशील व्यवस्था समेटिएका छन् । संयोजक पोखरेलका अनुसार छाउप्रथालाई दण्डनीय बनाउने व्यवस्था समिति आफैंले गरेको हो भने बहुविवाहमा सरकारबाट प्रस्तावितभन्दा थप सजाय तय गरी त्यस्तो सम्बन्ध स्वत: बदर हुने प्रावधान राखिएको हो । संशोधनमा महिलाको रजस्वला वा सुत्केरी अवस्थामा छाउपडी वा त्यस्तै अन्य कुनै किसिमका भेदभाव, छुवाछूत वा अमानवीय व्यवहार गर्नुगराउनु नहुने प्रावधान राखिएको छ । यस्तो कसुर गर्ने व्यक्तिलाई ३ महिनासम्म कैद वा १० हजार रुपैयाँसम्म जरिवाना वा दुवै सजाय हुनेछ । विवाह, सम्बन्धविच्छेदजस्ता पारिवारिक कानुन देवानी संहिताका विषय भए पनि बहुविवाहलाई फौजदारी कसुरका रूपमा फौजदारी संहितामा समेटिएको छ । विधेयकले वैवाहिक सम्बन्ध कायम रहेको अवस्थामा अर्को विवाह गर्ने पुरुष र कुनै पुरुष विवाहित हो भन्ने जानीजानी त्यस्तो पुरुषसँग विवाह गर्ने महिलालाई पाँच वर्षसम्म कैद र ५० हजार रुपैयाँसम्म जरिवाना गर्ने व्यवस्था गरेको छ । संहितामा अन्तर्राष्ट्रिय प्रतियोगितामा हुने म्याच फिक्सिङ लाई राष्ट्रिय स्वाभिमानविरुद्धको कसुरका रूपमा परिभाषित गरिएको छ । म्याच फिक्सिङलाई अपराधमा राख्दै त्यसमा संलग्न खेलाडीलाई ५ वर्षसम्म कैद सजाय र ५० हजार रुपैयाँ जरिवानाको व्यवस्था गरेको छ । विगतमा राष्ट्रिय फुटबल टिमका केही खेलाडीले वर्षांैदेखि खेल मिलेमतो गरेको घटना सार्वजनिक भए पनि परिभाषित कानुन अभावमा कारबाही गर्न अप्ठ्यारो परेको थियो । सरकारले २०६७ मै मुलुकी ऐन प्रतिस्थापनसम्बन्धी विधेयकहरू पेस गरेकोमा लामो छलफल र बहसपछि पारित हुन थालेका हुन् । समितिले मस्यौदामा नसमेटिएका कतिपय नयाँ विषयमा समेत दण्डात्मक कानुन बनाएको छ भने अन्य थुपै्रमा संशोधन गरेको छ । देवानी कानुनमा अंशको साटो इच्छापत्र, वडाले प्रमाणीकरण गरेका लेनदेनका कागजलाई मात्र वैधानिता दिनेजस्ता थुप्रै नयाँ व्यवस्था समेटिएका छन् ।बहुविवाह स्वत: बदर छाउपडी दण्डनीय गम्भीर अपराधमा अब बाँचुन्जेल जेल बस्नुपर्ने"
चुँडियो अर्को तार,"भवानी भट्ट, कञ्चनपुरसंसार नै ममता हो ठाने सधैंभरिनिर्मम खेल खेलिस् दैव तैंले घरिघरितेरो क्रीडा भयो दैव दुश्मन हाराहारीलैजा दुवै हाम्लाई सँगै मार्ने गरीपत्रकार कर्ण बोहराले श्रीमती ममताको उपचारका क्रममा यो गीत लेखेका थिए । यो गीत रेकर्ड भएर सार्वजनिक नहुँदै उनको निधन भयो । श्रीमती ममता गम्भीर बिरामी भएपछि समर्पित यो गीत उनले आफ्नै लागि लेखेजस्तै भयो ।श्रीमतीको उपचारकै क्रममा ८ महिनाअघि काठमाडौंको अस्पतालमा सुदूरपश्चिमका पत्रकार बोहराको निधन भयो । उनको मृत्युले उनकी श्रीमती ममतालाई पीडामाथि पीडा थप्यो । त्यो पीडा कहिल्यै निको भएन । मंगलबार उनको निधन भयो । दुवै मृगौला फेल भएर लामो समयदेखि उपचाररत ममताको मंगलबार भारत उत्तराखण्डको खटिमास्थित माइतीघरमा निधन भएको हो । उनको बुधबार महाकाली किनारमा अन्त्येष्टि गरिएको छ । पश्चिम नेपाल दैनिक र पश्चिम नेपाल एफएमका सञ्चालक बोहराको मृत्यु भएको ८ महिनापछि ममताले पनि संसार छाडिन् । ममताकै उपचारका क्रममा काठमाडौंमा रहेका बेला गत मंसिर १० मा कर्णको अचानक मृत्यु भएको थियो । सुदूर क्षेत्रमा लामो समयदेखि पत्रकारितामा सक्रिय र युवाको मृत्युले सबैलाई स्तब्ध तुल्याएको थियो । उनले श्रीमतीकै उपचारका क्रममा ममता नामक गीति एल्बम तयार पारेका थिए । उक्त एल्बम कर्णको मृत्युपछि पत्रकार महासंघले विमोचन गरेको हो । कर्णले सञ्चालन गरेको रेडियो पश्चिम नेपाल उनको निधन लगत्तैदेखि बन्द छ । निको भएपछि ममताले उक्त रेडियो सञ्चालन गर्ने बताएकी थिइन् । उनी नै नरहेपछि अब त्यो पनि अनिश्चित भएको छ ।मंगलबार एकाएक ममताको निधनको खबर सुनिएपछि यस क्षेत्रका पत्रकार, उनका आफन्त स्तब्ध भएका छन् । नयाँ पुस्ताका पत्रकारका लागि अभिभावकजस्तै रहेका कर्ण र ममताको निधनपछि कैलाली र कञ्चनपुरका पत्रकारहरूले आफ्नो फेसबुक वालमा अभिभावक गुमाएजस्तै भएको अनुभूति लेखेका छन् । पत्रकार महासंघका अध्यक्ष महेन्द्र विष्टले ममताको मृत्युले आफू स्तब्ध भएको बताए । कञ्चनपुरका पत्रकार मित्र स्वर्गीय कर्ण बोहराकी पत्नी ममता बोहरालाई उपचारार्थ मेदान्त अस्पतालमा लगिए पनि सम्भव भएनछ । उपचारकै क्रममा मंगलबार निधन भएको खबरले स्तब्ध भएको छु, उनले फेसबुकमा भनेका छन् । कर्णको मृत्युपछि ममताको उपचारमा आर्थिक अभाव हुन नदिन पत्रकार महांसघले ममता बचाउ अभियान सञ्चालन गरेको थियो । देश, विदेश र महासंघका विभिन्न शाखाहरूबाट आर्थिक संकलन गरी ममतालाई हस्तान्तरण गरिएको थियो । काठमाडौंको भेनस, टिचिङ र मृगौला प्रत्यारोपण केन्द्रमा उपचारपछि उनका माइतीले मृगौला प्रत्यारोपणका लागि दिल्लीको मेदान्त अस्पतालमा भर्ना गरेका थिए । क्षयरोग र अन्य शारीरिक समस्याका कारण मृगौला प्रत्यारोपण हुन सकेन, लामो समयदेखि कर्ण र ममतासँगै बसेर पत्रकारिता गरेका लक्ष्मण पन्तले भने, पछिल्लो पटक रोगले च्याप्दै गएपछि उनलाई मेदान्तबाट घर पठाइएको हो । उनका अनुसार २३ पटक मृगौला प्रत्यारोपणको तयारी गरिए पनि क्षयरोगका कारण सफल हुन सकेन । आफ्नै उपचारका लागि कुरुवा बसेका श्रीमानको अचानक मृत्यु हुँदा ममताले सबै जिम्मेवारी सम्हाल्ने आँट गरेकी थिइन् । दुवै मृगौला फेल भएर ४ महिनादेखि अस्पतालमै भर्ना भएकी उनलाई रोग निको भएर श्रीमान्ले खोलेको एफएम चलाउने जाँगर थियो । साथै कर्णले जमिन भाडामा लिएर रोपेका बिरुवाको रेखदेख गरेर उनको नाममा ट्रस्ट खोल्ने इच्छा थियो । तर उपचारकै क्रममा पछिल्लो पटक उनले बाँच्ने आस मारेर एफएम बिक्री गर्न पहल गरिदिनसमेत आग्रह गरेको पत्रकार पन्तले बताए । बाँच्ने सम्भावना नभएको भन्दै चिकित्सकले समेत समय तोकेर घर लैजान आग्रह गरेपछि उनी निराश थिइन् । उनको अन्त्येष्टिका बखत पुख्र्यौली घर बझाङको बित्थडबाट कर्णका माइला दाजु जयलाल बोहरा र भतिजा सन्दीपसहित आफन्तहरू महाकाली घाट पुगेका थिए । हाम्रा परिवारमा त केही वर्षयता बज्र परेको जस्तो भइरहेको छ, कर्णका दाजु जयलालले पारिवारिक पीडा सुनाउँदै भने, पहिला जेठा दाजु बिते, भाउजू पनि बितिन्, कान्छो कर्ण बितेको ८ महिनामै बुहारी ममता पनि गइन् । उनका अनुसार २२ दिनअघि मात्रै काकातर्फकी बुहारीको पनि मृत्यु भएको थियो । स्वर्गीय कर्ण दम्पतीका सन्तान छैनन् ।"
केसीको स्वास्थ्य जोखिममा,"काठमाडौं चिकित्सा शिक्षा र सेवा सुधारका माग राख्दै १७ दिनदेखि अनशनरत प्राडा गोविन्द केसीको स्वास्थ्य स्थिति अत्यन्तै जटिल भएको भन्दै चिकित्सकहरूले कुनै पनि बेला ज्यान जोखिममा पर्न सक्ने चेतावनी दिएका छन् । हालको स्थिति विचार गर्दा उनको ज्यान जोखिममा पर्ने शारीरिक जटिलता देखिन सक्छ, प्राडा दिव्या सिंह शाहले भनिन्, कुनै पनि समय उनलाई आकस्मिक मेडिकल रिससिटैसन (मृत:प्रायलाई जीवित गर्ने प्रक्रिया) आवश्यक पर्न सक्छ । हाल उनलाई चौबीसै घण्टा अक्सिजन दिइएको छ । डा केसीमा बोल्न गाह्रो हुने, रिंगटा लाग्ने र शिथिल हुने लक्षण देखिएका छन् । बस्दा र पल्टँदासमेत रिंगटा लाग्छ भने मांसपेशी बाउँडिने र छाती दुख्ने समस्या पहिलेको भन्दा बढेको छ । उनको शरीर अति कमजोर रहेकाले सम्भावित संक्रमणलाई दृष्टिगत गर्दै भेटघाट गर्न आउनेलाई नजिकै जान दिइएको छैन । यसैबीच, त्रिवि शिक्षण अस्पतालका आवासीय चिकित्सकले डा केसीका मागको समर्थनमा सरकारलाई दबाब दिन बुधबारदेखि आकस्मिक बाहेकका सेवा बहिष्कार गरेका छन् । नेसनल रेजिडेन्ट डाक्टर्स एसोसिएसनका सचिव डा अमितकुमार यादवका अनुसार सरकारले अब पनि डा केसीका माग पूरा नगरे थप कडा विरोधका कार्यक्रम ल्याइने छन् । मुलुकभरका सरकारी चिकित्सकले डा केसीको समर्थनमा बुधबार कालोपट्टी लगाएर काम गरे । सरकारी चिकित्सक संघ (गोडान) को आह्वानमा चिकित्सकहरू विरोधमा उत्रिएको गोडान प्रवक्ता डा सुजितकुमार झाले बताए । बिहीबारसम्म ठोस निर्णय नभए थप कडा विरोधका कार्यक्रम सार्वजनिक गरिने उनले बताए ।"
बिमस्टेक बैठक आजदेखि,"काठमाडौं बहुक्षेत्रीय प्राविधिक तथा आर्थिक सहयोगका निम्ति बंगालको खाडीको प्रयास (बिमस्टेक) को बैठक बिहीबार राजधानीमा सुरु हुँदै छ । बैठकमा भाग लिन सातै सदस्य राष्ट्रका विदेश सचिवलगायत अधिकारी काठमाडौं आइपुगेका छन् । बिहीबार अपराह्नसम्म विदेशमन्त्रीहरू काठमाडौं आइपुग्ने छन् । भारत, श्रीलंका, बंगलादेश र भुटानका विदेशमन्त्रीहरू क्रमश: सुष्मा स्वराज, रवि करुणनायके, अबुल हसन महमुद अली र दाम्चो दोर्जी बिहीबार नै काठमाडौं आइपुग्ने छन् । आसियन मुलुकहरू थाइल्यान्ड र म्यान्मारबाट उपविदेशमन्त्रीले पनि बैठकमा सहभागिता जनाउने छन्। अघिल्ला बैठकमा पहिचान भएका व्यापार, लगानी, प्रतिआतंकवाद, गरिबी निवारण, यातायात, पर्यटन, सञ्चार, ऊर्जा, कृषि, जनस्वास्थ्य, वातावरण तथा प्राकृतिक विपत्ति र जलवायु परिवर्तनजस्ता एक दर्जनभन्दा बढी विषयमा बैठकमा छलफल हुनेछ । तेस्रो शिखर सम्मेलन र यसअघिका मन्त्रीस्तरीय बैठकका निर्णय कार्यान्वयनको समीक्षाका साथै बिमस्टेकअन्तर्गतका पारस्परिक सहयोगका विषयलाई द्रुत गतिमा कार्यान्वयन गर्नेबारे १५ औं बैठक केन्द्रित हुने जनाइएको छ । बिमस्टेकका निर्णय कार्यान्वयन समीक्षाका लागि बिहीबार बिहानदेखि परराष्ट्र सचिवस्तरीय बैठक बस्नेछ । उक्त बैठक अपराहन सकिनेछ । मन्त्रीस्तरीय बैठक बिहीबार दिउँसो सुरु हुनेछ । बैठकको उद्घाटन बिमस्टेकका अध्यक्षसमेत रहेका प्रधानमन्त्री शेरबहादुर देउवाले गर्नेछन् ।बैठकको पहिलो दिन नै देउवाले विदेशमन्त्रीहरूलाई सामूहिक रूपमा भेट गर्नेछन् । भारतीय विदेशमन्त्री स्वराजले भने नेताहरूसँग छुट्टै राजनीतिक भेटवार्तासमेत गर्ने जानकारी कूटनीति स्रोतले दिएको छ । भारत र चीनबीच सीमामा द्वन्द्व चलिरहेकाले पनि स्वराजको भेटलाई महत्त्वसाथ हेरिएको छ । उनले साइडलाइन छलफलमा दुईपक्षीय सम्बन्ध र प्रधानमन्त्री देउवाको भारत भ्रमणको तयारीबारे समेत छलफल गर्नेछिन् ।भारत, भुटान, बंगलादेश, श्रीलंका, थाइल्यान्ड र म्यान्मार सदस्य रहेको उक्त संगठन सार्क र पूर्वी एसियाली संगठन आसियानको पुलका रूपमा स्थापना भएको हो । त्यसमा सार्कका तीन मुलुक अफगानिस्तान, पाकिस्तान र माल्दिभ्स सदस्य छैनन् । यही कारण बिमस्टेकलाई माइनस पाकिस्तान भनिन्छ । यसको स्थापनाकालमा अफगानिस्तान सार्कको समेत सदस्य थिएन । बिमस्टेक अध्यक्ष मुलुक नेपालले पहिलो पटक गर्न लागेको बैठकको तयारी पूरा गरिसकेको छ । बैठकबारे मिडियालाई जानकारी गराइएको छैन । परराष्ट्र मन्त्रालयका प्रवक्ता भरत पौड्यालले भारतीय विदेशमन्त्रीको सहभागिता हुने, तर बिहीबार कति बेला आइपुग्ने भन्ने जानकारी बिहान मात्रै आउने बताए । तर, भारतीय दूतावासले बिहीबार अपराहन १२:५० बजे स्वराज आइपुग्ने जानकारी दिएको छ ।पछिल्लो समय सबै सदस्य मुलुकका विदेशमन्त्रीको सहभागिता तय भएपछि नेपालले उक्त मन्त्रीस्तरीय बैठकको तयारी अघि बढाएको हो । नेपालले अध्यक्षता गरेको तीन वर्षपछि १५ औं मन्त्रीस्तरीय बैठक काठमाडौंमा हुन लागेको हो । बिमस्टेकका महासचिव बंगलादेशबाट दुई दिनअघि नै काठमाडौं आएर बैठकबारे छलफल गरिरहेका छन् । सबै बैठक सोल्टी होटलमा हुनेछन् भने सबै पाहुना त्यहीं रहने व्यवस्था मिलाइएको छ । आन्तरिक राजनीतिक अवस्था र सदस्य मुलुकहरूको अनुकूलताले बैठकमा ढिलाइ भए पनि अन्तत: नेपालले सम्मेलन गर्ने भएको हो । दक्षिण एसियाली क्षेत्रीय सहयोग संगठन (सार्क) को समेत अध्यक्ष रहेको नेपालले सार्क र बिमस्टेक कुनलाई बढी प्राथमिकता दिने भन्ने अन्योल रहिरहेको अवस्थामा यो बैठक हुन लागेको हो । पछिल्लो समय बिमस्टेकलाई छिमेकी भारतले बढी प्राथमिकतामा राखेको छ । यद्यपि भारतले सार्कका मन्त्रीस्तरीय बैठकहरूमा पनि सहभागिता जनाइरहेको छ । बिमस्टेक स्थापना भएको २० वर्षमा चौथो शिखर सम्मेलन गर्ने चर्चाबीच यो बैठक हुन लागेको हो । परराष्ट्र मन्त्रालयमा रहेको डेस्कको रुटिन प्रक्रियामा चलिरहेको बिमस्टेक सचिवालय दुई वर्षअघि बंगलादेशमा स्थापना गरिएको थियो । स्वराजको साथ भारतीय विदेश सचिव एस जयशंकर पनि काठमाडौं आउँदै छन् । सचिवस्तरीय बैठकमा भाग लिन नेपालसमेत हेर्ने सचिव प्रीति शरण बुधबारै काठमाडांै आइपुगेकी छन् । स्वराजले प्रधानमन्त्री देउवा, एमाले अध्यक्ष केपी ओली, माओवादी केन्द्र अध्यक्ष पुष्पकमल दाहाललगायत नेतासँग राजनीतिक भेटघाट गर्ने स्रोतले उल्लेख गरेको छ । उनले मधेसकेन्द्रित दलका नेतासँग पनि सामूहिक भेटवार्ता गर्ने सम्भावना छ ।"
छानबिन टोली गठन,"काठमाडौं (कास) सरकारले रौतहटको गरुडामा निर्माणाधीन सडक किनारामा जमेको पानीमा डुबेर चार बालिकाको ज्यान गएको घटना छानबिनका लागि समिति गठन गरेको छ । गृहमन्त्री जनार्दन शर्माले बिहीबार संसदलाई दिएको जानकारीअनुसार मन्त्रालयको शान्ति सुरक्षा महाशाखा प्रमुख दीपक काफ्लेको संयोजकत्वमा गठित समितिलाई घटनाका कारण, दोषीको पहिचान र पीडितको माग सम्बोधनको कार्यादेश दिइएको छ । छानबिन समितिमा क्षेत्रीय सडक कार्यालयका प्रमुख र प्रहरीका तर्फबाट सदस्य रहने छन् । घटना छानबिनका लागि समितिले १५ दिन पाएको छ । डिभिजन सडक कार्यालयबाट सडक निर्माणको ठेक्का लिएको दुर्गा निर्माण कम्पनीले माटो पुर्न खनेको खाल्डोमा जमेको पानीमा पौडी खेल्ने क्रममा चार जनाको निधन भएको उल्लेख गर्दै गृहमन्त्री शर्माले घटनाको जानकारी पाउनासाथ प्रहरी घटनास्थल पुगेको बताए । प्रहरीले एक बालिका तैरिएको र अन्य तीन जना खाल्डोमा रहेको अवस्थामा फेला पारेको उनले जानकारी दिए । स्थानीयले भने समयमा प्रहरी नआएका कारण पानीमा डुबेका बालिकाहरूको जीवितै उद्धार गर्न नसकिएकामा आक्रोश व्यक्त गरेका थिए । घटनाबारे प्रमुख प्रतिपक्षी एमालेले सदनमा सरकारको जवाफ माग गर्दै बैठक अवरुद्ध गरेको थियो । सभामुख ओनसरी घर्तीले अर्को बैठकमा सरकारका सम्बन्धित विभागीय मन्त्रीले जवाफ दिने जनाएपछि मात्रै प्रतिपक्षले सदन अघि बढ्न दिएको थियो ।ठेकेदार कम्पनीले सडक निर्माणका क्रममा मापदण्डविपरीत दायाँबायाँबाट माटो निकालेर छाडेको खाडलमा जमेको पानीमा ४ बालिकाको ज्यान गएको थियो ।"
जात्रामय राजधानी,"काठमाडौं (कास) प्रताप मल्लको पालादेखि मनाउँदै आएको रोपाइँ जात्रालाई बौद्धवासीले यसपटक पनि निरन्तरता दिएका छन् । गाईजात्राको भोलिपल्ट पर्ने यो जात्रा मनाउन बुधबार बौद्धनाथ चैत्य वरिपरि ठूलो भीड जमेको थियो । कोही धान रोप्ने बेला खेतमा हिलो सम्याउने लाठे बन्दै सडकमा निस्केका थिए भने कोही काँधमा जुवा भिरेर दाँते तान्दै थिए । पानी झमझम परिरहँदा अनुहारमा अनेकथरी पेन्ट गरेका युवाहरू पनि सडकमा झाँकीसहित देखा परेका थिए । झाँक्री र लामाहरूको सांस्कृतिक प्रस्तुतिले जात्रालाई रोचक बनाएको थियो । त्यस्तै लाखे, तामाङ सेलो जुहारी र झ्याउरे गीत गाउने र नाच्नेहरू चैत्य वरिपरि थुप्रै थिए । बौद्धनाथ क्षेत्र विकास समितिका अध्यक्ष सम्पूर्ण कुमार लामाका अनुसार एक वर्षभित्र मृत्यु भएकाका घरबाट लाठे रोपाहार निकाली रोपाइँ जात्रा मनाउने प्रचलन छ । यसो गर्दा मृतकको आत्माले शान्ति पाउने विश्वास छ, उनले भने, यो जात्राले बौद्ध क्षेत्रकै सांस्कृतिक चिनारीको रूपमा निरन्तरता पाउँदै आएको छ । जात्रा मनाउन यसपटक बौद्धका विभिन्न संघसंस्थाको सहभागितामा मूल समारोह समिति नै बनाइएको थियो । समितिको संयोजन बौद्ध तामाङ कल्याण गुठीले गरेको थियो । जात्राका लागि बौद्धका सबै समुदाय आआफ्नै मौलिक वेशभूषामा सडकमा निस्केका थिए । जात्राकै क्रममा आयोजित औपचारिक समारोहमा वडा अध्यक्ष दीपेन्द्र लामाले जात्रामा सहभागी विभिन्न समूहलाई पुरस्कृत गरे ।"
ललितपुरमा मतया,"ललितपुर भूकम्प गएको दुई वर्ष बितिसक्दा पनि ध्वस्त भएका पुरातात्त्विक महत्त्वका सम्पदाहरूको पुनर्निर्माण नभएपछि व्यंग्य गर्दै ठेचोका स्थानीयवासीले एक दिनमै स्तूपामा मन्जुश्रीको मूर्ति स्थापना गरेर पुनर्निर्माण सम्पन्न भएको संकेत दिएका छन् । उनीहरूले स्तूपा मात्र नभई सर्वसाधारणले आफ्नो टाउको लुकाउने घर नपाएर टहराभित्र यसपालिको बर्खा कटाउनुपरेको व्यंग्य गर्न चाहेका थिए । टोलभरि १ सय ३० वटा छाता आकाशमा तारले उनेर प्रदर्शन गरेको यो दृश्य गोदावरी नगरपालिका१२ ठेचो, लाइझोलको हो ।ठेचोमा जीवित देवी कुमारी जात्रा छैन । तल्लो लाछीमा कुमारीको भेषमा स्थानीय बालिकालाई नक्कली सिंहासनमा सजाई जात्रा गरिएको थियो । मालिगाँ दाफा खल: (खलक) द्वारा आयोजित मतया: यात्राको अवलोकन गर्न आएका काठमाडौंका नृपेन्द्र श्रेष्ठ यो दृश्य देखेर दंग परे । हेर्दाहेर्दै अचानक उनी तर्सिए पनि, भारतका नरेन्द्र मोदीको भेषमा आएका एक पुरुषले नेपालका नेताहरूलाई गोरु बनाएर जोताएको देखेर । त्यसपछि हाकुपटासी गुन्युचोलो लगाएका पुरुष र दौरासुरुवाल ढाकाटोपी लगाएका महिलाहरू बाँसुरीको तालमा नाच्दै आए । चार कोस टाढा वनमा पुगेर रूख काटेर ल्याई सहरी क्षेत्रमा बेचबिखन गरी जीविकोपार्जन गर्ने प्राचीन उपत्यकाको रीतिथिति यो झाँकीमा देखाइएको छ । परालको जुत्ता लगाएर पुरुषले खर्पन र महिलाले डोकोमा दाउरा बोकेर आउँदा जात्रा अवलोकन गर्न आउनेहरूले रमाएर हेरे । यहाँ आधुनिक मेसिन आउनुअघि चिउरा कुट्ने तरिका प्रदर्शनी गरिएको छ । कपासको बनावटी दाह्री जुंगा, दौरा सुरुवाल, ढाका टोपीले सजिएकी एक महिला तमाखु तान्दै बसेकी थिइन् । हातमा कल: (पूजा सामग्री) लिई दुई विदेशी महिला हाकुपटासी र नेवारी गरगहनाले सजिएर यात्रामा सहभागी थिए । त्यसको पछिपछि बाँसुरीको तालमा महिलाहरू र धिमे बाजाको तालमा पुरुषहरू नाच्दै अगाडि बढे । न्हुछेँ दाफा खलकले बज्रबाराही मन्दिरमा सस: पूजा (विशेष प्रकारको पूजा) गरेर फर्कदा गाउने ऐतिहासिक गीत र धा: बाजाको तालमा अबीर यात्रा गरेका थिए । ठेचो खुवाका लागि प्रख्यात मानिन्छ । हाल नाममा मात्रै सीमित भएको देखाउन मन्द पाटी नजिकै सिखछेँ र कुसिको टोलले साँच्चिकै हलुवा र भलिपुच:ले यात्रामा सहभागी भएकाहरूलाई फलफूल खुवाएका थिए । पिथुमा नक्कली तरबार कलेवर पोसाकमा सजिएर राणाको भेषमा र खर्पनको दुवैपट्टि घोडालाई खुवाउने घाँस बोकेर आगाडि बढेका थिए । ब्रम्हायणी दाफा खलकले राणाकालमा दरबारमा घोडालाई खुवाउन ठेचोबासीले घाँस पुर्याउने र राणाहरू सवारी भएको देखाइएको छ । यस्तै अन्य टोलमा कहीं बुद्धको मूर्ति, कतै अष्टमंगल बनाई सजाइएको थियो भने मालिगाँमा कृत्रिम पोखरी बनाई माछापालन गरिएको थियो । मालिगाँ दाफा खल:का अध्यक्ष जगत महर्जनले ठेचोका १२ वटा सांस्कृतिक बाजा खल:हरूको साथ र सहयोगबाट जात्रा सफलतापूर्वक सञ्चालन भएको बताए । १२ वटा बाजा खलकहरूको छाता संगठनको रूपमा गठित थेच्व सांस्कृतिक बाजा संरक्षण समितिले जात्राको संयोजन गरेको हो, उनले भने, ती विभिन्न १२ वटा बाजा खल:हरूले पालैपालो आयोजना गरी मनाउने जात्रा यस वर्षको मालिगाँ दाफा खल:को आयोजना सञ्चालन गरेको हो । दीपयात्रामा दुई जना बालकले स्वागत लेखिएको ब्यानर बोकेर अगाडि बढेका थिए । ब्यानरसँगै वृद्धको भेषमा सजिएका एक पुरुषले जात्रामा अवलोकन गर्न आएकाहरूलाई स्वागत गरेको देख्न सकिन्थ्यो ।"
अंग प्रत्यारोपणबारे न्यून चेतना,"काठमाडौं (कास) सरकारले मानव अंग प्रत्यारोपणसम्बन्धी नियमावली, २०७३ पारित गरेको आठ महिना बितिसकेको छ । नियमावली पारित भएसँगै नेपालमा ब्रेन डेथ भएका व्यक्तिबाट विभिन्न अंगहरू निकालेर अर्को व्यक्तिमा प्रत्यारोणको बाटो खुलेको थियो । मानव अंग प्रत्यारोपणबारे बलियो नियम, पर्याप्त जनशक्ति र प्रविधि हुँदाहुँदै पनि अंगदान व्यवहारमा भने प्रभावकारी हुन नसकेको मानव अंग प्रत्यारोपण केन्द्र भक्तपुरका निर्देशक डा पुकारचन्द्र श्रेष्ठले बताए । हालसम्म केन्द्रले मस्तिष्क मृत्यु भएका एक जना व्यक्तिबाट मात्रै मृगौला प्रत्यारोपण गर्न सफल भएको छ । गत वैशाखमा सडक दुर्घटनामा परेका ३० वर्षीय गोविन्द भुजेलको मस्तिष्क मृत्यु भएको थियो । केन्द्रले भुजेलका दुई मृगौला दुई फरक व्यक्तिमा प्रत्यारोपण गरेको थियो । एकजना मस्तिष्क मृत्यु भएको व्यक्तिबाट दुई मृगौला, दुई फोक्सो, एक मुटु, एक कलेजो, एक प्यांक्रियाज, एक सानो आन्द्रा, दुई आँखाका नानी तथा छालालगायत दान हुन सक्छ । तर, अंगदान उपयोगिताबारे जनमानसमा चेतना नहुँदा मस्तिष्क मृत्युपश्चात् मानिसहरू अझै अंगदान गर्न नमान्ने, हिच्किचाउने समस्या भएको डा श्रेष्ठले बताए । मानव अंग प्रत्यारोपण केन्द्रका अनुसार सडक दुर्घटनाका कारण राजधानीमा मात्रै बर्सेनि करिब एक हजार व्यक्तिको मस्तिष्क मृत्यु हुने गरेको छ । मृतक पक्षका परिवारलाई बुझाउन सकेमा हजारौं संख्यामा विभिन्न अंगदान हुने थियो । धार्मिक, सांस्कृतिक आस्था र अज्ञानताका कारण अंगदानबारे मानिसहरू अझै खुल्न सकेका छैनन्, डा श्रेष्ठले भने, यसबारे चेतना फैलाउन सरकारले मुख्य भूमिका खेल्नुपर्ने देखिन्छ । यस्ता समस्या छिचोल्न सरकारले अंगदान गर्ने मृतक पक्षका परिवारलाई किरियाखर्च दिने, अंग प्रत्यारोपण गर्ने अस्पताल र स्वास्थ्यकर्मीलाई आर्थिक राहत दिनुपर्ने र अंगदानबारे पाठ्यक्रम बनाउनुपर्ने केन्द्रका चिकित्सक बताउँछन् । अस्पताल अनुमानअनुसार नेपालमा बर्सेनि ३ हजार जनाको मृगौला, एक हजार जनाको कलेजो फेल हुने गरेको छ । अंग प्रत्यारोपण गर्नेबारे चेतना बढाउन सकेमा खेर जाने अंगबाट हजारौं व्यक्तिलाई नयाँ जीवन दिन सकिने केन्द्रका चिकित्सकहरू बताउँछन् । अंग प्रत्यारोपणका लागि सरकारले स्वास्थ्य मन्त्रालयअन्तर्गत रहेको मानव अंग प्रत्यारोण केन्द्रलाई समन्वय इकाई तोकेको छ । राजधानीका अस्पतालहरूमा मस्तिष्क मृत्यु हुनेको संख्या पनि बढिरहेको छ तर, ती अस्पतालबाट केन्द्रमा जानकारी नआउने हुँदा ऐन व्यावहारिक बनाउन कठिन भइरहेको केन्द्रको गुनासो छ । हालसम्म अस्पतालबाट मस्तिष्क मृत्यु हुने ९ जनाको विवरण आएको छ, अहिलेम्म त कम्तीमा २०३० मृतकको खबर आउनुपर्ने हो, आउन सकेको छैन, डा श्रेष्ठले भने । ९ जनामध्ये पाँच जनाको परिवारले अंगदान गर्न नमानेको र ४ जनाको त मेडिकल टेस्ट गरिहेर्दा अंग नै काम नलाग्ने देखिएको केन्द्रले जनाएको छ ।"
मेलम्चीको काम सुस्त,"मेलम्ची (कास) प्रधानमन्त्री शेरबहादुर देउवाले मेलम्ची खानेपानी आयोजना निर्माणको गति सुस्त भएको भन्दै गति बढाउन खानेपानी तथा सरसफाइ मन्त्रालयलाई निर्देशन दिएका छन् । उपत्यकावासी लामो समयदेखि मेलम्ची खानेपानीको पखाइमा छन्, बुधबार मेलम्ची खानेपानी आयोजनाको हेडवक्र्स साइड निरीक्षणका लागि अम्बाथान पुगेका प्रधानमन्त्री देउवाले भने, गति निकै सुस्त भयो, तपाईंहरूले जसरी भए पनि समयमै उपत्यमा पानी पुर्याउन पर्यो । आयोजना निर्माणका लागि सबै प्रकारका साधनस्रोत उपलब्ध गराउन सरकार तयार रहेको उनले बताए । आर्थिक र भौतिक सहयोग जुटाउन सरकार सक्षम छ, उनले भने, तपाईंहरूले ढुलासुस्ती गर्नु भएन, यो राष्ट्रिय गौरवको आयोजना हो, राष्ट्रको प्रतिष्ठासँग जोडिएको छ । सरकारले आगामी दसैंसम्ममा राजधानीमा मेलम्चीको पानी ल्याउने बताएको भए पनि सुरुङ निर्माणको ढिलाइले गर्दा त्यो सम्भावना टर्दै गएको छ । मेलम्ची खानेपानी आयोजनाका अनुसार अब २१ सय मिटर सुरुङ खन्न बाँकी छ । आयोजना कार्यकारी निर्देशक रामचन्द्र देवकोटाले कमजोर भूगोलले गर्दा सोचेजति गतिमा सुरुङ खन्न नसकेको बताए । सिन्धुग्यालथुम खण्डको भूगोल कमजोर भएको भन्दै उनले करिब १२ सय मिटरमा सुरुङ खन्न निकै ग्राहो भएको उनले बताए । सुरुङ खन्न सुरु गर्दा आयोजनाले दैनिक ४० मिटर सुरुङ खन्ने प्रतिबद्धता जनाएको थियो । तर हालसम्म दैनिक २०२५ मिटर भन्दा बढी सुरुङ खन्नसकेको छैन । केही समय ढिलाइ भए पनि सुरुङ निर्माण सोचेभन्दा बढी भएको खानेपानी तथा सरसफाइ सचिव भीम उपाध्यायले दाबी गरे । सुरुङमात्र होइन, सम्पूर्ण आयोजनाको ९० प्रतिशत बढी काम सम्पन्न भइसकेको छ, उनले भने, उपत्यकावासीलाई निराश बनाउँदैनौं ।"
हेर्दाहेर्दै बगे १५ घर,"माछापुच्छ्रे (कास्की) सुकमाया विकको परिवार खाना खाँदै थियो । बाहिर कोही ठूलो स्वरमा चिच्यायो । सुकमाया घरबाहिर निस्किइन् । खोला उर्लिएर घरनजिकै आइसकेको रहेछ । खाँदै गरेको भाग छाडी दुई छोराछोरी च्यापेर माथितिर दौडिएँ, उनले भनिन्, एकै छिनमा आँखैअगाडि घर पुरियो । अन्नपात, लत्ताकपडा, कागजात केही सद्दे रहेनन् । घडेरीबाहेक अरू जग्गाजमिन नभएकाले उनीहरूलाई अब कहाँ बस्ने भन्ने चिन्ता छ ।दैनिक ज्यालादारीले जीविकोपार्जन गर्दै आएका गंगाबहादुर विक पनि बाढीले पुरेको घर हेरेर टोलाइरहेका थिए । यहाँ घर बनाएर बस्न डर भयो । अन्यत्र जाने ठाउँ छैन, उनले भने, सरकारले हेर्दिए हुन्थ्यो । नभए गुजारा चलाउन गाह्रो हुने भयो ।माछापुच्छ्रे गाउँपालिका५ रिभानस्थित पाथ्रेबस्तीमा बाढीपहिरोका कारण १५ परिवार विस्थापित भएका छन् । मंगलबार राति खहरेको बाढी बस्तीमा पसेर घर बगाएको हो । बचेका अन्य ५ घर पनि उच्च जोखिममा छन् । गाउँमाथिको कोर्चे जंगलमा मंगलबार साँझ पहिरो गएको देखेर एक जना गोठालाले तल बस्तीमा खबर गरेका थिए । पानी धमिलो देखेपछि स्थानीय सतर्क अवस्थामा थिए । गोठालाले बेलैमा खोला बढेको खबर गरेकाले मानवीय क्षति हुन नपाएको प्रहरी नायब उपरीक्षक खड्गबहादुर खत्रीले बताए । केही चौपाया र कुखुरा भने बगेका छन् । स्थानीयको लत्ताकपडा, अन्नपात र भाँडाबर्तन सबै पुरिएका छन् । दुई दिनअघि पनि जंगलमा ठूलो पहिरो गएको रहेछ तर भारी वर्षा नभएकाले केही थाहा भएन, देवीलाल लामिछानेले भने, मंगलबार साँझदेखि भने ठूलो वर्षा भयो । अर्को पनि पहिरो खसेर खोलो बस्तीतिर पसेपछि वितण्डा मच्चायो । सवारीसाधनका लागि बनाइएको कल्भर्ट भत्किएर खोला छेकिएपछि बस्तीतिर बाढी पसेको उनले जानकारी दिए । बाढीले ठूल्ठूला ढुंगा बगाएर ल्याएको छ । राति १० बजेतिर आएको बाढीले देवीलाल लामिछाने, प्रवीण लामिछाने, गंगाबहादुर विक, डम्बरबहादुर परियार, नरबहादुर विक, जंगबहादुर विक, गंगा आचार्य, दीननाथ पौडेल, हिमलाल भुसाल, सन्तु लामिछाने, प्रेमबहादुर विक, राममान विक, भीमबहादुर विक, खिमकुमारी विक र रेशम लामिछानेका परिवार विस्थापित भएका हुन् । रातिदेखि नै उनीहरू छिमेकीको शरणमा छन् । वर्षा नथामिएकाले संकट अझ थपिएको छ । छिमेकी, आफन्त र गोठमा शरण लिएर बसेका छांै, देवीलालले भने, बिजोग छ । सरकारले हामीलाई हेर्दिनुपर्छ । बाढीले ५ सयजति कुखुरा, एउटा गाई र ४ वटा बाख्रा बगाएको छ । कजवे, कल्भर्ट, बिजुलीको ट्रान्सफर्मर र पोलसमेत बाँकी छैन । घटनास्थलमा नेपाली सेना, सशस्त्र र नेपाल प्रहरीको टोली उद्धारमा जुटेको छ । उनीहरू पुरिएका सामान निकालिरहेका छन् । यसैबीच जिल्ला प्रशासनले तत्काल राहतस्वरूप पीडित १५ परिवारलाई नगद तथा पाल र कम्बल वितरण गरेको छ । प्रजिअ तारानाथ अधिकारीले घटनास्थलमै पुगेर जनही १५ हजार रुपैयाँ वितरण गरे । यो तत्कालका लागि राहत मात्रै हो । स्थिति भयावह छ, उनले भने, पुन:स्थापना र पुनर्निर्माणका लागि आवश्यक पहल थालिनेछ । कास्की रेडक्रसले बुधबारै पीडितलाई खाद्यान्नलगायत सामान वितरण गर्यो ।विस्थापित संख्या ७३ पुग्यो रसुवा उत्तरगया गाउँपालिका४ पैरेबेंसीमा पहिरोले विस्थापित हुने परिवारको संख्या ७३ पुगेको छ । आइतबार राति गाउँमाथिको पोलेवनबाट पहिरो खसेपछि पैरेबेंसी र कुवापानीका ३ सय ४० जना विस्थापित भएका हुन् । १५ घर पूरै क्षतिग्रस्त छन् । विस्थापितलाई त्रिशूली थ्री ए जलविद्युत्को कोलोनीमा राखिएको छ । उनीहरूलाई खानेपानी, खाद्यान्न तथा शौचालयको अभाव छ । पीडितलाई खाद्यान्न, औषधि, लत्ताकपडालगायत सामग्री अभाव हुन नदिन तत्कालै जिल्ला दैवीप्रकोप उद्धार समितिको बैठक राखी काम थालिएको प्रजिअ चोमेन्द्र न्यौपानेले बताए । चीनले उक्त गाउँका पीडितलाई राहत सामग्री प्रदान गरेको छ । केरुङ फ्रन्टियर इन्सपेक्सन स्टेसनले मंगलबार जिल्ला दैवीप्रकोप उद्धार समितिमार्फत राहत उपलब्ध गराएको हो ।"
जनता आवास अलपत्र,"धनुषा सरकारले लागू गरेको जनता आवास कार्यक्रम अलपत्र परेको छ । कार्यक्रम सहरी विकास तथा भवन निर्माण विभाग डिभिजन कार्यालयमार्फत लागू गरिएको हो । धनुषा, महोत्तरी र सर्लाहीमा ११ हजार गरी ३ हजार घर निर्माण गरिने योजना भए पनि काम सुरु भएको छैन ।सर्लाहीमा भवन निर्माणले गति लिए पनि धनुषा र महोत्तरीमा योजना अलपत्र छ । धनुषामा कांग्रेस सांसद आनन्दप्रसाद ढुंगानाको संयोजकत्वमा एमाले सांसद शत्रुघन महतो र सद्भावनाका सांसद माधवीरानी साह सदस्य रहेको समिति गठन गरिएको छ ।समितिमा रहेका सांसदको समय अभावले काम अघि बढ्न नसकेको इन्जिनियर महेश साहले बताए । सहरी विकास तथा भवन निर्माण विभाग डिभिजनले ७ वटै निर्वाचन क्षेत्रको सर्वे गरी बस्तीहरूको पहिचान गरेको छ, उनले भने, तीन सांसद रहेको समितिले कुन निर्वाचन क्षेत्रको कुन बस्तीमा कति घर निर्माण गर्ने भन्नेबारे टुंगो लगाउन सकेको छैन । यही कारण जनता आवासको काम अघि बढ्न सकेको छैन ।सहरी विकास तथा भवन डिभिजन कार्यालयका कर्मचारीको गलत नियतका कारण जनता आवासको काम धनुषामा अघि बढ्न नसकेको समिति संयोजक ढुंगानाले बताए । कर्मचारीले कमसल काम गरी अनियमितता गर्न खोज्दा काममा ढिलाइ भएको उनको भनाइ छ ।धनुषामा दलित, अपांग तथा पिछडिएको समुदायका लागि २ लाख ५० हजारको लागतमा २ कोठा, शौचालयसहितको पक्की घर निर्माण गर्ने योजना छ । कार्यक्रमअन्तर्गत २०७३ फागुन ९ को बैठकबाट लक्षितवर्ग समेट्ने गरी सर्लाहीमा स्थान र घरधुरी संख्या छनोट गरिएको थियो । महोत्तरीका लागि २०७३ चैत १ को बैठकले योजना लागू गरिने स्थानहरूको छनोट गरेको थियो । धनुषाको योजनामा भने हालसम्म कुनै प्रगति भएको छैन । धनुषाका ७ निर्वाचन क्षेत्रमा हजार घर बनाउन सहरी विकास तथा भवन निर्माण विभाग डिभिजन कार्यालय धनुषाले सर्वे गरेको थियो । जनता आवासअन्तर्गत लक्षितवर्गको पहिचान गर्न विगतदेखि स्थायी बसोबास गर्दै आएको प्रमाण, जग्गाधनी प्रमाण पुर्जा वा घरजग्गाको कर, शुल्क बुझाएको भए सोसम्बन्धी कागजात, बिजुली, धारा वा अन्य सुविधा शुल्क बुझाएको कागज, लाभग्राही बसोबास गर्दै आएको घरको भौतिक अवस्था हुनुपर्नेछ ।छनोटका लागि लाभग्राहीले हाल प्रयोग गरिरहेको घरको क्षेत्रफल, भुइँ, गारो तथा छानाको किसिम र प्रयोग भएको जग्गाको क्षेत्रफलका आधारमा प्रदान गरिनेछ । लाभग्राहीको छनोट जिससले गर्नेछ । छनोट गर्दा वृद्ध, एकल महिला, अनाथ बालबालिका तथा अपांगता भएका घरमूलीलाई पहिलो प्राथमिकता दिने व्यवस्था छ ।"
जंगलमा बास,"बागलुङ (कास) गत शुक्रबार अविरल वर्षासँगैको पहिरोले जिल्लामा ६ जनाको ज्यान गएपछि निसीखोला गाउँपालिका१ हुल्दीका बासिन्दा विस्थापित भएका छन् । उनीहरू अहिले जंगलमा बस्दै आएका छन् ।हुल्दीका खड्गबहादुर मगरका अनुसार शुक्रबारपछि गाउँका २० परिवार नजिकैको जंगलमा बस्दै आएका छन् । गाउँको माथिबाट सानातिना पहिरा गइरहेकाले घर बगाउने भयो, अनि छाड्न बाध्य भयौं, उनले भने, गाउँकै बीचमा पहिरो गएर छिमेकीलाई लगेको देखेका हामी कसरी आफ्नो घरमा बस्न सक्नु ? घरबाट बालबच्चा र लुगाफाटा बोकेर करिब १ घण्टामाथिको जंगलमा अस्थायी रूपमा बस्दै आएको खड्गबहादुरले बताए । सदरमुकाम र नजिकको बजार क्षेत्र टाढा भएकाले विस्थापितले कतैबाट सहयोग पाएका छैनन् । आश्वासनबाहेक कतैबाट पनि सहयोग आएको छैन, उनले भने, गाउँपालिका अध्यक्ष राहत जुटाउन सदरमुकाम गएका छन् भन्ने सुनेको छु । अविरल वर्षाले विद्युत् विच्छेद भएपछि मोबाइल चार्ज गर्न पनि ३४ घण्टा टाढा जानुपर्ने अवस्था छ ।हुल्दीका धेरै स्थानमा पहिरो गएकाले सर्वसाधारण जंगलमा बस्दै आएको जानकारी पाएको निसीखोला गाउँपालिका अध्यक्ष तारानाथ पौडेलले दिए । जिल्ला रेडक्रसबाट १० घरलाई पुग्ने पाल, लत्ताकपडा, भाँडा तथा कम्बल लिएर बुर्तिबाङ आइपुगेको उनले बताए । थप राहत र पुन:स्थापनाका लागि प्रजिअसँग सल्लाह पनि गरिसकेको छु, उनले भने । पहिरोमा ज्यान गुमाउने परिवारलाई ११ लाख र क्षति भएका प्रतिघर १० हजार रुपैयाँका दरले प्रारम्भिक राहत उपलब्ध गराउन बुर्तिबाङ इलाका प्रशासन कार्यालयलाई निर्देशन दिइसकेको प्रजिअ ऋषिराम तिवारीले बताए । उनका अनुसार अधिकृत स्तरका कर्मचारी, निसीखोला गाउँपालिकाका जनप्रतिनिधि र प्रहरीले घटनास्थल पुगेर राहत वितरण गर्नेछन् । खानेपानी आपूर्ति ठप्पनुवाकोट पहिरोले मुहानको पाइपमा क्षति पुर्याएपछि विदुर नगरपालिकामा वितरण गरिएको खानेपानी अवरुद्ध भएको छ । विदुर खानेपानी उपभोक्ता समितिले दैनिक २३ सयभन्दा बढी उपभोक्तालाई त्रिशूलीको पानी वितरण गर्दै आएको थियो । आइतबार रसुवाको उत्तरगया गाउँपालिका४ पैरेबेंसीमा आएको पहिरोले पाइपहरूमा क्षति पुगेको थियो । त्रिशूली मुहान पैरेबेंसीदेखि विदुर१५ किमि टाढा पर्छ । ठाउँठाउँमा पहिरोले पाइप बगाएकाले पानी आपूर्ति बन्द भएको हो । पैरेबेंसीदेखि वेत्रावतीसम्म दर्जनभन्दा बढी सानाठूलो पहिरा गएका छन् । उपभोक्ता समिति अध्यक्ष नारायणबहादुर खनालले २३ दिनमै नयाँ पाइप राखेर पानी वितरण गरिने बताए । मुहानबाट ल्याइएको धमिलो पानी विदुरस्थित ट्यांकीमा राखेर उपभोक्ताका धारामा वितरण गरिन्छ ।"
न्यूनबीजकीकरण रोक,"भन्सारमा हुने न्यूनबीजकीकरणका कारण मुलुकको अन्तर्राष्ट्रिय व्यापार र अर्थतन्त्रमै ठूलो असर परिरहेको छ । भन्सार छली गर्न अपनाइने न्यूनबीजकीकरणले अन्य करसँगै उद्यमी र सर्वसाधारण उपभोक्ता समेत प्रभावित भइरहेका छन् । सामान आयात गर्दा भन्सारमा वास्तविकभन्दा कम मूल्य देखाई सामान छुटाएर न्यूनबीजकीकरण गर्ने प्रचलन छ । कानुनले निरुत्साहित गरे पनि न्यूनबीजकीकरणको अनौपचारिक अभ्यासले चौतर्फी समस्या सृजना गरिरहेको छ । यो प्रवृत्ति अन्त्यका लागि राजस्व प्रशासनले तत्काल कदम चाल्नुपर्छ ।न्यूनबीजकीकरणको पहिलो उद्देश्य भन्सार महसुल छल्नु हो । आयात हुने सामानको भन्सार विन्दुमै १३ प्रतिशत मूल्य अभिवृद्धि कर (भ्याट) पनि लाग्छ । भन्सार महसुलका लागि तोकिएको मूल्यमा भ्याट लाग्ने हो । सामानको मूल्य नै थोरै देखाएर कममात्रै भन्सार जोडिँदा व्यापारीले भ्याटमा पनि रकम जोगाउँछन् । त्यसरी छली भएर आएको सामानका माध्यमबाट थप छली बजारमा आएपछि सुरु हुन्छ । सामान किन्दा बिल नदिने प्रपञ्च यही आयकर बढी तिनुपर्नाले सुरु हुने हो । भ्याट नम्बरसहितको बिल जारी गर्दा व्यापारीले बढी आयकर तिर्नुपर्छ । यससँगै हुन्डी कारोबार र विदेशी मुद्राको अपचलन पनि सुरु हुन्छ । वैधानिक बैंकिङ माध्यमबाट भन्सारमा व्यापारीले देखाएको मूल्य बराबरको रकम मात्रै पठाउन सकिन्छ । बाँकी रकम बिक्रीकर्तालाई दिन हुन्डी वा अपचलन हुन्छ । बेलाबेला डलरसहित चीन जान लागेको चिनियाँ वा नेपाली नागरिक प्रहरीले पक्राउ गरिरहन्छ । त्यो रकम यही न्यूनबीजकीकरणको पूर्तिका लागि तिर्न लगिएको हो । हुन्डीको जालो वैदेशिक रोजगारीमा पनि जोडिइसकेको छ । कोरियाबाट रेमिट्यान्स १० प्रतिशतमात्रै आइरहेको राष्ट्र बैंककै अध्ययनले देखाएको छ । यसको अर्थ बाँकी रकम हुन्डीमार्फत आउँछ । जसले गर्दा विदेशी मुद्रा त्यहाँबाट हङकङ पुग्छ भने कामदारका आफन्तलाई नेपालमा रहेको उसको एजेन्ट (हुन्डी कारोबारी) ले नेपाली रुपैयाँमा भुक्तानी गर्छ । हङकङबाट अन्य ठाउँमा न्यूनबीजकीकरणका सामानको बाँकी तिर्न रकम जान्छ । हुन्डीको जालो बढ्दै गएपछि सुन तस्करीलाई पनि राहत भएको छ । हङकङ र दुबईबाट सुन भन्सार नतिरी तस्करी भएर नेपाल आउँछ । त्यसको भुक्तानीका लागि हुन्डीको रकम प्रयोग हुन्छ । त्यो सुन नेपाली बजारसँगै भारतमा पनि जाने गरेको छ । भारुको मूल्यवृद्धि हुनुको मुख्य कारण पनि न्यूनबीजकीकरण नै हो । भारतबाट ठूलो मात्रामा न्यूनबीजकीकरण भएर सामान आयात हुन्छ । त्यहाँ पनि बैंकबाट रकम पठाउन मिल्दैन । अनि नगदै भुक्तानी गर्नुपर्ने हुन्छ । निर्यात निकै थोरै भएकाले भारतीय मुद्रा आर्जनको स्रोत सुक्दै गएको छ । कालोबजारियाहरू महँगोमा भारु किन्छन् । करिब ८ वर्षयता अनधिकृत व्यापार मौलाउँदै गएपछि भारुको अभाव भएर नेपाली मुद्रा अवमूल्यन भइरहेको छ । हुन्डी वा तस्करी गरेर तिर्न पुगेन भने प्रतीतपत्रमै घोटाला गरेर पनि अपचलन हुने क्रम अझै रोकिएको छैन । यहाँ पनि उत्पादन हुने सामान यसरी भन्सार कम तिरेर वा नतिरी आउँदा स्वदेशी उत्पादनले बजार पाउन सक्दैन । विदेशी सामान करछलीका कारण सस्तो भएर नेपालीको माग नहुँदा यहाँका साना उद्योगहरू बन्द हुने गरेका छन् । कर छली गर्ने व्यापारीको सामान स्वाभाविक रूपमै सस्तो हुने भएकाले ग्राहकले त्यहींको सामान रोज्छन् । यही भएर बजारभरि नै न्यूनबीजकीकरण गरिएका र भ्याट बिल नदिने सामानको बिगबिगी छ । बिल दिएर कारोबार गर्ने व्यापारी विस्थापित हुँदै गएका छन् । यी सबै प्रकरणमा सरकारको राजस्वसँगै सर्वसाधारण सबैभन्दा बढी मारमा परेका छन् । भ्याट, भन्सार अन्त:शुल्क जस्ता कर सबै अन्तिम ग्राहकले तिर्ने हो । उनीहरूले कर बुझाइरहेका हुन्छन् तर त्यो रकम सरकारमा नभई व्यापारीको खल्तीमा पुगिरहेको हुन्छ । बिल नपाइने भएकाले कुनै समस्या देखिए साट्न वा मर्मत गर्न पाइरहेका छैनन् । कमसल सामानका कारण कुनै क्षति भएमा क्षतिपूर्ति पाउने सम्भावना पनि रहँदैन । मुलुकमा यति ठूलो नकारात्मक असर पार्ने न्यूनबीजकीकरण रोकिनु आवश्यक छ । त्यसका लागि भन्सार छुटाएको मूल्य, व्यापारीले बजारमा तोक्ने मूल्य, उपभोक्तालाई दिने बिल आपसमा प्राकृतिक प्रकृतिको हुनुपर्छ । स्वाभाविक रूपमा काम भइरहेको छ कि छैन भनेर राजस्व प्रशासन र बजार अनुगमन गर्ने अन्य निकायहरू अन्तरसम्बन्धित हुनुपर्छ । अर्को उपाय, भन्सार र अन्य राजस्व कार्यालयलाई मूल्यबारे सफ्टवेयरमार्फत जोड्न सकिन्छ । भन्सार विन्दुबाट छुटेका सामान, त्यसको मूल्य र बजारमा तोकिएको मूल्यको विषयमा राजस्व अनुसन्धान विभागले अनुगमन गर्नुपर्छ । हालसम्म अनुगमन र कारबाही देखावटी मात्रै भइरहेको छ न्यूनबीजकीकरणमा सघाउ पुर्याउने राजस्व कर्मचारीमाथि कारबाही गरिनुपर्छ । साथै, बजार अनुगमनलाई पनि तीव्रता दिइनुपर्छ ।"
देउवाको दिल्लीजोखिम र अवसर,"चारधाम अर्थात् बद्रीनाथ, केदारनाथ, गंगोत्री र यामुनोत्री तीर्थयात्रा गर्न भारत जाने हाम्रो परम्परा सदियौंदेखि चल्दै आएको छ । चारधामलाई त्यस्तो गन्तव्य मानिन्छ, जहाँ पुगेपछि भगवानको आशीर्वादले मोक्षप्राप्ति हुन्छ भन्ने विश्वास हिन्दु धर्मावलम्बीहरू राख्छन् । भगवानबाट पाइने लाभकै कारण तीर्थालुले यात्रामा उठाउनुपर्ने जोखिमलाई वास्ता गर्दैनन् । थुप्रै यात्रीको अंगभंग र मृत्युसमेत हुने गर्छ, सडक र रेल दुर्घटनामा परेर । नठगिने र नलुटिने यात्रुको संख्या पनि कम छैन । वर्षायाममा जाने तीर्थ यात्रुहरूलाई थप जोखिम मोल्नुपर्ने हुन्छ । बाढी र पहिरोमा परेर अलपत्र पर्नेमात्र होइन, पुरिएर वा बगेर परमधाम हुने सम्भावना पनि उत्तिकै रहन्छ । जोखिम मोलेरै भए पनि तीर्थयात्रीहरू लर्को लाग्छन्, बद्री र केदारनाथतर्फ ।समकालीन धर्मनिरपेक्ष राष्ट्र नेपालका नेताहरूका निम्ति भ्याटिकन, जेरुसलम, मक्का र मदिना सिद्ध भएको छ, पछिल्लो समय नयाँदिल्ली । औषधि उपचारका निम्ति होस् वा भूमिगत जीवन बिताउन नै किन नहोस्, भारतीय संस्थापन पक्षविपक्षको आशीर्वाद पाउनु भनेको नेपालमा हावी हुनु हो । यो मान्यता मौलाउँदै छ, नेपाली राजनीतिक वृत्तमा । उग्र राष्ट्रवादी नेताहरू समेतले विश्वास गर्न थालेका छन्, भारतीय संस्थापन पक्षको आशीर्वादबिना नेपालमा सत्ता प्राप्तिमात्र होइन, सत्तामा उक्लने सिँढी सम्भव छैन । सत्ता प्राप्तिपछि पनि बिना भारतीय पक्षको आशीर्वाद शासनकाल लम्बिँदैन भन्ने मान्यता नराख्ने नेपाली नेता भेटिंँदैन । सत्तासीन नेताहरू सत्ता अवधि लम्ब्याउन र आफ्नो विपक्षलाई तह लगाउन भारतीय नेताहरूको आशीर्वाद आवश्यक ठान्छन् । प्रधानमन्त्री नियुक्तिपछि दिल्ली नपुगे सिंहासन डगमगाउने त्रासले हाम्रा प्रधानमन्त्रीहरू भारत भ्रमणलाई देशले खेपेको समस्याभन्दा बढी प्राथमिकतामा राख्छन् । दिल्लीमा पाइलो नटेकी नेपाली सिमाना नाघ्दा दिल्ली दरबार अपमानित भएर रुष्ट हुनसक्छ भन्ने भय प्रधानमन्त्रीको पद प्राप्ति पूर्वदेखि पालेका हुन्छन्, हाम्रा प्रधानमन्त्रीहरूले । प्रधानमन्त्री शेरबहादुर देउवाको आगामी भदौ ७ देखि हुने भारत भ्रमण यही परम्परा र प्रचलनको निरन्तरताबाट मुक्त हुने छैन ।त्यसो त गौशालास्थित पशुपतिनाथको मन्दिर, लैनचौर दरबार (भारतीय दूतावास) बालुवाटारको प्रधानमन्त्री निवासभन्दा भौतिक रूपले पनि अलि पर पर्छ । धर्मनिरपेक्ष राष्ट्र घोषित भएपछि नेपाली राजनीतिक वृत्तका निम्ति पशुपतिनाथको अवमूल्यन हुनु स्वाभाविक हो । उक्त रिक्त स्थानलाई लैनचौरले ओगट्न थालेको छ । स्थिति यस्तो भइसकेको छ, पशुपतिनाथको घट्दो महत्त्वको रफ्तार लैनचौर दरबारको अकासिँंदै गएको महत्त्वसँग दाँज्न मिल्दैन । राजनीतिक वृत्त त्यसमा पनि शीर्षस्थ नेताका लागि दिल्ली दरबार भित्रको प्रवेशद्वार नि:सन्देह लैनचौर दरबार नै हो । त्यहीँको कृपा र निगरानीमा भारतीय नेताहरूसँग सम्पर्क र पहँुचको सामीप्य निर्धारण हुन्छ । प्रधानमन्त्रीका निम्ति हुने दर्शनभेट कार्यक्रमको चाँजोपाँजोका तजबिज त्यहीँ निर्धारण गरिन्छ । त्यसो त लैनचौर दरबारको प्रभाव क्षेत्र विस्तार हुँदै नेपालस्थित कूटनीतिक क्षेत्रलाई ढाक्न थालिसकेको संकेत देखापर्न थालेका छन् । यसले गर्दा नेपाली जनप्रतिनिधिका निम्तिमात्र नभएर अन्य मित्रराष्ट्रका प्रतिनिधिका निम्ति पनि लैनचौर दरबार रानीमौरीमा परिवर्तन हुँदैछ । काठमाडौंमा अड्डा जमाएर बेसका कूटनीतिक समुदाय लैनचौरको सौजन्य प्राप्त भारतीय चस्मा पहिरिएर विश्लेषण गर्छन्, हामी र हाम्रो समस्यालाई । त्यहीँको सिफारिसमा उनीहरू प्रेसक्रिप्सन तयार पार्छन्, हाम्रा समस्याको समाधान र उन्नतिको मार्गचित्र । यस्तो परिस्थितिमा भारतीय दूतावासलाई खुसी राख्नु नेपाली प्रधानमन्त्रीको सबैभन्दा महत्त्वपूर्ण कार्य बन्न पुगेको हो । यो भन्न हामीले कुनै आनाकानी गर्नु पर्दैन ।विडम्बना नै हो, अधिकांश राजनीतिक विश्लेशक समेतले यस देशका नेताहरूको मूल्यांकन गर्दा भारतीय चस्मा सत्तासीन हुने गरेको छ । भारतीय पक्षले कुन नेता र राजनीतिक दलप्रति कस्तो धारणा राखेको छ भन्ने कोठे आकलनको आधारमा नेपाली नेताको सत्ता प्राप्ति, सत्तासीन भइरहने अवधि र सत्ताच्युत हुने दिनगन्ती तिनले गर्छन् । राजनीतिक विश्लेषकहरूले गरेको अनुमान र अड्कलबाजीले देशमा राजनीतिक गफ र हल्लाको रूप धारण गर्छ । त्यसपछि सत्ता परिवर्तनका नाटक मञ्चन हुन थाल्छन् । सत्ता बहिर्गमनको मिति तोकिन्छ । उत्तराधिकारीको चयनका विषयमा अड्कलबाजी आरम्भ हुन्छ । लैनचौर दरबारमा कक्टेल डिनरमा नेपाली नेताहरूको सहभागिता बाक्लिन थाल्छ । अनि देशले नयाँ प्रधानमन्त्री प्राप्त गर्छ । विडम्बना तिनै विश्लेषकले चिन्ता व्यक्त गर्छन्, देशको राष्ट्रियता खतरामा पर्यो, संक्रमणकाल लम्बियो अनि मुलुकमा अस्थिरता कायम रह्यो आदिइत्यादि । तर के गर्ने ? शीर्षस्थ नेताहरू त्यस्तै विश्लेषकहरूले पस्केका गफका आधारमा प्रभावित हुने गर्छन् ।सत्तामोहमा अन्धो भएर नेपाली शासकहरूले भारतीय संस्थापन पक्षलाई रिझाउन गरेको सन्धिका फेहरिस्त लामो छ । शीर्षस्थ नेताहरूले सामूहिक रूपमा भारतीय संस्थापन पक्षको सौजन्यमा गरेको १२ बुँदे शान्ति सम्झौता पछिल्लो उदाहरण हो । मातृकाप्रसाद कोइरालाले कोसी, विश्वेश्वरप्रसाद कोइरालाले गण्डकी, गिरिजाप्रसाद कोइरालाले टनकपुर, शेरबहादुर देउवाले महाकाली नदीहरूको र डा बाबुराम भट्टराईको बिप्पा आदि सन्धिसम्झौतामा बढी वजन नेपालको नभएर भारतीय पक्षको हितले पाएको जगजाहेर छ । त्यस्ता सम्झौताको प्रसंग उठाउँदा अमेरिकी साप्ताहिक न्युज विकमार्फत राजा वीरेन्द्रले घोषणा गरेका थिए, मेरो देशले ठगिएको महसुस गरेको छ । त्यसो त दिल्लीलाई खुसी पारेर आफ्नो सत्ता लम्ब्याउने काम गर्न हाम्रा महान् राष्ट्रवादी राजा, महाराजाहरू पनि चुकेनन् । अन्तिम राणाकालीन प्रधानमन्त्री मोहनशमशेरले भारतीय राजदूतलाई समकक्षीको हैसियत दिँंदै नेपालभारत मैत्री सन्धि (असमान सन्धि भनिन्छ) मा ल्याप्चे लगाए । श्री ३ महाराज मोहनशमशेरले लखेटेका राजा त्रिभुवनले दिल्ली सम्झौता गरेर २००७ सालको क्रान्तिलाई तुहाइदिए । थप तिनले भारतीय प्रधानमन्त्रीको निर्देशनमा तिनै श्री ३ महाराजलाई प्रजातान्त्रिक नेपालको प्रथम प्रधानमन्त्री बन्ने ऐतिहासिक अवसर दिए ।राणाकांग्रेस सरकारको पतनपछि पनि राजा त्रिभुवनले भारतीय राजदूतको सल्लाहमा त्यस क्रान्तिको नायक बीपीलाई पन्छाएर मातृकाप्रसादलाई प्रधानमन्त्री पद सुम्पिदिए । भारतीय पराष्ट्रमन्त्रीसँग सन् १९६५ को सुरक्षा सन्धि गर्ने राजा महेन्द्रले त्यसपूर्व नै कालापानी सुम्पिएका रहेछन्, तात्कालिक राजनीतिक लाभ उठाउने अभिप्रायले । तिनको यो मित्रता सबल बनाउने प्रयासको प्रतिफल भनेको छ दशक आधा समय बितिसक्दा पनि हामी नेपालीलाई अझै अत्तोपत्तो छैन, हाम्रो त्यो भूभाग भविष्यका पिढीले फिर्ता पाउँछन् कि पाउँदैनन् । समग्रमा भन्नुपर्दा सत्तासिनहरूको तत्कालीन राजनीतिक लाभका निम्ति गरिएका त्यस्ता सन्धिसम्झौताहरू हाम्रो घाँटीमा अड्केको हड्डीसरह प्रमाणित भएका छन्, आजका दिनमा ।भारतीय प्रधानमन्त्रीलाई नेपाली प्रधानमन्त्रीले जतिसुकै समकक्षी भनेर सञ्चार माध्यममा प्रस्तुत गरे पनि हाम्रा अधिकांश प्रधानमन्त्रीका निम्ति दिल्लीले त्यो मर्यादा दिन छाडिसकेको छ । प्रधानमन्त्री नियुक्ति हुनुपूर्व नै धेरै नेपाली नेताले आफ्नो साख गुमाइसकेका हुन्छन्, लैनचौर र दिल्ली दरबार धाउने क्रममा । नेपाली सत्ता डाइनामिक्सको वास्तविकता के पनि हो भने भारतीय संस्थापन पक्षको प्रियपात्र हँुदाहुँदै पनि धेरै स्थापित नेता सत्तासीन हुनबाट वञ्चित रहनुपरेको थियो र अझै पनि वञ्चित छन् । कतिले सत्तासीन हुनसम्म पाए, तर टिकिरहन सफल भएनन् । यसो हुनाका प्रमुख कारणचाहिँ (दिल्ली र लैनचौर) भारतीय पक्षको आफ्नो राष्ट्रिय स्वार्थ र हितप्रति मात्र हुने एकाग्रता हो । नेपाली प्रधानमन्त्रीलाई उनीहरूले दिने महत्त्वको उचाइ भनेको हाम्राले तिनको राष्ट्रको हित र स्वार्थका निम्ति के कस्तो योगदान पर्याउन सक्छन् भन्ने आधारमा हुने हो । उपयोगिता सकिएको दिन वर्षा सुरु हुनुअघिको फल लिच्चीलाई जस्तो गरेर बोक्रा र बियाँ फाल्ने गुदी खाने कार्य गर्न भारतीय संस्थापन पक्ष कहिल्यै पनि चुक्दैन । यो वास्तवितालाई आत्मसात गर्न भने हाम्रा नेताहरू धेरैपटक चुकेका छन् । उनीहरू चुक्दा तिनको व्यक्तिगतमात्र होइन, देशको साख पनि गिरेको छ, पटकपटक । तर त्यसको हेक्का र हीनताबोध उनीहरूमा देखिँंदैन ।प्रधानमन्त्री देउवाको भदौ ७ देखि सुरु हुने भ्रमण ज्योतिषहरूसँगको परामर्शपछि साइत जुराएर निर्धारण भएको हुनसक्ने सम्भावना प्रबल छ । तर जुन राजनीतिक माहोलमा यो भ्रमण हँुदैछ, त्यो वर्षायामको तीर्थयात्रा भन्दा बढी जोखिमपूर्ण छ । नेहरूको हिन्दीचिनी भाइभाइ नारालाई भारतचीन सीमा विवाद चुलिंँदा (सन् १९६२) साथै युद्धमा परिणत गरेको थियो । माओले त्यस समय आफ्नो सेनालाई भारतीय पक्षलाई सबक सिकाउने आदेश दिएका थिए । उक्त उद्देश्य प्राप्तिका निम्ति माओलाई जति सफलता मिलेको थियो, त्योभन्दा धेरै गुणा असफलता भारतीय प्रधानमन्त्री पण्डित नेहरूको पोल्टामा पर्यो । नेहरू र चाउएनलाइको मित्रतालाई जस्तो सीमा विवाद र भारतको लज्जास्पद हारले कुठाराघात गरेको थियो, त्यही नियति सी चिनफिङ र मोदीबीच निर्मित आर्थिक समुन्नतिको मित्रताको गाँठोले भोग्दैछ । फरक त्यत्ति हो, ५५ वर्षको अवधिमा दुवै राष्ट्र उदीयमान आर्थिक शक्तिमा मात्र होइन, अणुबमको भण्डार भएका राष्ट्रमा परिणत भइसकेका छन् । भारतचीन सीमा विवाद चर्किएको समयमा नेपाली प्रधानमन्त्रीको दिल्ली भ्रमण कूटनीतिक रणनीतिका हिसाबले सही समयमा हुनलागेको किमार्थ होइन । व्यक्तिगत हिसाबले पनि प्रधानमन्त्री देउवाका निम्ति गोवामा स्वतन्त्र तिब्बती नेता लोब्साङ साङ्गेसँगको तस्बिर पर्वले गुमेको विश्वासको घाउ अझै आलै छ । तिनको बोलीवचन र हाउभाउले नेपालचीन सम्बन्धलाई असर पर्ने निश्चित छ । भारतले पनि चीनविरुद्ध नेपालको समर्थन आफ्नो पक्षमा जुटाउन कुनै कसर बाँकी राख्ने छैन ।इतिहास साक्षी छ, राजा महेन्द्र र प्रथम निर्वाचित प्रधानमन्त्री बीपी कोइरालाले विश्व राजनीतिक क्षितिजमा चम्किने अवसर चिसिँंदै गएको चीनभारत सम्बन्धको समयमा तिनले खेलेको भूमिकाले प्रमुखता पाएको थियो । उनीहरू दुवैले यो मुलुकलाई दुई छिमेकीबीचको द्वन्द्वबाट अलग राख्न सफल भएको हुनाले नै इतिहासमा देशको साख र आफ्नो स्थान सुरक्षित तुल्याउन सफल भएका हुन् । प्रधानमन्त्री देउवाले पनि परिस्थितिको गम्भीरता र संवेदनशीलतालाई बुझ्नसके भने अवश्य पनि यो भ्रमण लाभदायी हुनसक्छ, देश र तिनी स्वयंको व्यक्तित्वको उचाइ बढाउन । यदि चुके भने देउवाको आफ्नो छविभन्दा मुलुकको साखले बढी क्षति बेहोर्नुपर्ने निश्चित छ । यस्तो समयमा भ्रमणको गाम्भीर्य बुझ्ने जिम्मा प्रधानमन्त्री र उनलाई सुझाउने उनका सारथीहरूकै हो । कूटनीति सञ्चालनमा रहेका कर्मचारीको पक्षबाट हुने शैलीबारे हामीले प्रधानमन्त्रीलाई सुझाउनु अगेनाको रापमा रहेकालाई झ्यालबाट अगेनोको उज्यालो देख्नेले आगोको मर्म बुझाएझंै हुनेछ । यस्तो अवस्थामा बढी नै सचेत भएर सोच्नुपर्ने र क्षतिको आकलन गर्ने जिम्मा प्रधानमन्त्री स्वयंको हो ।"
राजपाको घुर्की,सहयोगको अपिलकाठमाडौं जिल्ला चन्द्रागिरि नपा२ निवासी म भाइकृष्ण तामाङको ११ वर्षीय छोरा मन्दिप तामाङ बाँडभञ्ज्याङको चण्डीभैरव माविमा कक्षा ५ मा अध्ययनरत छु । मलाई गत चैतबाट ब्लड क्यान्सर भई नेपालमा उपचार सम्भव नभएपछि हाल मुम्बईस्थित टाटा अस्पतालमा उपचार गराइरहेको छु । डाक्टरको सल्लाह अनुसार बोनम्यारो प्रत्यारोपण गर्नुपर्छ । त्यसका लागि करिब ५० लाख रुपैयाँ लाग्छ । मेरो घरको आर्थिक अवस्था कमजोर भएको हुँदा उपचारका लागि आवश्यक रकम जम्मा गर्ने सामथ्र्य मेरो परिवारसँग छैन । तसर्थ देशविदेशमा रहनुभएका सहयोगी व्यक्ति तथा संघसंस्थासँग सहयोगको अपेक्षा गरेको छु । मेरो छोरालाई सहयोग गर्न चाहनुहुने व्यक्ति तथा संघसंस्थाले एनआईसी बैंकमा रहेको खाता नं४७८७८७७३१५५२४००१ मा आफूले सकेको रकम जम्मा गरी सहयोग गरिदिनुहुन अनुरोध गर्छु । साथै ९८४१३३०९०७ वा ९८५११७०२४० मा सम्पर्क गरी थप जानकारी लिन सकिनेछ ।
इतिहास सरलीकरणको जोखिम,"एकताको सूत्रस्वतन्त्रता पश्चात एक त भारतलाई लामो संघर्षको इतिहास उत्तराधिकारमा प्राप्त भएको थियो । सँगसँगै तिनले एकताका सूत्रहरू खोज्न नयाँ प्रतीकहरू निर्माण गरे । संघर्षका अगुवाहरूको छवि निर्माण, उपराष्ट्रियताको कदर, राष्ट्रिय भावनाको प्रसार र समयक्रमसँंगै बदलिँदो आकांक्षाको व्यवस्थापन गर्न तदारुकता देखाए । सिनेमाले पनि समाजलाई जोड्न र मुख्य धारमा ल्याउन ब्रेन वासिङको भूमिका खेल्यो, खेल्दैछ । यी सबका बाबजुद पनि त्यहाँ जाति व्यवस्था, गरिबी, भिडको उन्माद, निषेधको प्रवृत्ति र घृणाको प्रसार अझै हटेको छैन । आत्मतुष्टि र आत्ममुग्धताबाट जोगिँदै यथार्थ धरातलमा भारतको लोकतन्त्र र स्वतन्त्रतालाई हेर्नुपर्ने नागरिक विमर्श त्यहाँ पनि भइरहन्छ । बहुलतावादी संस्कृति र वैचारिक उदारतामाथि हमला हुँदै गर्दा भारतभित्र यस्ता प्रवृत्तिको स्पेसको आकार स्वत: खोजीको विषय हुनपुग्छ । भारतले कसरी स्वतन्त्रता प्राप्त गर्यो र उसले प्राप्त गरेको स्वतन्त्रतामा देश स्वतन्त्र भए पनि सामान्य मानिस कतिको स्वतन्त्र हुनसकेका छन् ? महत्त्वपूर्ण हुन आउँछ । भारत इतिहासको अँध्यारो सुरुङबाट निस्केर उज्यालोको खोजीमा बढेको छ । उसको आन्तरिक संघर्ष र जिजीविषाको लामो कथा छ । यस पृष्ठभूमिमा इतिहासको कुनै पनि प्रकारको सरलीकरणले भारतको स्वतन्त्रता र लोकतन्त्रलाई आघात पुर्याउन सक्छ । वर्तमानमा सत्ता स्वार्थको उन्मादको आँखाबाट इतिहासलाई व्याख्या गर्ने, विकसित गर्ने यत्न भयो भने भारतको लोकतान्त्रिक परम्परा यसै रीतिमा बढ्न सक्दैन । स्वतन्त्रता र लोकतन्त्रका निम्ति प्रशस्त सम्भावनाको ताकत ऊभित्र छ । उसको आफ्नै अनुभव छ । सत्ता र शक्तिमा समावेशी अनुहार र अत्यधिक केन्द्रीकरणबाट जोगिनु नै सामञ्जस्यको सूत्र हो । स्वतन्त्र भारत अब आफ्नो उत्तरकथा कसरी लेख्छ, त्यसमा नै दक्षिण एसियाको भविष्यको मानचित्र निर्धारित हुनेछ ।"
प्राकृतिक वितण्डा र हाम्रो नियति,"भूकम्पको पीडा र पुनर्निर्माण२०७२ वैशाख १२ को भूकम्पका कारण ९ हजारभन्दा बढीले ज्यान गुमाएका थिए । २२ हजार हाराहारी घाइते, ८ लाख घर तथा ऐतिहासिक, सांस्कृतिक महत्त्वका सम्पदा ध्वस्त, ७ हजार विद्यालय क्षतिग्रस्त भएका थिए । करिब ४० लाख मानिस घरबारविहीन हुनुका साथै १० खर्बभन्दा बढी क्षति भएको आधिकारिक तथ्यांकले देखाएको थियो । वर्षायामको सुरुमै भूकम्पले वितन्डा मच्चाएको थियो । ज्यान जोगाउन सफल भएकाहरू राहतस्वरुप प्राप्त एउटा त्रिपाल वा जस्तापाताको अस्थायी टहरामा परकम्पको भयले त्रसित हुँदै, बर्खाको भेल पन्छाउँदै जाग्राम बस्न बाध्य थिए । च्यातिएका त्रिपालकै भरमा त्यसपछिका दुई हिउँदका कठ्यांग्रिँदा रातहरूसमेत पीडितले गुजारिसकेका छन् । यो अवधिमा कति बुढाबुढी, केटाकेटी अनि कमजोर स्वास्थ्य भएकाहरूले जाडो थेग्न नसकेर अनि कतिले सामान्य औषधीसमेत नपाएर इहलीला समाप्त गरिसके । यिनै थोत्रा टहरा अनि खुला आकाशलाई साक्षी राखेर कति कलिला नानी, वयस्क महिलाले आफ्नो अस्मिता गुमाउन बाध्य भए । त्यसको लेखाजोखा र चासो सरोकारवालालाई खासै भएको देखिँदैन ।भूकम्पले तहसनहस पारेको पनि २८ महिना हुनलाग्यो । भूकम्पद्वारा क्षति भएको संरचनाको दिगो र योजनाबद्ध पुनर्निर्माण, विस्थापितहरूको पुनर्वास तथा स्थानान्तरण गर्ने उद्देश्यसाथ गठन भएको राष्ट्रिय पुनर्निर्माण प्राधिकरणले पनि खासै उल्लेख्य काम गर्नसकेको देखिँदैन । भूकम्पीय विपद्पछि उद्धार, राहत र पुनर्निर्माणका लागि दाताहरूले करिब ४ खर्ब रुपैयाँ सहयोगको प्रतिबद्धता गरेका थिए । यसै समयमा भित्रिएका तथा पूर्ववत सयांै राष्ट्रिय तथा अन्तर्राष्ट्रिय गैरसरकारी संघसंस्थाले नेपाल सरकारसँग तत्काल राहतस्वरुप स्वास्थ्य चौकी, विद्यालय भवन, शौचालय, खानेपानी तथा खाद्यान्न वितरण गर्नेगरी सम्झौता गरे । जुन काम स्वीकृतिको २३ महिनामा सम्बन्धित निकायलाई हस्तान्तरण गर्नुपर्नेमा अहिलेसम्म पनि करिब ७० प्रतिशत काम बाँकी नै छ । यस्तै स्थायी पुनर्निर्माणका लागि आग्रह गरे पनि अस्थायी प्रकृतिका निर्माण, लत्ताकपडा, बाख्रा, कुखुराका चल्ला वितरणका साथै तालिम, गोष्ठी अनि देशीविदेशी कर्मचारी तथा अफिस खर्चजस्ता वितरणमुखी र अनुत्पादक शीर्षकमा अर्बौं खर्च भएको रिपोर्ट बुझाउने गरेको सरकारी अनुगमनले देखाएको छ । यता प्राधिकरणको काम पनि सन्तोषजनक देखिँदैन । प्राधिकरणले स्थापनाको सुरुमै पञ्चवर्षीय खाका सार्वजनिक गरेको थियो । पहिलो दुई वर्षभित्र निजी आवास निर्माण गरिसक्ने लक्ष्य राखिए पनि कामले गति लिनसकेको छैन । प्राधिकरणका अनुसार, हालसम्म २५ हजार घर बनेकामा सरकारी अनुदान नलिई १८ हजार घर बनेका छन् भने ३५ सयजति गैससको सहयोगमा बनेका हुन् । ४९ हजार घर निर्माणका क्रममा छन् । करिब ७ लाख २५ हजार पीडित अनुदान पाउन योग्य भनिए पनि पहिलो किस्ता (५० हजार) बुझ्नेको संख्या ५ लाख ४३ हजार मात्रै छ । त्यसमध्ये २ प्रतिशतले मात्रै दोस्रो किस्ता पाएका छन् । तेस्रो किस्ताका लागि ७ सय ८ घर प्रमाणीकरण भए पनि रकम प्राप्त भइनसकेको देखिन्छ । त्यस्तै पुरातात्त्विक महत्त्वका कुनै पनि संरचना सरकारी अनुदानबाट बनेका छैनन् । अघिल्लो आर्थिक वर्षमा पुनर्निर्माणका लागि १ खर्ब ३८ अर्ब विनियोजन भए पनि ३१ अर्बमात्रै खर्च भयो । भूकम्प पीडितलाई आवास निर्माणका लागि २ प्रतिशत व्याजदरमा काठमाडौं उपत्यकामा २५ लाख र बाहिर १५ लाख दिने सरकारको निर्णय तथा सामूहिक जमानीमा ३ लाख निव्र्याजी ऋण दिने घोषणा पनि कार्यान्वयन हुनसकेको छैन । उल्लिखित तथ्यहरूको आधारमा भन्न बाध्य हुनुपर्छ कि सरकारी निकाय तथा दातृ संस्था पीडितहरूको समस्या, पीडा र दर्दप्रति पटक्कै संवेदनशील छैनन् । बाढी, पहिरो र डुबान आतंकयो वर्ष मनसुनको सुरुमै राजधानीको नेपालटारमा १० वर्षीया बालिकाको नालीमा बगेर मृत्यु भयो भने भर्खर रौतहटमा खाल्डोमा डुबेर ४ बालिकाको ज्यान गएको छ । दर्जनौं पहाडी जिल्लामा पहिरोमा परी धेरैले ज्यान गुमाए, दर्जनौं घर पुरिए भने सयौं परिवार विस्थापित भए । नारायणगढमुग्लिन सडक खण्डमा मात्रै १ सय ४१ भन्दा बढी ठूला पहिरो खस्दा २ दर्जन सवारी साधनमा क्षति पुग्यो । कति यात्रुले भागेरै ज्यान जोगाए । तराईका जिल्लामा यो वर्ष पनि डुबानको मार दोहोरिएको छ । त्यसमध्ये सप्तरीको व्यथा धेरै चर्को छ । वर्षा सुरु भए लगत्तै सप्तरीका तिलाठी, त्रिकौल, मलेठ, तिरहुत लगायतका १५ सयभन्दा बढी घर डुबानमा परे, २ सय ३० घर बाढीले बगायो भने हजारौं विस्थापित हुनपुगे । सप्तरीको कुनौलीस्थित दसगजामा चुरेबाट निस्किएको खाँडो नदीको बहावलाई रोक्नेगरी भारतले बनाएको बाँधका कारण हरेक वर्ष ती ठाउँ डुबानको मारमा पर्दै आएका छन् । कम्तीमा राज्यलाई थाहा छ, किन, के कारणले सन् १९८५ यता हरेक वर्ष हाम्रो मधेसले डुबान र कटानको मार झेलिरहेको छ ? हजारौं बिघा उर्वर जमिन बगरमा परिणत भइरहेको छ, नागरिकले ज्यान गुमाइरहेका छन् । अर्बाैं सम्पत्तिको क्षति भइरहेको छ भने लाखौं नागरिक साथमा लालपुर्जा भएर पनि सुकुम्बासीको जिन्दगी बाँच्न बाध्य छन् । हरेक सचेत नेपालीले बुझेको छ, भारतले मेचीदेखि महाकालीसम्म करिब २९ ठाउँमा निर्माण गरेका बाँध, तटबन्ध, ब्यारेज, रिङबोड र अग्ला सडक पर्खालजस्ता संरचनाकै कारण मधेसले डुबानको मार झेलिरहेको हो । त्यसैले मानव सिर्जित तराईको यो विपद्लाई राज्यले अब मूकदर्शक भएर टुलुटुलु हेर्न सुहाउँदैन । यसको स्थायी समाधानका लागि भारत सरकारसँग परिणाममुखी वार्ता गरी समाधान खोज्नुपर्छ । राजनीतिक दलहरूले आफू सरकारमा नहुँदा समस्या देख्ने, भड्काउने र बहकिने खालका कुरा गर्ने तर सरकारमा गएपछि सबै बिर्सिने वा भारतसामु निरीह हुने मनोदशा त्याग्नुपर्छ । नेपाल सरकारले पनि हरेक वर्ष नदी नियन्त्रण र तटबन्ध निर्माणका नाममा अर्बांै खर्च गरिरहेको छ । तर परिणाम भने शून्य बराबर देखिन्छ । किन ? अब सरकारले यसको जवाफ पनि जनतालाई दिनैपर्छ ।अन्त्यमा, भूकम्प, बाढी, पहिरोजस्ता प्राकृतिक विपत्ति हाम्रो काबुभन्दा बाहिरको कुरा हो । तथापि यो नियमित प्राकृतिक प्रक्रियामात्र नभई यस्तो विपत्तिको कारक स्वयं हामी पनि हौं भन्ने यथार्थलाई बिर्सनु भएन । सरकारले यस्ता विपत्तिपछि जनतासामु राहत, पुनर्निर्माण, सुरक्षित पुनर्वासको व्यवस्थाजस्ता दर्जनौं वाचा गरेको हुन्छ । अफ्सोच, पुरा गर्न प्रतिबद्ध रहेको देखिँदैन । सरकार जनताप्रति उत्तरदायी र जवाफदेही हुनुपर्छ भन्ने संस्कार अहिलेसम्म विकसित भएको छैन ।"
नेतृत्व निर्माणको विकृत अभ्यास,"स्थानीय निर्वाचनका दौरान दलहरूमा उम्मेदवारी छनोट र घातअन्तरघातको विषय निकै गरमागरम बन्यो, बनिरहेकै छ । उम्मेदवारीको सन्दर्भमा दलको टिकट र निर्वाचनमा भोट किनबेचका विषय पनि सतहमा आए । उम्मेदवारहरूको आर्थिक हैसियत र आचरणसँंग जोडेर जनस्तरबाट नमिठा टिप्पणी व्यक्त भए । फलानो यत्रो वर्ष पार्टी भनी लाग्यो, इमानदार छ, तर पैसा छैन । कसरी टिकट पाउला ? यत्रो खर्च गरेर चुनाव लडेपछि, यो सबै ब्याजसहित असुल्छ ।यस्ता प्रतिक्रियाले राजनीतिक दलले निर्माण गरेको नेतृत्वप्रति जनताको अविश्वासतर्फ संकेत गर्छ । नेतृत्व निर्माणको अभ्यासमा विकृति बढेको इंगित गर्छ । जनताले आफ्नो विश्वास सहितको जनप्रतिनिधि पाउनु र तिनै प्रतिनिधिमार्फत शासनसत्तामा, विकास निर्माणका योजना तर्जुमा र कार्यान्वयनमा सहभागिता जनाउन पाउनु, आफ्ना आवश्यकताको पहिचान र त्यसको प्राथमिकीकरण गर्न पाउनु लोकतन्त्र र राष्ट्रको विकासका लागि महत्त्वको कुरा हो । तर दुनियाँमा प्रशस्त उदाहरण छन्, असल नेतृत्वको अभावमा जनजीवन कष्टकर बनेको र विकृत नेतृत्व निर्माणको अभ्यासले लोकतान्त्रिक प्रक्रियाकै प्रयोगबाट लोकतन्त्र लज्जित बनेको । त्यसैले दलहरूले आफूभित्र नेतृत्व निर्माण र विकासको जे प्रक्रिया चलाइरहेका छन्, त्यसमा सिंहावलोकन गर्न आवश्यक छ । दलहरूमा नेतृत्व निर्माणका प्राथमिक इकाइ विद्यार्थी तथा युवा सङ्गठन हुन् । तर विद्यार्थी सङ्गठनभित्र नेतृत्वको ठूलो हिस्सा नियमित विद्यार्थीभन्दा अलगथलग छ । युवा संगठन आमयुवा सरोकारका मुद्दाभन्दा टाढा छ । पार्टीका विभिन्न जिम्माका खास मानिएका कार्यकर्ता, ती पार्टीभित्रका भयानकभयानक गुटका कारिन्दा छन् । अझ बढी ती पार्टीको कुनै प्रभावशाली दाइका चाकडीबाज छन् । र, त्यो फेरो समातेर प्रभुत्वशाली बन्ने होडमा इमानजमान बन्धकी राखेर दौडेका छन् । स्वतन्त्र हिसाबले सोच्ने, राजनीतिक ढङ्गले विषयवस्तुलाई पर्गेल्नेतर्फ ध्यान निकै कम जान्छ । त्यसो गरे प्रभावशाली दाइले उसको नम्बर घटाइदिने खतरा छ । यस्ता प्रभुत्वशाली दाइहरू केन्द्रदेखि जिल्ला हुँदै नगरगाउँका टोलसम्म विराजमान छन् । केन्द्र वा टोले दाइसँगको सम्बन्ध कसिलो बनाउँदै आआफ्नो ठाउँमा प्रतिस्पर्धीलाई पछि पार्न चाकडी र छलकपटको रेस चलेकै छ । सिद्धान्त र कार्यक्रमको आडमा नभई व्यक्तिगत स्वार्थका लागि अत्यन्त टिठलाग्दो र रड्डी गुटबन्दी चल्दैछ । हरेक दलभित्र गुटकै मामिलामा बेइमान, पार्टीकै मामिलामा बेइमानहरूको पंक्ति विकास हँुदैछ । यसले इमानदारहरू पटकैपिच्छे चिप्लिरहेका छन्, किनारा कित्तामा पारिएका छन् । बेइमानी र छलकपटमा योग्यता देखाउन अक्षमहरू राजनीतिक जिम्मेवारी प्राप्त गर्न पनि असफल छन् । यस्तै देखेर होला, कांग्रेस नेता प्रदीप गिरीले केही पहिला नेपाली कांग्रेसमा गुट हैन, गिरोह हावी छ भने । तर यो गिरोह र गिरोहका नाइके तथा भाइनाइके कांग्रेसमात्र हैन, एमाले लगायत सबै चल्तापुर्जा दलमा केन्द्रदेखि टोलसम्मै भेटिन्छन् । दल सामुहिक कुरा हो । तर दलमा हावी गिरोह र खासगरी त्यसका नाइके, भाइनाइकेको तरिका अपारदर्शी र शंकास्पद हुन्छ । त्यसले समूहमा छलफल गर्दैन । खास सूचना दलका सहकर्मी सहयोद्धासँग बाँड्दैन । भन्नैपरे चुनिएका चाकडीबाजका माझ ठिक्क कुरा राख्छ । अँ, हो, हुन्छ भन्नेहरू मात्र खोज्छ । सहकर्मीलाई खुइल्याउँदै हिँड्छ । तर खास बेला बेग्लाबेग्लै गुटमा रहेका गिरोहका नाइकेहरू भने आपसमा मिल्छन् । बर्चस्वका लागि, अवसरका लागि । ताकि गुट र पार्टीको नेतृत्वमा अर्को कोही विकल्पका रूपमा स्थापित नहोस् । यिनै नाइके, भाइनाइकेहरू निर्वाचनको हाटबजारमा राजनीतिको व्यापार गरिरहेका पाइन्छन् । आफ्नो स्वार्थमा धक्का लाग्छ भन्ने भयो भने यस्ता गिरोहका नाइकेहरू आफ्नै दलप्रति पनि बेइमानी गर्न पछि पर्दैनन्, यसपाली पनि पछि परेनन् । घातअन्तरघातका आरोपप्रत्यारोपका चुली बने । कतिपयले अन्तरघातका नाममा कारबाही भोग्दैछन् । यतिमात्र हैन, अमूक दलले जित्यो भनेर निर्वाचन हारेको आक्रोशमा विजय जुलुसमा ढुंगामुढा गर्ने, बाटो ढुकेर कुटपिट गर्ने, गन्दै गरेको मतपत्र च्यात्ने जस्तो निन्दनीय काम पनि भयो । यी सबै कुराले दलभित्र हुर्किरहेको आपराधिक र अलोकतान्त्रिक संस्कारलाई उद्घाटित गर्छ । यही तरिकाबाट आपराधिक चिन्तन र अलोकतान्त्रिक चरित्र विकास हुन्छ । देश र जनतालाई माया नगर्ने नेतृत्व यिनै भावभूमिमा हुर्किन्छन् । नेताकार्यकर्ता आफ्नो दलको सिद्धान्त, कार्यक्रम र सहयोद्धाप्रति इमानदार भएका बेलामात्र देशप्रति दलहरू इमानदार हुन्छन् । जब राजनीति व्यापार बनाइन्छ, निर्वाचन आर्थिक धन्दाको अवसर बनाइन्छ, सीमित मानिसको नाफाघाटाको औजार बनाइन्छ, तब विकास र समृद्धि हैन, विनाश र अधोगतितर्फको यात्रा तय हुन्छ । एकातिर दलभित्र आदर्शप्रेरित पंक्तिको पलायन र अर्कोतिर बनेका नेतृत्वको आचरण र गतिविधि सेवाभावको आदर्शबाट विमुख बन्दै गएको परिस्थिति छ । दलालीतन्त्रका आहालमा मौलाएका विकृत मस्तिष्कहरूले कतिपय ठाउँमा विकासको संवाहक बनेर, उम्मेदवार बनेर निर्वाचनमा आफ्नो दुनो सोझ्याउन क्रियाशील हुने मौका पाइरहेका छन् । यस्तो नेतृत्वको बर्चस्वले न विकास दिन्छ, नत जनहितको काम बन्छ । यसबारे राजनीति व्यापार होइन, सेवा हो भनी स्थापित गराउन चाहने नेताकार्यकर्ताले जिम्मेवारपूर्वक सोचौं । आफू भित्रका विकृतिबारे खुलाखुलस्त बोलौं र ढिला नगरी सच्याऔं ।"
कसरी अन्त्य गर्ने अनशन ?,"मनमोहन मेडिकल कलेज र प्रमुख प्रतिपक्ष मनमोहन मेडिकल कलेजलाई चिराविप्र (नाम्स) ले ग्रहण गर्ने सहमति बनी नाम्सको नाम नै परिवर्तन गर्ने निर्णय भएकै हो । तर स्वास्थ्य मन्त्रालयको समितिले नकारात्मक प्रतिवेदन दिएकाले यो अघि बढ्न सकेन । तर राज्य र सम्बन्धित संस्थाबीच अझै सहमति हुनसक्छ । यदि सहमति हँुदैन र मनमोहन मेडिकल कलेजलाई छुट्टै ऐनद्वारा निर्देशित हुनेगरी पीपीपी अर्थात पब्लिकप्राइभेटपार्टनरसिपको आधारमा सञ्चालन गर्ने सर्तमा असहमत प्रतिपक्षलाई चिकित्सा शिक्षा ऐनमा सहमतग गराएर पारित गराउन सकिन्छ कि ?संशोधन प्रस्तुत गर्ने ५७ जना सांसदमध्ये बहुमत सांसद एमालेका छन् । हालै सम्पन्न स्थानीय चुनावमा पहिलो स्थानमा पुगेको एमालेले संघीय र प्रदेशको चुनावमा समेत उच्चतम स्थान हासिल गर्ने सम्भावना बोकेकोले कुनै खास मेडिकल कलेजको सवाल उठाएर गैरजिम्मेवार बन्न सुहाउँदैन कि ? केन्द्रीय नेतृत्वले यो सवाललाई गम्भीरतापूर्वक लिनैपर्छ ।असहमतिका बुँदा निजी मेडिकल कलेजका सञ्चालकहरूले भनेका छन् चिकित्सा शिक्षा ऐन आओस्, हाम्रो असहमति छैन । तर निजी क्षेत्रलाई डुबाउने नीति ल्याउन पाइन्न । संख्यामा कटौती गर्दा एकातर्फ ठूलो संख्यामा विद्यार्थी विदेश जान बाध्य भएका छन् भने अर्कोतर्फ १५० शय्याको लागि भएको लगानी खेर गई मेडिकल कलेजहरूले ठूलो आर्थिक घाटा बेहोर्नुपरेको छ । त्यसको क्षतिपूर्ति कसले बेहोर्ने ? ऐनमा नै शुल्क र संख्या घटाउँदा निजी मेडिकल कलेजहरू चल्न नसकेर धराशायी बन्ने स्थिति छ । त्यसैले हाम्रो यो सवालको सुनुवाइ होस् या निजी मेडिकल कलेजहरूलाई राष्ट्रियकरण गरी राज्यले किनोस् र राष्ट्रियकरण गरोस् । यी दुई सवालकै कारणले विधेयक पारित हुन नसकेको हो भने ऐन निर्माणको क्रममा यिनको सम्बोधन हुनसक्छ । डा केसी र सम्बद्ध पक्ष यसमा लचिलो पनि बन्नुपर्छ । तर निजी क्षेत्रले पनि निरपेक्ष रूपमा बिना सर्त र आधार यो माग राख्नुहुन्न । यो जायज र औचित्यपूर्ण हुनुपर्छ ।स्तरीयता र पूर्वाधारको सुनिश्चितता हुँदा उच्च आर्थिक लगानी हुने, जनशक्तिको व्यवस्थापन र आवश्यक पर्ने बिरामीको संख्या जुटाउन निकै कठिन हुने निजी मेडिकल कलेजहरू खोल्ने कार्य अब चुनौतीपूर्ण छ । तर दफा १३ को उपदफा ४ अनुसार आफ्नै एउटा मेडिकल कलेज नभएको विश्वविद्यालयले नयाँ मेडिकल कलेज स्वीकृत दिन नमिल्ने भन्ने छ । यो ऐनले हाल आफ्नै शिक्षण अस्पताल भएका त्रिवि र केयु प्रत्येकले ५५ वटा मेडिकल कलेजलाई सम्बन्धन दिइसकेकाले नयाँ मेडिकल कलेजलाई निषेध गरेको गुनासो छ । यो बँुंदामा लचिलो बन्दै सम्बन्धन दिने संख्या अब नयाँको हकमा लागु हुनसक्छ कि ? जसले गर्दा केयु र टियुले केही थप नयाँ मेडिकल कलेजलाई स्वीकृति दिनसक्छ । अब स्वयं अनशनरत डा केसी, माथेमा आयोग, सरकार, लगानीकर्ता, विज्ञ र चिकित्सक समुदायबीच व्यापक अन्तरक्रिया पश्चात् मात्रै माथेमा आयोगबाट प्रस्तुत विधेयकमा आवश्यक संशोधन गरी केही हप्तामा नै ऐन पारित गर्ने सर्तमा डा केसीले अनशन स्थगित गर्नु नै उपयुक्त हुन्छ ।डा पौडेल नेपाल चिकित्सक संघका उपाध्यक्ष तथा मेडिकल काउन्सिलका सदस्य हुन् ।"
गैरकूटनीतिक क्रियाकलाप भयो,"काठमाडौं (कास) वीरगन्जस्थित भारतीय वाणिज्य दूतावासका अधिकारीले गैरकूटनीतिक क्रियाकलाप गरिरहेको दाबी गर्दै एमालेले सरकारको जवाफ माग गरेको छ । प्रदेश २ मा हुने स्थानीय तह निर्वाचन लक्षित गरी वाणिज्य दूतावासले गैरकूटनीतिक सक्रियता बढाएको उल्लेख गर्दै एमालेले कुनै पनि कूटनीतिक नियोगलाई भियना अभिसन्धिविपरीतका क्रियाकलापमा रोक लगाउन सरकारको ध्यानाकर्षण गराएको हो । वीरगन्जमा रहेका भारतीय वाणिज्य दूतावासले उम्मेदवारका रूपमा चर्चित विभिन्न व्यक्तिलाई कार्यालयमा बोलाउने र हप्कीदप्की गर्नेजस्ता क्रियाकलाप गरिरहेको सुन्नमा आएको छ । यस विषयमा सरकारसँग के जानकारी छ ? सदनलाई जानकारी गराओस्, पूर्वगृहमन्त्रीसमेत रहेका एमाले उपाध्यक्ष भीमबहादुर रावलले बिहीबार संसदको विशेष समयमा भने, कुनै पनि देशको दूतले भियना अभिसन्धिका व्यवस्था उल्लंघन गरेमा सम्बन्धित देशबाट निष्कासन गर्नेसम्मको कारबाही गर्न सक्ने अधिकार त्यसै अभिसन्धिले दिएको छ । वाणिज्य दूतावासबाट नेपालको आन्तरिक मामिलामा हस्तक्षेप गर्ने गरी राजनीतिक भेटघाट र बैठकहरू भइरहेको, २ नम्बर प्रदेशको स्थानीय निर्वाचनका सम्भावित उम्मेदवारहरूबारे चासो राखिएको र कतिपय व्यक्तिलाई स्रोतसाधनसमेत उपलब्ध गराउने काम भइरहेको एमालेको आरोप छ । कुनै पनि देशका कूटनीतिक अधिकारीबाट हुने कुनै पनि प्रकारका गैरकूटनीतिक क्रियाकलाप आफूहरूलाई स्वीकार्य नहुने उल्लेख गर्दै रावलले सरकारसँग जवाफ मागेका हुन् । उनले वाणिज्य दूतावास लगायतका नियोगहरूको प्रयोग कुनै पनि गैरकूटनीतिक कार्यका लागि प्रयोग हुन नसक्ने भियना अभिसन्धिको व्यवस्था कार्यान्वयन गराउन पनि सरकारसँग माग गरे । भियना अभिसन्धिअनुसार कुनै पनि कूटनीतिक अधिकारीले आतिथ्य देशको कानुनको सम्मान गर्नुपर्छ, उनले भने, कूटनीतिक नियोग परिसरको प्रयोग कुनै पनि गैरकूटनीतिक कार्यका लागि हुनुहुँदैन भन्ने त्यसमा (भियना अभिसन्धि) प्रस्ट व्यवस्था छ ।"
साउनभित्रै निर्वाचन कानुन कठिन,"राष्ट्रिय सभा निर्वाचन विधेयकको मस्यौदामै ढिलाइराजनीतिक दलहरूले स्पष्ट धारणा दिन नसक्दा निर्वाचन आयोगले राष्ट्रिय सभा निर्वाचन विधेयकको मस्यौदा टुंग्याउन सकिरहेको छैन । आयोगले कात्तिकमा राष्ट्रिय सभा निर्वाचनको प्रस्ताव गरेको छ । आयोगले राष्ट्रिय सभा गठनको निर्वाचन प्रणाली र निर्वाचनमण्डलमा रहनेको मतभार कति रहने भन्नेमा दलसँग राय मागिरहेको छ । तर, दलले आफ्नो औपचारिक सुझाव दिन नसक्दा मस्यौदाले अन्तिम रूप पाउन सकेको छैन । आयोगले बुधबार दोस्रो पटक संविधान निर्माणमा सक्रिय सहभागी कांग्रेस नेता कृष्ण सिटौला, एमाले नेता भीम रावल र माओवादी केन्द्रका नेता कृष्णबहादुर महरासँग छलफल गरेको छ । आयोगका प्रवक्ता सहसचिव सूर्यप्रसाद शर्माले छलफल निष्कर्षमा पुगिनसकेको बताए ।"
भारत भ्रमणपछि संशोधन विधेयकमा मतदान,"काठमाडौं सरकारले राष्ट्रिय जनता पार्टी (राजपा), नेपाललाई चुनावमा ल्याउन संसद्मा रहेको संविधान संशोधन विधेयक मतदानमा लैजाने भएको छ । प्रक्रियामा लैजाँदा जस्तो परिणाम आए पनि स्वीकार गरेर चुनावमा जाने संकेत राजपा नेताहरूले दिएपछि प्रधानमन्त्री शेरबहादुर देउवा भारत भ्रमणबाट फर्केलगत्तै विधेयकलाई मतदानमा लैजाने तयारी भएको बालुवाटार स्रोतले कान्तिपुरलाई बतायो । पार्टीको केन्द्रीय समितिले यथास्थितिमा चुनावमा नजाने निर्णय लिए पनि नेता तथा कार्यकर्ता पंक्तिबाट दबाब झेल्न नसकेपछि राजपा शीर्षस्थ नेताहरू फेस सेभिङ को विकल्प खोजिरहेका छन् । स्रोतका अनुसार राजपा नेताद्वय महेन्द्र यादव र शरदसिंह भण्डारीले मंगलबार राति प्रधानमन्त्री देउवालाई भेटेरै संविधान संशोधन विधेयक निर्णयार्थ लैजान आग्रह गरेका थिए । सरकारका तर्फबाट गर्नुपर्ने बाँकी काम पूरा गरेर संविधान संशोधन विधेयकलाई मतदानमा लगे राजपा चुनावमा जाने बताउँदै दुवै नेताले आग्रह गर्दा प्रधानमन्त्रीले भारत भ्रमणपछि उपयुक्त हुने भन्दै त्यतिञ्जेल पर्खिदिन आग्रह गरेका थिए । राप्रपा विभाजन भएको छ । अहिलेसम्म दुई तिहाइ मत पक्षमा छैन । प्रक्रियामा लैजाँदा पारित नहुन पनि सक्छ, देउवाको भनाइ थियो, पारित नहुँदा भारत भ्रमणमा मलाई असर गर्छ । त्यसैले भारतबाट फर्केलगत्तै यसलाई निर्णयमा लैजाउँ । प्रमुख सत्ता घटक कांग्रेस र माओवादी संविधान संशोधन विधेयकलाई संसद्मा होल्ड राख्नुभन्दा प्रक्रियामा लगेर टुंग्याउन धेरै अघिदेखि कसरतमा थिए । कांग्रेस केन्द्रीय समिति बैठकले त विधेयक निर्णयार्थ अघि बढाउने निर्णय नै लिइसकेको छ । कांग्रेस नेता विमलेन्द्र निधि पार्टीभित्र तीव्र दबाब हुँदाहुँदै पनि राजपाकै कारण संशोधन प्रस्ताव होल्ड राखिएको बताउँछन् । राजपा तयार हुनासाथ प्रक्रिया अघि बढ्छ, निधिले भने ।चुनावमा जाने कि नजाने भन्नेबारे राजपाको मंगलबार सम्पन्न केन्द्रीय कार्यसमिति बैठक र त्यसअघिको पदाधिकारी बैठकमा समेत व्यापक छलफल भएको थियो । दुवै बैठकमा चुनावमा जाने कि नजाने भन्नेमा पार्टीभित्र विवाद भएपछि राजपाले मध्यमार्गी विकल्पमा जान सक्ने संकेत देखाएको हो । कार्यकर्ताको दबाब र आन्दोलनमा जान बाह्य (भारत) परिस्थितिसमेत अनुकूल नरहेकाले राजपा उपयुक्त विकल्पको खोजीमा देखिएको हो । त्यस्तो विकल्प परिणाम जे आए पनि संविधान संशोधन विधेयकलाई निर्णयार्थ लगेर चुनावमा जानु रहेको राजपा प्रवक्ता केशव झाले बताए । चुनावमा भाग नलिने भनेको जनतासँग टाढिने कुरा हो । निर्वाचन र आन्दोलन छुट्टाछुट्टै विषय हो । आन्दोलन एजेन्डाका आधारमा वर्षौंसम्म चल्न सक्छ, झाले भने, तर चुनाव आवधिक हुन्छ । लोकतान्त्रिक प्रक्रिया मान्ने हामीले चुनाव बहिष्कार गर्ने कुरा हुन सक्दैन । उनले पार्टीमा नेता तथा कार्यकर्ताको ठूलो पंक्ति चुनावमा जान आतुर रहेकाले मध्यमार्गी विकल्पमा सरकारसँग सहमति प्रयास भइरहेको बताए । त्यस्तो विकल्प भनेकै संविधान संशोधन रहेको उनको भनाइ थियो । प्रक्रियामा लगेर संशोधन विधेयक पारित नभए पनि चुनावमा जाने हो भन्ने प्रश्नमा झाले भने, खेल खेलिसकेपछि फिक्सिङ गर्न पाइँदैन । जे परिणाम आउँछ, त्यसलाई मानेर जानुको विकल्प हुन्न ।राजपाकै अर्का महासचिव मनीष सुमन भने सरकारले माग सम्बोधन नगरेसम्म चुनावमा जान नसकिने बताउँछन् । संविधान संशोधनलाई निर्णयार्थ लगेर परिणाम जे आए पनि स्वीकार गरी चुनावमा जानुपर्छ भन्ने मत पार्टी बैठकमा आएको बताउँदै सुमनले भने, त्योभन्दा अधिक मत सांसदबाट राजीनामा दिई सरकारलाई दिएको समर्थनसमेत फिर्ता लिएर आन्दोलनमा आउनुपर्छ भन्ने थियो । तैपनि हामी अझै सरकारले केही गर्छ कि भन्नेमा छांै । संविधान संशोधन विधेयक राजपाकै कारण होल्ड राखिएको भनाइसँग असहमति जनाउँदै सुमनले सरकार आफूले उठाएका मागमा कसरी अघि बढ्छ, त्यसैका आधारमा चुनावमा जानेनजाने निर्णय हुने बताए । राजपाले चुनावका लागि ढोका बन्द भने नगरेको उनले बताए । तर, त्यसका लागि सरकारसँग भएको सम्झौता तत्काल कार्यान्वयनमा अघि बढ्नुपर्छ, सुमनले भने ।सरकारलाई माग पूरा गर्न सात दिनको अल्टिमेटम दिने भनेको राजपाले अब देउवा भारत भ्रमणबाट फर्कने समयसम्म पर्खने भएको छ । राजपाले उठाएको आन्दोलनमा मृत्यु भएकालाई सहिद घोषणा, घाइते तथा अपांगको उपचार र भरणपोषण, मुद्दा फिर्ता, कार्यकर्ता रिहा गर्नेलगायत धेरैजसो माग पूरा भइसकेको सरकार पक्षको दाबी छ । सरकारले मारिएका मध्ये ६ जनाको मात्र सहिद घोषणा बाँकी रहेको, ४३ जना अपांगताका लागि भरणपोषणको व्यवस्था गर्न प्रक्रिया अघि बढाएको र ३२ मुद्दा फिर्ताका लागि सम्बन्धित जिल्लामा निर्देशन गइसकेको जनाएको छ । मन्त्रिपरिषद्बाट बाँकी काम पूरा गरी विधेयक अघि बढाए चुनावमा जानुपर्छ भन्ने मत राजपाभित्र सशक्त बन्दै गएको छ । नेता महेन्द्र यादव, शरदसिंह भण्डारी, हृदयेश त्रिपाठी, सर्वेन्द्रनाथ शुक्ललगायत नेता चुनावमा जानुपर्ने पक्षमा छन् । महन्थ ठाकुर, राजेन्द्र महतो, राजकिशोर यादव, अनिल झालगायतले संविधान संशोधन पारित हुनुपर्ने विषयलाई बटमलाइन बनाउँदै आएका छन् ।"
विवादमा गीतहरू,"नाइलनको साडी गीतबारे विवाद सिर्जना हुनुमा अल्मोडाको मुख्य गल्ती छ । कान्छा मगर नेपालीका नाति प्रिन्सले पनि गाउने रहर गरेका रहेछन् । तर, अल्मोडाले एक्लै गाएपछि यत्रो लफडा भयो । दीपकराज गिरी"
भाषाशास्त्री पोखरेल पुरस्कृत,"मोरङ (कास) पूर्वाञ्चल साहित्य प्रतिष्ठान विराटनगरले भाषाशास्त्री बालकृष्ण पोखरेललाई पण्डित टेकनाथशिवा अधिकारी साहित्यसंस्कृति पुरस्कार प्रदान गरेको छ । नेपाली भाषा साहित्यको क्षेत्रमा अविस्मरणीय योगदान पुर्याएका भाषाशास्त्री पोखरेललाई नेपाल प्रज्ञा प्रतिष्ठानका उपकुलपति विष्णुविभु घिमिरेले दोसल्ला ओढाएर ११ हजार रुपैयाँसहित कदरपत्र प्रदान गरे । उपकुलपति घिमिरेले नेपाली साहित्य क्षेत्रमा कलम चलाउनेलाई प्रदान गरिने पुरस्कारले आउँदो पुस्तालाई समेत आकर्षित गरिरहेको बताए । प्रतिष्ठानका अध्यक्ष विवश पोख्रेलले तीन विषयमा आचार्य पण्डित टेकनाथ अधिकारीले विराटनगरमा शिक्षण गर्दै गर्दा उनको सामाजिक, साहित्यिक एवं धार्मिक व्यक्तित्वबाट समाज लाभान्वित भएको बताए । पण्डित टेकनाथका छोरा गोकुल र डिल्लीराम अधिकारीले पुरस्कार स्थापना गरेका हुन् । प्रतिष्ठानले प्रत्येक वर्ष नेपाली भाषा र संस्कृतिको क्षेत्रमा योगदान पुर्याउने विशिष्ट व्यक्तिलाई पुरस्कृत गर्दै आएको छ ।"
बिनुका गजल,"काठमाडौं (कास) गजलकार बिनु भट्टराई नेपाली र हिन्दी गजलहरूको संग्रह वर्तुल सहित आएकी छन् ।संग्रहमा समाज, प्रकृति, प्रेम, जीवन, दर्शनका विविध पाटा बोक्ने ८० भन्दा बढी गजल छन् । जीवनचक्रका अनेक पाटा छर्लंग पार्ने शब्द वर्तुललाई मैले पुस्तकको शीर्षक नै छानेकी हुँ, भट्टराईले भनिन् । पछिल्लो समय देखा परेका गजलकारमध्ये आशालाग्दी बिनुका स्तरीय गजल वर्तुल मा छन्, गजलकार ज्ञानुवाकार पौडेलले भट्टराईका गजलबारे टिप्पणी गरेका छन् ।"
प्रमोसनल टुरमा ग्याङस्टार ब्लुज,"चितवन पछिल्लो समय फिल्म बनाएर मात्र पुग्दैन । यसको प्रचार गर्ने शैली नयाँनयाँ अपनाउनुपर्छ। दर्शक दीर्घालाई फिल्मबारे बुझाउनुपर्छ । जति प्रचार, त्यति दर्शक फिल्म हेर्न उत्सुक हुन्छन् । त्यही भएर पनि होला ग्याङस्टार ब्लुज फिल्म युनिट २ दिनदेखि नारायणगढमा प्रचारप्रसारमा सक्रिय छ । नायक आशिरमान देशराज, संयम पुरी, नायिका रोजिशा शाही, संगीतकार तथा गायक कालीप्रसाद बाँस्कोटा, गायिका वाणिका प्रधान यहाँका कलेजकलेज पुगेर विद्यार्थीमाझ प्रस्तुत भए । नायक आशिरमानलाई दर्शकले घेरे । सबैको नजरमा परे । बुधबार दिनभर कलेज दौडिएको टोली अपराहन सञ्चारकर्मीमाझ देखा पर्यो । फिल्मको प्रमोसनमा देशदौडाहामा छौं, निर्माता सरोज न्यौपानेले भने, पोखरा बुटवल हुँदै यहाँ आइपुग्यौं, दर्शक फिल्मको प्रतीक्षामा रहेको पायौं । फिल्म मध्यपश्चिम र सुदूरपश्चिममा छांयाकन गरिएको हो । एउटा सामान्य युवा के कारणले ग्याङस्टार बन्छ भन्ने कुरा देखाउन खोजिएको छ, अर्का नायक संयमले भने, सबैको मिहिनेतले फिल्म राम्रो बनेको छ, अवश्य यसले दर्शकको मन जित्नेछ । फिल्म युनिटले दर्शकबाट सोचेभन्दा राम्रो प्रतिक्रिया पाएको बतायो । दर्शक फिल्मबारे धेरै उत्सुक रहेको पायौं, नायिका रोजिशा शाहीले भनिन्, रेस्पोन्स पनि राम्रो आएको छ । सञ्चारकर्मीमाझ संयम र देशराजले छोटो अभिनय गरेर देखाए । फिल्ममा भजनको टयुनमा आइटम गीत गाएको छु, गायिका वाणिका प्रधानले भनिन्, नयाँ खालको आइटम गीत भएकाले हेरेर दर्शकले राम्रो प्रतिक्रिया दिनुभएको छ । फिल्मका लेखक तथा निर्देशक हेमराज बीसी हुन् । उनले होस्टेल, जेरी, सम्बोधन, गाजलु जस्ता फिल्म निर्देशन गरिसकेका छन् । फिल्ममा म्युजिकले महत्त्वपूर्ण भूमिका खेलेको हुन्छ, संगीतकार बाँस्कोटाले भने, यसमा मैले फरक काम गरेको छु । युवा लक्षित फिल्म भएकाले कलेजकलेज पुगेर फिल्मबारे जानकारी गराएको निर्माता न्यौपानेले बताए । फिल्ममा नायिका आना शर्मा, प्रमोद अग्रहरि, अनुपम शर्मा, रामबाबु गुरुङ, अरुणा कार्की लगायतको पनि अभिनय रहेको छ । फिल्म युनिटले कलाकारको उपस्थितिमा नारायणी किनारमा साँझ कन्सर्ट गरेको छ । कालीप्रसाद र वाणिकाले गीत गाएर दर्शक नचाए ।"
मधेस र पहाड जोड्ने संरक्षण,"हेटौंडा (कास) मुलुकमा देखिएको मधेस र पहाडबीचको द्वन्द्वलाई मुख्य विषय बनाएर निर्माण गरिएको फिल्म संरक्षण शुक्रबारदेखि प्रदर्शनमा आउँदै छ । देशभरका ८० सिनेमाघरमा प्रदर्शन हुने फिल्मबारे जानकारी दिन बुधबार हेटौंडामा पत्रकार सम्मेलन गरियो । निर्देशक पूर्णेन्दु झाले फिल्म पाँच पी अर्थात् प्रहरी, प्रेस, पब्लिक, पावर र पोलिटिक्सलाई मुख्य विषयवस्तु बनाएर निर्माण गरिएको जनाए । यो फिल्मले पछिल्लो समय मुलुकमा देखिएको पहाड र मधेसको द्वन्द्वलाई समेटेको छ, निर्देशक झाले भने । फिल्मले नयाँ कथा तथा शैली पस्केको निर्देशक झाको दाबी थियो । फिल्ममा पहाडी, मधेसी थारू समुदायबीचको व्यावहारिक र मनोवैज्ञानिक द्वन्द्वलाई चित्रण गरिएको उनले दाबी गरे । यो फिल्मले मधेस र पहाडलाई जोडने काम गर्छ, उनले भने । निर्माता नरेन्द्र महर्जनले आफ्नो फिल्म करिअरमा यो निकै पृथक भएको बताए । फिल्मको लागत १ करोड ५० लाख रुपैयाँ रहेको उनले जनाए । अभिनेता राज कटुवालले फिल्म संरक्षण ले वर्तमान नेपालको मुख्य विषय उजागर गरेको बताए । फिल्ममा सौगात मल्ल, निखिल उप्रेती, रमेशरञ्जन झा, राज कटुवाल, सुशान्त श्रेष्ठ, मलिना जोशी, अशिष्मा नकर्मी, प्रमोद अग्रहरि, नीर शाह, श्वेता शाह, नन्दु श्रीवास्तव, कामेश्वर चौरासियालगायतको अभिनय रहेको बताइएको छ ।"
उपचारका नाममा विदेश जानु गलत,"काठमाडौं पूर्वप्रधानमन्त्री बाबुराम भट्टराई स्वास्थ्यमा सुधार आएपछि बुधबार अस्पतालबाट डिस्चार्ज भएका छन् । प्रोस्टेट ग्रन्थीमा समस्या आएपछि भट्टराई ६ दिनदेखि भक्तपुरको नागरिक सामुदायिक अस्पतालमा उपचाररत थिए । उनको प्रोस्टेट ग्रन्थीको शल्यक्रिया गरिएको छ । अस्पतालबाट घर फर्किनुअघि भट्टराईले पत्रकार सम्मेलन गरी नेपालमै राम्रो उपचार हुने अस्पताल रहेकाले उपचारका नाममा विदेश जानु गलत प्रवृत्ति रहेको बताए । स्वदेशमै स्तरीय सेवा लिन सकिन्छ, यहाँ नहुने भए मात्र विदेश जाने हो, भट्टराईले भने, नेपालमा भएका सेवा सुविधा छाडेर विदेश जानु गलत हो । उनले आफ्नो उपचारमा ८४ हजार रुपैयाँ खर्च भएको जानकारी दिए । भट्टराईलाई भेट्न बुधबार एमाले अध्यक्ष तथा पूर्वप्रधानमन्त्री केपी ओली अस्पताल पुगेका थिए । झापामा रहेका ओली काठमाडौं उत्रेलगत्तै एयरपोर्टबाट सीधै भट्टराईलाई भेट्न अस्पताल गएका थिए । भट्टराईलाई भेट्न यसअघि माओवादी केन्द्रका अध्यक्ष एवं पूर्वप्रधानमन्त्री पुष्पकमल दाहाल र मन्त्रिपरिषदका पूर्वअध्यक्ष खिलराज रेग्मी पनि अस्पताल गएका थिए ।"
गाउँगाउँमा चुनावी चर्चा,"मतदाता अन्योलमा चुनाव नजिकिँदै जाँदा दलले उम्मेदवार नै टुंगो लगाउन सकेका छैनन् । यसले गर्दा मतदाता कसलाई भोट हाल्ने भन्ने अन्योलमा छन् । एमालेले नगर र गाउँपालिकाका प्रमुखउपप्रमुख उम्मेदवार छान्न सकेको छैन । माओवादी केन्द्रले भने अधिकांशमा सर्वसम्मत नाम चयन गरिसकेको छ । कांग्रेसमा वडा तहकै उम्मेदवार तय गर्न बाँकी छ । एमालेले चुनावी गतिविधि तीव्र पारेको छ । त्यसपछि माओवादी छ । कांग्रेस भने सुस्त देखिएको छ । २ उपमहानगर, ४ नगरपालिका र ९ गाउँपालिका रहेको यस जिल्लामा ३७ दलले निर्वाचनमा भाग लिन दल दर्ता गराएका छन् । जितपुर सिमरा उपमहानगरपालिकामा अहिले प्रमुख तीन दलका युवा नै मेयरका बलियो दाबेदार मानिएका छन् । मतदाता लोभ्याउन टोलटोल चहार्न थालेपछि उनीहरू नै उम्मेदवार हुन सक्ने अनुमान गरिएको छ । कांग्रेसका श्यामबाबु गुप्ता, एमालेका पूर्वजिल्ला प्रचार विभाग प्रमुख डा कृष्ण पौडेलको नाम मतदातामाझ चर्चामा छ । माओवादी केन्द्रका राजन पौडेल पार्टीबाट पक्का भइसकेका उम्मेदवार हुन् । कलैया उपमहानगरमा माओवादी केन्द्रका मुकेश साह मेयर उम्मेदवार छन् । कांग्रेस, एमाले, संघीय समाजवादी फोरमले भने नाम टुंगो लगाउन सकेका छैनन् । कांग्रेसका तर्फबाट पार्टी सभापति जयचन्द चौरासिया, राजेश यादव, फुलमहम्मद मन्सुरलगायतको नाम चर्चामा छ । एमालेमा पार्टी सचिव एम समिउल्लाह, विनोद साह, धु्रव यादव, सुरेश मोदकको नाम चर्चामा छ । संघीय समाजवादी फोरम स्रोतका अनुसार पारस साह र पूर्वसभासद प्रमोद गुप्ताको नाम चर्चामा छ । यस्तै निजगढमा एमालेबाट यम खड्का, एकबहादुर श्रेष्ठ मतदाताबीच चर्चामा छन् । कांग्रेसमा सुरेश खनाल र पेमा लामामध्ये एक छानिने सम्भावना छ । कोल्हवीमा कांग्रेसबाट रामप्रसाद चौधरी र मुरलीधर चौधरी, महागढीमाई र सिम्रौनगढमा क्रमश: उपन यादव र विजयशंकर यादव मेयर उम्मेदवारका रूपमा चर्चामा छन् । एमालेमा सिम्रौनगढ, कोल्हवी र महागढीमाई नगरपालिकाको उम्मेदवारमा क्रमश: गगनदेव कुसवाहा, भरत भण्डारी र महानन्द यादवको नाममा बहस चलिरहेको छ ।"
राजपाको निर्णयले असर,"सर्लाही (कास) राष्ट्रिय जनता पार्टी (राजपा) ले माग पूरा नभई चुनावमा नजाने निर्णय गरेपछि प्रदेश २ मा त्यसको राजनीतिक र समाजिक असर पर्ने देखिएको छ । राजपाले चुनाव बिथोल्ने गरी आन्दोलनका कार्यक्रम ल्याउने जनाउँदै आएको छ । जबरजस्ती चुनाव गर्न खोज्दा हिंसा बढ्ने जोखिम यहाँका अगुवा र बुद्धिजीवीले आंैल्याएका छन् । मलंगवास्थित सर्लाही क्याम्पस प्रमुख हीराप्रसाद पण्डितले जनताको अभिमत नआउने गरी जबरजस्ती चुनाव गराउँदा हिंसात्मक घटना हुन सक्ने बताए । राजपाले बिथोल्न खोज्दा जबरजस्ती गराइने चुनावले पार्ने दुष्प्रभावबारे सबै राजनीतिक दलले गम्भीरतापूर्वक सोच्नुपर्छ, उनले भने, पेलेर चुनाव गर्न खोज्दा दुर्घटना निम्तिन सक्छ जुन मुलुकका लागि दुर्भाग्यपूर्ण हुनसक्छ । चुनाव नहुँदा मधेसको विकासमा मात्र नभई प्रजातन्त्रको मूल मर्ममै असर पुग्ने उनको भनाइ छ । शिक्षक रजनीकान्त झा भने राजपा चुनावमा भाग लिनुपर्ने बताउँछन् । संविधान संशोधन हुने अवस्थै नरहेको स्थितिमा राजपाले पनि हठ त्याग्नुपर्छ, उनले भने, राजनीतिक दलको हठकै कारण मुलुकमा तत्काल शान्ति हुने अवस्था देखिएन । राजपाका केन्द्रीय सचिव राजाराम पासवानले केही स्थानमा मेयर बन्दैमा मधेसी जनताको अधिकार स्थापित नहुने भएकाले संविधान संशोधनलगायत माग पूरा नभई चुनावमा नजाने निर्णय गरिएको बताए । हाम्रो माग मधेसका लागि मात्र नभई देशकै निकासका लागि हो, उनले भने । नागरिक अगुवा उग्रकान्त झा पनि चुनाव हुनुपर्नेमै जोड दिन्छन् । राजपा चुनावमा जाँदा र नजाँदा दुवै अवस्थमा संकटमा छ, उनले भने ।"
चीनमा शक्तिशाली भूकम्प,"चेंगदु (रोयटर्ससिन्हवा) चीनको सिचुआन र जिनजियाङ प्रान्तमा गएका दुई शक्तिशाली भूकम्पमा १९ जनाको मृत्यु हुनाका साथै करिब ३ सय घाइते भएका छन् । चीनको दक्षिणपश्चिमी प्रान्त सिचुआनको पर्यटकीय सहर गुआङयुआनबाट २ सय किलोमिटर उत्तरपश्चिममा मंगलबार ७ म्याग्निच्युडको भूकम्प गएको हो । भूकम्पमा १९ जनाको मृत्यु भएको र २ सय ४७ जना घाइते भएका चिनियाँ सञ्चारमाध्यमहरूले जनाएका छन् । मृत्यु हुनेमा ८ जना पर्यटक छन् । उक्त क्षेत्र प्रख्यात पर्यटकीय स्थान जिउहाइगु नेचर रिजर्भनजिकै पर्छ । भूकम्पपछि उक्त पर्यटकीय क्षेत्र बन्द गरिएको छ ।भूकम्पपछि सिचुआनमा १ हजारभन्दा बढी परकम्प गएको भूकम्प विभागले जनाएको छ । बुधबार पनि ४८ म्याग्निच्युडको परकम्प गएको थियो । सरकारी अधिकारीहरूले भूकम्पपछिको पहिरोमा फसेका पर्यटकहरूको उद्धार थालेका छन् । बुधबारसम्म ४५ हजार पर्यटकलाई भूकम्प प्रभावित क्षेत्रबाट उद्धार गरिएको र त्यहाँ अझै १ हजार मानिस रहेको जनाइएको छ । पर्यटकको एक समूह जिउहाईगु विमानस्थलमा विमानको प्रतिक्षा गरिरहेका सरकारी सञ्चारमाध्यमले जनाएका छन् । सिचुआन सरकारले एउटा होटल पूर्ण रूपमा भत्किएको भन्ने समाचारको खण्डन गर्दै सामान्य क्षति भएको र सबै सुरक्षित रहेको स्पष्ट पारेको छ । भूकम्पको धक्का प्रान्तीय राजधानी चेङदुमा पनि महसुस गरिएको थियो । सिचुआनमै सन् २००८ मा गएको भूकम्पमा ८७ हजार मानिसको मृत्यु भएको थियो । राष्ट्रपति सी चिनफिङले घाइतेहरूको उद्धार र राहतकार्यलाई तीव्रता दिन आह्वान गरेका छन् । उद्धारमा अग्नि नियन्त्रण कार्यालयका अधिकारी र सैनिकहरू खटिएका छन् । चिनियाँ रेडक्रसले जनधनको क्षतिको विवरण आउन समय लाग्ने जनाएको छ । प्रकोप न्यूनीकरण आयोगका अधिकारीलाई उद्धृत गर्दै एएफपीले जनाएअनुसार भूकम्पबाट १ सय मानिसको मृत्यु भएको आँकलन गरिएको छ भने १ लाख ३० हजार घर क्षतिग्रस्त भएका छन् । भूकम्पले भत्किएका भवनमा कैयौं मानिस पुरिएकाले मृतकको संख्या बढ्ने अनुमान गरिएको छ । यसैगरी, सिनजियाङ प्रान्तको उत्तरपश्चिमी क्षेत्रमा बुधबार ६६ म्याग्निच्युडको भूकम्प गएको छ । भूकम्प विभागका अधिकारीलाई उद्धृत गर्दै पिपल्स डेलीले जनाएअनुसार बुधबारको भूकम्पमा ३२ जना घाइते भएका छन् । उक्त भूकम्पको केन्द्रबिन्दु कजाखस्तानको सीमाबाट १ सय किलोमिटर दूरीमा रहेको जिंघे काउन्टीमा रहेको जनाइएको छ ।"
अमेरिकामा आक्रमण गर्ने योजनामा उत्तर,"प्योङयाङ (बीबीसी) उत्तर कोरियाले अमेरिकी प्रशान्त क्षेत्रको टापु गुआममा मिसाइल आक्रमण गर्नेबारेमा विचार गरिरहेको जनाएको छ । उत्तर कोरियाका सरकारी सञ्चारमाध्यमको यो खुलासापछि जापानले उच्च सतर्कता घोषणा गरेको छ । उत्तर कोरियाको सरकारी समाचार समिति केसीएनएले गुआममा मध्यम दूरीको रकेट प्रहार गर्ने योजना रहेको मंगलबार जनाएको हो । गुआममा अमेरिकी बमवर्षक विमानको बेस राखिएको छ । उक्त क्षेत्रमा उत्तर कोरियामै निर्मित मध्यम दूरीको हासङ१२ मिसाइल प्रहार गर्ने योजना रहेको र त्यसलाई सावधानीपूर्वक परीक्षण गरिरहेको केसीएनएले जनाएको हो । यद्यपि गुआमको भ्रमण गर्न लागेका अमेरिकी विदेशमन्त्री रेक्स टिलरसनले उत्तर कोरियाबाट तत्काल कुनै खतरा नरहेको जनाएका छन् । उनले राष्ट्रपति डोनाल्ड ट्रम्पको मंगलबारको अभिव्यक्तिको प्रतिरक्षा पनि गरेका छन् । ट्रम्पले मंगलबार ट्वीटमा प्योङयाङलाई आक्रोशपूर्ण भाषामा चेतावनी दिँदै अमेरिकासँग अहिलेसम्मकै सबैभन्दा शक्तिशाली आणविक हतियार रहेको बताएका थिए । तर त्यसको प्रयोग कहिल्यै गर्नु नपर्ने कुरामा आफू आशावादी रहेको उनले उल्लेख गरेका थिए। टिलरसनले भने उत्तर कोरियाली नेता किम जोङउनले कूटनीतिक भाषा नबुझ्ने भएकाले उनले बुझ्ने हिसाबले कडा सन्देश दिनुपरेको बताए । उत्तर कोरियाको आक्रमण योजनाबारे समाचार सार्वजनिक भएपछि गुआमका गभर्नर एडी बाजा काल्भोले तत्काल कुनै खतरा नभएको भए पनि गुआम कुनै पनि आकस्मिक परिस्थितिको सामना गर्न तयार भएको बताएका छन् । जापानी रक्षामन्त्री इत्सुनेरी ओनोदेराले पत्रकारसँग कुरा गर्दै भनेका छन्, उत्तर कोरियाको खतरा अब सधैं सतर्क रहनुपर्ने अवस्थामा पुगेको छ । दक्षिण कोरियाली सैन्य अधिकारीहरूले गत साता अमेरिकी बमवर्षक विमानले गुआमबाट दक्षिण कोरियाको आकाशमा उडान भरेको पनि जनाएका छन् । अमेरिका र उत्तर कोरियाबीचको वाकयुद्ध उत्कर्षमा पुगे पनि चीनले भने शान्त रहन दुवै पक्षलाई आग्रह गरेको छ । हालै मात्र राष्ट्रसंघले उत्तर कोरियाविरुद्ध थप आर्थिक नाकाबन्दी लगाउने निर्णय गरेको थियो । यसको प्रतिक्रियामा प्योङयाङले उक्त प्रतिबन्धले आफ्नो सार्वभौमसत्ताको हिंस्रक उल्लंघन गरेको र अमेरिकाले त्यसको मूल्य तिर्नुपर्ने बताएको थियो ।"
दुवै चुनाव एकैपटक : दाहाल,"बुटवल (कास) माओवादी केन्द्रका अध्यक्ष पुष्पकमल दाहालले प्रमुख दलको मनसाय प्रादेशिक र संघीय चुनाव एकैपटक गर्नुपर्ने रहेको बताएका छन् । पार्टीको ५ नम्बर प्रदेशस्तरीय कार्यकर्ता प्रशिक्षणका लागि यहाँ आएका उनले बुधबार सञ्चारकर्मीसित यसरी चुनाव गरिए समय र बजेट वचत हुने बताए । भने, संवैधानिक अप्ठयारो पनि आउँदैन ।सम्भवत: साताभित्र चुनावको मिति घोषणा हुने उनले बताए । तेस्रो चरणको स्थानीय तह चुनावमा राष्ट्रिय जनता पार्टी (राजपा) सहभागी हुनुपर्ने उनले बताए । अब पनि चुनावमा नआए राजपाका लागि आत्मघाती हुनेछ, उनले भने, चुनावमा आउने र जनमत नमान्ने आत्मघाती काम नगर्नसमेत राजपा नेताहरूलाई मेरो सुझाव छ । मुद्दा फिर्ता र संविधान संशोधन हुनुपर्ने राजपाको माग प्रक्रियामा रहेकाले त्यसमा नअल्झिन उनले सुझाव दिए । चुनाव महँगो र भड्किलो भएको बताउँदै वर्तमान प्रणाली फेर्न नसके मुलुक तस्कर र भ्रष्टाचारीको हातमा जाने दाबी गरे ।"
लेखाले वाइड बडीको खरिद विवरण माग्यो,"काठमाडौं नेपाल वायुसेवा निगमले दुई ठूला जहाज (वाइड बडी) खरिदका लागि पहिलो किस्ताबापत ८ अर्ब रुपैयाँ एजेन्टलाई पठाएको झन्डै २ महिनापछि संसद्को सार्वजनिक लेखा समितिले खरिद प्रक्रियाका सबै विवरण मागेको छ । बुधबार समितिले राखेको बैठकमा बोल्ने अधिकांश सांसदले निगमको खरिद प्रक्रियामै शंका गर्दै प्रश्न गरेपछि समितिले ५ दिनभित्र सबै विवरण बुझाउन निर्देशन दिएको समितिका सभापति डोरप्रसाद उपाध्यायले बताए । निगमले थालेको वाइड बडी खरिद प्रक्रियामै चित्त नबुझेकाले विवरण माग्ने निर्णय गरियो, सभापति उपाध्यायले कान्तिपुरसँग भने । काठमाडौंबाट दक्षिणकोरिया, अस्ट्रेलिया, साउदी अरब, जापान, लन्डनसम्मको लामो उडाउनका लागि ठूलो आकारको जहाज खरिद गर्न निगमले गत असोज १० गते ग्लोबल टेन्डर आह्वान गरेको थियो । उक्त प्रक्रियामा सहभागी ११ वटा कम्पनीमध्येबाट अमेरिकन कम्पनी एएआर इन्टरनेसनलसँग सहकार्य गर्ने जर्मन एभिएसन क्यापिटल र आयरल्यान्डको हाई फ्लाईसँग निगमले ६ महिनाअघि (गत माघ १४ गते) खरिद सम्झौता गरिसकेको छ । पर्यटनमन्त्री जितेन्द्र नारायण देव, पर्यटन सचिव तथा निगम सञ्चालक समितिका अध्यक्ष शंकरप्रसाद अधिकारी, निगमका महाप्रबन्धक सुगतरत्न कंसाकारलगायत सहभागी संसदीय समितिको बैठकमा सांसदहरू रामहरि खतिवडा, उषा ओलीलगायतले जहाज खरिदका बेला आयरल्यान्डमा एक डलरमा स्थापना गरिएको हाई फ्लाई एक्स नामको कम्पनीमाथि शंका व्यक्त गरे । सांसद धनराज गुरुङले खरिद प्रक्रियामा भ्रष्टचार भएको आरोप लगाउँदै एयरबस नै खरिद गर्नुपर्ने भए जीटूजी प्रक्रिया अपनाउन सकिन्थ्यो भने । खरिद प्रक्रिया पारदर्शी भएको प्रस्ट्याउँदै महाप्रबन्धक कंसाकारले एक डलरमा स्थापना गरिएको कम्पनी हाई फ्लाई एक्सको जहाज डेलिभरी गर्ने एक मात्र उद्देश्य रहेको बताए । यो खरिद प्रक्रियामा निगमको हात तल परेको छैन । प्रक्रिया पारदर्शी छ, कंसाकारले थप भने, हाई फ्लाई एक्सको एक मात्र उदेश्य हामीलाई जहाज उपलब्ध गराउने हो । जहाज डेलिभरी भइसकेपछि यो कम्पनी स्वत: खारेज हुनेछ ।जहाज खरिदबिक्री सम्झौता गर्ने एएआर, जर्मन क्यापिटल र हाई फ्लाईले संयुक्त रूपमा आयरल्यान्डमा स्थापना गरेको हाई फ्लाई एक्सको उद्देश्य एक मात्रै रहेको जनाउँदै कंसाकारले यस संस्थामाथि शंका नगर्न सांसदलाई आग्रह गरे । उनले विकसित मुलुकहरूमा यस्तो खरिदबिक्रीका लागि नयाँ व्यापारिक संस्था (सुडो कम्पनी) खडा गर्ने गरिएको सुनाए । यसमा कुनै शंका नगरे हुन्छ, तीनवटा कम्पनीले रकम भुक्तानीका लागि हाई फ्लाई एक्स स्थापना गरेका हुन्, निगमको सञ्चालक समितिका सदस्य सहसचिव बुद्धिसागर लामिछानेले भने, यसको एक मात्र उद्देश्य निगमलाई दुइटा जहाज उपलब्ध गराउने मात्रै हो । यो कार्य सम्पन्न भएपछि यो स्वत: खारेज हुन्छ । तर, समितिले हाई फ्लाई स्थापना गर्नुको कारण विस्तृत माग्दै निगमले हालसम्म पठाइसकेको भुक्तानी आपूर्तिकर्ताले पाउने सुनिश्चिता छ या छैन ? लिखित जवाफ मागेको छ । निगमले पहिलो किस्ताबापत ८ अर्ब १३ करोड ७० लाख रुपैयाँ असार पहिलो साता मध्यस्थ खाता (स्क्रु एकाउन्ट) मार्फत भुक्तानी गरेको थियो । यो रकम जर्मनीमै रहेको नर्टन रोज फुलब्राइट एजेन्टलाई पठाइएको थियो । यस एजेन्टमार्फत किन रकम पठाइयो भनी समितिले निर्देशनमा सोधेको छ । खरिद प्रक्रियाबारे चित्तबुझ्दो जवाफ नआए पुन: उपसमिति गठन गरी निगमले थालेको जहाज खरिद प्रक्रियाको विस्तृत अध्ययन गर्ने समितिले आजै निर्णय गरेको छ । निगमको चालकदल हेर्ने अपरेसन, बजारसँग सम्बन्धित मार्केटिङ र मर्मत सम्भार गर्ने इन्जिनियरिङ विभागमा अत्यधिक गुटउपगुट भएको र महाप्रबन्धकले यी विभागको व्यवस्थापन गर्न नसकेकामा सांसदहरूले प्रश्न गरेका थिए । समितिले एक महिनाभित्र यी तीनवटै विभागमा सुधार गरी प्रतिवेदन दिन निगमलाई भनेको छ । समितिले दिएको ९ बुँदे निर्देशनले सार्वजनिक पद धारण गर्ने कर्मचारी, राजनीतिज्ञलगायतका व्यक्तिहरूले सम्भव भएसम्म निगमको जहाजमा मात्रै यात्रा गर्नुपर्ने निर्देशन दिएको छ । जहाज खरिदका लागि गत फागुन ४ गते पहिलोपटक १० करोड रुपैयाँ बैना पठाएको निगमले चैत २५ मा २१ अर्ब ९० करोड रुपैयाँमा दुइटा जहाज खरिद गर्न खरिद सम्झौता गरेको थियो । यो सम्झौताको दुई सातापछि गत वैशाख ७ मा मन्त्रिपरिषद्ले जहाज खरिदका लागि नागरिक लगानी र सञ्चय कोषबाट २५ अर्ब ऋण उपलब्ध गराउन नेपाल सरकार जमानी बस्ने निर्णय गरिसकेको छ । निगमले बाँकी १६ अर्ब रुपैयाँँ जहाज ल्याइनुअघिको अन्तिम एक महिना अगाडि भुक्तानी गर्नेछ । निगमले आगामी जेठ मसान्तमा पहिलो वाइड बडी काठमाडौं आएलगत्तैको केही महिनामा दोस्रो पनि आइसक्ने दाबी गरेको छ ।"
मिलेमतोमा इन्धन अभाव,दुई वटा प्रतिवेदन तयार छन् तर कार्यान्वयन किन हुँदैन : व्यवसायी बिहीबार छलफल गरी कुरा मिलाउँछौं : निगम बन्द हडतालको काम नगरौं : आपूर्तिमन्त्री मण्डल
नेप्से ६ अंकले घट्यो,"काठमाडौं सेयर बजारमा बुधबार होटल र बिमाबाहेक सबै समूहको परिसूचक ऋणात्मक रहे । कारोबारमा आएकामध्ये अधिकांश समूहको परिसूचक घटेपछि समग्र नेप्से ६२२ अंकले घट्यो । यो गिरावटपछि समग्र नेप्से १ हजार ६ सय ६१७२ विन्दुमा ओर्लेको छ । अघिल्लो दिनको तुलनामा यो ०३७ प्रतिशत विन्दुले कमी हो । उक्त दिन बजारमा ९१ करोड ६२ लाख रुपैयाँ बराबरको सेयर कारोबार भएको छ । अघिल्लो दिनको तुलनामा कारोबार रकम पनि घटेको छ । योसँगै कुल बजार पुँजीकरण (सेयर बजारको आकार) पनि केही खुम्चिएर १९ खर्ब ४६ अर्ब रुपैयाँ कायम भएको छ । बुधबार बिमा समूहको परिसूचक ००९ प्रतिशत र होटलको ००५ प्रतिशत बढे । तर, उत्पादन तथा प्रशोधन समूहको परिसूचक ०९१, जलविद्युत्को ०६६, विकास बंैकको ०६१, बंैकिङ र वित्त कम्पनीको समान दर (०४५ प्रतिशत) र अन्य को ०२ प्रतिशतले घटेको नेप्सेले जनाएको छ । उक्त दिन क वर्गका कम्पनीहरूको कारोबार मापक सेन्सेटिभ परिसूचक ०३५ प्रतिशतले र कारोबारमा रहेका सबै कम्पनीको सेयर कारोबार मापक फ्लोट परिसूचक ०४५ प्रतिशतले ऋणात्मक रहे ।"
सारी र लाजिरी सर्वोत्कृष्ट,"दोलखा सारी खाइलाग्दो छ । हृष्टपुष्ट र सफा देखिने त्यसले जसलाई पनि दूध दिन्छ । कालिञ्चोक चौंरी महोत्सवमा सबैको आँखा परेकी सारीले बढी दूध दिने मात्रै हैन असल स्वभावले गर्दा उराङ जातका चौंरीमध्ये सर्वोत्कृष्ट उपाधिको बाजी मार्यो ।आइतबार र सोमबार कालिञ्चोक क्षेत्रमा हिमाली गाई चौंरी महोत्सवमा आसपासका ५ गोठका करिब दुई सय चौंरीहरू प्रतिस्पर्धामा थिए । प्रतिस्पर्धामा उतारिएका उराङ जातका चौंरीबीचबाट छानिएको सारीकी धनी किछिरी शेर्पाले प्रमाणपत्र र र पाँच हजार नगद बुझिन् । उनले भनिन्, सारीले मेरो इज्जत माथि पुर्यादियो ।आदिम कालदेखि याक र चौंरीको बासस्थान कालिञ्चोक क्षेत्रमा प्रदर्शनमा राखिएका अर्को लाजिरी नामक चौंरी डिम्जो जातमध्येबाट पहिलो भयो । त्यसकी धनी पासाङ शेर्पाले लाजिरीको नामको प्रमाणपत्र र पाँच हजार नगद हातमा लिँदै भनिन्, पाँच वर्षको यसले सर्वोत्कृष्ट उपाधि पाउँदा हर्षित छु । आकर्षक शरीर, रूपरङ मिलेको र मिजासिलो लाजिरी सर्वोत्कृष्ट भएको छनोटकर्तामध्ये जिल्ला पशु सेवा कार्यालय पशु चिकित्सक रामचन्द्र सापकोटाले घोषणा गरे ।कालिञ्चोक गाउँपालिकाको मुख्य आयोजना, बिगु गाउँपालिका र जिल्ला पशु सेवा कार्यालयको सहआयोजनामा भएको महोत्सव समापनमा सापकोटाले चौंरीको उमेर, सरसफाइ, निरोगीको अवस्था, बिमा र गोठ सरसफाइको अवस्थाका अंकहरू जोडेर नतिजा सार्वजनिक गरिएको जानकारी दिए ।महोत्सव समापन कार्यक्रममा उराङ जाततर्फ दोस्रो हुने नाक्टु र डिम्जो जातबाट दोस्रो हुने माली चौंरीका धनीहरू क्रमश: मनराज थामी र खेलबहादुर थामीलाई ४४ हजार नगद र प्रमाणपत्र प्रदान गरियो । कार्यक्रममा उत्कृष्ट याकपालक कृषकका रूपमा सार्कीमान थामीलाई १० हजार नगदसहित प्रोत्साहन पत्र प्रदान गरिएको छ ।चौंरीको अवलोकन र त्यसको दूध, चिज, छुर्पी, चम्मर आदि खरिद गर्न पाइने महोत्सवमा जिल्लाभित्र र बाहिरका पाहुनाहरूले मनोरञ्जन गरेका थिए । प्रशस्त दूधजन्य पदार्थ र होटल तथा अन्य व्यवसायमा उल्लेख्य प्रवद्र्धन भएको महोत्सव समारोहमा गाईंभैसी प्रवद्र्धन केन्द्रका रोसमराज ज्ञवालीले बताए । कालिञ्चोक गाउँपालिकाकी उपप्रमुख कालिका पाठकले चौंरीको व्यावसायिक दूध उत्पादन गरी बेच्ने किसानलाई प्रतिलिटर तीन रुपैयाँको दरले गाउँपालिकाबाट सहुलियत दिने बताइन् ।"
टाटा टिगोर नेपाली बजारमा,"काठमाडौं (कास) टाटा मोटर्सको नयाँ उत्पादन टाटा टिगोर नेपाली बजारमा उपलब्ध भएको छ । टाटाको नेपालका लागि आधिकारिक बिक्रेता सिप्रदी मोटर्सले टिगोर नेपाल भित्र्याएको हो । कार सार्वजनिक कार्यक्रममा दिइएको जानकारीअनुसार प्यासेन्सजर कार सेग्मेन्टमा नयाँ पोर्टफोलियो तयार गरी नयाँ पुस्ताका बढ्दै गएका मागहरूलाई पूरा गर्ने दाबी कम्पनीले गरेको छ । उक्त कारको रिभोटर्न १२ लिटर पेट्रोल भेरियन्ट नेपालभर सुरुवाती मूल्य २३ लाख ४५ हजार रुपैयाँमा उपलब्ध हुने जारी विज्ञप्तिमा उल्लेख छ । यसले सुविधा खोज्ने नेपाली नयाँ पुस्तालाई आकर्षित गर्नेछ, टाटा मोटर्सका इन्टरनेसनल बिजनेस प्रमुख जोनी ओम्मेनले भने, भावी पुस्ताका मागहरूलाई ध्यानमा राखेर नयाँ एवं अत्याधुनिक विशेषताहरूसहित नयाँ वर्गको आकर्षक गाडी निर्माणमा हामीले विशेष जोड दिएका छौं । कारमा उच्च लेगरुम र २४ वटा युटिलिटी स्पेस रहेको समेत कम्पनीले जनाएको छ । टाटा टिगोर ६ रङमा उपलब्ध रहेको विज्ञप्तिमा उल्लेख छ । टाटा मोटर्सले नेपालमा पनि उत्पादन गर्ने विषयमा चर्चा चल्ने गरे पनि जोनीले तत्काल योजना नरहेको सुनाए । नेपालमा एसेम्बल्ड प्लान्ट वा अन्य कुनै उत्पादन युनिट खोल्ने हाललाई योजना छैन, उनले भने, नेपाली बजार हाम्रा लागि महत्त्वपूर्ण छ र विस्तार पनि भइरहेको छ । उनले हरेक वर्ष नयाँ र फरक खाले उत्पादनहरू बजारमा ल्याइरहेको जानकारी पनि दिए ।"
प्रभुद्वारा हजयात्रुलाई सटही सुविधा,काठमाडौं (कास) साउदी अरबको मक्का मदिनामा हजयात्राका लागि जाने मुस्लिम समुदायलाई प्रभु बैंकले सटही सुविधा दिने भएको छ । बैंकले यस वर्ष हजयात्रामा जाने १ हजार २ सय ५० प्रत्येक नेपालीलाई १ हजार ७ सय अमेरीकी डलर वा सो रकम बराबरको साउदी रियाल सटही गर्ने विज्ञप्तिमा उल्लेख छ ।
बजाज पल्सरले बाइक रियालिटी सो गर्ने,"काठमाडौं (कास) हंसराज हुलासचन्द बजाजले पल्सर डेयर भेन्चरको तेस्रो सिजनको घोषणा गरेको छ । यसको ट्यागलाइन न्यु रुट, न्यु थ्रिल्स अ कल फर फियरलेस राइडर्स राखिएको विज्ञप्तिमा उल्लेख छ । प्रतियोगितामा १० जना सामेल हुने र पहिलो पुरस्कार विजेताले १० लाख रुपैयाँ र पल्सर एनएस, दोस्रो पुरस्कार विजेताले ५ लाख र पल्सर एनएस तथा तेस्रो पुरस्कार विजेताले पल्सर एनएस जित्ने जनाइएको छ ।"
एनआईसी एसिया मार्तडीमा,काठमाडौं (कास) एनआईसी एसिया बैंकले यूके एड एक्सेस टु फाइनान्स सक्षमसँगको सहकार्यमा बाजुराको मार्तडीमा शाखा सञ्चालन गरेको छ । बैंकले ग्रामीण तथा दुर्गम जिल्लाहरूमा वित्तीय पहुँच तथा सबलीकरणका लागि बैंकिङ सेवा पुर्याएको विज्ञप्तिमा छ । मार्तडीमा यो पहिलो निजी वाणिज्य बैंक हो ।
डोजरलाई ८० बजेट,"रोल्पा केन्द्रबाट यहाँ विकासका लागि आएको बजेटमध्ये ८० प्रतिशत रकम डोजर प्रयोगमै सकिएको छ । जिल्ला समन्वय समितिले विकास बजेटको ठूलो हिस्सा डोजर खर्चका नाउँमा भुक्तानी दिएको पाइएको हो । स्थानीय तहभित्र सञ्चालित पूर्वाधारका योजनाका लागि सरकारले जिल्ला समन्वय समितिको कार्यालयमार्फत पठाएको बजेटको कार्यान्वयन उपभोक्ता समिति र ठेक्कामार्फत सम्पन्न गर्नुपर्ने प्रावधान छ । जिल्ला समन्वय समिति (जिसस) ले डोजर मालिक, इन्धन खर्च र प्राविधिक खर्च गरी करोडौं बजेट जिल्ला बाहिरका व्यक्ति, कम्पनी र जनशक्तिलाई भुक्तानी दिएको देखिएको हो । कुन डोजरलाई कति रकम भुक्तानी गरिएको छ भन्ने भन्दा पनि धेरै रकम डोजर प्रयोगमै खर्च गरिएको हो । निकै ठूलो रकम मेसिन खर्च गरेबापत भुक्तानी दिनुपरेको हो, जिससका लेखापाल दामोदर पोखरेलले भने, रकम भुक्तानी लिएका डोजरधनीमार्फत उक्त रकम सोझै विदेश बाहिरन्छ । डोजर प्रयोग गरिएबापत कतिले मूल्य अभिवृद्धिकर (भ्याट) बिल बुझाएका छन् भने कतिले भर्पाईका भरमा भुक्तानी लिएका हुन् । उनका अनुसार अधिकांश उपभोक्ता समितिले समेत मेसिन प्रयोग गरेका कारण कति रकम डोजर खर्चमा छुट्टयाइएको हो भन्ने यकिन तथ्यांक भेटाउन मुस्किल पर्ने देखिएको हो । अघिल्लो वर्षमा सरकारले विभिन्न योजनाहरूका लागि करिब ६९ करोड रुपैयाँ थप बजेट पठाएको थियो । सडक निर्माण गर्न विभिन्न १ सय १३ वटा योजनाका लागि ४२ करोड, नियमित सञ्चालित विभिन्न कृषि तथा आन्तरिक जिल्ला जोड्ने सडकका लागि २२ करोड र विभिन्न विद्यालयमा खेल मैदान निर्माण गर्न ५ करोड २३ लाख रुपैयाँ रकम पठाएको थियो । ती सबै योजनामा मेसिन प्रयोग गरिएको थियो । जिससको एक तथ्यांकअनुसार ती सबै योजनामा पनि करिब ८० प्रतिशत रकम डोजर प्रयोग गरेबापतको खर्च डोजरधनीलाई रकम भुक्तानी गरिएको हो । तथ्यांकअनुसार उक्त बजेटमध्ये डोजर प्रयोग गरेबापतको खर्चका लागि मात्रै करिब ५५ करोड रकम भुक्तानी गरिएको हो ।विकास योजना सम्पन्न गर्न डोजर प्रयोगको माग बढेपछि विभिन्न पार्टीका जिल्ला एवं केन्द्रीय तहका नेताहरूले समेत डोजर किनेका छन् । स्रोतका अनुसार अघिल्लो वर्षमा नयाँ डोजर खरिद गर्नेमा माओवादी केन्द्र, एमाले र कांग्रेस सम्बद्ध नेताहरू छन् । जिल्लामा अधिकांश नेताहरूका हातमा ठेक्कापट्टाका लाइसेन्स पानि छन् । अधिकांशले समूह बनाएर दुईदुईवटासम्म नयाँ डोजर खरिद गरेका थिए । पूर्वअर्थमन्त्री वर्षमान पुन, उपप्रधानमन्त्री कृष्णबहादुर महरा र माओवादी केन्द्रका अध्यक्ष पुष्पकमल दाहालका स्वकीय सचिव जोखबहादुर महरासमेत कार्यकर्ताले डोजर खरिद गर्दा रोहवरमा बसिदिएको स्रोतको दाबी छ । नेपालमा डोजरको मूल्य करिब १ करोड रुपैयाँ छ । जिल्ला प्राविधिक कार्यालयका प्रमुख इन्जिनियर गोपीराज पुनका अनुसार मेसिन प्रयोग गरिएका योजना सम्पन्न गर्दासम्म कुल बजेटको ६० देखि ७५ प्रतिशत रकम मेसिनले काम गरेबापत खर्च व्यहोर्नुपर्ने अवस्था रहेको पाइएको हो । जिल्लाका दुर्गम स्थानमा रहेको योजना सम्पन्न गराउन त्यहाँ मेसिन लैजानुपर्दा धेरै खर्च बढ्ने गरेको पाइएको हो, उनले भने । उनका अनुसार जिल्लाका सुगम मानिएका त्रिवेणी, रुन्टीगढी, माडी गाउँपालिका र रोल्पा नगरपालिकाभित्रका स्थानका योजनामा कम शुल्कमा डोजर भाडामा पाइन्छ भने थबाङ, सुनछहरी, लुंग्री, दुईखोली गाउँपालिकालगायतमा डोजर पुर्याउँदा शुल्क बढी लाग्ने गरेको छ । आर्थिक वर्ष सकिनुअघि जिल्लाका १० वटा स्थानीय तहभित्र सञ्चालित पूर्वाधारका योजनाका लागि १ सयदेखि १ सय ५० जति डोजर एकैसाथ प्रयोगमा ल्याइएको थियो । जिल्लामा स्थानअनुसार कम्तीमा ६ हजार ५ सयदेखि बढीमा ८ हजार ५ सय रुपैयाँसम्म शुल्क प्रतिघण्टाको दरले तिर्ने गरी उपभोक्ता समितिहरूले डोजर प्रयोगमा ल्याएका थिए ।गत आर्थिक वर्षमा जिससमार्फत नयाँ निर्माण र मर्मत गरिएका सडकसमेत गरी करिब १ सय ६५ वटा सडकका योजना थिए । जिससका सूचना अधिकारी रामकुमार न्यौपानेले थप बजेटका १ सय १३ वटा, कृषिका नियमित २० वटा, जिसस अनुदानका १० वटा, मर्मत कोषमार्फतका ४ वटा, आन्तरिक स्रोतमार्फतका २ वटा र निर्वाचन क्षेत्र पूर्वाधार विकासका १६ योजना सडकका मात्र थिए । जिल्लाका चारजना सांसदहरूले समेत आफ्नो निर्वाचन कोषको बजेटमध्ये बढी रकम सडकमै लगाएका छन् । तीमध्ये ९० प्रतिशतभन्दा बढी सडक योजनामा डोजरको प्रयोग गरिएको हो । स्थानीय निकाय स्वायत्त शासन ऐनमा बढीमा ६० लाख रुपैयाँसम्मको बजेट कार्यान्वयन गर्न सर्वपक्षीय रूपमा उपभोक्ता समिति गठन गर्ने र उक्त समितिमार्फत स्थानीय जनशक्तिमार्फत काम गराउने प्रावधान उल्लेख छ । तर, हालै संशोधन गरिएको सार्वजनिक खरिद ऐनमार्फत बढीमा १ करोड रुपैयाँ बजेटसम्मको योजनालाई उपभोक्ता समितिमार्फत काम गराउने तथा उक्त योजना सम्पन्न गर्न मेसिन (डोजर) को समेत प्रयोग गर्न मिल्ने प्रावधान थपिएपछि अन्योल देखिएको जिससले जनाएको छ । अघिल्लो प्रावधानअनुसार डोजरको प्रयोगमा रोक लगाइएको थियो । डोजरको प्रयोगबाट बजेट खर्चे पनि अधिकांश उपभोक्ता समितिले मेसिन प्रयोग नगरीकनै काम गरेको देखाउन नक्कली मजदुर प्रयोग गरिएको हाजिरी देखाउने गरेका छन् । स्थानीय विकास अधिकारी सुशील वैद्यले पूर्वाधार निर्माणका योजनाको कार्यान्वयन गराउन उपभोक्ता समितिको गठन गर्ने प्रक्रियाले स्थानीय जनशक्तिको प्रयोग हुने, दिगो विकासमा टेवा पुग्ने तथा स्थानीय तहमै रोजगारी सिर्जना हुने अवस्था रहेको बताए । पछिल्लोपटक जिल्लामा सञ्चालित योजनाहरूमा उक्त प्रावधानअनुसार कार्यान्वयन गराउन नसक्ने अवस्था आएपछि जनताले विकासप्रति भरोसा गर्न छाडेको उनले बताए । स्थानीय तहमा रोजगारी सिर्जना गरेर विकास गर्न सकेमा जनताले अवनत्व अनुभूति गर्न सक्ने रहेछन् । स्थानीय विकास अधिकारी वैद्यले भने, तर, सबै क्षेत्रमा यसप्रतिको बुझाइ सकारात्मक भएको पाइएन । यो दु:खद् हो ।सरकारले जनतालाई केन्द्रत गरेर विकास योजनाहरूमा बजेट पठाए पनि स्थानीय तहमा रोजगारी सिर्जना गर्न नसक्दा बर्सेनि युवाहरू पलायन हुने गरेका छन् । पूर्वाधारका योजनाको काम मेसिनका माध्यमबाट गराउने, नेताहरूले डोजर किनेर प्रयोगमा ल्याउने तथा प्राविधिकसँग मिलेर योजना सकिएको कागज तयार गर्ने चलनले जिल्लाको विकासमा प्रभावकारिता आउन नसकेको गुनासो छ । साथै योजना कार्यान्वयन गर्दा स्थानीय जनशक्तिको प्रयोग नगरी पूर्ण रूपमा बेवास्ता गर्दा स्थानीयमा विकासप्रति भरोसा जाग्न सकेको छैन ।"
सम्पत्ति शुद्धीकरण निवारण बैठक नेपालमा,"काठमाडौ सम्पत्ति शुद्धीकरण निवारणको विषयमा छलफल गर्न एसिया प्रशान्तका ४१ राष्ट्रको बैठक नेपालमा हुने भएको छ । सम्पत्ति शुद्धीकरणसम्बन्धी एसिया प्रशान्त समूह (एपीजी) को बैठक ०७५ सालभित्रै नेपालमा हुने भएको हो । एपीजीको श्रीलंकामा भएको नियमित बैठकले अर्को बैठक नेपालले गर्ने निर्णय गरेको थियो । उक्त निर्णयलाई हाम्रो मन्त्रिपरिषद् बैठकले पनि अनुमोदन गरिसकेको छ, अर्थ सचिव शान्तराज सुवेदीले भने, अब बैठक गर्ने गरी अर्थ मन्त्रालयले तयारी सुरु गरिसकेको छ । उनका अनुसार उक्त बैठकको गृहकार्य गर्नकै लागि अर्थ मन्त्रालयमा सम्पत्ति शुद्धीकरण निवारण इकाई गठन भइसकेको छ । राष्ट्र बैंकका तीन र अर्थ मन्त्रालयका अधिकारीहरू राखी उक्त इकाई गठन गरिएको हो । उक्त इकाईले बैठकको तयारीको काम सुरु गरिसकेका छन् । बैठकमा करिब ६० देशका अर्थमन्त्री तथा अर्थ सचिवहरूको उपस्थिति हुनेछ, उनले भने । बैठकमा आतंकवादी क्रियाकलापबाट आर्जन गरिएको धन, कर छली, मानव बेचबिखन, भ्रष्टाचारजन्य क्रियाकलापबाट आर्जन गरेको धन र त्यसलाई शुद्धीकरण गर्ने प्रवृत्ति, रोक्ने उपाय, अन्तरदेशीय समन्वय तथा साझेदारीलगायत विषयमा छलफल हुनेछ । हाल एपीजीमा एसिया प्रशान्तका ४१ राष्ट्र सदस्य छन् । सम्पत्ति शुद्धीकरण निवारणका लागि काम गर्ने गरी सन् १९९७ मा एपीजीको गठन भएको हो । बैठक सम्पन्न गर्ने गरी अर्थ मन्त्रालयमा स्थापना भएको सम्पत्ति शुद्धीकरण निवारण इकाईलाई भविष्यमा समेत अन्य कामहरू गर्ने जिम्मेवारी दिइएको छ । सम्पत्ति शुद्धीकरण निवारण प्रणालीलाई प्रभावकारी बनाउन प्रयास थालेको अर्थ मन्त्रालयले जनाएको छ । यसक्रममा नीतिगत व्यवस्था गरी कानुनी एवं संस्थागत प्रबन्ध गरिएको छ, गत साता इकाई गठन गरेपछि अर्थ मन्त्रालयद्वारा जारी विज्ञप्तिमा भनिएको छ, सम्पत्ति शुद्धीकरण निवारण प्रणाली बहुआयामिक विषय भएकाले सम्बन्धित कानुनहरू निर्माण एवं सुधार गर्न मस्यौदा तयार गर्ने, सम्बद्ध सरोकारवाला निकायहरूको संस्थागत क्षमता अपेक्षित स्तरमा अभिवृद्धि गर्नका लागि राष्ट्रियस्तरमै सुधारको खाका तयार गर्ने, सन् २०१९२० देखि सुरु हुने नेपालको पारस्परिक मूल्यांकनको तयारी तथा हाल जारी रहेको स्वमूल्यांकनका लागि गठित १६ उपसमितिलाई सहजीकरण गर्ने जिम्मेवारी इकाईलाई दिइएको छ ।अर्थ मन्त्रालयले जनाएअनुसार सम्पत्ति शुद्धीकरण निवारण तथा आतंकवादी क्रियाकलापमा वित्तीय लगानी निवारण रणनीति तर्जुमाको मस्यौदा तयार, विषयगत रूपमा दक्ष जनशक्तिको विकासका लागि क्षमता अभिवृद्धिका कार्यक्रम लागू गर्न सहयोग, अध्ययन गरी सुधारका कार्यक्रम प्रस्ताव गर्ने तथा सम्पत्ति शुद्धीकरण निवारण विषयमा समन्वयकारी निकायका रूपमा कार्य गर्नसमेत सो इकाईलाई जिम्मेवारी दिइएको छ । यस व्यवस्थाबाट सम्पत्ति शुद्धीकरण निवारणसम्बन्धी राष्ट्रिय प्रणालीमा सुधार हुने, आगामी पारस्परिक मूल्यांकनमा सहजीकरण भई विगत जस्तो अन्तर्राष्ट्रिय अनुगमनअन्तर्गत रहन नपर्ने, आर्थिक अपराध न्यूनीकरण हुने, राजस्व अभिवृद्धिमा उल्लेख्य योगदान पुग्ने, वित्तीय प्रणालीको स्थायित्वमा सहयोग पुग्ने, अर्थतन्त्रमा पारदर्शिता कायम हुनुका साथै अन्तर्राष्ट्रियस्तरमा नेपालको छवि अभिवृद्धि हुने अपेक्षा गरिएको छ, विज्ञप्तिमा भनिएको छ ।"
केराको प्रवद्र्धन गर्न क्याफे,"चितवन (कास) भरतपुरस्थित आस्थाचोकमा केराको प्रवद्र्धन गर्ने उद्देश्यले चितवन बनना क्याफे सञ्चालनमा आएको छ । तीनजना केरा व्यवसायी यज्ञप्रसाद सुवेदी, मेघनाथ भट्ट र रामचन्द्र भट्टको संयुक्त लगानीमा क्याफे सञ्चालनमा आएको हो । उनीहरूका अनुसार कोसा बिक्री गर्दा टुटफुट हुने र हावाहुरीले ढाल्दा कोसा खेर जाने भएकाले क्याफे सञ्चालनमा आएसँगै घरी छुट्टिएर बसेका कोसाको सदुपयोग हुनेछ । मैले खेती थालेको दुई दशक हुन लाग्यो, सुवेदीले भने, सधैं कोसा मात्र बिक्री गर्थें, अब यसबाट बन्ने परिकारको स्वाद पनि चखाउनेछौं । उनले करिब १ करोड लगानीमा क्याफे सञ्चालनमा आएको बताए । मासिक ३२ हजार तिर्ने गरी ८ कट्ठा जग्गा भाडामा लिई भौतिक संरचना निर्माण गरिएको हो । यहाँ आउने पारखीले केराबाट बन्ने मम, चिप्स, चिल्ली, अचार, बुँगाको अचार, बनना लस्सीलगायत १५ थरीभन्दा बढी परिकार चाख्न पाउनेछन् । क्याफेभित्रै केरा पकाउने भट्टा पनि छ । धूवाँबाट केरा पकाइन्छ । क्याफेमा आउनेले कोसेलीका रूपमा पाकेको केरा लग्न पाउनेछन् । २३ वर्षअघिसम्म मम बेचेर पनि के होला भन्ने जस्तो लाग्थ्यो, ५५ बिघामा केरा खेती गरेका सुवेदील भने, टीकापुरका कालु हमालले केराबाट बनाएको परिकार देख्दा छक्क परें, उहाँबाटै प्रभावित भएर परिकार चखाउन हौसिएको हुँ । उनले स्वाथ्यका लागि केराको परिकार फाइदाजनक हुने भएकाले यस्तो व्यवसायमा हात हालेको बताए । ४ वटा कटेज छन् । जिल्लामा फल्ने ८ जातका केरा क्याफे परिसरमा लगाइएको छ । केराको गार्डेनमा बसेर परिकारको स्वाद चाख्न पाइन्छ । यसै साताबाट औपचारिक रूपमा यसको सुरुवात हुने लगानीकर्तामध्येका भट्टले बताए ।"
मनोहर र सुलप अनुबन्धित,"काठमाडौं नेपाली खेलाडी मनोहर (म्याक्स) बस्नेत र सुलप मगरलाई सुपर बक्सिङ लिग (एसबीएल) ले दुई वर्षका लागि अनुबन्ध गरेको छ । यी दुईले यसपालि मुम्बईमा सम्पन्न पहिलो संस्करणमा गरेको प्रदर्शनका आधारमा थप अवसर पाएका हुन् ।यसपालि मनोहरले पन्जाब सुल्तान्स र सुलपले यूपी टर्मिनेटर्सबाट एसबीएलको लिग चरणमा एकएक खेल खेलेका थिए । प्रतिस्पर्धात्मक खेलमा दुवै परािजत भएका थिए । उनीहरूको टिम सेमिफाइनल पुग्न असफल भए पनि एसबीएलले दुवैलाई अनुबन्ध थप गरेको हो ।एसबीएलले हामीलाई दुई वर्षका लागि सम्झौता गरेको छ । सम्झौताअनुसार एसबीएल ६६ महिनामा हुनेछ र त्यसमा फ्रेन्चाइज टिमबाट हामीले प्रतिस्पर्धा गर्नुपर्छ । यसलाई नेपाली बक्सिङजगतकै लागि ठूलो उपलब्धि मान्नुपर्छ, गत साता स्वदेश फर्किएका मनोहरले भने, हामीले प्रतिफाइट ५ देखि ७ हजार डलर पाउने छौं । यसले नेपाली बक्सरलाई पनि गाडी चढ्ने हैसियतमा पुर्याउन सक्छ ।पाकिस्तानी मूलका बेलायती बक्सर आमिर खान (एथेन्स ओलम्पिक २००४ मा रजत पदक जितेका) र ब्रिटिस बिजनेस टाइकुन बिल डोसान्जले प्रोफेसनल बक्सिङ अर्गनाइजेसन इन्डिया (पीबीओआई) ले वल्र्ड बक्सिङ काउन्सिल (डब्लूबीसी) सँगको सहकार्यमा भारतमा पहिलोपल्ट सुपर बक्सिङ लिग (एसबीएल) आयोजना गरेका हुन् । यसमा मनोहर र सुलपले नेपालबाट गएर खेले । नेपाली मूलका आशा रोक्का र वसन्त थापा त सेमिफाइनल नै पुगेका छन्।नेपाली खेलाडीको प्रदर्शनबाट आमिर र डोसान्ज प्रभावित भएको मनोहरले सुनाए । उनले भने, नेपाली खेलाडी बलिया र श्वासप्रश्वासमा राम्रो भएकाले टेक्निक राम्रो भयो भने वल्र्ड च्याम्पियनसिपमा पुग्न सक्ने आमिरले बताए । डोसान्ज र उनले एसबीएलको हरेक सिजन प्रत्येक तौलमा नेपाली बक्सरलाई सहभागी गराउने र त्यसका लागि नेपाल प्रोफेसनल बक्सिङ कमिसनसँग मिलेर खेलाडी छनोट गर्ने बताएका छन् ।मिक्स मार्सल आर्ट्सको सुपर फाइट लिग च्याम्पियन आशा र वसन्त नर्थ इस्ट टाइगरबाट रिङमा ओर्लिएका थिए । गोर्खाली भनेपछि सबै तर्सिने रहेछ । हामीलाई हार्डहिटर मानेका छन्, ३१ वर्षीय मनोहरले भने । उनले ७५ केजीमा हरियाणा वारियर्सका सुखदीप सिंहसँग खेलेका थिए । क्यानडामा ट्रेनिङ गरेर आएका सुखदीपले क्याम्पमा भिजेन्दर सिंह (बेइजिङ ओलम्पिक २००८ का कांस्य विजेता) लाई पराजित गरेका रहेछन् । अनुभवको कमी भए पनि उनलाई मैले कडा टक्कर दिएँ, स्वदेशी रिङमा १७ वर्षयता अपराजित उनले भने, अब अर्को सिजनमा जित्ने तयारी गर्नेछु ।उनी ७ जुलाईमा सुरु भएको एसबीएलमा ८१ केजीमा खेल्न नयाँ दिल्ली पुगेका थिए । दिल्ली पुगेलगत्तै ७५ केजीमा खेल्नुपर्ने भन्यो । मेरो लागि तौल घटाउनु नै सबैभन्दा ठूलो चुनौती बन्यो । तुरुन्तै ६ केजी घटाउने कहिल्यै सोचेको थिइनँ । १५ वर्षको छँदा २ केजी घटाएर ८१ मा दीपक महर्जनसँग खेलेको थिएँ । त्यसभन्दा बढी कहिल्यै घटाएको थिइनँ । यस्तो मौका फेरि आउँदैन भन्ने सोचेर मुस्किलले ७५ केजी बनाएँ । मेरा लागि यो पनि ठूलै सफलता हो, नेपालमा व्यावसायिक बक्सिङका रूपमा च्याम्प अफ च्याम्पियन्स सञ्चालन गरिरहेका मनोहरले भने ।१८ वर्षीय सुलप पन्जाब सुल्तान्सकी सरोज बुगालियासँग पराजित भएकी थिइन् । जित्न नसके पनि मैले राम्रै प्रदर्शन गरेको प्रतिक्रिया पाएँ । विदेशमा ट्रेनिङ र प्रायोजनको प्रस्ताव पनि आएको छ, दमककी उनले भनिन्, यसपालि धेरै कुरा सिकें । अब राम्रो ट्रेनिङ, कडा मिहिनेत गरेर अर्को सिजनमा च्याम्पियन बन्ने लक्ष्य लिएर तयारी गर्नेछु । त्यसअघि च्याम्प अफ च्याम्पियन्समा भिड्दै छु र यसमा च्याम्पियन बन्न चाहन्छु । उनी च्याम्प अफ च्याम्पियन्समा दाङकी कृष्णा सुनारसँग भिड्ने छिन् ।"
रियललाई सुपर कप,"स्कोप्जे (एएफपी) इस्कोले आकर्षक गोल गरेपछि रियल म्याड्रिडले म्यानचेस्टर युनाइटेडको चुनौती २१ ले पन्छाउँदै मंगलबार युईएफए सुपर कप जितेको छ ।युरोपेली च्याम्पियनलाई कासेमिरोले २४ औं मिनेटमा अग्रता दिलाएका थिए । चर्को गर्मीमा बाल्कन छाएको खेलमा इस्कोले गारेथ बेलसँग वानटु पास खेल्दै दोस्रो हाफको सातौं मिनेटमा रियलको अग्रता दोब्बर बनाएका थिए । क्रिस्टियानो रोनाल्डो सब्स्टिच्युटको रूपमा अन्त्यतिर मैदानमा प्रवेश गरेको खेलमा युरोपा लिग च्याम्पियन युनाइटेडका प्रशिक्षक जोसे मोउरिन्हो डराएजस्तो देखिँदा स्पेनी टिमले ठूलो अन्तरको जित हात पार्न सक्ने सम्भावना बनेको थियो । तर रोमेलु लुकाकुले खेलले एक घण्टा छुँदा एक गोल फर्काएका थिए । उनले प्रतियोगितामा डेब्यू गरेपछि प्रिमियर लिगअघि युनाइटेडले ठूलो सुधार गरेको थियो ।जिनेदिन जिदानको टिमले यो ट्रफी लगातार दोस्रो वर्ष जितेको हो र समग्रमा चौथोपल्ट । स्पेनी क्लबले नौ वर्षयता सुपर कप जितेको आठौं अवसर हो । सन् १९९० पछि सुपर कप लगातार जित्ने रियल पहिलो टिम हो । त्यति बेला एसी मिलानले यो सफलता पाएको थियो । यो सबै कडा मिहिनेतबाट आएको हो । यस टिममा प्रतिभावान् धेरै भएको हामीलाई थाह छ र उनीहरू निकै भोकाएका पनि छन् । उनीहरू सधंै बढी (उपलब्धि) चाहन्छन्, जिदानले भने, खेल परिपक्व रह्यो र पहिलो हाफ निकै आकर्षक । रोनाल्डोले बेन्चमा रहे पनि म्याड्रिडका लागि प्रिसिजनको प्रशिक्षण सुरु गरेका बेललाई पहिलो रोजाइमा खेलाइएको थियो । युनाइटेडका व्यवस्थापक मोउरिन्होले वेल्सका बेललाई फिलिप द्वितीय एरिनामा सुरुमा खेलाएनन् । मोउरिन्होले बेललाई ओल्ड ट्राफोर्डमा भित्र्याउने प्रस्ताव राख्ने दाबी गरेका थिए । यसमा उनी हारेजस्तो देखिएको थियो । नौ करोड ७० लाख डलरमा अनुबन्धित लुकाकुले पाउल पोग्बाको अगाडि खेलेर पनि प्रभाव देखाउँदै अग्रपंक्तिमा अतिरिक्त प्रेरणा दिएका थिए । गत सिजनको अन्त्यतिर चोटका कारण धेरै खेल गुमाएका बेल फेरि फिट देखिए तर कासेमिरो पहिलो हाफमा रियलको अग्रपंक्तिमा सबैभन्दा खतरनाक बनेका थिए । यी ब्राजिलियन मिडफिल्डर १६ औं मिनेटमै गोलनजिक पुगेका थिए ।"
स्पोर्टस सिटी लाई पूर्वाधार अभाव,"लेखनाथ (कास्की) सागको तयारीका लागि असारमा पोखरा आएको पूर्वाधार निर्माण समितिको टोलीले ५ खेल पोखरामै गर्ने निर्णय गर्यो । टोलीको बैठकले नेपालमा हुने १९ औं दक्षिण एसियाली खेलकुद (साग) अन्तर्गत भलिबल, ह्यान्डबल, महिला फुटबल, आर्चरी र ट्रायथलन पोखरामा गर्ने निर्णय गरेको थियो । पोखरा रंगशालाको निरीक्षणका क्रममा मंगलबार युवा तथा खेलकुदमन्त्री राजेन्द्रकुमार केसीले लनटेनिस पनि पोखरामै गर्ने बताए । उनले पश्चिमाञ्चल र जिल्ला खेलकुद विकास समितिका पदाधिकारीलाई लन टेनिस आयोजनाका लागि तयार रहन निर्देशन दिएका छन् । सागमा पोखरामा गरिने ६ खेलमध्ये महिला फुटबल र ह्यान्डबललाई पूर्वाधार अभाव देखिएको छ । जीर्ण बनेको फुटबल मैदानको प्यारापिट निर्माण गर्न विस्तृत परियोजना प्रतिवेदन (डीपीआर) वैशाखमै बन्नुपर्ने भए पनि हालसम्म तयार भएको छैन । फुटबल मैदान ३५ हजार दर्शक क्षमताको प्यारापिटले घेर्न गत वर्ष फागुन २६ मै डीपीआर बनाउने सम्झौतामा हस्ताक्षर भएको थियो । युवा तथा खेलकुद मन्त्रालयले डीपीआर बनाउने जिम्मा काठमाडौंको एन्डी इन्जिनियरिङ कन्सल्टेन्सीलाई दिएको हो । मन्त्रालयका सचिव, पश्चिमाञ्चल क्षेत्रीय खेलकुद विकास समिति अध्यक्ष र कन्सल्टेन्सीका अध्यक्षबीच डीपीआरको सम्झौतापत्रमा हस्ताक्षर भएको थियो । कन्सल्टेन्सीका अध्यक्ष निरन्जन डुम्रेले दुई महिनाभित्र डीपीआर तयार गर्ने प्रतिवद्धता जनाएका थिए । ५ महिनासम्म डीपीआर तयार नहुँदा प्यारापिट निर्माण टेन्डर प्रक्रियामा जान सकेको छैन । टेन्डर प्रक्रियामै ढिलाइ हँुदा सागसम्म महिला फुटबल पोखरामा हुने या नहुने भन्नेमा अन्योल बढेको छ । जिखेविस कार्यालय प्रमुख प्रकाश बरालका अनुसार प्यारापिट निर्माण गर्न कम्तीमा २ वर्ष लाग्छ । साउन महिनाभित्रै टेन्डर प्रक्रियामा नलगे समयमै काम नसकिने उनी बताउँछन् । मन्त्री केसी, राष्ट्रिय खेलकुद परिषद्का सदस्यसचिव केशवकुमार विष्टसहितको निरीक्षण टोलीले रंगशालामा रहेको हालको ह्यान्डबल मैदान पनि सागलाई उपयुक्त नभएको बताएको छ । टोलीले उक्त मैदानमा डोम हाल्नु उपयुक्त नहुने भएकाले मैदान नै सार्न सुझायो । लन टेनिसका ५ कोर्ट रहे पनि सागका लागि एक कोर्ट थप्नुपर्ने भएको छ । रंगशालाभित्र १४ करोड लागतको बहुउद्देश्यीय कभर्डहल निर्माणमा पनि ढिलाइ भएको छ । निर्माण ठेक्का पाएको डाँफे मुना एन्ड आचार्य प्रतिष्ठा कम्पनीले समयमै काम नसक्दा इन्डोर खेल खेलाउन समस्या भएको छ । पोखरामा हुने भनिएको भलिबल इन्डोर नै खेलाउनुपर्छ । १५ महिनाभित्र कभर्डहलको निर्माण सम्पन्न गर्नुपर्ने सम्झौतामा उल्लेख भए पनि पटकपटक म्याद थपिँदा निर्माण थालिएको ४ वर्ष बितिसकेको छ । पछिल्लोपल्ट मंसिरसम्मको म्याद कम्पनीलाई दिइएको छ । बहुउद्देश्यीय कभर्डहलको निर्माण कार्य सकिनेवित्तिकै भलिबलका लागि समस्या नहुने कार्यालय प्रमुख बरालले बताए । आर्चरी र ट्रायथलनका लागि भने पोखरा कुनै समस्या छैन । ४ सय १५ रोपनी क्षेत्रफल रहेको पोखरा रंगशालामा दोस्रो राष्ट्रिय खेलकुद २०४० हुँदाको समयदेखिका भौतिक पूर्वाधार छन् । भूकम्पले उक्त पूर्वाधारलाई जीर्ण बनाएको छ । हालै मात्र रगंशालामा नमुना भलिबल प्रशिक्षणको निर्माण सकिएको छ । कास्की जिल्ला ब्याडमिन्टन संघले चारवटा अन्तर्राष्ट्रियस्तरको कोर्ट निर्माण गरिसकेको छ ।"
सशस्त्रको टिम सेमिफाइनलमा,"ताप्लेजुङ (कास) डिफेन्डिङ च्याम्पियन गोर्खा स्पोर्टिङ क्लब दमकलाई टाइब्रेकरमा पराजित गर्दै विभागीय टिम सशस्त्र प्रहरी बल दमक पाथीभरा गोल्डकप फुटबलको सेमिफाइनल पुगेको छ । बुधबार सशस्त्रले ४३ ले नतिजा निकालेको थियो । टाइब्रेकरमा सुमन डंगोल र दिनेश कार्कीले गोल गर्न चुकेपछि गोर्खा स्पोर्टिङ पराजित भयो । दुवैको प्रहार बाहिरियो । सशस्त्रबाट नवीन चौधरीको निर्णायक गोल गरे ।सशस्त्रका नवीन लामाको प्रहार गोर्खाका गोलकिपर छिरिङ गुरुङले रोकेपछि दुवै टिम अन्तिम प्रहारको पर्खाइमा थिए । सशस्त्रका सुशील राई, बुद्धिमान राई, उज्वल चाम्लिङ र नवीन चौधरीले गोल गरे भने दमकका भूषण सुब्बा, विष्णु सुनुवार र सेगुनले मात्रै गोल गर्न सके । पहिलो हाफको २९ औं मिनेटमा गोर्खाका वर्तमान राईले गोल गरेर टिमलाई अग्रता दिलाए । तर चार मिनेट नबित्दै ३२ औं मिनेटमा सशस्त्रका धनबहादुर श्रेष्ठले गोल फर्काउँदै खेल बराबरीमा ल्याए । पेनाल्टी बक्सबाट गोलरक्षक छक्याउँदै गरेको उनको प्रहार गोल हुन पुग्यो । त्यसपछि निर्धारित समयमा गोल थपिन सकेन । अधिकांस समय बल नियन्त्रणमा लिएको गोर्खा स्पोर्टिङ गोल गर्नबाट भने चुक्यो । लगातार तेस्रो जित निकाल्ने दाउमा रहेको गोर्खाले ए डिभिजन टिम मनाङ मस्र्याङीका तीन खेलाडी उतारेको थियो । मनाङका लावस, मेस्सी र सेगुनले खेलेका थिए । झापा ११ का खेलाडीले पनि गोर्खाबाटै खेलेका थिए । सशस्त्रले भने बुद्धिमान राई र सुशील राई बाहेक सबै प्रहरी भित्रकालाई खेलाएको कप्तान सुवास गिरीले बताए । सशस्त्रका प्रदीप चौधरी म्यान अफ द म्याच भए । बिहीबार चर्च ब्वाइज काठमाडौं र राष्ट्रिय जागृति क्लब इटहरीबीच प्रतिस्पर्धा हुनेछ ।"
सिन्धु विजयी,काठमाडौं (कास) सिन्धु एफसी प्रथम चावहिल कप खुला सिक्स ए साइड पुरुष फुटबलको क्वाटरफाइनल पुगेको छ । बुधबार आलिक तामाङको गोल मदतमा सिन्धुले कान्जिरोवालाई १० ले हरायो । इलाइट स्पोर्ट्स पनि साइपाल एकेडेमीलाई सडन डेथमा हराउँदै क्वाटरफाइनल पुग्न सफल रह्यो । वीरेन्द्र पुस्तकालयले नेपाल ड्राइभिङलाई ५१ ले हरायो । विजेताका विशेष राईले ह्याट्रिक गरे भने बोबी शेर्पाले दुई गोल थपे ।
हरेराम जोशी स्मृति टेटे हुने,"काठमाडौं (कास) हरेराम जोशी स्मृति प्रतिष्ठानले १२ औं हरेराम जोशी स्मृति खुला टेबलटेनिस साउन २९ देखि आयोजना गर्ने भएको छ ।विभिन्न १० स्पर्धामा प्रतिस्पर्धा हुने संयोजक राजेन्द्र कपालीले जनाए । स्कुलतर्फ यू१२ र यू१६ उमेरसमूहको छात्रछात्रा सिंगल, पुरुषमहिला खुला सिंगल, पुरुष भेट्रान ४०५० वर्ष, ५० र ६० वर्षमाथि सिंगल तथा भेट्रान महिला खुला सिंगल इभेन्ट समावेश छ । दुईदिने प्रतियोगिता लैनचौरस्थित राष्ट्रिय टेबलटेनिस प्रशिक्षण केन्द्रमा हुनेछ ।"
रजत महोत्सवमा टेबलटेनिस,काठमाडौं (कास) नेपाल मसलन्द तथा शैक्षिक सामग्री उद्योग संघको रजत महोत्सवका अवसरमा प्रथम उपत्यकाव्यापी अन्तरस्कुल टेबलटेनिस प्रतियोगिता हुने भएको छ । साउन २८ मा हुने प्रतियोगितामा ३५ स्कुलका २ सय भन्दा बढी छात्रछात्रा खेलाडीले १२ र १६ वर्षमुनिको इभेन्टमा प्रतिस्पर्धा गर्ने संयोजक एवं आयोजक संघका क्षेत्रीय अध्यक्ष विजेन्द्रविक्रम शाहले बताए । अखिल नेपाल टेबलटेनिस संघको तत्वावधानमा स्पिन इभेन्ट प्रालिले आयोजना गर्ने प्रतियोगिताका विजेता खेलाडीले खेल सामग्री तथा ट्रफी प्राप्त गर्ने छन् ।
धादिङबेसीमा फुटसल,धादिङ (कास) धादिङमा पनि फुटसल खेल्न पाइने भएको छ । जिल्लाका खेलप्रेमीलाई ध्यानमा राखेर नीलकण्ठ नगरपालिका३ धादिङबेसीमा फुटसल सञ्चालनमा ल्याइएको छ । करिब ७० लाखको लागतमा फुटसल मैदान निर्माण गरिएको एकेडेमीका सञ्चालक गोपी भण्डारीले बताए । नीलकण्ठ नगरपालिकाका प्रमुख भीमप्रसाद ढुंगानाले फुटसलको उद्घाटन गरेका थिए । त्यस अवसरमा राजनीतिक दल र पत्रकारबीच मैत्रीपूर्ण खेल भएको थियो । फुटबल प्रशिक्षणको समेत व्यवस्था गरिने भण्डारीले जनाएका छन् ।

शीर्षक,विवरण
"न रहे बाआमा, न रह्यो घर","इटहरी (सुनसरी) एघार वर्षे निशान राई राति आमाबुबा खोज्दै बर्बराउँछन् । दिदी पन्ध्र वर्षीया कमला एकोहोरो टोलाइरहन्छिन् । भाइ निमेषसहित बुबा राजकुमार र आमा आशालाई शुक्रबार बाढीले इटहरी ४ गैरीगाउँबाट घरसहित बगाएपछि उनीहरू बेसहारा छन् । एक्कासि राति गाउँमा बाढी पसेपछि अरू बगे, निशान र कमला घर नजिकको रूख समातेर बच्न सफल भए । घर, बाआमा र भाइलाई बूढीखोलाबाट आएको बाढीले बगाएपछि उनीहरूको न बस्ने घर रह्यो, न अभिभावक नै । हाल उनीहरू सानीआमा सीतासन्ध्या राईको घर इटहरीमा छन् ।बाढीले बेपत्ता निमेषको गत शनिबार जन्मदिन मनाउने तयारी थियो । त्यसका लागि बाबु राजकुमारले तयारी गरिसकेका थिए । तर बाढीले त्यो सबै चकनाचुर पारिदियो । म र भाइ घर भत्केपछि रूख समाएर बाँच्यौं, कमलाले भनिन्, तर बाबा, आमा र भाइलाई बगाएर लग्यो । दुवै बालबालिका अन्योलमा छन् । घर पनि छैन, बाआमा नि छैनन्, कसरी त्यो ठाउँमा जानु ? कमलाले भक्कानिँदै भनिन् ।कमला र निशान राति सुत्न सक्दैनन् । निशान राति बाआमा, भाइ देखेँ, बाआमालाई घाउ लागेको छ, भन्दै बर्बराउने गरेको सानीआमा सीतासन्ध्याले सुनाइन् । यी दुई दिदीभाइलाई सम्हाल्न गाह्रो भइरहेको छ, उनले भनिन् । आमा आशाको शव सोमबार मोरङको सुन्दरहरैंचामा बूढीखोलामा फेला परेको थियो । उनको सद्गत गरे पनि काजकिरिया सुरु भएको छैन । राजकुमार र निमेष अझै बेपत्ता छन् । भिनाजु राजकुमार र भतिज निमेषलाई बाढीले बेपत्ता पारेकाले काजकिरिया भएको छैन, सीतासन्ध्याले कान्तिपुरसँग भनिन् । हालसम्म राई परिवारलाई इटहरी उपमहानगरपालिकाले किरिया खर्च १० हजार रुपैयाँ दिएको छ । अरू संघसंस्थाले सामान्य सहयोग गरेका छन् । बाआमा र घर नै नरहेपछि यी दुवैको भविष्य अन्योलमा परेको छ, यिनीहरूलाई कसरी शिक्षा दिनेबारे चिन्ता लागेको छ, उनले भनिन्, उनीहरूको पढ्नेलगायत व्यवस्था नभएसम्म मसँगै बस्नेछन् । बालबालिकाकी अर्की सानीआमा सानुमाया राई शुक्रबार बेलुका भिनाजु (हाल बेपत्ता) को घरमा गएकी थिइन् । दिदीका छोरा निमेष (हाल बेपत्ता) को जन्मदिन मनाउन उनी इटहरी गैरीगाउँ गएकी थिइन् । राति बाढी आएपछि बूढीखोलामा बगिन् । अन्तिम समयसम्म बाँच्ने आस गर्नुपर्छ भन्ने सुनेकी सानुमायाले बगेर खोलामा पुगे पनि आस मारिनन् । बाढीले बगाउँदै ल्याएका रूख, मुढा समातेर उनी करिब १३ किलोमिटर तलसम्म बग्दै गइन् । रूख समातेर बसेकै अवस्थामा शनिबार उनलाई स्थानीयले उद्धार गरे । एक्कासि भिनाजुको घरमा बाढी पसेपछि भत्कियो, सबैलाई बगाएर खोलामा पुर्यायो, मैले बगेकै रूख समातेँ, उनले भनिन्, कहिले घुमाउँदै, कहिले भित्तामा पुर्याउँदै दुहबी लगेछ, त्यहाँ अलि ठूलो रूख समातेर अडिएँ, शनिबार बिहान मलाई स्थानीयले बाहिर निकालेर अस्पताल पुर्याए ।मलाई खोलाबाट बाहिर निकाल्दासम्म होस थियो, अस्पताल लग्नेबेला बेहोस भएछु, उनले सुनाइन्, भाग्य र आँटले बाँचेँ । उनले पानीमा डुब्दा हातखुट्टा चलाउनुपर्ने सुनेकाले त्यसै गरेको बताइन् । हाल उनी बिरामी अवस्थामा दिदी सीतासन्ध्याका घरमा बसेकी छन् ।सुनसरी दुहबी इलाका प्रहरी कार्यालयका निरीक्षक शैलेश न्यौपानेका अनुसार इटहरीको गैरीगाउँबाट बग्दै आएकी सानुमाया दुहबी ४ को पारिपट्टि मोरङको निमुवाबाट स्थानीयले उद्धार गरी दुहबीको सामुदायिक अस्पतालमा उपचारका लागि ल्याएका थिए । प्रहरीलाई खबर भएपछि हामीले सानुमायाबाटै उनका मामाको फोन नम्बर लिएर जिम्मा लगायौं, त्यसपछि थप उपचारका लागि बीपी कोइराला स्वास्थ्य विज्ञान प्रतिष्ठान धरान पठाइएको हो, उनले भने । भाग्यले बाँचेकी अर्की महिला हुन् पवित्रा लिम्बू । उनी माइतीघर मोरङ पथरी नगएको भए ज्यान खतरामा पर्न सक्थ्यो । इटहरी गैरीगाउँमा रहेको उनको घरमा भाडामा बस्नेमध्ये दुई जनाको ज्यान गइसकेको छ । एक जनाको घरको टिनको छानो खोलेर जीवितै उद्धार गरिएको थियो । म माइतीघर गएकाले भाग्यले बाँचेको हो, उनले भनिन्, श्रीमान् विदेश र बच्चा सानो भएकाले केही दिनअघि माइती गएकी थिएँ । बाढीले घर बगाएको मैले राति दुई बजे थाहा पाएँ ।इटहरी १० शिवनगर टोलकी धनकुमारी राई टिनको घरको तासीमा झुन्डिएर बाँच्न सफल भइन् । तीन वर्षको नानीलाई घरको सिलिङमाथि राखेर पानी नघटेसम्म तासीमा भुन्डिएर बाँचेँ, उनले सुनाइन् । गर्भवती धनकुमारी बाढीले सामान बर्बाद गरे पनि ज्यान बाँचेकामा खुसी छिन् ।शिवनगर टोलकै बूढीखोला किनारमा रहेको घरमा शुक्रबार राति बाढी पसेपछि धनबहादुर राई र उनकी श्रीमती शान्ति, एक छोरा, एक छोरी लिएर ज्यान बचाउन घरको टिनको छानामाथि चढे । भुईंमा पाँच फिटभन्दा माथि बाढी पसिसकेको थियो । दुई नातिसहित टिनको छानामा चढेका उनीहरू त्यहाँ पनि सुरक्षित रहन सकेनन् । बाढीले घरको पिलर भाँचियो । छानासहित उनीहरू फेरि बाढीमा खसे । घरभन्दा २५ मिटर तल इपिलको रूखमा दुवै दम्पती अडकए । ज्यान बचाउने उनीहरूको सहारा त्यही इपिलको रूख भयो । रातभर त्यही रूख समाएर बसिरहें । सँगै रहेका छोराछोरी र नातिहरू कता पुगे, पत्तो भएन । त्यही स्थानमा रत्नबहादुर तामाङ मस्त सुतिरहेका थिए । उनलाई बाढी आएको कुनै जानकारी थिएन । वृद्ध आमाले ढोका हानेपछि उनी ब्यँझिए । घरभित्र कम्मरभन्दा माथि पानी आइसकेको थियो । हतारहतार अग्लो ठाउँतिर भागे । आमाले बेलैमा नब्युँझाएको भए डुबेर मरिन्थ्यो, उनले भने ।इटहरी मुख्य सडकको पूर्वतर्फ पुलपारि सुन्दरहरैंचा लक्ष्मीनारायण मन्दिरको आश्रममा बस्ने तीन वृद्धालाई बूढीखोलाको बाढीले बेपत्ता बनायो । त्यसको छेउमा बस्ने ७२ वर्षीय हरिनारायण आचार्य भाग्यले बाँचे । आश्रमको उनी बस्ने कोठाको टिनको छानो छिमेकीले फुटाएर निकालेकाले उनी बाँच्न सफल भए । छेउमा रहेका तीन वृद्धालाई बेपत्ता बनायो, उनले थपे, बाँच्न लेखेको रहेछ, छिमेकी भाइले टिनको छानो खोलेर निकाले । अहिले त्यो सम्भँदा रिंगटा लाग्छ । बाढीले सबभन्दा बढी क्षति पुर्याएको इटहरी गैरीगाउँ र शिवनगरमा भाग्यले बाँचेकाहरू बाढीले भत्काएको भग्नावशेषमा सामान खोजिरहेका छन्। उनीहरूसँग भएको गरगहना, पैसा, कागजात बाढीले बगाएको छ । सुनसरीका डीएसपी नरेशराज सुवेदीका अनुसार सबभन्दा बढी प्रभावित इटहरी ४ गैरीगाउँका २ सय ५० घर क्षतिग्रस्त छन् । करिब ५ सय विस्थापित छन् । शिवनगरटोलमा १०८ घरमा क्षति भएको छ । तीन सयभन्दा बढी विस्थापित छन् । उनीहरूलाई इटहरीको एक मन्दिरमा राखिएको छ चामल पाए नि पकाउने ठाउँ छैनदेवानगन्ज गाउँपालिकाका जगधर यादवका अनुसार ७ वटा वडामा डुबानबाट नौ सय परिवार विस्थापित छन् । उनीहरूलाई विद्यालय र सामुदायिक भवनमा राखेर भुजा र च्युरा वितरण गरिएको छ । भुजा र च्युराकै भरमा ५ दिनदेखि उनीहरू बसेका छन् । पानी घट्न थालेकाले केही घर भए पनि पकाएर खाने ठाउँ नभएको उनले बताए । सरकारले पठाएको राहत पूरै गाउँपालिकाका लागि ३७ पोका मात्र आएको जानकारी आफूले पाएको उनले बताए । सरकारले हेलिकप्टरमार्फत राहत दिने बताएको तर अहिलेसम्म नआएकामा आक्रोशित उनले भने, नौ सय विस्थापितलाई ३७ पोका राहतले के हुन्छ ? विस्थापितको स्वास्थ्य परीक्षण र औषधि वितरण इलाका हेल्थपोस्टले गरिरहेको छ । गढी गाउँपालिकामा पनि स्थानीयको पहल र नेपाल कृषि कम्पनीले वितरण गरेको राहतबाहेक सरकारले केही दिएको छैन । विस्थापितले भुजा, च्युरा, चाउचाउ, चामल र दाल पाएका छन् । तर पकाएर खाने ठाउँ नभएकाले दाल, चामल त्यतिकै छ, सुक्खा भुजा र च्युराका भरमा गुजारा चलाइरहेको रामप्रवेश साहले बताए । उनका अनुसार जिल्ला प्रशासन कार्यालयले जो पायो, त्यहीलाई राहत वितरणमा रोक लगाएकाले पनि अहिले विस्थापितलाई राहत अभाव भएको उनीहरूको गुनासो छ । छिटाहाका भुवनेश्वर यादवले छिटाहा उच्च माविमा आश्रय लिइरहेका ३ सय परिवार पनि च्युरा र मुरहीका भरमा बसिरहेको बताए । कोही कोहीले नजिकै छिमेकी र आफन्तका घरमा गएर खाना खाए पनि अधिकांश सुक्खा च्युराका भरमा छन् । माछा, हाँस, कुखुरा मरेका छन्, तिनको उचित व्यवस्थापन हुन नसक्दा दुर्गन्धले रोग फैलने जोखिम छ । ट्युबवेलको धमिलो पानी खान विस्थापित बाध्य छन् । सेना र जिल्ला प्रशासन कार्यालयले हरिनगर गाउँपालिकाका विस्थापितलाई बुधबार राहत वितरण गरेको छ । तीन सय ६ परिवारलाई चामल, दाल, चाउचाउ, भुजा, बिस्कुट, खानेतेल र नुन वितरणका लागि गाउँपालिका अध्यक्ष गफार अन्सारीलाई बुझाइएको हो ।कोसी गाउँपालिकाका अध्यक्ष अयूव अन्सारीका अनुसार १५ घर डुबानमा परे, विस्थापित बिस्तारै घर फर्कंदै छन् । तर राहत गाउँमा पुगेको छैन । घर फर्किए पनि पकाएर खान सक्ने अवस्था छैन । घरमा चोरी लाग्ने डरले कति घर रुङ्न पनि फर्किएका हुन् । पीडितहरू औषधि उपचार र राहतको पर्खाइमा रहेको उनले बताए । जिल्ला स्वास्थ्य कार्यालयका अधिकृत मुकुन्दराज गौतमले जिल्लाका सबै बाढी प्रभावित शिविरमा गरी ३ सय ५० स्वास्थ्यकर्मी औषधिसहित परिचालन गरिएको बताए । फैलन सक्ने रोगबारे सर्वसाधारणलाई सचेत गराइएको उनले जनाए । जिल्ला प्रशासनका अनुसार सुनसरीमा बाढीले १२ को मृत्यु, तीन बेपत्ता र तीन घाइते छन् । २ हजार नौ सय ३ घर पूर्ण रूपमा क्षति भएका छन् । त्यस्तै, ४० हजार घरमा आंशिक क्षति पुगेको छ । १३ हजार घर डुबानमा परेका थिए । घर डुबानमा परेपछि १५ हजार विस्थापित भएका थिए । विस्थापितमध्ये ८० प्रतिशत शिविरमा थिए । पानी रोकिएपछि धेरै घर फर्किएका छन् । सहायक प्रजिअ मुनका न्यौपानेले साल्ट ट्रेडिङ, खाद्य संस्थानसँग समन्वय गर्दा केही ढिला भए पनि अन्य निकायबाट प्राप्त राहत प्याकेज पठाउने काम भइरहेको बताइन् । धरानबाहेकका ११ स्थानीय तहमा ५५ सय त्रिपाल, सयसय कार्टुन बिस्कुट, पानी शुद्ध पार्ने अक्वा चक्की र १० हजार केजीका दरले चामलको कुपन वितरण गरिएको उनले बताइन् ।"
राहत कसरी पुर्याउने ?,"काठमाडौं गृह मन्त्रालयको लेटरप्याड र छापसहितको एक सूचनापत्र बुधबार सामाजिक सञ्जालमा धेरैले सेयर गरे । यो सूचनाले बाढीपीडितका निम्ति नगद र जिन्सी राहत सामग्री संकलन गरिरहेका धेरै संस्था र समूहका अलावा दाताहरूलाई पनि दोधारमा पार्यो । सूचनाको अग्र भागमा लेखिएको छ, अनधिकृत रूपमा राहत संकलनमा रोक लगाइएको बारे गृह मन्त्रालयको अत्यन्त जरुरी सूचना । लगातारको वर्षापछि सुरु भएको प्राकृतिक विपत्तिपछि ३० साउनमा गृहमन्त्रीले आफूखुसी राहत वितरणमा रोक लगाउने निर्णय गरेको भोलिपल्टै यस्तो सूचना सामाजिक सञ्जालमा देखिएको थियो । उक्त सूचनामा आफूखुसी रकम संकलन गर्ने गराउने गरेको पाइए प्रचलित कानुनबमोजिम कारबाही गरिने पनि उल्लेख थियो । पत्र संख्या र चलानी नम्बर उल्लेख नगरिएकै कारण उक्त पत्र सक्कली हो वा नक्कली भन्नेमा धेरैजसो दोधारमा परे । हस्ताक्षरसँगै छाप नहानिए पनि गृह प्रवक्ता रामकृष्ण सुवेदीले भने उक्त सूचना गृहले आधिकारिक रूपमा जारी गरेको पुष्टि गरे । प्रवक्ता सुवेदीले बाढीपीडितका नाममा व्यक्ति वा समूहले आफूखुसी रकम संकलनमा मन्त्रालयले रोक लगाएको स्पष्ट पारे । तर कुनै व्यक्ति वा समूहले प्रभावितका नाममा रकम संकलन गर्न चाहन्छ भने प्रमुख जिल्ला अधिकारीबाट लिखित अनुमति लिनुपर्ने पनि प्रवक्ता सुवेदीले स्पष्ट पारे । अनुमतिबिना नगद संकलन गरेको पाइए स्थानीय प्रशासन ऐनअन्तर्गत कारबाही गरिने पनि बताए ।त्यसो त राहतलाई एकद्वार गर्न भन्दै गृहमन्त्री नेतृत्वको दैवी प्रकोप उद्धार समन्वय समितिले सहसचिव केदार न्यौपानेको संयोजकत्वमा ३० साउनमा राहत संकलन संयोजन समिति पनि गठन गरिसकेको छ । तर संस्थागत र निजी तवरबाट उठाइएको राहत कसरी पीडितसम्म पुर्याउने र सरकारले त्यसको संयोजन कसरी गर्छ भन्नेबारे प्रस्ट नहुँदा धेरैमा अन्योल देखिन्छ । बाँकी पृष्ठ ९डप्रवक्ता सुवेदीले खाद्यान्न, कपडालगायत जिन्सी सामग्री जिल्ला प्रशासन कार्यालयको दैवी प्रकोप उद्धार समितिसँग समन्वय गरेर मात्रै बाँड्न सकिने बताए । उनका अनुसार कसैले कुनै जिल्लामा जिन्सी राहत सामग्री लिएर गएको छ भने सुरुमा जिल्ला प्रशासन कार्यालय जानुपर्छ । जिप्रकाले कस्तो राहत सामग्रीको खाँचो कुन ठाउँमा छ भनेर छुट्याएपछि मात्रै ती राहत सामग्री जिप्रकाको समन्वयमा लगेर आफैंले बाँड्न पनि सकिन्छ वा जिप्रकालाई बाँड्ने जिम्मा दिन पनि सकिन्छ । त्यस्तै, पाँचै विकास क्षेत्रमा रहेका क्षेत्रीय प्रशासन कार्यालयमार्फत समन्वय गरेर पनि राहत सामग्री वितरण गर्न सकिन्छ । गृह मन्त्रालयका अनुसार काठमाडौंमा दुई ठाउँमा जिन्सी राहत सामग्री संकलन केन्द्र स्थापना गरिएको छ । त्रिभुवन अन्तर्राष्ट्रिय विमानस्थलभित्र रहेको विश्व खाद्य कार्यक्रमको गोदाम घर र थापाथलीस्थित खाद्य संस्थानको धान गोदाममा जिन्सी राहत सामग्री जम्मा गर्न सकिन्छ । त्यसका निम्ति दुवै ठाउँमा गृहले प्रतिनिधिसमेत खटाएको छ । प्रवक्ता सुवेदीका अनुसार जिन्सी सामग्री जम्मा गरेपछि भर्पाई लिनुपर्छ । कसैले नगदै सहयोग गर्न चाहन्छ भने प्रधानमन्त्री राहत उद्धार कोषको १२ वटा बैंकमा रहेका खातामा सोझै जम्मा गर्न सकिने सुवेदीले बताए । जिल्लास्तरमा जम्मा भएको नगद जिप्रकामा बुझाउनु नपर्ने, बरु सोझै केन्द्रीय खातामा जम्मा गर्नुपर्ने उनले जानकारी दिए । नगद तथा जिन्सी राहत सामग्री केन्द्रीय तहमा गृहसँगै समन्वय गर्न सकिने र जिल्ला तहमा जिल्ला दैवी प्रकोप उद्धार समितिसँग समन्वय गर्न सकिने भनिए पनि संयोजन समितिले यसबारे सबैलाई बुझाउन सकेको दैखिँदैन । सप्तरीको विसनपुर पुगेर राहत सामग्री बाँडेर फर्केका पत्रकार अक्षर काकाको समूहले पनि राहत वितरणमा यस्तै अन्योल भोगे । कान्तिपुरसँग कुरा गर्दै उनले भने, संकलन गरेको राहत कसरी बाँड्ने, कहाँ लगेर बाँड्ने, आफैंले बाँड्ने हो कि जिल्ला प्रशासनले नै बाँडिदिने हो भन्नेमा धेरैमा द्विविधा छ ।समितिका संयोजक केदार न्यौपाने सरकारले राहत सामग्री कतै धेरै पुग्ने र कतै पुग्दै नपुग्ने अवस्था नहोस् भनेर यस्तो निर्णय लिइएको बताउँछन् । तर राहत सामग्री कसरी र केका आधारमा वितरण गर्ने भन्नेबारे गृह आफैं प्रस्ट देखिन्न । किनकि समिति निर्माण भएको दोस्रो दिनसम्म पनि त्यसको सञ्चालन कसरी हुने भन्ने निक्र्याेल भएको थिएन । कतिसम्म भने सयभन्दा बढीको मृत्यु भइसक्दा पनि गृहले प्रभावित जिल्लाहरूको वर्गीकरण गरेको छैन । फिल्मकर्मी रवीन्द्रसिंह बानियाँको समूहले पनि मनसुन रिलिफ शीर्षकमा काठमाडौंका विभिन्न ठाउँमा राहत संकलन केन्द्र नै खडा गरेर जिन्सी र नगद सहयोग उठाइरहेको छ । उनको अनुभवमा गृह मन्त्रालयले प्रस्ट पार्न नसक्दा सहयोग गर्न चाहने दाता दोधारमा परेको बताउँछन् । बानियाँले राहत वितरणका निम्ति केही जिल्लाका प्रशासन कार्यालयमा पनि सम्पर्क गरेका थिए । उनले भने, जिल्ला प्रशासनको को मान्छेले यसबारे सूचना दिने भन्ने पनि प्रस्ट छैन । अनेक उपाय लगाएर सूचना पाइयो । बानियाँलाई केही जिल्ला प्रशासन कार्यालयले त राहत सामग्री ल्याएर जिप्रकामा राख्ने र जिप्रकाले सिफारिस गरेको क्षेत्रमा गएर आफैंले बाँड्ने हो भनेर सुझाए । उनले भने, यही कुरा धेरै दाताले बुझेका छैनन् र बुझाउन सकिएको छैन । गृह मन्त्रालयमा २९ गते आयोजित बैठकमा गृहमन्त्री जनार्दन शर्माले भने संघसंस्था र व्यक्तिहरूले बाढी प्रभावितलाई नगद सहयोग गर्न चाहे प्रधानमन्त्री राहत उद्धार कोषमा जम्मा गर्न सकिने बताएका थिए । सुनसरीका प्रजिअ गोपाल पराजुलीले जिन्सी सहयोग जिल्ला दैवी प्रकोप उद्धार समितिले लिएर बाँड्ने गरेको बताए । नगद दिन चाहनेले जिल्ला वा केन्द्रीय दैवी प्रकोप समितिमा जम्मा गर्नुपर्ने उनले भने । त्यस्तै रौतहटका प्रजिअ उद्धवबहादुर थापाले जिल्ला प्रकोप उद्धार समितिमा दाखिला भएको नगद केन्द्रीय दैवी प्रकोपको मापदण्डअनुसार नै खर्च गरिने बताए । सरकारी राहत कोषमा जम्मा गरेको पैसा समयमै सही ठाउँमा खर्च हुन्छ भन्नेमा धेरैलाई विश्वास नहुँदा सहयोग गर्नेहरू हिचकिचाइरहेका छन् । २०७१ साउन १७ मा सिन्धुपाल्चोक जुरेमा गएको पहिरोमा पीडितहरूलाई दिने भनेर स्थानीय र अन्य मनकारीहरूले जम्मा गरेको २ करोड २५ लाख रुपैयाँ अझै वितरण गरिएको छैन । उक्त रकम सिन्धुपाल्चोक प्रशासन कार्यालयको खातामा थन्किइरहेको छ । यस्ता उदाहरणले धेरै मनकारीलाई सरकारी खातामा राहत दिने कि नदिने भन्ने दोधारमा पारेको छ ।"
केन्द्र र प्रदेशको चुनाव एकै मितिमा,"संशोधनमा सहमति जुटेनप्रधानमन्त्री देउवाले राष्ट्रिय जनता पार्टी (राजपा) लाई चुनावमा ल्याउन संविधान संशोधनमा सहयोगका लागि गरेको आग्रह प्रमुख प्रतिपक्ष एमालेले अस्वीकार गरेको छ । संविधान कार्यान्वयन गरेर अघि बढ्ने बेला संविधान संशोधन किन आवश्यक पर्यो भन्दै एमाले अध्यक्ष ओलीले त्यसलाई अघि नबढाउन आग्रह गरेका थिए । सरकारले अघि बढाउने भए आफूहरूले प्रक्रियामा अवरोध भने नगर्ने एमालेको भनाइ थियो । एमाले नेता नेम्बाङले पास या फेल जे भए पनि संविधान संशोधन विधेयक टुंगोमा पुग्ने बताए । हाम्रो पोजिसनमा कुनै बदलाब छैन । यो संशोधन विधेयक मधेस र जनताका पक्षमा छैन र देशको हितमा पनि छैन, नेम्बाङले भने, संशोधन विधेयकका पक्षमा आउने कुरा त हुनै सक्दैन । हिजो जे थियो, आज पनि हाम्रो अडान त्यही हो । संविधान संशोधन विधेयकमाथिको मतदानमा एमाले तटस्थ बस्ने हो भन्ने प्रश्नमा नेम्बाङले थपे, एमालेजस्तो पार्टी तटस्थ बस्दैन । प्रस्टसाथ उभिन्छ ।"
नेपाल उच्च प्राथमिकतामा,"आयुर्वेद केन्द्र पुगे वाङ चिनियाँ उपप्रधानमन्त्री वाङ याङले नेपालमा आयुर्वेदको विकास र विस्तारका लागि चीन सरकारले पूर्ण सहयोग गर्ने बताएका छन् । त्रिभुवन विश्वविद्यालय परिसर कीर्तिपुरस्थित राष्ट्रिय आयुर्वेद अनुसन्धान तथा तालिम केन्द्र अवलोकन गर्ने क्रममा उनले त्यस्तो धारणा अघि सारेका हुन् । आयुर्वेद अनुसन्धानमा समेत सहकार्य गर्ने उनको चाहना छ । उनलाई त्यहाँ स्वास्थ्यमन्त्री गिरिराजमणि पोखरेलले स्वागत गर्दै नेपालमा आयुर्वेद केन्द्रको आवश्यकता र सम्भावनाबारे जानकारीसमेत गराएका थिए । वाङले नेपाल संघीयतामा गएकाले सबै प्रदेशमा आयुर्वेद अस्पताल खोल्न सहयोग गर्ने बताए । नेपाली पक्षको आग्रहलाई उनले सकारात्मक रूपमा लिँदै भने, यो क्षेत्रमा सहयोग गर्न चीन तयार छ । राष्ट्रिय आयुर्वेद अनुसन्धान तथा तालिम केन्द्रका कार्यकारी निर्देशक डा सिद्धार्थकुमार ठाकुरले आयुर्वेद क्षेत्रमा अनुसन्धान गर्न केन्द्रको एक महत्त्वपूर्ण उद्देश्य रहेको बताए । चीनको ६८ करोड अनुदान सहयोगमा निर्मित यो केन्द्र सन् २०११ मा सरकारलाई हस्तान्तरण गरिएको हो ।"
मिति तोक्न ताकेता,"काठमाडौं निर्वाचन आयोगले प्रदेश र प्रतिनिधिसभा निर्वाचन मिति घोषणा गर्न सरकारलाई ताकेता गरेको छ। आयोग पदाधिकारीले बुधबार प्रधानमन्त्री शेरबहादुर देउवालाई भेटेर भदौ ३ गतेसम्म निर्वाचन मिति घोषणा गरिदिन आग्रह गरेका छन् । आयोगले निर्वाचन कानुनहरू र क्षेत्र निर्धारण आयोग प्रतिवेदनसमेत एक साताभित्र माग गरेको छ । मंसिर पहिलो साताभित्र प्रतिनिधिसभा निर्वाचन गराउनुपर्ने प्रस्ताव आयोगको छ । त्यसकै तयारीका लागि प्रमुख निर्वाचन आयुक्तसहितका आयुक्तले पटकपटक प्रधानमन्त्रीलाई भेटिसकेका छन्। तर आयोगले गरेको आग्रहअनुसार सरकारबाट काम भएको देखिन्न । आयोगले सुरुमा साउन १६ र त्यसपछि भदौ १ सम्म जसरी पनि निर्वाचन मिति घोषणा गरिदिन आग्रह गरेको थियो । तर सरकारले क्षेत्र निर्धारण आयोगको म्याद नै भदौ १५ सम्म बढाएपछि झस्किएको आयोगका पदाधिकारी फेरि प्रधानमन्त्रीलाई भेट्न सिंहदरबार पुगेका हुन् । आयोगले सुरुमा असोज ३० मा प्रदेशसभाको चुनाव मिति प्रस्ताव गरे पनि अब नभ्याइने बताइसकेको छ । सरकार र आयोगबीच दुवै निर्वाचन एकै दिन गर्ने विषयमा छलफल चलिरहे पनि टुंगो लागिसकेको छैन । प्रधानमन्त्रीज्यूले दुवै निर्वाचन एकैपटक गर्नुपर्ने भनिरहनुभएको छ, प्रमुख निर्वाचन आयुक्त अयोधीप्रसाद यादवले भने, त्यसका लागि कानुनी र प्राविधिक कठिनाइ छ । पहिला त्यसलाई सम्बोधन गरिनुपर्छ । उनले दुवै निर्वाचनमा एकएकवटा मतपत्र र एकएकवटा मतपेटिका मात्र सम्भव रहेको बताए । उनले त्यहीअनुसार कानुनी व्यवस्था भए आयोगले त्यस विषयमा छलफल गर्न सक्ने उल्लेख गरे ।हाल प्रत्यक्ष र समानुपातिकतर्फ रहने छुट्टाछुट्टै मतपत्रलाई आयोगले एउटै बनाउन प्रस्ताव गरिरहेको छ । प्रतिनिधिसभा र प्रदेशसभा निर्वाचन विधेयक संसदमा विचाराधीन रहेकाले दुवै एकैपटक गर्ने हो भने मतदातासहित निर्वाचनको सम्पूर्ण व्यवस्थापनमा सहजताका लागि एउटै मतपत्रको कानुनी प्रावधानमा आयोगको जोड छ । मंसिर पहिलो साता भनेको अब धेरै दिन छैन, आयोगले आफ्नो तर्फबाट गर्नुपर्ने काम गरिरहेको छ, यादवले भने, तर निर्वाचनको मिति, क्षेत्र निर्धारण र कानुनहरू उपलब्ध गराउने सरकारको पाटो हो । मिति र नीति चाहियो । त्यो नआईकन निर्वाचन तयारीले गति लिन्न ।प्रधानमन्त्री शेरबहादुर देउवा भदौ ७ गतेबाट भारत भ्रमणमा जाने भएकाले त्यसअगावै मिति घोषणा होस् भन्ने आयोगको अपेक्षा छ । आयोग पदाधिकारीसँगको भेटमा देउवाले दलहरूसँगको परामर्शमा यथाशीघ्र मिति घोषणा गर्ने प्रतिबद्धता व्यक्त गरेका थिए । प्रदेश २ मा थपिने नयाँ स्थानीय तहमा यथाशीघ्र कर्मचारी परिचालन गरिनुपर्ने र त्यहाँको सम्पूर्ण विवरण उपलब्ध हुनुपर्नेतर्फ समेत आयोगले प्रधानमन्त्रीको ध्यानाकर्षण गराएको थियो । असोज २ गते प्रदेश २ मा स्थानीय तहको चुनाव तोकिएको छ ।"
अघि बढ्यो संविधान संशोधन विधेयक,"काठमाडौं संसद्को दुई तिहाइले पारित हुने सुनिश्चित नभए पनि सरकारले संविधान दोस्रो संशोधन विधेयक अघि बढाएको छ । संसद्को बैठकमा बुधबार सुरु भएको संशोधन विधेयकमाथिको दफावार छलफल भदौ ४ को बैठकले अघि बढाउनेछ । बाढीपहिरो र डुबानपीडितबारे दिनभर चलेको जरुरी सार्वजनिक महत्त्वको छलफलपछि सदनमा सरकारका तर्फबाट कानुन, न्याय तथा संसदीय मामिलामन्त्री यज्ञबहादुर थापाले संविधान दोस्रो संशोधन विधेयकमाथिको दफावार छलफल सदनमा गरियोस् भन्ने प्रस्ताव राखेका थिए । विधेयकमाथिको दफावार छलफलमा भाग लिँदै प्रमुख प्रतिपक्षी एमालेले संविधान संशोधन विधेयक फिर्ता लिन वा प्रतिपक्षी गठबन्धनका तर्फबाट विधेयकमा राखिएका संशोधन स्वीकार गर्न माग गरेको छ । संविधान संशोधन आवश्यकताको विषय नै नभएकाले यो विधेयक पारित गरिरहनु पर्दैन, यो अहिलेको आवश्यकता होइन, सरकारले विधेयक फिर्ता लिनुपर्छ, एमालेका सांसद रेवतीरमण भण्डारीले भने, संविधान पूर्ण कार्यान्वयनमा गइसकेको छैन । संविधानअनुरूप सबै तहको निर्वाचन हुन र संरचना बन्न बाँकी छ । कार्यान्वयन नै नगरी कुन अनुभव र जनादेशका आधारमा यो संशोधन गर्ने ?सरकारले राष्ट्रिय जनता पार्टीको मागअनुरूप भाषा, नागरिकता, प्रदेश सीमांकन आयोग, राष्ट्रिय सभाको प्रतिनिधित्व र स्थानीय तहका जनप्रतिनिधिको मताधिकारजस्ता विषयमा संविधान संशोधनका लागि दर्ता गराएको विधेयक पारित गर्न आवश्यक संख्या नपुग्ने भएपछि यसअघि सरकारले पटकपटक विधेयक स्थगित गर्दै आएको थियो । स्थानीय तहको निर्वाचनमा सहभागी हुन संविधान संशोधन विधेयक पारित हुनुपर्ने अडानमा रहेको राजपाले पछिल्लोपटक संसदीय प्रक्रियाबाट आउने परिणाम स्वीकार गर्ने संकेत गरेपछि सरकारले विधेयक अघि बढाएको हो । विधेयकमा सत्तापक्ष र प्रतिपक्षी सांसदहरूको एकल र संयुक्त गरी ५० वटा संशोधन प्रस्ताव छन् । ती संशोधनसहित दफावार छलफलका लागि विशेष समिति बनाउने विकल्प भए पनि सरकारले छोटो प्रक्रियाबाट विधेयक टुंग्याउन सदनमै दफावार छलफल सुरु गरेको हो । संशोधन प्रस्तावसहित छलफलमा भाग लिने सांसदहरू बाँकी रहेको जानकारी गराउँदै सभामुख ओनसरी घर्तीले भदौ ४ सम्मका लागि बैठक स्थगित गरेकी छन् । संसद् सचिवालय स्रोतका अनुसार भदौ ५ मा विधेयकलाई निर्णायार्थ पेस गर्ने सरकारको योजनाअनुरूप तीन दिन संसद् स्थगित गरिएको हो । प्रमुख प्रतिपक्षी एमाले, नेकपा माले, राष्ट्रिय जनमोर्चालगायत दल सम्मिलित गठबन्धन नटुट्दासम्म संसद्को गणितमा विधेयकका पक्षमा दुई तिहाइ पुग्ने सम्भावना न्यून छ । संविधान संशोधनको मुद्दामा सदनको चौथो शक्ति राप्रपा सांसदहरूमा दुई मत मात्र छैन, औपचारिक रूपमै दुई दलमा विभाजित छन् । अध्यक्ष कमल थापा नेतृत्वको राप्रपाले सरकारलाई दिएको समर्थनसमेत फिर्ता लिएको छ भने पशुपतिशमशेर राणा नेतृत्वको नवगठित राप्रपा (प्रजातान्त्रिक) मा संविधान संशोधन विधेयकका विपक्षमा उभिएका सांसदहरूको बाहुल्य छ । यसअघि सरकारले संविधान संशोधन निर्णयार्थ पेस गर्ने तयारी गरेका बेला सदनमा अनुपस्थित भएका राप्रपाका १० सांसद राणा नेतृत्वको नयाँ दलमा छन् । दल विभाजनका लागि संसदीय दलमा ४० प्रतिशत पुगे पनि केन्द्रीय समितिका ४० प्रतिशत सदस्यको समर्थनभए नभएको यकिन हुने प्रक्रिया निर्वाचन आयोगमा विचाराधीन छ । निर्वाचन आयोगको निर्णयपछि नै संसद् सचिवालयले राप्रपा संसदीय दल विभाजनको वैधानिकतासम्बन्धी निर्णय दिन सक्छ । संसद्ले बनाएको राजनीतिक दलसम्बन्धी ऐनले पार्टी विभाजनका लागि सम्बन्धित दलको केन्द्रीय समिति र संसदीय दलको ४० प्रतिशत सदस्यको समर्थन अनिवार्य हुने व्यवस्था गरेको छ । त्यसअघि संसदीय दलका ४० प्रतिशित सदस्यले मात्रै पनि दल विभाजन गर्न सक्ने व्यवस्थाका कारण दलहरूमा थुप्रै विभाजन आएका थिए । कांग्रेस, माओवादी केन्द्रसहितका सत्तारूढ दलहरूको तर्फबाट दर्ता गरिएको संयुक्त संशोधनबारे पनि दलहरूबीच औपचारिकअनौपचारिक छलफल भएको छैन । संशोधन विधेयक अघि बढाउन सहमति जनाए पनि एमाले नेतृत्वको प्रतिपक्षी गठबन्धनले यसका अन्तरवस्तुमा आपत्ति जनाएको छ । संशोधन विधेयकमाथि परेका ५० संशोधनमध्ये ३७ वटा संशोधन त एमाले सांसदहरूका मात्रै छन् । विधेयकमा ती संशोधन समेटिए संविधान संशोधन विधेयक संविधानको पूर्ववत् अवस्थामै फर्कन्छ । सरकारले सदनमा पेस गरेको संविधान संशोधन विधेकयका व्यवस्थाले संविधानका आधारभूत संरचना र संविधानवादका सिद्धान्त र मूल्यमान्यताको उल्लंघन गरेको भण्डारीको आरोप छ । सरकारले सिफारिस गरेको भाषा आयोगको सिफारिसमा सरकारी कामकाजको भाषा संविधानको अनुसूचीमा समावेश गर्ने विधेयकको प्रस्तावित व्यवस्था संसद्को दुई तिहाइले मात्र संविधान संशोधन गर्ने संविधानको आधारभूत सिद्धान्तविपरीत छ, भण्डारीले भने, प्रकारान्तरले सरकारलाई नै संविधान संशोधनको अधिकार कसरी दिन सकिन्छ ? तराई केन्द्रित दलको माग सम्बोधन गर्न सरकारले अघि बढाएको विधेयकले तराईमधेसका जनतालाई भने कुनै फाइदा नगर्ने दाबी एमालेको छ । जसको माग सम्बोधन गर्न सरकारले संशोधन विधेयक ल्याएको हो, यसबाट उसैलाई पनि फाइदा गर्दैन, उनले भने, विधेयकले तराईका जनताको अधिकार थप्दैन, कटौती गर्छ । स्थानीय तहका जनप्रतिनिधिले राष्ट्रिय सभाका सदस्य चुन्न पाउने अधिकार कटौती गर्ने विधेयकको प्रस्तावित व्यवस्था तीन तहको संघीयता र संविधानको आधारभूत सिद्धान्तविपरीत छ ।"
बाढी प्रभावित जिल्लालाई समस्याग्रस्त घोषणा गर,"काठमाडौं (कास) प्रमुख प्रतिपक्षी एमालेले बाढीपहिरोबाट प्रभावित जिल्लाहरूलाई समस्याग्रस्त क्षेत्र घोषणा गर्दै क्षतिग्रस्त भौतिक पूर्वाधारहरूको पुनर्निर्माणका लागि विशेष कार्यक्रम ल्याउन सरकारसँग माग गरेको छ । अध्यक्ष केपी ओलीसहितको एमाले प्रतिनिधिमण्डलले बुधबार प्रधानमन्त्री शेरबहादुर देउवालाई भेटी सडक, पुल, तटबन्ध, नहर, कुलो, खानेपानी, विद्युत्, दूरसञ्चार, शिक्षण संस्था, स्वास्थ्य संस्थालगायतका संरचना क्षति भएको उल्लेख गरेको छ । बाढी प्रभावित क्षेत्रलाई समस्याग्रस्त क्षेत्र घोषणा गर्नसमेत सरकारको ध्यानाकर्षण गराएको प्रमुख सचेतक भानुभक्त ढकालले जानकारी दिए । ओलीले पेस गरेको ५ बुँदे ज्ञापनपत्रमा बाढीपहिरो प्रभावित परिवारलाई तत्कालिक राहतस्वरूप १ लाख रुपैयाँ उपलब्ध गराउन र मृतक परिवारलाई ५ लाख सहयोग गर्नुपर्ने उल्लेख छ । त्यस्तै बाढीपहिरोले क्षतिग्रस्त परिवारलाई भूकम्पपीडित परिवारसरह आवास निर्माणार्थ ३ लाख अनुदान र ३ लाख निब्र्याजी ऋण उपलब्ध गराउनुपर्ने पनि एमालेको माग छ । प्रभावित परिवारलाई स्वरोजगार व्यवसाय सञ्चालन गरी जीविकोपार्जन गर्न सहुलियत ब्याजदरमा २ लाख ऋण दिन पनि सरकारको ध्यानाकर्षण गराएको छ । बाढी पहिरोपीडित क्षेत्रमा उद्धार, राहत र पुन:स्थापनाका कार्यक्रम प्रभावकारी ढंगले सञ्चालन गर्नु यतिबेलाको प्राथमिक महत्त्वको राष्ट्रिय जिम्मेवारी हो, ओलीले प्रधानमन्त्री देउवालाई बुझाएको पत्रमा उल्लेख छ, तर सरकारले यस राष्ट्रिय जिम्मेवारीलाई गम्भीरतापूर्वक लिइरहेको छैन, सरकारले प्रभावित क्षेत्रमा प्रभावकारी रूपमा उद्धार, राहत र पुन:स्थापनाका कार्यहरू सञ्चालन गरोस् । राहत र उद्धारको कामका लागि एमालेले आफ्नो संयन्त्र परिचालन गरिरहेको र त्यसमा आफ्नो ढंगले काम गरिरहेको जानकारी पनि ओलीले गराएका छन् ।"
सदा परिवारलाई सहयोग जुट्दै,"कोइलाडी (सप्तरी) बाढीका कारण बिरामी परेर समयमै उपचार नपाई ज्यान गुमाएका कमलु सदाको परिवारलाई विभिन्न व्यक्ति र संस्थाले आर्थिक सहयोग गरेका छन् । बाढीका कारण समयमा उपचार नपाई मृत्यु भएका कमलुको शव चारैतिर जलाम्य भएको अवस्थामा सद्गत गर्ने जमिनसमेत नपाएर उनको परिवारले कोसीको बाढीमै बगाएर अन्तिम संस्कार गरेको थियो । सदा परिवारको आर्थिक अवस्था कमजोर रहेको कान्तिपुरमा समाचार छापिएपछि बुधबार उनको परिवारलाई कान्तिपुरमार्फत र आफैं गएर विभिन्न व्यक्तिले ९३ हजार ५ सय रुपैयाँ नगद सहयोग गरेका छन् । अर्घाखाँचीको पाली५ घर भई हाल शान्तिनगर काठमाडौं बस्दै आएका यमकुमार श्रेष्ठले २७ हजार, गोरखाको अजिरकोटका रामचन्द्र अधिकारीले १० हजार, पोखरालेखनाथ महानगरपालिका ४ घर भई गोपालजी ट्रेडिङका सञ्चालक किरण बानियाँले १० हजार र काठमाडांैका कृष्णप्रसाद भुसालले १ हजार ५ सय गरी कुल ४८ हजार ५ सय रुपैयाँ कान्तिपुरमार्फत सदा परिवारलाई आर्थिक सहयोग जुटेको छ । उक्त रकम सदा परिवार विस्थापित जीवन बिताइरहेको हनुमाननगरकुनौली सडक खण्डको कोसी बाँधस्थित त्रिपालमै पुगेर कमलुका बुबा फुदन सदा र आमा विमलीदेवी सदालाई बुधबार हस्तान्तरण गरिएको छ ।यस्तै, उपराष्ट्रपति नन्दबहादुर पुनका छोरा दिपेश पुनले २० हजार तथा नेपाल तरुण दल केन्द्रीय कार्यालयले २५ हजार रुपैयाँ नगद सदा परिवारलाई बुधबारै हस्तान्तरण गरे । तरुण दल केन्द्रीय सभापति जीतजंग बस्नेतले पठाएको उक्त रकम तरुण दलका जिल्ला सभापति अर्जुन यादवले बुधबार मृतकका बुबालाई प्रदान गरेका थिए । सहयोग रकम बुझदै बालक कमलुकी आमा विमलीदेवी सदाले भनिन्, सहयोगी हातहरूले हामीलाई पुनर्जीवन दिएको छ । उनले सहयोगी सबैलाई धन्यवाद दिँदै भनिन्, खोइ हाम्रा लागि सरकार कहाँ छ ? बाढीका कारण समयमा उपचार नपाएर छोराको मृत्यु भए सरकारी राहत सूचीमा छोराको नाम नहुनुले दु:खी बनाएको फुदनले बताए । छोराको मृत्यु भएको पाँच दिनसम्म कोही सरकारी अधिकारीले सोधखोजसमेत नगरेको उनले दुखेसो गरे । सदा परिवार पानी कम भएपछि घर फर्के पनि बस्ने अवस्थामा नरहेकाले बाँधमै फर्किएर पालमुनि छोराको किरिया बसेका छन् ।"
आँधी आए तराईमा पहाडले छेक्नुपर्छ,"काठमाडौं (कास) पहाडमा जाडो बढे तराईले सेक्नुपर्छ । आँधी आए तराईमा पहाडले छेक्नुपर्छ गीतको पंक्तिजस्तै संसद्मा सबै दलका सांसदहरूले तराईमधेसमा बाढीपहिरोबाट आक्रान्तको समस्या मिलेर सामना गर्नुपर्नेमा जोड दिएका छन् ।बाढीपहिरो र डुबानले देशभरि पुर्याएको धनजनको क्षति, पीडितको उद्धार, राहत र पुन:स्थापनाबारे संसद्मा बुधबार दिनभरजसो भएको जरुरी सार्वजनिक महत्त्वको प्रस्तावमाथिको छलफलमा सहभागी सांसदले २०७२ मा उपत्यकासहित पहाडी क्षेत्रलाई हल्लाएको विनाशकारी भूकम्पपछिको राहतमा तराईवासी नेपालीले देखाएको सक्रियता र तराई डुबानमा पर्दा पहाडहिमालले देखाएको ऐक्यबद्धताको मुक्तकण्ठले प्रशंसा गरे । ज्ञानु गैरेलगायत सांसदहरूले भने नाकाबन्दी र सिमानाका घेराउ र आन्दोलनका बेला सीमापारि मासुभात खुवाउने मित्रहरूको पनि स्मरण गरे । यो विपत्तिमा उनीहरू कता गए ? उनले भनिन् । छलफलमा सांसदहरूले उठाएका प्रश्नको जवाफमा बुधबार गृहमन्त्री जनार्दन शर्माले राष्ट्रिय विपत्तिको मिलेर सामना गर्नुको विकल्प नभएको बताए । मानव समाजले आफ्नो स्वार्थमा प्रकृतिका विरुद्ध काम गरेको छ । यसले विपत्ति निम्त्याउन मद्दत पुगेको छ, उनले भने, पूर्वाधार निर्माणमा भएका कमीकमजोरी, अन्तर्राष्ट्रिय सन्धिसम्झौता गर्दा ध्यान नपुग्नु, योजनाबद्ध विकास हुन नसक्नु, खोलानाला अतिक्रमणजस्ता कारणले यो विपत्ति वृद्धि गरेको छ । दक्षिण सीमा क्षेत्रमा भारतले एकतर्फी रूपमा बनाएका बाँध, तटबन्ध, सडकजस्ता संरचनाका कारण तराईको भूभाग डुबानमा परेको उल्लेख गर्दै प्रस्तावका प्रस्तावक एमाले उपाध्यक्ष भीम रावलसहितका सांसदले समस्याको दीर्घकालीन समाधानका लागि सरकारको कूटनीतिक प्रयास आवश्यक रहेको बताएका थिए । एमाले उपाध्यक्ष अष्टलक्ष्मी शाक्य, माओवादी नेता अग्नि सापकोटालगायत सांसदहरूले प्रधानमन्त्री शेरबहादुर देउवाको आसन्न भारत भ्रमणका बेला तराईको डुबान समस्यालाई मुख्य एजेन्डा बनाउन सुझाव दिए । यो प्राकृतिक मात्र होइन, राजनीतिक र कूटनीतिक विपत्ति पनि हो, माओवादी केन्द्रका नेता सापकोटाले भने, प्रधानमन्त्रीको भारत भ्रमणमा यसलाई महत्त्वपूर्ण एजेन्डाका रूपमा राख्नुपर्छ । कूटनीतिक कौशलको कमीका कारण सधैं यस्तो विपत्ति सह्य नहुने उल्लेख गर्दै दलहरूबीचको सहमति र एकताको तागतसहित प्रधानमन्त्रीले भारतसँग कुरा गर्नुपर्ने बताए ।राष्ट्रिय विपत्तिको सामना सबै दल मिलेर गर्नुपर्छ भन्नेमा एक मत सुनिएका सत्तापक्ष र प्रतिपक्षका सांसदहरू जरुरी सार्वजनिक महत्त्वको प्रस्तावको छलफल प्रक्रियामा भने विभाजित थिए । छलफलमा सहभागी कांग्रेसमाओवादी केन्द्रका सांसदले प्रमुख प्रतिपक्षी एक्लैले प्रस्ताव दर्ता गरी बाढीडुबान समस्यालाई राजनीतिक रङ दिएको टिप्पणी गरे । पीडितले खाना, नाना र छाना पाएका छैनन्, छलफलमा भाग लिँदै कांग्रेस सचेतक ईश्वरी न्यौपानेले भनिन्, विपद् जानकारी दिएर आउँदैन, यसमा सांसद पनि विभाजित हुनु हँुदैन ।प्रतिपक्षी एमाले सांसदहरूले भने अघिल्लो दिन (मंगलबार) प्रस्तावमाथिको छलफल सुरु गर्ने विषयमा सत्तापक्षले नै सदन अवरुद्ध गरी राष्ट्रिय समस्यामा संसद् विभाजित रहेको जबरजस्त सन्देश प्रवाहित गरेको आरोप लगाए । एमालेकी ममता गिरीले बाँदरको जस्तो आफू पनि नगर्ने र अरूलाई पनि गर्न नदिने प्रवृत्ति संसद्को देखिएको टिप्पणी गर्दा कांग्रेस सांसद रामहरि खतिवडाले नियमापत्ति गरेका थिए।"
गैर नाफामूलक संस्थाको सम्पत्ति सञ्चालकहरूलाई भागबन्डा,"काठमाडौं गैरनाफामूलक संस्थाको रूपमा स्थापित नेपाल इन्जिनियरिङ कलेजको सम्पत्ति व्यक्तिका लागि वितरण गर्ने विवादास्पद निर्णय भएको छ । संस्थाको कोषमा रहेको करिब १० करोड रुपैयाँ सञ्चालकहरूका नाममा बाँड्ने निर्णय भएको हो । कलेज स्रोतबाट कान्तिपुरलाई प्राप्त कागजातमा कलेजको खातामा रहेको रकममध्ये सात जना सञ्चालकलाई एक करोड ५० लाख रुपैयाँका दरले बाँड्ने निर्णय गरेको उल्लेख छ । कलेजका संस्थापक सञ्चालकहरू र निजका परिवारले २५ वर्षदेखि गरेको योगदानलाई कदर गर्दै, निर्णयमा भनिएको छ, सबै सञ्चालकलाई डेढ करोड रुपैयाँका दरले रकम उपलब्ध गराउने निर्णय भयो । केही सञ्चालकहरूले रकम भुक्तानी समेत पाइसकेका छन् । सञ्चालक समितिले उक्त रकम आफूले प्रयोगमा ल्याउने गरी गाडी खरिदमा खर्च गर्न सक्ने निर्णय गरेको छ । खरिद भएको गाडी समेत सम्बन्धित व्यक्तिकै नाममा हुनेछ । सञ्चालक समिति बैठकले सञ्चालकहरूलाई बाँडिएको रकम सामाजिक संस्थाको नाममा निकाल्न र खर्च गर्नसमेत सक्ने जनाएको छ । गैर नाफामूलक कम्पनीबाट सञ्चालकहरूले आम्दानी बाँड्न मिल्दैन । नेपाल इन्जिनियरिङ कलेजमा लम्बोदर न्यौपाने कार्यकारी अध्यक्ष, डा रामलाल उपाध्याय, लवराज भट्टराई, डा उपेन्द्र गौतम, सूर्यबहादुर केसी, हरिप्रसाद पाण्डे र सलिल भट्टराई सदस्य छन् । निर्णयमा सलिल भट्टराईले मात्रै असहमति जनाएका छन् । गैरनाफामूलक संस्था भएकै कारण कलेजले गाविसबाट स्वीकृति लिएर भक्तपुरको चाँगुनारायणमा १ सय ७४ रोपनी सरकारी जग्गामा भौतिक संरचना बनाएको छ । कलेजको आफ्नै भने ३९ रोपनी जग्गामात्रै छ । गैर नाफामूलक संस्थाको रूपमा कलेज स्थापना गर्ने, सरकारबाट भोगचलनका लागि जग्गा लिने लगायतका काम भएको छ, कलेज स्रोतले भन्यो, राज्यको सम्पत्तिमा स्थापित कलेजले विद्यार्थीको शुल्कबाट उठेको रकम नाफाको रूपमा वितरण गर्नु बदमासी नै हो ।कलेजको सञ्चालकमध्येका एक सूर्यबहादुर केसीले कलेजका अध्यक्षलाई पत्र पठाई गैरसरकारी संस्थाको रूपमा स्थापित कलेजलाई निजी कम्पनीको रूपमा रूपान्तरण गर्नुपर्ने भनी सोझै प्रस्ताव गरेका छन् । आफन्तसँग ऋणसापटी गरेर कलेजमा गरेको लगानीको ब्याज बढिरहेको भन्दै उनले घुमाउरो भाषामा आफ्नो लगानीको प्रतिफल चाहिने माग गरेका छन् । गैरसरकारी संस्थाको रूपमा दर्ता भए पनि प्रालिको रूपमा कलेज स्थापित थियो, स्रोतबाट कान्तिपुरलाई प्राप्त पत्रमा उल्लेख छ, अब एनजीओ खारेज गरी प्रालिको रूपमा दर्ता गरी सोहीअनुसार गर्न उपयुक्त हुन्छ । कार्यकारी अध्यक्ष लम्बोदर न्यौपानेले नेपाल इन्जिनियरिङ कलेज नाफामूलक कम्पनी भएको दाबी गरे । हामीले नाफामूलक कम्पनीबाट नै कलेज चलाएको हो, न्यौपानेले कान्तिपुरसित भने, बाँकी कुरा मैले फोनबाट भन्न सक्दिनँ । तपाईं कलेजमै आउनुपर्छ र हाम्रो कुरा सुन्नुपर्छ । न्यौपानेले बताएको विवरण जिल्ला प्रशासन कार्यालय भक्तपुरकै अभिलेखबाट झूटो प्रमाणित हुन्छ । २०६० साल भदौ ४ गते जिल्ला प्रशासन कार्यालयले कलेजलाई ५५२ नम्बरमा सामाजिक संस्था दर्ताको प्रमाणपत्र प्रदान गरेको थियो, जसको प्रतिलिपि कान्तिपुरसित सुरक्षित छ । कलेजकै सञ्चालकमध्येका एक हरि पाण्डेले नेपाल इन्जिनियरिङ कलेज स्थापनाकालदेखि हालसम्म पनि सामाजिक संस्था नै भएको बताए । कलेज सामाजिक संस्था नै हो, पाण्डेले कान्तिपुरसित भने, यो संस्था हामीले दान दिएको गाईसरह हो । यसबाट मुनाफा खान र सुविधा लिन हुँदैन । पाण्डेका अनुसार कलेजका केही सञ्चालकबाहेक अधिकांशले संस्थालाई निजी कम्पनीमा रूपान्तरण गर्न र सुविधा लिनुपर्छ भन्ने मान्यता बनाएका छन् । उनले यतिसम्म भने, केही सञ्चालकले कलेजलाई निजीकरण गर्न प्रयत्न गरिरहनुभएको छ । पाण्डेले समितिको निर्णयमा औपचारिक रूपमा असहमति नजनाए पनि कान्तिपुरसँग कुरा गर्दा कलेजबाट लाभ लिने निर्णय गलत भएको बताएका छन् । कलेजमा हाल करिब २ हजार विद्यार्थी अध्ययनरत छन् । पोखरा विश्वविद्यालयबाट स्नातक र स्नातकोत्तर तहमा विभिन्न कार्यक्रम सञ्चालन गरेको कलेज पुल्चोक इन्जिनिरिङ कलेजपछि आकर्षक मानिन्छ । एउटै इन्टेकमा ४ सय ८० विद्यार्थी भर्ना गर्ने नेपाल इन्जिनियरिङ कलेज निजी क्षेत्रको पहिलो कलेजको रुपमा २०५० सालमा स्थापना भएको हो ।"
चिनियाँ उपप्रधानमन्त्री आयुर्वेद केन्द्रमा,"कीर्तिपुर चिनियाँ उपप्रधानमन्त्री वाङ याङ सहितको टोलीले बुधबार कीर्तिपुरस्थित राष्ट्रिय आयुर्वेद अनुसन्धान तथा तालिम केन्द्रको अवलोकन गरेको छ । चीन सरकारको सहयोगमा स्थापित उक्त केन्द्रको मुलुकमा आयुर्वेदिक चिकित्सा पद्घतिलाई विज्ञानसम्मत रूपमा आमजनताका लागि प्रस्तुत गर्ने मुख्य लक्ष्य हो । अनुसन्धान केन्द्रका कार्यकारी निर्देशक डा सिद्घार्थकुमार ठाकुरले लोप हुन लागेका जडीबुटी संरक्षण, संवद्र्धन तथा विस्तारका लागि विभिन्न माध्यमबाट नमुना जडीबुटी उद्यान निर्माण, अनुसन्धान, उत्पादन, प्रशोधन, वितरण, व्यवस्थापनसम्बन्धी कार्यसमेत केन्द्रले गरिरहेको बताए । हाल केन्द्रमा बहिरंग र अन्तरंग सेवा सञ्चालन गरेर क्लिनिकल अनुसन्धान कार्य तत्काल सञ्चालन गरिने समेत उनले जनाए । चिनियाँ उपप्रधानमन्त्रीले अवलोकनताका अनुसन्धानका क्षेत्रमा आयुर्वेद केन्द्रसँग सहकार्य आवश्यक रहेको औंल्याउँदै प्राविधिक सहकार्यको मोडालिटी तथा भविष्यमा गर्नुपर्ने कार्ययोजनासहित नेपाली पक्षबाट आएका विषयलाई चीन सरकारले सहयोग गर्ने बताए ।आयुर्वेद अनुसन्धानका लागि छिट्टै कार्यदल बनाएर अगाडि बढ्ने विषयमा समेत दुवै पक्षबीच विचार विमर्श भएको थियो । स्वास्थ्यमन्त्री गिरिराजमणि पोखरेलले मुलुकको सात वटा प्रदेशमा जडीबुटी उद्यानसहितको अनुसन्धान केन्द्र स्थापना गर्नुपर्ने बताए । नेपाल र चीनको आयुर्वेदको चिकित्सा पद्धतिमा केही सैद्धान्तिक फरक रहे पनि यसका धेरै आयामहरू मिल्ने बताउँदै स्वास्थ्यमन्त्रीले राष्ट्रिय चिकित्सा पद्धतिलाई स्थापित गर्नुपर्नेमा जोड दिए ।"
छानिए उत्कृष्ट शिशु,"काठमाडौं (कास) परोपकार प्रसूति तथा स्त्रीरोग अस्पतालले स्थापनाकालदेखि नै हरेक वर्ष शिशु प्रदर्शनी गर्दै आएको छ । प्रदर्शनीबाट अस्पतालले १२ जना स्वस्थ शिशु छानेर उत्कृष्टलाई पुरस्कृत समेत गर्छ । ५८ औं वार्षिकोत्सवका अवसरमा अस्पतालले सोमबार १२ जना स्वस्थ शिशु छानेको छ । १२ जनाबाटै उत्कृष्ट तीन शिशुको घोषणा गरेको हो । अस्पतालले शिशुहरूलाई तीन समूहमा विभाजित गरी हरेक समूहबाट प्रथम, द्वितीय, तेस्रो र सान्त्वना गरी चार शिशुलाई पुरस्कार दिने गरेको अस्पतालका निर्देशक डा अमिरबाबु श्रेष्ठले बताए । मातृशिशु स्वास्थमा प्रेरणा मिलोस् भन्ने उद्देश्यले यस्तो प्रतियोगिता आयोजना गरेका हौं । उनले भने । यस वर्ष समूह ए बाट समृद्धि जैसवाल उत्कृष्ट शिशु स्वास्थ्य घोषित भइन् । आमा रितु जैसवाल र पिता धीरेन्द्र जैसवालकी उनी दोस्रो सन्तान हुन् । उनी ४५ दिनकी मात्रै भइन् । जैसवाल परिवार सर्लाहीका हुन् । उचित लालनपालन र हेरचाहका कारण आफ्नो सन्तानले उत्कृष्ट शिशु स्वास्थ्यको उपाधि पाएको आमा रितुको भनाइ छ । बच्चा पेटमा आएदेखि नै स्वास्थ्यबारे अध्ययन गर्थें, अनुभवी आमाहरूसँग सल्लाह लिन्थें, उनले भनिन्, डाक्टरले भनेअनुसार नियमित चेकअप गरिरहन्थें ।रितुको पेटमा पानी जमेका कारण उनले ०७४ असार १३ गते शल्यक्रिया गरी बच्चा जन्माएकी हुन् । शल्यक्रिया गरेर जन्मिएका बच्चा अस्वस्थ हुन्छन् भने उनले धेरै सुनेकी थिइन् । भन्छिन्, राम्रो हेरचाह गर्यो भने त्यस्तो नहुने रहेछ, मेरो बच्चा अहिलेसम्म बिरामी भएको याद छैन । मुख्य त पूर्णस्तनपान गराउने र बजारिया दुध खान नदिने अभ्यासले समृद्धि उत्कृष्ट तीन शिशुमा ग्रुप ए बाट छानिन सफल भएको अस्पतालका निर्देशक डा श्रेष्ठले बताए ।अस्पतालका बालविशेषज्ञ चिकित्सक सहितको टोलीले शिशुको अवस्था, तौल, खानपानलगायत आमासँग परिवार नियोजन साधन र बच्चाको स्याहार गर्ने तरिकाबारे जानकारी लिएपछि उत्कृष्ट शिशु घोषणा गर्ने गरेको छ । यस्तै मापदण्ड पूरा गरेका कारण समूह बी बाट प्रथम हुन पुगे शिशु निजन प्रधान । उनी आमा मीरा प्रधान र पिता नितेन प्रधानका पहिलो शिशु हुन् । उनी पाँच महिनाका भए। बच्चाको लालनपालन होस् भनेर जागिर छोडी लागिपरेको आमा मीराको भनाइ छ । भन्छिन्, पूर्ण स्तनपान नै बच्चाको स्वास्थ्यको मुख्य आधार हो भन्ने थाहा थियो, बच्चालाई मेरो दुधबाहेक अरू केही खुवाउँदिनँ । बच्चा जन्मिनुपूर्व मीरालाई थाइराइड र उच्च रक्तचापको समस्या थियो । थाइराइड भएकी महिलाको बच्चा स्वस्थ हुँदैन भन्ने उनले धेरै सुनेकी थिइन् । तर, डाक्टरसँग नियमित सल्लाह लिने र अध्ययन गर्ने बानीका कारण बच्चा स्वस्थ बनाउन सफल भएको उनको अनुभव छ । भन्छिन्, खोप लगाएको दिनबाहेक अरू बेला रोएकोसम्म छैन, आफ्नो र बच्चाको नियमित स्वास्थ्य परीक्षण गराइरहेकी छु, उनले भनिन् । शल्यक्रिया गरेर जन्मेका बच्चा स्वस्थ हुँदैनन् भन्ने हल्ला उनको हकमा पनि फेल खायो । उच्च रक्तचापका कारण मीराले शल्यक्रिया गरी बच्चा जन्माउनुपरेको थियो ।२५ हजारबाट तेस्रो स्थान पाउने शिशु हुन् मात्रिका महत । आमा लक्ष्मी महत र पिता कृष्णबहादुर महतका उनी पहिलो सन्तान हुन् । अहिले १० महिनाकी भइन् । जोडी काठमाडौंको सामाखुसी निवासी हुन्। १० महिना पुगिसक्दा पनि बच्चालाई बाहिरी खाना नखुवाएको आमा लक्ष्मीले बताइन् ।"
फरार कैदी पक्राउ,काठमाडौं (कास) नेपाल प्रहरीले सुन लुटपाटको कसुरमा सिन्धुपाल्चोक कारागारमा थुनामा रहेका बेला भागेका २६ वर्षीय दावा लामालाई मंगलबार पक्राउ गरेको छ । २०७१ सालमा २० केजी सुन लुटपाट गरेकामा दुई करोड धरौटी राख्न नसकी कारागारमा रहेका सिन्धुपाल्चोक भोटेकोसीका लामा २०७२ को भूकम्पका कारण चौतारास्थित कारागार भत्किँदा फरार भएका थिए । उनलाई बुढानीलकण्ठस्थित सडकमा हिँडिरहेका बेला पक्राउ गरिएको थियो ।
निधि डिस्चार्ज,"काठमाडौं (कास) कांग्रेसका नेता एवं पूर्वउपप्रधानमन्त्री विमलेन्द्र निधि स्वास्थ्य उपचारपछि बुधबार साँझ ओम अस्पतालबाट डिस्चार्ज भएका छन् । निधिलाई सोमबार राति एक्कासि पेट दुखेपछि ओम अस्पतालमा भर्ना गरिएको थियो । इन्डोस्कोपी गर्दा खासै खराबी देखिएन, अस्पतालका निर्देशक डाजागेश्वर गौतमका अनुसार उनलाई हाइपर एसिडिटीको समस्या देखिएको थियो ।"
कोषको सदस्यसचिवमा ढकाल,"काठमाडौं (कास) संस्कृति, पर्यटन तथा नागरिक उड्डयन मन्त्रालयले प्रदीप ढकाललाई पशुपति क्षेत्र विकास कोषको सदस्यसचिव नियुक्त गरेको छ । बनारस हिन्दु विश्वविद्यालयबाट विद्यावारिधि गरेका ढकाललाई मन्त्री जितेन्द्र देवले मन्त्रीस्तरीय निर्णयबाट सदस्यसचिव नियुक्त गरेको जानकारी कोषका निर्देशक रमेश उप्रेतीले दिए।"
किसानलाई क्षतिपूर्ति दिन माग,"काठमाडौं (कास) पारिवारिक निजी वन संघले बाढीका कारण किसानले निजी जमिनमा लगाएका लाखौं रूख विनाश भएको भन्दै क्षतिपूर्तिको व्यवस्था गर्न सरकारसँग आग्रह गरेको छ ।बाढी पहिरोले अक्रान्त पारेकै बेला लाखौं किसानले आफ्नो बारीमा वर्षौंदेखि हुर्काएका रूखबिरुवा बगाएकाले क्षतिपूर्तिको व्यवस्था गर्न आग्रह गरेको हो । हुर्किसकेको रूखबिरुवा बाढीले लगेपछि किसानको वर्षौंदेखिको लगानी डुबेको छ, अध्यक्ष जोगराज गिरीद्वारा बुधबार जारी विज्ञप्तिमा छ, खेतीबाली र पशुधनसमेत बगाएकाले अनुगमन गरी क्षतिपूर्ति दिन आग्रह गर्दछौं । संघले निजी जमिनमा हुर्काएका रूखलाई सहज तरिकाले काटेर बेचबिखन गर्न पाउने व्यवस्थाका लागि पनि सरकारलाई ध्यानाकर्षण गर्दै आएको छ ।"
गठबन्धनबाट अध्यक्षमा आचार्य उम्मेदवार,"काठमाडौं (कास) कांग्रेस, माओवादी केन्द्र र नेकपा (एकीकृत) निकट प्रेस युनियन, प्रेस सेन्टर र प्रगतिशील पत्रकार संघले गठबन्धन गरी नेपाल पत्रकार महासंघको अध्यक्षमा गोविन्द आचार्यलाई उम्मेदवार उठाएका छन्। आचार्य प्रेस सेन्टरका हुन् । तीन वटा संगठनले बुधबार राजधानीमा संयुक्त पत्रकार सम्मेलन गरी गठबन्धनका तर्फबाट उम्मेदवार घोषणा गरेका हुन् । गठबन्धनले उपाध्यक्षमा विपुल पोखरेल, समावेशी उपाध्यक्षमा दिलीप थापामगर, महासचिवमा रमेश विष्ट, सचिव (खुला) मा रामप्रसाद दाहाल, सचिव (आदिवासी जनजाति) मा उदय जीएम, सचिव (महिला) मा लक्ष्मी पुन र सचिव (मधेसी) मा शीतल महतो र कोषाध्यक्षमा राजेश मिश्रलाई उम्मेदवार घोषणा गरेको छ । गठबन्धनले एसोसिएट र दलित सचिव तथा सदस्यमा उम्मेदवार घोषणा गर्न बाँकी छ ।"
अग्नि नियन्त्रण सम्मेलन,"काठमाडौं (कास) हवाई यातायात सेवालाई सुरक्षित बनाउन राजधानीमा बुधबारदेखि उद्धार तथा अग्नि निवारण सम्बन्धी दुई दिने अन्तराष्ट्रिय सम्मेलन सुरु भएको छ । सम्मेलनको उद्घाटन उपराष्ट्रपति नन्दकिशोर पुनले गरे । हवाई यातायातको विकास र विस्तारसँगै हवाई घटना तथा दुर्घटना तुलनात्मक रूपमा बढदै गइरहेकाले यसलाई न्यूनीकरण गर्न सम्मेलन आयोजना गरिएको आयोजकले भनेको छ । युरोप, अमेरिका, अफ्रिका र एसियाली मुलुकबाट २० विदेशी प्रतिनिधि सम्मेलनमा सहभागी छन् । सम्मेलनमा विभिन्न विषय विशेषज्ञहरूका ९ वटा कार्यपत्र प्रस्तुत गरिनेछन् । नागरिक उड्डयन प्राधिकरणअन्तर्गत उद्धार तथा अग्नि निवारण सेवामा कार्यरत आबद्ध नेपाल उद्धार तथा अग्नि निवारण संघले यसको आयोजना गरेको हो । अग्नि नियन्त्रण सम्बन्धी काम गर्ने काठमाडौं उपत्यका स्थानीय तहका प्राविधिकहरू, एयरलाइन्स, विमानस्थल, सेना, प्रहरी सम्मेलनमा सहभागी छन् । संघले बर्सेनि नेपालभित्र हुने आगलागीका घटनालाई न्यूनीकरण गर्न आगलागी सम्बन्धी जनचेतनामूलक कार्यक्रम, आगलागी नियन्त्रणसम्बन्धी यन्त्रउपकरणको जानकारी, आगलागी हुन नदिने उपाय, पूर्वसावधानीबारे प्रशिक्षण गर्छ ।"
पीडितले त्रिपालसम्म पाएनन्,राहत माग्दै चक्काजाममोरङ बाढीपीडितले राहत माग गर्दै बुधबार कोसी राजमार्गअन्तर्गत बूढीगांगा गाउँपालिकाको गंगाचोकमा झन्डै १ घण्टा चक्काजाम गरेका छन् । साता बित्न लाग्दा पनि राहत नपाएको उनीहरूको गुनासो छ। तीन दिनसम्मको परेको अविरल वर्षाका कारण जिल्लामा ११ हजारभन्दा बढी घरपरिवार विस्थापित छन् । जिल्ला प्रशासन कार्यालयले उद्धार कार्य पूरा भएकाले अब राहत वितरणतर्फ ध्यान केन्द्रित भएको जनाएको छ । प्रजिअ रामप्रसाद आर्चाय पीडितहरूलाई विभिन्न संघ संस्था र सरकारी निकायबाट राहत वितरण भइरहेको दाबी गर्छन् ।
राहत नपाउँदा निराश,"बनरझुला (सप्तरी) कोसी बाँधनजिक पालमुनि आश्रय लिइरहेकी फुलियादेवी बुधबार बिहान राहत पाउने आशामा थिइन् । पूर्वप्रधानमन्त्री पुष्पकमल दाहाल र गृहमन्त्री जनार्दन शर्मासहितको टोली आउने खबर पाएपछि उनले आफ्ना पीडा सुनाउने योजनासमेत बनाइन् । तर, टोली शिविर आएन । फुलियादेवीको पीडा मनमै गुम्सियो ।नेताहरू आफ्ना पीडा बुझ्न आउने सूचनापछि हनुमाननगरकुनौली सीमा खण्डअन्तर्गत कोसी बाँधमा पालमुनि आश्रय लिइरहेका बाढीपीडितहरू तात्कालिक र दीर्घकालीन समस्या सुनाउने तयारीमा थिए । उनीहरूले विस्थापनमा रहेका बेला अब भोको नबस्नुपर्ने र औषधि उपचार पनि पाउने आशा गरेका थिए । तर टोली करिब हजार परिवार पाल टाँगेर बसिरहेको शिविर पुगेन । हेलिकप्टरबाट सेनाको राजविराजस्थित गणमा अवतरण गरेका दाहाल, शर्मा सैनिक गणभित्र खाना खाएर इनर्वास्थित बाढीपीडित बस्ती पुगेका थिए ।त्यहाँका बाढीपीडित विस्थापनमा परे पनि पानी कम भएसँगै घर फर्किइसकेका छन् । टोली पुगेको ठाउँ माओवादी सांसद अशोककुमार मण्डलको प्रभाव क्षेत्र हो । उहाँहरू इनर्वासम्म आउनुभयो तर ३ किमि दक्षिण बाँधमा हाम्रो अवस्था बुझ्न किन आउनुभएन ? कोइलाडीका सुखीलाल सरदारले भने, जहाँका जनता अझै घर फर्किने अवस्था छैन, मानिस बिरामी पर्न थालेका छन्, खाद्यान्न अभावमा भोकै छन् त्यहाँ किन आउन नसकेका ?कोसी, खाँडो, जिता, महुलीको बाढीले मल्हनिया, सकरपुरा, कोइलाडी, बनरझुला, टिकुलिया, डलबालगायत क्षेत्र प्रभावित बनेको छ ।माओवादी केन्द्रका सांसद अशोककुमार मण्डलले जिल्लामा बाढीबाट भएको क्षतिको विस्तृत जानकारी दाहाल र गृह तथा आपूर्तिमन्त्रीलाई गराइएको र विभिन्न जिल्लाको अवस्था बुझ्न जानुपर्ने भएकाले समयाभावले सबै स्थानमा पुग्न नसकेको प्रतिक्रिया दिए । दाहालसहितको टोलीले पार्टीका तर्फबाट हनुमाननगर कंकालिनी नगरपालिका ११ इनर्वाको मुसहरबस्तीमा ७० परिवारलाई राहत वितरण गर्यो ।"
दाउन्ने खुलाउँदै सुरक्षा टोली,"नवलपरासी पहिरो र सडक भासिएपछि अवरुद्ध दुम्किबासदाउन्नेबर्दघाट सडक खण्डको मर्मतमा सुरक्षाकर्मी परिचालन गरिएको छ । जिल्ला प्रशासनले मंगलबारदेखि बुधबार राति १० बजेसम्म यातायात बन्द गरेर मर्मत सुरु गरेको जनाएको छ ।प्रमुख जिल्ला अधिकारी उदयबहादुर रानाका अनुसार पूर्वपश्चिम राजमार्गअन्तर्गतको उक्त सडक खण्डमा सेना, नेपाल प्रहरी र सशस्त्र प्रहरी परिचालन गरेर मर्मत थालिएको छ। सडक बगाएको स्थानमा ग्याबिनमा ढुंगा भर्ने, ठाउँठाउँमा गएको पहिरो पन्छाउने र ढलेका रूख हटाउने काम गरिएको छ । सडक डिभिजन कार्यालयले पहिरो हटाउनका लागि डोजर तैनाथ राखे पनि ग्याबिन निर्माण नगरेसम्म यातायात सञ्चालन हुन नसक्ने भएपछि सुरक्षाकर्मी परिचालन गरिएको हो । मर्मत सकेर बुधबार रातिबाट यातायात सञ्चालन गर्ने उद्देश्य थियो । उक्त अवधिमा काम नसकिए बिहीबार बिहानसम्ममा यातायात सञ्चालन हुने प्रशासनले जनाएको छ । दाउन्ने खण्डको १५ किलोमिटरमा दर्जन पहिरो छन् । सडक २ ठाउँमा भासिएको छ । पहिरो हटाए पनि पानी निकासका लागि राखिएका ह्युम पाइप भासिने डरले निर्बाध रूपमा यातायात सञ्चालन गर्न सकिएको छैन । पहिरोले सामान्य वर्षा हँुदासमेत राजमार्ग अवरुद्ध हुँदा ओरालो र उकालो स्थानमा थप जोखिम छ । सडकको दायाँबायाँ पानीको निकास नहुँदा सडक भत्किएको हो । दुम्किबासदेखि बर्दघाटसम्मको १५ किलोमिटर खण्डमा ठूला तीन र साना दस स्थानमा पहिरो झरे पनि त्यसको व्यवस्थापन हुन नसक्दा पटकपटक समस्या बल्झिरहेको छ । सडक डिभिजन कार्यालयका इन्जिनियर अमित बर्माले भीर खोपेर डाइभर्सन बनाएको र सडकको दायाँबायाँ ग्याबिन राखेर ट्रयाक खोलिएको बताए ।"
थन्किए बस,"कञ्चनपुर (कास) बैतडीका महेश जोशी सोमबार बिहान काँकडभिट्टाबाट हिँडे । ठाउँठाउँमा बाढी र पहिरोले सडक अवरुद्ध भएकाले यात्रा सुखद रहेन । कतै बसबाट त कतै हिँडेर बुधबार बिहान बुटवलसम्म पुगे । त्यहाँबाट धनगढीसम्मको बस बुकिङ गरिसकें तर कति दिनमा पुगिने हो निश्चित छैन । ठाउँठाउँमा बाढीपहिरोले सडक बगाएको छ, उनले फोनमा भने, सडकभरि यात्रु र बस अलपत्र छन् । सातायता पूर्वी तराई र मध्यक्षेत्रमा आएको बाढीका कारण यात्रुले निकै सास्ती खेप्नुपरेको छ । बाँकेको कोहलपुरदेखि पूर्वतर्फ विभिन्न ठाउँमा पुल, कल्भर्ट र सडकसमेत बगाएको छ । महेन्द्रनगरबाट पूर्वतिर जाने बससमेत छिटपुट मात्रै सञ्चालनमा छन् । कोहलपुरपूर्व दर्जनभन्दा बढी ठाउँमा बाटो अवरुद्ध छ, महाकाली यातायात समिति अध्यक्ष नवीन भट्टले भने, दाउन्ने र गाबरमा त घन्टौं कुर्नुपर्ने अवस्था छ, यातायात मजदुर र यात्रुले निकै सास्ती भोग्नुपरेको छ । महेन्द्रनगरबाट महाकालीसँगै पवनदूत, नमस्ते शुक्लाफाँटा र मानव यातायात समितिका गरी दैनिक ३०३५ बस पूर्वी रुटमा चल्थे । अहिले दिनमा १२ बस मात्र काठमाडौं गइरहेका छन् । हवाई यात्राको चाप निकै बढेको ट्राभल्स कम्पनीले जनाएका छन् । काठमाडांैधनगढी दैनिक ४ वटा उडान हुने गरेकामा सबै भरिभराउ छन् ।"
फेरि अनशन बस्नु नपरोस्,"चिकित्सा शिक्षा सुधार अभियानमा लागेका डा गोविन्द केसीको ११ औं पटकको आमरण अनशन २३ औं दिन मंगलबार स्थगित भएको छ । सरकारसँग सम्झौता नभए पनि बाढीपहिरोको विपत्तिमा सबै पक्षको ध्यान केन्द्रित हुनुपर्ने अवस्थामा आफ्नो कारण बाधा नहोस् भनी उनले अनशन स्थगन गरेका हुन् । आफ्ना मागको समर्थनमा ओपीडी सेवासमेत बन्द गरेर चिकित्सकहरू आन्दोलनमा उत्रन थालेका बेला डा केसीले यस्तो विवेकपूर्ण निर्णय लिनु उचित छ । माथेमा कार्यदलको प्रतिवेदनअनुरूप चिकित्सा शिक्षा ऐन बन्नुपर्ने मुख्य माग अघि सारेका उनले अनशन स्थगित गर्दैगर्दा विधेयकमा तोडमोड गरिए पुन: अनशन बस्ने चेतावनीसमेत दिएका छन् । पाँच वर्षदेखि जारी डा केसीको अनशन शृंखलाले अझै निरन्तरता पाउने हो वा ११ औं अनशन नै अन्तिम बन्ने हो, अब सरकार र संसद्मा रहेका राजनीतिक दलहरूमा निर्भर रहने भएको छ । यसपालि आमरण अनशन तीन साताभन्दा बढी लम्बिँदा पनि सरकार र डा केसीबीच ठोस सहमति हुन सकेन, यद्यपि केही पहलकदमी भएका छन् । चिकित्सा शिक्षा र स्वास्थ्य सेवा सर्वसुलभ र गुणस्तरीय बनाउन आफ्नै दायित्व रहेकामा एकजना चिकित्सकले पाँच वर्षदेखि निरन्तर आवाज उठाइरहँदा समेत सरकार अकर्मण्य बन्नु आफैंमा उदेकलाग्दो छ । चरम विकृतिका प्रशस्त प्रमाण सार्वजनिक भइरहे पनि राष्ट्रिय नीति बनाएर मेडिकल कलेजहरूलाई नियमन गर्न सरकारका तर्फबाट आनाकानी हुँदै आएको छ । डा केसीले पटकपटक आमरण अनशन बस्नुपरेको छ । लगभग उस्तै मागका लागि भएका ११ वटा अनशनमध्ये आठवटा सम्झौतामा टुंगिएका थिए, तर सम्झौता कार्यान्वयनमा सरकार गम्भीर भएन । पछिल्लो अनशन सबभन्दा लामो हो । गत वर्ष भएको १० औं अनशन २२ दिनमा टुंगिएको थियो । डा केसीले मधेस आन्दोलन तथा नाकाबन्दी परेर सातौं र दसैं परेर नवौं अनशन बिनासम्झौता स्थगित गरेका थिए । हरेक पटक अनशन लम्बिँदै जाँदा सरकार उनका मागप्रति असंवेदनशील बन्दै गइरहेजस्तो देखिन्छ ।चिकित्सा शिक्षासम्बन्धी राष्ट्रिय नीति बनाउनुपर्ने माग डा केसीले सुरुदेखि नै उठाउँदै आएका हुन् । तर चिकित्सा शिक्षासम्बन्धी राष्ट्रिय नीति तर्जुमा उच्चस्तरीय कार्यदल गठन गराउन उनी अनशन नै बस्नुपर्यो । केदारभक्त माथेमा नेतृत्वको कार्यदलले प्रतिवेदन २०७२ असारमै सरकारलाई बुझाए पनि त्यसअनुरूप विधेयक बनेर संसद् पुग्न करिब एक वर्ष लागेको थियो र त्यसपछि संसदीय समितिमा झन्डै एक वर्ष थन्कियो । डा केसी ११ औं पटक अनशन बसेपछि विधेयक ब्युँतिएको छ तर संसदीय समितिले प्रस्तावित मेडिकल कलेजहरूको स्वार्थअनुकूल हुने गरी परिमार्जन गरेको छ । संसद्को महिला, बालबालिका, ज्येष्ठ नागरिक र समाजकल्याण समितिले विधेयकमा आशयपत्र पाएर पूर्वाधार निर्माण गरिसकेको संस्थालाई सम्बन्धन दिन सकिने प्रावधान थपेको हो । यसले नीति निर्माण तहमा मेडिकल कलेजका लगानीकर्ताको दबाब र प्रभाव कतिसम्म रहेछ भन्ने पुष्टि गर्छ । डा केसीको पछिल्लो अनशनका क्रममा सरकारका तर्फबाट केही सकारात्मक पहल भने भएका छन् । मन्त्रिपरिषद् बैठकले माथेमा कार्यदलको प्रतिवदनको मर्म र भावनाअनुसार ऐन बनाउने निर्णय गरेको छ । यो निर्णयमा सरकार प्रतिबद्ध भए डा केसीको मुख्य माग सम्बोधन हुनेछ र राजधानी उपत्यकामा मेडिकल कलेजले १० वर्षसम्म सम्बन्धन पाउँदैनन् । यसले राजधानीबाहिर मेडिकल कलेज खोल्न प्रोत्साहन गर्न सक्छ । डा केसीले अभियान थालेपछि चिकित्सा शिक्षामा बेथिति केही हदसम्म न्यूनीकरण त भएका छन् तर कानुन बनाएर नियमन नगरेसम्म सुधार सुनिश्चित हुन सक्दैन । त्यसैले विधेयकलाई संशोधनसहित जतिसक्दो छिटो पारित गर्नुपर्छ । आशयपत्र पाइसकेका र पूर्वाधार पूरा गरेका प्रस्तावित मेडिकल कलेजलाई किन्ने निर्णय पनि सरकारले गरेको छ । यसका लागि रायसुझाव दिन मुख्य सचिवको नेतृत्वमा पाँच सदस्यीय समिति बनेको छ । यसले सम्बन्धन कुरिरहेका कलेजको व्यवस्थापनसम्बन्धी समस्यालाई समाधान गर्नेछ । प्रस्तावित मनमोहन मेडिकल कलेजमा आफ्ना नेताकार्यकर्ताको लगानी रहेकाले प्रमुख प्रतिपक्षी दल एमाले यो प्रक्रियाका विपक्षमा देखिएको छ । तर एमाले अध्यक्ष केपी शर्मा ओली नेतृत्वकै सरकारले पनि मनमोहन अस्पताल किन्ने निर्णय गरेको बिर्सनु हुँदैन । यसमा लगानीकर्ताहरूले पनि सरकारको निर्णयलाई स्वीकार गर्नुपर्छ, आशयपत्रकै आधारमा सम्बन्धन लिने ढिपी उचित छैन । शुल्क निर्धारणको अधिकार चिकित्सा शिक्षा अध्ययन संस्थान (आईओएम) मा फिर्ता गराउन पनि सरकार सकारात्मक देखिएको छ । यी पहलकदमीले मूर्त रूप लिए डा केसीले फेरि अनशन बस्नुपर्ने अवस्था आउँदैन ।"
नेपाली राजनीतिको नवीन कथ्य,"नवीन कथ्यको निर्माणसन् ९० को दशकपछि विश्व राजनीतिमा ठूलठूला तर अनौठा परिवर्तनहरू देखापरेका छन् । पहिलो, सामाजिक आवश्यकताको नाममा मानवीय स्वतन्त्रतालाई कुण्ठित गरेको राज्य नियन्त्रित समाजवादको अवसान भएको छ । दोस्रो, उदार लोकतन्त्रको चरमोत्कर्षले पनि सामाजिक सन्तुष्टि र समाजको विभेदलाई साँघुरो बनाउनुको साटो झन् फराकिलो बनाएको छ । त्यसैले विकल्पको रूपमा स्यामुअल पी हन्टिङ्टनजस्ता राजनीतिशास्त्र र समाजशास्त्रका धेरै विद्वानहरूले सहभागिता र समुन्नत लोकतन्त्रको चौथो चरणको आरम्भको वकालत गर्दै आएका छन् । केही वर्ष अघिको अरब क्रान्ति, म्यानमारको सत्ता परिवर्तन, भारतमा आम आदमी पार्टीको उदय, भर्खरै फ्रान्समा भएको इमानुयल म्याक्रोनको विजयजस्ता घटनाहरूले लोकतन्त्रको नयाँ र चौथो चरणका नयाँ विशेषताहरूलाई उजागर गरेका छन् । यसले विश्वमा बढ्दै गएको उदारवादी लोकतन्त्रको औपचारिक चरित्रलाई परिवर्तन गरेर वास्तविक अर्थात प्रत्यक्ष लोकतन्त्रको नयाँ कथ्य निर्माणमा दबाब उत्पन्न गरेको छ ।आजको विश्वमा हुने कुनै पनि परिवर्तनबाट हाम्रो मुलुक पनि अछुतो रहन सक्तैन । हामीले संविधानत: प्रतिनिधिमूलक लोकतन्त्रलाई सहभागितामूलक लोकतन्त्रमा रूपान्तरण गरेका छौं । र वास्तवमै अनेक विविधताले भरिएको नेपालको सन्दर्भमा लोकतन्त्रको सहभागितामूलक मोडलले मात्र राजनीतिक स्थिरता, शान्ति र समतामूलक समाजको निर्माण गर्न सक्छ । तर व्यवहारत: यसको कार्यान्वयन हुनसकेको छैन । संविधानमा स्वीकार गरे पनि सहभागितामूलक लोकतन्त्रलाई व्यवहारमा कार्यान्वयन गर्न नसक्नुको मुख्य कारण नागरिक सहभागितालाई सुनिश्चित गर्नसक्ने दलीय र राष्ट्रिय संस्थागत संरचनाको अभाव हो । जबकि अबको लोकतन्त्रले कुनै व्यक्ति, समुदाय वा वर्गको वादलाई बोकेर हिँड्ने सम्भावना छैन । तर सहभागितामूलक लोकतन्त्रको मूल मर्मलाई आत्मसात गर्नुभन्दा परम्परावादी राजनीतिक दलहरूले कथित विचारको नाममा अमूक वादको दास हुने र सांगठनिक रूपमा व्यक्तिवादको अभ्यास गरिरहेका छन् । सहभागितामूलक लोकतन्त्रको अर्थ जनतालाई पार्टीसत्ता र राज्यसत्ताको नीति निर्माण तथा कार्यान्वयनको तहसम्म प्रत्यक्ष सहभागी बनाउनु तथा पार्टी वा राज्यमा आफूले चुनेको प्रतिनिधिलाई फिर्ता बोलाउन पाउने अधिकार प्रदान गर्नु हो । अब प्रत्यक्ष लोकतन्त्रको यो नवीन कथ्यलाई स्थापित नगरी सुखै छैन ।राजनीतिले यदि कुनै वादलाई बोक्छ भने त्यो राजनीतिक प्रणाली, राजनीतिक उत्तरदायित्व र त्यसले प्रदान गर्ने नागरिक आकांक्षाको सम्बोधन हो । तपाई यसलाई एउटा वादविहीन वाद भनेर बुझ्न सक्नुहुन्छ । यो वादविहीन वादले कुनै अमूक राजनीतिक दलको नितान्त फरक चरित्रको माग गर्छ । विधिको संस्थागत पालना, दल र नेताहरूको पारदर्शी कार्यपद्धति, इमानदार र सक्षम नेता वादविहीन वादका मुख्य लाक्षणिक तत्त्वहरू हुन् । यो वादविहीन वादले एकातिर निजी क्षेत्रको सिर्जनशीलतालाई कायम राख्न पुँजीवादी बजारतन्त्रका अवधारणाहरू र अर्कोतिर शिक्षा, स्वास्थ्य तथा सामाजिक सुरक्षामा राज्यको दायित्व र भूमिकाजस्ता समाजवादी अवधारणाहरूलाई फ्युजन गर्छ । र निर्माण गर्छ लोककल्याणकारी राज्यसहितको समन्वयात्मक बजार अर्थतन्त्र । अहिले मानव विकास प्रतिवेदनको उच्च स्थानमा रहेका नर्डिक राष्ट्रहरू पनि विकास र समृद्धिको प्रारम्भिक चरणमा सामाजिक सुरक्षा लगायतका लोककल्याणकारी कार्यक्रमहरू अगाडि सारेर नै आजको अवस्थामा आइपुगेका हुन् ।अन्त्यमा, हाम्रा दुई विशाल छिमेकी भारत र चीन आर्थिक विकास, जनसंख्या र क्षेत्रफलमा विश्वकै अग्रणी स्थानमा छन् । उनीहरूले दक्षिण एसियाली क्षेत्रलाई विश्वकै शक्तिशाली क्षेत्रको रूपमा माथि उकास्दैछन् । तर हामी अत्यन्तै सामरिक महत्त्वको बिन्दुमा रहेर पनि आफ्नै भूराजनीतिक अवस्थितिबाट अनभिज्ञजस्तै छौं । एकातिर हाम्रो विवेकको सही प्रयोगले अबको शताब्दी हाम्रो शताब्दी बन्न सक्ने सुनौलो सम्भावना छ । अर्कोतिर यही गरिबी र अस्थिरता रहिरह्यो भने आगामी १० वर्षमा हुन गइरहेको दुई विशाल छिमेकीको विकासको बाढीमा बगेर हाम्रो सार्वभौमिकताको औचित्य र अवस्था के होला भन्ने अहं प्रश्नसमेत सँगै उब्जँदैछ । त्यसकारण हाम्रो भूराजनीतिक अवस्थितिले हाम्रो द्रुत विकासका लागि दुवै छिमेकीहरूसँग सन्तुलित सम्बन्ध राख्ने कुरा हाम्रो राजनीतिको नयाँ कथ्य बनेर उभिएको छ ।"
डुबान क्षेत्रमा स्वास्थ्य सचेतना,"डुबान र पहिरोले हजारौं विस्थापित, सयौं घाइते र १२३ भन्दा बढी जनाको मृत्यु भएको खबर छ । बाढीग्रस्त क्षेत्रमा संक्रमण र महामारी रोक्न स्वास्थ्यका हिसाबले झनै सचेतना र रोकथाम अपनाउन जरुरी छ । त्यसैले देशभरका चिकित्सकहरू अनशनरत डा केसीको जीवनरक्षार्थ सञ्चालित आन्दोलन स्थगित गरी प्रभावित क्षेत्रमा जुटेका छन् । सरुवा रोगको प्रमुख स्रोत फोहोर शौच, व्यक्तिगत सरसफाइ र खानपान भएकाले यसलाई सामान्य रूपमा नलिई सरोकारवालाले पहल गर्न जरुरी छ ।गर्मीसँंगै वर्षा र डुबान हुँदा टाइफाइड, झाडापखाला, भाइरल फ्लु, पेटको दुखाइ, रुघाखोकी, वान्ता हुने, जन्डिस, हेपाटाइटिस ए, आँखा सुक्खा हुने, चिलाउने, धागोजस्ता चिरा आउने, एलर्जी कन्जङटाइभाइटिस तथा आँखाको संक्रमणका बिरामीहरू बढ्ने गर्छन् । सर्पदंश, उच्च ज्वरो, छालाको रोग, बढी पसिना जाँदा शरीरमा हुने पानी अभावको कारण जलवियोजन, पिसाब र मृगौलामा समस्या बढेका छन् । गर्मी मौसममा टाउको दुख्ने, आलस्य हुने, पानीको मात्रा कम हुने, घमौरा, छाला डढ्ने, घाउखटिरा आउने, लु चल्ने, हिट स्ट्रोक तथा अन्य बिरामी पर्ने सम्भावना बढी हुन्छ । गर्मी तथा वर्षाले दर्जनौंको मृत्यु हुन थालिसकेको छ । विशेषगरी काँचो र नपाकेको मासु, बासी खाना, खाना बढी खाने, गह्रौं पचाउन नसकिने खाद्यपदार्थ प्रमुखतया चिल्लोले फुड प्वाइजनिङ हुन्छ । भिब्रियो कोलेरा नामक ब्याक्टेरियाले आन्द्रामा संक्रमण गर्दा हैजा लाग्छ । वान्ता र पखाला संँगसँगै भयो भने स्वास्थ्यका दृष्टिले खतरनाक हुन्छ । सरसफाइको कमी, चर्पीको राम्रो व्यवस्था नभएको, शुद्ध खानेपानीको अभाव, झिंगा र अन्य किराफट्याङ्ग्राको बढी प्रकोप भएको ठाउँमा बढी देखिने संक्रामक रोग टाइफाइड हो । हात्तीपाइले, गोलो जुका, फित्ते जुका, अंकुशे जुका र चुर्ना जुका दिसाबाट उत्सर्जित हुने हुनाले दिसाबाट सम्पर्कमा आउने माटो, सागसब्जी, फलफूल, पानी, दूध र अन्य खाद्यपदार्थ तथा दिसा बसिसकेपछि राम्रोसँग हात नधुँदा, मासु काँचै खाँदा, जुकाका फुल, लार्भा र जुका परजीवी निरोगीको मुखमा परी लाग्छ । बढी देखिने अर्को रोग आउँ अर्थात पटकपटक पातलो चिप्लो दिसासँगै रगत जाने हो । डन्डिफोर र फंगल संक्रमण हुन्छ । छालामा घमौरा आउने, चिलाउने, डढिने समस्या पनि त्यतिकै हुन्छ । लेप्टोस्पाइरोसिस लगायत लामखुट्टेले सार्ने डेंगु, चिकन गुनिया पनि नेपालमा देखिन थालिसकेका छन् । फिलेरिया, इन्सेफलाइटिस, मेनिन्जाइटिस, कालाजर पनि लाग्न सक्छ ।५ वर्ष मुनिका बालबालिकाको मृत्युको सबैभन्दा ठूलो कारण झाडापखाला बन्ने गरेको छ । असुरक्षित पानी, अपर्याप्त सरसफाइ र स्वच्छताको कमी हुँदा झाडापखाला फैलन्छ । साबुन पानीले हात धुँदा ५० प्रतिशत, चर्पी प्रयोग गर्दा ३५ प्रतिशत झाडापखालाको जोखिम कम गर्न सकिन्छ । न्यून सरसफाइ विशेषत: खुला दिसाका कारण जनस्वास्थ्यमा ३ अर्ब बढी, पर्यटन क्षेत्रमा देशले वर्षेनि १० अर्ब बढी रुपैयाँ बराबरको क्षति बेहोरिरहेको छ । उत्पादकत्व ७ प्रतिशतले घटेको छ । १ रुपैयाँको सरसफाइको लगानीले ९ रुपैयाँ प्रतिफल दिने विश्वबयापी मान्यता छ । ११० कक्षासम्म स्वास्थ्य शिक्षा तथा व्यक्तिगत सरसफाइका पाठ छन् । तैपनि मुस्किलले १७ प्रतिशतले हात धुन्छन्, ५० प्रतिशतले शौचालय सदुपयोग गर्छन् भने पूर्ण व्यक्तिगत सरसफाइ अपनाउने ज्यादै न्यून छन् ।अन्त्यमा, नेपालमा खान नपाएर कमै मरेका होलान् । खान नजानेर वा सफा र शुद्ध खानपानको अभावमा धेरै मरेका छन् । रोग लाग्न नदिनका लागि जुनसुकै उमेर, समूह र वर्ग तथा तप्काका मानिसले स्वास्थ्यप्रति सचेत हुनुपर्छ । भोजनमा सतर्कता, सफा शुद्ध पानीले धोएको खाना, उमालेको किटाणुरहित पानीको प्रयोग गर्नुका साथै खाना खानुअघि र पछि साबुन पानीले हात धुनुपर्छ । जथाभावी दिसापिसाब नगर्ने, बासी सडेगलेका र अपच हुनेगरी खाना खानु हुँदैन । आफ्नो व्यक्तिगत र वरिपरिको वातावरण सफा राख्नुपर्छ । पूर्ण सरसफाइका विषय र सूचकहरूका कार्यान्वयन नै पूर्ण सरसफाइयुक्त हो । त्यसो गर्नसके मात्र बाढी, जलमग्न जे भए पनि स्वास्थ्य समस्याकै कारण अंगभंग र ज्यान गुमाउने अवस्था आउँदैन ।वीर अस्पतालमा कार्यरत डा बुढाथोकी नेपाल चिकित्सक संघका केन्द्रीय सहकोषाध्यक्ष हुन् ।"
बाढी र पानीको अर्थ राजनीति,"आशीर्वाद थाप्ने या देशको कुरा गर्ने ?सार्वभौमिकताको प्रश्नमा देश सानो र ठूलो हुँदैन । हामी नेपालमा बस्नेले सर्वप्रथम हाम्रो देशका हिमाल, पहाड, मधेस बस्ने तीन करोड नेपालीको स्वार्थ र हितलाई आफ्नो व्यतिगत या पार्टीगत हितभन्दा माथि राख्नुपर्छ । हाम्रो देश छिमेकीको दांँजोमा आकारमा सानो होला, तर हामी नेपाली बुद्धि, विवेक कार्यक्षमता र मिहिनेतमा सानो छैनौं । हाम्रो मित्रराष्ट्रसँंग घनिष्ठ र विश्वासको आधार नेपालीको हित र अधिकारको चिन्तनमा अडेको हुनुपर्छ । सानो देशका नेताहरूले ठूलो देशसँंग सम्बन्ध राख्ता यो चिन्तन बिर्सिए भने जनताको हित गर्न सक्दैनन् र आपसी सम्मान र विश्वासको जगमा मित्रता पनि कायम गर्न सक्दैनन् । यो यथार्थलाई बुझेर प्रधानमन्त्री देउवाले भारतमा जलस्रोत सम्बन्धी समस्याबारे विस्तृत छलफल गर्नु उनको मूल एजेन्डा हुनुपर्छ । नेपालबाट भारतमा बग्ने नदीहरूलाई दुवै देशका जनताको आपसी हितको आधारमा विकास, मित्रता र विश्वासको नयांँ युग सिर्जना गर्ने साधनको रूपमा प्रयोग गर्न सक्नु आज दुवै देशका नेताहरूको चुनौती हो । यो चुनौतीलाई गम्भीरतापूर्वक लिएर जलस्रोत विकासको स्पष्ट धारणा भारतसमक्ष राख्न प्रधानमन्त्री तयार र सक्षम हुनुपर्छ र यसलाई भारतीय पक्षले पनि नेपालको सद्भाव र विश्वास जित्न अब गम्भीरतासाथ लिनुपर्छ । तर यस्ता प्रश्नलाई उपेक्षा गरेर खालि मिठा कुरामात्रै गरेर राष्ट्रको प्रधानमन्त्री फर्कने हो भने त्यो नेपाली जनताले सत्ता टिकाउने आशिर्वाद थाप्न गएको भनी बुझ्नु पर्नेछ । लोहनी एराप्रपा (राष्ट्रवादी) का अध्यक्ष हुन् ।"
प्रकोपमाथि लाचारी,"हाम्रा प्राकृतिक सम्पदा हाम्रालागि सम्पन्नताका आधार बन्नुपर्नेमा तिनै प्राकृतिक स्रोतबाट वर्षेनि ठूलो धनजनको क्षति हुने गरेको छ । हाम्रो अपार जल, जमिन, जंगलजस्ता प्रकृतिका अनुपम वरदान हाम्रालागि फलिफाप गर्ने महत्त्वपूर्ण साधन नभई कहिलेकाहीं अभिशाप बन्ने गरेका छन् । प्रकृति पनि कमजोर ठाउँमै विस्फोट हुने गर्छ । प्राकृतिक साधनको उपयोग र उपभोग गर्ने क्षमता कमजोर भएकैले हामीकहाँ प्राकृतिक जोखिम डरलाग्दो रूपमा देखापर्न थालेको छ । उच्च हिमशिखरबाट प्रवाह हुने नदी स्थान विशेषमा ड्याम बनाई विद्युतीय ऊर्जा र सिंचाइको यथेष्ट प्रबन्ध गर्न सकिने सम्भावना सदुपयोग गर्न नसकिएकै कारण हामी बाढी पीडित बन्ने गरेका छौं । नदीनालाले सही दिशा नपाई यत्रतत्र आफूखुसी बग्ने पानी नै बाढी हो । जब प्रकृति आफूखुसी ढंगले प्रवाहित हुने गर्छ, उसले पनि होचालाइ बढी असर पुर्याउने गर्छ । तर प्रकृतिजन्य खतराको कारणमा पनि मानवजन्य भूमिका नै प्रमुख हुन्छ । हामी वर्षेनि बाढीभन्दा पनि डुबानको प्रकोपमा पर्ने गरेका छौं । भारतले आफ्नो समस्या नियन्त्रण गर्न बनाएका अन्तर्राष्ट्रिय मान्यता र कानुन विपरीतका ठूला बाँधबाट डुबानको प्रकोपमा हामी परेका छौं । अन्तर्राष्ट्रिय नियम अनुसार कुनै पनि देशले आठ किलोमिटर वरपरको अन्तर्राष्ट्रिय सीमा क्षेत्रमा यस्ता बाँध बनाउन पाइँदैन । सन् १८०५ मा तत्कालीन इष्ट इन्डिया कम्पनी र नेपाल सरकारबीच भएको सम्झौतामा समेत बांँध निर्माण गर्दा पालना गर्नुपर्ने सर्त स्पष्ट उल्लेख छ । तर ती सर्तहरूको पालना नगरी निर्माण गरिएका अवैध बाँधका कारण हाम्रो दक्षिणी भूभाग सदैव डुबानको जोखिम पर्ने गरेको छ ।प्रधानमन्त्री शेरबहादुर देउवाले २०५८ मा भारत भ्रमणका क्रममा पनि प्राविधिक समिति गठन गरी स्थलगत र प्राविधिक अध्ययनपछि मात्र बांँध निर्माण गरिने भनी दुईपक्षीय सम्झौतामा हस्ताक्षर गरेका थिए । तर भारतबाट बांँध निर्माण गर्दा दुईपक्षीय सम्झौता, अन्तर्राष्ट्रिय मान्यता केही पालना गरिएको देखिँदैन, नत पालना नगरिएको विषय सरकारले विरोध वा अन्तर्राष्ट्रियकरण नै गरेको देखिन्छ । तराईमधेसको मुद्दामा राजनीति गर्ने कुनै पनि राजनीतिक दल वा तिनका नेताले पनि डुबान समस्या अवैध बांँध निर्माणसंँग जोडेर उच्चारणसमेत गरेको देखिँदैन । जबकि डुबानमा परी मर्ने मधेसीको संख्या मधेस आन्दोलनमा मर्नेको संख्याभन्दा कैयौं गुणा बढी देखिन्छ । प्रधानमन्त्री देउवाको आसन्न भारत भ्रमणमा समेत यो मुद्दा सशक्त ढंगले उठाइने विश्वास लिन गाह्रो देखिन्छ, सरकारका मन्त्रीले नै कोसीको ढोका खोल्दा भारत डुबानमा पर्ने मन्तव्य नै सार्वजनिक गरेका छन् । त्यसैले बाढीको समस्या प्रकृतिजन्य समस्यामात्र नभई यो लाचारीजन्य र मानवजन्य सुनियोजित समस्या हो । यसको स्थायी समाधानका लागि राष्ट्रिय हितको भावना, छिमेकीसँगको कूटनीतिक पहल र अन्तर्राष्ट्रिय क्षेत्रको चासो तथा सरोकारसमेत संलग्न गराई रणनीतिक रूपमा हल गर्ने उपाय खोजी गरिनुपर्छ । नेपाल प्राकृतिक तथा मानव सिर्जित विपद्को दृष्टिकोणले विश्वकै जोखिमयुक्त राष्ट्रहरू मध्येमा पर्छ । नेपाल विश्वमा भूकम्पीय जोखिमबाट ११ औं, वातावरणीय जोखिमबाट ४ औं, जल उत्पन्न प्रकोपको दृष्टकोणबाट ३० औं र समग्र विपद् जोखिमको हिसाबले २० औं संकटशील देशका रूपमा छ । राजधानी काठमाडांै उपत्यका प्रकोप जोखिमका दृष्टिकोणले विश्वको २१ औं स्थानमा छ । गृह मन्त्रालयका अनुसार विगत २५ वर्षमा नेपालमा भएका बिभिन्न किसिमका प्रकोपजन्य घटनामा ४० हजार व्यक्तिको मृत्यु भएको देखिन्छ । प्रकोपले जोखिम र जोखिमले पुन: प्रकोप निम्त्याइरहने अन्तहीन चक्रलाई नियन्त्रण गर्न देहायका विषयमा दिशाबोध हुन आवश्यक देखिन्छ ।अब नेपालमा विपद् व्यवस्थापनको वास्तविक अवस्था, संरचना, कानुनी तथा नीतिगत प्रावधान र विपद् व्यवस्थापनका चुनौती पहिल्याउंँदै विपद् न्यूनीकरण, व्यवस्थापन र विपद्पछिको पुनर्निर्माण समेतका लागि अवलम्बन गर्नुपर्ने कार्यदिशा सम्बन्धमा क्षमताको विकास र पूर्वतयारी जस्ता कार्यमा सारभूत रूपमा दिशाबोध हुन आवश्यक देखिन्छ । विद्यमान दैवी प्रकोप (उद्धार) ऐन २०३९ खारेज गरी विपद् सम्बन्धी नेपालमा भएका धेरैथरी नीतिगत र कानुनी व्यवस्थालाई एउटै छाताभित्र ल्याउनेगरी विपद् व्यवस्थापन विधेयक तयार गर्न आवश्यक भैसकेको छ ।कानुन बनाउँदा विपद् व्यवस्थापनमा परिचालित उद्धारकर्मी, सुरक्षाकर्मी र व्यक्ति र संस्था र अधिकारीहरूको परिचालन, जिम्मेवारी र सीमा सम्बन्धमा आवश्यक कानुनी प्रावधान उत्तरदायी ढंगले स्पष्ट उल्लेख गर्न आवश्यक छ । विदेशी नागरिक र सैन्यबलको उद्धारमा हुने तैनाथीको समन्वय सीमा अधिकार र नियन्त्रणबारे राष्ट्रिय, अन्तर्राष्ट्रिय प्रचलन र व्यावहारिकताका आधारमा समन्वयात्मक रूपमा नीति तय गर्नुपर्ने देखिन्छ । विपद् सम्बन्धी सम्पूर्ण कार्य गर्नेगरी उच्चस्तरीय विपद् व्यवस्थापन परिषद् र कार्यकारी समिति लगायत समितिहरूको व्यवस्था ऐनमै स्पष्ट उल्लेख गरी विपद् सम्बन्धी समस्या हल गर्न नयाँं दृष्टिकोणसहित संघीय प्रदेश र स्थानीय तहको नयाँ अवधारणा अनुसार संरचनामा सुधार गर्न आवश्यक देखिन्छ । उद्धार कार्य प्रभावकारी बनाउन, छोटो समयमा जडान गर्न सकिने पुल (बेली ब्रिज तथा एक्रो ब्रिज) लगायत आपत्कालीन समयमा प्रयोगमा आउने विशेष उपकरणको तालिम तथा तालिम प्राप्त जनशक्तिलाई उपकरणसहित तयारी राख्ने व्यवस्था मिलाउनुपर्छ । विपद् व्यवस्थापनमा सरोकारवालाको भूमिका सक्रिय बनाउन र राष्ट्रिय भावना विकास गर्न स्वयंसेवक सहितको स्थानीय स्तरमा जोखिम र नाजुक पक्ष न्यूनीकरण गर्ने उपायहरू अवलम्बन, समुदायमा आधारित पूर्वजनाउ र चेतावनी दिने प्रणालीको विकास, समुदायभित्र विपद् तयारी र प्रतिक्रिया टोलीको निर्माण, समुदायले व्यवस्था गरेको साधनस्रोत पहँुच र बहुआयामिक विपद् जोखिम र क्षमता मूल्याङ्कन गर्ने नीति अवलम्बन गर्न आवश्यक भइसकेको छ भने विपद् प्रतिरोधात्मक समाजको विकासलाई राष्ट्रिय मूलनीति र अभियानको रूपमा सञ्चालन गरिनुपर्छ ।प्रकृतिजन्य जोखिम नियन्त्रण गर्न ल्याकत र ताकत चाहिन्छ । यहाँ ल्याकत भन्नाले नीति, रणनीति, योजना, दृष्टिकोणका विषयमा ध्यान दिनुपर्ने हुन्छ भने ताकत भन्नाले पारित नीति नियम कार्यान्वयन गर्ने राज्य क्षमताको अभिवृद्धिको विषय बुझ्नुपर्छ । मनसुनमा मात्र तात्ने र वर्षभरि भनसुनमा ब्यस्त रहने सरोकारविहीन सरकारले ससाना खाल्डा त पुर्न सकिरहेको छैन । पुरिएका खाल्डा पनि साता दिन पनि टिक्न नसक्ने हाम्रो विद्यमान राज्य संयन्त्रले प्राकृतिक सम्पदाको सदुपयोग गरी दीर्घकालीन रूपमै यो समस्याको समाधान गर्ला भन्ने विश्वास कसरी गर्ने ? प्रकृतिको अप्राकृतिक दोहन, गुणस्तरहीन कामको परिणामबाट जसरी प्राकृतिक प्रकोपले क्षति पुर्याइरहेको छ । त्यसको पृष्ठभूमिमा मानवजन्य कुशासनको कारण पनि मुख्य रहेको देखिन्छ । तसर्थ मानवजन्य सरकारी संयन्त्रमा आमूल परिवर्तन नगरी प्रकृतिजन्य प्रकोप विकास र समृद्धिको साधनमा रूपान्तरण गर्न सकिँदैन ।"
मधेसमा विपत्तिडेटलाइन तराई चन्द्रकिशोर,"प्रदेशलाई पाठउद्धार, राहत, पुन:स्थापनको सवालबारे फराकिलो सोच आवश्यक छ । वर्षाबारे अग्रिम जानकारी दिने संयन्त्रलाई प्रभावकारी र विश्वसनीय नबनाउँदासम्म जोखिम घटाउन सकिँदैन । विपद् पहाडमा परेको होस् वा मधेसमा, त्यो सबै नेपालीको साझा संकट हो । यसमा संकीर्ण राजनीति र साम्प्रदायिक टिप्पणीबाट जोगिनु र जोगाइनुपर्छ । संकटको साझा रूपमा व्यवस्थापन गर्ने र संकट दोहोरिन नदिन सामञ्जस्यपूर्ण प्रयत्नको खाँचो छ । यस्ता संकटले आउँदा दिनहरूमा प्रदेशहरूमाझ समन्वय र केन्द्रसँंग सहयोगको प्रयत्नबारे अग्रिम जनाउ र पाठ दिएको छ । यस पटकको संकट अर्को पटकका निम्ति समाधानका सूत्र पनि हुन सक्छन् ।"
बाढी प्रभावित क्षेत्रमा भाइरल ज्वरोको प्रकोप,"बारपाकमा नियन्त्रण प्रयासगोरखा दुई वर्षअघिको भूकम्पको केन्द्रविन्दु सुलिकोट गाउँपालिकाको बारपाकमा फैलिएको मौसमी भाइरलले बुधबार तीन वर्षीया सुप्रिया गुरुङको मृत्यु भएको छ । मौसमी रुघाखोकीले तीन सयभन्दा बढी बिरामी परेका छन् ।बालबालिका र वृद्धवृद्धा निमोनियाँ, रुघाखोकी र ज्वरोले बढी प्रभावित भएको स्थानीय स्वास्थ्यचौकीले जनाएको छ । साउन २१ मा केही स्थानीयमा देखिएको मौसमी फ्लुले प्रकोपको रूप लिएको स्वास्थ्यचौकी प्रमुख अनीलकुमार शाहले बताए । बिरामी बालिकाको फलोअप उपचार नगर्दा मृत्यु भयो, उनले भने । चौकीको औषधिले निको नभएपछि परिवारले बालिकालाई स्थानीय मेडिकलमा उपचार गराएका थिए । उपचारकै क्रममा निमोनियाँले उनको मृत्यु भएको हो । सुलिकोट गाउँपालिका१ र २ को बारपाकमा मौसमी भाइरलका कारण सबैभन्दा बढी बालबालिकाबिरामी परेका छन् । तीन सयभन्दा बढी बिरामी छन्, २ नम्बरका वडाध्यक्ष लालबहादुर गुरुङले भने, स्वास्थ्यचौकी र निजी मेडिकल हलमा उपचार गराइरहेका छन् । बालिकाको मृत्यु भएको र बिरामी संख्या बढ्दै गएपछि सरोकारवालाको आपतकालीन बैठक बसेर नियन्त्रणका लागि छलफल भएको छ । बिरामीको संख्या दिनदिनै बढ्दै गएको छ, उनले भने । १० दिनअघि भाइरलका सात जना बिरामी उपचार गराउन स्वास्थ्यचौकी आएका थिए । अघिल्लो बुधबारदेखि बिरामी संख्या बढ्दै गएको हो । बुधबार ५० भन्दा बढी बिरामीले स्वास्थ्यचौकीमा उपचार गराएको शाहले बताए । निजी मेडिकलमा उपचार गराउनेको संख्या पनि धेरै छ, उनले भने, दुई सय जना बिरामीले चौकीमा उपचार गराएका छन् । नियन्त्रणमा खटिएका स्वास्थ्यकर्मीलाई उद्धृत गर्दै जिल्ला जनस्वास्थ्य कार्यालयका महामारी रोग नियन्त्रण प्रमुख नानीबाबु दानीले बारपाकमा मौसमी भाइरल प्रकोपका रूपमा फैलिएको बताए । बिरामीको संख्या बढ्दै गएपछि औषधिसहित डाक्टर खटाएका छौं, उनले भने, जौबारी प्राथमिक स्वास्थ्य केन्द्रबाट डाक्टर र सिम्जुङ स्वास्थ्यचौकीबाट थप स्वास्थ्यकर्मी खटाइएको छ । औषधि र डाक्टरसहित घरघरै गएर बिरामीको उपचार गराउन थालिएको बारपाक स्वास्थ्यचौकीले जनाएको छ । बिरामी परे पनि बेलामा उपचार गराउन नआउने समस्या छ, उनले भने, सर्वपक्षीय बैठक बसेर जनचेतनामूलक कार्यक्रम पनि सुरु गरिएको छ ।"
कुशको शव बनाएर दाहसंस्कार,इलाम (कास) माईखोलामा बगेर सोमबार बेपत्ता भएका इलाम नगरपालिका७ का ३१ वर्षीय रोहन आचार्यको शव नभेटिएपछि परिवारले कुशको शव बनाएर दाहसंस्कार गरेका छन् । उनी बास्केटबल संघका जिल्ला अध्यक्ष हुन् । उनी माईखोलामा नुहाउने क्रममा खोलाले बगाएर बेपत्ता भएका थिए ।
९८ वर्षमा नागरिकता,रामेछाप (कास) सुनापति गाउँपालिका३ हिलेदेवीकी गौरीमाया नेपालीले ९८ वर्षको उमेरमा नागरिकता पाएकी छन् । नागरिकता नहुँदा उनले सामाजिक सुरक्षा भत्ता पाएकी थिइनन् । छोरीको सहारामा आफ्नै टोल साँधीडाँडाको शिविरमा आएकी नेपालीलाई प्रजिअ सूर्यबहादुर खत्रीले मंगलबार नागरिकता प्रदान गरेका हुन् । सुनापाति गाउँपालिकाका प्रमुख धावा लामाका अनुसार पतिको मृत्युपछि परिवारले हेला गरेकाले उनले अर्काको घरमा भाडा माझेर जीविका चलाउँदै आएकी थिइन् ।
जिससमा एमाले,दाङ (कास) जिसस प्रमुखमा एमालेका जितेन्द्रमान नेपाली निर्विरोध चुनिएका छन् । उपप्रमुखमा माओवादी केन्द्रका श्रीधर शर्मा पौडेल चुनिए । बुधबार भएको निर्वाचनमा पौडेलले १२ मत पाए भने प्रतिद्वन्द्वी कांग्रेसका नित्यानन्द शर्माले ८ मत पाए । समितिमा एमाले र माओवादी केन्द्रको गठबन्धन थियो । निर्वाचनमा कांग्रेस एक्लै होमिएको थियो ।
कुमारी र आधुनिक बुद्ध,"ललितपुर मुलुकभित्र होस् या बाहिर, बुद्धको सिद्धान्त, विचार र दर्शन पछयाउनेहरू थुप्रै छन् । बुद्धकै दर्शनबाट प्रभावित रहेर थुप्रै फिल्म बनेका छन्, संगीत सिर्जना भएका छन् । क्यानभास बुद्ध उतार्ने काम त सातौं शताब्दीदेखि नै भएको मानिन्छ, यसैका लागि थाङ्का र पौभा चित्र चिनिएका छन् । पछिल्लोपटक ललितकलाकर्मीहरूले बुद्धलाई फरक ढंगले क्यानभासमा उतार्दै आएका छन् । यस्तै एक अन्तर्राष्ट्रिय नमुना यतिबेला पाटनस्थित नेवा: छें आर्ट ग्यालरीमा हेर्न सकिन्छ । एक जापानी र ६ नेपाली नेपाली चित्रकारहरूले बुद्धलाई आधुनिक शैलीमा उतारेर कला प्रदर्शनी गरिरहेका छन् । आर्ट विदाउट बोर्डर्स : बुद्धिजम् इन मोडर्न टाइम प्रदर्शनीमा बुद्धका नयाँ कला अवतार हेर्न सकिन्छ । जापानी कलाकार तानका ककिकोसँगै प्रमिला बज्राचार्य, नरबहादुर विक, सरिता डंगोल, नम्रता सिंह र कृष्णभक्त डंगोलका चित्रहरू प्रदर्शनीमा राखिएका छन् ।तानकाले नेपालको धार्मिक सम्पदा र कलाप्रति गहिरो रुचि देखाएकी छन् । उनले तलैतलाले बनेको नेपाली मन्दिरलाई सुन्दर ढंगले चित्रमा उतारेकी छन् । उनको रंग संयोजन अरूभन्दा फरक देखिन्छ । पृष्ठभूमिमा मधुरो रंग प्रयोग गरेकी उनले चम्किलो र भड्किलो रंग सकेसम्म कम प्रयोग गरेकी छन् । यही कारण उनको चित्र हेर्दा निकै गम्भीर अर्थका देखिन्छन् । प्रमिलाका चित्र भने अमूर्त शैलीका छन् । उनले बुुद्धका आँखामा कुमारीको झल्को आउने गरी फयुजन गराइदिएकी छन् । उनले प्रयोग गरेकी कालो र रातो रंगको संयोजनमा डरत्रासको भाव महसुस गर्न सकिन्छ । खासगरी आधुनिक बुद्ध अहिले त्रासमै बाँचिरहेका छन् भन्ने अभिव्यक्ति उनको चित्रले दिन्छ । तैपनि उनी निराश छैनन् । कतै कतै उनले सेतो रंगमार्फत उज्यालो भविष्यको संकेत गरेकी छन् । निराशामा आशाको दियो जगाउन यसो गरेकी हुँ, उनले भनिन् । बुद्धको आधा अनुहारमा नाक र कानलाई रातो रंगले पोतेर उनले बुद्धलाई समसामयिक मनोदशासहित उतारेकी हुन् । नरबहादुरले भने बुद्धको खैरो आवरण उतारेका छन् । सिधा अनुहारभन्दा उनले अलि चलायमान जस्तो देखिने पोट्रेटहरू कोरेका छन् क्यानभासमा । तर, बुद्धको भावचाहिँ निराश देखिन्छ । यही निराश महसुस गराउन उनले स्याडो कलर प्रयोग गरेका छन् । शान्तिको प्रतीक मानिने बुद्ध मुस्कानविहीन देखिँदा कला पारखीको मनमा कतै न कतै च्वास्स घोच्छ । तैपनि समय यस्तै छ भन्ने बुझाउन उनको कला अर्थपूर्ण लाग्छ । सरिताका सिर्जना भने अलि रंगीन देखिन्छ । निराशाभन्दा सम्भावना देख्ने उनले चित्रमा पनि यस्तै भाव दर्साएको बताइन् । रातो, पहेंलो, हरियोलगायत चम्किला रंग क्यानभासमा पोतेकी उनले नदीको बहावजस्तै इफेक्ट दिन खोजेकी छन् । उनी विषयवस्तुभन्दा पनि प्रस्तुतितिर अलिक केन्द्रित भएको महसुस हुन्छ । ग्यालरीमा खुसीका सिर्जना पनि छन् । जस्तो कि, नम्रताले कोरेको बुद्धको अनुहार हरियो रंगको छ । यसले खुसी र सम्भावनाका बाटाहरूलाई संकेत गर्छ । कृष्णले कमलको फूलबीच बुद्धको आकृति कोरेका छन् । सकारात्मकतालाई जनाउन उनको यो चित्र सफल छ । प्रदर्शनी वुमन फर वुमन नेपालले गरेको हो ।"
एकै दिन ३२ मारिए,मनिला (बीबीसी) फिलिपिनो प्रहरीले लागूऔषधविरुद्ध चलाएको कारबाहीमा ३२ जनाको मृत्यु भएको छ । बुलाकान प्रान्तमा मंगलबार २४ घण्टाको अवधिमा प्रहरी कारबाहीमा परी ३२ जनाको मृत्यु भएको हो । मनिलाको उत्तरी क्षेत्रमा गरिएको कारबाहीमा मारिनेहरू सशस्त्र लागूऔषध कारोबारीहरू रहेको प्रहरीले जनाएको छ । सोमबार रातिदेखि मंगलबार रातिसम्म चलेको कारबाहीमा प्रहरीले बुलाकान प्रान्तका दर्जनौं स्थानमा छापा मारेको थियो । त्यस क्रममा एक सयभन्दा बढी मानिस पक्राउ पर्नुका साथै ठूलो परिमाणमा लागूऔषध र हतियार बरामद भएका छन् । राष्ट्रपति रोद्रिगो डुर्तेतेले सन् २०१६ मा लागूऔषधविरुद्ध छेडेको युद्धका क्रममा अहिलेसम्म ८ हजार मानिसको मृत्यु भइसकेको छ । लागूऔषधको व्यापार निर्मूल पार्ने उक्त अभियानका क्रममा हजारौंको मृत्यु भएपछि अन्तर्राष्ट्रिय समुदायद्वारा आलोचना हुँदै आएको छ । इन्डोनेसियामा पनि अभियान इन्डोनेसियामा पनि फिलिफिन्समा जस्तै लागूऔषधविरुद्धको कारबाही सुरु गरिएको छ । यो वर्षको अहिलेसम्म ६० जना लागूऔषध कारोबारीहरू मारिएका छन् । गत वर्ष १८ जना मारिएका थिए । अधिकारीहरूले मुलुकको २५ करोड जनसंख्यामध्ये ६४ लाख मानिस लागूऔषध दुव्र्यसनी रहेको आँकलन गरेका छन् । राष्ट्रपति जोको विडोडोले लागूऔषध कारोबारीविरुद्ध निर्ममतापूर्वक अभियान चलाउन आग्रह गरेका छन् । उनले युवा पुस्ताको भविष्य नै ध्वस्त पार्ने लागूऔषध कारोबारीविरुद्ध औपचारिक युद्ध सुरु भएको घोषणा गरेका छन् । कारोबारीले गिरफ्तारीमा अवरोध गरे गोली प्रहार गर्न कानुन कार्यान्वयन निकायलाई आदेश पनि दिएका छन् । लागूऔषधविरुद्धको प्रहरी इकाईका प्रमुख बुडी वासेसोले फिलिपिन्सको कारबाहीको नक्कल नगर्ने जनाउँदैं त्यहाँको अभियानको प्रशंसा भने गरे ।
भारतीय र चिनियाँ सैनिकबीच झडप,"श्रीनगर, कश्मीर (बीबीसीएएफपी) भारतीय र चिनियाँ सैनिकबीच कश्मीरको विवादास्पद सीमा क्षेत्रमा झडप भएको छ । पेङगोङ तालनजिकैको भारतीय सीमा क्षेत्रमा चिनियाँ सैनिक प्रवेश गर्ने प्रयास गरेपछि मंगलबार झडप भएको भारतीय समाचार समिति पीटीआईले जनाएको छ । त्यस क्रममा ढुंगा हानाहान भएको र दुवैतर्फका केही सैनिक घाइते भएको जनाइएको छ । तर बेइजिङले भने आफ्ना सैनिक चिनियाँ भूमिभित्रै रहेको स्पष्ट पारेको छ । चीन, भुटान र भारतको त्रिदेशीय सीमा दोक्लामका विषयमा भारत र चीनबीच तनाव जारी रहेका बेला कश्मीरको सीमावर्ती क्षेत्रमा झडप भएको हो । सैनिक अधिकारीलाई उद्धृत गर्दै पीटीआईले जनाएअनुसार चिनियाँ सैनिकको प्रवेश प्रयासलाई रोक्न भारतीय सैनिकले मानव साङलो निर्माण गरेका थिए । हिन्दुस्तान टाइम्सले जनाएअनुसार भारतीय सैनिकले चिनियाँ सैनिकलाई पछि हट्न भनेपछि दुवै पक्षबीच केहीबेर भनाभन भएको थियो । त्यसपछि ढुंगा हानाहान भएको र एक घण्टापछि चिनियाँ सैनिकहरू पछि हटेको जनाइएको छ । तर घाइते सैनिकको स्थितिको विवरण भने सार्वजनिक भएको छैन । भारतमा स्वतन्त्रता दिवस मनाइरहँदा मंगलबार बिहान ६ देखि ९ बजेको बीचमा उक्त घटना भएको थियो । चिनियाँ सैनिकहरू फिङगर फोर र फिङगर फाइभ भनेर चिनिने क्षेत्रबाट भारतीय सीमामा प्रवेश गर्ने प्रयास गरेको भारतीय सञ्चारमाध्यमले जनाएका छन् । एक अधिकारीले भने झडप भएको भनी सञ्चारमाध्यममा आएका विषयलाई पुष्टि गर्ने या अस्वीकार गर्ने कुनै टिप्पणी गरेनन् । तर उनले भने, यस्ता घटना हुन्छन्, यो पहिलो होइन ।एक भारतीय अधिकारीलाई उद्धृत गर्दै एएफपीले जनाएअनुसार उक्त झडप सामान्य थियो भने छोटो समयमै नियन्त्रणमा आएको थियो । यो एउटा सामान्य झडप हो, यसबाट दुवैतर्फ कुनै क्षति भएको छैन र छोटै समयमा घटना नियन्त्रणमा आइसकेको छ, आफ्नो नाम नबताउने सर्तमा ती भारतीय रक्षा अधिकारीले एएफपीलाई बताए । यस घटनापछि भारतीय र चिनियाँ सेना आआफ्नो डयुटी मा खटिइसकेको पनि उनले बताए । चिनियाँ विदेश मन्त्रालयले आफ्नो आधिकारिक वक्तव्यमा भारतीय पक्षले आफ्नो भूमिमा रहेका सबै सैनिक र उपकरण तत्काल र नि:सर्त फिर्ता गर्नुपर्ने माग गरेको छ । भारतीय विदेश मन्त्रालयले पनि विज्ञप्तिमा भारत र चीनबीचको सीमा क्षेत्रमा साझा वास्तविक नियन्त्रण रेखा (एलएसी) नभएको जनाएको छ । एलएसीका विषयमा फरक बुझाइका कारण उत्पन्न परिस्थिति सीमा रेखाका विषयमा सहमति गरी रोक्न सकिने मन्त्रालयको भनाइ छ । लद्धाख क्षेत्रका विषयमा दुई देशबीच लामो समयदेखि विवाद रहँदै आएको छ । उक्त क्षेत्रलाई चीनले आफ्नो भूमि दाबी गर्दै आएको छ । सीमाका रूपमा रहेको पेङगोङ तालको दुईतिहाइ भाग चीनको र बाँकी भाग भारतको नियन्त्रणमा छ ।"
बिहारमा बाढीबाट ९१ को मृत्यु,नयाँदिल्ली (सिन्हवा) भारतको बिहारमा बाढीका कारण ९१ जनाको मृत्यु भएको छ । बाढीबाट करिब ९६ लाख नागरिक प्रभावित भएका छन् । बिहारको राजधानी पटनामा बाढीले निकै ठूलो क्षति पुर्याएको छ । ती क्षेत्रमा वर्षा जारी छ । बाढीका कारण विस्थापित नागरिकहरू सरकारले व्यवस्था गरेका शिविरमा बसिरहेका छन् । प्रभावित क्षेत्रमा ३ सय ५० शिविर निर्माण गरिएका छन् । बिहारका १२ जिल्लामा बाढीले बढी प्रभाव पारेको छ । सरकारले उद्वारकार्यलाई तीव्रता दिएको जनाएको छ । बिहारका मुख्यमन्त्री नीतीश कुमारले उद्वार र राहत वितरणका लागि दुइटा हेलिकप्टर तयारी अवस्थामा राखिएको जनाएका छन् । वर्षा नरोकिएका कारण उद्धारकार्यमा कठिन भइरहेको बिहार सरकारका प्रवक्ताले जानकारी दिएका छन् ।
राष्ट्रसंघद्वारा केन्यालाई आग्रह,"नैरोबी (सिन्हवा) संयुक्त राष्ट्रसंघले केन्यालाई शान्त र संयमित रहन आग्रह गरेको छ । निर्वाचनपछि हिंसा जारी रहे पनि शान्ति कायम गर्न राष्ट्रसंघले आग्रह गरेको हो । राष्ट्रसंघीय मानवअधिकार निकायका प्रमुख जियद रद अल हुसेनले केन्याका प्रहरीलाई पनि संयमित रहन आग्रह गरेका छन् । उनले निर्वाचनपछिको आन्दोलनमा हिंसा भड्किएको, त्यसमा विपक्षीहरूले बढी हिंसात्मक क्रियाकलाप गरेका र प्रहरीले पनि हिंसा नियन्त्रणका लागि अत्यधिक बल प्रयोग गर्दा महिला र बालबालिका हिंसाको चपेटामा परेको बताएका छन् ।"
सबै मिलेर विपत् सामना गरौं,"राजविराज (कास) माओवादी केन्द्रका अध्यक्ष पुष्पकमल दाहालले बाढीको विपत्तिपछि राहत वितरण व्यवस्थित सँगसँगै पुन:स्थापनाको तयारी पनि सुरु गर्नुपर्ने बताएका छन् । देश प्राकृतिक रूपमा सुन्दर र साधन स्रोत सम्पन्न भए पनि बेलाबेला विपतको सामना गर्नुपर्ने बाध्यता रहेको उनले बताए ।सप्तरीको हनुमाननगर कंकालिनी नगरपालिका११ इनर्वाको मुसहर बस्तीका बाढीपीडितलाई बुधबार राहत वितरण गर्न गृहमन्त्री जनार्दन शर्मा र आपूर्तिमन्त्री शिवकुमार मण्डलसहित आएका दाहालले विपत्तिको धैर्यतापूर्वक सामाना गर्नुपर्ने अवस्था रहेको बताए । सबै नेपाली मिलेर विपत्को सामना गर्नुपर्छ, उनले भने, पहाडमा भूकम्प जाँदा तराईका जनताले निकै ठूलो ह्दयले सहयोग गरेजस्तै अहिले तराईमा विपत् हुँदा पहाडका जनताले पनि सहयोग गर्ने प्रवृत्ति विकास भएको छ, आपसी सहयोगबाटै नेपाल बनेको हो । उनले आर्थिक विकास र समृद्धिको पथमा देश अघि बढिरहेका बेला सबै मिलेर विपत्ति सामना गर्नुपर्ने उल्लेख गरे ।इनर्वामै सञ्चारकर्मीसित गृहमन्त्री जनार्दन शर्माले बाढी प्रभावितका लागि खाद्यान्नलगायत सामग्रीको अभाव नरहेको जनाए । भने, बाढीपीडितलाई वितरण गर्न खाद्य सामग्रीको अभाव छैन् तर वितरण प्रक्रिया व्यवस्थित गर्नुपर्ने आवश्यकता छ । व्यवस्थित वितरण भए कोही भोको रहनु पर्दैन ।गृहमन्त्री शर्माले भारतीय बाँधले नेपाली भूभाग डुबानमा परेको विषयमा कूटनीतिक स्तरमा छलफल भइरहेको जानकारी दिए । आपूर्तिमन्त्री मण्डलले तत्कालका लागि बाढीपीडितलाई वितरण गर्न राहत सामग्रीको अभाव नरहेको बताए । दाहाल, शर्मा र मण्डलले इनर्वाका ७० परिवार मुसहरलाई चामल, चाउचाउ, नुन र पानी वितरण गरे । हेलिकप्टरबाट राजविराज आएका उनीहरूले इनर्वापछि राजविराज नगरपालिका१५ देउरी भरुवामा गत बिहीबार खाडोको तटबन्धको नियन्त्रण गर्ने क्रममा बेपत्ता भएका डोमी यादवको परिवारलाई पनि भेट गरे ।"
महानगर जोगाउन केसलियामा बाँध,"मोरङ (कास) केसलियाखोलामा आएको बाढीले बूढीगंगा२ स्थित सुनसरीमोरङ सिँचाइ आयोजनाको नहर भत्काएको छ । यहाँ जल उत्पन्न प्रकोप नियन्त्रण डिभिजन विराटनगरले मंगलबारदेखि बाँसको प्रकुपाइन राखेर नियन्त्रण थालेको छ ।बाढीले बूढीगंगा२ स्थित उक्त नहर ४ ठाउँमा गरी २ सय मिटर भत्काएको छ । तत्काल वर्षा भए पुन: विराटनगरमा बाढी पस्ने भएकाले जल उत्पन्न प्रकोप नियन्त्रण डिभिजनले नदी नियन्त्रणको काम सुरु गरेको हो । डिभिजन प्रमुख डा देवनारायण साहले ९ सय क्युमेक्स पानी बहाव क्षमता रहेको केसलियामा १३ सय क्युमेक्स पानी आएकाले ओभरफ्लो भएपछि नहर बगाएको बताए । बाढीले बगाएर ल्याएको बालुवाले ५ सय बिघामा लगाइएको स्थानीयको धानसमेत पुरेको छ । नदी नियन्त्रणका लागि तत्काल ५ सय मिटरमा बाँसको प्रकुपाइन राख्ने काम थालिएको छ, उनले भने, दिगो नियन्त्रणका लागि उक्त ठाउँमा १५ सय मिटर तटबन्ध निर्माण गर्नुपर्छ र त्यसका लागि आवश्यक बजेटका लागि पहल भइरहेको छ । यस्तै, विराटनगरबाट बग्ने सिंगियाखोलामा आएको बाढीले परोपकार घाटको पुल र त्यसपछि आएको परालको माचले घिनाघाटस्थित पुलमा पानी थुनिएपछिओभरफ्लो भएर विराटनगरको पूर्वी क्षेत्र डुबानमा परेको थियो । केसलियाले विराटनगरको पश्चिमी र सिंगियाले पूर्वी क्षेत्र डुबान भएको थियो । यही बाढीकै कारण विमानस्थलसमेत डुबानमा परेको थियो । बाढीबाट विराटनगरमा ४ जनाको मृत्यु भएको छ । यहाँको ८० प्रतिशत घरको भुइँतला डुबानमा पर्दा सर्वसाधारण शनिबार र आइतबार सार्वजनिक भवन तथा सडकमा बसेका थिए । सोमबारदेखि पानी घट्नुका साथै घाम लागेपछि विस्थापितहरू आआफ्ना घर फर्केका छन् । घर भत्केकाहरूले छाप्रो हालेर बस्ने व्यवस्था मिलाएका छन् । अहिलेसम्म बाढीपीडितले सरकारी राहत पाउन सकेका छैनन् । स्थानीय संघसंस्था तथा आफन्त, नातासम्बन्धले दिएको चिउरा, भुजा, दालमोठ खाएका छन् । बाढीकै कारण महामारी फैलिने जोखिम पनि बढेको छ । प्रजिअ रामप्रसाद आचार्यले बाढीपीडितहरूलाई विभिन्न सामाजिक संघसंस्था तथा अन्तर्राष्ट्रिय संघसंस्थाहरूको समेत एकद्वार प्रणालीबाट राहत वितरण सुरु गरिएको बताए । स्थानीय जनप्रतिनिधिको अगुवाइमा राहत वितरण भइरहेको उनले सुनाए ।"
बाढीले कृषिमा ८ अर्ब क्षति,बाली क्षति उत्पादन हुने क्षति जम्मा क्षति (हेक्टर) (मेट्रिक टन) (रु लाखमा)धान ४७२२६ १५९१५२ ३१८३०तरकारी १६४७४ १९७६९३ २९६५४मकै ४६४१ १२०६७ २४१३दलहन ८३८२ ६७०६ ५३६५माछा १३३४ ५३३७ ८००५केरा ७५ १२०३ ३६१कोदो १ १ ०तेलहन १५५ १३२ ९२बदाम १५ १७ २९बेसार २१० ३७८० ३४०२
तरकारीको भाउ दोब्बर,"तरकारीकोव्यापारीले कालोबजारी र ठगी गरेको प्रमाणित भए कालोबजारी ऐनअनुसार कारबाही हुन्छ, श्रेष्ठले भने ।समितिका अनुसार २८ रुपैयाँ पर्ने लौका बढेर ४२ रुपैयाँ, किलोको ५२ रुपैयाँ पर्ने बोडी बढेर ७८ रुपैयाँ, १३ रुपैयाँ पर्ने बन्दा बढेर १९ रुपैयाँ पुगेको छ । यस्तै ४८ रुपैयाँ पर्ने घिउसिमी बढेर ८२ रुपैयाँ, ४२ रुपैयाँ पर्ने घिरौंला ५८, २२ रुपैयाँ पर्ने सेतो आलु २८, १ सय ६५ रुपैयाँ पर्ने च्याउ १ सय ९५ रुपैयाँ पुगेको समितिको तथ्यांकमा छ । उत्यकामा मुख्यत: धादिङ, नुवाकोट, काभ्रे, चितवन, मकवानपुरलगायत तराईका जिल्लाबाट पनि तरकारी भित्रिन्छ ।"
मध्यपश्चिममा ढिके नुनकै भर,"नेपालगन्ज मध्यपश्चिम क्षेत्रका ग्रामीण भेगका बासिन्दाहरू अझै पनि ढिके नुनको प्रयोग गर्दै आइरहेका छन्। ग्रामीण क्षेत्रसम्म आयोडिनयुक्त नुनको पर्याप्तता नहुनु, सडकको असुविधा तथा चेतनाको कमीका कारण ग्रामीण क्षेत्रमा ढिके नुनको प्रयोग भइरहेको हो ।साल्ट टेडिङ कर्पोरेसन नेपालगन्जका अनुसार मध्यपश्चिमका पहाडी र हिमाली जिल्लामा ढिके नुनको प्रयोग बढी छ । कर्पोरेसनका अनुसार हिमाली जिल्लामा ६० प्रतिशतभन्दा बढीले ढिके नुनको प्रयोग हुने गरको छ । ट्रेडिङले मध्यपश्चिमका सबै जिल्लामा ढिके र आयोडिनयुक्त नुनको आपूर्ति गर्दै आइरहेको छ । भारतबाट ल्याइएको नुन नेपालगन्ज कार्यालयमा भण्डारणगर्ने र मागअनुसार बाहिरका जिल्लामा पठाउने गरिएको छ । पाकेटको धूलो नुन प्रयोग गर्नेको संख्या बढदै गए पनि हिमाली तथा पहाडी जिल्लामा ६० प्रतिशत ढिके नुन खपत हुने गरेको साल्ट ट्रेडिङ कर्पोरेसन नेपालगन्जका प्रमुख मनोज चौधरीले बताए । उनका अनुसार तराईका ग्रामीण भेगमा समेत ढिके नुन बिक्री हुने गरेको बताए । पशु चौपायाको बहाना बनाएर ढिके नुन लैजाने गरेको पाइन्छ ।हिजोआज पनि पहाड र हिमालका करिब आधा जनसंख्याले ढिके नुन प्रयोग गरेको पाइन्छ, उनले भने, हामीले नुन बिक्री भएको आधारमा तुलनात्मक अध्ययन गर्दा ढिके नुनको प्रयोग गर्नेको संख्या मध्यपश्चिममा बढी छ । उनका अनुसार परम्परागत मूल्य मान्यता, ढुवानी असुविधा, आयोडिनसम्बन्धी जनचेतनाको कमी, ग्रामीण क्षेत्रका व्यापारिक केन्द्रमा प्याकेटको नुन नपाइनुजस्ता कारणले ढिके नुनको प्रयोग हुने गरेको हो । अन्धविश्वास र परम्परागत सोचाइका कारण हिमाली र पहाडी जिल्लाका स्थानीयले ढिके नुन प्रयोग गरेको चौधरीको भनाइ छ । प्याकेटको धूलो नुन खाएपछि शरीर चिलाउन रोग लाग्छ भन्ने परम्परागत मान्यताका कारण ग्रामीण क्षेत्रमा प्रयोग कम भएको उनको भनाइ छ । अन्धविश्वासका कारण ग्रामीण भेगका सर्वसाधारणले धूलो नुन खान नमान्ने गरेकाले ग्रामीण क्षेत्रमा प्याकेटको धूलो नुनको साथमा ढिके नुन पनि जाने गरेको कार्यालयले जनाएको छ । धूलो नुनभन्दा ढिके नुनको माग बढी हुने भएकाले दुवै प्रकृतिका नुन पठाउने गरिएको छ, चौधरीले भने, हामीले सकभर प्याकेटको धूलो नुन खानुस् भनेर सुझाव दिन्छौं तर हिमाली र पहाडी जिल्लाका ग्रामीण बस्तीका स्थानीयले मान्दैनन् । साल्ट ट्रेडिङ कर्पोरेसनका अनुसार मध्यपश्चिम क्षेत्रमा मागको आधारमा एक वर्ष पुग्ने नुन भण्डारण गरिएको छ । उनले आगामी वैशाखजेठसम्म पुग्ने नुन मौज्दात रहेको बताए । कर्पोरेसनको नेपालगन्ज गोदाममा २५ हजार टन नुन मौज्दात रहेको प्रमुख चौधरीले बताए । उनका अनुसार हिमाली र पहाडी जिल्लामा समेत पर्याप्त नुन भण्डारण गरिएको छ । उनले हुम्लामा २ हजार ४ सय क्विन्टल, कालिकोटमा ४ हजार ५ सय, मुगुमा ४ हजार २ सय, जुम्ला सदरमुकाममा ९ हजार ४ सय, जुम्लाको सिँजा डिपोमा २ हजार ४ सय र जाजरकोटमा २ हजार ८ सय क्विन्टल नुन भण्डारण गरिएको बताए । त्यस्तै रुकुम चौरजहारीमा १ सय क्विन्टल, रुकुम सदरमुकाममा २ हजार २ सय र रोल्पा लिबाङमा ९ सय क्विन्टल नुन भण्डारण गरिएको छ । हिमाली र पहाडी जिल्लामा नुन ढुवानीमा सरकारले अनुदान दिएको छ ।"
नेप्सेमा ७१ करोडको कारोबार,"काठमाडौं (कास) बुधबार सेयर बजारमा सुधार देखिएको छ । अघिल्ला दुई दिन ऋणात्मक रहेको बजार बुधबार ३५० अंकले बढेर १ हजार ६ सय ३२६६ विन्दुमा उक्लेको हो । कारोबारमा रहेकामध्ये जलविद्युत्, वित्त कम्पनी र उत्पादन तथा प्रशोधनबाहेक सबै समूहको परिसूचक बढेपछि समग्र नेप्सेको वृद्धिमा टेवा पुगेको हो । अघिल्लो दिनको तुलनामा बुधबार परिसूचकमा ०२१ प्रतिशतले वृद्धि भएको हो । पछिल्ला एकदुई सातायता सेयर बजार घट्दो प्रवृत्तिमा देखिएको छ । खासगरी मूल्य अभिवृद्धिकर (भ्याट) प्रकरणपछि घट्न थालेको बजार हालसम्म अपेक्षित रूपमा बढ्न सकेको छैन । भ्याटको दर, राजनीतिक संक्रमणकाल, तराईका अधिकांश जिल्लाहरूमा बाढीले पुर्याएको क्षतिलगायत कारण लगानीकर्तामा मनोवैज्ञानिक डर भएकाले बजारमा लगानी बढ्न नसकेको हो । अहिले लगानीकर्ता पर्ख र हेरको अवस्थामा रहेको ब्रोकरहरू बताउँछन् । करिब साढे ६ हजार कारोबारबाट १ सय ५८ कम्पनीका १६ लाख ५४ हजार ९ सय ८३ कित्ता सेयर खरिद बिक्री भए । उक्त किनबेचबाट ७१ करोड ४३ लाख रुपैयाँ बराबरको सेयर कारोबार भयो। योसँगै बजार पुँजीकरण १९ खर्ब १५ अर्ब रुपैयाँ पुगेको छ । कारोबारमा आएकामध्ये ८६ कम्पनीको सेयर मूल्य बढ्यो, ५९ कम्पनीको घट्यो र बाँकी १३ कम्पनीको सेयर मूल्य स्थिर छ । बुधबार नेप्सेमा सूचीकृत क वर्गका कम्पनीहरूको सेयर कारोबार मापक सेन्सेटिभ परिसूचक ०२७ प्रतिशत र कारोबारमा रहेका सबै कम्पनीको सेयर कारोबार मापक फ्लोट परिसूचक ०१८ प्रतिशतले सकारात्मक रहे । उक्त दिन बिमा समूहको परिसूचक ०८२, होटलको ०३१, अन्य को ०२८, बैंकिङको ०२१ र विकास बैंकको ०१६ प्रतिशतले बढे । तर, उत्पादन तथा प्रशोधन समूहको परिसूचक १९४, जलविद्युत्को ०४६ र वित्त कम्पनीको ०३६ प्रतिशतले घटे ।"
सुक्खा बन्दरगाहमा रेल आएन,"पर्सा वर्षाका कारण भारतको विभिन्न स्थानमा रेल्वे ट्रयाक र पुल बिग्रेर वीरगन्जस्थित सिर्सिया सुक्खा बन्दरगाहमा ५ दिनदेखि भारतबाट मालबाहक रेल आएको छैन । भारतको रेल्वे सञ्जालसँग जोडिएको मुलुकको यो एक मात्र रेल्वे बन्दरगाहसमेत ठप्प भएपछि मुलुकको तेस्रो मुलुकसँगको आयातनिर्यात प्रत्यक्ष रूपमा प्रभावित हुन्छ । बन्दरगाह सञ्चालक कम्पनी हिमालयन टर्मिनल्सका सूचना एवं वित्त अधिकृत अनिमेश कुमारले शनिबारयता यो बन्दरगाहमा एउटा पनि मालबाहक रेल्वे र्याक आउन नसकेको बताए । कोलकाता बन्दरगाहबाट कन्टेनर बोकेर हिँडेको र्याक सीतामढी नजिकको रिघा स्टेसनमा अड्किएर बसेको उनले बताए । आदापुर स्टेसनमा एउटा फलाम बोकेको र्याक पनि अड्किएर बसेको उनले बताए । वीरगन्जका लागि भारतको कोलकाता तथा अन्य स्थानबाट हिँडेकासमेत गरी आधा दर्जन रेल्वे र्याक भारतका विभिन्न स्थानमा रेल्वे मार्गमै अड्किएको उनले बताए । यो बन्दरगाहसँग सबैभन्दा नजिकको तथा रेल सेवा उपलब्ध गराउने स्टेसन रक्सौल रेल्वे स्टेसन नै रेल सम्पर्कबाट विच्छेद भएको छ । रक्सौलमा पूर्व सीतामढी र पश्चिम सुगौलीबाटै रेल आउन सकेको छैन । ५ दिनयता एउटा पनि रेल नआउँदा बन्दरगाहमा एक र्याक खाली कन्टेनर अड्किएर बसेको छ । कोलकाताबाटै आउने रेल नआउँदा यहाँबाट खाली कन्टेनरसमेत पठाउन नसकिएको उनले बताए । भारतीय रेल्वे ट्रयाक धेरै ठाउँमा डुबेको, बिग्रिएको र कतिपय ठाउँमा पुल नै भास्सिएका छन् । पानीको सतह नघटेसम्म भारतीय रेल्वेले मर्मतको काम थाल्न सक्दैन । हाल रक्सौलको रेल्वे र सडक सम्पर्क पनि विच्छेद छ । रक्सौलमोतिहारी सडक खण्डको सुगौलीमा राजमार्गमै पानी जमेकाले मंगलबार मध्याह्नदेखि वीरगन्ज नाकामा आउने मालबाहक सवारी पनि सुगौलीमा अड्किएका छन् ।"
रोकिएन नदी दोहन,"नुवाकोट सरकारले निषेध गरेको समयमा पनि नदीजन्य वस्तुको उत्खनन रोकिएको छैन । असारदेखि भदौसम्म नदीबाट ढुंगा, गिट्टी बालुवा झिक्न रोकिएको छ । त्रिशूलीको बुनिबेसी, काशीटार, रातोमाटे, कोल्पुटार, तादीखोलाको कोसगाढे, सालबिसाउना र ढिकुरेमा उत्खनन भइरहेको स्थानीय बताउँछन् । त्यसैगरी शेरादरबार, सिन्दुरेखोला दोभान, गंगटे, बेलकोट धन्सार, तादी पुल छेउ, पिपलटार, लिखुको छहरे, सामरी र सलाखुलगायतका स्थानमा स्क्याभेटर लगाएरै ढुंगा, गिट्टी र बालुवा झिक्ने गरिएको छ । सरोकारवाला निकायले उत्खनन रोकिएको भन्ने गरे पनि क्रसर व्यवसायीहरूले राति निकाल्ने गरेको रातोमाटेका एक स्थानीयले बताए । अवैध उत्खनन रोक्न जनप्रतिनिधि, स्थानीय प्रशासन, प्रहरी र जिल्ला समन्वय समितिले एकअर्कालाई दोष दिएर आफ्नो दायित्वबाट पन्छिने गरेका छन् । जिससका स्थानीय विकास अधिकारी केसरबहादुर पण्डितले आफूले रोक्न सबै हथकण्डा अपनाए पनि प्रहरीबिना केही गर्न सक्ने स्थिति नभएको बताए । रोक्ने काम प्रहरीको हो, उनले भने, एलडीओसहित सबै निकाय लाग्नुपर्छ । उनले नदीजन्य वस्तुको उत्खनन रोक्ने जिम्मेवारी स्थानीय तहको समेत भएको उनले बताए। प्रहरी कार्यालयले पनि जिससलाई देखाएर पन्छिने गरेको छ । जिससले अनुगमन गर्न हालसम्म भनेको छैन, जिल्ला प्रहरी कार्यालयका डीएसपी ऋषिराम कँडेलले भने, यसअघि जफत गरेका एक्साभेटर र बालुवा ल्याउन जिससले सघाएन । साधन स्रोतको कमीले नदीजन्य वस्तु नियन्त्रणका लागि समस्या भएको उनले बताए । प्रहरी र क्रसर व्यवसायीसँगको मिलेमतोमा नदी दोहन भइरहेको स्थानीयको आरोप छ । स्थानीय निकायका प्रतिनिधिहरू नदीहरूमा उत्खनन कार्य रोकिनुपर्ने बताउँछन् । विदुर नगरपालिकाकी मेयर सन्जु पण्डितले अवैध क्रसर सञ्चालन र नदीजन्य वस्तु झिक्नेलाई नियन्त्रणमा ल्याउने बताइन् । प्रमुख जिल्ला अधिकारी जगदीशराज बरालले अवैध नदी उत्खनन रोक्न जिसस र प्रहरीलाई पत्र लेखेको बताए । जिल्लामा अवैध रूपमा ८ वटा क्रसर र ३९ बालुवा सफा गर्ने फिरफिरे सञ्चालनमा छन् ।"
कारबाही नगर्दै क्षतिपूर्ति !,"काठमाडौं अखिल नेपाल फुटबल संघ (एन्फा) ले थ्रीस्टार क्लबलाई एएफसी कप प्लेअफबाट वञ्चित गरिएको औपचारिक रुपमा स्वीकार्दै उसलाई क्षतिपूर्ति दिने बुधबार निर्णय गरेको छ । तर दोषीउपर कारबाही गर्नेबारे भने कार्यसमितिले कुनै निर्णय गरेन ।एन्फाले टिम दर्ता नगर्दा थ्रीस्टारले छनोट भएर पनि गत वर्ष एसियाली क्लब फुटबलको दोस्रो ठूलो प्रतियोगिताको प्लेअफ खेल्न पाएन । त्यसैले उसले ६ करोड रुपैयाँ क्षतिपूर्ति मागेको थियो । लामो बार्गेनिङ पछि थ्रीस्टारलाई १ करोड ५० लाख क्षतिपूर्ति दिन एन्फा नेतृत्वले सहमति गरेको बताएको थियो तर एन्फाले सम्झौता भने गरेको थिएन । यसैमा थ्रीस्टारलाई सहमति भएबमोजिम क्षतिपूर्ति दिने भन्दै एन्फाको कार्यसमिति बैठकले निर्णय गरेको हो ।क्षतिपूर्तिको कानुनी र व्यावहारिक प्रक्रिया पूरा गरी आवश्यक स्रोत व्यवस्थापन गर्न वरिष्ठ उपाध्यक्ष मणि कुँवर संयोजक तथा कार्यसमिति सदस्यद्वय गणेश चन्द र दिनेश व्यञ्जनकार सदस्य रहेको समिति गठन गरेको छ । एन्फा अध्यक्ष नरेन्द्र श्रेष्ठले यसमा सर्वसम्मत गराउने प्रयास गरेका थिए तर उपाध्यक्ष वीरबहादुर खड्का तथा सदस्य पंकजविक्रम नेम्वाङ र रत्नकुमार श्रेष्ठले असहमति जनाउँदै नोट अफ डिसेन्ट लेखेका छन्।थ्रीस्टारलाई प्रतियोगिता खेल्न पाउने अधिकारबाट वञ्चित गरिएको छ, त्यसैले उसले क्षतिपूर्ति पाउनुपर्छ तर उसलाई एन्फाले क्षतिपूर्ति दिने सहमति हालसम्म गरेको छैन, सदस्य नेम्वाङले भने, जसले गल्ती गरेको हो उसलाई कारबाही नगरी क्षतिपूर्तिको प्रक्रिया अगाडि बढाउनु न्यायको सिद्धान्तअनुसार होइन । त्यसैले निर्णयप्रति असहमत छौं । उनले थपे, दोषीलाई उन्मुक्ति दिने नियत देखियो । यो नेपाली फुटबलका लागि ठूलो दुर्भाग्य हो । समितिले १० दिनभित्र प्रस्ताव पेश गर्ने र त्यसअनुसार कार्यसमितिमार्फत् विशेष साधारणसभाले अनुमोदन गरेर थ्रीस्टारलाई क्षतिपूर्ति दिने बताइएको छ ।लिग मंसिरमाएन्फा बैठकले मंसिर १४ देखि ए डिभिजन लिग गर्ने निर्णय पनि गर्यो । यसले दुई वर्षयता रोकिएको उच्च तहको लिग पुन: सञ्चालन गर्ने ढोका खोलेको छ । एएफसीको क्लब लाइसेन्सिङ मापदण्ड पूरा गरेका क्लबले लिग खेल्नेछन्, एन्फाका प्रमुख कार्यकारी अधिकृत इन्द्रमान तुलाधरले भने, सहिद स्मारक ए डिभिजन लिगमा रहेका क्लबलाई लिगमा यसपालि समेट्ने छौं । राष्ट्रिय लिग खेलेका र राजधानीमा ए डिभिजनमा उक्लिने क्लबलाई अर्को सालको लिगमा मौका दिनेछौं ।"
एन्फा चुनाव पुसमा,"एन्फाको निर्वाचन २३ पुसमा गर्ने निर्णय पनि बुधबारको बैठकले गरेको छ । त्यसअघि विधान संशोधनका लागि असोज २३ मा विशेष साधारणसभा बस्ने निर्णय भएको छ । त्यस्तै, स्वर्गीय ललितकृष्ण श्रेष्ठ (एन्फाका पूर्वकार्यवाहक अध्यक्ष) लाई ५ लाख रुपैयाँको शरदचन्द्र शाह स्मृति पुरस्कार प्रदान गरिने निर्णय भयो । रूपक स्मृति वर्षको उत्कृष्ट खेलाडी पुरस्कारका लागि खेलाडी सिफारिस गर्न पंकज नेम्वाङको संयोजकत्वमा समिति बनाइएको छ । एसियाली फुटबल महासंघ (एएफसी) ले अनुदानमा ३ लाख डलरको मिनी पिच नवलपरासी, मकवानपुर र न्युरोड टिमलाई दिने निर्णयको अनुमोदन गर्यो । यसमा संकटाको प्रस्ताव भने एएफसीले अस्वीकृत गरेको थियो ।"
एन्डरसनप्रति ब्रोडको विश्वास,"इयान बोथमको प्रभावबोथमको ३ सय ८३ टेस्ट विकेटभन्दा ब्रोड ५ विकेटले मात्र पछाडि छन्, जसले उनलाई इङल्यान्डको दोस्रो सर्वाधिक सफल बलर बनाउने छ । निश्चय पनि बोथम इङलिस क्रिकेटका महान खेलाडी हुन्, ब्रोडले भने । जसले अस्ट्रेलियाविरूद्ध राम्रो गरेको हुन्छ ऊप्रति मेरो ठूलो सम्मान हुन्छ, ३१ वर्षे ब्रोडले भने । ब्रोडका पिता क्रिस इङल्यान्डका पूर्व ओपनिङ ब्याट्सम्यान हुन् र उनले बोथमसँगै १९८६८७ मा अस्ट्रेलियामा एसेज जित्दा महत्त्वपूर्ण भूमिका खेलेका थिए ।"

शीर्षक,विवरण
परिणाम शून्य,"काठमाडौं चिकित्सा शिक्षा र स्वास्थ्य क्षेत्रको सुधारका लागि ११ औं पटक आमरण अनशन बसेका डा गोविन्द केसीका मागमा ऐक्यबद्धता जनाउँदै त्रिवि शिक्षण अस्पतालका आवासीय चिकित्सकहरू बुधबारदेखि पठनपाठनलगायत बहिरंग सेवामा सरिक नहुने भएका छन्। शिक्षण अस्पतालमा करिब ३ सय ५० आवासीय चिकित्सक छन्। उनीहरूको संगठन नेसनल रेजिडेन्ट डाक्टर्स एसोसिएसनले केसीको समर्थनमा सरकारलाई थप दबाब दिन पठनपाठन र बहिरंग सेवामा सरिक नहुने जनाएको हो। सरकारले हाम्रो विरोधलाई वास्ता नगरे डा केसीको जीवनरक्षा गर्न शल्यक्रिया कक्ष बहिष्कारलगायत थप कडा विरोधका कार्यक्रम ल्याउन बाध्य हुनेछौं, एसोसिएसनका महासचिव डा अमितकुमार यादवले भने, सरकार संवेदनशील नदेखिएपछि जनहितका माग सम्बोधन गर्न बहिरंग सेवामा उपस्थिति जनाउन छोड्ने निर्णय गरिएको हो। डा केसीको अनशन मंगलबार नवौं दिनमा पुगेपछि स्वास्थ्यमा देखिन सक्ने जटिलतालाई दृष्टिगत गर्दै उनीहरूले दबाब तीव्र पारेका हुन्। सरकार र अनशनरत केसीका प्रतिनिधिबीच मंगलबार भएको पाँचौंपल्टको वार्ता पनि विफल भएको छ। केसीका प्रतिनिधि डाअभिषेकराज सिंहले वार्ता कुनै निष्कर्षमा पुग्न नसकेको बताए। उनका अनुसार चिकित्सा शिक्षा ऐनलाई आफूले दिएको सुझावअनुसार संसद्बाटपारित गर्नुपर्ने केसीको मुख्य मागमै वार्ता अड्किइरहेको छ। स्वास्थ्यमन्त्री गिरिराजमणि पोखरेलले चिकित्सा शिक्षा ऐनलाई माथेमा प्रतिवेदनको मूल भावनाअनुसार संसद्बाट पारित गराउन आफूहरू लागिपरेको भन्दै डाकेसीलाई हालका लागि अनशन स्थगन गर्न आग्रह गरेका छन्। यसैबीच केसीको सत्याग्रहको समर्थनमा राजधानीमा शनिबारदेखि जारी रिले अनशनमा बस्नेहरू १०२ पुगेका छन्। सोलिडारिटी फर डाकेसी अलाइन्सकी डातोसिमा कार्कीले स्थानीय प्रशासनले मण्डलामा शान्तिपूर्ण रिले अनशन नगर्न दबाब दिइरहेको बताइन्।"
रहेनन् दलित आन्दोलनका अभियन्ता,"पछिल्लो समय बलदेव राम भूमि आन्दोलन तथा हरुवाचरुवा मुक्तिको आन्दोलनलाई उचाइमा पुर्याउन लागिपरेका थिए। पश्चिम नेपालमा हलिया मुक्ति भए पनि पूर्वी नेपालमा रहेका हरुवाचरुवा बँधुवा मजदुर जस्तै भएकाले त्यसको अन्त्य हुनुपर्ने भन्दै उनले विभिन्न मञ्चमा आवाज उठाउनुका साथै हरूवाचरुवालाई संगठित गरी चरणबद्ध आन्दोलन गरिरहेका थिए। के थियो सिनो बहिकार आन्दोलन? विभिन्न गैरसरकारी संस्थाको कार्यक्रमको प्रभावबाट केही जागरुक भएका सप्तरीका चमार समुदायले २०५६ को सुरुवातमा सप्तरीको मधुपटी गाविसको कनकपुर गाउँमा सिनो नफाल्ने अडान लिए। बलदेव राम लगायतका अगुवाहरूले बहिष्करणको आन्दोलन चलाएपछि धेरैले त्यसलाई राम्रो भने। तर कथित उपल्लो जातिका बताउनेहरूले सिनो न फालेको भन्दै स्थानीयस्तरमा चमार जातिलाई बाटो हिँड्न नदिने, रोजगारीबाट हटाउने लगायतका कार्य गर्दै सामाजिक रूपमा नाकाबन्दी गरे। तर, आफ्नो मुद्दामा अडिग बलदेवले हरेस खाएनन्। उनले सिनो बहिष्कारको आन्दोलनलाई निरन्तरता दिए। कनकपुरबाट सुरु भएको सिनो बहिष्कारसम्बन्धी समाचार कान्तिपुर र दि काठमान्डु पोस्टमा प्रकाशित भएपछि चमार जातिका अगुवाले उक्त समाचारको कटिङको फोटोकपी गरी सप्तरी र सिरहाका चमार बस्तीमा प्रचारस्वरूप बाँडे। कान्तिपुरको त्यही समाचारले सिनो बहिष्कारका लागि चमार जातिलाई संगठित हुने चेतना प्रवाह गर्यो, बलदेवले कान्तिपुरसँग भनेका थिए। त्यसपछि मधुपटी, दौलतपुर, हर्दिया र पिप्रापश्चिम गाविसलगायत सप्तरीको उत्तरी क्षेत्रका चमारहरू संगठित भएर सिनो नफाल्ने अडान लिए। गाउँमा कथित उपल्ला जातिकाले ती गाउँसहित सप्तरीकै हरिहरपुर, कोचाबखारी लगायतका ठाउँमा चमारलाई नाकाबन्दी गरे। तैपनि चमार समुदाय सिनो नफाल्ने अडानमै रह्यो। २०५६ कै चैत १० गते सप्तरीसित जोडिएको सिरहाको लहानस्थित मटिअर्बामा स्थानीय हरिलाल चौधरीको पाडो मर्दा चमार जातिले नफाल्ने अडान दोहोर्यायो। त्यसपछि स्थानीय चौधरी समुदायले चमार जातिलाई नाकाबन्दी गर्दै बाटोघाटो हिँड्न नदिने, पसलमा सरसामान र औषधिमूलो नदिने लगायतका मानवताविरोधी कार्य गरेपछि घटना अन्तर्राष्ट्रिय रूपमै चर्चित बनेको थियो।"
टेन्डरमार्फत खरिद नै भ्रष्टाचार,"निगमका कार्यकारी निर्देशक गोपाल खड्काले सरकारी निर्देशनअनुसार नै जग्गा खरिद गरेको दाबी गरे। छिटोभन्दा छिटो र पारदर्शी बनाउन प्रक्रियागत रूपमा टेन्डर प्रक्रियाबाट गरेका छौं, उनले भने। निगमका निमित्त नायब कार्यकारी निर्देशक सुशील भट्टराईले पनि सञ्चालक समितिले दिएको निर्देशनअनुसार नै खरिद गरिएको दाबी गरे। खरिदका लागि सञ्चालक समितिले जग्गा वर्गीकरण गरेको थियो। भण्डारण बनाउन अत्यधिक पानी आवश्यक पर्छ, उनले भने, त्यसैले खोला नजिकको जग्गा हेरेका थियौं।जग्गा दलालसँगको मिलेमतोमा मन्त्रालय र निगमले ४ ठाउँमा चल्तीको भाउभन्दा दोब्बरतेब्बर मूल्यमा ७६ बिघा १४ कट्ठा जग्गा खरिद गरेको छ। झापामा प्रतिकट्ठा १३ लाख ५१ हजार रुपैयाँका दरले २३ बिघा ३ कट्ठा, सर्लाहीमा ९ लाख १६ हजार रुपैयाँका दरले १५ बिघा १२ कट्ठा खरिद गरेको छ। चितवनमा प्रतिकट्ठा १५ लाख ८५ हजार रुपैयाँका दरले २३ बिघा १२ कट्ठा र भैरहवामा १० लाख ९३ हजार रुपैयाँका दरले १४ बिघा ७ कट्ठा खरिद गरेको छ। उपसमितिले यसबारे स्थलगत अनुगमन र अध्ययन गर्ने निर्णय गरेको छ। त्यसपछि सरकारलाई जग्गा खरिद प्रक्रिया रोक्न निर्देशन दिने संयोजक रजकले बताए। आपूर्ति तथा उपभोक्ता हित उपसमितिले पनि स्थलगत अध्ययन गरेर प्रतिवेदन सार्वजनिक गर्ने जनाएको छ।"
संरचना बदल्दै सेना,"काठमाडौं नेपाली सेनाले मुलुकको संघीय ढाँचालाई मान्य हुने गरी संगठन तथा कमान्ड परिचालन गर्न चुस्त संरचना निर्माण प्रक्रिया अघि बढाएको छ। पहिलो चरणको स्थानीय निर्वाचनअघि भएको मन्त्रिपरिषद् निर्णयअनुसार नेपाली सेनाले आफ्नो संरचना परिवर्तन गर्न लागेको हो। सरकारको निर्णयअनुरूप हरेक प्रदेशमा नेपाली सेनाको पृतनालाई मुख्यालयका रूपमा राखेर त्यसअनुसारको कमान्ड संरचना तथा संख्या तय गर्ने गृहकार्य अन्तिम चरणमा पुगेको सम्बद्ध स्रोतले जानकारी दियो। जसअनुसार संख्या नबढाई संरचना चुस्त बनाउँदै दुई पृतना थप्ने तयारी छ। सेनामा संख्या पनि बढाउने बहस भए पनि हाललाई यही संख्याबाट पद मिलान गर्दै पृतना थप्न लागिएको हो। नवनियुक्त रक्षामन्त्री भीमसेनदास प्रधानले सेनाको संगठन पुन:संरचनालाई प्राथमिकतासाथ अघि बढाउन लागिएको कान्तिपुरलाई बताए। २०७२ फागुनमा गठित रक्षा मन्त्रालय र नेपाली सेनाको सांगठनिक पुन: ढाँचासम्बन्धी अध्ययन कार्यदल ले दिएको सुझावका आधारमा काम अघि बढाइएको उनले बताए। सेनाको वर्तमान संरचना विकास क्षेत्र, अञ्चल र जिल्लामा आधारित छ। देशको राजनीतिक तथा प्रशासनिक विभाजनअनुसार बनाइएको यसखाले सैनिक संरचनालाई अब प्रादेशिक तहमा लगिनेछ।उपत्यका र हरेक प्रदेशमा पृतना मुख्यालय राख्ने गृहकार्य अन्तिम चरणमा पुगेको सेनाका प्रवक्ता सहायक रथी झंकरबहादुर कडायतले जानकारी दिए। नयाँ संरचनाअनुसार पृतनाहरूको संख्या ८ हुने भएकाले दुई पृतनापतिको व्यवस्थापनका लागि दरबन्दी समायोजन तयारीसमेत अन्तिम चरणमा पुगेको सैन्यस्रोतले जनायो। अहिले पाँच विकास क्षेत्र र राजधानीमा गरी सेनाका ६ वटा पृतना छन्। पूर्वाञ्चलको इटहरी, मध्यमाञ्चलको हेटौंडा, पश्चिमाञ्चलको पोखरा, मध्यपश्चिमाञ्चलको सुर्खेत र सुदूरपश्चिमाञ्चलको धनगढी तथा उपत्यकामा एउटा पृतना मुख्यालय छ। अब दुई नम्बर र पाँच नम्बर प्रदेशमा पृतना थपिनेछन्। हरेक प्रदेशमा पृतना रहने र त्यो क्षेत्रको कमान्ड त्यही पृतनाबाट रहने भए पनि मुख्य कमान्ड भने केन्द्रीय प्रणालीबाट हुनेछ। सुरक्षाको नेतृत्व पनि केन्द्रमै रहनेछ।पृतनाले आफ्नो प्रदेशअन्तर्गतका सबै बाहिनी, गण, गुल्म तथा अन्य युनिटहरूको समन्वय गर्ने गरी नयाँ संरचना तय गर्न लागिएको स्रोत बताउँछ। सेनाको कमान्ड संरचनामा तीन टुकडी बराबर एक गुल्म, तीन गुल्म बराबर एक गण, तीन गण बराबर एक बाहिनी र तीन बाहिनी बराबर एक पृतना रहन्छन्। सबै प्रदेशमा सुरक्षा सन्तुलन र कमान्ड संरचना मिलाउन संख्यादेखि अन्य दरबन्दीसमेत हेरफेर गर्न लागिएको सैन्य अधिकारीले जनाए। संरचनामा हेरफेर भए पनि तत्काल दरबन्दी तथा संख्या भने बढ्ने छैन। नेपाली सेनामा हाल करिब ९६ हजारको संख्यामा दरबन्दी छ। सबै प्रदेशमा पृतना रहने गरी बाहिनी, गण, गुल्म र अन्य प्राविधिक संरचनाभित्रका शाखामहाशाखाको सांगठनिक स्वरूप बन्छ, रक्षामन्त्री प्रधानले भने, नयाँ पृतनामा अहिले भएकै पृतनापतिलाई खटाउने हो, अभाव भए केही थप समायोजन गर्न सकिने गरी काम अघि बढेको छ।"
विद्युतीय मेसिन ल्याए सम्भव,"काठमाडौं निर्वाचन आयोगले विद्युतीय मेसिन प्रयोग गरे मात्र एकैपटक प्रदेश र प्रतिनिधिसभा निर्वाचन सहज हुने भन्दै त्यसका प्राविधिक पक्षबारे राजनीतिक दलसँग छलफल थालेको छ। राजनीतिक वृत्तबाट प्रदेश र प्रतिनिधिसभा निर्वाचन एकै दिन गराउने चर्चा भए पनि आयोगले दुइटै निर्वाचन एकै दिन गर्दा एकजना मतदाताले छुट्टाछुट्टै चार मतपत्र, चार मतपेटिका प्रयोग गर्नु झन्झटिलो र असम्भवप्राय: हुने बताउँदै आएको छ। आयोगले मंगलबार संसदभित्रका राजनीतिक दलका प्रतिनिधिसँग आगामी निर्वाचनमा विद्युतीय मतदान मेसिन (ईभीएम) प्रयोग गर्न सकिने भन्दै त्यसका प्राविधिक पक्षबारे अन्तक्र्रिया गर्यो। त्यस क्रममा आयोग पदाधिकारीले मतदानमा विद्युतीय मेसिन प्रयोग र त्यसले सम्पूर्ण निर्वाचन पद्धतिमा पार्ने सकारात्मक प्रभावबारे बुझाउने प्रयास गरेका थिए। राजनीतिक पक्षलाई ईभीएम प्रयोगमा सहमत गराउने उद्देश्यले राखिएको छलफलमा आयोगका पदाधिकारीले भारतले प्रयोग गरेको त्यही उत्पादित ईभीएम र बेलायतस्थित स्मार्टमेटिक कम्पनीले उत्पादन गरेको ईभीएमका विशेषताबारे जानकारी गराएका थिए।भारतमा त्यहाँको सरकारी कम्पनीले नै ईभीएम उत्पादन गर्छ। त्यस क्रममा नेताहरूले मेसिनको प्रयोगबाट हुने सहजता र असहजताका विविध पक्षबारे सानासाना जिज्ञासा राखेका थिए। बुथ क्याप्चरिङको सम्भावनादेखि मतदाताले आफ्नो मत सच्याउने अवसर पाउँछ कि पाउँदैन, मतदान सकिएपछि एउटाले पाएको मत अर्कोलाई सार्न मिल्छ कि मिल्दैन? मतदानकै क्रममा मेसिन बिग्रियो भने के हुन्छ? मतदानपछि मेसिन साटिने सम्भावनाजस्ता अनेक शंकासहितका जिज्ञासा नेताले राखेका थिए। आयोगसँगको छलफलमा कांग्रेसका अर्का नेता रामशरण महत, एमालेका राजेन्द्र पाण्डे, माओवादीका लीलामणि पौडेल, संघीय समाजवादी फोरम नेपालका शिवजी यादव, राजपाका गोविन्द चौधरीलगायत २३ दलका नेता सहभागी थिए।आयोगका सहसचिव नवराज ढकाल, उपसचिव देशबन्धु अधिकारीसहितले मेसिन प्रयोगका विशेषताहरूबारे बताएका थिए। भारतीय मेसिनबारे आयोगका कर्मचारीले नै व्याख्या गरे भने बेलायती मेसिनबारे कम्पनीका प्रतिनिधिले बताएका थिए। आयोगले ०६४ र ७० को संविधानसभा उपनिर्वाचनमा ईभीएमको प्रयोग गरेको थियो। त्यतिबेला १२ निर्वाचन क्षेत्रमा सफल प्रयोग भएको र सबै पक्षबाट सकारात्मक प्रतिक्रिया आएको आयोगका प्रवक्ता सूर्यप्रसाद शर्माले बताए। निर्वाचन व्यवस्थापनमा निरन्तर प्रविधिको प्रयोग गर्दै जानुपर्ने पक्षमा आयोग रहेको र आगामी दिनमा ईभीएमको प्रयोग उपयुक्त हुने आयोगले ठानेको छ, उनले भने, राजनीतिक दलहरूको सहयोग र समर्थन भयो भने त्यसको प्रयोगमा जान सकिन्छ। भारतमा गरिएको अध्ययनले नेपालमा पनि ईभीएमको प्रयोग उपयुक्त हुने निष्कर्षमा आयोग पुगिसकेको छ।भारत गएर फर्किएका सहसचिव ढकालले नेपालमा अवलम्बन गरिएको निर्वाचन प्रणालीका लागि ईभीएम उपयुक्त रहेको बताए। एउटै मेसिनबाट समानुपातिक र प्रत्यक्षतर्फको निर्वाचन गर्न सकिन्छ, छलफलमा उनले सुनाए, ३ सय ८४ जनासम्म उम्मेदवार रहेका स्थानमा पनि प्रयोग गर्न सकिने गरी मेसिनको उत्पादन भइसकेको छ। यसअघि ईभीएम थोरै उम्मेदवारका लागि मात्रै उपयुक्त हुने भन्दै नेपालमा त्यसको उपयोगिता नरहेको बताइएको थियो। निर्वाचन आयुक्त ईश्वरीप्रसाद पौडेलले आयोग निर्वाचनमा आधुनिक प्रविधि प्रयोगका पक्षमा रहेको बताए। निर्वाचनको प्रमुख सरोकारवाला पक्ष राजनीतिक दल नै हो, आयोगले कुनै प्रविधि प्रयोग गर्दा त्यसप्रति दलहरूको विश्वास र सकारात्मक धारणा बन्न जरुरी हुन्छ, कान्तिपुरसँग उनले भने, मतपत्रबाट दुवै निर्वाचन एकैदिन गर्नु एकदमै गाह्रो विषय हो। सरकार र दलहरूले चाहे आगामी निर्वाचनमै पनि मेसिन प्रयोगको सम्भावनाबारे विचार गर्न सकिन्छ। उनले मेसिन प्रयोग गर्नेनगर्नेबारे राजनीतिक दल र सरकारको इच्छाशक्तिमा भर पर्ने बताए। प्रधानमन्त्री शेरबहादुर देउवा स्वयं समय कम रहेको र खर्चसमेत कम लाग्ने भन्दै दुवै निर्वाचन एकै पटक गराउने पक्षमा छन्। यो प्रस्तावमा प्रतिपक्षी एमाले अध्यक्ष केपी ओलीको पनि सहमति छ। आयोगले एकैपटक निर्वाचन गराउने विषयमा कुनै धारणा बनाइनसके पनि त्यसका लागि सहज विकल्प सुझाउन थालेको हो।आयुक्त इला शर्माले समग्र निर्वाचन व्यवस्थापन नै सहज बनाउने ईभीएम प्रयोगमा सरोकारवाला सबै सहमत हुनुपर्नेमा जोड दिइन्। उनले कुन मेसिन प्रयोग गर्ने, कहाँबाट कुन प्रक्रियाबाट ल्याउने त्यो विषयमा सरकारले निर्णय गरोस् भन्ने पक्षमा आयोग रहेको बताइन्। कांग्रेस नेता मीनेन्द्र रिजालले निर्वाचनलाई सहज बनाउन टेक्नोलोजीको प्रयोगका पक्षमा आफूहरूसमेत रहेको बताए।"
किन रोकियो संशोधन विधेयक ?,"काठमाडौं कांग्रेस केन्द्रीय कार्यसमितिको साउन ९ गते सम्पन्न बैठकले संसदीय प्रक्रियामा होल्ड मा राखिएको संविधान संशोधन विधेयक मतदानमा लैजाने निर्णय लियो। पार्टी सभापतिसमेत रहेका प्रधानमन्त्री शेरबहादुर देउवाले त्यही निर्णय कार्यान्वयनमा लैजान राष्ट्रिय जनता पार्टी (राजपा) नेपालका नेतासंँग अनौपचारिक संवाद पनि गरे। तर, दुई तिहाइबाट पारित हुने सुनिश्चित नभई विधेयक अघि नबढाउन राजपाका नेताले नै चेतावनी दिएपछि प्रधानमन्त्री देउवा हच्किए।दुई तिहाइको सुनिश्चितता नभई मतदानमा लैजाँदा राजपाकै नेताहरूले मतदान नगर्ने चेतावनी दिएपछि प्रधानमन्त्री हच्किएको बालुवाटार स्रोतको दाबी छ। त्यसपछि प्रधानमन्त्री देउवाले मन्त्रिपरिषद् विस्तार गरे। सरकारमा सहभागी हुन नपाएपछि सरकारको पक्षमा रहँदै आएका राप्रपा र केही साना दलसमेत टाढिन पुगे। एमालेको समर्थनबिना संविधान संशोधन हुन सक्ने झिनो सम्भावनामा पनि मन्त्रिपरिषद् विस्तारसँगै पूर्णविराम लागेको छ। जसप्रति राजपाका नेता पनि सन्तुष्ट छैनन्। संविधान संशोधनपछि मात्रै प्रदेश २ मा चुनाव गर्ने वचनबद्धता गरेका प्रधानमन्त्री देउवाले अब के गर्लान्? अर्थमन्त्री ज्ञानेन्द्रबहादुर कार्की र कांग्रेस नेता रमेश लेखकको एउटै जवाफ छ, सरकार अझै पनि दुई तिहाइ पुर्याउने प्रयत्न गर्दैछ।कांग्रेस तेस्रो चरण चुनावअघि नै संशोधन विधेयकलाई मतदानमा लैजान चाहन्छ। पार्टी केन्द्रीय कार्यसमितिको निर्णय पनि यही दिशामा छ। तर, राजपा कांग्रेसको चाहनाअनुसार दुई तिहाइ सुनिश्चितता नभएसम्म मतदानमा लैजान नहुने पक्षमा छ। जबर्जस्ती अघि बढाइए मतदानमा भाग नलिने उसको चेतावनी छ। संविधान संशोधन विधेयकलाई होल्ड मा राखिराख्नुभन्दा निर्णयमा लैजाने र दुई तिहाइले पारित हुन नसके एमालेलाई त्यसको बाधकका रूपमा प्रस्तुत गरी चुनावी मोर्चाबन्दी गरेर अघि बढ्न कांग्रेस नेताहरूले राजपा नेताहरूलाई सुझाइरहेका छन्। तर, मधेसमा राजपाका लागि एमालेभन्दा पनि कांग्रेस नै मुख्य चुनौती छ। राजपामा आबद्ध धेरै नेता संविधान संशोधनको दोस्रो चुनावमा कांग्रेस नेताहरूसँग नै हारेका थिए।संविधान संशोधन विधेयकलाई मतदानमा लैजाँदा आउन सक्ने दुवै परिणामबाट कांग्रेस लाभान्वित बन्ने आकलन छ। दुई तिहाइले पारित हुँदा मुख्य स्वामित्व कांग्रेसले लिनेछ र मधेसको मत प्रभावित पार्न सकिन्छ भन्ने एउटा धारणा छ। विधेयक अस्वीकृत भए पनि त्यसको दोष मुख्य प्रतिस्पर्धी एमालेलाई लगाएर मत प्रभावित पार्न सकिन्छ भन्ने धारणा कांग्रेसमा पछिल्लो पटक प्रबल बनेको छ। हामी केही दिनमै संविधान संशोधन विधेयक मतदानमा लैजान्छौं, केही दिन भनेको चुनावअघि हो कि भन्ने थप प्रश्नमा कांग्रेस नेता लेखकले यत्ति भने, छलफल भइरहेको छ। केही दिनभित्र अघि बढ्छ।राजपाभित्र पनि संविधान संशोधन विधेयकलाई मतदानमा लैजाने कि नलैजाने भन्नेमा दुइटा दृष्टिकोण छन्। महेन्द्र यादवलगायतको एउटा समूह जे भए पनि प्रक्रियामा लगेर टुंग्याउन चाहन्छ। तर, महन्थ ठाकुर पक्ष भने त्यसको विपरीत धारमा छ। जसलाई राजपाका नेता अनिल झाले स्विकार्दै बुधबारदेखि सुरु हुने पार्टीको पदाधिकारी बैठक र त्यसपछि केन्द्रीय कार्यसमितिको बैठकले गर्ने औपचारिक निर्णयलाई सबैले मान्ने दाबी गरे। उनका अनुसार चुनावमा भाग लिनेनलिनेदेखि संविधान संशोधन विधेयकलाई कसरी अघि बढाउने भन्नेबारे समेत अबको बैठकले निर्णय लिनेछ।राजपाका अधिकांश नेता संविधान संशोधन नगरी चुनावमा सहभागी हुँदा पार्टीकै अस्तित्व समाप्त हुने भयमा छन्। चार वर्षसम्म आन्दोलन गरियो। यो अवधिमा न त सरकारमा गइयो, न त राज्यबाट कुनै अवसर नै लिइयो, झाले सुनाए, हाम्रा सांसदहरूको हालत गाडीमा तेल हाल्न सक्ने पनि छैन। यी सबै गुमाएर आन्दोलनमा जानुको औचित्य कसरी सावित गर्ने? संविधान संशोधन पारित नभई चुनावमा जाँदा हाम्रो भएभरको हैसियत गुम्छ। आक्रोशको बेलुन हाम्रै टाउकामाथि फुट्छ।राजपा र सरकार पक्षले समेत रणनीतिक चुनावी दाउपेचको मुद्दा बनाएका छन्। पारित नहुने गरी विधेयक अघि बढाउँदा मोर्चाले मधेसमै आफ्नो अस्तित्व देखेको छैन भने होल्ड राखिराख्दा कांग्रेसले आफ्नो जनमत खस्कने भय देखेको छ। ६ वटा प्रदेशको चुनावमा दोस्रो स्थानमा रहेको कांग्रेस २ नम्बर प्रदेशबाट आफूलाई सम्मानजनक स्थितिमा ल्याउने प्रयासमा छ।महेन्द्र यादवजीहरू जसरी पनि संशोधनलाई प्रक्रियामा लगेर चुनावमा आउन खोज्नुभएको छ। तर, महन्थजी पारित नभए किन लैजाने भन्नु हुन्छ। राजपाकै केही साथीहरू त लगेर पारित भएन भने नैतिकताका आधारमा संसदबाट राजीनामा गरेर हामीहरू बाहिरिनुपर्छ, यसो गरौं भन्ने पक्षमा हुनुहुन्छ, प्रधानमन्त्री निकट स्रोतले भन्यो, जबर्जस्ती मतदानमा लैजाँदा राजपा नै विभाजित हुने अवस्था देखिएको छ। उहाँहरूकै सांसदहरूले मत नहाल्ने स्थिति देखीदेखी कसरी यसलाई अघि बढाउने भन्ने अप्ठ्यारो सरकारलाई परिरहेको छ।"
भरतपुर १९ मा शुक्रबार मतदान,"चितवन भरतपुर महानगरपालिका १९ वडामा पुन: मतदान शुक्रबार हुने भएको छ। मंगलबार मुख्य निर्वाचन अधिकृत कार्यालयमा बसेको सर्वदलीय बैठकमा सहमति जुटेसँगै निर्वाचनको मिति तय गरिएको हो। दलका प्रतिनिधि, सुरक्षा निकायका प्रमुख, निर्वाचन कार्यालयका कर्मचारी लगायतको उपस्थितिमा सहमति गरेर मिति घोषणा गरिएको हो। मिति तय गरिएसँगै निर्वाचन कार्यालयले तयारी थालेको छ। दलीय सहमतिअनुसार मतदानको मिति तय गर्यौं, मुख्य निर्वाचन अधिकृत कविप्रसाद न्यौपानेले भने, यसअघिका १९ नम्बर वडाका मतपत्र मंगलबार नष्ट गरेपछि पुन: मतदान प्रक्रिया अघि बढ्यो। उक्त वडामा २ हजार ८ सय ९७ मत खसेको थियो। च्यातिएका ९० मतपत्र प्रमाणका रूपमा सर्वोच्च अदालत पठाइएको थियो। बाँकी २ हजार ८ सय ७ मतपत्र कभर्ड हलको पछाडि चौरमा दलका प्रतिनिधिको उपस्थितिमा नष्ट गरिएको हो। हामी चाँडै टुंग्याउने पक्षमा थियौं, सहायक निर्वाचन अधिकृत गम्भीर घिमिरेले भने, दलबाट पनि चाँडै गरौं भन्ने प्रस्ताव आयो, त्यहीअनुसार मिति तय गरेका हौं। उनका अनुसार ६ मतदान केन्द्रमा ३६ कर्मचारी खटिनेछन्। बुधबार (आज) बिहान ७ बजेबाट मौन अवधि सुरु हुनेछ। बुधबार मतदान केन्द्रमा कर्मचारी खटिने छन्। मतपत्र तयारी अवस्थामा छ, उनले भने, मतपेटिकासहितका सामग्री निर्वाचन कार्यालयबाट लिएर कर्मचारी खटाउनेछौं। उनले उम्मेदवार पुरानै र मतपत्र त्यही भएकाले कुनै प्राविधिक समस्या नहुने बताए। चाँडै निर्वाचन मिति घोषणा गरेर समस्या समाधान गर्ने पक्षमा दलका प्रतिनिधि उभिएपछि परिस्थिति सहज भएको हो। प्रमुख जिल्ला अधिकारी नारायणप्रसाद भट्टले मंगलबारबाट सुरक्षा व्यवस्था कडा पारिएको बताए। निर्वाचन गर्ने सन्दर्भमा हाम्रो सुरक्षा योजना पूरा तयार छ, उनले भने, गस्ती सुरु भइसकेको छ। पहिला पनि उक्त क्षेत्रमा सुरक्षा व्यवस्थामा कडाइ गरिएको थियो। मतदानकै विषयलाई लिएर अहिले सुरक्षा व्यवस्था केन्द्रित भएको छ, उनले भने, सबै हिसाबले हामीले तयारी गरेका छौं। गत जेठ १४ गते मध्यरातमा उक्त वडाको गणनाका क्रममा मतपत्र च्यातिएसँगै अन्योल छाएको थियो। वडा नम्बर १९ र २० को मत गन्न बाँकी थियो। गणना जारी रहँदा माओवादी केन्द्रका कार्यकर्ताले मतपत्र च्यातेका थिए। प्रहरीले मतपत्र च्यात्नेलाई पक्राउ गरे पनि गणना स्थगित भएको थियो । भरतपुर १९ को पुन: मतगणना माग गर्दै दायर रिटमा सर्वोच्चले आइतबार पुन: मतदान गराउने निर्वाचन आयोगकै निर्णय सदर गरिदिएपछि त्यहीअनुरूप तयारी थालिएको हो। भरतपुर १९ मा कांग्रेस र माओवादी केन्द्रको गठबन्धनबाट मेयरमा माओवादी केन्द्रकी रेणु दाहाल उम्मेदवार छिन् भने उपमेयरमा कांग्रेसकी पार्वती शाह छिन्। एमालेबाट मेयरमा देवी ज्ञवाली र उपमेयरमा दिव्य आचार्य उम्मदेवार छन्। आयोगका अनुसार १९ नम्बरको पुन: मतदानपछि २० नम्बरको समेत मतगणना हुनेछ।"
एमालेले खटायो पदाधिकारी,"काठमाडौं (कास) एमालेले प्रदेश२ को स्थानीय चुनावको तयारीका लागि केन्द्रीय पदाधिकारीलाई त्यस क्षेत्रका जिल्लामा परिचालन गरेको छ। पहिलो र दोस्रो चरणको चुनावकै जस्तो पहिलो नतिजा ल्याउन उसले महासचिव ईश्वर पोखरेललगायत नेतालाई परिचालन गरेको हो। भदौ सुरु भएपछि खुला रूपमा चुनावी अभियान चल्ने भएकाले त्यसअघि सबै तयारी सक्ने प्रयोजनका लागि नेताहरू जिल्लामा खटिएको प्रचार विभाग प्रमुख योगेश भट्टराईले जानकारी दिए। उनका अनुसार महासचिव पोखरेल पर्सा, उपमहासचिवहरू विष्णु पौडेल बारा र घनश्याम भुसाल रौतहट, सचिवहरू प्रदीप ज्ञवाली सिरहा, गोकर्ण विष्ट सर्लाही, योगेश भट्टराई धुनषा तथा पृथ्वी सुब्बा गुरुङ र भीम आचार्यलाई सप्तरीको चुनावी अभियान हेर्ने जिम्मेवारी दिइएको छ। उम्मेदवार चयनमा राम्रो ध्यान पुर्याउन नसक्दा दुई चरणका चुनावमा धेरै स्थानमा थोरै अन्तरमा हार बेहोर्नुपरेको निष्कर्ष एमाले निकालेको छ। त्यसैले तेस्रो चरणमा उम्मेदवार चयनमा कमजोरी नहोस् भन्ने उद्देश्यले पनि केन्द्रीय नेता नै स्थानीय अवस्था बुझ्ने गरी जिल्लामा परिचालित भएका हुन्।"
२१ हजार युवा स्थायी शिक्षक बन्दै,"काठमाडौं अस्थायी र राहत कोटाका भरमा चलिरहेका मुलुकभरका सामुदायिक विद्यालयमा एकैसाथ २१ हजार योग्य युवाले प्रवेश पाउने भएका छन्। एकैसाथ ठूलो संख्यामा जोसजाँगर र क्षमतावान शिक्षकको प्रवेशले सामुदायिक विद्यालयको गुणस्तर कायापलट हुन सक्ने शिक्षाविद् औंल्याउँछन्। तर त्यसका लागि शिक्षक सेवा आयोगले भदौ पहिलो साता लिन लागेको परीक्षा सफलतापूर्वक सम्पन्न हुनु अनिवार्य छ। आयोगले वर्षौंदेखि अस्थायी रूपमा कार्यरत शिक्षकलाई स्थायी गराउन भदौ ३ मा आन्तरिक परीक्षा लिँदैछ। गत वर्ष संशोधित शिक्षा ऐनअनुसार ०४९ अघिदेखि ०७२ सम्म नियुक्ति लिएका २६ हजार अस्थायी शिक्षकको व्यवस्थापन गर्न यो परीक्षा लिन लागिएको हो। यसका लागि १९ हजार २ सय ६५ दरबन्दीमा विज्ञापन गरिएकामा १५ हजार ६ सय ९० ले परीक्षा दिँदैछन्। यीमध्ये करिब ९ हजार योग्य शिक्षक स्थायी हुनेछन्। भदौ ३ को परीक्षालगत्तै आयोगले खुला प्रतिस्पर्धाका लागि विज्ञापन खुलाउनेछ। उक्त विज्ञापनबाट २१ हजारभन्दा बढी नयाँले स्थायी जागिरको अवसर पाउनेछन्। शिक्षक सेवा आयोग नियमावली संशोधन गरेर विज्ञापन खोल्ने आयोगले जनाएको छ। ०६१ देखि ०७२ सम्म कार्यरत अस्थायी पदको ५१ प्रतिशत र सुविधा लिएर घर जान चाहेका ९ हजारभन्दा बढी शिक्षकको कोटासहित २१ हजार हाराहारी नयाँले सामुदायिक विद्यालयमा प्रवेश पाउने आयोगका अध्यक्ष ताना गौतमले बताए। ऐनमा अस्थायी शिक्षकले परीक्षा वा सुविधा रोज्नुपर्ने व्यवस्था छ।आयोगका अनुसार अस्थायीको परीक्षा सकिएपछि हुने विज्ञापनमा प्राविमा ११ हजार ३ सय ६८ दरबन्दीमा प्रतिस्पर्धा हुनेछ। निमाविमा २ हजार १ सय ३३ र माविमा १ हजार ३ सय ९६ दरबन्दीमा प्रतिस्पर्धा हुने अध्यक्ष गौतमले बताए। उनका अनुसार अस्थायीको आन्तरिक प्रतिस्पर्धाका तोकिएको कोटा १५ हजार ६ सय ९० मध्ये करिब ६ हजार कोटामा पनि खुला प्रतिस्पर्धा हुनेछ।ऐनअनुसार परीक्षा छाडेर घर जानेको संख्या ९ हजारभन्दा बढी छ। प्राथमिक तहमा मात्रै ०६१ अघि जागिरमा प्रवेश गरेका ७ हजार २ सय ४, निमाविमा एक हजार एक सय ९२ र माविका ८ सय ८८ जनाले सुविधा लिएर घर जान चाहेका छन्। यो दरबन्दीमा प्रतिस्पर्धाबाट छानिएका योग्य शिक्षक नियुक्त गर्न सकिन्छ। त्यस्तै, ०६१ देखि ०७२ सम्मको दरबन्दीमा ५१ प्रतिशत खुलाका लागि छुट्याउँदा प्राविमा ४ हजार १ सय ६४, निमाविमा ७ सय ५१ र माविमा ५ सय ८ जना छन्। खुलाको विज्ञापन गर्नेबित्तिकै ५ हजार ४ सय जना प्रतिस्पर्धाबाट योग्य शिक्षक छनोट हुन सक्छन्। खुला र आन्तरिक गरी ३० हजारभन्दा बढी स्थायी शिक्षक सामुदायिक विद्यालय छिर्दा गुणस्तरमा कायापटल हुने शिक्षाविद् मनप्रसाद वाग्लेले बताए। कक्षाकोठामा उत्साही र जागरिला युवा छिरेपछि विद्यालयको रूप फेर्न र गुणस्तर सुधार्न सहयोग पुग्नेछ, उनले भने। शिक्षक महासंघका महासचिव तिलक कुँवरले खुला प्रतिस्पर्धाबाट भर्खरै पढाइ सकेका जाँगरिला, आँटिला र जोसिला युवा प्रवेश हुँदा सामुदायिक विद्यालयको रूप नै बदल्न सकिने बताए। अब प्रवेश गर्ने युवामा आईटीको ज्ञान हुन्छ। उनीहरू नयाँ शिक्षण तरिका आफैं खोजेर पढाउन सक्षम हुन्छन्, उनले भने।अस्थायी शिक्षकले आन्दोलन गर्ने शिक्षक सेवा आयोगले थालेको अस्थायी शिक्षकलाई स्थायी गराउने प्रक्रियाको विरोध गर्दै अस्थायी शिक्षकहरूले भने बुधबारदेखि आन्दोलन गर्ने चेतावनी दिएका छन्। सरकारले शिक्षा ऐनमा व्यवस्था भएअनुसार परीक्षा वा सुविधा रोज्न अवसर दिँदा पनि ०६१ पछि नियुक्ति पाएका शिक्षकले दुवै अवसर दिनुपर्ने माग राखेर अनशन बस्ने घोषणा गरेका छन्। शिक्षामन्त्री गोपालमान श्रेष्ठले असार ९ मा ती शिक्षकहरूसँग दुवै सुविधा उपलब्ध गराउन एक वर्षअघि संशोधन भएको ऐन पुन: संशोधन गर्ने, परीक्षा सहज बनाउनेलगायत चारबुँदे सम्झौता गरेका थिए। उक्त सम्झौता कार्यान्वयन हुनुपर्ने भन्दै अस्थायी शिक्षकहरू आन्दोलनमा छन्। उनीहरूले भदौ ३ मा तोकिएको परीक्षा सार्नुपर्ने माग गरेका छन्। शिक्षकहरूको छाता संगठन शिक्षक महासंघले भदौ ३ मै परीक्षा हुनुपर्ने निर्णय गरेको छ भने शिक्षा मन्त्रालय शिक्षक सेवा आयोगलाई दबाब दिइरहेको छ। लामो समयदेखि अस्थायी शिक्षकका रूपमा कार्यरत करिब १५ हजार शिक्षक परीक्षा दिने तयारी अवस्थामा रहेकाले जसरी पनि परीक्षा हुनुपर्ने महासचिव कुँवरले बताए। शिक्षा मन्त्रालय कहिल्यै शिक्षक हकहितका पक्षमा रहेन। अस्थायी शिक्षकलाई आन्तरिक प्रतिस्पर्धाबाट स्थायी हुने व्यवस्था पनि बाध्यताले स्विकारेको हो। अझै रोक्न सकिन्छ कि भन्ने कसरतमा छ, कुँवरले भने, मुलुक संघीयतामा गइसकेको अवस्थामा नयाँ शिक्षा ऐन संशोधन प्रक्रिया लम्बिने हुँदा अधिकांश शिक्षकले पेन्सन उमेर ६० वर्ष काटिसक्नेछन्। आन्दोलनरत शिक्षक साथीहरू पनि साँच्चै परीक्षाबाट स्थायी हुने हो भने तोकिएकै मितिमा परीक्षा हुनुपर्छ।भदौ ३ को परीक्षा सार्दा तयारीमा जुटेका १५ हजार शिक्षक आन्दोलनमा आउने महासंघको ठम्याइ छ। उक्त आन्दोलनमा अध्यापन अनुमति लिएका लाखौं युवाहरू पनि सामेल हुन सक्ने भएकाले प्राप्त उपलब्धि गुम्न दिनु नहुने कुँवरले बताए।"
वर्ष दिनमा १२ ऐन मस्यौदा,"काठमाडौं संविधान कार्यान्वयनसँग जोडिएका कानुन मस्यौदाको गति अति सुस्त देखिएको छ। गएको एक वर्ष अवधिमा कम्तीमा ४० विषयका कानुन मस्यौदा गरिसक्ने लक्ष्य राखिएकामा कानुन मन्त्रालयबाट जम्माजम्मी एक दर्जन मात्र मस्यौदा भएका छन्। निर्वाचन आयोगले सोमबार बोलाएको निर्वाचन कानुनसम्बन्धी छलफलमा पनि सरकारबाट ऐन मस्यौदामा भइरहेको ढिलाइबारे गम्भीर प्रश्न उठाइएको थियो। आयोगले राष्ट्रिय सभाको निर्वाचनसम्बन्धी विधेयकबारे दलका विज्ञ नेताहरूसमेत डाकेर छलफल गरेको हो। छलफलमा राष्ट्रिय सभाको चुनावमा स्थानीय तहको मतभार कति हुने भन्ने विवाद चर्किएको थियो। यो विधेयक स्थानीय तहको चुनावभन्दा पहिले नै तयार भइसक्नुपथ्र्यो। अहिले मतभारबारे छलफल गर्दा सबैभन्दा बढी सिट जित्ने पक्षले बढी र कम जित्नेले कम मतभार हुने भन्ने चाहना राख्न सक्छन्। यो सरकारको लाचारी हो, छलफलमा सहभागी पूर्वकानुनमन्त्रीसमेत रहेका एमाले नेता अग्नि खरेलले भने। छलफलमा एमालेबाट उपाध्यक्ष भीम रावल र नेता खरेल, कांग्रेसबाट रमेश लेखक र माओवादी केन्द्रबाट रामनारायण बिडारी सहभागी थिए। आयोगका पदाधिकारीले भने यसबारे आफूहरूले पहिले नै सरकारको ध्यानाकर्षण गराउँदा पनि सुनुवाइ नभएको बताएका थिए। निर्वाचन आयोगबाट ढिलाइ भएको होइन। सरकारले पेस गरको मस्यौदामा हामीले सुझाव दिने मात्र हो, सरकारप्रति आयोगको गुनासो थियो।राष्ट्रिय सभा र राष्ट्रपति, उपराष्ट्रपतिको चुनावसम्बन्धी दुई कानुनको अहिलेसम्म मस्यौदा भएको छैन। माघ ७ भित्र सम्पन्न गरिसक्नुपर्ने चुनावसँग ती दुवै सम्बन्धित छन्। राष्ट्रपति र उपराष्ट्रपति निर्वाचनसम्बन्धी कानुन पनि प्रदेश र केन्द्रको चुनावभन्दा पहिले नै बनाइसक्नुपर्ने सुझाव नेताहरूको थियो। त्यसो गर्दा ती दुई चुनावी परिणामको मतभार कति राख्ने भन्ने विवाद नहुने उनीहरूको तर्क छ। संविधान कार्यान्वयनका लागि एक सय ३८ वटा कानुन बनाउनुपर्नेमा ७० वटालाई पहिलो प्राथमिकतामा राखिएको छ। माओवादी केन्द्रका अध्यक्ष पुष्पकमल दाहाल नेतृत्वको सरकार रहँदा १२ वटा विधेयक मस्यौदा भएका थिए। त्यसअघि एमाले अध्यक्ष केपी ओली नेतृत्वको सरकारमा ३६ वटा विधेयक तयार भएका थिए। छलफलमा विषयगत विज्ञको नेतृत्व नहुँदा मस्यौदा निर्माणले गति लिन नसकेको विषयमा समेत चर्चा भएको थियो। कानुन मस्यौदालाई तीव्र रूप दिन विषयगत विज्ञलाई मन्त्रालयको जिम्मेवारी दिनु राम्रो हुन्छ। उसले कानुनको मर्म राम्रोसँग बुझ्न सक्छ र क्याबिनेटमा निरन्तर फलोअपसमेत गर्न सक्छ, कानुन पृष्ठभूमिसमेत बोकेका माओवादी केन्द्रका सांसद बिडारीको सुझाव छ।मन्त्रालयले कस्तो काम गर्छ भन्ने कुरा कुन पृष्ठभूमिका मन्त्री पुगेका छन् भन्नेमा धेरै भर पर्छ, बिडारी भन्छन्। यस्तै अनुभव छ खरेलको। आफू कानुनमन्त्री हुँदा संविधानअनुसार बन्नुपर्ने कानुनको समयसीमा र प्राथमिकताक्रम तोकिएको उनी स्मरण गर्छन्। उनीभन्दा पछिका कानुनमन्त्री अजयशंकर नायक र अहिले नियुक्त यज्ञबहादुर थापा दुवै कानुनी पृष्ठभूमिका होइनन्। दर्जनौं कानुन बनाउनुपर्ने बेला राइट म्यान इन राइट प्लेसलाई पनि प्रमुख दलहरूले हेर्न सक्नुपर्छ। इमानदार र स्वच्छ छविका नेता भए पनि मन्त्रालयको विषय मिलाउँदा कामले गति लिन्छ, प्रधानमन्त्री कार्यालयका एक सचिव भन्छन्।नयाँ बन्नुपर्ने १ सय ३८ कानुनमध्ये १ सय १० वटा संघीय संसद, २२ वटा प्रदेश र ६ वटा स्थानीय तहसम्बन्धी छन्। कानुन नबनी संविधान नै कार्यान्वयन नहुने भएकाले यो विषयलाई प्रधानमन्त्रीले नै प्रमुख प्राथमिकतामा राख्नुपर्ने विज्ञहरूको सुझाव छ। संविधान जारी भएलगत्तै कानुन मन्त्रालयले मन्त्रालयकै ३ जना पूर्वकानुन सचिवलाई विज्ञका रूपमा नियुक्त गरी मस्यौदामा सहयोग लिएको थियो। पछिल्लो समय उक्त समूहको सहयोग पनि नलिइएको मन्त्रालय स्रोतले कान्तिपुरलाई बतायो।"
यूएसआईडीले ८० लाख डलर दिने,"काठमाडौं (कास) नेपालमा मानव बेचबिखन तथा ओसारपसार नियन्त्रणका लागि ५ वर्षे कार्यक्रम गर्न अमेरिकी अन्तर्राष्ट्रिय सहयोग नियोग (यूएसएआईडी) ले ८० लाख (आठ मिलियन) अमेरिकी डलर खर्च गर्ने भएको छ। मानव बेचबिखन विरुद्धको अन्तर्राष्ट्रिय दिवस का दिन शनिबार यूएसएआईडी र विनरक इन्टरनेसनलद्वारा राजधानीमा आयोजित समारोहमा हाम्रो सम्मान कार्यक्रम घोषणा गरिएको हो।यो कार्यक्रम बाँके, बर्दिया, दाङ, धादिङ, कैलाली, कपिलवस्तु, काभ्रे, काठमाडौं, मकवानपुर, नुवाकोट, रसुवा र सिन्धुपाल्चोक गरी १२ जिल्लामा सञ्चालन हुने जनाइएको छ। २०१७ जुलाईदेखि २०२२ जुलाईसम्म गर्ने कार्यक्रम सरकारी निकाय, मानव बेचबिखनविरुद्ध कार्यरत संस्था र नागरिक समाजको सहकार्यमा हुनेछ। यूएसएआईडीले यो कार्यक्रमका लागि थप आर्थिक सहयोग हुन सक्नेसमेत जनाएको छ। यो कार्यक्रमले मानव बेचबिखन रोकथाम, पीडितको संरक्षण र पीडकलाई कारबाही गर्न सबैको सहभागितामा जोड दिएको छ। यूएसएआईडी नेपालका निमित्त निर्देशक मार्क ड्राइभरले विश्वमा अवैध लागूऔषध, गैरकानुनी हातहतियार बिक्रीपछि मानव बेचबिखन तेस्रो गैरकानुनी कार्य भएकाले यसको निराकरणका लागि नेपालमा नियमित रूपमा काम गर्दै आएको बताए। कार्यक्रममा अध्यागमन विभागका महानिर्देशक गंगाराम गेलालले मानव बेचबिखन अन्त्यका लागि गम्भीरतापूर्वक काम गर्नुपर्ने बताए। मानव बेचबिखनविरुद्ध उल्लेखनीय काम गरेको भन्दै अमेरिकी विदेश मन्त्रालयबाट सम्मानित भएका न्यायाधीश टेकनारायण कुँवर, एसपी किरण वज्राचार्य र शक्ति समूहकी सदस्य चरीमाया तामाङले गरिबी, अशिक्षा, बेरोजगारी, घरेलु हिंसा, विभेद, प्रलोभनजस्ता कारणले मानव बेचबिखन भएको बताए। उनीहरूले ती कारणको समाधान, पीडितलाई न्याय र पीडकलाई कारबाही गर्नुपर्ने बताए। आन्तरिक तथा वैदेशिक रोजगार, शिक्षा, मनोरञ्जन, सर्कस, घुमफिरजस्ता कामका लागि भन्दै दलाल, तस्करहरूले बर्सेनि ८ हजारभन्दा बढीलाई बेचबिखन गर्दै आएको तथ्यांक छ।"
शर्मालाई न्यायिक हिरासतमा राख्न आदेश,"काठमाडौं (कास) सर्वोच्च अदालतले आन्तरिक राजस्व विभागका निलम्बित महानिर्देशक चूडामणि शर्मालाई न्यायिक हिरासतमा राख्न आदेश दिएको छ। चूडामणिकी पत्नी कल्पना शर्मा उप्रेतीले दिएको बन्दीप्रत्यक्षीकरणको निवेदनमाथि बहस जारी रहेकै अवस्थामा सर्वोच्चले उनलाई अख्तियारको हिरासतबाट न्यायिक हिरासतमा राख्न आदेश दिएको हो। इजलासले चूडामणि शर्मालाई अख्तियारको हिरासतबाट न्यायिक हिरासतमा पठाउन आदेश दिएको छ, सर्वोच्चका प्रवक्ता महेन्द्र उपाध्यायले भने, बन्दीप्रत्यक्षीकरणको मुद्दामाथि भने बहस जारी छ, हेर्दाहेर्दै रहेको मुद्दा बुधबार पनि सुनुवाइ हुनेछ। मुद्दामाथि सुनुवाइ जारी रहेकै अवस्थामा सर्वोच्चले शर्माको थुनुवा अवस्था परिवर्तन गरेको हो। शर्मा अख्तियारको हिरासतबाट बाहिर निस्कन निरन्तर प्रयासरत थिए।"
पूर्वराजदूत खतिवडाको निधन,काठमाडौं (कास) पूर्वराजदूत प्रदीप खतिवडाको सोमबार साँझ निधन भएको छ। ६८ वर्षीय खतिवडा लामो समयदेखि क्यान्सरसँग लडिरहेका थिए। उनको नाकमा पलाएको मासुको असर घाँटीसम्म पुगेको थियो। पाँच दिनअघि सामान्य ज्वरोले हिमाल नर्सिङहोम भर्ना गरिएका उनको निमोनियाँ आशंकामा उपचार भइरहेका बेला निधन भएको पारिवारिक स्रोतले जानकारी दियो।परराष्ट्र मन्त्रालयमा २७ वर्ष सेवा गरेका खतिवडा हक्की र उच्च नैतिक छविका कूटनीतिज्ञ मानिन्थे। निजामती प्रशासन सेवा हुँदै परराष्ट्र सेवा प्रवेश गरेका खतिवडा त्यसअघि प्राध्यापन गर्थे। उनले तत्कालीन माध्यमिक र उच्च माध्यमिक तहको गणित विषयअन्तर्गतको बिजगणित (अल्जेब्रा) पुस्तकसमेत लेखेका थिए। भरतपुर हाकिमचोकका खतिवडा डिल्लीबजार बस्दै आएका थिए। उनले प्रधानमन्त्री शेरबहादुर देउवाका परराष्ट्र सल्लाहकार डा दिनेश भट्टराईसँग मिलेर नेपाल इन्डिया : डेमोक्रेसी इन द मेकिङ अफ म्युचुअल ट्रस्ट नामक पुस्तकसमेत लेखेका छन्। स्वर्गीय खतिवडाकी पत्नी सरिता खतिवडा (उप्रेती) छिन्।
दलको भन्दा सञ्चार माध्यमको तागत बढी,"काठमाडौं (कास) सूचना तथा सञ्चारमन्त्री मोहनबहादुर बस्नेतले जनतालाई जागरुक बनाउने सन्दर्भमा राजनीतिक दलहरूको भन्दा सञ्चार माध्यमको तागत बढी हुने बताएका छन्। सञ्चार माध्यमकै भूमिकाले विगतमा निरंकुशताविरोधी आन्दोलन सफल हुन मद्दत पुगेको उनको भनाइ छ । कतिपय आन्दोलनमा दलका नेताले भन्दा सञ्चार क्षेत्रले अगुवाइ गरेको आन्दोलनमा जनसहभागिता देखियो, नेपाल पत्रकार महासंघद्वारा बुधबार आयोजित बधाई एवं शुभकामना कार्यक्रममा उनले भने ।"
खतरा सूचीबाट जोगिए विश्व सम्पदा,"काठमाडौं सम्पदा पुनर्निर्माण हुँदै छ। स्थानीय निकायमा जनप्रतिनिधि आए अब राजनीतिक स्थिरता हुन्छ। पुनर्निर्माण सजिलो काम हैन, हतारमा निर्माण गर्यो भने सम्पदा मासिन्छ। यही तर्कले यो पटक पनि उपत्यकाको सम्पदा युनेस्कोको खतराको सूचीमा पर्नबाट जोगिएको छ। दुई महिनाअघि आएको रियाक्टिभ मनिटरिङ टोलीले यहाँका सम्पदाको अध्ययन गरेपछि खतराको सूचीमा राख्न सुझाव दिएको थियो। टोलीले यस्तो सुझाव दिए पनि युनेस्कोको ४१ औं अधिवेशनले खतराको सूचीमा नराख्ने निर्णय गरेको छ। खतराको सूचीमा तत्काल नपरे पनि पुनर्निर्माण सन्तोषजनक नभएको र पुरातात्त्विक मापदण्ड मिचेर पुनर्निर्माण गरिए सम्पदा सूचीबाट सदाका लागि हट्ने जोखिम रहेको विज्ञहरूले चेतावनी दिएका छन्। पोल्यान्डको क्राको सहरमा जुलाई २ देखि ११ सम्म भएको महाधिवेशनमा पुनर्निर्माणको काम सन्तोषजनक नभएकाले यसलाई खतराको सूचीमा राख्नुपर्ने प्रतिवेदनको पक्षमा फिलिपिन्स र लेबनानले समर्थन गरेको पुरातत्त्व विभागका महानिर्देशक भेषनारायण दाहालले जानकारी दिए। दाहालका अनुसार बहुसंख्यक देशले भने नेपालले गरेको कामको मूल्यांकन गरी मौका दिनुपर्ने धारणा राखेका थिए। हामीले गरेका कामका बारेमा जानकारी दियौं। स्थानीय निकाय बनेकाले राजनीतिक स्थायित्व हुन्छ। अब सम्पदा पुनर्निर्माण तीव्र गतिमा हुन्छ भन्यौं, दाहाल भन्छन्, सम्पदा पुनर्निर्माण सजिलो काम होइन। हतारमा निर्माण गर्यो भने सम्पदा नासिने खतरा हुन्छ भन्यौं। नेपाललाई चिली, क्युवालगायत अफ्रिकी देशले पनि सहयोग गरेको दाहालले जानकारी दिए।महाधिवेशनमा विश्वका १ सय ९२ देश सहभागी थिए। युनेस्कोमा १ सय ९५ सदस्य राष्ट्र छन्। तीमध्ये २१ देश समितिमा छन्। समितिमा नरहेका देश अवलोकनकर्ताका रूपमा सहभागी हुन्छन्। नेपाल पनि अवलोकनकर्ताका रूपमा सहभागी भएका थिए। नेपालबाट पुरातत्त्व विभागका भेषनारायण दाहाल, संस्कृति सचिव शंकर अधिकारी र पुनर्निर्माण प्राधिकरणका सचिव सर्वजित महतो, फ्रान्सका लागि नेपाली राजदूत अम्बिका लुइँटेल सहभागी थिए। भुइँचालो गएयता युनेस्कोको टोलीले खतराको सूचीमा राख्न सिफारिस गरेको यो तेस्रोपल्ट हो। यसअघि २०१५ र २०१६ मा पनि खतराको सूचीमा राख्नुपर्ने प्रतिवेदन दिइएको थियो। हामीले तीनपल्टसम्म खतराको सूचीमा राख्नबाट जोगायौं, दाहाल भन्छन्, अब साँच्चिकै काम गर्नुपर्छ। पुनर्निर्माणमा ढिलाइ गर्नु हुँदैन। खतराको सूचीमा राख्ने प्रतिवेदनले हामीलाई झकझकाएको छ। भुइँचालोले ७ सय ५३ सम्पदामा क्षति पुर्याएको छ। त्यसमध्ये गत वर्ष ४९ र यो वर्ष ५७ गरी १ सय ६ वटा सम्पदा पुनर्निर्माण गर्न राष्ट्रिय पुनर्निर्माण प्राधिकरणले अनुमति दिएको छ। यसका लागि १ अबर ८६ करोड रुपैयाँ खर्च गर्ने अनुमति दिएको दाहालले जानकारी दिए। आउँदो वर्षसम्म ३ सय ६२ वटा सम्पदा पुनर्निर्माण गरिसक्ने दाहालले जानकारी दिए। विभागका अनुसार २५ जिल्लाका सम्पदामा क्षति पुगेको छ। त्यसमध्ये उपत्यकामा मात्रै ४ सय ६० सम्पदामा क्षति पुगेका छन्। काठमाडौंका २ सय ५०, ललितपुरमा १ सय ३०, र भक्तपुरमा ८० सम्पदा क्षतिग्रस्त छन्। यीमध्ये ५७ सम्पदा पुनर्निर्माण भइसकेको दाहालले जानकारी दिए। युनेस्कोको टोलीले दुई किसिमले प्रतिवेदन दिएको छ। एउटा बाहिरी स्वरूपमा (मूर्त) भएको क्षति र अर्काे सम्पदाभित्र रहेको सांस्कृतिक मूल्य मान्यताका आधारमा भएका क्षति। पुनर्निर्माण गर्दा बाहिरी स्वरूप मात्रै जस्ताको त्यस्तै भएर हुँदैन। अहिले पुनर्निर्माण बाहिरी स्वरूप जस्ताको तस्तै देखिने तर भित्री मूल्यचाहिँ मास्ने गरी पुनर्निर्माण भएकाले सम्पदा नासिने खतरा भएको पुरातत्त्व विज्ञले चेतावनी दिएका छन्। बाहिरी स्वरूप जस्ताको तस्तै देखिए पनि भित्री मूल्य मास्दिने खतरा भएको युनेस्कोले औंल्याएको छ, पुरातत्त्व विज्ञ प्राडा सुदर्शनराज तिवारी भन्छन्, थमौती दियो, कागजमा दियो भन्दैमा खुसी हुने अवस्था छैन। आउँदो फेब्रुअरीसम्म देखिने गरी सम्पदा पुनर्निर्माण भइसक्नुपर्नेछ। यही अवस्था रहेमा फेबु्रअरीमा आउने युनेस्कोको टोलीले खतराको सूचीमा राख्न सिफारिस गर्नेछ। सम्पदा पुनर्निर्माण भवनको मात्रै निर्माण होइन, तिवारी भन्छन्, यसका मूल्य मान्यतालाई मान्न सक्यो भने मात्रै खास पुनर्निर्माण हुन्छ।बनेका सम्पदा पनि सम्पदाको मूल्य मान्यता मिचिएको तिवारी बताउँछन्। वास्तुकलाको सिद्धान्तअनुसार चुइँचुइँ गर्ने तर भुइँचालो आउँदा नढल्ने, ढले पनि मान्छे भागिसक्दा ढल्ने गरी चुकुलले जोडेर बनेका छन् हाम्रा सम्पदा, तिवारी भन्छन्, हाम्रो यो वास्तुकलाविपरीत फलामको किला ठोकेर पुनर्निर्माण गरिएका छन्। रातो मत्स्येन्द्रनाथ ड्यामेज म्याटरिएल राखेर बनाइएका छन्। यो विश्व सम्पदामा छैन। त्यही भएर जे गरे पनि हुन्छ भन्ने मान्यताले बनाइयो। बनाइसकेपछि भित्रको छोपियो, बाहिर राम्रो देखाइदिए भइगयो भनेर बनाइएको छ।अन्य सम्पदा पनि यही मान्यताले बनाइयो भने खतराको सूचीमा मात्रै नभई विश्व सम्पदा सूचीबाट हट्ने खतरा रहेको तिवारी चेतावनी दिन्छन्। सम्पदा निर्माण गर्दा जान्ने ठेकेदार प्रयोग गरिरहेका छैनौं, तिवारी भन्छन्, सम्पदाका ज्वाइन्ट मासेर पुनर्निर्माण गरिरहेका छौं। बलियो बनाउने नाममा काठको चुकुलको ठाउँमा स्टिल जोडिराखेका छौं। भएका फाउन्डेसन मासिरहेका छौं। यसैगरी निर्माण गर्यौं भने युनेस्कोले लिस्टबाटै हटाइदिन सक्छ।पहिला पनि आगलागी भएकै हो। बाढीपहिरो आएकै हो। भुइँचालोले भत्काएकै हो, तिवारी भन्छन्, तर फेरि बनाउँदा बाउबाजेले जसरी बनाएका थिए, त्यसैगरी बनाइदिए। ४ औं शताब्दीमा बनेको चाँगुनारायण सातौं शताब्दीमा अंशुवर्माले पुनर्निर्माण गरे। पुनर्निर्माण गर्दा सकेसम्म पुरानो होस्, यसको लाइफ बढोस्। पूजा गर्न पाऊन् भन्ने मान्यताले पुनर्निर्माण गरेका थिए। पुर्खाले यस्तै मान्यता राखेर पुनर्निर्माण गर्दै आएकाले अहिले हामीले चाँगु ४ औं शताब्दीको भन्न पाएका छौं। विश्व सम्पदा सूचीमा सूचीकृतमध्ये बौद्धनाथको मात्रै पुनर्निर्माण सकिएको छ। विभागका अनुसार वसन्तपुर क्षेत्रमा १२ वटा सम्पदा क्षतिग्रस्त छन्। त्यसमध्ये एउटाको निर्माण सम्पन्न भएको छ। ७ वटाको निर्माण भइरहेको छ। पाटन दरबार क्षेत्रमा २७ वटा सम्पदा क्षतिग्रस्त भएका छन्। त्यसमध्ये ३ वटाको पुनर्निर्माण सकिएको छ। ५ वटाको निर्माण सुरु भएको छ। निर्माण सुरु भएको सम्पदाको आउँदो असारसम्ममा सम्पन्न गर्ने लक्ष्य राखिएको विभागले जनाएको छ। ९ सम्पदा २०७५ असोजसम्म निर्माण सम्पन्न गर्ने लक्ष्य छ। बाँकी १० वटा सम्पदा प्राथमिकताका आधारमा २०७७ सम्म निर्माण सम्पन्न गर्ने योजना पुरातत्त्वको छ। भक्तपुर दरबार क्षेत्रमा १९ वटा सम्पदा क्षतिग्रस्त छन्। तीमध्ये ३ वटाको निर्माण सम्पन्न भएको विभागले जानकारी दिएको छ। १२ वटाको निर्माण सुरु भएको छ। निर्माण सुरु भएका सम्पदा २०७४ असारसम्ममा सम्पन्न गर्ने लक्ष्य रहेको विभागले जनाएको छ।"
मनोमानी खर्च,"ललितपुर मुलुककै पुरानो साहित्यिक संस्था साझा प्रकाशनले सरकारबाट पाएको अनुदान रकम मनोमानी ढंगले खर्च गरेको पाइएको छ। साझाले आइतबार सार्वजनिक गरेको २०७३ पुस २८ देखि २०७४ साउन १२ सम्मको खर्च विवरणमा यस्तो भेटिएको हो। सरकारले गत वर्ष साझालाई मन्त्रिपरिषद् निर्णयबाट शिक्षा मन्त्रालयमार्फत १० करोड अनुदान र २० करोड ऋण गरी ३० करोड रुपैयाँ उपलब्ध गराएको थियो।साझामा कार्यरत कर्मचारीका अनुसार मन्त्रालयले प्रकाशनलाई जनक शिक्षा सामग्री केन्द्र र राष्ट्रिय सहकारी बैंकको ऋण तिर्न, कर्मचारी व्यवस्थापन, निर्माणाधीन केन्द्रीय भवन सम्पन्न गर्नलगायतका लागि रकम उपलब्ध गराएको थियो। तर संस्थाका जिम्मेवार व्यक्तिले अनावश्यक शीर्षक खडा गरी आफूखुसी रकम खर्च गरेको आरोप कर्मचारीको छ। एक कर्मचारीका अनुसार संस्थागत हितमा भन्दा व्यक्तिगत लाभमा बढी रकम खर्च गरिएको छ। कर्मचारी तलब र सञ्चयकोषका लागि ३ करोड ९६ लाख ४० हजार ४ सय २६ रुपैयाँ खर्च भएको देखाइएको छ, ती कर्मचारीले भने, तर हामीले साढे दुई वर्षदेखि सञ्चयकोषबापत पाउनुपर्ने रकम पाएका छैनौं।हुँदै नभएका शीर्षक बनाई १ करोड ७ लाख १० हजार १ सय ७० रुपैयाँ खर्च गरिएको ती कर्मचारीले बताए। अध्यक्ष तथा महाप्रबन्धकको व्यक्तिगत नाममा पनि खर्च भएको देखाइएको छ, ती कर्मचारीले भने, महाप्रबन्धकको व्यक्तिगत मुद्दामामिला मिलाउन कानुनी खर्च शीर्षकमा मात्रै २ लाख ८२ हजार ३ सय ५० रुपैयाँ खर्च देखाइएको छ।त्यतिबेला संस्थाको केन्द्रीय कार्यालय पुल्चोकस्थित निर्माणाधीन भवन सम्पन्न गर्न ४ करोड, राष्ट्रिय सहकारी बैंकको ऋण चुक्ता गर्न ५ करोड ७५ लाख ६२ हजार ७ सय १० रुपैयाँ, संस्थामा कार्यरत कर्मचारीलाई दिन बाँकी तलब भत्ता ७ करोड ४४ लाख ४४ हजार ३ सय ३०, अवकाश लिएका कर्मचारीलाई दिन ३ करोड ६४ लाख ३१ हजार १ सय ५६, २० वर्ष सेवा पुगेका कर्मचारीलाई अवकाश दिँदा भुक्तान गर्न १७ करोड २३ लाख ४६ हजार ८ सय ६० रुपैयाँलगायत शीर्षकमा खर्च गर्ने योजना थियो।संस्थाले भवन निर्माणमा एक पैसा पनि खर्च गरेको छैन। राष्ट्रिय सहकारी बैंकलाई पनि ब्याज मात्रै १ करोड ७२ लाख ९९ हजार ६ सय ३ रुपैयाँ तिरेको छ। कर्मचारीको तलब र सञ्चयकोषका लागि ३ करोड ९६ लाख ४० हजार ४ सय २३, कर्मचारी उपदानका लागि ३ करोड ८६ लाख २४ हजार ८ सय १ भुक्तानी गरिएको खर्च विवरणमा उल्लेख छ। विवरणअनुसार संस्थाका अध्यक्ष तथा महाप्रबन्धकका नाममा मात्रै ५० लाख रुपैयाँ खर्च भएको देखाइएको छ। कार्यालय बैठक खर्चमा १ लाख ३३ हजार ९ सय ९९, कर्मचारी पेस्कीमा १५ लाख ९३ हजार ७ सय १२, इन्धन खर्चमा १ लाख ५० हजार १ सय ७४, ज्याला, ओटी र भ्रमणमा ५ लाख ४७ हजार ८०, सवारीसाधन मर्मत गर्न २ लाख ८ हजार ५ सय ५८ रुपैयाँ खर्च भएको देखाइएको छ। साझाका अध्यक्ष तथा महाप्रबन्धक डोलिन्द्रप्रसाद शर्माले सरकारको अर्धस्वामित्वको संस्था भएकाले अनुदान र ऋण सहयोगस्वरूप प्राप्त रकम सरकारले भनेजस्तो शीर्षकमा खर्च गर्न नपर्ने दाबी गरे। सरकारले त्यहाँ खर्च गर, यहाँ खर्च गर भनेर दिएको रकम पनि होइन, उनले भने, संस्थाको फाइदाअनुकूल चलाएका छौं।उनले आफ्ना नाममा देखा परेको ५० लाख रुपैयाँ संस्थाको काम नियमित ढंगबाट अगाडि बढाउन सञ्चालक समितिको निर्णयबाट विभिन्न बैंकबाट लिएको ऋण तिर्दा देखिएको बताए।म आउनुअघि ६३ करोड र पछि १ सय ३४ जना कर्मचारीलाई अवकाश दिन लिएको २८ करोड गरी कुल ९१ करोड ऋण थियो, उनले भने, ९१ करोड ऋणलाई सरकारले उपलब्ध गराएको ३० करोडबाट व्यवस्थापन गर्नुपर्ने चुनौती थियो। उनले ऋण लिएर भए पनि आफ्नो कार्यकालमा बन्द प्रेस पुन: सुचारु र १२ देखि १५ करोड रुपैयाँको कारोबार गरेको बताए।"
मनोहराले बस्ती जोखिममा,"भक्तपुर मनोहरा खोलाको कटानले बस्ती जोखिममा परेको छ। भक्तपुर र काठमाडौंको सिमानामा पर्ने मनोहरा खोलामा पानी बढेर बहाव परिवर्तन हुँदा चाँगुनारायण नगरपालिका४ हलचाप स्थत कुइँकेल गाउँ जोखिममा परेको हो। यस क्षेत्रको करिब ५० घरलाई खोलाले प्रत्यक्ष असर पुर्याएको छ। मनोहरा खोलाले खेतबारी कटान गरिसक्यो, घर पनि लैजाने भयो, स्थानीय देवकी कुइँकेलले भनिन्, रातदिनको वर्षाले खोलामा बाढी आएको छ, एकरातको भेलले १० मिटर कटान गर्दै आएको छ। खोलाका कारण बस्ती खतरामा छ, उनले भनिन्। खोलाले कटान गरेको क्षेत्र र बस्ती करिब १० मिटरको दूरीमा छ। खोलाको बालुवा अवैधानिक रूपमा चोरी निकासी भएकै कारण मनोहरा खोलाको गहिराइ बढेको र कटान भएको स्थानीय बासिन्दाको गुनासो छ। मनोहरा कटानका कारण विश्व सम्पदा सूचीकृत चाँगुनारायण मन्दिर भासिने जोखिम बढेको स्थानीय राजु कुइँकेल बताउँछन्। खोलाको कटानले बस्तीलाई त छोई नै सक्यो, उनले भने, बस्तीसँगै चाँगुनारायण मन्दिर भासिने जोखिम बढेको छ। एकदुई दिनभित्रै रिटेनिङ वाल खोलाको कटान नरोक्ने हो भने बस्ती बगाउँछ। कटान नियन्त्रण तथा बालुवा चोरी तस्करी रोक्न नसके बस्ती र चाँगुनारायण मन्दिरको अस्तित्व सकिने उनले बताए।शनिबार र आइतबारको वर्षासँगै आएको बाढीले यस क्षेत्रका स्थानीयको हजारौं रोपनी खेत कटान भएको छ। प्रजातान्त्रिक आन्दोलनका योद्धा स्वर्गीय जानकीप्रसाद कुइँकेलको घरको आँगनसम्म खोलाले कटान गरेको चाँगुनारायण नगरपालिका ४ नगरसभा सदस्य दिनेश खनालले बताए। अघिल्लो वर्ष (०७२) भूकम्पले तर्सायो, यो वर्ष बाढीले त्रसित बनाएको छ, उनले भने। बालुकाको ढिस्को कटान भएपछि कुइँकेल बस्ती तथा भूकम्पले क्षतिग्रस्त चाँगुनारायण मन्दिर उच्च जोखिममा परेको स्थानीय बासिन्दाको गुनासो छ। यस क्षेत्रमा ढुंगा थोरै छ, पूरै भाग बालुवाको ढिस्को हो, स्थानीय आशाकाजी श्रेष्ठले भने, कमलो माटो र बालुवाको ढिस्को बगेको बग्यै छ। भूकम्पले थिलथिलो बनाएको चाँगुनारायण क्षेत्र बालुवा खानी र खोलाको कटानकै कारण उच्च जोखिममा परेको उनले बताए। कटान क्षेत्रको अवलोकन गर्दै नगरप्रमुख सोम मिश्रले अल्पकालीन रूपमा भए पनि कटान रोक्न लाग्नुपर्ने बताएका छन्। जिल्ला दैवी प्रकोप उद्धार समिति (डीडीआरसी) ले जल उत्पन्न नियन्त्रण कार्यालय भक्तपुरका इन्जिनियरहरूलाई कटान क्षेत्र पठाई तत्काल कटान रोक्न बाँध बाँध्न निर्देशन दिएको उनले बताए। जल उत्पन्न प्रकोप व्यवस्थापन विभाग भक्तपुरले कटान नियन्त्रण गर्न लगाएको तारजालीसमेत खोलाले बगाएको छ। खोलाले कुन बेला बाटो मोड्छ पत्तो छैन, स्थानीय विद्या कुइँकेलले भनिन्, भूकम्पले चर्काएको घर मर्मत गरेर बस्ने जोहो गरेका छौं, अब पहिरोले लाने भयो। मनोहरा खोलाले करिब ५ सय मिटर परसम्म कटान भएको उनी बताउँछिन्।प्रस्तावित मनोहरा करिडोर निर्माणतर्फ सरकारको ध्यान जान सके खोलाको कटान रोकिनेसमेत स्थानीय सुझाउँछन्। यस भेगका स्थानीयको त्रास हटाउन र खोलाको कटान रोक्ने पहिलो उपाय मनोहरा करिडोर निर्माण र २०२१ सालको नापीअनुसार खोला फर्काएर व्यवस्थापन गर्नु नै दीर्घकालीन उपाय हुन सक्ने स्थानीय राजु कुइँकेलले बताए। यता जल उत्पन्न प्रकोप व्यवस्थापन विभाग भक्तपुर प्रमुख सन्तोष चौधरीले भने दैवी प्रकोप व्यवस्थापनअन्तर्गतको बजेट अभाव भएको र तत्कालै कटान नियन्त्रणको दीर्घकालीन उपाय अपनाउन कठिनाइ भएको बताएका छन्। मनोहरा खोला कटानलाई अस्थायी रूपमा बाँस र बोराहरू राखेर नियन्त्रणको प्रयास गर्नेछौं, उनले भने, वर्षात् रोकिएपछि दीर्घकालीन रूपमा योजनाबद्ध किसिमबाट नियन्त्रण गर्नुपर्छ।"
करेन्ट लागेर ट्रिपर चालकको मृत्यु,काठमाडौं (कास) लाजिम्पाट उकालोमा सोमबार राति करेन्ट लागेर ट्रिपरका चालक नवराज माझीको मृत्यु भएको छ। प्रहरी वृत्त महाराजगन्जका डीएसपी गोविन्द पुरीका अनुसार सडक मर्मतका लागि माटो खन्याउने क्रममा अचानक बिजुलीको तार छुँदा चालकलाई करेन्ट लागेको हो। ट्रिपरको अग्रभागले बिजुलीको तार छोएर घाइते भएका माझीको उपचारक्रममा शिक्षण अस्पताल महाराजगन्जमा मृत्यु भएको हो। बा२क ११२५ नम्बर ट्रिपरका चालक माझी सिन्धुपाल्चोक मेलम्चीका हुन्। अर्का ट्रिपरका चालक मानबहादुर तामाङ घाइते भएको पुरीले बताए। उनको शिक्षण अस्पतालमा उपचार भइरहेको छ।
लागूऔषधसहित तीन पक्राउ,"भक्तपुर (कास) महानगरीय प्रहरी वृत्त ठिमीले निट्राभेट१० नामक अवैध लागूऔषधसहित तीन जनालाई पक्राउ गरेको छ। मंगलबार दिउँसो भक्तपुर नगरपालिका च्याम्हासिंहबाट प्रहरीले बीस पत्ता निट्राभेट१०, ३ थान मोबाइल र २७ हजार नगदसहित उनीहरूलाई पक्राउ गरेको हो। पक्राउ पर्नेहरूमा भक्तपुर नगरपालिका१ का १८ वर्षीय श्रीकृष्ण प्रजापति, सूर्यविनायक नगरपालिका७ का १९ वर्षीय सविन टचामो र सूर्यविनायक८ का १९ वर्षीय शोभित कार्की छन्।"
जात्रा पर्वमा चासो दिइएन,"ललितपुर (कास) संस्कृतविद् सत्यमोहन जोशीले सरकारले स्थानीय जात्रा पर्वको प्रचारप्रसारमा चासो दिनुपर्ने बताएका छन्। नृसिंह जात्रा समारोह समितिद्वारा मंगलबार जात्रासम्बन्धी जानकारी दिन पाटन तुइलाक्व टोलमा आयोजित पत्रकार सम्मेलनमा संस्कृतविद् जोशीले यस्तो बताएका हुन्। उनले प्रचारप्रसार गर्न सकेमा जात्रा पर्वका बारेमा युनेस्कोले संरक्षणको सूचीमा राखिने बताए। गुठीको जग्गाजमिन मासिनु र सरकारी निकायले संरक्षणमा चासो नदिँदा लिच्छविकालदेखि चल्दै आएका जात्रा पर्वहरू लोप हुँदै छ, उनले भने । लेलेमा भेटिएको अंशुवर्माको लिच्छविकालीन शिलालेखमा सरकारले जात्रा पर्व र बाजागाजा संरक्षण गर्न जग्गाजमिनको व्यवस्था गरेको उल्लेख छ ।"
"कतै चिट्ठाबाट, कतै निर्विरोध","स्थानीय तहमा जनप्रतिनिधि चुनिएसँगै अब जिल्ला समन्वय समिति गठनको तयारी थालिएको छ। कतिपय जिल्लामा जनप्रतिनिधिले जिसस नेतृत्व छानिसकेका छन्। कतै चिट्ठामार्फत जिल्ला प्रमुख छानिएका छन् त कतै निर्विरोध चयन गरिएको छ। स्थानीय चुनावमा जस्तै जिससमा पनि कांग्रेसएमालेकै प्रतिस्पर्धा छ।म्याग्दीमा बेनी नगरपालिका उपप्रमुख सन्जु बरुवालले कांग्रेससँग सहकार्य गर्न नमानेपछि जिससको नेतृत्वमा एमालेलाई चिट्ठा परेको छ। चुनावमा १२ मतदातामध्ये कांग्रेसका ६, एमालेका ५ र राप्रपाको १ मत थियो। राप्रपाले समर्थन गरेको भए कांग्रेसले ७ मतसहित अग्रता लिने थियो। तर, राप्रपाकी बरुवालले एमालेलाई समर्थन गरेपछि मत बराबर भयो। कांग्रेसको उपप्रमुखसहित जिससका ४ सदस्य दिने प्रस्ताव राप्रपाले अस्वीकार गरेको थियो। मत बराबर भएपछि गोलालाप्रथामा एमालेले बाजी मारेको हो। कांग्रेससँग मिल्न विभिन्न प्रलोभन र पार्टीबाट कारबाहीको धम्कीसमेत आएको थियो तर नगरपालिका चुनावमा एमालेसँग भएको सहमति तोड्न चाहेनौं, राप्रपा जिल्ला अध्यक्ष वीरबहादुर थापाले भने। जिसस प्रमुखमा एमालेका जिल्ला उपाध्यक्षसमेत रहेका देवेन्द्रबहादुर केसी चुनिए। महिला सदस्य बोमायाँ गर्बुजा निर्विरोध भइन्। केसीसँग ०५४ मा भगवती गाविसको अध्यक्ष पद सम्हालेको अनुभव छ। एमाले कोटाबाट राप्रपाका सुकमाया छन्त्याल र हरिबहादुर शाक्य पनि निर्विरोध भए। प्रमुख पदका लागि कांग्रेसएमाले भिडे पनि बाँकी पदमा उनीहरूले स्थानीय तह चुनावको समीकरणलाई नै निरन्तरता दिए। सदस्यमा कांग्रेस कोटाबाट माओवादी केन्द्रका शेरबहादुर केसी छानिए। कांग्रेसबाट जिसस उपप्रमुखमा लोकबहादुर मल्ल निर्विरोध भए। उनी चिट्ठा नपरेपछि उपप्रमुखमा ओर्लेका हुन्। सदस्यहरूमा रामदेवी पुन, खिमाकुमारी पुर्जा, मिकबहादुर गर्बुजा निर्विरोध भए। एमाले प्यानलपर्वत जिससको नेतृत्वका लागि मंगलबार भएको चुनावमा एमालेको प्यानलै विजयी भएको छ। एमालेका मनोहर पौडेल ८ मत ल्याएर प्रमुख चुनिए। कांग्रेस उम्मेदवार परशुराम पुरीले ६ मत पाए। त्यस्तै उपप्रमुखमा एमालेकै यामकुमारी राना ८ मत ल्याएर विजयी भइन्। कांग्रेसकी लालकुमारी सीकेले ६ मत पाइन्। सदस्यहरूमा एमालेकै विष्णुराम विक, ज्ञानबहादुर भण्डारी, नन्दलाल सुवेदी, कविता विक, ओमप्रसाद रेग्मी, शर्मिला नेपाली र विष्णुमाया पौडेल विजयी भए। जिल्लाका ७ स्थानीय तहमध्ये एमालेले प्रमुखउपप्रमुख सहित ४ र कांग्रेसले ३ तहमा जितेका थिए।कांग्रेस निर्विरोधगोरखा जिसस प्रमुखमा कांग्रेस उम्मेदवार अशोक गुरुङसहित ९ सदस्यीय पदाधिकारी निर्विरोध भएका छन्। सबै पदमा एकल उम्मेदवारी परेको हो। सिरानचोक गाउँपालिका १ का गुरुङ प्रमुखमा निर्वाचित भएको मुख्य निर्वाचन अधिकृतको कार्यालयले जनाएको छ। उपप्रमुखमा सहिद लखन गाउँपालिका ८ की जानुका अधिकारी र महिला सदस्यहरूमा उजेलीमाया रानामगर, इन्द्रा गुरुङ र लक्ष्मी थापामगर निर्वाचित भए। खुला सदस्यमा छेवाङ लामा, राजु गुरुङ र मानप्रसाद धिताल चयन भए। दलित अल्पसंख्यकमा तेजबहादुर बराम निर्वाचित भए। अछाममा कांग्रेस जिल्ला समन्वय समिति अछामको संयोजक र उपसंयोजकमा कांग्रेस उम्मेदवार नरबहादुर कुँवर र टोपबहादुर रावल निर्विरोध चयन भएका छन। एमालेले उम्मेदवारी दर्ता नै गरेन।मुख्य निर्वाचन अधिकृतको कार्यालयका अनुसार कांग्रेसमाओवादीका तर्फबाट मात्र मनोनयन दर्ता भएपछि ९ सदस्यीय समिति निर्विरोध चुनिएको हो। सदस्यमा कांग्रेसका शिव तिरुवा, तुलाराम साउद, सुरत बुढथापा, लक्ष्मी शाह र तुल्छी चलाउने, माओवादीका खगेन्द्र साउद र लक्ष्मीकुमारी सुनार छन्। कुल २० मध्ये ११ मत रहेको कांग्रेसले समन्वय समिति एकल रूपमा चयन गर्न सक्ने भए पनि केही स्थानीय तहको निर्वाचनमा माओवादीसँग तालमेल भएकाले यहाँ पनि निरन्तर गरिएको कांग्रेस जिल्ला सभापति भरतकुमार स्वाँरले जानकारी दिए। अछामका १० तहमध्ये ५ तह जितेको एमालेले मनोनयन नै दर्ता गराएन।एमाले निर्विरोधजिल्ला समन्वय समिति कास्कीमा एमाले उम्मेदवार निर्विरोध भएका छन्। प्रमुखमा बैनबहादुर क्षत्री र उपप्रमुखमा सावित्री भण्डारी निर्वाचित भए। सदस्यमा पनि एमालेकै उम्मेदवार आए। अन्य दलले मनोनयन दर्ता नै नगराएपछि उनीहरूको जित निश्चित भएको हो। खुला सदस्यमा बृहस्पति सापकोटा, तोरणबहादुर बानियाँ, विष्णुप्रसाद पौडेल, महिला सदस्यमा गुमा अधिकारी गौतम, सीतादेवी विक, जगनमाया गुरुङ र अल्पसंख्यक सदस्यमा रूपबहादुर माल थापा चुनिए। कास्कीका पाँच तहमध्ये पोखरा लेखनाथ महानगरपालिका, माछापुच्छ्ेर, मादी र रूपा गाउँपालिका एमालेले जितेको छ। कांग्रेसले अन्नपूर्ण गाउँपालिका प्रमुख मात्रै जितेको छ। जिल्ला समन्वय समितिमा एक भोट मात्रै भएकाले कांग्रेसले समर्थक नै नपाउने अवस्था आएपछि उम्मेदवारी दर्ता नगराएको हो। परिणामको औपचारिक घोषणा भने आगामी २० गते हुनेछ।गठबन्धन निरन्तरजिसस निर्वाचनका लागि रामेछापमा कांग्रेस र माओवादी केन्द्रले एमालेविरुद्ध गठबन्धन गरेका छन्। एमालेको स्पष्ट बहुमत भएको रामेछापमा गठबन्धनका उम्मेदवारले समेत दरखास्त दर्ता गरेका छन्। एमालेले समितिको प्रमुखमा खाँडादेवी गाउँपालिकाका प्रेम खड्कालाई र उपप्रमुखमा लिखु गाउँपालिकाकी दीपा पाख्रिनलाई उम्मेदवार बनाएको छ। गठबन्धनले भने कांग्रेसका नारायणबहादुर बोगटी र उपप्रमुखमा प्रेम थापालाई उम्मेदवार बनाएको छ। बोगटी मन्थली नगरपालिका र थापा सुनापति गाउँपालिकाका हुन्। गठबन्धन र एमाले दुवै पक्षले ७ वटै सदस्यका लागि उम्मेदवारी दर्ता गराएको छ। ८ वटा गाउँपालिका रहेको रामेछापमा समन्वय समितिका मतदाता १६ जना रहेका छन्। जसमा एमालेका मात्रै ९ जना मतदाता छन्।"
तालमेलकै पहल,"विराटनगर प्रदेश १ का अधिकांश जिल्लामा जिल्ला समन्वय समिति गठन प्रक्रिया अघि बढेको छ। एउटाको मात्रै बहुमत नपुग्ने जिल्लामा दलहरू तालमेल तयारीमा छन्। जिससमा महानगर, नगर र गाउँपालिका प्रमुख र उपप्रमुखले मतदान गर्न पाउँछन्। कतिपय जिल्लामा सत्ताघटक कांग्रेस र माओवादी केन्द्र मिल्दा पनि जिसस गठन गर्न सक्ने देखिँदैन। पाँचथरमा कांग्रेसमाओवादी केन्द्र मिल्दा ८ मत हुन्छ। एमालेको एक्लै ८ मत छ। यो जिससमा १८ मतदाता हुन्छन्। भोजपुरमा पनि यस्तै अवस्था छ। कांग्रेसमाओवादी केन्द्र मिल्दा ९ पुग्छ भने एमालेको एक्लै ९ छ। सोलुमा कांग्रेसमाओवादी केन्द्र मिल्दा ८ मत हुन्छ भने एमालेको एक्लै ८ मत छ। प्रदेश १ का १४ जिल्लामध्ये ८ वटामा एमालेले एक्लै जिसस गठन गर्न सक्छ। धनकुटा, झापा, इलाम, तेह्रथुम, संखुवासभा, ताप्लेजुङ, खोटाङ र उदयपुरमा एमालेको बहुमत छ।अन्य जिल्लामा धेरै सिट जितेका पार्टीले समिति बनाउन अन्य दलसँग तालमेल प्रयास गरिरहेका छन्। ताप्लेजुङमा १९ गते मतदान गर्ने कार्यक्रम छ। धनकुटाका ७ स्थानीय तहमध्ये सबैमा प्रमुख र उपप्रमुख पद जितेको एमालेले जिसस प्रमुखमा टंक चौहान र उपप्रमुखमा वाङगला राईको नाम अघि सारेको छ। यी नाममाथि औपचारिक निर्णय भने बाँकी छ। जिल्लामा ७ वटा इलाका बनाउने निर्णय भएको छ। इलामका १० तहमध्ये प्रमुख र उपप्रमुख गरी १६ पद एमालेले जितेको छ। इलाम जिससका २० मतदातामध्ये बहुमत आफ्नो पक्षमा भएकाले एमालेले प्रमुखमा गणेश बराल र उपप्रमुखमा चित्रकला बराइलीको नाम अघि सारेको छ। झापाका १५ स्थानीय तहमध्ये प्रमुख र उपप्रमुख गरी १९ पद एमालेको पक्षमा गएको छ। यहाँ कांग्रेसले ७ र राप्रपाले ४ स्थानमा विजय हासिल गरेका छन्। एमालेले एकलौटी रूपमा जिसस बनाउन सक्छ। संखुवासभामा पनि एमालले कुनै दलसँग मिल्नुपर्दैन। यहाँका १० तहका प्रमुख उपप्रमुखमध्ये एमालेले ११ र कांग्रेस ९ पद जितेका छन्। खोटाङका १० तहमध्ये एमालेले १२ प्रमुख र उपप्रमुख पद जितेको छ। उदयपुरका ८ तहमध्ये एमालेले प्रमुख र उपप्रमुख गरी १२ पदमा कब्जा जमाएको छ। यहाँ कांग्रेसले ३ र माओवादी केन्द्रले १ मुख्य पद मात्र जितेका छन्। तेह्रथुमका ६ तहमध्ये एमालेले ९ प्रमुख उपप्रमुखमा जितेकाले एकलौटी समन्वय समिति बनाउने तयारी गरिरहेको छ। यो जिल्लामा शिव ढुंगानालाई प्रमुख पदमा नाम अघि सारेको छ। यो जिल्लामा कांग्रेसले ३ स्थानमा जितेको छ। ताप्लेजुङमा पनि ९ तहमध्ये प्रमुखउपप्रमुख गरी १० पद जितेको एमालेले एकलौटी रूपमा जिसस गठन गर्ने भएको छ। एमालेले धनेन्द्र मादेनलाई प्रमुख र देवीमाया नेपालीलाई उपप्रमुखमा उठाउने भएको छ। यहाँ कांग्रेस ६ र माओवादी केन्द्रले २ मुख्य पद जितेका छन्। मोरङमा १७ स्थानीय तह छन्। यहाँ जिसस गठनका लागि ३४ मतदाता छन्। एमालेले प्रमुखउपप्रमुख गरी १४ पद जितेको छ भने कांग्रेसले १३। लोकतान्त्रिक फोरम नेपालले ३, माओवादी केन्द्रले २ र संघीय समाजवादी फोरम नेपालले १ प्रमुख र १ उपप्रमुख जितेका छन्। एमालेले जिसस गठनका लागि कांग्रेसबाहेक दलसँग तालमेल गरिसकेको दाबी गरेको छ। कांग्रेस भने एमालेको तालमेल तोडेर माओवादी केन्द्र, लोकतान्त्रिक फोरम र संघीय समाजवादीसँग सहकार्य गर्न लागिपरेको छ। तीनै दलका जिल्ला नेताहरूले एमालेसँग कुरा भइसकेको बताएका छन्। पाँचथरका ८ तहमध्ये एमाले ८, कांग्रेस ७ र माओवादी केन्द्रले १ पद जितेका छन्। सुनसरीका १२ तहमध्ये कांग्रेसले ११, एमाले ७, लोकतान्त्रिक फोरम ४ र संघीय समाजवादीले २ पदमा जित हासिल गरेको छ। एमालेबाहेकका दलसँग सहकार्यमा प्रमुख पद कांग्रेसले लिएर जिसस गठनको प्रयास भइरहेको कांग्रेस जिल्ला सभापति राजीव कोइरालाले बताए। भोजपुरका ९ तहमध्ये एमाले ९, कांग्रेस ५ र माओवादी केन्द्र ४ मुख्य पदमा विजयी भएका छन्। यसैगरी सोलुखुम्बुका ८ तहमध्ये एमाले ८, कांग्रेस ४ र माओवादी केन्द्रले ४ वटा प्रमुखउपप्रमुख जितेका छन्।उम्मेदवारी दर्ता स्याङ्जामा जिसस नेतृत्वका लागि मंगलबार कांग्रेस र एमालेले मात्रै मनोनयन दर्ता गराएका छन्। प्रमुखउपप्रमुखमा कांग्रेसबाट अर्जुनप्रकाश अर्याल, शक्तिचन्द्र अधिकारी, एमालेबाट सीताकुमारी सुन्दास र दिलीपकुमार वाग्लेको उम्मेदवारी परेको निर्वाचन अधिकृत एवं जिल्ला न्यायाधीश रमेशकान्त अधिकारीले जनाए।प्रमुख, उपप्रमुख, अल्पसंख्यक तथा दलित, महिला र अन्य गरि निर्वाचनपछि जिसस ९ सदस्यीय हुनेछ। कांग्रेसबाट महिला सदस्यमा सरितासिंह विक, सपना कामी, खगिसरा आले, अल्पसंख्यकमा राजु कुमाल र अन्यमा होमनाथ पाण्डे, पूर्णबहादुर आले र कुलबहादुर रानाभाटको उमेदवारी परेको छ। एमालेबाट महिला सदस्यमा टीकाकुमारी डुम्रे, सीता थापा, धनमाया विक, अल्पसंख्यकमा तेजेन्द्र सुनार र खुला सदस्यतर्फ विष्णुप्रसाद आचार्य, गुमानसिंह थापा क्षत्री र विष्णुबहादुर चन्दले उम्मेदवारी दिएका छन्।"
अनियमितता छानबिनमा आलटाल,"नेपाल आयल निगमले इन्धन भण्डारणका लागि जग्गा खरिद गर्दा करोडौं रुपैयाँ अनियमितता गरेको सार्वजनिक भइरहे पनि छानबिनका लागि सरोकारवाला निकायले तत्परता नदेखाउनु विडम्बनापूर्ण छ। सरकारी स्वामित्वको निगमले झापा, सर्लाही, चितवन र रूपन्देहीमा गरी ७६ बिघा १४ कट्ठा जग्गा किन्दा खोला र बगर क्षेत्रलाई समेत अस्वाभाविक रूपले बढी मूल्य तिरेको पाइएको छ। यस विषयमा छानबिन गर्ने निकाय आपूर्ति मन्त्रालय, संसद्को उद्योगवाणिज्य तथा उपभोक्ता हित सम्बन्ध समिति र अख्तियार दुरुपयोग अनुसन्धान आयोग हुन्। तर, ती निकायबाट छानबिनका लागि भइरहेको ढिलासुस्तीले मिलेमतोकै आशंकासमेत उब्जाएको छ। आयल निगमका प्रबन्ध निर्देशक गोपाल खड्काको विवादित पृष्ठभूमि र विगतका विभिन्न प्रकरणमा दिइँदै आएको उन्मुक्ति पनि संशयका आधार हुन्। निगमले रूपन्देहीको भैरहवा, चितवनको महादेवटार, सर्लाहीको नवलपुर, झापाको मेचीनगरमा चलनचल्तीको मूल्यभन्दा धेरै बढीमा जग्गा किनेको हो। भैरहवामा जग्गाधनीलाई प्रतिकट्ठा तीन लाख रुपैयाँ थमाएर १० लाख ७६ हजार रुपैयाँका दरले किनिएको छ, जबकि वर्षाका बेला डुबान हुने बालुवा थुप्रिएको त्यो जग्गाको चलनचल्ती मूल्य स्थानीयका अनुसार डेढ लाख रुपैयाँ मात्र हो। चितवनमा प्रतिकट्ठा डेढ लाखदेखि ९ लाखसम्म पर्ने जग्गा निगमले १४ लाख रुपैयाँसम्म तिरेर किनेको पाइएको छ। यस्तै, सर्लाहीमा बिचौलियाले जग्गाधनीलाई बढीमा २ लाख ७५ हजार कट्ठाका दरले बेच्ने कागज गराई निगमलाई ९ लाख ६० हजारका दरले बिक्री गरेका छन्। स्थानीयको भनाइमा त्यहाँको जग्गाको मूल्य प्रतिकट्ठा १ लाखदेखि २ लाख रुपैयाँसम्म मात्र हो। झापामा भने निगमले २० बिघाको टेन्डर आह्वान गरेर २३ बिघा ३ कट्ठा १३ धुर जमिन खरिद गरेको छ। ५ लाखदेखि ६ लाख प्रतिकट्ठामा खरिदबिक्री हुँदै आएको त्यहाँको जमिन निगमले १३ लाख ५१ हजारका दरले किनेको हो।निगमले टेन्डर आह्वान गरेर जग्गा किनेको हो। जग्गाधनीले पाएको र निगमले तिरेको रकम हेर्दा जग्गा खरिदका नाममा बिचौलियाको मिलेमतोमा करोडौं अनियमितता भएको सहजै अनुमान गर्न सकिन्छ। संसद्को उद्योगवाणिज्य तथा उपभोक्ता हित सम्बन्ध समितिले पूर्वाधार तयार गर्दा सकेसम्म सरकारी जग्गा खोज्न निर्देशन दिए पनि निगमले निजी जग्गा नै किनेको थियो। निगमलाई नै डुबाउने नियत राखिएको यो प्रकरणमा बिचौलियासँग निगमका पदाधिकारी, कर्मचारी लगायतको मिलेमतो हुन सक्छ। यसमा अन्य पक्षको संलग्नताको सम्भावना पनि उत्तिकै छ। त्यसैले यो गहन छानबिन गर्नुपर्ने विषय हो। नियमअनुसार निगमले सञ्चालक समितिको अनुमतिमा जग्गा खरिद गर्नुपर्छ। निगम सञ्चालक समितिमा आपूर्ति सचिव अध्यक्ष हुन्छन्। यस प्रकरणमा आपूर्ति मन्त्रालयका तर्फबाट छानबिन भएको छैन। अख्तियार दुरुपयोग अनुसन्धान आयोगले भने प्रारम्भिक छानबिन सुरु गरेको जनाएको छ तर खास सक्रिय देखिएको छैन। छानबिनका लागि सुरुमा तदारुकता देखाएको संसदीय समितिको पनि अहिले उति सक्रियता देखिँदैन। निगममा यसअघि ट्यांकर खरिद, तेल आपूर्ति ठेक्का, बोनस वितरणलगायतका विषयमा अनियमितता सार्वजनिक भए पनि सम्बन्धित निकायले छानबिन र कारबाहीमा तदारुकता देखाएनन्। संसदीय समितिले अनियमित ठहर गर्दासमेत निगमका प्रबन्ध निर्देशकले उन्मुक्ति पाउँदै आएका छन्। त्यही कारण निगमभित्र अनियमितताका क्रियाकलापले निरन्तरता पाइरहेका हुन्। यो अनियमितता शृंखला दण्डहीनताले भ्रष्टाचारअपराधलाई प्रश्रय दिन्छ भन्ने पुष्ट्याइँ गर्ने गतिलो उदाहरण पनि हो। जग्गा खरिदसम्बन्धी अनियमितताका सन्दर्भमा छानबिन गर्न आलटाल गर्नु निगमलाई थप अर्को अनियमितता गर्न प्रोत्साहित गर्नु हो। निगमप्रति राज्यका सम्बन्धित निकायहरूको यस्तो निरीहता लज्जाजनकसमेत छ। त्यसैले यो प्रकरणमा सरोकारवाला निकायले संलग्नताको आशंका गरिएका कर्मचारीलाई तत्काल निलम्बन गरी छानबिनलाई तीव्रता दिएर निष्कर्षमा पुर्याउनुपर्छ। सम्पत्ति शुद्धीकरण अनुसन्धान विभागले पनि जग्गा खरिद प्रक्रियामा संलग्न बिचौलियामाथिसमेत छानबिन गर्न उत्तिकै जरुरी छ। यो प्रकरणमा दोषी देखिएका सबैलाई कारबाहीको भागीदार बनाउनुपर्छ।"
प्रदेश र केन्द्रको चुनाव कहिले?,"प्रधानमन्त्री शेरबहादुर देउवाले प्रदेशसभा र प्रतिनिधिसभाको निर्वाचन एकैपटक गर्ने प्रस्ताव गर्नुभएको छ। प्रमुख प्रतिपक्षी दलका नेता केपी शर्मा ओलीले पनि दुई चुनाव एकैपटक एकै मितिमा गर्ने कुरा उठाउनु भएको छ। सत्ता पक्ष र प्रतिपक्षका नेताहरूको दुवै चुनाव एकैपटक गर्ने सार्वजनिक प्रस्तावले देशमा एउटा लहर नै ल्याएको छ। धेरैले यसको समर्थन पनि गरिरहेका छन्। यसमा धेरैको चासो र रुची के हो भने यो प्रस्तावले चुनावको सुनिश्चितता गर्छ। धेरैलाई अहिले पनि आशंका के छ भने स्थानीय तहको चुनाव त तीन महिना लगाएर गर्ने वर्तमान सत्तारुढ दलले भ्याइएन भनिकन प्रदेश वा केन्द्रको चुनाव नै नगर्ने हुन् कि भन्ने परेको छ। सबैलाई ज्ञात भएको कुरा के हो भने २०७४ माघ ७ भित्र तीनै तहको चुनाव सम्पन्न गर्न सकिएन भने संवैधानिक संकट आउँछ। संविधानलाई असफल बनाउन चाहनेहरूले यस्तै षड्यन्त्र गर्छन् कि भन्ने आशंकाले पनि यो प्रस्तावलाई धेरैले मन पराएका हुन्। अब समय असाध्यै कम छ। गएको वैशाख ३१ गते एकै चरणमा सम्पन्न हुने स्थानीय तहको निर्वाचनलाई हामीले यतिका दिन लगायौं। अबको अत्यन्त सीमित समयमा दुईवटा चुनाव सम्पन्न गर्नुपरेको छ। यो बाध्यकारी अवस्थाको कारण नै हो, एकैपटक चुनाव गर्ने प्रस्तावलाई धेरैले मन पराएको। निर्वाचन आयोग अहिलेको स्थितिमा प्रदेश र केन्द्रको चुनाव एकैपटक गर्न सकिँदैन भनिरहेको छ। उसले दुई प्रकारको कठिनाइ देखाइरहेको छ। एउटा प्राविधिक, व्यवस्थापन र अर्को संवैधानिक जटिलताको। संविधानको धारा ८४ को उपधारा ८ को व्यवस्थाले संघीय संसद्मा प्रतिनिधित्व गर्ने प्रत्येक राजनीतिक दलबाट निर्वाचित कुल सदस्य संख्याको कम्तीमा एक तिहाई महिला सदस्य हुनुपर्छ। त्यसरी निर्वाचित गर्दा उपधारा १ को खण्ड क र धारा ८६ को उपधारा २ को खण्ड क बमोजिम निर्वाचित सदस्यमध्ये कुनै राजनीतिक दलका एक तिहाई सदस्य महिला निर्वाचित हुन नसकेमा त्यस्ता राजनीतिक दलले उपधारा १ को खण्ड ख बमोजिम सदस्य निर्वाचन गर्दा आफ्नो दलबाट संघीय संसदमा निर्वाचित हुने कुल सदस्यको कम्तीमा एक तिहाई महिला सदस्य हुनेगरी निर्वाचित गर्नु पर्नेछ। यो संविधानको बाध्यात्मक व्यवस्थालाई पूरा गर्न प्रदेशसभाको निर्वाचन गरेर राष्ट्रियसभाको निर्वाचन गर्नुपर्छ। राष्ट्रियसभाको निर्वाचन प्रदेशसभाका सदस्य, गाउँपालिका र नगरपालिकाका प्रमुखउपप्रमुख भएको इलेक्टोरल कलेजबाट हुन्छ। यसको अर्थ राष्ट्रियसभाको चुनाव गर्न स्थानीय तहको चुनाव भइसकेकाले अब प्रदेशसभाको चुनाव गर्नर्ैपर्छ। अनि मात्र राष्ट्रियसभाको गठन हुन्छ। राष्ट्रियसभाको गठन भएपछि मात्र संघीय संसद्मा प्रतिनिधित्व गर्ने राजनीतिक दलले महिला सदस्य एक तिहाई पुर्याउने गरी समानुपातिकको सूची तयार पार्न सक्छन्। यही संवैधानिक जटिलतालाई निर्वाचन आयोगले इंगित गरिरहेको छ। यसरी एकातिर दुई तहको चुनाव एकैपटक गर्न प्राविधिक रूपमा समस्या छन् भने अर्कातिर संवैधानिक जटिलता पनि छ। त्यसो भए यसको निकास के त?मौसमको कारण देशका सबै भागमा मंसिरको दोस्रो हप्तापछि वा माघ ७ गतेअघि चुनाव गर्न सकिन्न। यो अवधिमा देशका धेरै भागमा चिसो हुने हुनाले हामीले दुवै चरणको चुनाव मंसिरको दोस्रो हप्ताभित्र गरिसक्नुपर्छ। यसै कुरालाई मध्यनजर राखी मंसिरभित्र दुवै चुनाव सम्पन्न गर्न निम्न काम गर्नुपर्छ:क मंसिर २ गते सबै प्रदेशको चुनाव र मंसिर १५ गते केन्द्रको प्रतिनिधिसभाको चुनाव सम्पन्न गर्ने गरी सरकारले यी दुवै चुनावको मिति साउन मसान्तभित्र घोषणा गरिसक्नुपर्छ।ख साउन मसान्त वा भदौको पहिलो हप्ताभित्र क्षेत्र निर्धारण आयोगले आफनो प्रतिवेदन पेस गर्ने र यसबीच संसद्बाट प्रदेशसभा निर्वाचन, केन्द्रको प्रतिनिधिसभा निर्वाचन र राष्ट्रियसभा निर्वाचनसम्बन्धी आवश्यक सबै कानुन निर्माण गर्ने।ग यसबीच निर्वाचन आयोगले उठाएको प्राविधिक समस्याको समाधान गर्न निर्वाचन आयोग र सरकारले तदारुकतासाथ काम गर्ने। यी प्राविधिक समस्या समाधान गर्न अहिले पनि हाम्रो हातमा सय दिनभन्दा बढी समय छ। आजको युगमा तीन महिना भनेको प्रशस्त समय हो। भदौ, असोजर कात्तिक तीन महिनामा हामी सबै काम पूरा गर्न सक्छौं। तर, यसकालागि तदारुकताका साथ लाग्नुपर्ने खाँचो छ। माथि उल्लेखित विधि अपनाएरअघि बढ्दा हामीले संवैधानिक जटिलतालाई पनि समाधान गर्छौं भने प्राविधिकसमस्याको पनि हल गर्छौं। यसप्रकार सरकार, निर्वाचन आयोग, संसद् र क्षेत्र निर्धारण आयोगले निर्वाचनलाई नै एकमात्र केन्द्रविन्दु बनाएर लाग्ने हो भने मंसिर १५ गतेभित्र हामी प्रदेशसभा, राष्ट्रियसभा र प्रतिनिधिसभाको निर्वाचन सफलतापूर्वक सम्पन्न गर्न सक्छौं र माघ ७ गतेभित्र तीनै तहमा जननिर्वाचित प्रतिनिधि आएर संवैधानिक जिम्मेवारी पूरा गरेको देख्न सक्छौं। यसरी संक्रमणकाललाई सहज र शान्तिपूर्वक अन्त गरिकन शान्ति र समृद्धिको यात्रामा अघि बढ्न सक्छांै। प्रदेश र केन्द्रको निर्वाचनको चटारो भइरहेका बखत फेरि बेमौसमी बाजा बजाउने कोसिस भइरहेको छ। राष्ट्रिय जनता पार्टीे (राजपा) ले संविधानको दोस्रो संशोधन नभई निर्वाचनमा भाग नलिने भन्ने फेरि रटान लगाउन थालेको छ। प्रधानमन्त्री शेरबहादुर देउवाको दल नेपाली कांग्रेसले संसद्मा दर्ता भएको संविधानको दोस्रो संशोधनलाई सदनमा पासफेल जे भए पनि मतदानमा लाने कुरा उठाइरहेको छ। राजपाको रटान र नेपाली कांग्रेसको प्रस्ताव भर्खरै सम्पन्न ६ वटा प्रदेशको स्थानीय तहको निर्वाचनबाट अभिव्यक्त जनभावनाविपरीत छ। उक्त निर्वाचनमा जनताको उल्लासपूर्ण सहभागिताले सबैले प्रष्ट बुझ्ने गरी आम जनता निर्वाचन चाहन्छन् भन्ने सन्देश दिएको छ। राजपाले निर्वाचन बहिष्कार र बन्दको आह्वान गर्दासमेत आम जनताले मात्र होइन, राजपाका स्थानीय नेताकार्यकर्ताले पार्टीको निर्णय उल्लंघन गर्दै स्वतन्त्र रूपमा निर्वाचनमा भाग लिए। के यसले प्रष्ट्याउँदैन, जनता संशोधन वा अरू कुरामा अल्झन चाहँदैनन् भनेर? तथापि यो संशोधनलाई यत्रो बल मिचाइँ किन?संसद्मा दर्ता भएको संविधानको दोस्रो संशोधन चार कुरामा केन्द्रित छ। प्रदेशको संख्या र सीमांकन हेरफेर, राष्ट्रियसभाको गठन विधिमा हेरफेर, अंगीकृत नागरिकताको हेरफेर र सरकारी कामकाजको भाषा गरी मुख्यत: चार विषयमा संशोधनलाई केन्द्रित गरिएको छ। संविधानको २७४ धाराको उपधारा ३, ४, ५, ६, ७ र ८ मा प्रदेशको संख्या र सीमांकनको विषयमा संशोधन गर्ने कुरा सविस्तार उल्लेख छ। यी विषयमा संशोधन गर्दा सम्बन्धित प्रदेशसभाको स्वीकृति चाहिन्छ भन्ने प्रष्ट उल्लेख छ। छिमेकी भारतमा पनि प्रदेशको सीमांकन हेरफेर गर्न सम्बन्धित प्रदेशको सहमति आवश्यक पर्छ। संघीय संरचनामा हेरफेर गर्न प्रदेशलाई नजरअन्दाज गर्न मिल्दैन। यो त संघीयताको आधारभूत कुरा हो। यस्तो महत्त्वपूर्ण कुरालाई बेवास्ता गरी प्रदेशसभाको निर्वाचन नभएको मौका छोपी संसद्बाट प्रदेशको सीमांकन हेरफेर गर्ने प्रस्ताव ल्याइएको छ। प्रदेशको निर्वाचनको हामी मुखमा छौं। यस्तो बखत प्रदेशको संख्या नै हेरफेर गरिदिने, सिमाना हेरफेर गर्ने प्रस्ताव संविधानको विपरीत छ, संघीयताको मान्यताविपरीत छ।हाम्रो संविधानले केन्द्र, प्रदेश र स्थानीय तह गरी तीन तहको संघीयताको संरचना गरेको छ। यसैअनुरूप तीनै तहलाई कार्यपालिका, व्यवस्थापिका र न्यायपालिकाको अधिकार दिएको छ। यी सबै संवैधानिक अधिकार र जिम्मेवारीबाट सुसज्जित छन्। यी कोही कसैको मातहत होइनन्। सन्तुलन र नियन्त्रणको सिद्धान्तबाट परिचालित छन्। राष्ट्रियसभा वास्तवमा यो प्रदेश र स्थानीय तहको प्रतिनिधि संस्था हो। यसले केन्द्रमा प्रदेश र स्थानीय तहको प्रतिनिधित्व गर्छ। हाम्रो संविधानले कुनै प्रदेशलाई ठूलो कुनैलाई सानो, कुनै गाउँपालिका वा नगरपालिकालाई ठूलो र कुनैलाई सानो भन्दैन। यस्तो व्यवस्थालाई उल्लंघन गरी राष्ट्रियसभाको गठनमा प्रत्येक प्रदेशबाट ८८ जनाका दरले निर्वाचित हुने व्यवस्थालई हटाई प्रत्येक प्रदेशबाट निर्वाचित हुने ३ जना गरी २१ जना र बाँकी ३५ जना जनसंख्याको आधारमा निर्वाचित हुने संशोधनमा ल्याइएको छ। राष्ट्रियसभाको निर्वाचनका लागि बन्ने निर्वाचक मण्डलबाट गाउँपालिका र नगरपालिकाका प्रमुखउपप्रमुखको नाम हटाइएको छ। एकातिर सिंहदरबारको अधिकार गाउँमा पुर्यायौं भन्ने अर्कातिर स्थानीय तहको अधिकार खोस्ने काम भएको छ। यो संशोधन पनि संविधानले व्यवस्था गरेको संघीयताविपरीत छ। तेस्रो, कुनै विदेशी महिलाले नेपाली नागरिकसँग विवाह गरेमा सहज प्रकारले अंगीकृत नागरिकता पाउने संविधानको व्यवस्था छ। यसमा पनि चित्त नबुझी नेपालको वैवाहिक अंगीकृत नागरिकता लिने गरी संशोधन प्रस्ताव गरिएको छ। यसको तात्पर्य के हो भने आज विवाह गर्यो, भोलि वैवाहिक अंगीकृत नागरिकता लियो, पर्सी सांसद, मन्त्री, नेता भइगयो। यस्तो खुकुलो व्यवस्था दुनियामा कहीं पनि छैन। हाम्रो छिमेकी भारतमा विदेशी महिलाले भारतीय नागरिकसँग विवाह गरे भने अंगीकृत नागरिकताका लागि ७ वर्ष कुर्नुपर्छ। हाम्रो छिमेकी भुटानमा त सन्तान जम्मेपछि मात्र नागरिकता पाइन्छ। यस्तो संशोधन किन आवश्यक पर्यो? चौथो, संविधानको धारा ६, ७ र २८७ मा भाषासम्बन्धी असाध्यै उदार व्यवस्था गरिएको छ। नेपालमा बोल्ने सबै मात्रृभाषा राष्ट्रिय भाषा, सरकारी कामकाजको भाषा देवनागरिक लिपिमा लेखिने नेपाली भाषा र प्रदेशमा बहुसंख्यकले बोल्ने भाषा प्रादेशिक सरकारी कामको भाषा भनिएको छ। अरू कुराको व्यवस्था गर्न भाषा आयोगको व्यवस्था गरिएको छ। यस्तो उदार व्यवस्था हुँदाहुँदै अब त कस्तो संशोधन प्रस्ताव गरिएको छ भने भाषा आयोगको सिफारिशसमा सरकारले निर्णय गरेर सरकारी कामकाजको भाषा बनाउने प्रस्ताव गरिएको छ। यसको अर्थ अब त मन्त्रिपरिषद्को निर्णयबाट पनि संविधानको संशोधन गर्न सकिने भयो। यो संविधानको ठाडो उल्लंघन हो। माथि उल्लेखित संशोधन गम्भीर प्रकृतिको भएको हुनाले यसलाई कुनै अवस्थामा स्वीकार गर्न सकिन्न। बरु यसलाई सत्तापक्ष र इच्छुक दलले प्रदेश र केन्द्रको निर्वाचनको मुद्दा बनाउँदा हुन्छ। संविधान बमोजिम संघीय संसद् र प्रदेशसभाको गठन भएपछि संविधानको प्रक्रियाबाट संशोधनको प्रस्तावमा छलफल गर्न सकिन्छ। निर्वाचनको मुखमा आएर देशमा फेरि समस्या सिर्जना नगरौं। अब सबै निर्वाचनमा जाऔं।"
निगमको भ्रष्टाचारमा छानबिन गर,"एक महिनादेखि नेपाल आयल निगमको जग्गा खरिद प्रकरणमा ठूलो अनियमितता भएको समाचार आएको आयै छन्। तथापि, अधिकारसम्पन्न छानबिन निकायहरू खासै तातेको देखिँदैन। लाख र करोडमा मात्र होइन अर्बमा भ्रष्टाचार भएको समाचार र तथ्य बाहिर आउँदा पनि संसद्, मन्त्रालय र अख्तियार दुरुपयोग अनुसन्धान आयोगले छानबिन गर्न नचाहनु वा छानबिनमा उदासीनता देखाउनु उदेकलाग्दो कुरा हो। आयल निगम हेर्ने आपूर्ति सचिव प्रेमकुमार राईले अरू निकायले हेरिरहेको हुँदा मन्त्रालयले नहेरेको जवाफ दिनु गैरजिम्मेबारीको पराकाष्ठा हो। सुरुमा अनुसन्धान छानबिन गर्ने निकाय भनेकै सम्बन्धित मन्त्रालय हो। त्यसपछि मात्र संसद् र अख्तियार हो।नेपाल आयल निगमले देशको सातै प्रदेशमा भण्डारण क्षमता बढाउन डिपोका लागि जग्गा खरिद गरेको हो। भण्डारण क्षमता बढाउन जग्गा खरिद गर्नु नराम्रो होइन। तर, खरिद गरिएको जग्गा उचित मोलको हुनुपर्यो। त्यसमा भ्रष्टाचार हुनु भएन। राष्ट्रको सम्पत्तिमा बिचौलिया र आयल निगमका पदाधिकारीहरूले भ्रष्टाचार गरी खानु भएन। जुन यहाँ भएको देखिएको छ। ३ लाख पर्ने जग्गालाई १० लाखको मूल्य कायम गरेर किनिएको देखिएको छ र त्यो पनि खोला बगरका जग्गा। जहाँ तटबन्ध गर्न थप लगानी गर्नुपर्ने हुन्छ। त्यस्तो कमसल जग्गा त्यो मूल्यमा किन किनियो? आयल निगमले तर्क र तथ्यपूर्ण जवाफ दिनु पर्छ। किनिएको जग्गा वर्षौंदेखि दर्ता भएका पुराना जग्गाधनीहरूसँग किनिएको हो कि हालै उक्त जग्गा आफ्नो नाउँमा पारित गरी पुन: आयल निगमलाई बिक्री गरिएको हो? तथ्य केलाउनुपर्छ। जग्गाको सरकारी मूल्य के छ? चलनचल्तीको कति छ? कुन प्रकारले को, कसबाट ती जग्गा आयल निगमको नाउँमा आए? ती सबै वस्तुगत ढगंले गहन तरिकाले छानबिन गरे सबै तथ्य छर्लंग हुनेछ। मधेसमा ५१० लाखमा निकै राम्रो जग्गा आउँछ। खोला किनारको डगरबगर त लाख रुपैयाँ कट्ठामै आउँछ। गोपाल देवकोटाचावहिल, काठमाडौं कहिले असीमित बोनस वितरण प्रकरण त कहिले घाटा प्रकरणले स्थान लिने गरेको नेपाल आयल निगमले अहिले जग्गा खरिद प्रकरणमा करोडौं भ्रष्टाचार गरेको सार्वजनिक भएको छ। नेपाल सरकार मातहतको निकाय भएर पनि सरकारले यस विषयमा कुनै प्रतिक्रिया दिएको छैन। झापा, चितवन, सर्लाही र रूपन्देहीमा खरिद गरिएका जग्गामा अनियमितता भएको, अचाक्ली मूल्यमा जग्गा खरिद गरी करोडौं रुपैयाँ भ्रष्टाचार गरेको समाचार बाहिर आएको छ। अति डुबान क्षेत्र र खोला किनारका जग्गालाई भूमाफियाहरूसँगको मिलेमतोमा किनेर देशको सम्पत्ति दोहन गर्ने अधिकारीहरूलाई तत्काल बर्खास्ती गर्न सक्नुपर्छ। राज्यको ढुकुटीमा आँखा लगाउने कर्मचारीहरू देशद्रोही हुन्। उनीहरूलाई कडा कारबाहीको प्रक्रिया तुरुन्त अघि बढाउनुपर्छ। उनीहरूलाई यसरी जग्गा खरिद गर्ने इजाजत कसले दियो? यो प्रश्न अनुत्तरित नै छ। जहाँसम्म लाग्छ कागजी प्रक्रिया मिलाएर मिलेमतो भएकै हुनुपर्छ। बदमासी गर्नेले कसुर लुकाएर सबै कागजी प्रक्रिया मिलाएको हुनुपर्छ तर पनि कुन जग्गाको कति पर्छ भन्ने अहिले पनि अनुसन्धान हुनसक्छ। त्यसैले सत्यतथ्य पत्ता लगाउन कुनै कठिन हुनेछैन। यस्तोमा तत्काल छानबिन प्रक्रिया बढाउनु नै उत्तम हुनेछ। उनीहरूले सर्लाहीको जग्गा प्रतिकट्ठा २ लाख ७५ हजार जग्गाधनीलाई बुझाएर ९ लाख ६० हजारमा खरिद गरेको कीर्ते पाइएको छ भने झापामा मात्रै ३४ करोड घोटाला भएको पाइएको छ। व्याप्त घूसखोरीको अन्त्य गर्न पनि यो विषयका नाइकेहरूलाई तत्काल कारबाही प्रक्रिया अघि बढाउनुपर्ने देखिन्छ। गोविन्द रिमालगैंडाकोट नगरपालिका५, नवलपरासीभोजपुरीमा एउटा लोकोक्ति छ, चोर चोर मौसेरा भाइ। सबै चोर एउटै परिवारका हुन्छन्। यतिखेर आयल निगमले जग्गा खरिद गर्दा तलदेखि माथिसम्म अनियमितताको माकुरी जालो प्रमुख उदाहरण भएको छ। जग्गाधनीसँग कम मूल्यमा खरिद गरी निगमलाई बढी मूल्यमा बेच्नु तलदेखि माथिसम्म सेटिङ मिलेको जस्तो बुझिन्छ। हामीले सामान्य घडेरी खरिदबिक्री गर्दा रजिस्टेसनमा मूल्यांकन गरिएको रकम बिक्रीकर्ताको बैंक खातामा जम्मा गरेको बैंक भौचर मालपोत अधिकृतले हेर्ने गर्छन् तर यहाँ करोडौंको रकममा खरिदबिक्री हुँदा मालपोत अधिकृत मौन किन बसे? बिचौलियाले चलनचल्तीको मूल्यभन्दा दोब्बरतेब्बर राखी बिक्री गर्दा आयल निगमले किन खरिद प्रक्रियालाई रद्द गर्न सकेन? आयल निगममा पटकपटक अनियमिता हुँदा अख्तियारले कारबाही प्रक्रिया किन अघि बढाएन? निगम सञ्चालक समितिका पदाधिकारीहरू किन सक्रिय भएनन्? जग्गाको छनोट भइसकेपछि निगमका महाप्रबन्धक वास्तविक मूल्य एकिन गर्न छड्के चेकजाँच तथा सोधपुछ गर्न किन फिल्डमा गएनन्? यावत् सवाल जनमानसमा उठेका छन्। भ्रष्टाचार सबैको मिलिभगतमा भएकै हो। त्यसकारण सरकारले भ्रष्टाचारीलाई कारबाही गरी कुशल व्यवस्थापनको उदाहरण दिनुपर्छ। प्रमोद पौडेलश्रीपुर१४, वीरगन्जनेपाल आयल निगमका महाप्रबन्धक गोपाल खड्का यस्ता कुनियत बोकेका कर्मचारी हुन् जो सदैव विवादास्पद रहँदै आएका छन्। यस्ता विवादास्पद र भ्रष्ट कर्मचारीलाई आयल निगमको महाप्रबन्धकमा राखिरहनु समग्र मुलुकका लागि दुर्भाग्य हो। सडक डिभिजन कार्यालय काठमाडांैको इन्जिनियर रहँदा नै अत्यन्त विवादमा तानिएका खड्का अवकाशपश्चात् आयल निगमको महाप्रबन्धकमा नियुक्त भएका हुन्। उनी आयल निगममा आएदेखि नै व्यापक भ्रष्टाचार र अनियमितताका समाचार सार्वजनिक हुने गरेका छन्। जग्गा खरिददेखि ट्यांकर खरिदसम्म अनि कमिसन र बोनसको नाममा उनीबाट कयौं पटक अनियमितता हुने गरेका समाचार सार्वजनिक भइरहँदा पनि उनलाई राजनीतिक नेतृत्वबाटै काखी च्याप्नु दुर्भाग्यपूर्ण हो। सरकारले यस्ता कुनियत बोकेका भ्रष्ट कर्मचारीलाई कारबाही गर्न नसक्नु खेदजनक छ। संसद्को सार्वजनिक लेखा समितिले नाकाबन्दीको समय खड्काले ठूलो अनियमितता गरेको प्रतिवेदन सार्वजनिक गर्दै उनीमाथि छानबिन हुनुपर्ने सुझाव दिएको थियो। तर, यतिबिघ्न तथ्य सार्वजनिक हुँदासम्म पनि उनीमाथि कुनै छानबिन र कारबाही प्रक्रिया बढाउन नसक्नु या नचाहनु प्रचलित मूल्यमान्यता, कानुन र प्रजातान्त्रिक प्रक्रियाप्रतिको उपहास हो। त्यसैले खड्का जति दिन आयल निगममा रहन्छन् उति नै दिन आयल निगममा ठूल्ठूला घोटाला भइरहनेछन्। तसर्थ खड्कालाई तत्काल बर्खास्त गरी आयल निगमभित्र आजसम्म भए गरेका सम्पूर्ण अनियमितता र घोटाला छिट्टै सार्वजनिक गरियोस् र दोषीलाई कानुनको कठघरमा उभ्याइयोस्। विजय ज्ञवालीबम्घा३, गुल्मी"
अलपत्र संशोधन विधेयक,"संविधानसभाद्वारा पारित नेपालको संविधान आगामी माघ ७ गतेभित्र तिनै तहको निर्वाचन हुन सके मात्र कार्यान्वित हुनेछ र यसले जीवन्तता पाउनेछ। वर्तमान अवस्थामा राज्यसंरचना र राज्यशक्तिसँग सम्बद्ध यस संविधानका मूल धाराहरू निष्प्राण छन्। सबै निर्वाचन सम्पन्न भएर क्रियाशील एवं प्रयोजनीय हुनासाथ संविधानको पनि सही अर्थमा कार्यान्वयन हुनेछ। अहिले यस संविधानका संक्रमणकालीन व्यवस्थासम्बन्धी २९५ देखि ३०५ सम्मका ११ वटा धाराकै आधारमा राज्य मूलत: सञ्चालित छ। ती धारा संविधान कार्यान्वयनपछि निष्क्रिय हुनेछन्। त्यसकारण, स्थानीय निर्वाचनलाई संविधान कार्यान्वयनको एउटा प्रमुख कडीका रूपमा लिइन्छ। यस संविधानलाई मधेसी समुदायले खसवादी, नश्लवादी र विभेदकारी ठानी करिब दुई वर्षदेखि अभूतपूर्व ढंगले आन्दोलन गर्दै आएका छन्। यस्तो स्थितिमा राजपा नेपालले तेस्रो चरणको स्थानीय निर्वाचनमा भाग लियो भने संविधानको कार्यान्वयनमा मद्दत पुग्नेछ तर मधेसी समुदायसँग विश्वासघात हुन्छ र स्वयं आफ्नो दलका लागि पनि आत्मघाती हुन्छ। त्यसैले राजपा नेपाललाई उक्त निर्वाचन बहिष्कार गर्ने बाध्यात्मक स्थिति छ। राजपा नेपालले यस संविधानमा अपेक्षित संशोधन गरी यसलाई सर्वस्वीकार्य बनाएर मात्र कार्यान्वयनतर्फ लानुपर्नेमा जोड दिँदै आएको छ। यस आग्रहलाई स्वीकार्दै द्वन्द्वलाई न्यूनीकरण गर्न पनि नेपाली कांग्रेस र माओवादी केन्द्रको संयुक्त सरकारले संविधानका ४ वटा प्रमुख विभेदकारी कार्यसूचीसम्बन्धी संशोधन विधेयक प्रस्तावित गरेको हो। त्यसैले ९० प्रतिशत सभासदद्वारा पारित यो संविधान कति ठोस र जायज छ भन्ने कुराको उजागर स्वयं यस विधेयकबाटै भएको छ। एमालेले जारी राखेको निष्ठुर, निरङ्कुश अडान र यसप्रति राप्रपाको अल्मलिएको सोचले व्यवस्थापिकासंसद्मा संशोधन विधेयक अलपत्र परेको छ। संशोधन विधेयकको प्रमुख कार्यसूची संघीयतासम्बन्धी छ। संविधानमा ७ प्रदेशको गलत सीमांकनका कारण प्रदेश नं २ बाहेक ६ वटै प्रदेशमा एउटै पहाडी उच्च जातिको बाहुल्य छ। एउटै जातिको एकाधिकारको निरन्तरता रहने किसिमको पक्षपातपूर्ण संघीय ढाँचा विश्वको कुनै संघीय लोकतान्त्रिक देशमा पाइँदैन। प्रदेश नं ६ र ७ खस क्षेत्र हो र यस एकल पहिचान भएको क्षेत्रमा बढीमा एउटा प्रदेश बन्नुपर्नेमा २३ दिनको विरोध प्रदर्शनप्रश्चात् प्रदेश नं ६ को पश्चिमी भागलाई टुक्राई प्रदेश नं ७ कायम गरियो। यो व्यवस्था कति विवेकपूर्ण छ? मधेसमा पर्ने पूर्वका तीन जिल्लासहित पश्चिमका ९ जिल्लालाई संघीय सिद्धान्तविपरीत पहाडका प्रदेशहरूमा मिसाइएकाले करिब ४० लाख मधेसीथारू मात्र नभई राई, लिम्बू, मगर, गुरुङ आदि जनजातिसमेतलाई सत्ताको पहँुचबाट वञ्चित गरिएको छ। उत्पीडित समुदायजाति आदिलाई पनि सत्तामा हिस्सेदारी बढाउन संघीय व्यवस्था लागू गरिएकामा त्यसको भावनाविपरीत एवं संविधानसभा प्रथमद्वारा गठित राज्यको पुन:संरचनासम्बन्धी समिति र तत्सम्बन्धी आयोग दुवैका प्रतिवेदनहरूविपरीत यस्तो दोषपूर्ण संघीय ढाँचा निर्माण गरिएको छ। संविधानमा नयाँ प्रदेश बनाउने कुनै प्रावधान नै राखिएको छैन। त्यस्तै, धारा २७४ (७) अनुसार प्रदेशको सिमाना परिवर्तनका लागि संशोधन गर्न सम्बन्धित प्रदेशप्रदेशहरू मात्र नभई सातै प्रदेशको बहुमतबाट स्वीकृत हुनुपर्ने विश्वमा कहीं नभएको व्यवस्था राखिएको छ जसले भविष्यमा सिमाना हेरफेरको सम्भावनालाई नै समाप्त गरेको देखिन्छ। सीमा परिवर्तनसम्बन्धी संशोधनको धारा २७४ विश्वका अन्य संघीय लोकतान्त्रिक देशको तुलनामा सबभन्दा कठोर र अपरिवर्तनीय धारा छ। यस संविधानको निर्माण हुनुअघि अष्ट्रेलियाको संविधानमा नयाँ प्रदेशको निर्माण र सीमांकनसम्बन्धी प्रावधान सबभन्दा कठोर मानिन्थ्यो। त्यहाँका ६ प्रान्तको संघीय ढाँचामा सन् १९११ देखि करिब २० वटा नयाँ प्रदेशका पक्षमा जनदबाब रहे पनि र अनेक आयोग बने पनि सफल हुन सकेको छैन। सम्बन्धित प्रान्तप्रान्तहरूको संसद्को सहमतिमा नभई त्यहाँका मतदाताको बहुमत (जनमतसंग्रह) का आधारमा संघले नयाँ प्रदेश निर्माण गर्ने संवैधानिक जटिलताले गर्दा नयाँ प्रदेश बन्न नसकेको हो। यसविपरीत भारतमा नयाँ प्रदेश र सीमा हेरफेरबारे निक्षेपण अर्थात् खण्डीकरण पद्धतिअनुरूप संघको निर्माण भएकाले सम्बन्धित राज्यराज्यहरूको मात्र राय बुझ्ने तर यससम्बन्धी सम्पूर्ण अधिकार केन्द्रमाथि नै रहने संवैधानिक व्यवस्था गरिएकाले सुरुमा १४ वटा राज्य रहेकामा अहिले २९ वटा राज्य छन्। त्यस्तै, अमेरिकामा संघको निर्माण एकत्रीकरण पद्धतिबाट भएकाले त्यहाँ गठन हुने नयाँ राज्यका लागि भूभाग टुक्रिने सम्बन्धित राज्यराज्यहरूको विधायिकाको सहमतिमा कंग्रेसले निर्णय गर्ने व्यवस्था छ। प्रारम्भमा १३ राज्य रहेको अमेरिकामा अहिले ५० राज्य स्थापित छन्। संघीय ढाँचामा रहेका कमी कमजारी र अन्तर्राष्ट्रिय अनुभवलाई पनि विचार गर्दै सत्ता पक्षले प्रस्तावित गरेको संशोधन विधेयकमा धारा २८७ (क) थप गरी एउटा समानुपातिक समावेशी संघीय आयोग गठन गर्ने उल्लेख छ, जसको कार्यदिशा र कार्यविधि नेपाल सरकारले निर्धारण गर्ने र त्यसले यस संघीय ढाँचामा समुचित सुधार ल्याई प्रयोजनयुक्त संघीय स्वरूपको सिफारिश गर्ने भनिएको छ। साथै, यस विधेयकमा धारा २७४ मा व्यापक संशोधन प्रस्ताव गर्दै नयाँ प्रदेश एवं सिमाना परिवर्तन सम्बन्धित प्रदेशहरूको स्वीकृतिमा संघीय संसद्ले निर्णय गर्ने एवं प्रदेश सभा गठन नभएसम्म संघीय संसद्ले प्रदेशसभाको सहमति नभए पनि निर्णय गर्न सकिने उल्लेख छ। यो संशोधन तेस्रो चरणको स्थानीय निर्वाचनअघि पारित गर्नु नितान्त आवश्यक छ। किनभने, संविधान कार्यान्वयनपछि २७४ (७) धाराले जुन अप्ठ्यारोपन उत्पन्न गरेको छ त्यसले विभेदपूर्ण संघीय ढाँचा स्थायी रूपमा रहिरहनेछ र विभेद अन्त्यको सम्भावना सधैंका लागि समाप्त हुनेछ। विधेयकमा रहेको दोस्रो महत्त्वपूर्ण कार्यसूची राष्ट्रियसभामा प्रतिनिधित्वसँग सम्बन्धित छ। संवैधानिक व्यवस्थाअनुसार राष्ट्रियसभा सदस्य निर्वाचनमा गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुख पनि मतदाता हुन्छन्। अहिले निर्धारित स्थानीय तहका एकाइहरूमा हिमालपहाडको ४९८ प्रतिशत जनसंख्यामा ४ सय ८७ गाउँपालिकानगरपालिका र मधेसको ५०२ प्रतिशत जनसंख्यामा मात्र २ सय ५७ गाउँपालिकानगरपालिका रहेकाले राष्ट्रियसभामा मधेसी, थारू आदिको प्रतिनिधित्व न्यून हुने निश्चित छ। राष्ट्रियसभाजस्तो माथिल्लो तहको संघीय संसद्मा स्थानीय तहबाट मतदान गर्ने व्यवस्था विश्वमा कुनै पनि संघीय देशमा पाइँदैन। यस्तो संस्था गठनका लागि मतदानप्रतिनिधित्व गर्ने निकाय मात्र प्रदेशराज्यका विधायिका हुन्छन्। त्यस्तै, उनन्साठी सदस्य रहेको राष्ट्रियसभामा सातै प्रदेशका प्रदेशसभामा २१ वटा आरक्षित पदबाहेक ३५ जना निर्वाचित हुने व्यवस्थामा प्रदेश नं २ बाहेक प्रदेश नं १, ५, ६ र ७ मा रहेका मधेसी, थारू आदिबाट न्यून निर्वाचित हुने अवस्था छ। फलस्वरूप, राष्ट्रियसभाका अध्यक्ष र उपाध्यक्ष एवं राष्ट्रपति र उपराष्ट्रपति पदमा उनीहरू वञ्चित रहने देखिन्छ। यस विभेदपूर्ण प्रावधानलाई समाप्त पार्न संशोधन विधेयकमा स्थानीय तहमा रहेको मताधिकारलाई हटाउने र सम्बन्धित प्रदेशको जनसंख्याको अनुपातमा प्रदेशसभाका सदस्यहरू रहेको निर्वाचन मण्डलद्वारा आरक्षित पदबाहेक ३५ जना निर्वाचित हुने प्रस्तावित विधेयक न्यायोचित छ। विधेयकमा तेस्रो महत्त्वपूर्ण कार्यसूची भाषासम्बन्धी छ जुन पारित भए पनि गैरनेपाली भाषाभाषी समुदायले कुनै खास भाषिक अधिकार पाउने देखिँदैन। संविधानको धारा ६ मा देशमा बोलिने मातृभाषा राष्ट्रभाषा हुने कुराको साथै यसै धारामा सोही विधेयकले थप गरेअनुसार ती भाषाहरूलाई भाषा आयोगको सिफारिशमा नेपाल सरकारले संविधानमा सूचीकृत गर्नेछ। अर्थात्, मातृभाषाको रूपमा बोलिने स्पेनिस, फ्रेन्च, मिजो आदि विदेशी भाषासहित १२३ वटा भाषा मातृभाषाका रूपमा संविधानको अनुसूचीमा समावेश हुनेबाट प्रष्ट हुन्छ कि नेपाली भाषाबाहेक देशका अन्य कुनै भाषाप्रति राज्यको संवेदनशीलता छैन। संविधानको धारा ७ (१) मा नेपाली भाषा नेपालको सरकारी कामकाजको भाषा हुनेछ अर्थात् नेपाली भाषा सरकारको तीनै तह केन्द्र, प्रदेश र स्थानीय तहको सरकारी कामकाजको भाषा हुने एवं नेपाली भाषाको अतिरिक्त प्रदेशभित्र बहुसंख्यक जनताले बोल्ने एक वा एकभन्दा बढी भाषालाई प्रदेशको सरकारी कामकाजको भाषा निर्धारण गर्नसक्ने कुरालाई यथावत् राख्दै विधेयकमा ७ (२ क) थप गरी भाषा आयोगको सिफारिशमा निर्णय भएका सोही भाषाहरूलाई नेपाल सरकारले संविधानको अनुसूचीमा समावेश गर्ने कुरा समेटिएको छ। तर, प्रदेशमा पनि नेपाली भाषाले नै प्राथमिकता पाउने र यसको अतिरिक्त कुनै अरू भाषाको प्रयोग आर्थिक एवं अन्य कारणले सांकेतिक रूपमा प्रयोगबाहेक प्रादेशिक सरकारमा पनि व्यापक प्रयोग नहुने भएकाले देशका गैरनेपालीभाषाभाषी समुदायले भाषिक विभेदको सिकार भइरहने कुराप्रति यस विधेयकमा पनि गम्भीरता देखिएन। तसर्थ, प्रस्तावित विधेयकमा परिमार्जन गरी तीनै तहमा बहुभाषिक नीतिअनुरूप केन्द्रमा नेपाली र अन्य कुनै समृद्ध साहित्य भएका भाषा र प्रदेश तथा स्थानीय तहमा सम्बन्धित क्षेत्रका एक वा एकभन्दा बढी भाषा वा नेपाली भाषालाई सम्बन्धित विधायिकाको दुईतिहाई बहुमतबाट निर्णय हुने संवैधानिक व्यवस्था गरिए बढी सार्थक, उपयोगी एवं देशको सामाजिकआर्थिक रूपान्तरणमा ठूलो मद्दत हुने थियो। विधेयकको चौथो महत्त्वपूर्ण कार्यसूची वैवाहिक अंगीकृत नागरिकतासम्बन्धी छ, जसअनुसार नेपाली नागरिकसँग विवाह गरेकी विदेशी महिलाले आफ्नो देशको नागरिकता त्याग्ने कारबाही चलाएपछि वैवाहिक अंगीकृत नागरिकताको प्रमाणपत्र पाउनमा समय नलाग्ने ढंगको व्यवस्था प्रस्तावित छ। त्यस्तै किसिमको प्रक्रियागत व्यवस्था नेपालको संविधान (२०४७) र अन्तरिम संविधान (०६३) मा पनि थियो। यसको उपयोग करिब २७ वर्षदेखि भइरहेकामा राज्यलाई कुनै किसिमको समस्या आएको देखिएन। हाम्रो देशमा सानाठूला सबैखाले काममा नागरिकता प्रमाणपत्रको अनिवार्यता रहने भएकाले वैवाहिक अंगीकृत नागरिकताजस्तो संवेदनशील विषयमा प्रमाणपत्र पाउन सहज हुन्छ भने यसमा आपत्ति गर्ने कुनै कारण छैन। यो विधेयक पारित भए राष्ट्र विखण्डित हुने वा कुनै किसिमको क्षति व्यहोर्नुपर्नेजस्ता कुरा हुँदैनन्। बरु आन्दोलनकारीका केही मागको सम्बोधन हुने, संविधानको पनि सबै पक्षबाट स्वामित्व ग्रहण हुने, संविधान पनि कार्यान्वित भई स्थायित्वको दिशामा अघि बढ्ने आदि यसका सकारात्मक पक्ष छन्। तसर्थ, आआफ्ना हठ त्यागी राजनीतिक दलहरूले अग्रगमनको पक्षमा सहमति र सहकार्यको बाटोमा पुन: फर्कौं। सहमतिको बाटोमा गए हाम्रा सबै राष्ट्रिय संकटको निकास हुनेछ। आन्दोलनकारीको मागलाई सम्बोधन गर्दै अगाडि बढ्दा केही समय लाग्छ भने पनि जिम्मेवार दलहरूले पछि हट्नु हुँदैन। ०६२६३ को जनआन्दोलनका बेला हस्ताक्षरित ६ सूत्रीय ऐतिहासिक आधारपत्रमा उल्लेख भएका विषयवस्तुको भावनाबमोजिम संविधानलाई सच्याउने यो मौका सदुपयोग गरौं। झा राजपा नेपालका केन्द्रीय सदस्य हुन्।"
उत्तरआधुनिक बन्दै तीज,"महिना दिनअघिदेखि नै सहर तीजको उत्कर्षमा छ। बजार गर्माएको छ। सारी तथा गहनाका पसलहरूमा भीड लागेको छ। पार्टीप्यालेसहरू भरिभराउ छन्। फुर्सदिला र आर्थिक हैसियत केही राम्रो भएका महिलालाई तीजको दर र नाचगान कार्यक्रमले भ्याइनभ्याइ छ। टेलिभिजनका नेपाली च्यानलहरू तीजका गीत र नृत्यले झपक्कै ढाकेका छन्। सामाजिक सञ्जालका भित्ताहरू राताम्मे सारीलेहेङ्गा र किसिम किसिमका गहनाले सुसज्जित नारीका तस्बिवरहरूले भरिएका छन्। तस्बिरका दिदीबहिनीका भाव उन्मुक्त लाग्छन्। पछिल्ला केही वर्षदेखि तीजको सेरोफेरोमा पार्टीप्यालेसहरूमा मर्कने कम्मर र बजारमा आउने भिजुअल गीतका भावभङ्गिमा हेर्दा विशेषगरी हिन्दु नारीको सांस्कृतिक पर्व मानिने तीज उत्तरआधुनिक बन्दै गइरहेको प्रतित हुन्छ। आधुनिक तीज विगतको जस्तो माइतीको आँगनमा मात्र सीमित रहेन र त पार्टी प्यालेसहरू दर कार्यक्रमका लागि अपरिहार्य बन्दै गए। आमाले पकाउने दरले मात्र तीजले सन्तोष मानेन, विविध पक्वान्नसाथ वाइन, ह्वीस्की आदिले पनि दरमा प्रवेश पाए। यसरी बदलिँदो तीज र यसका विविध आयामले समाजशास्त्रीय बहसको ध्यान खिच्न थालिसकेको छ। समाजशास्त्रीहरू तीजका भाकामा रम्दै र नृत्यमा झुम्दै गरेका उत्तरआधुनिक नारीका दिनचर्यालाई समाजशास्त्रीय सिद्धान्तसँग जोडेर हेर्नुपर्नेमा सहमत छन्। हाम्रा परम्परा र संस्कृतिका जराहरू कतै न कतै धर्मसँग जोडिएका हुन्छन् नै। तीजको सन्दर्भमा पनि त्यस्तै व्याख्या छँदैछ। तर, अहिले तीजको सन्दर्भमा गरिएका व्याख्यामा पतिको दीर्घायुका लागि वा राम्रो वर पाउन व्रत बस्ने जस्ता भनाइ कि त ठट्यौली बनेका छन् कि बहस गर्ने माध्यम। बदलिँदो समय र समाजसँगै हाम्रा मान्यता र संस्कृति पनि बदलिन्छन् नै। पहिलेपहिले आम नेपालीको पारिवारिक अर्थतन्त्रको प्रमुख आधार कृषि र पशुपालन नै थियो। खेतीपातीको काममा कुनै निश्चित मौसममा अलि व्यस्त हुनु परे पनि पशुपालनले भने वर्षैभरि फुर्सद मिल्दैनथ्यो र यस्ता काममा बुहारीहरूको भूमिका बढी नै हुने गथ्र्यो। त्यस्तै यातायातको विकास नभइसकेको अवस्थामा चेलीहरू यसो माइती आएर फर्कने भन्ने पनि सम्भव हुन्थेन। यसका लागि केही दिनको फुर्सद निकाल्नैपथ्र्यो। यस्तो समयमा वर्षमा मुस्किलैले एकाध पटक माइतीसँग हुने भेटघाट आफैंमा सुखद हुन्थ्यो भने जीवनसँगका गुनासा सुनाउने अवसर पनि। त्यसैले त त्यतिखेरका तीजका गीतमा गुनासा अनि माइतीसँगको भेटका खुसियाली समेटिएका हुन्थे। समय फेरिएको छ। शिक्षाको अवस्था, वैदेशिक रोजगार आदिका कारण विस्तारै निर्बाहमुखी कृषि अर्थतन्त्रमा परिवर्तन आएको छ। बुहारीहरूले गर्नुपर्ने श्रमको चरित्रमा परिवर्तन आउन थालेको छ। पुरुष वैदेशिक रोजगारमा जाने र महिला बालबच्चाको शिक्षाका लागि सहरी क्षेत्रमा बस्ने क्रम बढेको छ। महिलाहरू शिक्षामा उपलब्धिसँगै जागिरमा संलग्न हुन थालेका छन्। आर्थिक स्रोतमा महिलाको पहुँच र नियन्त्रण बढ्दै गएको र आजका महिला पहिलेजस्तै सम्पूर्ण कुरामा पुरुषआश्रित हुनुपर्ने अवस्थाको कमी हुँदै गएको छ। अर्कोतर्फ यातायातको विकास तथा सूचना प्रविधिको विकासले पनि माइतीचेलीलाई धेरै नजिक ल्याएको छ। त्यसैले त जीवनका खुसी तथा गुनासा सुनाउन तीज नै कुर्नुपर्ने बाध्यताको अन्त्य भएको छ। परम्परा र संस्कृतिको रूपमा मनाइने तीज मूलत: खुसी बाँड्ने पर्वको रूपमा विकास भएको छ। हिन्दु महिलाको चाड भनिने तीजमा आजभोलि गैरहिन्दु महिलाको उपस्थिति तथा सहभागिता पनि उल्लेख्य देखिन्छ। पहिचानको मुद्दाले देशको राजनीति तातेका बेला केही समय पहिले केही वर्ग, समुदाय र सम्प्रदायका परिवारमा मात्र सीमित चाडपर्वहरू अहिले विस्तारै साझा बन्दै गएका छन्। पछिल्ला वर्षहरूमा ल्होसार, छठजस्ता पर्वमा सबैको सहभागिता बढेजस्तै तीजमा पनि गैरहिन्दुहरूको सहभागिता बढ्नु स्वाभाविकै हो। यस्ता अभ्यासले बहुजाति, बहुभाषी र बहुधार्मिक नेपाली समाजमा एकअर्काप्रतिको सम्मान र बढ्दो मैत्रीभाव पनि प्रतिबिम्बित गर्छ। यसले नेपाली संस्कृतिको आधार धार्मिक कम र सामाजिक बढी भएको देखाउँछ। त्यसो त बढ्दो अन्तरजातीय विवाह तथा बसाइँसराइको कारण बनेको मिश्रित समाजले पनि एकअर्का जाति तथा समुदायका चाडपर्व साझा पर्वका रूपमा स्थापित हुँदै गएका छन्। तीजको सन्दर्भमा बहस गर्दैगर्दा केही तारे होटल र पार्टीप्यालेसमा कम्मर मर्काउँदै गरेका महिलाले नेपालको आधा धर्ती ओगट्ने सम्पूर्ण महिलाको प्रतिनिधित्व गर्छन् त (?) भन्ने प्रश्न महत्त्वपूर्ण रूपमा अगाडि आउँछ। धेरैजसो कामकाजी महिला यस्ता कार्यक्रममा रम्न त परै जाओस् यस्ता कार्यक्रमको एक झलक टेलिभिजनमा हेर्न खोज्दाखोज्दै झुपुक्कै निदाइसक्छन्। माथि चर्चा गरिएझैं नेपाली परिवारको अर्थतन्त्रको आधार परिवर्तन भए पनि कामकाजी महिलाको श्रमको सारमा खासै भिन्नता आएको छैन, भलै रूपमा परिवर्तन देखिएको किन नहोस्। ग्रामीण महिलाको मात्र होइन अधिकांश सहरी कामकाजी महिला पनि अफिसको कामसँगै घरयासी कामलाई एकल दायित्वको रूपमा निर्वाह गर्न अभिशप्त छन्। त्यसैले एकाध पार्टीप्यालेसका तीजका कार्यक्रम हेरेर आम गरिखाने वर्गका महिलालाई पनि सामान्यीकरण गर्नु तथ्यपरक विश्लेषण हुन सक्दैन। खुलाबजार अर्थतन्त्रको प्रभाव भने सहरदेखि गाउँसम्म फैलिरहेको छ। विकासको उत्कर्षमा रहेको पुँजीवादले तीज सुरु हुनुभन्दा झन्डै २ महिनाअघिदेखि नै तीजलाई लक्षित गरेर नयाँनयाँ डिजाइन का गरगहना र लुगा बजारमा भित्र्याए। आकर्षक सजावटमा आएको बजारी सौन्दर्यले महिलालाई स्वाभाविक रूपमा नै तानेको हुन्छ भने साथीसँगी र आफन्तले चित्ताकर्षक लुगा तथा गहना सहितका तस्बिरहरू फेसबुकका वालमा अपलोड गरेको देख्दा आफूलाई नियन्त्रणमा राख्न कठिन हुन्छ। कतिपय पत्रपत्रिकामा तीजलाई गहनाको पर्व भनिन्छ भनेर पनि लेखिए। हामी संस्कृति भनिरहेका हुन्छौं तर बजार हाम्रो संस्कृतिमा यसरी प्रवेश गरिसकेको हुन्छ कि हामी संस्कृतिको नाममा बजारको प्रमोसनल एजेन्ट भइसकेका हुन्छौं, त्यो पनि आफैं खर्च गरीगरी। मेरा केही दिदीबहिनी, भाउजू र साथीहरू बजारमा आएका मनपर्ने जति लुगा किन्छन् र त्यसैअनुरूपका गहनाहरू किन्न थाल्छन्। फुर्सद भएका र आर्थिक हैसियत राम्रा भएका धेरैको अवस्था यस्तै छ। सामान्य कमाइ भएका कति घरपरिवारमा यसले आपसी वैमनस्यता र कलह पनि निम्त्याएको छर यो खुलाबजारको देन हो। धर्म संस्कृतिको आवरणमा हाम्रो परिवारमा बजार प्रवेश गरेको छ। यसले कि त परिवारमा कलह भित्र्याएको छ, कि केही दिनपछि बैंकका लकर हरूमा थुप्रिने अनुत्पादक क्षेत्रमा करोडौं लगानी गराएको छ। तीजको समयमा देखिने बजार प्रवृत्तिलाई सरसर्ती हेर्दा अर्थतन्त्र चलायमान बनाउन सहयोगी देखिए तापनि यसले कि त अनुत्पादक क्षेत्रमा खर्च गर्न उक्साएको छ कि आयात बजारलाई बढावा दिन। लैंगिक दृष्टिमा तीजलाई महिला स्वतन्त्रताको पर्वका रूपमा पनि हेरिएको पाइन्छ। महिलामाथिका विभेदका कुरा तीजको समयमा मुखरित भएको पहिलेदेखि नै हो। अहिले तीजको समयबाहेक अन्य मञ्चमा पनि यस्ता बहस भएका छन्। तीज हाम्रो संस्कृति हो, नारी आवाजलाई मुखरित गर्ने ठूलो मञ्च पनि हो तर यो विशाल मञ्चमाथि बजारले पूर्णत: कब्जा त जमाइसकेको छैन (?) सोच्नुपर्ने बेला भइसकेको छ।"
किसानले घूस नदिँदा,"केही महिनाअघि एकाबिहानै धपर खड्का मेरो घरमा आए। ठिमीमा उनको गाईगोठ मेरो घरभन्दा ५ मिनेट पैदल दूरीमा छ। उनको परिवारै लागेर गाईको रेखदेख गरेको टोलभरि चर्चा हुन्छ। अनि, उनको पौरखको प्रशंसा पनि। पढेका छोराछोरी पनि गोबर सोहोरिरहेका हुन्छन्। उनीकहाँ जाँदा कहिल्यै कोही फुर्सदिला हुँदैनन्।उनले ९ वटा गाई र एउटा गोरुको सिखर इन्स्योरेन्सबाट २०७३ जेठ ९ गते बिमा गरेका रहेछन्। दुर्भाग्यवश गोरु र दुइटा गाई कात्तिक १ देखि ३ गतेभित्र भटाभट मरेछन्। इन्स्योरेन्सले झन्झटिला धेरै प्रक्रिया पार गर्न लगाएपछि पत्र पठाएछ, लापरबाहीका कारण पशु मरेका हुँदा क्षतिपूर्ति दिन नमिल्ने व्यहोरा खेदपूर्वक जानकारी गराइन्छ। जिल्ला पशु सेवा कार्यालय पशु सेवा उपकेन्द्र बालकोटका प्रमुख मुगालाल साहले आफूले उपचार गर्दागर्दै अज्ञात रोगले मरेको भन्ने पत्र लेखेका रहेछन्। उनलाई मैले फोन गरें। भने, धपरका गाई मैले उपचार गर्दागर्दै मरेका हुन्। उनले बिमा पाउनुपर्ने हो। बिमाका कर्मचारीसँग थोरै मिसअन्डरस्ट्यान्डिङ भएछ। के मिसअन्डरस्ट्यान्डिङ भयो त? मलाई जान्न रुचि लाग्यो। धपरले कथा सुनाए उनले २०७३ वैशाखतिर बिमा गरेका थिए, दुर्भाग्यवश साउनमा एउटा गाई मरेछ। इन्स्योरेन्स कम्पनीमा खबर गरेछन्। एक कर्मचारी तुरुन्त पुगेछन्। कागज जुटाएछन्। द्रूत प्रक्रियाबाट ५८ हजार रुपैयाँको चेक लिएरै आइपुगेछन्। ती कर्मचारीले चेक बुझ्न बैंकमा बोलाए। चेक जम्मा गरेपछि तपाईंको खाताको ब्यालेन्स हेरौं भन्न थाले। मैले मानिनँ। अनि, आँखा झिम्क्याएर सहयोगको बदला सहयोगको कुरा गरे। मैले हजार रुपैयाँ निकालेर दिएँ। उनले १० हजारभन्दा कमले नहुने अडान राखे। नदिएपछि पख्नुहोला, पछि जानेको छु भन्दै गए, उनले भने, त्यसैको बदलामा अहिले यस्तो दु:ख दिए।उनले जुन कर्मचारीमाथि अभियोग लगाएका थिए, उनलाई मैले फोन गरें। भेट्न अफिसमै आउँछु भनें। उनले आफू नुवाकोट छु भन्ने जवाफ दिएर अर्कै व्यक्तिसँग भेट्न सम्पर्क नम्बर दिए। उनलाई फोन गरें, तुरुन्तै बोलाए। उनले नुवाकोटमा छु भन्ने कर्मचारी फोर्स लिभ (अनिवार्य बस्नैपर्ने बिदा) मा छन् भन्ने सुनाए। र, एक विभागीय प्रमुखसहित राखेर बैठक गरे। धपरले त्यहाँ पनि पैसा मागिएको कुरा निर्धक्क गरे। ती विभागीय प्रमुखले उल्टै उनलाई थर्काए, यो कुरा पहिल्यै किन भन्नुभएन? र, सबै कुरा बुझेर अन्याय भएको रहेछ भने पुनर्विचार गर्ने आश्वासनमा बैठक सकियो। बैठकबाट निस्किँदा संयोगवश फोर्स लिभ मा छन् भनिएका र आफैं पनि नुवाकोटमा छु भनेका ती व्यक्ति (घण्टै नभई) रिसेप्सन छेउमा पो भेटिए। किन यसरी कर्मचारीको संरचनै लागेर विचरा धपरलाई फसाउन चाह्यो? पैसा मागे भनिएका कर्मचारीले किन भेटेनन्, सहकर्मीले किन फोर्स लिभ भनेर ढाँटे? अचम्म लागिरहेको छ।अर्को अचम्म किर्ते काम पनि त्यहाँ भेटियो। ती विभागीय प्रमुखले धपरको फाइलबाट एउटा हस्तलिखित निवेदन देखाउँदै उनलाई सोधे, तपाईंले नै लापरबाहीका कारण मेरा गाईगोरु मरेका हुन् भनेर निवेदन दिनुभएको रहेछ नि? मैले पूरै फाइल पल्टाएँ। दुइटा निवेदन भेटिए। एउटामा उपचारका क्रममा मृत्यु भएको थियो। अर्कामा लापरबाहीले। दुवै हस्तलिखित थिए। धपरले प्रतिवाद गरे, यो मैले लेखेकै होइन। जसले बिमाको दाबी गरिरहेको छ, उसैले लापरबाहीले मरेको भनेर कुनै मूर्खले पनि नलेख्ला, मलाई शंका लाग्यो। मैले नियालेर हेरें। दुइटाको अक्षर मिलेन। सही भने उस्तैउस्तै थियो। मुख्य कुरो त नामै मिलेन। सक्कली निवेदनमा उनले आफ्नो नाम धपर लेखेका थिए, कृत्रिम निवेदनमा धप्पर थियो। अर्थात्, छर्लङ्गै बुझिन्थ्यो त्यो किर्ते थियो। लेख्ने व्यक्तिलाई अर्काको नामको हिज्जे थाहा भएन। मैले मोबाइलले फोटो खिच्न चाहें। कर्मचारीले नलिन संकेत गरे, प्लिज। थाहा छैन त्यो पत्र अझै त्यही फाइलमा छ कि छैन?लापरबाही के आधारमा भन्नुभयो? मैले जान्न चाहें। दसैंको बेला, उहाँ गाई छाडेर गाउँ जानुभयो रे, बिमाका कर्मचारीले भने, त्यही भएर गाई मरेछन्। धपरले जवाफ दिए, म केही दिनलाई गाउँ गएँ तर परिवारका सदस्य यतै थिए। गाईको स्याहार पुगेकै थियो। गाई नै मर्ने गरी छाडेर कोही कतै जाला र? फेरि के गाई पाल्ने मान्छेले व्यवस्था मिलाएर कहीं जानै नपाउने हो? धपर २३ वर्षे उमेरमा मुग्लान भासिए। भर्खर विवाह गरेका थिए। ससुरालीतर्फका आफन्त भारतको नागाल्यान्ड थिए। भेटघाट गर्न पुगेका उनी त्यहीं रोकिए। ती आफन्त गाई पालेर बसेका रहेछन्, उनी पनि त्यसैमा मिसिए। अर्को वर्ष परिवार उतै झिकाए, उतै रत्तिए। आफैं पनि गाई पाल्न थाले। ठूलाठूला जमिनदार थिए। तिनले गाई किनिदिन्थे। हामीले पालिदिनुपथ्र्यो। बदलामा उनीहरूलाई दहीदूध खुवाउनुपथ्र्यो। बाँकी दूध आफैं बेच्न पाइन्थ्यो। सँगसँगै खेती गरिखान सक्नेजति जग्गा सित्तैमा दिन्थे। त्यसको उब्जनी दिनु पर्दैनथ्यो, उनले प्रवासको मानवीयताबारे सुनाए, अति राम्रो व्यवहार गर्थे। त्यही भएर धपरको परिवारले घर फर्कनै भुल्यो। २५ वर्ष नागाल्यान्डमै बितायो। जब छोराछोरी हुर्किए, विदेशमै घरजम हुने डरले आफ्नै थलो फर्किन चाहे। कमाएको केही रकम लिएर काठमाडौं आए। गाडीको पार्टपुर्जाको व्यापार सुरु गरें, करिब ६ वर्षअघिको घटना उनले कहे, नजानेको काम, घाटा लाग्यो। चलाउन सकिनँ। करिब यताउतिमै बितेपछि उनले सोचे कृषि र पशुपालनमा अनुभव छ, त्यतै किन पहल नगर्ने? नयाँ ठिमीको सल्लाघारी फेंदमा एउटा गाईगोठ बिक्रीमा फेला पारे। ४ वटा गाईसहितको भाडाको गोठ ५ लाख २० हजार रुपैयाँमा किने। र, आफ्नो रुचिको पेसा सुरु गरे। गाईपालनको चार वर्ष भएको थियो। बिरामी हुँदा उपचार गर्न आउने कृषि विकास कार्यालयका मुगालालले उपाय बताइदिए, जीव हो, फ्याट्ट मर्न के बेर? बरु बिमा गर्नुहोस्। सरकारले सहुलियत दिन्छ। तपाईंलाई राहत पुग्छ। पशुपालनमा प्रोत्साहन गर्न सरकारले ७५ प्रतिशत बिमा खर्च बेहोर्दोरहेछ। दसवटा गाईगोरुको बिमा शुल्कको २५ प्रतिशत ६ हजार ८ सय ९५ रुपैयाँ उनले तिरे। र, बिमा गरे। मलाई समाचार होइन, न्याय चाहिएको छ, उनले मलाई लेख्न पनि रोके। इन्स्योरेन्समा बुझिदिन पटकपटक मकहाँ आइरहे, आँसु झारिरहे। म फोन गरेर सोध्थें, उत्तर आउँथ्यो हामी अनुसन्धान गर्दैछौं, उहाँले पाउने सम्भावना छ। त्यही आसमा थप महिनौं बित्यो। केही दिनअघि बिहानको झुल्कोसँगै फेरि धपर झुल्किए। के भयो होला सर? बुझ्न कर गरे। मैले फोन गरें। उताबाट निर्णय सुनाइयो, पशु कार्यालयका प्रमुख मुगालालले लापरबाहीले नै मरेको भनेर अर्को पत्र लेख्नुभयो। अब पुष्टि भयो। उहाँले नपाउनुहुने भयो। सरी। बाफ रे? अचम्म लाग्यो। कागज कति फेर्न सकेका? जस्तो चाह्यो त्यस्तो बनाइरहन, कति जानेका? उपचारका क्रममा अज्ञात रोगले मरेका भन्ने कात्तिक ७ र १० मा लेखिएका चलानी नम्बर १२ र १४ का पत्र मसँग छन्। फेरि उनलाई फोन गर्न मन लागेन। कति सजिलो कुनै कर्मचारीलाई सनक चढेर लापरबाही भनिदिँदा भइहाल्ने? लापरबाही केलाई भन्ने? यो अत्यन्त अस्पष्ट विषय हो। तर, एउटा कुरा के सत्य हो भने कुनै पनि नेपालीले गाई मर्ने नै हदको लापरबाही पक्कै गर्दैन। नपत्याए, सम्बन्धित निकायहरूले धपरको गोठैमा गएर हेर्नुहोस्। लापरबाही कसको हो आफैं छर्लङ्ग हुनेछ।"
'कहिले पाइएला घर?',"बाँडिएन दाताको रकम राजनीतिक दलबीच समन्वय हुन नसक्दा दाताले दिएको सवा २ करोड रुपैयाँ दुई वर्षदेखि सरकारको केन्द्रीय दैवी प्रकोप उद्धार समितिको खातामै थन्किएको छ। पुनर्वासको आसमा बसेका जुरेपीडितले बारम्बार आग्रह गर्दा समेत रकम बाँडिएको छैन। दातृ निकायले दिएको रकम अझै नबाँडिनुको कारण के हो? राजनीतिक दलले के कारणले समन्वय गर्न सकेनन्? जिल्ला प्रशासनमा बारम्बार यही गुनासो लिएर धाइरहेका रमेशकुमार श्रेष्ठले प्रश्न गरे, यो रकम लिन हामीले के गर्नुपर्ने हो राजनीतिक दललाई? दोस्रो किस्ता पाउने कि नपाउने?भूकम्पपीडितसरह पहिलो किस्ता ५० हजार अनुदान भएका जुरे पीडित आवास कहाँ बनाउने अन्योलमा छन्। पहिलो कुरा घर कहाँ बनाउने? यसरी नै दोस्रो किस्ता पाउने कि नपाउने? म्याग्नेसाइटको भवनमा टालटुल गरेर बसिरहेका चन्द्रमान तामाङले भने, तीन वर्षपछि ५० हजार थमाइएको छ, यसले घर कसरी र कहाँ बनाउने हो? उनले अनुदानभन्दा एउटा एकीकृत बस्ती बनाएर सानो घर निर्माण गरे सजिलो हुने बताए।"
कार्यकारीमाथि हातपात,"जनकपुर (कास) उपमहा नगरपालिकाका कार्यकारी प्रमुख अर्जुनप्रसाद सुवेदीलाई स्थानीय बासिन्दाले कुटपिट गरेका छन्।मंगलबार एसियाली विकास बैंकको सहयोगमा सञ्चालित एकीकृत सहरी विकास आयोजनाको स्थलगत निरीक्षण गर्न आएका सहरी विकास मन्त्री प्रभु साहले बिजुली, टेलिकम, खानेपानी तथा उपमहानगरपालिकाका कर्मचारीहरूलाई निर्देशन दिइरहँदा सुवेदी आफ्नो गाडीमा बसेर फेसबुक चलाइरहेका थिए । जनताको गुनासो नसुनी मोबाइल खेलाएर बसेको भन्दै स्थानीयले सुवेदीलाई गाडीबाट बाहिर निकाली कुटपिट गरेका थिए। कार्यकारी अधिकृत सुवेदीले आफूलाई स्थानीयले दुव्र्यवहार गरेको बताए । उनले भने, म र इन्जिनियर वीरेन्द्र यादव आफ्नो गाडीमा बसिरहेका थियौं। अचानक मलाई गाडीबाट बाहिर झिकेर दुव्र्यवहार गरियो। यसैबीच जनकपुर उपमहानगरपालिका तथा कर्मचारी युनियनले बेग्लाबेग्लै पत्र लेखी कार्यकारी अधिकृतमाथि हातपात गर्नेमाथि कारबाही माग गरेका छन्।"
गापा अध्यक्ष एमालेमा,डोल्पा (कास) डोल्पोबुद्ध गाउँपालिकाका अध्यक्ष तेम्बा गुरुङ एमाले प्रवेश गरेका छन्। उनी स्वतन्त्रबाट उम्मेदवारी दिएर गाउँपालिका अध्यक्षमा चुनिएका हुन् । उनलाई मंगलबार एमाले जिल्ला अध्यक्ष दत्तबहादुर रोकायाले अबिर लगाइदिएर पार्टीमा स्वागत गरे । स्थानीय तह निर्वाचन अघि पनि एमालेमा रहेका गुरुङ पार्टीले टिकट नदिएपछि स्वतन्त्रबाट उठेका थिए ।
शव फेला,लमजुङ (कास) ट्रक दुर्घटनामा परेर मस्र्याङ्दी नदीमा हराइरहेका युवकको शव मंगलबार बेंसीसहर नगरपालिका११ रिठ्ठेबगरमा फेला परेको छ। मस्र्याङ्दी गाउँपालिका४ ताघ्रिङको स्याँगे नजिकै साउन ४ मा ट्रक खस्दा धादिङको बेनीघाट रोराङ गाउँपालिका६ का २१ वर्षीय स्यादुल भनिने राजन सिलवाल बेपत्ता थिए। उनी ट्रकमा सहयोगीका रुपमा काम गर्थे । सिलवालसहित ३ जना सवार बा२ख ९६०६ नं मालवाहक मिनी ट्रक काठमाडौंबाट हिमाली जिल्ला मनाङ जाँदै गर्दा मस्र्याङ्दीमा खसेको थियो।
दुर्घटनामा घाइते,रामेछाप (कास) रामेछापको मन्थलीबाट बालुवा लिएर रजगाउँतिर जाँदै गरेको ट्रिपर मन्थली नगरपालिका७ ओडारेमा दुर्घटनामा परेको छ। बा२क ६१९ नम्बरको ट्रिपर उकालो बाटोमा पछाडि सर्दै करिब १ सय ५० मिटर तल तामाकोसी बगरमा झरेको थियो। जिल्ला प्रहरी कार्यालयका अनुसार चालक तुलबहादुर तामाङ र यात्रु विष्णुमाया माझी घाइते छन्। तामाङको अवस्था चिन्ताजनक छ। घाइते दुवैलाई तामकोसी सहकारी अस्पताल मन्थलीमा भर्ना गरिएको छ।
जोखिममा सुत्केरी,"जाजरकोट त्रिवेणी नलगाड नगरपालिका१ ठूलाबगरकी २० वर्षीया कल्पना पुनलाई २ दिनसम्म सुत्केरी व्यथाले पिरोल्यो। तर, पुनलाई उनकी सासू तिलाले अस्पताल लानुको साटो घरमै असुरक्षित तवरले जबरजस्ती सुत्केरी गराइन्। सासू तिलाले पहिलोपटक सुत्केरी भएकी कल्पनाले जन्माएको शिशुको नाभी काट्न हँसियाको प्रयोग गरिन्। सुत्केरी भएको ८ दिनसम्म पनि कल्पनाको रक्तश्राव नरोकिएपछि आमा लीला रानाले उपचारका लागि सदरमुकामस्थित अस्पताल पुर्याइन्। भेरी नगरपालिका७ की १४ वर्षीया गीता अधिकारी पनि असुरक्षित तवरले घरमै सुत्केरी हुन बाध्य भइन्। अभिभावकले गीतालाई अस्पताल नलगी घरमै सुत्केरी गराएपछि उनको पनि रक्तश्राव रोकिएन। त्यस्तै कुशे गाउँपालिका७ की २३ वर्षीया गंगा महर पनि घरमै सुत्केरी भइन्। उनले जन्माएको शिशुको नाभि काट्न पनि हँसियाकै प्रयोग भयो। जबरजस्ती घरमै सुत्केरी भएकी महरको निरन्तर रक्तश्राव भइरह्यो। सुत्केरीपछि रक्तश्राव नरोकिँदा उनीहरू तीनै जना अस्पताल पुग्न बाध्य भए। यिनीहरू प्रतिनिधि उदाहरण मात्र हुन्। पुन, अधिकारी र महरजस्तै जाजरकोटका सयौं महिला घरमै असुरक्षित सुत्केरी हुने गरेका छन्। चेतनाको अभाव, गरिबी, गुणस्तरीय स्वास्थ्य सेवाको पहुँच नहुनुलगायतका कारण जिल्लामा बर्सेनि ४० प्रतिशत महिला असुरक्षित सुत्केरी हुन बाध्य छन्।सुत्केरी भएको ८ दिनसम्म ठूलाबगरकी कल्पनाको रक्तश्राव नरोकिएको नर्सिङ अधिकृत चित्रा खनालले बताइन्। उनलाई डोकोमा बोकाएर अस्पताल पुर्याइएको थियो। कल्पनालाई रक्त अल्पता भइसकेको थियो। कल्पनाको शरीरमा ६ मिलिग्राम डेसिलिटर मात्र हेमोग्लोबिन थियो, उनले भनिन्। कल्पनाको शरीरमा निरन्तर रक्तश्रावको व्यवस्थापन गर्दै उनको पाठेघरमा अड्किएका सालका टुक्रालाई म्यानुअल भ्याकुम एस्पिरेसन गरेर निकालेको उनले बताइन्। मृत्यु शय्यामा पुग्न लागेकी कल्पनाको ज्यान जोगाउन जोखिम मोल्न बाध्य भएको उनको भनाइ छ। कल्पना मात्र होइन, अधिकारी र महरलाई पनि मुस्किलले जोगाएको उनले बताइन्।बिरामी अन्तिम अवस्थामा पुगेर छटपटाइरहेका बेला अधिकार खोज्न कहाँ जानु? जोखिम मोल्छौं, उनले भनिन्। जिल्ला अस्पतालमा सुत्केरी हुन आएका १ सय ३६ मध्ये ५० जना जटिल प्रकृतिका सुत्केरी फेला परेको मेडिकल अधिकृत डा कृष्णजंग शाहले बताए। उल्टो बच्चा भएका, रक्त अल्पता भएका, रक्तश्राव बढी हुने गरेका सुत्केरीलाई बचाउन जोखिम मोल्नुपर्ने उनको भनाइ थियो। चालु वर्षमा जटिल प्रकृतिका सुत्केरी जिल्लाबाहिर रिफर गर्ने दर ३० प्रतिशतले घटेको उनले दाबी गरे। नियमित गर्भ जाँच नगराउने र व्यथाले च्यापेपछि मात्र अस्पताल पुग्ने तथा घरमै असुरक्षित सुत्केरी हुने प्रचलनले महिलाको ज्यान जोखिममा रहेको शाह बताउँछन्। घरमै जबरजस्ती असुरक्षित सुत्केरी हुने र अन्तिम अवस्थामा पुगेपछि मात्र अस्पताल आउनेको संख्या बढी रहेको उनको भनाइ छ।५० शय्याको जिल्ला अस्पतालमा सिजरियन डेलिभरी सेवा प्रवाहमा समस्या भएको उनले बताए। स्त्री रोग विशेषज्ञ अर्थात् कन्सल्टेन्ट सर्जन नहुँदा सेवा प्रवाहमा समस्या भएको उनको भनाइ छ। अस्पतालमा विशेषज्ञ चिकित्सक नआउँदा सुत्केरी गराउन शल्यक्रियाको सेवा दिन नसकिएको उनले बताए। अस्पतालमा तालिमप्राप्त नर्स, एनेस्थेसिया सहायक, आवश्यक उपकरण, अप्रेसन कक्षलगायत उपलब्धता छ तर विशेषज्ञ डाक्टर आउन मान्दैनन्, उनले भने। अस्पतालमा ११ औं तहको प्रमुख मेडिकल सुपरिन्टेन्डेन्ट, बालरोग, स्त्रीरोग, मानसिक रोग, जनरल फिजिसियन, रेडियोलोजिस्ट, हाडजोर्नी, जनरल सर्जन र एनेस्थेसियासमेत ९ विशेषज्ञ चिकित्सकको दरबन्दी रिक्त रहेको छ।"
चिकित्सकद्वारा ओपीडी ठप्प,"पर्सा (कास) सहकर्मीमाथि दुव्र्यवहार गर्नेलाई कारबाही माग गर्दै नारायणी उपक्षेत्रीय अस्पतालका चिकित्सकले मंगलबार बहिरंग (ओपीडी) सेवा ठप्प पारे। उनीहरूले दोषीलाई तत्काल पक्राउ गरी कारबाही अघि बढाउन दबाब दिएका छन्। गत आइतबार प्रसूति विभागमा कार्यरत चिकित्सक चाँदनी पाण्डेमाथि हातपात भएको भन्दै चिकित्सक विरोधमा उत्रिएका हुन्।अस्पताल परिसरबाट निस्किएको चिकित्सक, नर्स तथा स्वास्थ्यकर्मीको विरोध जुलुस जिल्ला प्रशासन कार्यालय पुगी प्रजिअलाई ज्ञापनपत्रसमेत बुझाएको थियो। मेडिकल एसोसिएसन वीरगन्ज, अस्पताल विकास समिति कर्मचारी युनियन र वीरगन्ज नर्सिङ संघ संयुक्त विरोधमा छन्। युनियन अध्यक्ष हरि गुप्ताले बुधबारदेखि शुक्रबारसम्म अस्पतालका सम्पूर्ण चिकित्सकस्वास्थ्यकर्मीले हातमा कालो पट्टी बाँधेर काम गर्ने बताए। त्यसपछि पनि माग पूरा नभए आकस्मिक बाहेकका सेवा ठप्प पार्नेसम्मका आन्दोलन कार्यक्रम ल्याइने उनको भनाइ छ। अस्पतालमा प्रसूतिका लागि ल्याइएकी वीरगन्ज, नगवाकी सायरा खातुनका आफन्तले चिकित्सकमाथि हातपात गरेका हुन्। परिवारका अनुसार शनिबार अस्पताल आउँदा चिकित्सकले बच्चा जन्मने बेला नभएको भन्दै फर्काइदिएका थिए। तर, घर पुग्नासाथ बच्चा जन्मियो। केही बेरमै मरी पनि हाल्यो। त्यसैलाई निहुँ बनाई आइतबार अख्तर हवारी र निरन्जन पटेलसहितले चिकित्सक पाण्डे, नर्स ज्योति चौधरीमाथि हातपात गरेका हुन्। चिकित्सकले हेलचेक्य्राइँ गरेर फर्काइदिएकै कारण बच्चाको प्राण गएको आफन्तको आरोप छ। चिकित्सक पाण्डे भने सायरालाई ल्याउँदा पाठेघरको मुख खुलिनसकेको देखेर अस्पतालमै राख्दा वा घर लग्दा जे अनुकूल हुन्छ त्यही गर्न सुझाएको बताउँछिन्। तर, सायरालाई पीडा हुने वा रगतपानी आउनेबित्तिकै अस्पताल ल्याउनुपर्ने बताएकी थिएँ, आफन्तकै जिम्मेवारीमा उनलाई घर लगिएको हो, उनले भनिन्। बिरामीलाई सास्ती अस्पतालको ओपीडी सेवा बन्द भएपछि मंगलबार टाढाटाढाबाट आएका बिरामी समस्यामा परे। बिरामी र तिनका आफन्त यताउता भौंतारिइरहेका थिए। भाँच्चिएको खुट्टाको फलोअप गराउन आफन्तको सहयोगमा साइकलमा बसेर अस्पतालसम्म आएका मनियारीका असनान मियाँले चिकित्सक फेला पारेनन्। खै किन हो, एउटै डाक्टर पनि फेला पर्दैनन्, उनले भने, हडताल गरेको सुन्छु, यति दु:ख गरेर आइयो, डाक्टर नभेटी फर्कनुपर्ने भो।"
सुझाव माग्दै आयोग,"बाँके (कास) राजनीतिक दलले जिल्लामा तीनवटा निर्वाचन क्षेत्र नघट्ने व्यवस्था मिलाउन निर्वाचन क्षेत्र निर्धारण आयोगलाई सुझाव दिएका छन्। संविधानसभा निर्वाचनमा चार क्षेत्र तोकिएका थिए। त्यसअघि तीन निर्वाचन क्षेत्र थिए। संघ र प्रदेशका लागि फेरि थालिएको निर्वाचन क्षेत्र निर्धारण गर्दा थारू, मुस्लिममधेसी र पहाडी समुदायको क्लस्टरमा ध्यान दिनुपर्ने उनीहरूको भनाइ छ। निर्वाचन क्षेत्र निर्धारण ऐन २०७३ अनुसार प्रत्येक जिल्लामा कम्तीमा एक निर्वाचन क्षेत्र हुने गरी निर्धारण गरिँदै छ। तर, जनसंख्या बढी भएको जिल्लामा त्यसभन्दा बढी निर्धारण हुने आयोगले जनाएको छ।बाँके क्षेत्र नम्बर १ बाट एमाले सांसद देवराज भारले जिल्लामा कम्तीमा पनि तीन निर्वाचन क्षेत्र निर्धारण गर्नुपर्ने सुझाव दिए। उनले बाँकेको जनसंख्या त्यसका लागि पर्याप्त रहेको बताए। तीनभन्दा कम क्षेत्र निर्धारण गरिए यहाँका जनताले स्वीकार गर्ने छैनन्। सकिन्छ भने चारवटै बनाऔं, क्षेत्र निर्धारणबारे छलफलका लागि नेपालगन्ज आएका आयोग पदाधिकारीलाई सुझाव दिँदै उनले भने, बाँकेमा थारू, मधेसी, मुस्लिम र पहाडी समुदायको मिश्रित बसोबास भएकाले त्यहीअनुसार मिलाएर क्षेत्र निर्धारण होस्।कांग्रेसका समानुपातिक सांसद बादशाह कुर्मीले आयोगले पूर्वतयारीबिनै निर्वाचन क्षेत्र निर्धारणको काम सुरु गरेको आरोप लगाए। उनले बाँकेमा क्षेत्र निर्धारणका लागि आयोगको दृष्टिकोण आए मात्रै सुझाव दिन सहज हुने बताए। जनसंख्या, भूगोल र सुगमताको आधारमा क्षेत्र निर्धारण गरिनुपर्छ। तर, आयोगको दृष्टिकोण के हो जानकारी दिनुपर्यो, उनको सुझाव थियो, क्षेत्र निर्धारण हतारमा गरिनुभन्दा पनि राजनीतिक दलहरूलाई छलफलका लागि समय दिनुपर्छ। क्षेत्र नम्बर ४ का सांसद दलबहादुर सुनारले पनि निर्वाचन क्षेत्र नघट्ने गरी बाँकेमा नयाँ क्षेत्र निर्धारण हुनुपर्ने धारणा राखे।राष्ट्रिय जनता पार्टीका केन्द्रीय उपाध्यक्ष विजयकुमार गुप्ताले २०६८ को जनगणनालाई आधार मानेर क्षेत्र निर्धारण वैज्ञानिक नहुने बताए। निर्वाचन क्षेत्र निर्धारणका लागि नेपालगन्ज आएका सहसचिव डा नारायण रेग्मी र आयोगका सदस्य माधव अधिकारीले बाँकेका राजनीतिक दल तथा अगुवाबाट आएको सुझाव आयोगलाई बुझाउने र त्यही अनुसार क्षेत्र निर्धारण हुने प्रतिबद्धता जनाएका छन्।"
कर्णालीले गर्यो धार परिवर्तन,"गुलरिया (कास) बर्दिया र कैलाली जोड्ने राजापुरस्थित कर्णालीमा निर्माण गरिएको तटबन्ध भासिएपछि नदीले धार परिवर्तन गरेको छ। पुल र आसपासका गाउँ जोगाउन तटबन्ध निर्माण गरिएको थियो। पुल उद्घाटन नहुँदै पूर्व र उत्तरको करिब सय मिटर तटबन्ध नदीले बगाएको छ। गुणस्तरहीन तटबन्ध निर्माण गरिएपछि भासिएको स्थानीयको आरोप छ। सदरमुकाम गुलरियाबाट करिब ४५ किमि पश्चिममा पर्ने कर्णालीमा तटबन्ध बगाएपछि आसपासका बासिन्दा त्रसित बनेका छन्। तटबन्ध भासिन थालेपछि मुक्तकमैया बस्ती संघर्षनगरलगायत गाउँ जोखिममा परेको स्थानीय पुनाराम थारूले बताए। करिब २ फिट माथिबाट पानी बग्नासाथ पूर्ण रूपमा तटबन्ध भासिने र गाउँलाई क्षति पुर्याउने उनले बताए। नदीमा तटबन्ध भासिन थालेपछि निर्माण कम्पनी रसुवा जेभीले पुन: तटबन्धको काम थालेको छ।तटबन्ध गरिएको ठाउँबाट ढुंगा, गिट्टी र बालुवा नदीमा बग्ने क्रम जारी छ। अहिले पनि टालटुले काम भइरहेको छ, स्थानीय बलिराम थारूले भने, ठूलो बाढी आउनासाथ गाउँमा नदी पस्ने खतरा छ। नदी पूर्वको तटबन्धमा क्षति भएकाले राजापुर क्षेत्रका गाउँ जोखिममा रहेको उनको भनाइ छ। नदीमा जलस्तर बढ्दै गएको र धार परिवर्तन हुनासाथ तटबन्ध पूर्णरूपले भत्किने अवस्था आएको उनको भनाइ छ। तटबन्ध निर्माण गरिरहेको हुलाकी राजमार्ग आयोजना प्रमुख सौरभ वज्राचार्यले तटबन्ध भासिन थालेकाले पुनर्निर्माणको काम थाल्न ठेकेदार कम्पनीलाई निर्देशन दिइएको बताए। उनका अनुसार प्राविधिकको निगरानीमा निर्माणको काम सुरु गरिएको छ। हुलाकी राजमार्गअन्तर्गत २ वर्षअघि पुल निर्माण गरिएको थियो। रसुवा कन्स्ट्रक्सनले करिब ४५ करोड बढीको लागतमा पुल र तटबन्ध निर्माण गरेको हो। पुलको लम्बाइ ५३१ मिटर रहेको आयोजनाले जनाएको छ। सिँचाइमन्त्री सञ्जयकुमार गौतमले राष्ट्रिय महत्त्वको कर्णाली पुल र आसपासका गाउँ जोगाउन निर्माण गरिएको तटबन्धबारे छानबिन गरिने बताए। निर्माण कम्पनी दोषी ठहरिए कारबाही गरिनेछ, उनले भने, पुल र आसपासका गाउँ जोगाउन तत्काल काम थाल्न निर्देशन दिइसकेको छु। बबई लगायत ठूला सिँचाइ आयोजनाको अनुगमन गर्ने क्रममा उनले दोषी ठहरिए निर्माण कम्पनी र प्राविधिकलाई कडा कारबाही गरिने बताए।"
मनमस्तिष्कलाई हैन आँखालाई शीतल,"प्रेमको पुन: परिभाषा भनिएकोले प्रेमगीत २ आम लभस्टोरी फिल्मभन्दा पृथक हुन सक्ने अनुमान रिलिज अगावै गरिएको थियो। निर्देशक रामशरण पाठकले पनि फिल्ममा अन्तरदेशीय राष्ट्रप्रेमलाई समेटिएको छनक दिएर थप आत्मविश्वास दिलाएका थिए। गत शुक्रबारदेखि प्रदर्शनमा आएपछि भने फिल्मले न त प्रेमको नयाँ परिभाषा कोरेको छ, न साविककै मान्यतामा दरिलो गरी अडिन सकेको छ।फिल्मको मियोको रूपमा रहेकी गीत (अश्लेषा) म्यान्मारकी भए पनि थाइल्यान्डमा काकाको घरमा बसेर पढदै छे। जब गोर्खालीको वीरताको कथा सुन्छे, उसमा नेपाल घुम्ने रहर भूत सवार हुन्छ। हजुरआमालगायत परिवारसँगै घुम्न जाने पहल सफल नभएपछि गीत एक्लै नेपाल ओर्लन्छे। नेपाल घुमाउने साथीका रूपमा उसले प्रेम (प्रदीप) लाई पाउँछे। दुईजना पोखरा, लुम्बिनी र मुगुको रारा, मुर्मा गाउँसम्मको घुमाइमा नै फिल्मको पहिलो भागले बिट मार्छ। मध्यान्तरपछि फिल्मले विषय प्रवेश त गर्छ तर फितलो रूपमा। थाइल्यान्ड फर्किने बेला गीतलाई बिदाइ गर्न नपाएको प्रेम मायामा तडपिएर उतै लाग्छ। तर परिस्थिति भने घटनाअनुकूल बन्न सकेको छैन। देशको सीमा काटेको प्रेमसम्बन्धले त्यसअनुरूप कँसिलो गाँठो भने पारेको छैन। सुरुमा बिनाकुनै आकर्षण बाध्यतामा गीतलाई साथ लिएर हिँडेको प्रेम कुन बेला त्यस्तो घनघोर प्रेममा पर्यो? जब कि दुईबीच साथी बन्ने तहमा मात्रै संवाद भएका छन्। सँगै फोटो खिच्ने बेला प्रेमले थोरै मायाको महसुस गरेको दृश्यमा देखिन्छ तर त्यसपछि त्यसले निरन्तरता पाएको छैन। साथीभाइले गीतले खुबै माया गर्ने सुनाएकै भरमा प्रेम दंगदास पर्दै पछि लाग्नु सतही लाग्छ। सके गीतकै लागि बाँच्छु, नसके गीतकै लागि मर्छु जस्ता संवाद सुन्दा जति वजनदार लाग्छ, दृश्य र प्लटले त्यसको औचित्य पुष्टि गर्न सकेको देखिँदैन। यदि प्रेम र गीतबीच गहिरो प्रेमको जग बसाउन सकेको भए फिल्मको दोस्रो भागमा सृजित प्लटलाई टेवा पुग्ने थियो। त्यसैगरी, गीतको जासुसीमा नेपालसम्म मान्छे खटाउनेदेखि गीतको पछि लागेकोमा प्रेमको ज्यान लिन तम्सिने अंगद (सन्तोष) को अधिकार क्षेत्र प्रस्टिँदैन। न उसले गीतलाई प्रेम गरेको छ न त बलियो नाता सम्बन्ध नै। फगत आफूले पाएको चोटको बदला जोकोहीमाथि उठाउन खोज्नु कति जायज लाग्ला?पटकथाले परिस्थितिअनुकूल गहिराइ छुन नसके पनि फिल्मको मेकिङ माथिल्लो स्तरको छ। छायांकन, लोकेसन, मेकअप, भेषभूषादेखि प्रोपर्टी भ्यालु उच्च छ। गीत संगीतले फिल्मको फ्लोलाई बढाउन मद्दत गरेको छ। पृष्ठभूमि संगीतले भने फिल्मको मुडलाई सही ढंगले क्याप्चर गर्न सकेको छैन। फिल्ममा छायांकार पुरुषोत्तम प्रधान हाबी छन्। कतिपय दृश्यमा त उनको क्यामेराले पात्रलाई नभई प्राकृतिक दृश्यलाई बढी पछयाइरहेका छन्। स्थलग घटना क्रमलाई कथामा नउनिँदा बरु दृश्यका लागि मात्र पात्रलाई कुदाइएको भान पर्छ।अभिनयमा फिल्म फितलो देखिएको छ। यसअघि प्रेमगीत मा नै अभिनयबाट प्रशंसित प्रदीप यसपटक खासै जम्न सकेका छैनन्। फिल्मले भावुक मुड जागृत गर्न नसकिरहेका बेला प्रदीपको रुवाइ नै कन्भिन्सिङ बन्दैन। यसै फिल्मबाट डेब्यु गरिरहेकी अश्लेषा अभिनयमा कमजोर देखिएकी छन्। खासगरी उनी रोमान्टिक देखिनुपर्ने दृश्यमा असहज लाग्छिन्। बुद्ध भगवान् हाम्रो देशमा जन्मनु भको भन्दा, प्रेमको हातबाट मोबाइल खोसेर फेसबुकमा फ्रेन्ड रिक्वेस्ट पठाउने दृश्य वा मुर्मा पुग्दाको एक्साइटमेन्ट निकाल्न उनले गरेको कसरत फिक्का छ। त्रिशूलीमा ठूलो बाढी आउँदै छ भन्दै अकस्मात् बाटो छेक्न आउने एक युवकको दृश्यको कुनै तारतम्य देखिँदैन भने फिल्मको उत्तराद्र्धमा प्रेमले अंगदसँग बदला लिनका लागि फाइट सिकेका दृश्य, अंगदको लामो फ्ल्यासब्याक स्टोरी र गोर्खाली गाथाले भरिएको भाषणले अनावश्यक लामो समय ओगटेका छन्। त्यसैगरी बिछोडिएका प्रेम र गीतबीचको पुनर्मिलनले पनि दर्शकमा जुन हिसाबको गहिरो भाव जगाउन सक्नुपथ्र्यो, सकेको छैन।निर्देशक पाठकले फिल्मको सुरुवातमा नेपाल र थाइल्यान्डबर्माबीचमा गोर्खाली रगतको नाता दर्साएका छन् भने फिल्मको द्वन्द्व भने त्यसविपरीत उठाएका छन्। अथवा, उनले ऐतिहासिक सम्बन्धलाई खराब व्यक्तिले कसरी धुमिल पारिरहेका छन् भन्ने देखाउन खोजेका हुन् भने प्रष्ट हुन सकेका छैनन्। पटकथाकारको रूपमा प्रेमलाई राष्ट्रियताको बृहत् आकारमा ढाल्न गरेको प्रयास सराहनीय हुँदाहुँदै पनि अन्तत: फिल्म युवायुवतीकै क्लिसे प्रेममा पुगेर टुंगिएको छ। निर्देशकीय पाटोमा पाठकले खासै प्रयास भएको देखिन्न। फिल्ममा दर्शकलाई केहीले आश्वस्त पार्छ भने क्लाइमेक्स फाइट हुन सक्छ। यसको कोरियोग्राफीमा खास मिहिनेत झल्कन्छ। प्रेमगीत २ मन र मस्तिष्कलाई भन्दा बढी आँखालाई लक्षित गरी बनेको फिल्म हो। फिल्मले देखाएको मनमोहक दृश्यमा आँखालाई जति शीतलता फिल्मको पटकथाले दर्शक मनलाई रिझाउन सकेको छैन।"
मनको बाबरी बेलायतमा,"लन्डन सामाजिक कुरीति एवं कुसंस्कारविरुद्धको फिल्म मनको बाबरी बेलायतमा प्रदर्शन गरिएको छ। माओत्से गुरुङ फिल्म प्रोडक्सनको ब्यानरमा निर्माण भएको उक्त फिल्म गत आइतबार अल्डरसटस्थित एम्पायर हलमा प्रदर्शन भएको हो। प्रदर्शनीको तमुधिं यूकेका अध्यक्ष ज्ञाम गुरुङ र तमु प्ये ल्हु संघ यूकेका अध्यक्ष मेजर खुसीमान गुरुङले संयुक्त रूपमा उद्घाटन गरेका थिए। मनको बाबरी बेलायतमा प्रदर्शनका लागि तमुधिं लन्डन इकाईका अध्यक्ष दीपक (डेबिड), भरत गुरुङ र फोटो पत्रकार मिलन तमुले सहकार्य गरेका हुन्।निर्माता एवं नायिका एन्सर्ज गुरुङले आफ्नो फिल्म सन्देशमूलक रहेको दाबी गर्दै सबै नेपाली फिल्मलाई माया गरिदिन अनुरोध गरिन्। कार्यक्रममा चलचित्रकर्मी, गीतकार एकेन्द्र गुरुङले मनको बाबरी ले सामाजिक सन्देश बोकेको चर्चा गरे। फिल्मले नेपाली भाषा, कला र संस्कृति संरक्षण र सम्वद्र्धनमा महत्त्वपूर्ण भूमिका खेल्ने भन्दै सबैले स्वदेशी फिल्मलाई माया गर्नुपर्ने बताए। स्याङ्जा जिल्लाको पेल्काचौर गाउँमा छायांकन गरिएको उक्त फिल्ममा गाउँले परिवेश, गरिबी, अभाव, अन्धविश्वास, विदेशी सेनामा भर्ना हुने संस्कार, माया, प्रेम, हास्य र नेपाली समाजमा विद्यमान सामाजिक कुरीति तथा कुसंस्कारलाई कथावस्तु बनाइएको छ। माओत्से गुरुङको कथा र निर्देशनमा बनेको फिल्ममा एन्सर्ज गुरुङ, गमन घले, राजु गुरुङ, डीबी गुरुङ, एनबी गुरुङ, सीतादेवी गुरुङ, बिनु गुरुङ, सोनी गुरुङ, केदारनाथ पौडेललगायत कलाकारहरूको अभिनय छ। यसअघि मनको बाबरी पोखरा र काठमाडौंमा प्रदर्शन भइसकेको छ।"
दर्शनको सही व्याख्या गरिनुपर्छ,"काठमाडौं संसारमा दर्शन कतिवटा होलान्? ठयाक्कै यति नै भन्ने अवस्था छैन। भएका दर्शनमध्ये चारवटा नेपालमा उत्पत्ति भएको मानिन्छ। तर अहिले दर्शनलाई गलत रूपमा व्याख्या गर्ने प्रचलन पनि बढेको देखिन्छ। साहित्यकार बैरागी काइँलालले दर्शनको सही व्याख्या गरिनुपर्ने बताए। नेपाली दर्शनका विभिन्न पक्षहरूका बारेमा सोमबार नेपाल प्रज्ञा प्रतिष्ठानको दर्शन विभाग र नेपाल प्राज्ञिक अनुसन्धान केन्द्रले संयुक्त रूपमा गरेको गोष्ठीमा काइँलाले दर्शन मानव जीवनको दर्पण भएको बताए। दर्शनले व्यक्तिगत जीवनमा महत्त्वपूर्ण प्रभाव पार्छ, उनले भने, दर्शनको गलत व्याख्या गर्नु भनेको जीवनकै गलत व्याख्या हुनु हो। नेपाललाई दर्शनको उद्गम भूमिको रूपमा व्याख्या गर्दै उनले भने, यहाँ मुन्धुम दर्शनदेखि बौद्ध दर्शन, सत्यहाङ्मा पथ किराँत दर्शन र प्रेमवादसम्मको उत्पत्ति भएको छ। यसमा हरेक नेपालीले गौरव गर्नुपर्छ। दर्शनको प्रचारप्रसार गरी बेलामौकामा यससम्बन्धी कार्यक्रम भइरहनुपर्नेमा उनले जोड दिए। नेपाली दर्शनसम्बन्धी थप छलफल र बहस हुनुपर्नेमा प्रतिष्ठानका कुलपति गंगाप्रसाद उप्रेतीले जोड दिए। दर्शनकै सहयोगले मानव जीवनलाई बुझ्न सकिने प्रतिष्ठानका सदस्यसचिव जीवेन्द्रदेव गिरीले दाबी गरे। कार्यक्रममा दर्शनसम्बन्धी ज्ञाताहरूले विभिन्न दर्शनसम्बन्धी चारवटा कार्यपत्र प्रस्तुत गरेका थिए। दर्शनका ज्ञाता विष्णु प्रभातले प्रकृतिपूजक बोन दर्शन : संक्षिप्त परिचय, डा भक्त राईले किराँत राई मुन्धुमको तत्त्व मिमांसा, डा चन्द्रकुमार सेर्माले किराँत धर्म, मुन्धुम दर्शन र किरण राईले प्रेमवाद दर्शनको परिचय विषयक कार्यपत्र प्रस्तुत गरेका थिए। अनुसन्धान केन्द्रका अध्यक्षसमेत रहेका डा भक्त राईले गोष्ठीले मूलधारमा नपरेका दर्शनलाई पनि छलफल र बहसमा ल्याउन जरुरी भएको उल्लेख गरे। कार्यक्रममा लक्ष्मी गौतमबाट वैदिक मंगलाचरण र डिल्लीशेर राईबाट मुन्धुमी मंगलाचरण गरिको थियो।"
शैली संक्षेप,"काठमाडौं (कास) मुगुकी रविना रोकाया उपन्यास धर्मकन्या सहित आएकी छन्। उपन्यासको शनिबार राजधानीमा सिंचाइ मन्त्री सञ्जय गौतम र गीतकार डा भोला रिजालले संयुक्त रूपमा लोकार्पण गरे। मन्त्री गौतमले विकट भएर पनि संसारकै प्रसिद्ध र सुन्दर रारा तालले सुशोभित मुगुजस्तो भूमिबाट रविनाले सुन्दर कृति लेखेकोमा प्रशंसा गरे। उनले कवि तथा साहित्यकारहरूले साहित्यका माध्यमबाट आफ्नो थाँतथलोलाई चिनाउन विशेष भूमिका खेल्नुपर्नेमा जोड दिए। कार्यक्रममा चिकित्सा पेसामा सक्रिय गीतकार रिजालले आफूले मुगुमा पुगेर स्वास्थ्य शिविर चलाएको स्मरण गर्दै त्यहीँबाट आएकी रविनाको कृति लोकार्पण गर्न पाउँदा खुसी लागेको बताए। उनले रविनालाई आगामी दिनमा पनि मुगुको प्रकृति, संंस्कृति र जनजीवनलाई विषय बनाएर उपन्यास लेख्न सुझाव दिए। उपन्यासकार रविनाले उपन्यास लेखनको अनुभव सुनाएकी थिइन्। कार्यक्रममा शंकर भारती, शशि थापा पण्डित, रणबहादुर सेजुवाल, हस्तबहादुर मल्ल र खड्गबहादुर शाहीले कृतिबारे बोलेका थिए।"
सिने सर्कल अवार्डको मनोनयन,"काठमाडौं (कास) राजधानीमा साउन २३ मा आयोजना हुन लागेको सिने सर्कल फिल्म अवार्डले विधागत उत्कृष्ट फिल्मको मनोयन सार्वजनिक गरेको छ। मनोनयनको उत्कृष्ट फिल्ममा परेका छक्का पञ्जा, गाजलु, जात्रा, वीर विक्रम र पुरानो डुंगा ले नै अन्य विधामा पनि वर्चस्व राखेका छन्। दीपाश्री निरौला (छक्का पञ्जा), हेमराज बिसी (गाजलु), प्रदीप भट्टराई (जात्रा), मिलन चाम्स (वीर विक्रम) तथा रामबाबु गुरुङ (पुरानो डुंगा) निर्देशकको विधामा मनोनीत भएका छन्। गतवर्षदेखि सुरु गरिएको उक्त अवार्डमा यसपटक वरिष्ठ द्वन्द्व निर्देशक एनबी महर्जनलाई ५१ हजार रुपैयाँसहित लाइफटाइम एचिभमेन्ट अवार्डद्वारा सम्मान गरिने आयोजकले जनाएको छ।पत्रकार कृष्ण भट्टराईको संयोजकत्वमा संगीतकार सुरेश अधिकारी र निर्देशक दिनेश डिसीले फिल्मको मूल्यांकनको आधारमा मनोनयन सार्वजनिक गरेका हुन्। अवार्डमा नेपाली फिल्मको ५१ वर्षको इतिहासलाई स्मरण गर्ने गरी निजी क्षेत्रको पहिलो नेपाली फिल्म माइतीघर का कलाकार तथा प्राविधिकलाई विशेष सम्मान अर्पण गरिने बताइएको छ। कार्यक्रममा सहभागिता जनाउन बलिउडबाट उक्त फिल्मका अभिनेता तथा अभिनेत्री सीपी लोहनी तथा माला सिन्हा विशेष अतिथिको रूपमा सहभागि हुने आयोजक संस्थाले जनाएको छ।"
माओवादीले संघीय लोकतान्त्रिक शक्तिसँग सहकार्य गर्ने,"जनकपुर (कास) माओवादी केन्द्रको केन्द्रीय सचिवालय बैठकले प्रदेश २ को स्थानीय तह चुनावमा संघीय लोकतान्त्रिक गणतान्त्रिक शक्तिहरूसँग सहकार्य गर्ने निर्णय गरेको छ।जनकपुरको एक होटलमा मंगलबार सम्पन्न सचिवालय बैठकपछि आयोजित पत्रकार सम्मेलनमा अध्यक्ष पुष्पकमल दाहालले असोज २ मा हुने तेस्रो चरणको स्थानीय तह चुनावमा सहकार्यको निर्णय भएको जनाए। उनले भने, यसमा पनि मधेस केन्द्रित शक्तिहरूलाई हामीले विशेष प्राथमिकतामा राखेका हौं। सञ्चारकर्मीको जिज्ञासामा उनले प्रदेश नम्बर २ को चुनावमा राजपा, संघीय समाजवादी फोरम तथा फोरम लोकतान्त्रिकसँग मिलेर जाने संकेत गरे। उनले भने, अग्रगामी शक्तिहरू एक थलोमा आउनुपर्छ भन्ने हाम्रो ठहर छ। माओवादी केन्द्र बाबुराम भट्टराई, मोहन वैद्य तथा नेत्रविक्रम चन्दसहितका पूर्वमाओवादीसँग मिलेर जाने रणनीतिमा काम गरिरहेको जानकारीसमेत गराए। उनले यी पार्टीहरूसँगको एकता प्रक्रिया अघि बढाइने जनाए।संविधान संशोधनबिना चुनावमा सहभागी नहुने अडानमा रहेको राजपा चुनावमा सहभागी हुनेनहुनेबारे सञ्चारकर्मीहरूको जिज्ञासामा दाहालले राजपा सहभागी हुने दाबी गरे। उनले भने, राजपा चुनावमा आउँछ। कथंकदाचित् आएन भने यीमध्येका अधिकांश सहभागी हुनेछन्। आफ्नो पार्टीले संविधान संशोधनमार्फत मधेसका माग सम्बोधन गर्न चाहेको उल्लेख गर्दै दाहालले पछिल्लो पटक संशोधन विधेयकमाथि राजपा, संघीय गठबन्धन तथा सरकारको एकमत बनेकोमा प्रसन्नता व्यक्त गरे। उनले भने, यसअघि राजपाले संशोधन विधेयकमाथि नै अड्चन खडा गरेको स्थिति थियो। अब हामी एकमत भयौं। परिस्थिति अनुकूल हुनेबित्तिकै भोटिङमा जान्छौं।नेपालको संविधानले जन्मसिद्ध नागरिकका सन्तानलाई वंशजका आधारमा नागरिकता दिने उल्लेख गरिए पनि हालसम्म नागरिकता नपाउँदा लाखौं युवा गैरनागरिक बनेको सम्बन्धमा गरिएको जिज्ञासामा उनले भने, संविधानले ग्यारेन्टी गरेको विषयलाई कसैले उल्टाउन सक्दैन। यथाशीघ्र कानुन बनाएर सबै नेपालीलाई नागरिकता दिनुपर्छ।जनकपुरलाई महानगर बनाउन मागअसोज २ मा हुने स्थानीय तह चुनावलाई लक्षित गरी माओवादी केन्द्रले चुनावमुखी विभिन्न निर्णय गरेको छ। जसमा जनकपुरलाई महानगरपालिका घोषणा गर्न पहल गर्ने, अन्तर्राष्ट्रिय स्तरको विमानस्थल निर्माण, मणिमण्डपलाई पर्यटकीय महत्त्वको स्थल निर्माण गर्ने, जनकपुरधनुषाधाम र जलेश्वर धार्मिक पथको निर्माण गर्न पार्टीले पहल गर्ने निर्णय छन्। दाहालले भने, मिथिला प्राचीन सभ्यता हो। यसको विकासलाई माओवादी केन्द्रले प्राथमिकतामा राखेको छ। प्रदेश २ को ८ जिल्लाका चुनाव परिचालन समितिको प्रशिक्षणमा सहभागी हुन अध्यक्ष दाहालसँगै नेता नारायणकाजी श्रेष्ठ, रामबहादुर थापा, हरिबोल गजुरेल, उर्मिला अर्याललगायतका केन्द्रीय नेता आएका छन्।"
तालमेल विरुद्ध कांग्रेस कार्यकर्ता,"महोत्तरी तेस्रो चरणको स्थानीय तह चुनाव नजिकिएसँगै सर्वसाधारण तथा पार्टी कार्यकर्तामा चासो बढेको छ। सम्भावित उम्मेदवारले जनसम्पर्क बढाउन थालेका छन्। चुनावी तालमेल, गठबन्धन, साँठगाँठ, उम्मेदवार फेरबदलजस्ता चुनावमुखी विषयमा बहस हुन थालेको छ।यसैबीच तालमेलका लागि केन्द्रीय तहमा समझदारी हुन लागेको चर्चाले बर्दिवासका कांग्रेसी कार्यकर्तामा तरंग ल्याएको छ। बर्दिवासस्थित कांग्रेस नगर समितिले विज्ञप्ति जारी गरी कथित तालमेल को विरोध गर्दै आफ्ना कार्यकर्ता, मतदाता र समर्थकलाई भ्रममा नपर्न आग्रह गरेको छ।नगर सभापति वाणिकराज काफ्लेद्वारा हस्ताक्षरित विज्ञप्तिमा स्थानीय तह चुनावमा अन्य पार्टीसँग गठबन्धन र तालमेल गरी लड्ने हल्ला भ्रामक र आधारहीन रहेको उल्लेख छ। लामो र गौरवपूर्ण इतिहास बोकेको कांग्रेस सबै पदमा सम्मानजनक जित हासिल गर्न सक्षम रहेकाले तालमेल को भ्रामक र आधारहीन हल्लाको भरोसा र विश्वास नगर्न आग्रह गर्छौं, विज्ञप्तिमा छ।कांग्रेस महाधिवेशन प्रतिनिधि केशव पोखरेलका अनुसार चुनावका बेला एकथरी हल्लाको खेतीमा लागेका हुन्छन्। तर यस्ता हल्लाले राजनीतिक अन्योल र भ्रम सिर्जना नहोस् भनेर नगर समिति सचेत छ, पोखरेलले भने। यस्ता अफवाह चुनावअघि पराजित मानसिकताको उपज भएको तरुण दल बर्दिवास नगरसमिति सभापति विनोद ढुंगेलको तर्क छ। उनका अनुसार मतदाताले तालमेल नरुचाएको पहिलो र दोस्रो चुनाव परिणामले स्पष्ट पारिसकेको छ।माओवादी केन्द्रका जिल्ला सदस्य राजन ढुंगानाले भने तालमेलबारे आफू अनभिज्ञ रहेको जनाए। यसबारे मलाई केही थाहा छैन, म अनभिज्ञ छु, उनले भने। एमालेका जिल्ला सचिव भानुभक्त पोखरेललाई पनि यसबारे जानकारी नभएको जनाए।"
१२ सय अमेरिकी कूटनीतिज्ञके गर्छन् रूसमा?,"वासिङ्टन (बीबीसी) रूसी राष्ट्रपति भ्लादिमिर पुटिनले अमेरिकालाई रूसमा रहेका कूटनीतिक कर्मचारीको संख्या ४ सय ५५ मा सीमित पार्न एकमहिने अल्टिमेटम दिए। यसले रूस अमेरिका सम्बन्ध नयाँ मोडमा पुगेको विश्लेषकहरूले बताएका छन्। कर्मचारी कटौतीको सुरुवात अमेरिकी राष्ट्रपति चुनावमा मस्कोले हस्तक्षेप गरेको आरोपबाट भएको हो। त्यसपछि अमेरिकी कंग्रेसले रूसलाई सजाय स्वरूप नयाँ विधेयक पारित गरेको जनाएपछि दुई देशको सम्बन्ध झन् जटिल बन्यो। रूसमाथि अमेरिकाले हालै लगाएका नयाँ प्रतिबन्धका पछिल्ला घटना क्रमले रूसअमेरिकी सम्बन्धमा जटिल प्रश्न उठेका छन्।किन रूसको अमेरिकी कूटनीतिक नियोगमा त्यति धेरै कर्मचारी कार्यरत छन्? आँकडाहरूका अनुसार १ हजार २ सय कर्मचारी अमेरिकाका लागि काम गर्छन्। यो संख्या विदेशस्थित अमेरिकी दूतावासको सबैभन्दा ठूलो हो। ह्वाइटहाउसमा रूससँगको चुनौतीपूर्ण र उतारचढावपूर्ण सम्बन्धका कारण यो संख्या आवश्यक भएको अधिकारीहरूको भनाइ छ। रूस र अमेरिका केही महत्त्वपूर्ण क्षेत्रमा मिलेर काम गरिरहेका छन्। उग्रवादी समूह नियन्त्रण, दुवै देशका आणविक हतियारको सुरक्षा र सिरियामा हिंसा नियन्त्रण केही उदाहरण हुन्। यसबाहेक पनि अमेरिकाले अर्बौं डलर मूल्यका सामानहरू रूसबाट झिकाउने गरेको छ। दुईबीच कैयौं विषयमा झगडा पनि चलिरहेको छ। अमेरिकी चुनावमा हस्तक्षेपको आरोप, सीमा क्षेत्र, प्रभाव विस्तार गर्ने रूसी महत्त्वाकांक्षालगायतका विषयमा दुई पक्षबीच मतभेद छ। रूसका गतिविधिमाथि निगरानी राख्न र द्विपक्षीय सम्बन्धबारे सूसूचित हुन मस्कोमा ठूलो संख्यामा कर्मचारी आवश्यक पर्ने अमेरिकाको भनाइ छ। उक्त कार्यका लागि अमेरिकीहरू रूसका विभिन्न क्षेत्र र स्थानमा काम गरिरहेका छन्। कर्मचारीमध्ये धेरैजना मस्को र वाँकी भ्लादिभोस्टोक, सेन्ट पिटरसवर्ग र यकातेरिन वर्गमा कार्यरत छन्। कर्मचारीले अमेरिका यात्रा गर्न चाहने रूसी नागरिकलाई आवेदन लिने र भिसा व्यवस्थापनको कार्य गर्छन्। त्यसबाहेक उनीहरूले मानवअधिकार, श्रम र अरू विषयमा वासिङ्टनमा सन्देश प्रवाह गर्छन्। केही कर्मचारी कृषि, विज्ञान र जनस्वास्थका अभियानमा पनि संलग्न छन्।कतिपयले दुर्लभ प्रजातिका वन्यजन्तुको संरक्षण तथा संक्रमणविरुद्ध लड्न मद्दत गरिरहेको अमेरिकी दाबी छ। साथै केही कर्मचारी केन्द्रीय गुप्तचर संस्था (सीआईए) तथा अन्य अमेरिकी अनुसन्धान संस्थाका लागि काम गर्छन्।अमेरिकाका लागि मस्कोमा कार्यरत रूसी कूटनीतिक कर्मचारीहरू पनि पर्याप्त भएको बताइन्छ। तर ठयाक्कै कति संख्यामा छन् भन्ने यकिन छैन। गुप्तचर निकायमा काम गरेकी जर्जटाउन विश्वविद्यालयकी एन्जेला स्टेन्टले त्यसबारे कसैलाई थाहा नभएको बताइन्। दूतावासका कर्मचारीमा धेरै रूसी भएकाले पछिल्लो निर्णयले उनीहरूलाई प्रत्यक्ष असर पुग्नेछ। साथै, रूसी नागरिकलाई अमेरिकी भिसा पाउन पनि कठिन हुनेछ। सन् २०१३ मा मस्कोस्थित अमेरिकी दूतावसमा कार्यरत १ हजार २ सय ७९ कर्मचारीमध्ये ९ सय ३४ जना रूसी थिए।"
ईयूसँग वार्ता गर : जर्मनी,बर्लिन (रोयटर्स) जर्मनीले अमेरिकालाई रूसविरुद्ध कडा प्रतिबन्ध लगाउनुपूर्व युरोपेली संघसँग वार्ता गर्न आग्रह गरेको छ। जर्मनीका अर्थमन्त्री ब्रिगिटे जिप्राइसले अमेरिकी प्रतिबन्धले युरोपेली कम्पनीहरू मारमा पर्ने भन्दै चासो व्यक्त गरेकी हुन्। उनले खासगरी ऊर्जा क्षेत्रमा कार्यरत कम्पनीहरू प्रतिबन्धको सिकार हुने जनाउँदै वार्तामार्फत सर्वस्वीकार्य निर्णय गर्न आग्रह गरिन्। पछिल्लो समय रूसमा कार्यरत जर्मन ऊर्जा कम्पनीलाई प्रतिबन्धको मारबाट मुक्त गर्न जर्मनीले आवाज उठाउँदै आएको छ। हाइटहाउसले रूसविरुद्धको नयाँ कानुनमा हस्ताक्षर गर्ने बताएपछि जर्मनीले युरोपेली देशसँग वार्ता गर्न अमेरिकालाई आहान गरेको हो। अमेरिकाले गत वर्ष भएको राष्ट्रपतीय निर्वाचनमा रूसले हस्तक्षेप गरेकाले सजाय दिन नयाँ कानुन ल्याएको हो।
दार्जिलिङ सञ्चार सम्पर्कविहीन,"दार्जिलिङ गोर्खाल्यान्ड आन्दोलन चर्किएसँगै बंगाल सरकारले इन्टरनेट सेवामा प्रतिबन्ध लगाएपछि डेढ महिनायता दार्जिलिङ सञ्चार सम्पर्कविहीन छ। राज्यले इन्टरनेटसँगै स्थानीय टीभी च्यानलको प्रसारणमा समेत रोक लगाएको छ। इन्टरनेट, टेलिफोन र टीभी तीनवटै सञ्चारमाध्यम ठप्प पारिएको छ, गोर्खा जनमुक्ति मोर्चाका केन्द्रीय सदस्य प्रकाश रिजालले भने, सिंगो दार्जिलिङ सञ्चार पहुँचदेखि कोसौं टाढा छ। जुन १७ मा दार्जिलिङमा भएको हिंसात्मक आन्दोलनको पर्सिपल्ट राज्य सरकारले इन्टरनेट, टेलिफोन र टीभी च्यानल प्रसारणमा रोक लगाएको थियो। इन्टरनेट सेवा प्रतिबन्धपछि यहाँका वुद्धिजीवी अगुवाहरूले दार्जिलिङलाई काश्मीरजस्तै बनाउन खोजिएको आरोप लगाएका छन्।दार्जिलिङ भारतमा काश्मीरपछि इन्टरनेट सेवा प्रतिबन्ध लगाइएको दोस्रो क्षेत्र हो। बुद्धिजीवी नरबहादुर दाहालले भने, इन्टरनेट प्रतिबन्धलगायत हरेक दृष्टिकोणबाट दार्जिलिङलाई काश्मीर बनाउने प्रयत्न भइरहेको छ जुन दु:खद हो। उनले इन्टरनेट सेवामा प्रतिबन्ध लगाएर बंगाल सरकारले विश्वकै ठूलो गणतान्त्रिक मुलुक भारतकै खिल्ली उडाएको बताए। दार्जिलिङ जिल्ला प्रशासन कार्यालयले द इन्डियन टेलिग्राफ एक्ट, १८८५ का आधारमा आपराधिक क्रियाकलाप निरुत्साहित गर्न इन्टरनेट सेवा प्रतिबन्ध लगाइएको जनाएको छ। जिल्लापाल जोयोसी दास गुप्ताले आन्दोलनसँगै आपराधिक क्रियाकलापसमेत बढ्न सक्ने स्थिति ध्यानमा राखी इन्टरनेट सेवा रोक्नुपरेको बताइन्। यहाँ पहिलोपटक १९ जुनमा इन्टरनेट प्रतिबन्ध थालिएको थियो। प्रशासनले अवधि थप्दै त्यसलाई लम्ब्याइरहेको छ। दार्जिलिङ, खर्साङ र मिरिक, कालिम्पोङजस्ता क्षेत्रमा सेवा ठप्प छ। न टीभी हेर्न पाइन्छ न त फोनमा कुराकानी गर्न, अम्बिका शर्माले आक्रोश पोखिन्, आजको युगमा पनि जनतालाई सञ्चार सम्पर्कविच्छेद गरिनु मानवअधिकारको ठाडो उल्लंघन हो। इन्टरनेट ठप्प हुँदा दार्जिलिङका करिब १५ हजार विद्यार्थी परीक्षा दिनबाट वञ्चित छन्। आईसीएसई र आईएससी (१० र ११ कक्षा) परीक्षा दिनुपर्ने विद्यार्थीले रजिस्ट्रेसन फारम भर्न पाएनन्। आगामी २०१९ मा हुने परीक्षाका लागि अहिल्यै फारम भर्नुपर्छ। कतिपयले भने कष्टपूर्ण तरिकाले सिलिगुडी आएर फारम भरेका छन्। मिरिकबाट झरेका विद्यार्थी सोनम लेप्चाले भने, धेरैले फारम भर्नै पाएका छैनन्। दार्जिलिङका लेखक कविर बस्नेतले डिजिटल भारतको परिकल्पना भइरहेका बेला राज्य सरकारले दार्जिलिङमा इन्टरनेटलगायत सूचना र अभिव्यक्ति स्वतन्त्रताको हकमाथि बन्देज लगाएको बताए। बंगाल सरकारले इन्टरनेटसँगै एकमात्र नेपाली टीभी च्यानलमाथि समेत बन्देज लगाएर औपनिवेशिक चरित्र देखाएको छ, उनले भने। गोर्खा जनमुक्ति मोर्चाले इन्टरनेट साथै टीभी च्यानलमा प्रतिबन्धले जनताको मानव अधिकार हनन भएको भन्दै तत्काल सञ्चालन फुकुवा गर्न राज्य सरकारसँग अपिल गरेको छ। आन्दोलन तराई केन्द्रितदार्जिलिङलगायतका पहाडी क्षेत्रमा जारी आन्दोलन तराई (सिलिगुडी) र डुवर्स क्षेत्रमा पनि सुरु भएको छ। सिलिगुडीनजिकैको नेपालीभाषी बहुल सुकुना क्षेत्रबाट मोर्चाले तराई केन्द्रित आन्दोलन सुरु गरेको हो। युवा मोर्चाले केही दिनअघि नै तराईकेन्द्रित आन्दोलन गर्ने चेतावनी दिएको थियो। उक्त चेतावनीपछि गत बिहीबार सहिद दिवसमा प्रशासनले कफ्र्यु आदेश नै जारी गर्यो। आन्दोलन तराई झरेपछि हिंसा भड्कने सम्भावना बढेको जानकारको भनाइ छ। तराईमा आन्दोलन गर्न कठिन छ, सर्वदलीय संयन्त्रका एक सदस्यले भने, तराईमा जातीय हिंसा भडकने र क्षति बढ्न सक्ने देखिन्छ। पछिल्लो समय गोजमुमोले सर्वदलीय संयन्त्रसँग छलफलबिनै आन्दोलन अघि बढाइरहेको छ। दार्जिलिङका विभिन्न स्थानमा १२ दिनदेखि आमरण अनशन जारी छ, ती नेताले भने, अहिले तराई केन्द्रित नाममा थप हिंसा भडकाउने काम भइरहेको छ। प्रशासनले यो क्षेत्रमा सुरक्षा व्यवस्था कडा बनाएको छ। सिलिगुडीको दार्जिलिङ मोड उत्तर करिब ८ किमि क्षेत्रमा सयौं सुरक्षाकर्मी परिचालन गरिएको छ। आन्दोलन सशक्त रूपमा अघि बढाउने निर्णयअनुसार सिलिगुडीको सुकुना, नक्सलबारी, जयगाउँजस्ता तराईडुवर्सका क्षेत्रमा पनि सुरु गरिएको सिलिगुडीतराई क्षेत्रकी संयोजक छिरिङ दाहालले बताइन्। अबको आन्दोलन तराईडुवर्समै केन्द्रित गर्ने छौं, उनले भनिन्।"
सञ्चार निर्देशक दस दिनमै बर्खास्त,वासिङ्टन (बीबीसी) अमेरिकी राष्ट्रपति डोनाल्ड ट्रम्पले एन्थोनी स्कारामुक्कीलाई ह्वाइटहाउसको सञ्चार निर्देशकमा नियुक्त गरेको दस दिनमै बर्खास्त गरेका छन्। हालै एक पत्रिकालाई दिएको अन्तरवार्तामा राखेका धारणाका कारण उनलाई बर्खास्त गरिएको अधिकारीले बताए। उनले केही दिन पहिले पदमुक्त चिफ अफ स्टाफ राइन्स प्रिब्सलाई अशिष्ट भाषामा आक्रोश पोखेका थिए। उनको व्यवहार अनुपयुक्त लागेकाले ट्रम्पले हटाएको अधिकारीहरूको भनाइ छ। उनलाई पदमुक्त गरिएपछि ह्वाइटहाउसमा कर्मचारी व्यवस्थापनमा समस्या देखिएको छ। ह्वाइटहाउसकी प्रेस सचिव सारा हकाबी स्यानडर्सले अब राष्ट्रपति कार्यालयका कर्मचारीले नयाँ चिफ अफ स्टाफ जन केलीलाई प्रतिवेदन बुझाउनुपर्ने बताइन्।राष्ट्रपति ट्रम्पले ट्वीटरमा ह्वाइटहाउसका लागि एउटा महत्त्वपूर्ण दिन लेखेका छन्। ह्वाइटहाउसका कर्मचारीको कार्यकाल साधारणत: छोटो हुन्छ। न्युयोर्कबाट द्रूत गतिमा ह्वाइटहाउस प्रवेश गरेका स्कारमुक्की र ट्रम्पजस्तै स्थापित मान्यता नरुचाउने प्रवृत्तिका कारण दस दिनमै बाहिरिएका हुन्।
पाकिस्तानको प्रधानमन्त्रीमा अब्बासी,"इस्लामाबाद (सीएनएन) पाकिस्तानी संसद्ले पूर्व पेट्रोलियम मन्त्री साहिद खकान अब्बासीलाई प्रधानमन्त्रीमा चयन गरेको छ। गत शुक्रबार नवाज सरिफले राजीनामा दिएपछि रिक्त पदमा उनी निर्वाचित भएका हुन्। सम्पत्तिसम्बन्धी मुद्दामा अदालतले अयोग्य ठहर गरेलगत्तै सरिफले राजीनामा दिएका थिए। अब्बासी २ सय २१ सांसदको समर्थनमा करिब दुई महिनाका लागि प्रधानमन्त्रीमा चयन भएका हुन्। अब्बासीपछि नवाज सरिफका भाइ मुहम्मद शाहवाज सरिफ प्रधानमन्त्री बन्नेछन्। उनी हाल पञ्जाबका मुख्यमन्त्री छन्। संसद्को सदस्य नभएका सरिफ प्रधानमन्त्री बन्न नमिलेपछि अब्बासीले छोटो समयका लागि मौका पाएका हुन्। उनलाई पाकिस्तान मुस्लिम लिगनवाज (पीएमएलएन) को विश्वासपात्र भएकाले प्रधानमन्त्रीमा मनोनीत गरिएको हो। उनले पार्टीमा छलफल गरी नयाँ मन्त्रिपरिषद् गठन गर्नेछन्। पाकिस्तान मुस्लिम लिगनवाज (पीएमएलएन) का अनुसार दुई महिनाभित्र हुने उपनिर्वाचनमा संसद्मा निर्वाचत भएपछि उनलाई प्रधानमन्त्री बनाइनेछ। पीएमएलएनका १ सय ८८ सांसद भएकाले उनी प्रधानमन्त्री निर्वाचित हुने निश्चित छ। संसद्मा हाल ३ सय ४२ सांसद छन्। पूर्वक्रिकेटर तथा प्रमुख प्रतिपक्षी दलका नेता इमरान खानले अब्बासी र सरिफको नियुक्तिको आलोचना गरेका छन्। इमरानले दुवैजना भ्रष्टाचारी भएको आरोप लगाउँदै मुद्दा दायर गर्ने बताए। यसअघि पाकिस्तानमा नवाज सरिफपछिको प्रधानमन्त्रीमा छोरी मर्याम सरिफलाई अघि सारिएको थियो। तर, गैरकानुनी वैदेशिक सम्पत्तिमा सरिफ, उनका तीन सन्तान र ज्वाइँको संलग्नताको आरोपमा शुक्रबार नवाज सरिफविरुद्ध अदालतले फैसला गरेको थियो। उनीहरूको लन्डनमा गैरकानुनी सम्पत्ति रहेको सन् २०१६ को अप्रिलमा पनामा पेपर्स ले सार्वजनिक गरेको थियो। सरिफका दुई छोरा, छोरी र ज्वाइँको संलग्नताबारे अधिकारीहरूले अनुसन्धान गरिरहेका छन्। तीनपटक गरी सबैभन्दा बढी समय प्रधानमन्त्री बनेका सरिफ पूरा कार्यकाल भने पदमा टिकेनन्। सन् १९९० मा पहिलोपटक प्रधानमन्त्री भएका सरिफले भ्रष्टाचारको आरोपमा राजीनामा दिएका थिए। दोस्रो कार्यकालमा तत्कालीन सेना प्रमुखले अपदस्थ भएका थिए भने पछिल्लोपटक गैरकानुनी सम्पत्तिसम्बन्धी मुद्दामा अदालतबाट दोषी ठहर भएपछि राजीनामा गरेका हुन्।"
दुई विपक्षी नेता पक्राउ,काराकस (सीएनएन) भेनेजुएलाका प्रमुख दुई विपक्षी नेताहरू लियोपोल्दो लोपेज र एन्टोनियो लेदेज्मालाई मंगलबार पक्राउ गरिएको छ। परिवारका सदस्यहरूले उनीहरूलाई पक्राउ गरी सैनिक कारागारमा राखिएको दाबी गरेका छन्। कहाँ लगिएको छ भन्नेबारे केही नबताएका छन्। उनीहरूलाई सन् २०१४ मा सरकारविरोधी प्रदर्शनका क्रममा हिंसा भड्काएको आरोपमा घरमै नजरबन्दमा राखिएको थियो। श्रीमतीले सार्वजनिक गरेको भिडियोमा गुप्तचर अधिकारीले उनलाई लगिरहेको देखिएको छ। लेदेज्माकी छोरीले पनि बुबालाई गुप्तचर अधिकारीले लगिरहेको भिडिओ राखेकी सार्वजनिक गरेकी छन्। चुनावका क्रममा भएका हिंसामा १० जनाको मृत्यु भएको थियो। राष्ट्रपति निकोलस मडुरोले संविधान पुनर्लेखन गर्न संविधानसभाको निर्वाचन गराएको बताएका छन्। उनले देशमा शान्ति स्थापनाका लागि एकमात्र विकल्प चुनाव भएको बताएका थिए। मडुरोको संविधान लेखनले ध्रुवीकृत समाजलाई संवादमार्फत एक ढिक्का बनाउने तर्क छ। तर विपक्षीले मडुरोको सत्ताकब्जा योजनाअनुसार निर्वाचन भएको र संसद्लाई पाखा लगाउने बताउँदै आएका छन्। तीन वर्ष जेलमा राखिएका लोपेजलाई गत जुलाई ८ तारिखदेखि उनको घरमै नजरबन्दमा राखिएको थियो। संविधानसभाको निर्वाचन हुनु केही दिनअघि सार्वजनिक उनको भिडियोमा मडुरोले लोकतन्त्रलाई खतरामा पारेको दाबी गरेका थिए।
सिरियामा ६० मारिए,सिन्हवा (दमास्कस) अमेरिकी नेतृत्वको सेनाले सिरियामा गरेको हवाई आक्रमणमा कम्तीमा ६० सर्वसाधारणको मृत्यु भएको छ। सेनाले सिरियाको देअर अलजोउर प्रान्तका विभिन्न ठाउँमा गरेको आक्रमणमा कैयौं मानिस घाइते भएका छन्। सिरियामा अमेरिका नेतृत्वको सेनाले इस्लामिक इस्टेट (आईएस) विरुद्ध सन् २०१४ यता संघर्ष गर्दै आइरहेको छ। सिरियाको विदेश मन्त्रालयले संयुक्त राष्ट्रसंघसँग अमेरिकी नेतृत्वको सैनिक फौज विगठन गर्न माग गरेको छ। उसले फौज आफ्नो मागबिना गठन भएको बताएको छ।
१६ जिल्लामा रोपाइँ न्यून,"काठमाडौं मनसुन निख्रिनै लाग्दा तराईका १६ जिल्लामा रोपाइँ कम भएको तथ्यांक सार्वजनिक भएको छ। कृषि विकास मन्त्रालयले मंगलबारसम्मको धान रोपाइँको विवरण सार्वजनिक गर्दै वर्षा कम भएका कारण न्यून रोपाइँ हुने १६ जिल्लाको नाम सार्वजनिक गरेको हो। यसमा संखुवासभा, उदयपुर, ओखलढुंगा, झापा, मोरङ, सुनसरी, सप्तरी, सिराह, सिन्धुपाल्चोक, रामेछाप, धनुषा, महोत्तरी, सर्लाही, कपिलवस्तु, बाँके र दाङ छन्। सबैभन्दा कम रोपाइँ हुनेमा बाँके छ। कृषि प्रसार निर्देशनालयका अनुसार यहाँ ३० प्रतिशत मात्रै रापाइँ भएको छ। बाँकेमा ३६ हजार हेक्टरमा धान खेती हुन्छ। तर, १० हजार हाराहारी हेक्टरमा मात्रै धान रोपाइँ भएको निर्देशनालयले जनाएको छ। सिँचाइको अभाव भएका यी जिल्लामा मनसुनको कमजोर प्रभाव देखिएको छ। मनाङ र मुस्ताङबाहेक देशभरका ७३ जिल्लामा कुल १५ लाख हेक्टर हाराहारीमा धान खेती हुन्छ। यसमध्ये सोमबारसम्म करिब १२ लाख हेक्टरमा रोपाइँ सकिइसकेको छ। यो ७७ प्रतिशत क्षेत्रफल हो। भूगोलअनुसार कम रोपाइँ हुनेमा तराई छ। तराईमा करिब ११ लाख हेक्टरमा धान खेती हुन्छ। तर, यसपटक तराईमा ८ लाख हेक्टरमा मात्रै रोपाइँ सकिएको छ। यो ७३ प्रतिशत हो। उच्च पहाड र पहाडमा ८५ प्रतिशत रोपाइँ सकिएको छ। यसैबीच कृषि विकासमन्त्री रामकृष्ण यादवले वर्षाको कमीले सुक्खाग्रस्त हुन पुगेका मध्य तराईका नौ जिल्लाका कृषि कार्यालय प्रमुखलाई विकल्प मागेका छन्। धान रोपाइँको समय सकिनै लागेपछि खाद्य संकट हुन नदिन मन्त्री यादवले सप्तरी, सिराहा, धनुषा, सर्लाही, रौतहट, बारा र पर्सा अनि बाँकेका कृषि कार्यालय प्रमुखलाई वैकल्पिक कार्ययोजनासहित विकल्प पठाउन निर्देशन दिइसकेका छन्। यी जिल्लाका प्रमुखहरूले पीडित किसानहरूसहित सर्वदलीय र सर्वपक्षीय बैठक डाकेर समाधानका लागि उपायबारे छलफल गरी कृषि विभागमार्फत मन्त्रालयलाई धानको विकल्प पठाउनुपर्नेछ। अन्न भण्डार भनिने तराईमै रोपाइँ कम भएपछि मन्त्रीले सुक्खा धान वा अन्य अन्नबालीको विकल्पका लागि जिल्लामा रहेका कार्यालयलाई निर्देशन दिएका हुन्। धान रोपाइँ हुन नसके अनुदान, मल, बिउ वा अन्य बर्खेबालीका लागि विकल्प खोजिएको हो, मन्त्रालयका एक अधिकारीले भने। यस वर्ष गत जेठ २९ गतेदेखि मनसुन भित्रिए पनि मध्य तराईमा मनसुन कमजोर रहेको छ। खासमा तराईमा ढिलोमा मध्य साउनसम्म रोपाइँ हुने गर्छ। तर, यसपटक झापादेखि चितवनसम्म कम रोपाइँ भएको छ। मध्य तराईमा अझै रोपाइँ सकिएको छैन। यसैबीच मन्त्रीले मन्त्रालयको तत्कालीन, मध्यकालीन र दीर्घकालीन सोचसहितको रूपरेखा तयार पार्न भनेका छन्। यसका लागि योजना महाशाखाका सहसचिव योगेन्द्रकुमार कार्कीको संयोजकत्वमा कार्यदल गठन गरिएको छ।"
भागबन्डा मिलाउन अयोग्य लाई सहायक डिन,"सुर्खेत (कास) मध्यपश्चिमाञ्चल विश्वविद्यालय (एमयू) को कार्यकारी परिषद्ले योग्यतै नपुगेका व्यक्तिलाई इन्जिनियरिङ संकायको सहायक डिन नियुक्त गरेको पाइएको छ। राजनीतिक भागबन्डा मिलाउन डिनको सिफारिसमा सहायक डिन बनाइएका वीरेन्द्र खड्काको योग्यता कम देखिएको हो। मापदण्ड मिचेर नियुक्ति दिइएको विरोधमा विद्यार्थीले अख्तियार दुरुपयोग अनुसन्धान आयोगको सुर्खेतस्थित कार्यालयमा उजुरी दर्ता गराएका छन्। उजुरीमा उपकुलपति उपेन्द्रकुमार कोइरालाले पद दुरुपयोग गर्दै अयोग्यलाई नियुक्ति दिएको जनाई कारबाही माग गरिएको छ। सहायक डिन हुन सरकारी विश्वविद्यालयमा कम्तीमा १० वर्ष शिक्षण तथा अनुसन्धानमूलक काममा खटिएको, सहप्राध्यापक तहको व्यक्ति हुनुपर्ने प्रावधान छ। तर, खड्का नियुक्त हुँदा उनको सेवाअवधि पाँच वर्षसमेत पुग्दैनथ्यो। उनी काठमाडौं इन्जिनियरिङ कलेजमा उपप्राध्यापक थिए। मध्यपश्चिमाञ्चल विश्वविद्यालय संगठन तथा शैक्षिक प्रशासनिक नियमावली ०६९ को परिच्छेद ३१ नियम १६९ बमोजिम परिषद्को फागुन २ गते बसेको बैठकले खड्कालाई सहायक डिन बनाउने निर्णय गरेको थियो। भोलिपल्टै उपकुलपति कोइरालाले ०७३ फागुन ३ देखि लागू हुने गरी दुई वर्षका लागि नियुक्त गरेका थिए। विश्वविद्यालय स्रोतका अनुसार योग्यता नपुगेकालाई महत्त्वपूर्ण पदमा नियुक्त गर्न नहुने भन्दै त्यति बेला परिषद् बैठकका एक सदस्यले आपत्तिसमेत जनाएका थिए। सन् २०१६ मा इन्जिनियरिङमा स्नातकोत्तर (एमई) गरेका खड्कालाई २०१७ फेब्रुअरीमा एकाएक सहायक डिन नियुक्त गरिएको हो। उनलाई उपकुलपति कार्यालयले परीक्षा हेर्ने जिम्मेवारी दिएको छ। नियुक्तिको सिफारिस गर्ने डिन ललितविक्रम रानाले भने सहायक डिनको योग्यताको प्रश्नमा आफू बोल्न नमिल्ने बताए।सम्पर्क कार्यालयमा तोडफोडजायज माग राखी आन्दोलनमा उत्रिएका विद्यार्थीलाई सार्वजनिक मुद्दा लगाएको, छलफलबाट समाधान नखोजेको भन्दै नेविसंघले काठमाडौंस्थित विश्वविद्यालयको सम्पर्क कार्यालयमा तोडफोड गरेको छ। विद्यार्थी संगठनले शान्तिपूर्ण रूपमा उठाएका माग बेवास्ता गर्दै विश्वविद्यालय प्रशासनले जबरजस्ती ताला फोड्ने, आन्दोलनरत विद्यार्थी नेतालाई मुद्दा लगाउनेजस्ता गतिविधि देखाएपछि बाध्य भएर तोडफोडमा उत्रिनुपरेको नेविसंघ केन्द्रीय कोषाध्यक्ष शिव रिमालले बताए। वार्ताका लागि सम्पर्क कार्यालय पुगेको नेविसंघ टोलीलाई कर्मचारीले धम्क्याएको विद्यार्थीको आरोप छ। निजी कलेजलाई सम्बन्धन दिने तयारी रोक्नुपर्नेलगायत माग राखी दुई महिनायता विद्यार्थी आन्दोलनरत छन्।"
निरन्तर महँगिँदो शिक्षा,"गत वर्षको ११ महिनामा शिक्षापछि लत्ता कपडा र घरभाडाको मूल्य पनि ७ प्रतिशतभन्दा बढीले बढेको छ। सोही अवधिमा स्वास्थ्यको मूल्य वृद्धिदर भने ०५ प्रतिशतले मात्र बढेको राष्ट्र बैंकको तथ्यांक छ। खाद्यान्न समूहअन्तर्गत एघार महिनामा चिनीको मूल्य सबैभन्दा बढी साढे ११ प्रतिशतले बढेको देखिन्छ। सोही अवधिमा मादक पदार्थको मूल्य १०८ प्रतिशतले बढेको राष्ट्र बैंकले जनाएको छ। अचम्मको कुरा के छ भने एघार महिनामा दाल र तरकारीको मूल्य क्रमश: साढे १७ प्रतिशत र १६३ प्रतिशतले घटेको सरकारी तथ्यांक छ। तर, बजारमा उपभोक्ताले सामान किन्न जाँदा मूल्य घटेको आभाससम्म पनि पाएका छैनन्।"
ग्यासको मूल्य २५ रुपैयाँ घट्यो,"काठमाडौं आयल निगमले खाना पकाउने एलपी ग्यासको मूल्य घटाएको छ। निगमले मंगलबार राति १२ बजेदेखि लागू हुने गरी प्रतिसिलिन्डर ग्यासको मूल्य २५ रुपैयाँ घटाएको हो। भारतीय आयल निगम (आईओसी) ले पठाएको नयाँ मूल्यसूचीअनुसार ग्यासको मूल्य घटेर आएको छ। मूल्य समायोजन गर्दा २५ रुपैयाँ घटेको हो, निगमका बिक्री वितरण विभाग निर्देशक एवं प्रवक्ता सीताराम पोखरेलले भने। नयाँ मूल्य मंगलबार राति १२ बजेदेखि लागू हुन्छ।नयाँ मूल्य लागू भएपछि प्रतिसिलिन्डर ग्यासको मूल्य १३ सय २५ रुपैयाँ पर्नेछ। हाल प्रतिसिलिन्डर १३ सय ५० रुपैयाँमा खरिद बिक्री भइरहेको छ। मूल्य समायोजनपछि निगमलाई प्रतिसिलिन्डर ग्यासमा ७४ रुपैयाँ ९० पैसा नाफा छ। पेट्रोल, डिजेल, मटितेल र हवाई इन्धनको मूल्य भने समायोजन गरेको छैन। नयाँ मूल्यसूचीअनुसार डिजेलमा घाटा छ, उनले भने, सर्वसाधारणलाई मध्यनजर गर्दै मूल्य यथावत् राखेका हौं। डिजेलमा घाटा भए पनि अन्य इन्धनमा नाफा छ। प्रतिलिटर पेट्रोलमा ४ रुपैयाँ ८४ पैसा, मटितेलमा १७ रुपैयाँ १३ पैसा नाफा छ। हवाई आन्तरिकमा ९ रुपैयाँ १६ पैसा र अन्तर्राष्ट्रियतर्फ २० रुपैयाँ २९ पैसा नाफा छ। डिजेलमा प्रतिलिटर १ रुपैयाँ ३८ पैसा नोक्सान रहेको प्रवक्ता पोखरेलले बताए। हाल उपभोक्ताले प्रतिलिटर पेट्रोलको मूल्य ९८ रुपैयाँ, डिजेल ७४, मटितेल ७४ र हवाई इन्धन ८२ रुपैयाँमा खरिद गर्दै आएका छन्। नयाँ मूल्यअनुसार निगमको पाक्षिक नाफा ३८ करोड ७७ लाख रुपैयाँ छ।"
नाकाबन्दीविरुद्ध कतारद्वारा डब्लूटीओमा उजुरी,"काठमाडौं (एजेन्सी) कतारले साउदी अरेबिया, बहराइन र संयुक्त अरब इमिरेट्स (यूएई) द्वारा जारी व्यापार वहिष्कारलाई चुनौती दिँदै विश्व व्यापार संगठन (डब्लूटीओ) मा उजुरी हालेको छ। कतारले उजुरीमा साउदी अरेबिया, यूएई र बहराइनले अन्तर्राष्ट्रिय व्यापार कानुन र कन्भेन्सनहरूको उल्लंघन गरेको जनाएको छ। आधिकारिक उजुरी पछि कतार संकटमा डब्लूटीओ पनि पहिलोपटक विवादमा तानिएको समाचार माध्यमहरूले जनाएका छन्। उजुरीसँगै कतारको व्यापार वहिष्कार गर्ने मुलुकहरू कतारसँग वार्तामा बस्नुपर्ने हुन्छ। अगामी ६० दिनभित्र विवाद समाधान नभए डब्लुटीओले एउटा समिति बनाएर अघि बढ्नुपर्ने हुन सक्छ। अन्तर्राष्ट्रिय समाचार संस्था रोयटर्स ले कतारद्वारा आधिकारिक उजुरी दर्ता गरेको जनाए पनि डब्लूटीओका अधिकारीले बीबीसीसँग यसबारे अनविज्ञता प्रकट गरेका छन्। कतारस्थित डब्लूटीओ कार्यालयका निर्देशक अली अलवालिद अल थानीले सोमबार रोयटर्ससँग भने, हामीले यो विषयमा कानुनी स्पष्टीकरण सुन्नका लागि पर्याप्त समय दिएका छौं। आफ्नो प्रतिबद्धताको पालना कसरी गरेको छ भन्ने जानकारी प्राप्त गर्ने प्रयासमा छौं। उनले सम्बन्धित पक्षलाई वार्ताबाटै समस्याको समाधान गर्न आग्रह समेत गरेको बताए। यसअघि, आतंकवादलाई समर्थन गरेको भन्दै साउदी अरेबिया, बहराइन र यूएईले खाडीकै आफ्ना छिमेकीसँग जुन ५ बाट सम्बन्ध विच्छेद गरेका हुन्। यी मुलुकहरूले अलजजिरा टीभी स्टेसन बन्द गर्न, आतंकवादलाई दिइँदै आएको आर्थिक सहयोग रोक्न र इरानसँगको सम्बन्ध समाप्त गर्नुपर्नेलगायतका १३ वटा माग कतारसँग राखेका थिए। यसैगरी आफूहरूका माग पूरा नगरे कतारमाथि राजनीतिक, आर्थिक र कानुनी प्रतिबन्ध लगाउने जनाइएको थियो। यता सम्बन्ध विच्छेदको घोषणालगत्तै ती मुलुकहरूले कतारी नागरिकलाई १४ दिनभित्र आफ्नो भूमि छाड्न निर्देशन दिएका थिए। त्यस्तै कतारमा बसेका या त्यहाँको यात्रा गर्न आआफ्ना नागरिकलाई प्रतिबन्धसमेत लगाइएको थियो। कतारले भने आफूमाथि लगाइएको आरोपको खण्डन गर्दै नाकाबन्दी हटाउन भनेको थियो। इजिप्टले पनि कतारसँग आफ्नो कूटनीतिक सम्बन्ध विच्छेद गरिसकेको छ। तर, उसले त्यहाँ रहेका आफ्ना १ लाख ८० हजार नागरिकका कारण प्रतिबन्ध भने लगाएको छैन।"
तामाकोसीको काम ८४ प्रतिशत सकियो,"दोलखा (कास) माथिल्लो तामाकोसी जलविद्युत् आयोजनाको निर्माण कार्य ८४ प्रतिशत सकिएको छ। असार मसान्तसम्मको कार्यप्रगति सार्वजनिक गर्दै आयोजनाले उक्त जानकारी दिएको हो। करिब डेढ वर्षभित्र ४ सय ५६ मेगावाटको विद्युत् उत्पादन गर्ने अनुमान गरिएको आयोजनाको पूर्वनिर्धारित लागत ३५ अर्ब २९ करोडमध्ये ३४ अर्ब ६४ करोड रुपैयाँ खर्च भइसकेको प्रगति विवरणमा उल्लेख छ। भूकम्पको क्षति, भारतले गरेको नाकाबन्दी र पुष्पलाल मार्गको लामोसाँघुजिरी सडकखण्ड स्तर वृद्धिका कारण पूर्वनिर्धारित लक्ष्यभन्दा काम करिब दुई वर्ष ढिला हुन गएको आयोजनाको दाबी छ।लागत वृद्धिको प्रक्षेपणअनुसार आयोजनाको कुल खर्च बढेर ४१ अर्ब ७२ करोड रुपैयाँ हुन सक्ने अनुमान छ। विपत्ति र विभिन्न व्यवधानले खर्च बढेको आयोजनाका प्रवक्ता गणेश न्यौपानेले बताए। उनका अनुसार सुरुङ खन्ने, विद्युतगृह र ट्रान्सफर्मरको कार्य शत प्रतिशत सकिएको आयोजनाले जनाएको छ।"
संकेत नम्बर लागू हुँदा आयातनिर्यात घट््यो,"विराटनगर चालु आर्थिक वर्षदेखि निकासीपैठारी संकेत नम्बर (एक्जिम कोड) लागू भएपछि विराटनगर भन्सार नाकाबाट हुने आयातनिर्यात आधा घटेको छ। निकासी पैठारीलाई पारदर्शी, व्यवस्थित र सरलीकृत गर्न भन्दै भन्सार विभागले एक्जिम कोड प्रयोगलाई अनिवार्य गर्दा भारत र तेस्रो मुलुककसँगको आयातनिर्यात प्रभावित भएको हो। साउनदेखि संकेत नम्बर लागू भएपछि यो नाकाबाट साउन १५ सम्ममा २ हजार २ सय ५ प्रज्ञापनपत्र प्रयोग भएर २ अर्ब ४८ करोड २९ लाख ३१ हजार रुपैयाँका सामान आयात हुँदा ६० करोड २४ लाख १७ हजार राजस्व असुली भएको छ। गत वर्ष यसै अवधिमा ३ हजार १ सय ४ प्रज्ञापनपत्रबाट ४ अर्ब ४८ करोड ६३ लाख ७१ हजार रुपैयाँका सामान आयात हुँदा १ अर्ब २९ लाख १५ हजार राजस्व असुली भएको भन्सार तथ्यांक छ। संकेत नम्बर लागू गरेपछि नाकाबाट हुने आयातनिर्यात निकै घटेको छ, भन्सार अधिकृत दिलीप केसीले भने, बैंकिङ क्षेत्रवाहेकबाट हुने कारोबार ठप्प हुँदा आयात र निर्यात प्रभावित बनेको हो। निकासी पैठारीमा संकेत नम्बर लागू भएपछि गार्मेन्ट, साना व्यापारी र टान्सपोर्टबाट हुने आयातनिर्यात ठप्प झैं छ। उनले भने बंैकिङ कारोबारबाट हुने व्यापार मात्र नियमित हुँदा आयातनिर्यात घटेर राजस्व असुलीमा प्रभाव परेको हो।सुनसरी मोरङ औद्योगिक क्षेत्रका ६ सय बढी आयातनिर्यातकर्ताले संकेत नम्बर लिएका छन्। तीमध्ये अधिकांशले कारोबार गरेका छैनन्। भन्सार स्रोतका अनुसार संकेत नम्बर लागू हुनुअघि एउटाको पान नम्बरबाट कारोबार गरेर पछि फरार हुने क्रम बढ्दो थियो। हाल त्यस्ताको कारोबार नै बन्द हुँदा प्रारम्भमा निकासी पैठारी प्रभावित भएको हो। संकेत नम्बरले व्यावसायिक कारोबारमा प्रयोग हुने कागजातको संख्या घटाएर अस्वास्थ र अनधिकृत व्यापारिक क्रियाकलापलाई निरुत्साहित गरेको छ। भन्सार विभागका अधिकृत अर्जुन न्यौपानेले भने, यसअघि एउटाको पान नम्बरबाट कारोबार गरेर पछि फरार हुने क्रम बढ्दो थियो। संकेत नम्बर लागू भएपछि त्यो विकृति हटेको छ।यो प्रणालीले अन्तर्राष्ट्रिय व्यापारको अभिलेख पनि राख्नेछ। न्यौपानेले भने, निकासीपैठारी संकेत नम्बर लागू भएपछि निकासीपैठारी सरोकारवाला निकायहरू भन्सार, वित्तीय संस्था, राजस्व विभाग, वाणिज्य कार्यालय र महावाणिज्य दूतावासबीच अन्तरसम्बन्ध पनि बढ्नेछ।एकपटकमा ५० हजार मूल्य बराबरका सामान आयात गर्दा र ५ लाख रुपैयाँसम्मका सामान निकासी गर्दा संकेत नम्बर प्रयोग गर्नु पर्दैन। त्यसभन्दा बढीको कारोबार गर्दा संकेत नम्बर अनिवार्य प्रयोग गर्नुपर्छ। हाल मुलुकमा झन्डै ३५ हजार निकासी पैठारीकर्ता छन्, न्यौपानेले भने, तिनलाई संकेत नम्बरले व्यवस्थित गरेको छ।भारतले लगाएको जीएसटी प्रणालीले जोगबनी नाकामा प्रभाव नपरेको विराटनगर भन्सारले जनाएको छ। भारतले असार १७ देखि जीएसटी लागू गरेपछि साउन १५ सम्ममा यो नाकाबाट ५ अर्ब २९ करोड ३६ लाख मूल्य बराबरका सामान आयात हुँदा भन्सारले १ अर्ब २५ करोड ४२ लाख ७८ हजार रुपैयाँ राजस्व असुली गरेको छ। अधिकृत केसीले गत वर्ष यसै अवधिमा ५ अर्ब ३७ करोड ६४ लाख रुपैयाँका सामान आयात हुँदा १ अर्ब ८९ लाख ९७ हजार राजस्व असुली भएको थियो।"
चौधरी ग्रुपलाई बेस्ट इम्प्लोयर ब्रान्ड अवार्ड,"काठमाडौं (कास) चौधरी ग्रुपले एसियाको उत्कृष्ट रोजगारदाता पुरस्कार बेस्ट इम्प्लोयर ब्रान्ड अवार्ड प्राप्त गरेको छ। सिंगापुरको लेमेरिडियनमा मंगलबार वल्र्ड एचआरडी कंग्रेस एन्ड इम्प्लोयर ब्रान्डिङ इन्स्टिच्युटद्वारा आयोजित कार्यक्रममा गु्रपलाई उक्त अवार्ड प्रदान गरिएको जारी विज्ञप्तिमा उल्लेख छ। वल्र्ड एचआरडीले प्रतिभा व्यवस्थापन, व्यवसाय सञ्चालनमा मानव संसाधन रणनीति तथा युवा पुस्ताका लोकप्रिय ब्रान्डहरू उत्पादनमा उत्कृष्ट योगदानका लागि चौधरी ग्रुपलाई उक्त अवार्डबाट सम्मानित गरेको जनाएको छ। गु्रपका प्रबन्ध निर्देशक निर्वाण चौधरीले मानव संसाधन व्यवस्थापनमा अन्तर्राष्ट्रिय अवार्ड गौरवको विषय भएको प्रतिक्रिया दिएका छन्।"
एनएमबीले एफएमओको लगानी २० प्रतिशत पुर्यायो,काठमाडौं (कास) एनएमबी बैंकले नेपाली बैंकिङ इतिहासमै सबैभन्दा ठूलो वैदेशिक लगानी एफएमओ नेदरल्यान्ड्स भित्र्याएर एफएमओको लगानी २० प्रतिशत पुर्याएको छ। बैंकले २०७३ फागुनमा नवौं वार्षिक ग्लोबल एलायन्स फर बंैकिङ अन भ्यालुज (जीएबीभी) सम्मेलनको आयोजना नेपालमा गर्न सफल भएको छ। बैंकले आव ०७३७४ मा ८० शाखा ४ एक्स्टेन्सन काउन्टर र ६८ वटा एटीएम सेवा विस्तार गरेको जनाएको छ। बैंकले सञ्चालन गरेको एक घर एक खाता अभियानले बैंकिङ पहुँचबाट टाढा रहेको जनतालाई वित्तीय साक्षरतामार्फत बैंकिङ प्रणलीमा समावेश गराउन सफल भएको जारी विज्ञप्तिमा छ।
स्प्राइटको अभियान सकियो,"काठमाडौं (कास) स्प्राइटले उपभोक्ता प्रवद्र्धन अभियानअन्तर्गत रोमाञ्चक अफर सम्पन्न गरेको छ। कम्पनीका अनुसार जुन १० देखि जुलाई २९ सम्म सञ्चालित अभियानमा सामसङ ग्यालेक्सी जे २ प्रो जित्न सकिने अफर र टोपी, टिसर्टलगायतका उपहारसमेत राखिएको थियो। यो अफर स्प्राइट, कोकाकोला र फान्टाको ५०० मिलिलिटर, १५ लिटर र २२५ लिटरको खरिदमा लागू गरिएको कम्पनीले जनाएको छ। यो अभियानमा विजेताहरूले ४ सय वटा सामसङ ग्यालेक्सी मोबाइलहरू जित्न सफल भएको जारी विज्ञप्तिमा छ।"
सिद्धार्थको शाखा विस्तार,"काठमाडौं (कास) सिद्घार्थ बैंकले रौतहटको चन्द्रपुर र धनकुटाको धनकुटा बजारमा आफ्नो शाखा सञ्चालनमा ल्याएको छ। बैंकले यी दुई शाखामार्फत सम्पूर्ण बैंकिङ सेवा उपलब्ध हुने जानकारी गराएको छ। बैंकले हाल देशभर रहेका ७२ शाखा, २ एक्स्टेन्सन काउन्टर, ९८ एटीएम, ७० शाखारहित बैंकिङ सेवा र ४५० भन्दा बढी पीओएस मेसिनमार्फत बैंकिङ सेवा प्रदान गर्दै आएको जारी विज्ञप्तिमा छ।"
लबिम मलले मनसुन फेस्टिभल गर्ने,"काठमाडौं (कास) ललितपुरस्थित लबिम मलले मनसुन फेस्टिभल को आयोजना गर्ने भएको छ। अगस्ट ४ देखि सुरु हुने दुईदिने फेस्टिभलमा लाइभ म्युजिक, फेसन सो र फेमिली फोटो सेसनलगायतका कार्यक्रम हुने जारी विज्ञप्तिमा उल्लेख छ।"
झिमरुक करिडोर निर्माण अन्योलमा,"प्यूठान जिल्लाको मुख्य व्यापारिक केन्द्र दाखाक्वाडीबिजुवारबाग्दुलाको झिमरुक करिडोर निर्माण अन्योलमा परेको छ। सडक डिभिजन कार्यालयमार्फत विस्तृत परियोजना प्रतिवेदन (डीपीआर) भए पनि बजेट भाषण र योजना आयोगको रातो किताबमा शीर्षक नमिलेकाले अन्योलमा परेको हो। करिडोर निर्माणका लागि बजेट व्यवस्थाका लागि सडक डिभिजन विभाग पठाइएकोमा शीर्षक फरक पर्दा समस्या आएको हो। करिडोर सम्भावित रणनीतिक सडकमा हुनुपर्नेमा क्षेत्रीय तथा पर्यटकीय सडक शीर्षकमा परेछ, सडक डिभिजन कार्यालय देवीस्थान प्यूठानका प्रमुख सुरेश न्यौपानेले भने, यो शीर्षक यसपालि स्थानीय निकायमा रहेकाले अन्योल भएको छ। उनले सडक कार्यालयमार्फत डिपीआर गरी विभागमा स्वीकृतका लागि पठाए पनि शीर्षक परिवर्तन नभएसम्म अगाडि नबढ्ने बताए। करिडोर निर्माण कार्यका लागि सडकमार्फत बर्सेनि थोरै बजेट आउने गरेको सडक डिभिजन कार्यालय प्यूठानले जनाएको छ। दाखाक्वाडीबाट सडक निर्माण सुरु भएपछि स्थानीयले जिल्लाको सवारी चापमा कमी आउने अपेक्षा गरेका छन्। उक्त करिडोर खोला किनारै किनार निर्माण हुन थालेको छ। यस वर्ष सुभश्री अग्नि सिमेन्टले नौबहिनी गाउँपालिका लुप्लुङबाट चुनढुंगा ल्याउनका लागि भन्दै दाखाक्वाडीदेखि दम्तीसम्म झिमरुक किनारै किनार १० किलोमिटर ट्रयाक खोलेको छ। त्यसपछि सडक कार्यालयले विस्तृत सर्वेक्षण गरी नदी नियन्त्रणका साथै निर्माण गर्न बजेट व्यवस्थाका लागि सडक डिभिजन विभागमा पठाएको हो।"
अनधिकृत बसोबास गर्नेको पानी र विजुली् काटिने,"ललितपुर पाटन औद्योगिक क्षेत्रमा अनधिकृत रूपमा बस्दै आएकाहरूको पानी र विद्युत् लाइन बुधबारदेखि काटिने भएको छ। औद्योगिक क्षेत्र व्यवस्थापन लिमिटेडले लाइन काट्ने निर्देशन दिएको हो। औद्योगिक क्षेत्रका उद्यमीहरूले ४३ वटा भवन आवासका रूपमा प्रयोग गर्दै आएका छन्। तीमध्ये ८ भन्दा बढीमा उद्यमी आफंै र बाँकीमा कर्मचारीलाई राख्दै आएका छन्। भवन खाली गर्न पटकपटक आग्रह गर्दासमेत अटेरी गरेपछि लाइन काट्ने निर्देशन दिइएको हो। औद्योगिक क्षेत्रमा कार्य सञ्चालन तथा व्यवस्थापन निर्देशिकाअनुसार अन्य प्रयोजनका लागि भवन प्रयोग गर्न पाइन्न। उद्योगमा चौकीदार, पाले र सुरक्षाकर्मी मात्र बस्न पाउने भए पनि उद्यमीहरूले दशकौंदेखि आवासमा कब्जा जमाएका छन्। लिमिटेडका महाप्रबन्धक नन्दकिशोर बस्नेतले भने, सम्झौताका सर्तहरू उल्लंघन हुने गरी उद्यमीहरूले आवासमा कब्जा जमाएका छन्। उनले पटकपटकको आग्रह नमानेकाले पहिलो कारबाहीस्वरूप विद्युत् तथा पानीको वितरण काटिन लागेको बताए। उनले थपे, विद्युत् तथा पानी आपूर्ति बन्द गरेको ३५ दिनभित्र पनि आवास खाली नगरे जरिवाना तिराइनेछ।उनले कारबाही गर्दा उद्योगलाई पर्ने हानि नोक्सानीको जिम्मा उद्योग सञ्चालकले नै व्यहोर्नुपर्ने बताए। आवास खाली गर्नेबारे उद्यमीहरूको संस्था कल्याण तथा सुरक्षा समिति का अध्यक्ष शैलेन्द्रलाल प्रधानले यसबारे कुनै प्रतिक्रिया दिन मानेनन्। उद्योगले औद्योगिक प्रयोजनका लागि बहालमा लिएका जग्गा आवास प्रयोजनका लागि उपभोग गरेको बारेमा २०७३ चैत १ मा बसेको औद्योगिक क्षेत्र व्यवस्थापन लिमिटेड सञ्चालन समितिको ४७० औं बैठकबाट हटाउने निर्णय गरेको थियो। तर, हटाउन सकेको छैन। पाटन औद्योगिक क्षेत्र व्यवस्थापन कार्यालयका अनुसार जगदम्बा मेकानिकल वर्कसप, जोशी टेक्सटाइल, महाबौद्ध विद्याधरी, नेपाल कंक्रिट उद्योग, बिल्डिङ मेटेरियल्स, सलाइड फोम मनकामना प्लास्टिक, पञ्चकन्या, सुपरक्वालिटी र संघाई प्लास्टिकलगायत केही उद्योगले मात्र आवास खाली गरेका छन्। कार्यालयका अनुसार सरकारी निर्देशन पालना नगर्ने उद्योगमा कटेज क्राफ्ट उद्योग, एभरेस्ट निटवयर्स, एमके मेटल इलेक्ट्रिक, महालक्ष्मी ह्यान्डीक्राफट मेटल, नेपाल ढलोट उद्योग र नेप्लिज ह्यान्डीक्राफट्स छन्। कर्मचारी बस्ने उद्योगमा विद्याधरी प्रिन्टिङ प्रेस, एभरेस्ट फोम इन्डस्ट्रिज, धरेलु हस्तकला उद्योग, जयसन्तोषी रोलिङ मिल, काठमाडौं रबर इन्डस्ट्रिज, ललितपुर कलात्मक काष्ठ उद्योग, लक्ष्मी मेटल इन्डस्ट्रिज, विद्याधरी शिल्प भण्डार छन्। त्यस्तै महाबौद्ध कार्पेट उद्योग, पशुपति फुड्स, राधाकृष्ण प्लास्टिक उद्योग, सागर मेटल उद्योग, शाक्य इन्डस्ट्रिज, स्टिल उड, सुपर क्वालिट प्लास्टिक, ताम्राकार युटेन्सिल र नेपाल विद्युत् उद्योग छन्। कटेज क्राफ्टमा परिवारका सदस्यसहित २० जना बसोवास गर्ने गरेका छन्। एभरेस्ट निटवेयर्सका ३, एमके मेटलका ५, महालक्ष्मीका ४, नेपाल ढलोटका ४ र नेप्लिजका ३ गरी ३७ जना छन्। विद्याधरीमा प्रिन्टिङको काम गर्ने ११ जना कर्मचारी आवासमा बस्छन्। एभरेस्टमा फोममा काम गर्ने ८, जयसन्तोषी माँ तामा पित्तलका १०, काठमाडौं रबरमा ८, ललितपुर कलात्मकमा फ्रेमको ७, लक्ष्मीमा कपर ब्रासका ८, महाबौद्ध कार्पेटमा कार्पेटको काम गर्ने १४ जना छन्। नेपाल कंक्रिटमा ह्युम पाइप बनाउने ८, पञ्चकन्यामा २०, पशुपतिमा ३५, राधाकृष्णमा १८, सागरमा ८, शाक्यमा २२, स्टिलमा ८, सुपरमा ३०, ताम्राकारमा १५ र नेपाल विद्युतमा विद्युतीय रिपेरिङमा ५ जना कामदार आवासमा बस्दै आएका छन्।"
अनधिकृत बसोबास गर्नेको पानी र विजुली् काटिने,"ललितपुर पाटन औद्योगिक क्षेत्रमा अनधिकृत रूपमा बस्दै आएकाहरूको पानी र विद्युत् लाइन बुधबारदेखि काटिने भएको छ। औद्योगिक क्षेत्र व्यवस्थापन लिमिटेडले लाइन काट्ने निर्देशन दिएको हो। औद्योगिक क्षेत्रका उद्यमीहरूले ४३ वटा भवन आवासका रूपमा प्रयोग गर्दै आएका छन्। तीमध्ये ८ भन्दा बढीमा उद्यमी आफंै र बाँकीमा कर्मचारीलाई राख्दै आएका छन्। भवन खाली गर्न पटकपटक आग्रह गर्दासमेत अटेरी गरेपछि लाइन काट्ने निर्देशन दिइएको हो। औद्योगिक क्षेत्रमा कार्य सञ्चालन तथा व्यवस्थापन निर्देशिकाअनुसार अन्य प्रयोजनका लागि भवन प्रयोग गर्न पाइन्न। उद्योगमा चौकीदार, पाले र सुरक्षाकर्मी मात्र बस्न पाउने भए पनि उद्यमीहरूले दशकौंदेखि आवासमा कब्जा जमाएका छन्। लिमिटेडका महाप्रबन्धक नन्दकिशोर बस्नेतले भने, सम्झौताका सर्तहरू उल्लंघन हुने गरी उद्यमीहरूले आवासमा कब्जा जमाएका छन्। उनले पटकपटकको आग्रह नमानेकाले पहिलो कारबाहीस्वरूप विद्युत् तथा पानीको वितरण काटिन लागेको बताए। उनले थपे, विद्युत् तथा पानी आपूर्ति बन्द गरेको ३५ दिनभित्र पनि आवास खाली नगरे जरिवाना तिराइनेछ।उनले कारबाही गर्दा उद्योगलाई पर्ने हानि नोक्सानीको जिम्मा उद्योग सञ्चालकले नै व्यहोर्नुपर्ने बताए। आवास खाली गर्नेबारे उद्यमीहरूको संस्था कल्याण तथा सुरक्षा समिति का अध्यक्ष शैलेन्द्रलाल प्रधानले यसबारे कुनै प्रतिक्रिया दिन मानेनन्। उद्योगले औद्योगिक प्रयोजनका लागि बहालमा लिएका जग्गा आवास प्रयोजनका लागि उपभोग गरेको बारेमा २०७३ चैत १ मा बसेको औद्योगिक क्षेत्र व्यवस्थापन लिमिटेड सञ्चालन समितिको ४७० औं बैठकबाट हटाउने निर्णय गरेको थियो। तर, हटाउन सकेको छैन। पाटन औद्योगिक क्षेत्र व्यवस्थापन कार्यालयका अनुसार जगदम्बा मेकानिकल वर्कसप, जोशी टेक्सटाइल, महाबौद्ध विद्याधरी, नेपाल कंक्रिट उद्योग, बिल्डिङ मेटेरियल्स, सलाइड फोम मनकामना प्लास्टिक, पञ्चकन्या, सुपरक्वालिटी र संघाई प्लास्टिकलगायत केही उद्योगले मात्र आवास खाली गरेका छन्। कार्यालयका अनुसार सरकारी निर्देशन पालना नगर्ने उद्योगमा कटेज क्राफ्ट उद्योग, एभरेस्ट निटवयर्स, एमके मेटल इलेक्ट्रिक, महालक्ष्मी ह्यान्डीक्राफट मेटल, नेपाल ढलोट उद्योग र नेप्लिज ह्यान्डीक्राफट्स छन्। कर्मचारी बस्ने उद्योगमा विद्याधरी प्रिन्टिङ प्रेस, एभरेस्ट फोम इन्डस्ट्रिज, धरेलु हस्तकला उद्योग, जयसन्तोषी रोलिङ मिल, काठमाडौं रबर इन्डस्ट्रिज, ललितपुर कलात्मक काष्ठ उद्योग, लक्ष्मी मेटल इन्डस्ट्रिज, विद्याधरी शिल्प भण्डार छन्। त्यस्तै महाबौद्ध कार्पेट उद्योग, पशुपति फुड्स, राधाकृष्ण प्लास्टिक उद्योग, सागर मेटल उद्योग, शाक्य इन्डस्ट्रिज, स्टिल उड, सुपर क्वालिट प्लास्टिक, ताम्राकार युटेन्सिल र नेपाल विद्युत् उद्योग छन्। कटेज क्राफ्टमा परिवारका सदस्यसहित २० जना बसोवास गर्ने गरेका छन्। एभरेस्ट निटवेयर्सका ३, एमके मेटलका ५, महालक्ष्मीका ४, नेपाल ढलोटका ४ र नेप्लिजका ३ गरी ३७ जना छन्। विद्याधरीमा प्रिन्टिङको काम गर्ने ११ जना कर्मचारी आवासमा बस्छन्। एभरेस्टमा फोममा काम गर्ने ८, जयसन्तोषी माँ तामा पित्तलका १०, काठमाडौं रबरमा ८, ललितपुर कलात्मकमा फ्रेमको ७, लक्ष्मीमा कपर ब्रासका ८, महाबौद्ध कार्पेटमा कार्पेटको काम गर्ने १४ जना छन्। नेपाल कंक्रिटमा ह्युम पाइप बनाउने ८, पञ्चकन्यामा २०, पशुपतिमा ३५, राधाकृष्णमा १८, सागरमा ८, शाक्यमा २२, स्टिलमा ८, सुपरमा ३०, ताम्राकारमा १५ र नेपाल विद्युतमा विद्युतीय रिपेरिङमा ५ जना कामदार आवासमा बस्दै आएका छन्।"
अदुवा निर्यातको वातावरण बनाऊ,"धरान पूर्वी क्षेत्रमा उत्पादित अदुवालाई सहज रूपमा भारत निर्यातको वातावरण बनाउन धरानस्थित कृषि उपज बजारका सञ्चालकले आग्रह गरेका छन्। भारतले विभिन्न बहाना बनाउँदै नेपाली अदुवाको निर्यात रोकेकाले वाणिज्यमन्त्री मीन विश्वकर्मालाई समाधानका लागि उनीहरूले अनुरोध गरेका हुन्। वाणिज्यमन्त्री भएलगतै मंगलबार गृहनगर धरान आएको अवसरमा मन्त्री विश्वकर्मालाई ज्ञापनपत्र बुझाउँदै कृषि उपज बजार समितिका अध्यक्ष काजी गिरीले भारतले कहिले क्वारेन्टाइन र कहिले भन्सार करका नाममा नेपाली अदुवा निर्यात हुन रोकेको जानकारी दिए। उनले किसान र व्यवसायी मारमा परेकाले सहज निर्यातको वातावरण बनाइदिन आग्रह गरेका छन्। अदुवालगायत नगदेबाली निर्यातका लागि भारतसँग कूटनीतिक पहल गर्न मन्त्री विश्वकर्मालाई समितिले आग्रह गरेको छ। कृषक र व्यवसायीले बुझाएको ज्ञापनपत्र लिँदै मन्त्री विश्वकर्माले हाल भारतले नेपालबाट निर्यात हुने अदुवाजस्ता कृषि उपजमा रोक लगाएको विषयमा चाँडो निकासका लागि पहल गर्ने बताए। उनले वैदेशिक व्यापारको मापदण्डअनुसार प्रशोधन, प्याकेजिङ, लेबलिङ र ब्रान्डिङ गरी नयाँ प्रविधि अपनाएर भारतीय बजारको निर्भरताबाट मुक्त हुने उपाय निकाल्ने बताए। उक्त अवसरमा वैदेशिक व्यापारमा निर्यात हुने रुद्राक्ष, अदुवा, अलैंची, सुन्तला, बेसार, सुपारी, चिराइतोजस्ता कृषिजन्य वस्तुहरूको उत्पादन, प्रशोधन, प्याकेजिङ र लेबलिङसम्बन्धी तालिम दिने व्यवस्था मिलाउने उनले बताए।"
बेतन जलविद्युत्को टीओआर बन्दै,"सुर्खेत पश्चिम सुर्खेतमा बेतन कर्णाली जलविद्युत् आयोजना निर्माण गर्न विस्तृत अध्ययनका लागि प्रवद्र्धक कर्मचारी सञ्चय कोषले कार्य क्षेत्रगत सर्तहरू (टीओआर) तयार गर्न थालेको छ। बेतन कर्णाली सञ्चयकर्ता हाइड्रोपावर कम्पनीले विस्तृत आयोजना प्रतिवेदन (डीपीआर) निर्माण सुरु गर्नुपूर्व टीओआर तयार पार्न लागेको हो। यो आयोजना ६ सय ८८ मेगावाट क्षमताको छ। निर्धारित समयमै आयोजनाको सर्भेक्षण सर्भे सम्पन्न गर्ने लक्ष्यका साथ आधारभूत तयारी पूरा गर्न लागेको कोषका प्रशासक कृष्णप्रसाद आचार्यले बताए। भौगोलिक, वातावरणीय पक्षको प्रारम्भिक अध्ययनपछि डीपीआरको काम सुरु हुन्छ, उनले भने। कोषले ऊर्जा मन्त्रालयबाट दुई वर्ष अवधिको सर्भे अनुमति पाएको छ। यस अवधिमा आधारभूत संरचना निर्माणको काम पनि सुरु हुने कोषले जनायो। दुई वर्षमा सर्वेक्षण सम्पन्न गर्ने र पाँच वर्षभित्र निर्माण सुरु गर्ने कम्पनीको तयारी रहेको उनले जानकारी दिए। यसअघि कर्मचारी सञ्चय कोषले प्रभावित क्षेत्रका जनप्रतिनिधिलगायतका सरोकारवालासँग आयोजनाबारे प्रारम्भिक छलफल गरिसकेको छ। उक्त अवसरमा चौकुने गाउँपालिकाका अध्यक्ष धीरबहादुर शाहीले कर्मचारीको पसिनाबाट सञ्चित पैसा दुरुपयोग हुन नदिन कोष सजग बन्नुपर्ने धारणा राखे। आयोजना निर्माणका नाममा विभिन्न अपारदर्शी क्रियाकलाप हुने गर्छन्। कोष यसप्रति सचेत बन्नुपर्छ, उनले सुझाए, हामी जनप्रतिनिधि आयोजना निर्माणमा सहयोग गर्न तत्पर छौं। अध्यक्ष शाहीले आयोजनाले बाँड्ने लाभको पहिलो प्राथमिकता प्रभावित क्षेत्रका बासिन्दालाई हुनुपर्ने सुझाव दिए। पश्चिम सुर्खेतको बेतान क्षेत्र हुँदै बगिरहेको कर्णाली नदीमा हाइड्रोपावर निर्माण हुने भएपछि स्थानीय उत्साहित छन्।सुर्खेत जिल्लाका चौकुने गाउँपालिकामा पर्ने साविकका बेतन, छाप्रे, गुटु, बिजौरा र पञ्चपुरी नगरपालिकाको विद्यापुर, अछाम जिल्लाका साविकका ढुंगेचाल्ना, नारायणपुर, तुर्माखाँद र कैलालीका सुगरखालको कर्णाली नदीमा अर्धजलाशययुक्त जलविद्युत् आयोजना निर्माण हुन लागेको हो। कम्पनीले सेयर संरचनासमेत तयार गरिसकेको छ। प्रशासक आचार्यका अनुसार कोषले १५, विद्युत् प्राधिकरण, विद्युत् उत्पादन कम्पनीले १०१०, सञ्चयकर्ताले ४०, सर्वसाधारणले १३, आयोजना प्रभावित क्षेत्रका बासिन्दाले १० र अतिविपन्न परिवारले २ प्रतिशत सेयर लगानी गर्न पाउनेछन्। कोषमा आबद्ध ५ लाख ६० हजार सञ्चयकर्ताको परिचालनबाट प्राप्त मुनाफाको ४० प्रतिशत रकम लगानी हुनेछ। स्वदेशी लगानीको माथिल्लो तामाकोसी जलविद्युत्् आयोजनापछि कोषले अगाडि बढाउन लागेको यो दोस्रो ठूलो आयोजना हो। स्वदेशी प्रविधि प्रयोग गरेर निर्माण गर्न लागिएको आयोजनाको औसत लागत ८० अर्ब रुपैयाँ हुने अनुमान छ।"
७२ दिनपछि नेपाल वायर खुल्यो,"पर्सा (कास) सिमरास्थित नेपाल वायर एन्ड केबुल इन्डस्ट्रिज ७२ दिनपछि मंगलबारबाट सञ्चालनमा आएको छ। नेपाल वायरका मजदुर र व्यवस्थापनबीचको विवाद सोमबार ९ बुँदै सम्झौता भई टुंगिएपछि खुलेको हो। सम्झौतामा उद्योगका सम्पूर्ण स्थायी कामदार तथा कर्मचारीलाई सुरु बेसिक तलब स्केलमा ७ सय ५० र अन्य भत्तामा ७ सय ५० रुपैयाँ गरी मासिक १ हजार ५ सयको दरले बढाउने, भैपरी बिदामा थप १ दिन वृद्धि गर्ने, उमेरको हदबाट अवकाश पाउँदा सुविधामा १० हजार थप गरी २० हजार रुपैयाँ कायम गर्नेलगायत छन्। श्रम कार्यालय वीरगन्जको रोहवरमा मजदुर र व्यवस्थापन पक्षको विवाद छलफल भई निष्कर्षमा पुगेको श्रम प्रमुख राधेश्याम झाले जानकारी दिए। पहिलो चरणमा वीरगन्ज उद्योग वाणिज्य संघमा भएको छलफलमा निष्कर्ष निस्कन सकेको थिएन। दोस्रो चरणमा श्रम कार्यालयमै भएको छलफलपछि दुवै पक्ष सम्झौता गर्न सहमत भएको उनले बताए। दोस्रो चरणको छलफल ९ बुँदे सम्झौतामा टुंगियो, झाले भने, लामो प्रयासपछि विवाद समाधान भयो।"
नेप्से १६ सय ६० मा,"काठमाडौं (कास) मंगलबार सेयर कारोबार मापक नेप्से परिसूचक साढे ७ अंकले बढ्यो। अघिल्लो दिन करिब साढे ९ अंकले बढेको नेप्से मंगलबार ७५६ अंकले बढेर १ हजार ६ सय ६०२५ विन्दुमा पुगेको हो। यो करिब ४ महिनाअघिको अवस्था हो। गत वैशाख २० मा नेप्से परिसूचक १ हजार ६ सय ६२३८ विन्दुमा थियो। यसअघिको उच्च विन्दु १ हजार ८ सय ८१ मा पुगेर ओरालो लागेको नेप्से गत फागुनमा १ हजार ५२ विन्दुमा झरेको थियो। त्यसपछि उकालो लाग्न थालेको नेप्से मंगलबारसम्म १ हजार ६ सय ६० मा पुगेको छ। बिमा र होटलबाहेक कारोबारमा आएका सबै समूहहरूको परिसूचक बढेपछि नेप्सेको वृद्धिमा बलियो टेवा पुगेको हो। उक्त दिन विकास बैंक समूहको परिसूचक सबैभन्दा बढी २१८ प्रतिशतले बढ्यो। अघिल्ला दिनहरूमा बिमा र जलविद्युत् कम्पनीका सेयरमा आकर्षित भएका लगानीकर्ताले मंगलबार लघुवित्त र विकास बैंकको सेयर खरिद गरेको देखिन्छ। यसैगरी अन्य समूहको परिसूचक १३७, वित्त कम्पनीको ११२, उत्पादन तथा प्रशोधनको १६, जलविद्युत्को ०८३ र बंैकिङको ०१ प्रतिशत बढे। तर, बिमा समूहको परिसूचक ०४३ प्रतिशत र होटल समूहको ०१२ प्रतिशत घटेको नेप्सेले जनाएको छ। नेप्सेमा सूचीकृत क वर्गका कम्पनीहरूको सेयर कारोबार मापक सेन्सेटिभ परिसूचक ०२३ र कारोबारमा आएका सबै कम्पनीको सेयर कारोबार मापक फ्लोट परिसूचक ०४४ प्रतिशतले सकारात्मक रहे। करिब ९ हजार ३ सय कारोबारबाट १ सय ५८ कम्पनीका २१ लाख २१ हजार २ सय ३८ कित्ता सेयर किनबेच भए। ती किनबेचबाट १ अर्ब ४ करोड रुपैयाँ बराबरको सेयर कारोबार भएको छ। योसँगै बजार पुँजीकरण १९ खर्ब ४२ अर्ब रुपैयाँ कायम भएको नेप्सेले जनाएको छ। कारोबारमा आएकामध्ये ९२ कम्पनीको सेयर मूल्य बढ्यो, ५६ कम्पनीको घट्यो र बाँकी १० कम्पनीको सेयर मूल्य स्थिर छ।"
नाकाबाट कन्टेनर भित्रिन थाले,"रसुवा (कास) चीनको केरुङमा रोकिएका नेपाली व्यवसायीका मालबाहक कन्टेनर मंगलबारदेखि रसुवा नाकामा भित्रिन थालेका छन्। चिनियाँ एजेन्टले क्लियरेन्स शुल्क वृद्धि गर्दा रोकिएका कन्टेनर आधा रकम घटाएपछि व्यवसायीले सामान आयात गर्न थालेका हुन्। यसअघि प्रतिकन्टेनर क्लियरेन्स शुल्क १ हजार ५ सय लिँदै आएकामा चिनियाँ एजेन्टले बढाएर ५ हजार आरएमबी दिनुपर्ने माग गरेका थिए। छलफलपछि प्रतिकन्टेनर २ हजार ५ सय आरएमबी तिर्ने सहमति भएको हो। पहिलो र दोस्रो दिनमा रसुवा नाकामा ६५ कन्टेनर भित्रेको प्रमुख भन्सार अधिकृत केदार पनेरूले जानकारी दिए। उनका अनुसार स्याउ, तयारी पोसाकलगायतका सामान आयात भएका छन्।"
साहसको ब्रान्ड एम्बासडरमा प्रतिभा,"काठमाडौं (कास) बजारमा उपलब्ध भएको पहिलो दिन मंगलबार साहस स्पोर्टस ब्रान्ड राष्ट्रिय खेलको मान्यता पाएको भलिबलसँग जोडिएको छ। यसै क्रममा उसले भलिबल खेलाडी प्रतिभा मालीलाई ब्रान्ड एम्बासडर घोषणा गरेको छ। स्पोर्टस वेयर उत्पादन साहसले नेपाली राष्ट्रिय भलिबल टिम तथा न्यु डायमन्ड एकेडेमीकी सदस्य प्रतिभालाई एक वर्षका लागि ब्रान्ड एम्बासडर नियुक्त गरेको हो। त्यसका लागि मंगलबार साहसका प्रबन्ध निर्देशक जनक न्यौपाने र प्रतिभाले सम्झौता पत्रमा हस्ताक्षर गरे। प्रतिभालाई साहसले मासिक १० हजार रुपैयाँसँगै वर्षभर ५० हजार बराबरको खेल पोसाक प्रदान गर्नेछ। प्रतिभाले साहसको ब्रान्ड प्रवद्र्धनमा मदत गर्नेछिन्। साहसले न्यु डायमन्ड एकेडेमीको टिमलाई पनि एक वर्षका लागि खेल पोसाक प्रायोजन गर्नेछ। भलिबल खेलजसरी साहस स्पोर्ट्स पनि लोकप्रिय ब्रान्ड बन्ने आशा लिएको छु, सम्झौतापछि प्रतिभाले भनिन्।एकेडेमीसँगको सम्झौतामा न्यौपाने र एकडेमीकी अध्यक्ष सुनकेशरी मालीले हस्ताक्षर गरे। साहसले न्यु डायमन्डलाई एक वर्षमा ५० जर्सी सेट तथा ५० ट्रयाकसुट उपलब्ध गराउने छ। न्यु डायमन्डले भने राष्ट्रिय तथा अन्तर्राष्ट्रिय प्रतियोगिता खेल्दा साहसको जर्सी प्रयोग गर्नेछ। यो अनुबन्ध एक वर्षका लागि तीन लाख रुपैयाँबराबर रहेको जनाइयो। सरकारले राष्ट्रिय खेलका रूपमा मान्यता दिएको भलिबलको प्रवद्र्धन र विकासमा साथ दिनुलाई हामीले पनि आफ्नो दायित्व सम्झेका छौं, साहसका प्रबन्ध निर्देशक न्यौपानेले भने, साहस स्पोर्ट्सको खेलाडी र खेलसँग जोडिने अभियानको यो सुरुआती साहस हो। भविष्यमा हामीले अन्य खेल र खेलाडीसँग पनि सहकार्य गर्दै अगाडि योजना बनाएका छौं।"
मायांका च्याम्पियन,"काठमाडौं (कास) प्रथम एएनएलटीएजेटीआई राष्ट्रिय जुनियर टेनिसको महिला सिंगल्समा मायांका राणा च्याम्पियन भएकी छन्। चार खेलाडी सहभागी राउन्ड रोबिन लिगको अन्तिम खेलमा मंगलबार मायांकाले अभिलाषा विष्टलाई ६४, ७५, ६३ को सेटमा हराउँदै शतप्रतिशत जित निकालिन्। मायांकाकी बहिनी माहिका २ जितसाथ दोस्रो भइन्। माहिकाले विजिशा श्रेष्ठलाई ६४, ६४ को सोझो सेटमा हरायो। अभिलाषा तेस्रो भइन््। यू१० गल्र्स सिंगल्समा प्रशंसा मोक्तान र रोशनी लिम्बू फाइनल पुगेका छन्। प्रशंसाले इभा अधिकारीलाई ६४, ७६ (५) ले हराइन् भने रोशनीले सुनिरा थापामाथि ६३, ३६, १०८ को जित रचिन्। यू१६ ब्वाइज सिंगल्सको फाइनलमा प्रणव खनाल र संरक्षकभूषण वज्राचार्य पुगेका छन्। सातदोबाटोस्थित कोर्टमा मंगलबार प्रणवले सम्यकभूषण वज्राचार्यलाई ६०, ६४। संरक्षकले साम्राज्ञ कटुवाललाई ६१, ६० को सोझो सेटमा हराए। ब्वाइज यू१० सिंगल्समा आरभसम्राट हाडा विजेता भए। फाइनलमा उनले प्रणव मानन्धरलाई ६१, ६० को सोझो सेटमा हराए।"
महेश्वर र ननिताको सम्मान,काठमाडौं (कास) युवा तथा खेलकुद मन्त्रालयले एसियाली र विश्व शारीरिक सुगठन च्याम्पियनसिपका पदक विजेता महेश्वर महर्जन र ननिता महर्जनलाई नगदसहित सम्मान गरेको छ। महेश्वरले भुटानमा भएको ५० औं एसियाली शारीरिक सुगठनमा स्वर्ण र ननिताले थाइल्यान्डमा सम्पन्न आठौं डब्लूबीपीएफ विश्व शारीरिक सुगठनअन्तर्गत महिला एथलेटिक फिजिकमा कांस्य जितेका थिए। महेश्वरले १ लाख र ननिताले ३५ हजारसहित सम्मान थापे।
पोखरा स्पोर्ट्स अवार्ड,"कास्की (कास) पोखरा स्पोर्ट्स अवार्डको दोस्रो संस्करण शनिबार हुने भएको छ। यसपल्ट क्रिकेट, लनटेनिस, फुल कन्टयाक्ट कराते, तेक्वान्दो, ह्यान्डबल, भारोत्तोलन, एथलेटिक्स र भलिबलका खेलाडी र प्रशिक्षक पुरस्कृत हुने छन्। आयोजक नेपाल खेलकुद पत्रकार मञ्च कास्की समन्वय शाखा अध्यक्ष केशव पाठकका अनुसार विभिन्न विधाका पुरस्कृत र सम्मानितले १० देखि २५ हजार नगद राशि पाउने छन्।"
टुरिजम कप कराते मंसिरमा,काठमाडौं (कास) नेपाल सितोरियो कराते चिकंमुगल डोजोले खुला दक्षिण एसियाली टुरिजम कप कराते मंसिर २७ देखि २९ सम्म आयोजना गर्ने भएको छ। पुरुषतर्फ १० र महिलामा ९ विधामा प्रतिस्पर्धा हुने जनाइएको छ।
मोनाको प्रतिभाको कारखाना,"जुलियन लरेन्सपेरिस मोनाकोका समर्थक धेरै हुने गर्दैन। उनीहरूको त रंगशाला नै कार पार्कमा बनेको छ। तर मोनाकोले लगातार विश्वस्तरीय फुटबल खेलाडी उत्पादन गरिरहेको छ। यसैपल्ट मात्र फ्रान्सेली लिग च्याम्पियनले खेलाडी बेचेर मात्र १७ करोड ३५ लाख युरो बैंकमा जम्मा गरेको छ। प्रतिभाशाली १८ वर्षीय स्ट्राइकर केलियन एमबाप्पे कीर्तिमान १६ करोड पाउन्डमा रियल म्याड्रिड तथा २१ वर्षीय विंगर थोमस लेमार ४ करोड ५० लाख पाउन्डमा आर्सनल जाने हल्ला पनि छ। एमबाप्पेले गत सिजन लिग वानमा १९ खेलमा १५ गोल गरेका थिए। यसरी मोनाकोको सफलताको रहस्य के हो त? कसरी मोनाकोले राम्रा खेलाडी बेच्छ र उनको स्थानमा विकल्प पनि तयार पार्छ? सन् २०१२ मा मोनाकोमा बसेका रुसी अर्बपति धनाढय दिमिट्री रेबोलोभलेभले एक युरोमा क्लब किने, उनको मनसाय प्रस्ट थियो। त्यति बेला मोनाको फ्रान्सेली दोस्रो डिभिजनको पुछारबाट दोस्रो स्थानमा थियो। उनी प्रशस्त खर्च गर्न तयार थिए, त्यसको पहिलो कारण फेरि टोलीलाई माथिल्लो डिभिजन लिग वानमा उकाल्न। दोस्रो, पीएसजीसँग प्रतिस्पर्धा गर्न। उनले यसका लागि साँच्चै धेरै खर्च गरे। कोलम्बियाली स्ट्राइकर राडामेल फाल्काओ एट्लेटिकोबाट आए ६ करोड युरोमा। यस्तै ७ करोड युरोमा पोर्टोका हामेस रोड्रिग्वेज र जोआ मोउटिन्हो पनि आए। यस्तोमा जाल्टन इब्राहिमोभिच रहेको पीएसजीलाई मोनाकोले राम्रै टक्कर दिन सुरु गर्यो। तर रेबोलोभलेभले तुरुन्तै बुझे। यो मोनाको जस्तो सानो क्लबमा सम्भव छैन, यदि उसको घरमा दर्शकसंख्या ९ हजार हुने गर्छ। अनि मोनाकोको टेलिभिजन प्रसारणबाट आम्दानी र प्रायोजन पनि धेरै छैन। मोनाकोले जति कमाउँथ्यो, त्योभन्दा धेरै बढी खर्च गरिरहेको थियो। युरोपेली फुटबल महासंघले तोकेको खर्च आचारसंहितामा मोनाको ठीक हुने स्थिति थिएन। सन् २०१४ को विश्वकपमा कोलम्बियाका लागि राम्रो खेलेयता मोनाकोले रोड्रिग्वेजलाई रियल म्याड्रिडतर्फ बेच्यो। त्यसको स्थानमा ४० लाख युरोमा १९ वर्षीय फ्रान्सेली खेलाडी लेमारलाई किन्यो। क्लबको नयाँ नीति प्रस्ट थियो प्रतिभाशाली नयाँ खेलाडी भित्र्याउने, तिनलाई विकास गर्ने, राम्रो प्रदर्शन गर्ने आधार पनि दिने अनि धनी क्लबलाई बेच्ने। दुई सिजनअगाडि मोनाकोले यस्तै नीतिअनुसार दुई खेलाडी बेच्यो, संयुक्त रूपमा १८ करोड युरोमा। पहिलो खेलाडी एन्थोनी मार्टियल थिए। उनलाई लियोनबाट ५० लाख युरोमा किनिएको थियो। उनलाई ८० लाख युरोमा म्यानचेस्टर युनाइटेडलाई बेचियो। अर्का खेलाडी बेल्जियमका यानिक फेरेरा थिए। उनी एट्लेटिको म्याड्रिड लागे। सन् २०१५ मा फ्रान्सेली मिडफिल्डर जियोफ्री कोन्डोग्बियाले युरोपेली च्याम्पियन्स लिगमा राम्रो खेले। उनले क्लबमा एक सिजन बिताए। उनलाई इन्टर मिलानले ३ करोड ५० लाख युरोमा किन्यो। मोनाकोले किनेको मूल्यभन्दा १५ गुणा बढीमा यी खेलाडी बेचिएको थियो। यस्तै रणनीतिका कारण मोनाकोको आलोचना गर्ने पनि कम छैनन्। तर मोनाकोले साँच्चै फुटबल व्यापार गरेको छ, काइदाले। फेरि क्लबले खेलाडी किन्ने र बेच्ने काम मात्र पनि गरेको छैन। गत सिजन उसले पीएसजीको नाकैमुनि लिग उपाधि जितेर पनि त देखायो। बीबीसी"
तेक्वान्दो आईटीएफ टिम कोरियातिर,काठमाडौं (कास) दक्षिण कोरियाको इन्चोनमा हुने आईटीएफ एसियन च्याम्पियनसिप तथा कोरियन ओपन तेक्वान्दोमा नेपालका दुई खेलाडीले प्रतिस्पर्धा गर्ने भएका छन्। अगस्ट ३ देखि ५ सम्म हुने च्याम्पियनसिपमा ७० केजीमुनि जुनियर ब्ल्याकबेल्ट स्पाइरिङमा सम्सन बस्नेत र ५८ केजीमुनि तौल समूहमा गयाजी खड्काले प्रतिस्पर्धा गर्नेछन्। सम्सनले विश्व आईटीएफ तेक्वान्दोमा रजत पदक जितेका थिए। सोही प्रतियोगितामा आईटीएफका अन्तर्राष्ट्रिय ए लेभल रेफ्री लक्ष्मण बस्नेतले निर्णायकको भूमिका निर्वाह गर्ने छन्। टिम म्यानेजरमा केदार बुढाथोकी छन्।
विजेश्वरीलाई टेबलटेनिसको तीन स्वर्ण,"काठमाडौं (कास) नवौं पूर्णमान वज्राचार्य स्मृति राष्ट्रिय खुला टेबलटेनिसमा विजेश्वरी स्कुलले तीन स्वर्ण पदक जितेको छ। विजेश्वरीकी अनुष्का सिम्खडाले आरुनीकी दीप्तिका लामिछानेलाई ११७, ११७, १२१४, ११७ ले पराजित गर्दै गल्र्स यू१६ को उपाधि जितिन्। हाइटफिल्डकी कृतिका अग्रवाल र दिया मगैयाले कांस्य जिते। गल्र्स यू१४ को फाइनलमा विजेश्वरीकी मारिया थापामगरले आरुनीकी प्रकृति गुरुङलाई ११५, ११३, ११२ ले हराइन्। यू१२ मा विजेश्वरीकी सुस्मिता खड्काले चिल्ड्रेन गार्डेनकी अनु श्रेष्ठलाई ११३, ११४, ११३ ले हराउँदै स्वर्ण जितिन्। कलेजतर्फ छात्रा टिम इभेन्टमा सीसीआरसीले प्राइम कलेजलाई ३० ले हराएर उपाधि जित्यो। ग्रान्ड एकेडेमी र भक्तपुर मल्टिपल क्याम्पस संयुक्त तेस्रो भए। हिलचेयर महिलामा रजनी राईले संगीता माझीलाई हराएर उपाधि जितिन्।"
रंगशाला पुनर्निर्माण द्रुत गतिमा : मन्त्री केसी,"काठमाडौं (कास) नवनियुक्त खेलकुदमन्त्री राजेन्द्रकुमार केसीले भूकम्पले थलिएको दशरथ रंगशाला पुनर्निर्माणलाई पहिलो प्राथमिकतामा रहेको बताएका छन्। रंगशालाको स्थलगत निरीक्षण गर्दै खेलमन्त्री केसीले रंगशालाको पुनर्निर्माण र नवनिर्माण दु्रत गतिमा अघि बढाउने उल्लेख गरे।१३ औं दक्षिण एसियाली खेलकुद नेपालमै हुने दाबी गर्दै उनले नयाँ योजनासाथ सरोकारवाला निकायसँग सहकार्य गरेर अघि बढ्ने बताए। अनुगमनका क्रममा पुनर्निर्माणको काम अघि बढेको पाइएको जनाउँदै उनले आफ्नो कार्यकालमा नवनिर्माणको कामले तीव्रता पाउने दाबी गरे। केही समयभित्रै खेलकुदमा भएको परिवर्तन खेलाडीले अनुभव गर्न पाउने मन्त्री केसीको दाबी थियो।प्रस्तावित मितिअनुसार नेपालले सन् २०१९ को मार्चमा साग खेलकुद आयोजना गर्नुपर्छ। तर मुख्य खेलस्थल मानिएको दशरथ रंगशाला दुई वर्षअघिको भूकम्पले क्षति पुर्याएको थियो। अर्काेतर्फ पुनर्निर्माणको कामले पनि गति लिन सकेको छैन। अघिल्लो महिना राष्ट्रपति विद्यादेवी भण्डारीले पुनर्निर्माणकै क्रममा रहेको रंगशालामै राष्ट्रपति रनिङ सिल्ड खेलकुदको उद्घाटन गर्नुपरको थियो। आठौं दक्षिण एसियाली खेलकुदका बेला राखिएको सेन्थेटिक ट्रयाक अहिले काम नै नलाग्ने भएको छ। त्यसलाई आफ्नै कार्यकालभित्र परिवर्तन गर्ने मन्त्री केसीको लक्ष्य छ। राखेप र मन्त्रालयको योजनाअनुसार खेल र खेलाडीमैत्री योजना कार्यान्वयन हुन्छ। दशरथ रंगशालाको भीआईपी प्यारापिट भत्काउनुपर्नेछ। मेरो कार्यकालमा द्रुत गतिमा पुनर्निर्माणको काम अघि बढ्नेछ, मन्त्री केसीले भने, तर रंगशाला र खेलकुदमा सुधारका काम अगाडि बढेको रै छ। मेरो भाषणभन्दा नि रिजल्ट हेर्नुस्। रंगशालालाई भत्काउने, डीपीआरअनुसार नवनिर्माणमा लैजाने हो।"
जापान जाने टिम घोषणा,"काठमाडौं (कास) नेपाली राष्ट्रिय फुटबल टिमका प्रशिक्षक ग्योतोकु कोजीले मंगलबार जापान भ्रमण जाने टिमको नाम घोषणा गरेका छन्। टिम २४ सदस्यीय रहेको छ। यसका अधिकांस सदस्य यमनविरुद्ध एसिया कप छनोट खेल्ने खेलाडी छन्। एसिया कप छनोटमै ताजकिस्तानविरुद्ध हुने खेलको तयारीका रूपमा टिम जापान जान लागेको हो। नेपालले जापानमा ५ खेल खेल्नेछ। पहिलो खेल अगस्ट १३ मा गाम्बा ओसाका यू२३ टिमविरुद्ध छ। भ्रमण १० दिनको हुनेछ। घोषित टिम सदस्यमा विकेश कुथु, विशाल श्रेष्ठ, एलन न्यौपाने, विराज महर्जन, अनन्त तामाङ, विमल बस्नेत, देवेन्द्र तामाङ, जितेन्द्र कार्की, कमल श्रेष्ठ, राजेन्द्र रावल, दिनेश राजवंशी र मानबहादुर तामाङ छन्। त्यस्तै विक्रम लामा, हेमन गुरुङ, विशाल राई, सुजल श्रेष्ठ, अन्जन विष्ट, हेमन्त थापामगर, सुनील बल, अनिल गुरुङ, भरत खवास, विमल घर्तीमगर र सुमन लामा पनि टोलीमा छन्। टिम व्यवस्थापकमा विराटजंग शाही र प्रशिक्षकमा राजुकाजी शाक्य छन्।"

शीर्षक,विवरण
क्षतिग्रस्त सडकपुल पनि सेनालाई,"काठमाडौं सरकारले प्रदेश २ मा हुने तेस्रो चरणको स्थानीय निर्वाचनअगावै बाढीपहिरोबाट क्षतिग्रस्त सडकपुल मर्मत तथा पुनर्निर्माण गर्ने जिम्मा नेपाली सेनालाई दिने भएको छ । सुरक्षा तथा सहज आवतजावतका लागि सडक, ढल, कुलो र गोरेटो मर्मत तथा पुनर्निर्माण द्रुत गतिमा गर्न सेनालाई जिम्मा दिन लागिएको हो । सेनामार्फत ती क्षेत्रमा पुनर्निर्माण र मर्मतको काम सहज हुने बुझाइ सरकारको छ । सेनाले सरकारको निर्देशनअनुसार जिल्ला निकायसँग समन्वय गरी मर्मत गर्नेछ । अहिले कैयन् स्थानमा मर्मतमा संलग्न भएकाले पनि सबै क्षेत्रमा सेनालाई नै जिम्मा दिने प्रक्रिया अघि बढाइएको हो । सेनामार्फत काम गराउँदा निर्वाचनको सुरक्षा तथा काममा समेत सहज हुने विश्वास सरकारको छ । तराईमा हुने काम स्थानीय निकायले गर्दा ढिलाइ हुने र अधिकांश काम कागजमा मात्र पूरा हुने विगतको अनुभवका आधारमा यस्तो निर्णयमा सरकार पुगेको भौतिक पूर्वाधार मन्त्रालयका एक अधिकारीले बताए ।तराईकाठमाडौं द्रुत मार्गको जिम्मा पाएको सेनालाई नै अत्यावश्यक सडक एवं पुल निर्माणको जिम्मा दिने तयारी भइरहेको छ, भौतिक पूर्वाधार तथा यातायात मन्त्री वीरबहादुर बलायरले कान्तिपुरसँग भने, छिटो बनाउनुपर्ने भएकाले सेनामार्फत नै काम गर्न लागिएको हो । यसको अन्तिम निर्णय हुन बाँकी छ । मन्त्री बलायरले बाढीपहिरोबाट क्षतिग्रस्त सडक, पुल, तटबन्धको पुनर्निर्माण तत्काल अघि बढाउन प्रधानसेनापति राजेन्द्र क्षत्री र सम्बन्धित विभागका प्रमुखसँग आइतबार छलफल गर्दै छन् । उक्त छलफलमा तराईकाठमाडौं जोड्ने द्रुतमार्गको काममा भएका प्रगति र दुई साताअघि बाढीपहिरोले भत्काएका भौतिक पूर्वाधारको पुनर्निर्माणबारे विस्तृत जानकारी लिने र सेनाको तयारीबारे बुझ्ने काम हुनेछ । सेनाले पनि त्यस क्षेत्रमा पुनर्निर्माणको जिम्मा पाए पूरा गर्ने जानकारी मन्त्रालयलाई दिइसकेको छ । सेनाले अहिले पनि त्यस क्षेत्रमा काम गरिरहेको छ । विमानस्थल खुलाउनेदेखि सवारी आवतजावत नियमित गर्ने काम सेनाले गरिरहेको छ ।कोसी आसपास र अन्य खोलाले बगाएको क्षेत्र, पहिरोले पुरिएका सडक, भाँचिएको पुल मर्मत, ढल निकास, गोरेटो बाटोलगायत सबै कामको विवरण मन्त्रालयलाई उपलब्ध गराइएको छ । सेना र जिल्लास्तरबाट प्राप्त विवरण राखेर तत्काल र दीर्घकालीन रूपमा गर्नुपर्ने काम छुट्याउने र प्राथमिकताका आधारमा गर्ने तयारी सरकारको छ । सेनाका प्रवक्ता सहायक रथी झंकरबहादुर कडायतले सरकारले गर्ने निर्णय र जिम्मेवारीमा सेना पछि नहट्ने उल्लेख गर्दै भने, साना ट्रयाक खोल्ने, पहिरो पन्छाउने, बाढीमा उद्धार गर्नेजस्ता काम गर्दै आएको र प्रभावित क्षेत्रको ज्ञानसमेत रहेकाले त्यहाँ काम गर्न सकिने धारणा पठाएका छौं । सरकारले यसबारे एकदुई दिनमा निर्णय गर्ने जनाइएको छ । निर्णय नै त भएको छैन, तर सरकारले निर्देशन दिएमा सेना तयार छ, उनले भने ।दुई साताअघिको वर्षा र बाढीका कारणमात्र सडक पूर्वाधार क्षेत्रमा करिब साढे तीन अर्ब रुपैयाँको क्षति पुगेको सरकारी आकलन छ । बाढीले देशका दर्जनौं ठाउँमा सडक बगाउँदा आवतजावतमा अवरोध पुगेको छ । तराईमा पनि बाढीले धेरै ठाउँमा सडक बगाएपछि निर्वाचनअघि आवतजावत सुचारु गर्न द्रुत गतिमा पुनर्निर्माण तथा मर्मतको जिम्मा सेनालाई दिन लागिएको हो । सेनाले पुल मर्मत, डाइभर्सनको भरपर्दो व्यवस्था, बिनाअवरोध सवारी पास हुने, कुनै खतरापूर्ण अवस्था रहे पूर्वसुरक्षाको बन्दोबस्ती लगायतको काम गर्नेछ । सडक विभागअन्तर्गत ठेकेदारले गरिरहेको काम अपूरो वा त्यसमा कुनै कमीकमजोरी गरेको भए सेनाले ठेकेदारलाई समेत अघि बढाएर काम गराउनेछ । कतिपय काम ठेकेदारअन्तर्गत नै रहेकाले त्यसलाई सेनाले बाहिरबाट निगरानी गर्ने गरी जिम्मा दिइने समेत अधिकारीहरूले बताए । बाढीले बिगारेको पूर्वी खण्डका दर्जनौं ठाउँमा मर्मत भइरहेको सडक विभागले जनाएको छ ।"
राजपाद्वारा चुनावका लागि दल दर्ता,काठमाडौं (कास) राष्ट्रिय जनता पार्टीले प्रदेश र प्रतिनिधिसभा निर्वाचन प्रयोजनका लागि निर्वाचन आयोगमा दल दर्ताको निवेदन दिएको छ । पार्टी अध्यक्ष मण्डलका संयोजक महन्थ ठाकुरसहितका नेताहरूले शनिबार आयोगको कार्यालय पुगेर आवश्यक कागजात बुझाएका हुन् । ठाकुरले चुनावी प्रयोजनका लागि दल दर्ताको प्रक्रिया बढाइएको बताए । सरकारले आगामी मंसिर १० मा प्रदेश र प्रतिनिधिसभा निर्वाचन गराउने मिति तोकेको छ । आयोगले निर्वाचनमा भाग लिने दलहरूलाई भदौ ११ देखि दल दर्ता गराउने समयावधि तोकेको छ । तेस्रो तहको स्थानीय तह निर्वाचनमा उम्मेदवार मनोनयन पत्रमा हस्ताक्षर गर्ने आधिकारिक व्यक्तिको विवरण र हस्ताक्षर नमुना पनि राजपाले शनिबारै आयोगमा बुझाएको छ । राजपाले मनोनयनपत्रमा हस्ताक्षर गर्ने अधिकार पार्टी संयोजक ठाकुरलाई नै तोकेको छ । प्रवक्ता सूर्यप्रसाद शर्माले राजपाले साइकल चुनाव चिह्न माग्दै मनोनयन प्रयोजनका लागि आधिकारिक दस्तखत बुझाएको बताए । उनले निर्वाचन प्रयोजनका लागि दल दर्ताको निवेदन पनि दिएको जानकारी दिए । प्रदेश र प्रतिनिधिसभा निर्वाचनमा भाग लिने गरी शनिबारसम्म ६६ दलले निवेदन दिएको उनले जनाए ।
आवासीय भवनमा मेडिकल कलेज,"काठमाडौं राजधानीको घट्टेकुलोस्थित घनाबस्तीबीच आवासीय प्रयोजनका लागि बनाइएको अपार्टमेन्टमै मेडिकल कलेज सञ्चालन गर्न त्रिभुवन विश्वविद्यालयले अनुमति दिएको खुलासा भएको छ । कानुनअनुसार आवासीय प्रयोजनका लागि बनाइएको भवनमा अस्पताल सञ्चालन गर्न पाइँदैन ।काठमाडौं नेसनल मेडिकल कलेज सञ्चालन गर्न त्रिविले सम्बन्धन दिएको उक्त अपार्टमेन्ट इन्टरनेसनल हाउजिङले आवासीय भवनका रूपमा २०६८ जेठ ३० मा काठमाडौं महानगरपालिकाबाट नक्सा पास भएको छ । फ्रेम स्ट्रक्चर मोडलमा नौ तला निर्माण गरी अपार्टमेन्टले महानगरबाट नक्सा पास गरेको हो । २ रोपनी १० आना १ पैसा ३ दाममा बनेको उक्त भवन काठमाडौं नेसनल मेडिकल कलेजले ५ करोड ७० लाख ५८ हजार ९ सय ७० रुपैयाँमा खरिद गरेको हो ।ठूलो संख्यामा बिरामीको उपचार गर्नुपर्ने, आपतकालीन अवस्थामा समेत सेवा दिनुपर्ने भएकाले आवासीय भवनको तुलनामा ठूला अस्पतालमा थप सुरक्षा मापदण्ड अपनाइएको हुन्छ । तर काठमाडौं नेसनलको भवनमा यस्तो मापदण्ड पुग्दैन । आकस्मिक अवस्थामा भवनबाहिर टेन्ट बनाएर उपचार गर्ने खाली जग्गासमेत छैन । पर्याप्त पार्किङसमेत छैन ।काठमाडौं महानगरपालिका२९ का वडाध्यक्ष कुश ढकालले अपार्टमेन्टका लागि बनाइएको भवनमा पछिल्लो समय मेडिकल कलेजको शिक्षण अस्पतालको बोर्ड राखिएको बताए । यो भवन बनाउँदा पनि स्थानीयले विरोध गरेका थिए । यो भवन फ्लाट सिस्टममा बिक्री गर्न बनाइएको हो, उनले भने, टोलको ढल नै जाम हुने भएपछि स्थानीयले विरोध गरेका थिए । अस्पतालछेउका बासिन्दा रहेका सर्वोच्च अदालतका पूर्वरजिस्ट्रार श्रीप्रसाद पण्डितले जथाभावी रूपमा निर्माण स्वीकृति दिएकामा त्यसलाई रोक्न माग गर्दै सर्वोच्च अदालतमा रिटसमेत हालेका थिए । अस्पतालले अनिवार्य रूपमा गर्नुपर्ने वातावरणीय प्रभाव मूल्यांकन (ईआईए) समेत गराएको छैन । स्वास्थ्य मन्त्रालयबाट शिक्षण अस्पतालको स्वीकृति लिन सम्बन्धित निकायबाट भवनको नक्सा डिजाइन र राष्ट्रिय भवनसंहिताको मापदण्डबमोजिम निर्माण भएको सिफारिस चाहिन्छ । स्वास्थ्य संस्था सञ्चालन गर्न आवश्यक पूर्वाधारसहित भवन निर्माण गरेको लगायत अन्य कागज पेस नगरेकै कारण काठमाडौं नेसनललाई शिक्षण अस्पताल सञ्चालनको स्वीकृति नदिइएको जानकारी स्वास्थ्य मन्त्रालय चिकित्सा शिक्षा महाशाखा प्रमुख भोलाराम श्रेष्ठले दिए । आवासीय भवनमा स्वास्थ्य संस्था सञ्चालन गर्नै पाइँदैन, उनले भने, स्वास्थ्य संस्था सञ्चालन गर्न राष्ट्रिय भवनसंहिता बमोजिम उपयुक्त पूर्वाधार हुनुपर्छ । त्यसमा पनि यो भवन ०७२ को भूकम्पले चर्किएर टालटुल गरिएको छ ।मापदण्ड नपुगेको भवनमा सञ्चालन हुने भनिएको अस्पतालमा मेडिकल काउन्सिलको टोलीले कलेज सञ्चालन गर्न उपयुक्त हुने ०६९ भदौ ३१ मा राय दिएको थियो । मेडिकल कलेज सञ्चालनकै बारेमा चिकित्साशास्त्र अध्ययन संस्थानको अधिकार खोसी तत्कालीन उपकुलपति हीराबहादुर महर्जनले गठन गरेको डा करवीरनाथ योगी संयोजकत्वको टोलीले ०७० कात्तिक २५ र २६ मा कलेज निरीक्षण गरी २७ गते कलेज सञ्चालन गर्न उपयुक्त भएको प्रतिवेदन दिएको थियो । त्रिविले यही प्रतिवेदनलाई आधार बनाएर विद्या परिषद्को निर्णयबिना नै गत साउन १२ मा उक्त कलेजलाई सम्बन्धन दिएको हो ।आवश्यक पूर्वाधार नभएको, अस्पताल सञ्चालनमै नरहेको, स्वास्थ्य मन्त्रालयबाट शिक्षण अस्पताल सञ्चालन स्वीकृति पनि नलिएको उक्त कलेजलाई अदालतको आदेशको अपव्याख्या गरी त्रिविका उपकुलपति तीर्थराज खनियाँसहितका पदाधिकारीले सम्बन्धन दिएका हुन् । यो तथ्यले त्रिविका पदाधिकारी र सञ्चालकको मिलेमतोमा सम्बन्धन दिइएको पुष्टि हुन्छ । अनुगमनमा अवरोध नेसनल मेडिकल कलेजले स्वास्थ्य मन्त्रायलको उच्चस्तरीय समितिलाई अनुगमनमा अवरोध पुर्याएको छ । मन्त्रालयले गत मंगलबार गठन गरेको आठ सदस्यीय टोली बिहीबार कलेज पुग्दा सञ्चालकहरूले अनुगमनको औचित्य नभएको भन्दै अवरोध पुर्याएका हुन् ।हामीसँग अस्पताल सञ्चालन स्वीकृति छैन । अस्पताल चलाएका पनि छैनौं । शिक्षण संस्था सञ्चालनको अनुमति मात्रै पाएका हौं भने, चिकित्सा महाशाखा प्रमुख श्रेष्ठले भने, अस्पताल सञ्चालनको स्वीकृति नै नभएकाले अनुगमनको औचित्य छैन भने । अनि हामी फर्कियौं । प्रस्तावित काठमाडौं नेसनल मेडिकल कलेजका सञ्चालकहरूले नै वीरगन्जमा सञ्चालन गरेको मेडिकल कलेज अनुगमनमा पनि दुई वर्षअघि यसैगरी अवरोध गरेका थिए । निरीक्षण टोलीलाई गेटभित्रै प्रवेश गर्न नदिएर कलेज अवरोध गरेपछि डाक्टरहरूले प्रशासनको रोहबरमा मुचुल्का बनाई फर्किएका थिए । कान्तिपुरमा सुनसान अस्पताललाई मेडिकल कलेजको सम्बन्धन दिइएको समाचार प्रकाशित भएपछि स्वास्थ्य मन्त्रालयले छानबिन समिति गठन गरेको हो । समितिमा मन्त्रालयका अस्पताल प्रशासक प्रमुख डा दीपेन्द्ररमण सिंह, सामाजिक स्वास्थ्य सुरक्षा, विकास समितिका प्रमुख डा गुणराज लोहनी, चिकित्सा शिक्षा महाशाखाका डा भोलाराम श्रेष्ठ, औषधि व्यवस्था विभागका महानिर्देशक नारायण ढकाल, जनस्वास्थ्य प्रयोगशालाकी डा रुना झा, वीर अस्पतालका रेडियोलोजिस्ट स्वयंप्रकाश पण्डित, स्वास्थ्य मन्त्रालयका उपसचिव भवनाथ खतिवडा र नर्सिङ अधिकृत कविता अर्याल छन् । अस्पतालको वास्तविकता बुझेर प्रतिवेदन पेस गर्न समितिलाई एक साताको अवधि दिइएको थियो । तर सञ्चालकहरूको अवरोधका कारण समितिले अनुगमन नै गर्न नपाएपछि मन्त्रालय अस्पतालबारे निर्णयमा पुग्न कानुनी परामर्शमा जुटेको छ । सञ्चालकले भनेजस्तै अस्पताल सञ्चालन भएनभएको प्रमाण जुटाइरहेको छ । सञ्चालन स्वीकृति नभएको भनिएको छ, सञ्चालन गरिएको रहेछ भने बन्द गरिदिन प्रशासनलाई पत्राचार गर्छौं, स्वास्थ्य मन्त्रालयका एक अधिकारीले भने । प्रशासनको सहयोगमा पुन: अनुगमनमा जान पनि सकिने ती अधिकारीले जानकारी दिए ।बन्द अस्पतालमा बिरामी तान्न छुटैछुटचिकित्सकसमेत नराखेर बन्द गरेको अस्पतालमा बिरामी बढाउन घट्टेकुलोस्थित नेसनल मेडिकल कलेजले छुट दिएर बिरामी तान्न खोजिरहेको छ । एक साताअघिसम्म बिरामी राख्ने वार्डमा ताला लगाइएको थियो । अन्य कार्यालयजस्तै बिहान १० बजे खोलेर बेलुका ५ बजे बन्द हुन्थ्यो । अस्पताललाई त्रिभुवन विश्वविद्यालयले एमबीबीएस पढाउन अनुमति दिएपछि नेसनल मेडिकल कलेजले बिरामी बढाउन छुटको रणनीति अघि सारेको हो । नेसनल अस्पतालले तीजका अवसरमा भन्दै जनरल बेडमा शतप्रतिशत, ओपीडीमा सय प्रतिशत, डाइग्नोसिसमा ५० प्रतिशत र एक्सरे सेवामा ४० प्रतिशत छुट भन्दै शनिबार विज्ञापन गरेको छ । एक साताअघि अस्पताल पुग्दा सबै वार्डमा ताला लगाइएको थियो । हाल रातिको समयमा अस्पताल परिसरमा उपकरण र सामान ल्याउने काम भइरहेको स्थानीय बताउँछन् ।"
डुबान समस्याबारे वार्ता,"बिहार (भारत) सीमा क्षेत्रमा भारतले बनाएका बाँध तथा अन्य संरचनाका कारण उत्पन्न बाढी र डुबान समस्याको निकास खोज्न संयुक्त संयन्त्र प्रभावकारी बनाउने समझदारी भएको छ । भारतको पाँचदिने औपचारिक भ्रमणमा रहेका प्रधानमन्त्री शेरबहादुर देउवा र विहारका मुख्यमन्त्री नीतीश कुमारबीच शनिबार साँझ भएको भेटमा यस्तो समझदारी बनेको हो । शनिबार गया आइपुगेका देउवालाई नीतीश कुमारले उनी बसेको होटलमा पुगेर भेटवार्ता गरेका हुन् ।भेटवार्तामा सहभागी भारतका लागि नेपाली राजदूत दीपकुमार उपाध्यायका अनुसार बाढीको अल्पकालीन तथा दीर्घकालीन समाधानका लागि कदम चाल्ने विषयमा दुई पक्षबीच उपलब्धिमूलक छलफल भएको छ । यसै प्रयोजनका लागि बनेका दुईपक्षीय संयन्त्रलाई सक्रिय बनाउनुका साथै पानीको दीर्घकालीन व्यवस्थापन गर्ने विषयमा छलफल भएको छ, उपाध्यायले कान्तिपुरसँग भने, पानीको प्रभावकारी व्यवस्थापन गर्ने विषयमा रचनात्मक कुराकानी भएको छ । यसअघि प्रधानमन्त्री देउवा र भारतीय समकक्षी नरेन्द्र मोदीबीच बाढी नियन्त्रणका लागि संयन्त्र तीव्र पार्ने र यसको व्यवस्थापनमा दीर्घकालीन समाधान खोज्ने सहमति भएको थियो ।दुई साताअघि भीषण वर्षापछि आएको बाढीले नेपाल र विहारका विभिन्न भागमा सयौंको ज्यान गएको थियो । भेटका क्रममा प्रधानमन्त्री देउवाले नेपालमा लोडसेडिङ अन्त्य गर्न विहार सरकारले विद्युत् उपलब्ध गराएकोमा नीतीशलाई धन्यवाद दिएका थिए । भ्रमणको चौथो दिन उनी गया आइपुगेका हुन् । त्यसअघि उनले शनिबारै आन्ध्र प्रदेशमा रहेको तिरुपति मन्दिरमा विशेष पूजा गरेका थिए । प्रधानमन्त्रीसहित नेपाली प्रतिनिधिमण्डल अपराह्न मन्दिर पुगेको थियो । शुक्रबार देउवाले हैदरावादमा सूचना प्रविधि क्षेत्रमा भएको प्रगति अवलोकन गरेका थिए । प्रधानमन्त्री देउवा आइतबार बोधगया मन्दिर दर्शन गरी नयाँदिल्ली हुँदै काठमाडौं फर्कने कार्यक्रम छ ।"
अपराध बढयो,"काठमाडौं प्रहरी प्रधान कार्यालयले पछिल्ला तीन वर्षमा देशव्यापी रूपमा सार्वजनिक अपराध, ज्यानसम्बन्धी अपराध र बंैकिङ कसुरको संख्यामा उल्लेख्य वृद्धि भएको तथ्य सार्वजनिक गरेको छ । आर्थिक वर्ष २०७३७४ मा देशभरिको प्रहरी कार्यालयमा दर्ता भएका मुद्दाका आधारमा सबैभन्दा धेरै अर्थात् १० हजार ५४ वटा सार्वजनिक अपराधसम्बन्धी मुद्दा दर्ता भएका देखिन्छन् । पछिल्ला एक वर्षमा सार्वजनिक अपराधको संख्यामा सबैभन्दा धेरै वृद्धि भएको देखिन्छ । प्रहरीका अनुसार अघिल्लो आर्थिक वर्षको तुलनामा यो वर्ष एक हजार पाँच सय ६३ वटा सार्वजनिक अपराध भएका छन् । आर्थिक वर्ष २०७२७३ मा आठ हजार पाँच सय ३९ सार्वजनिक अपराध भएका थिए । यो संख्या आर्थिक वर्ष २०७३७४ मा बढेर १० हजार एक सय दुई पुगेको छ । सार्वजनिक अपराधमा भएको बढोत्तरी पछिल्ला तीन वर्षकै उच्च हो । आर्थिक वर्ष २०७१७२ मा जम्मा नौ हजार ७ सय ४ वटा सार्वजनिक अपराधका घटना भएका थिए । यही अवधिमा ज्यानसम्बन्धी अपराधको संख्यामा पनि बढेको छ । आर्थिक वर्ष २०७२७३ मा ५ हजार ३ सय ९२ ज्यानसम्बन्धी अपराधका घटना भएका थिए । यो संख्या आर्थिक वर्ष २०७३७४ मा बढेर ५ हजार ९ सय ४ पुगेको छ । पछिल्ला चार आर्थिक वर्षमा ज्यानसम्बन्धी अपराधका घटना सबैभन्दा धेरै वृद्धि भएको छ । आर्थिक वर्ष २०७०७१ मा ज्यानसम्बन्धी अपराध ४ हजार ६ सय ८७ मात्रै थियो । चार वर्षमै यस्तो अपराधको संख्यामा १ हजार २ सय १७ ले वृद्धि भएको देखिन्छ । पछिल्ला तीन वर्षमा बैंकिङ कसुरसम्बन्धी मुद्दामा पनि उल्लेख्य वृद्धि भएको छ । प्रहरीका अनुसार आर्थिक वर्ष २०७१७२ मा ३६ वटा मात्रै रहेको बैंकिङ कसुरसम्बन्धी मुद्दा यो आर्थिक वर्ष २०७३७४ मा दोब्बरभन्दा धेरै अर्थात् ९३ पुगेको छ । यो आर्थिक वर्षमा पश्चिमाञ्चलमा मात्रै ५२ र उपत्यकामा मात्रै २२ वटा बैंकिङ कसुरसम्बन्धी मुद्दाहरू परेका देखिन्छन् । प्रहरीले पछिल्ला वर्षहरूमा समग्र अपराधजन्य मुद्दाको संख्यामा पनि वृद्धि भएको तथ्यांक सार्वजनिक गरेको छ । अघिल्लो आर्थिक वर्षको तुलनामा यो आर्थिक वर्ष २०७३७४ अपराधजन्य मुद्दाहरू १० दशमलव १५ प्रतिशतले वृद्धि भएको देखिन्छ । पूर्व डीआईजी हेमन्त मल्ल प्रत्येक वर्ष प्रहरीको अनुसन्धान क्षमतामा वृद्धि भइरहे पनि अपराधको संख्यामा वृद्धि हुनु गम्भीर विषय भएको बताउँछन् । मल्लका अनुसार सार्वजनिक अपराधको संख्यामा भएको वृद्धिभन्दा ज्यानसम्बन्धी अपराधको संख्यामा भएको संख्यात्मक वृद्धि डरलाग्दो हुन्छ । मल्लको बुझाइमा सामाजिक दबाब थेग्न वा सम्भावित अभियुक्तमाथि अनुसन्धान बढाउन पनि प्रहरीले सार्वजनिक अपराधअन्तर्गत मुद्दा दर्ता गर्ने परिपाटीले यसको संख्या उल्लेख्य बढाएको हुन सक्छ । उनले भने, ज्यानसम्बन्धी अपराधको संख्यामा भएको वृद्धिले के नेपाली समाज हिंस्रक बन्दै गएको हो भन्ने प्रश्न उठाएको छ । त्यसो त ज्यानसम्बन्धी अपराध बढे पनि पछिल्ला तीन वर्षमा जघन्य अपराधको संख्या भने घटेको छ । प्रहरीका अनुसार आर्थिक वर्ष २०७२७३ मा ३ हजार ७ सय १८ जघन्य अपराध भएका थिए ।"
भासियो अरनिको राजमार्ग,"भक्तपुर सडक र खोलाको जग्गा अतिक्रमण गरी व्यक्तिले खोला पुरेपछि अरनिको राजमार्गअन्तर्गत पलाँसेस्थित मुख्य सडक खण्ड भासिएको छ । केही दिनअघि सूर्यविनायक नगरपालिका९ पलाँसेस्थित स्थानीय प्रकाश जोशी र गजेन्द्र फोजु श्रेष्ठले सडकको जग्गा अतिक्रमण गरी व्यापारिक प्रयोजनका लागि कुसुमे खोलामा तारजाली लगाई खोला पुरेका थिए । खोलामा तारजालीको पर्खाल निर्माण गरी ह्युमपाइप राखेर जग्गा सम्याएपछि खोला थुनिएर सडक भासिएको स्थानीयवासी बताउँछन् । व्यक्तिले सार्वजनिक जग्गा अतिक्रमण गरेपछि मुख्य सडक भासियो, सूर्यविनायक नगरपालिका९ वडाका नवनिर्वाचित वडा सदस्य विनय महतले भने, सूर्यविनायक नगरपालिका नंखेल क्षेत्रको पानी ह्युमपाइपमा कैद गर्न खोजेपछि दुर्घटना भएको हो । पलाँसेमा भासिएपछि अरनिको राजमार्ग भएर चल्ने पूर्वतर्फको यातायात सेवा प्रभावित भएको छ । अरनिको राजमार्ग भएर चल्ने काभ्रे, सिन्धुपाल्चोक, दोलखा, रामेछाप, ओखलढुङ्गा र बीपी राजमार्गअन्तर्गत सिन्धुलीबर्दिवास सडक खण्ड हुँदै रामेछाप, सिन्धुली, महोत्तरी, उदयपुर, झापालगायत पूर्वी क्षेत्रको यातायात आवागमन सेवा प्रभावित भएको सूर्यविनायक नगरपालिका वडा नम्बर ९ का वडाध्यक्ष उपेन्द्र केसीले बताए ।पछिल्लो समय नारायणघाटमुग्लिन सडक अवरुद्ध भएपछि अरनिको राजमार्ग हुँदै बीपी राजमार्ग सडक खण्डअन्तर्गत सिन्धुलीबर्दिवास सडक प्रयोग गर्ने सवारी साधन बढेका छन् । सडक र खोलाको जग्गा अतिक्रमण भएको विषयलाई लिएर स्थानीयले विरोध गर्दा पनि अटेर गरी र वडा कार्यालयलाई समेत जानकारी नदिई खोला पुरेर जग्गा सम्याउने काम गरेको वडा अध्यक्ष केसीले बताए । सडक भासिएका कारण शुक्रबार बिहानैदेखि अरनिको सडकअन्तर्गत पलाँसेमा प्रहरीले एकतर्फी आवागमन सञ्चालन गरेको छ । भासिएको सडक पुनर्निर्माण नभएसम्म यातायात आवागमन दुईतर्फी गर्न सक्ने अवस्था छैन, महानगरीय प्रहरी परिसर भक्तपुरका प्रवक्ता डीएसपी कृष्ण प्रसाईंले भने, अरनिको सडक नै भासिएकाले तत्काल पुनर्निर्माण आवश्यक छ, उक्त सडकको अर्को विकल्प छैन । कुसुमे खोलाको दायाँबायाँ आफ्नो जग्गा भएकाले खोलामा ह्युमपाइप राखेर खोलामाथि व्यापारिक प्रायोजनका लागि जग्गा सम्याउँदा सडक भासिएको डिभिजन सडक कार्यालय भक्तपुरले जनाएको छ । सडकको जग्गा अतिक्रमण गरी खोला थुनेकै कारण सडक भासिएको हो, डिभिजन सडक कार्यालय भक्तपुर प्रमुख इन्जिनियर गुरुप्रसाद अधिकारीले भने, कार्यालयलाई जानकारी नै नदिई सडक मापदण्डभित्रको जग्गा सम्याउने काम भएको छ । सडकलाई क्षति पुग्ने गरी जग्गा अतिक्रमण गर्नेलाई सार्वजनिक सडक ऐन २०३१ को दफा १९ बमोजिम कारबाही गरिने उनले बताए । सडक अतिक्रमणको आरोप लागेकाले भने सडक अतिक्रमण नगरेको दाबी गर्दै भासिनुमा आफ्नो कुनै दोष नरहेको बताए । हामीले आफ्नै जग्गा सम्याएको हो, अतिक्रमण गरेका छैनौं, आरोपित प्रकाशले भने, ठूलो पानी पर्यो र दुर्घटना भयो तर हाम्रो दोष छैन । कार्यालयले भने सडकको जग्गा अतिक्रमण गरी खोला पुर्ने दुवै जनालाई बोलाई खोला पुर्न र निर्माण गरेको संरचना भत्काई भासिएको सडक निर्माण गर्ने निर्देशन दिएको जनाएको छ । ती दुई जनासित भासिएको सडकमा ग्याबिङ गरी निर्माण गर्न कागज गरिएको छ, खोला पुर्न निर्माण गरेको संरचना भत्काउन थालिसकेका छन्, उनले भने ।"
लथालिंग बुङ्मती,"ललितपुर (कास) मस्त्येन्द्रनाथ पाटन लैजाँदा होस् वा पाटनबाट बुङ्मती ल्याउँदा एउटै द्वार प्रयोग गरिन्छ । बस्तीको दक्षिणपट्टि निस्कने स्थानीयवासी र बाहिरबाट बुङ्मती आउनेले पनि यही द्वार प्रयोग गर्छन् । बुङ्मती मत्स्येन्द्रनाथबहालस्थित उक्त द्वार भूकम्प गएको दुई वर्ष बितिसक्दा पनि अझै बन्द नै छ । उत्तरपट्टिको द्वारको अवस्था पनि उस्तै छ । दुवै गेट केही भएको होइन । गत वर्ष मन्त्रिपरिषद् बैठकले सम्पदा बस्तीमा सूचीकृत भएको बस्ती अहिले लथालिंग अवस्थामा छ । मत्स्येन्द्रबहाल (मत्स्येन्द्रनाथको चोक) मा थुप्रेको भग्नावशेष नपन्छाउँदा उक्त गेटबाट आवतजावत गर्न समस्या परेको हो । मन्दिरको उत्तरपट्टि सुन्दर मत्स्येन्द्रपाटी छ । पूर्वपट्टि ऐतिहासिक ढुंगेधारा । यिनलाई भूकम्पले क्षति पुर्याएको छैन । तर त्यहाँ वरिपरि थुपारिएका भग्नावशेषले मत्स्येन्द्रबहाल लथालिंग छ । सम्पदा बस्ती मत्स्येन्द्रबहाल उदाहरण मात्र हो । बुङ्मतीकै दे: पुखु, चोहेल ननी (चोक), भैरव मन्दिरसँगै खोकना बस्तीको अवस्था पनि उस्तै छ । भग्नावशेषलाई उठाएर मत्स्येन्द्रनाथ मन्दिर पुनर्निर्माण गर्ने जिम्मेवारी पाएको ठेकेदार कम्पनीले काम धेरै ढिलो गरिरहेको छ, मत्स्येन्द्रनाथका पुजारी मदन शाक्यले भने, यसैले गर्दा मत्स्येन्द्रबहाल लथालिंग भएको हो । उनले यही गतिमा काम अगाडि बढेमा समय अवधिभित्र नसकिने बताए । २३ महिना काम गरेर जगसम्म उठाइदियो, ४ महिना रोक्यो, उनले भने, फेरि जगमाथि काठ राखेर सम्यायो, अहिले फेरि काम रोकिएको छ ।"
सम्पत्ति हत्याउन फर्जी कम्पनी,"काठमाडौं नेपाल इन्जिनियरिङ कलेजका अध्यक्षले नै कलेजको सम्पत्ति हत्याउन फर्जी कम्पनी स्थापना गरेको तथ्य खुलेको छ । सामाजिक संस्था स्थापना गरी त्यसमार्फत कलेज सञ्चालन भइरहेकोमा कलेजको नामसँग हुबहु मिल्ने गरी उनले कम्पनी स्थापना गरेका हुन् । गत साता कान्तिपुरले कलेजको सम्पत्ति गैरकानुनी रूपमा वितरण गरेको विवरण सार्वजनिक गरेको थियो । कलेजको सम्पत्तिमा अनियमितता भएपछि विद्यार्थी, कर्मचारी तथा स्थानीयवासी आन्दोलित छन् । केही सञ्चालकको अनियमितता र गलत क्रियाकलाप सोधखोजका क्रममा कलेजको सम्पत्ति हत्याउने प्रयास भएको उनीहरूले पत्ता लगाएका हुन् । केही स्थानीयवासीले दिएको सूचना पछ्याउँदै जाँदा हाल सञ्चालनमा रहेको कलेजको नामसँग हुबहु मिल्ने गरी कम्पनी रजिस्ट्रारको कार्यालयमा कम्पनी दर्ता गरिएको तथ्य फेला परेको छ । १६८१६०२०७३७४ दर्ता नम्बर उल्लेख गरी गत वैशाख २५ गते नेपाल इन्जिनियरिङ कलेज नामको प्राइभेट कम्पनी दर्ता भएको अभिलेखबाट देखिन्छ ।कम्पनीका सञ्चालक लम्बोदर न्यौपानेले निजी कम्पनी भए पनि कलेज सञ्चालन र सम्पत्ति खरिदबिक्रीमा नेपाल इन्जिनियरिङ कलेज मात्रै भनी उल्लेख गरिने सूचना कम्पनी रजिस्ट्रारको कार्यालयलाई दिएका छन् । यो नाम सामाजिक संस्थाका रूपमा भक्तपुरको चाँगुनारायणमा सञ्चालित इन्जिनियरिङ कलेजसँग हुबहु मिल्छ । रोचक त के छ भने उक्त कलेजका सञ्चालक न्यौपाने नै हालको गैरनाफामूलक इन्जिनियरिङ कलेजका अध्यक्षसमेत हुन् । गैरनाफामूलक संस्थाको सम्पत्ति बाँड्ने निर्णयबाट विवादमा परेका न्यौपानेले भक्तपुरको चाँगुनारायणमै आफ्नो कम्पनी स्थापना गरी त्यहीँ सञ्चालन हुने विवरण पेस गरेका छन् । कलेजको अधिकृत पुँजी १० करोड रुपैयाँ देखाई सञ्चालक न्यौपानेले ७ करोड रुपैयाँको सेयर आफ्नो नाममा राखेका छन् । निजी कम्पनीका रूपमा दर्ता भएको कलेजको प्रबन्धपत्रमा हालको गैरनाफामूलक कलेजको सम्पत्ति हत्याउन खोजेको स्पष्टै देखिन्छ । प्रबन्धपत्रमा यसअघि कम्पनी ऐनअनुसार दर्ता नभई पोखरा विश्वविद्यालयको सम्बन्धनमा मात्र सञ्चालन भएका सम्पूर्ण शैक्षिक कार्यहरू आजको मितिदेखि कम्पनी ऐनअनुसार सञ्चालन भएको मानिनेछ भन्ने उल्लेख छ । यो व्यवस्थाले सामाजिक संस्थाको सम्पत्ति व्यक्तिको नाममा ल्याउन खोजेको प्रस्ट देखिन्छ । साथै प्रबन्धपत्रमा उक्त कलेजले खरिद वा निर्माण गरेका सम्पूर्ण चलअचल सम्पत्ति स्वत: यस कलेज (निजी) को हुनेछ भनिएको छ । साथै उक्त कलेजको लेनदेनसमेत दर्ता भएको कम्पनीको जिम्मेवारीमा सर्ने उल्लेख छ । स्रोतका अनुसार कम्पनी दर्ताका क्रममा समेत कम्पनी रजिस्ट्रारको कार्यालयमा मिलेमतो भएको देखिएको छ । अन्य कुनै व्यक्तिको सम्पत्ति अब दर्ता हुने कम्पनीको स्वामित्वमा आउने भन्ने व्यवस्थामा सम्बन्धित व्यक्तिको समेत स्वीकृति र उपस्थिति आवश्यक पर्छ । स्रोतका अनुसार सर्भर डाउन भएको भन्दै कम्पनी दर्ता गरिएको दिन आवश्यक कागजातसमेत स्क्यान गरी राखेको थिएन । गैरनाफामूलक संस्था विघटन भए सम्पत्ति स्वत: सरकारका नाममा जाने भनी संस्था दर्ता ऐनमा भएको व्यवस्था लत्याउँदै तयार भएको प्रबन्धपत्रलाई हुबहु अनुमोदन गरी कम्पनी रजिस्ट्रार कार्यालयका सहरजिस्ट्रारले समेत प्रमाणपत्र दिएका छन् । प्रमाणपत्र र प्रबन्धपत्रमा हस्ताक्षर गर्ने सहरजिस्ट्रारको नाम भने खुलाइएको छैन । निजी कलेजका सञ्चालक न्यौपानेले गैरनाफामूलक कलेजलाई कम्पनी मातहतमा ल्याउने प्रयास गरेकोबारेमा प्रतिक्रिया दिन मानेनन् । भेटेर कुरा गरौंला उनको प्रतिक्रिया थियो । गैरनाफामूलक संस्था भएकै कारण कलेजले गाविसबाट स्वीकृति लिएर भक्तपुरको चाँगुनारायणमा १ सय ७४ रोपनी सरकारी जग्गामा भौतिक संरचना बनाएको छ । कलेजको आफ्नै ३९ रोपनी जग्गा छ । कार्यकारी अध्यक्ष न्यौपानेले नेपाल इन्जिनियरिङ कलेज नाफामूलक कम्पनी भएको दाबी दोहोर्याए । हामीले नाफामूलक कम्पनीबाट नै कलेज चलाएको हो, न्यौपानेले कान्तिपुरसित भने । हालको नेपाल इन्जिनियरिङ कलेज भने २०६० भदौ ४ मा जिल्ला प्रशासन कार्यालयमा सामाजिक संस्थाका रूपमा दर्ता भएको हो, त्यसैका नाममा सञ्चालन हुँदै आएको छ । सामाजिक संस्थाको सम्पत्ति हत्याउन विवादित रूपमा कम्पनी दर्ता गर्ने कामलाई कानुन व्यवसायीहरू जालसाजी ठान्छन् । कर्पोरेट कानुनका क्षेत्रका क्रियाशील अधिवक्ता सज्जनवरसिंह थापाका अनुसार सामाजिक संस्थाको विघटनपछिको सम्पत्ति राज्यको नाममा जाने भएकाले यसको निजीकरण गर्न मिल्दैन । कुनै पनि संस्थाको सम्पत्ति मेरो नाममा हुनेछ भनेर कहीँ कम्पनी दर्ता गर्न मिल्छ ? उनी भन्छन्, यस्तो हुने हो भने सामाजिक संस्थाका जग्गा र सम्पत्ति हामीमध्ये कोही मिलेर आफ्ना नाममा ताने भइहाल्यो नि ।सात सञ्चालकबाट गैरनाफामूलक उद्देश्यले सञ्चालित कलेजले पछिल्लो समयमा गुणस्तरीय शिक्षा प्रदान गर्नुका साथै राम्रो आम्दानी गर्न थालेपछि केही सञ्चालकले त्यसलाई निजीकरण गर्न गैरकानुनी प्रयास थालेका हुन् । दुई जनाबाहेक अरू ५ सञ्चालक कलेजको सम्पत्ति निजीकरण गर्ने प्रयासमा एकजुट छन् । दुई सञ्चालक सलिल भट्टराई र हरिप्रसाद पाण्डेले भने गैरनाफामूलक कलेजलाई कम्पनीमा लान नहुने र नमिल्ने भन्दै अख्तियार, जिल्ला प्रशासन कार्यालय भक्तपुर, कम्पनी रजिस्ट्रारको कार्यालयसहित १३ ठाउँमा उजुरी दिएका छन् ।सञ्चालकमध्येका एक सूर्यबहादुर केसीले त अध्यक्षलाई पत्र लेखेरै गैरसरकारी संस्थाका रूपमा स्थापित कलेजलाई निजी कम्पनीमा रूपान्तरण गर्नुपर्ने भनी सोझै प्रस्ताव गरेका थिए । आफन्तसँग ऋणसापटी गरेर कलेजमा गरेको लगानीको ब्याज बढिरहेको भन्दै उनले घुमाउरो भाषामा आफ्नो लगानीको प्रतिफल चाहिने माग गरेका छन् । गैरसरकारी संस्थाका रूपमा दर्ता भए पनि प्रालिको रूपमा कलेज स्थापित थियो, कान्तिपुरलाई प्राप्त पत्रमा भनिएको छ, अब एनजीओ खारेज गरी प्रालिका रूपमा दर्ता गरी सोहीअनुसार गर्न उपयुक्त हुन्छ । पत्र पठाएको चार महिनापछि अध्यक्षले कम्पनी स्थापना गरेका हुन् ।"
चीनमा तीन नेपाली पक्राउ,"बेइजिङ (कास) दोलखाका कुमार तामाङ, घ्याम्चो लामा र गंगाबहादुर तामाङ मंगलबार चीनको सानदोङ प्रान्तको जिनानबाट नेपाल फर्कन विमान चढे । झन्डै तीन महिनापछि नेपाल फर्कन पाएकामा उनीहरू खुसी थिए । तर उनीहरूको खुसी लामो समय रहेन । जिनानबाट छन्दु पुगेपछि उनीहरू चिनियाँ प्रहरीको नियन्त्रणमा परे ।छन्दुबाट काठमाडौंका लागि उड्न विमानस्थलको काउन्टर पुगेका उनीहरूलाई बोर्डिङ पास दिनुपर्नेमा काउन्टरका कर्मचारीले प्रहरी बोलाएर पक्राउ गराए । छन्दु प्रहरीले उनीहरूलाई दुई साताका लागि डिटेन्सन (हिरासत) मा राखेको छ । दलालमार्फत काम गर्न भनेर यहाँ आएका उनीहरू भिसा सकिएको ५६ दिनसम्म अवैध बसेका कारण प्रहरीले डिटेन्सनमा राखेको हो । त्यतिका दिनसम्म बिनाभिसा अवैध बसेकाले जरिवाना बुझाउन नसक्नेलाई चीनको सार्वजनिक सुरक्षा ब्युरोले पक्राउ गरी हिरासतमा राख्ने गर्छ । चिनियाँ प्रहरीले उनीहरूलाई दुई साता डिटेन्सनमा राखेर अनुसन्धान गरी प्रक्रिया पुर्याएर नेपाल फर्काइदिनेछ ।गत मे २९ मा दोलखाकै दलाल प्रकाश तामाङले चीनमा तीन महिना काम गर्ने र त्यसपछि जापान लगिदिने भन्दै ६ लाख रुपैयाँ लिएको कुमार तामाङले बताए । प्रकाशले बुढाथोकी नामका व्यक्तिले चीनमा राम्रो काम लगाइदिन्छ भन्दै उनीहरूबाट पैसा उठाएका थिए । चीनमा काम गर्दा महिनाको ८० हजार नेपाली रुपैयाँ हुने र तीन महिनापछि जापान जान पाइने बताउँदै उनीहरूलाई दलालले काठमाडौंबाट भारतको दिल्ली लगेर चीनको ग्वाङजाउ पुर्याएको थियो । ग्वाङजाउमा उनीहरूलाई एक भारतीयले सान्दोङ प्रान्तको जिनान जाने रेल चढाएको थियो । बेइजिङस्थित नेपाली दूतावासका मिनिस्टर काउन्सिलर हरिश्चन्द्र घिमिरले उनीहरूलाई नेपाल फर्काउन छन्दुमा प्रहरीलाई पत्राचार गरिएको बताए ।"
प्रधानमन्त्रीको अशोभनीय अभिव्यक्ति,"कुनै खास द्विपक्षीय एजेन्डा नभए पनि प्रधानमन्त्री बन्नासाथ भारत भ्रमणमा निस्किहाल्ने अनुत्पादक प्रचलनलाई निरन्तरता दिँदै प्रधानमन्त्री शेरबहादुर देउवा आइतबार स्वदेश फर्कंदै छन् । उनको पाँचदिने राजकीय भ्रमणको मूल कार्यक्रम दिल्लीमा दुई दिनमै सकिएको थियो, बाँकी अवधि तीर्थाटन र घुमफिर गरेर उनी फर्कन लागेका हुन् । भारत जाने कुनै पनि प्रधानमन्त्रीले सम्बन्ध सुधार या ठोस उपलब्धि हासिल गर्नेभन्दा पनि बढी कहाँ के बिगार्ने हुन् भन्ने आम चिन्ता सदैव रहने गर्छ । दुई देशले जारी गर्ने संयुक्त विज्ञप्तिमा विवादास्पद बुँदाहरू घुसाइने, असमान सन्धिसम्झौतामा हस्ताक्षर गर्ने या असान्दर्भिक अभिव्यक्ति दिएर राष्ट्रलाई अप्ठेरामा पार्ने विगतका दृष्टान्तले गर्दा पनि सर्वसाधारणमा संशय रहने गरेको हो । प्रधानमन्त्री देउवाको भ्रमण क्रममा संयुक्त विज्ञप्ति या सम्झौताहरूका हकमा त हालसम्म नकारात्मक टिप्पणी सुनिएको छैन, तर नेपाली संविधानलाई लिएर उनले विदेशी भूमिमा प्रस्टीकरण को शैलीमा बोलेको विषय भने आलोच्य छ । हाम्रा दुई छिमेकीहरूको सम्बन्ध दोक्लम द्वन्द्वका कारण निकै चिसिएको र दुवैले नेपाललाई आआफ्नो प्रभावमा तान्न खोजिरहेको अवस्थामा प्रधानमन्त्री देउवा भारत भ्रमणमा निस्किएका थिए । भ्रमणको समय छनोट आफैंमा अमिल्दो थियो । स्वभावत: उनले दिल्लीमा नेपालचीन सम्बन्धकै वरिपरि अनेक प्रश्न, जिज्ञासा र दबाबको सामना गर्नुपर्यो । तथापि दोक्लम प्रकरणमा नेपालले लिएको तटस्थताको नीतिलाई उनले कम्तीमा औपचारिक प्रस्तुतिमा ढलपल हुन दिएनन्, त्यो सकारात्मक कुरो हो साथै नेपालको चीनसँग कुनै समस्या नरहेको र दुवै छिमेकीसँग स्वतन्त्र द्विपक्षीय सम्बन्ध राख्दै आएको जो वास्तविकता त्यहाँ उल्लेख गरे, त्यो सिद्धान्तत: उचित थियो । भलै भारतीय समकक्षी नरेन्द्र मोदीले नेपाल र भारतको सुरक्षा स्वार्थ एकअर्कामा जोडिएको र आपसमा निर्भर रहेको भन्दै दुई देशका रक्षा र सुरक्षा अंगहरूबीच निकट सहकार्य हुनुपर्ने जो बहुअर्थी अभिव्यक्ति दिए, देउवा त्यसप्रति मौन रहे । भारत नेपाली सेना, प्रहरीलगायत सुरक्षा निकायहरूसँग विशेष घनिष्ठता दर्साउन चाहन्छ, ताकि तेस्रो मुलुकसँगको सैन्य होडबाजीमा नेपाललाई आफ्ना पक्षमा देखाउन सकियोस् । यस किसिमको सामरिक खिचातानीबाट देशलाई टाढै राख्नुपर्ने दायित्व प्रधानमन्त्री देउवाले त्यहाँ कुशलतापूर्वक बहन गर्न नसकेको देखियो । प्रधानमन्त्री देउवाले मुलुकको संविधानलाई लिएर भारतीय भूमिमा रक्षात्मक शैलीमा अभिव्यक्ति दिएर चाहिं नगर्नुपर्ने गल्ती गरेका छन्, तीनवटा कारणले । पहिलो, कुनै पनि देशको संविधान कस्तो हुनुपर्छ या त्यसको संशोधन गर्नेनगर्ने जस्तो विषय विशुद्ध आन्तरिक मामिला हो । त्यसलाई प्रधानमन्त्री स्वयंले भारतमा बहसको विषय बनाउनु आफैंमा अशोभनीय र निन्दनीय कार्य हो । दोस्रो, संविधान संशोधनको विषयलाई देशको सार्वभौम संसद्ले टुंगोमा पुर्याइसकेको छ । संशोधनको माग गर्ने दलहरू परिणाम स्विकारेर चुनावी प्रक्रियामा गइसकेका छन् । यस्तो अवस्थामा प्रधानमन्त्री देउवाले संसद्को निर्णयप्रति असन्तुष्टि जनाउँदै पुन: दुई तिहाइ जुटाएर संविधान संशोधन गर्छु भनेर विदेशी भूमिमा असान्दर्भिक स्पष्टीकरण दिनु कुनै पनि दृष्टिबाट उचित होइन । तेस्रो, नेपालको निर्वाचित निकायले संविधान घोषणा गरेकामा भारतले त्यसविरुद्ध अन्तर्राष्ट्रिय लबिइङ गर्नुका साथै नाकाबन्दीसमेत लगाएको थियो । त्यसप्रति गल्तीबोध गर्दै भारत बिस्तारै नीतिगत बदलावतर्फ लागिसकेको देखिन्छ । संयुक्त पत्रकार सम्मेलनमा भारतीय प्रधानमन्त्री मोदीले नयाँ संविधानअन्तर्गत स्थानीय चुनाव सम्पन्न गरेकामा देउवालाई बधाई दिँदै संविधान कार्यान्वयनका लागि शुभेच्छासमेत प्रकट गरेका थिए । तर, उनीपछि बोलेका प्रधानमन्त्री देउवाले लिखित सम्बोधन थन्काएर बेलगाम बोली निकाल्दा व्यक्तिगत रूपमा उनलाई त घाटा भएन होला, तर देशको प्रतिष्ठामा गम्भीर आँच पुगेको छ । त्यो पर्याप्त गृहकार्य नगर्दाको प्रतिफल थियो या सोचविचार गरेर बोलिएको बोली, वास्तविकता उनैले जान्लान् । अब यसलाई सच्याउने एउटा मात्र बाटो भनेको प्रधानमन्त्री देउवा स्वयंले गल्ती महसुस गर्नु र यस्ता गल्ती भविष्यमा नदोहोर्याउने स्वप्रण गर्नु हो ।"
राजनीतिक मिलनविन्दु : संशोधन प्रयास,"संविधान संशोधन र भारतसंविधान जारी हुँदा भारतजस्तो महत्त्वपूर्ण मित्रराष्ट्रले संविधानलाई नोटिस मा मात्र लिने काम गर्यो । भारतका परराष्ट्र सचिवमार्फत आएको सन्देशको उपेक्षा गरेको भन्दै भारतको मित्र नेपालले महिनौं नाकाबन्दी खेप्नुपर्यो । संविधानमा चित्त नबुझेका मधेसकेन्द्रित दलले ठूलो आन्दोलन नै गरे । पछि नाकाबन्दी त सकियो, तर संविधान बन्दाको तुष अझै सकिएको छैन । नेपालभित्रका सबै राजनीतिक शक्तिले संविधान संशोधनमा भाग लिए, यही संविधानअन्तर्गतको सबै निर्वाचनमा भाग लिने निर्णय गरिसके । तर, दुर्भाग्य नै भन्नुपर्छ, भारतले आफ्नो अडान फेरेन ।हाल नेपालका प्रधानमन्त्री भारत भ्रमणमै हुनुहुन्छ । भारतका प्रधानमन्त्रीले समाजका सबै वर्गसँग संवादको प्रक्रिया जारी राख्दै नेपालले आफ्ना सबै नागरिकका आकांक्षालाई संविधानमा समेट्दै जाने विश्वास व्यक्त गरे भनी समाचार प्रकाशित भएको छ । अर्थात सोझो शब्दमा संविधानको स्वागत भएन । अझै पनि संविधानमाथिको असन्तुष्टि झल्किएकै छ । त्यसलाई समेत ध्यानमा राखी नेपालका प्रधानमन्त्रीले पनि आउँदा दिनमा संसद्मा दुई तिहाइ मत पुर्याएर संविधान संशोधन गर्ने प्रतिबद्धता व्यक्त गरेको समाचार आएको छ । नेपाली जनता भूकम्प, बाढी, पहिरोबाट आक्रान्त भइरहेको अवस्थामा त्यसका लागि भारतबाट प्राप्त हुने भनिएको सहयोग नेपालका प्रधानमन्त्रीको संविधान संशोधन गर्ने प्रतिबद्धताका कारण ओझेलमा परेको छ ।दुई मुलुकका कार्यकारी प्रमुखबीचको वार्ता र संवादबाट दुवै पक्षले समान रूपमा बेहोर्नुपर्ने कैयौं समस्याको समाधान खोज्ने प्रयासको साटो संविधान संशोधनको विषयले प्रधानता पाउनुले काठमाडौंमा भारतको दृष्टिकोणले मद्दत पुर्याउनेछैन, बरु जटिलता थप्नेछ । नेपाल आफैं समस्याको चाङमा बसिरहेको अवस्थामा नेपालभारतको उच्चस्तरीय भेटघाट समाधानमुखी हुन नसक्नु आफैंमा विडम्बना हो ।संविधान संशोधन नेपालको आफ्नो आन्तरिक विषय हो । आन्तरिक विषयमा मित्रहरूले दिएका सुझावमाथि विचार गर्न सकिन्छ । तर हुबहु मित्रहरूको सुझाव नेपालमा लागू गर्ने परिस्थिति पनि छैन, त्यसो गर्न पनि सकिँदैन । र, संविधान गतिशील राजनीतिक दस्ताबेज भएकाले समय क्रमसँगै यसमा संशोधन हुने नै छ । तर, एउटा मित्रले दबाब दिएका कारण संविधान संशोधन भयो वा गरियो भन्ने सन्देश मात्र पनि प्रत्युत्पादक हुन जान्छ । अपेक्षा गरांै, यस्ता विषयमा भविष्यमा सावधानी लिइनेछ ।"
पाठक मञ्च,"जनसेवाका पर्यायलाई सलामशनिबारको कान्तिपुरमा जनसेवाका पर्याय शीर्षकमा डा गोविन्द केसीको सेवाभावसम्बन्धी आवरण समाचार पढ्ने अवसर पाइयो । समाचारसँगैका तस्बिर र बाढीग्रस्त क्षेत्रमा उनको यात्राकहानीले केही क्षण भावुक पनि बनायो । वास्तवमा तेइस दिनसम्म अनशनपछि आराम गर्नुको सट्टा रुग्ण शरीर घिसारेरै भए पनि उनी बाढीले आहत बनेका सप्तरीका दलितहरूलाई स्वास्थ्यसेवारूपी राहत दिने पुगे । बाढीको चपेटाले तराईका थुप्रै बस्ती समस्याग्रस्त थिए । त्यसमा उनले डोम, चमार, सदा, सरदारलगायत तराईका अति विपन्न समूहमा गनिने सप्तरीको दलित बस्तीलाई नै आफ्नो स्वास्थ्य शिविरको मुकाम बनाए । उनी जनस्वास्थ्यप्रति कति संवेदनशील रहेछन् भन्ने कुराको ज्वलन्त उदाहरण हो यो । वास्तवमा नेपालका निम्नवर्गीय र दलित जनताप्रति उनको स्वास्थ्यसेवा लक्षित छ भन्ने संकेत पनि उनको यो अभियानले गर्छ । नत्र चिकित्सकहरूले आराम गर्न सल्लाह दिँदादिँदै बिमारले गलाएको शरीर घिसार्दै कोही पनि जनसेवा भनेर तम्सने थिएन । उनीजत्तिको हैसियत भएका शारीरिक रूपले पनि तन्दुरुस्त अरू चिकित्सक नेपालमा नभएका होइनन् । केही चिकित्सक बाढीपीडितको उद्धार र राहतमा अवश्य संलग्न भए । तर, यसलाई सबैले आफ्नो पेसागत दायित्वभित्र समेट्न चाहेनन् । जे होस् नेपालको स्वास्थ्य समस्याको वास्तविक मर्म बुझेर त्यसको समाधानमा आफूलाई अहोरात्र समर्पित गर्न चाहने डा केसीको यो नि:स्वार्थ अभियानलाई मेरो सलाम छ । आखिर यस्ता जनसेवाका पर्यायले उठाएका समस्यालाई राज्यले कहिले सम्बोधन गर्ला ? उत्साह सुवेदीकाञ्जीरोवा नेसनल मावि, कोटेश्वर, काठमाडौंडा गोविन्द केसीले आफ्नो स्वास्थ्यको ख्यालै नगरी सप्तरीका विपन्न दलित बस्तीमा पुगेर स्वास्थ्य शिविर चलाएको खबर देखेपछि खुसीले गहभरि आँसु भयो । डा केसीको काम सराहनीय छ । आफ्नै खर्चमा औषधि र राहतसमेत उपलब्ध गराउने डा केसीलाई सरकारले कहिले चिन्छ ? उनको माग जनताको पक्षमा छ । उनी कुशल डाक्टर मात्र नभई देशलाई माया गर्ने एक महान् व्यक्ति हुन् । आफ्नो स्वास्थ्य स्थिति नाजुक हुँदाहँुदै आफूलाई वास्ता नगरी ठाउँठाउँमा पुगेर बिरामीको जाँच गर्ने डा केसीलाई सरकारले सम्मान गर्नैपर्छ । उनका एकएक माग पूरा गर्नैपर्छ । ६२ वसन्त पार गरिसकेका डा केसीको आयु अझै लामो होस् । बालबालिका र वृद्धवृद्धाका लागि लुगाफाटा, खाद्यान्नलगायतका समान बाँड्ने डा केसीलाई सबैको आशिष लागोस् । नवीनकुमार देवकोटा विनायक पञ्चदेवल२, अछाम"
चुनाव र आन्दोलनलाई सँगै अघि बढाउँछौं,"चुनावमा जाने निर्णय गरे पनि हामी आन्दोलन र संघर्षबाट बाहिरिएका छैनौं ।सुष्मा स्वराजसँगको भेट र चुनावमा जाने निर्णयमा कुनै साइनो छैन ।संविधान संशोधनका पक्षमा पाएको मतले मधेसको मागलाई झन् स्थापित गराएको छ । परिवर्तनका लागि समय लाग्छ । एकदिन मधेसको समस्या पनि समाधान हुन्छ । एमालेसँग चुनावी तालमेल हुनै सक्दैन । अन्य दलसँग स्थानीयस्तरबाटै हुन सक्छ । सरकारमा जाने विषय हाम्रो छलफलमा कहीँ छैन । सत्तापक्षले समस्यालाई बुझ्दैन, टाल्ने कोसिस मात्रै गर्छ ।"
चक्रपथ विस्तारको काम किन सुस्त ?,"काठमाडौं सरकारले चिनियाँ अनुदानमा निर्माण भइरहेको चक्रपथको कलंकीकोटेश्वर सडक खण्डको ढिलाइबारे चिनियाँ अधिकारीसँग धारणा मागेको छ । तीनदिने औपचारिक भ्रमणमा शुक्रबार काठमाडौं आइपुगेका चिनियाँ कानुन तथा पूर्वाधारमन्त्री युआन सुहङ नेतृत्वको टोलीसँग मन्त्रालयमै भएको छलफलमा भौतिक पूर्वाधार तथा यातायातमन्त्री वीरबहादुर बलायरले चिनियाँ सहयोगका परियोजनामा भइरहेको ढिलासुस्तीबारे जिज्ञासा राखेका हुन् । शुक्रबार भएको द्विपक्षीय छलफलमा नेपालका लागि चिनियाँ राजदूत यु होङलगायत चिनियाँ अधिकारी र नेपालका तर्फबाट अर्थ, परराष्ट्र, कानुन, सहरी विकास मन्त्रालय, राष्ट्रबैंक, लगानी बोर्डलगायत निकायका अधिकारी सम्मिलित थिए ।सुरुमा रूख काट्नेपोल सार्नेजस्ता कामले कलंकीकोटेश्वर सडकखण्ड विस्तारमा केही अड्चन थियो । अहिले अवरोध छैन । तैपनि काम तीव्र रूपमा अघि बढ्न सकेको छैन, मन्त्री बलायरले चिनियाँ टोलीसित भनेका थिए । उनले करिब १० किलोमिटर सडक बनाउँदा ६ महिनामा पुलसमेत निर्माण गरिसक्ने चीनले अन्य सडक किन अस्तव्यस्त राखेको भनी सोधेका थिए । चिनियाँ ठेकेदारले गर्ने कामको अनुगमन गर्ने र चुस्त रूपमा अघि बढाउने निकायबारे जान्न मन लागेको छ । सरकार मातहत हुन्छन् कि स्वतन्त्र ? यो विषय जान्न खोजें, मन्त्री बलायरले कान्तिपुरसँग भने, प्रविधिमा निकै अब्बल चीनको काममा किन यस्तो ढिलाइ भन्दै त्यो क्षेत्रको समस्या बुझ्नसमेत आग्रह गरें ।मन्त्री बलायरले शनिबार चक्रपथ विस्तारको अवस्था आफैं अवलोकनसमेत गरे । चिनियाँ पक्षले पनि कामको अवलोकन आफ्नै ढंगले गरेको एक अधिकारीले बताए । शुक्रबार अपराह्न काठमाडौं आइपुगेलगत्तै चिनियाँ टोलीले भौतिक पूर्वाधार तथा यातायात मन्त्रालयमा दुईपक्षीय छलफल गरेको थियो । चिनियाँ उपप्रधानमन्त्री वाङ याङको भ्रमणलगत्तै बेल्ट एन्ड रोड इनिसियटिभ्स (बीआरआई) मार्फतको लगानी कसरी र कुन आधारमा अघि बढाउने भन्ने विषयमा अध्ययन गर्न यो टोली नेपाल आएको हो । टोलीले नेपालमा लगानी बढाउन यहाँको कानुनी प्रावधानबारे विभिन्न पक्षसँग जिज्ञासा राख्दै चिनियाँ प्रचलनबारे समेत जानकारी दिएको थियो । सम्बन्धित मन्त्रालयमै सबै पक्ष राखेर छलफल गरिएको र अन्यसँग साइडलाइन भेटघाटसमेत नभएको अवस्थामा यस छलफललाई अर्थपूर्ण मानिएको छ । उक्त टोली शनिबार नगरकोट गएको छ । आइतबार त्यहाँबाट सिधै त्रिभुवन विमानस्थल आएर स्वदेश फर्कनेछ ।चिनियाँ सरकारको अनुदान सहयोगमा काठमाडौं उपत्यकामा निर्माणाधीन चक्रपथ विस्तार आयोजनाले पटकपटक तीव्रता पाएको भनिए पनि अहिले करिब ६० जना मात्र काममा खटिएका छन् । यो अत्यन्त न्यून जनशक्ति हो । कलंकी चोकदेखि बल्खुसम्म त ट्रयाकसम्म तयार भएको छैन । समय थपसहित २०१७ जुलाईमै सक्ने भनिए पनि भूकम्पपछि थप समय मागिएको छ । अझै कति समयमा सकिने यकिन छैन । कलंकी चोकमा जारी निर्माण निकै सुस्त छ जसले त्यस क्षेत्रमा ट्राफिक जामका कारण यात्रु मर्कामा छन् । यसबारे कुरा उठाइए पनि उक्त कम्पनीले ध्यान नदिएकोबारे चिनियाँ टोलीसमक्ष जिज्ञासा राखिएको एक अधिकारीले जनाए । सन् २०१३ सेप्टेम्बर १३ मा निर्माण आरम्भ भएको उक्त सडक सांघाई कन्स्ट्रक्सन कम्पनीले बनाइरहेको छ । काम सम्पन्न गर्न अझ निकै समय लाग्ने काठमाडौं चक्रपथ सडक सुधार आयोजनाले मन्त्रालयलाई जानकारी दिएको छ । आयोजनाले चिनियाँ पक्षको ढिलासुस्ती र उनीहरूका गुनासालाई पनि मन्त्रालयसमक्ष राखेको छ । सांघाई कम्पनीले सरकारले नै राम्रो समन्वय नगर्दा ढिलाइ भइरहेको बताउँदै आएको छ । अझ केही स्थानमा ढल, पुल, खानेपानी तथा बिजुलीको पोललगायत संरचना व्यवस्थापन नटुंग्याएको आरोप उक्त कम्पनीको छ ।कम्पनीले जतिसक्दो छिटो काम सम्पन्न गर्ने बताउँदै आएको छ । दुई खण्डमा विभाजन गरेर काम गरिरहेको उक्त कम्पनीले कोटेश्वरबाट एकान्तकुनासम्म धेरै काम सके पनि त्यहाँबाट कलंकीसम्म ५० प्रतिशत पनि भ्याएको छैन । खाल्डाखुल्डी नपुर्ने, निर्माण सामग्री जताततै राख्नेलगायत समस्याले ट्राफिक जाम र दुर्घटनासमेत बढेको छ । सडक विस्तारअन्तर्गत ८ लेनको चौडा सडकका साथै कलंकीचोकमा ४ लेनको अन्डरपास र विभिन्न स्थानमा ६ वटा आकाशे पुल निर्माण हुँदा यस सडकको मुहार नै फेरिनेछ ।"
चीननेपाल राजनीतिक विश्वास बढ्दो,"काठमाडौं (कास) नेपालका लागि चिनियाँ राजदूत यु होङले नेपालचीन कूटनीतिक सम्बन्धको ६२ वर्षमा राजनीतिक विश्वास बढ्दो अवस्थामा रहेको बताएकी छन् । दुई देशबीचको सम्बन्ध सुमधुर र समझदारीपूर्ण रहेको उल्लेख गर्दै उनले भनिन्, गत मेमा बेल्ट एन्ड रोड इनिसियटिभ्स (बीआरआई) मा सहमति र गत साता सम्पन्न उपप्रधानमन्त्रीको नेपाल भ्रमणले नेपालचीन सम्बन्धलाई थप उचाइ र विश्वासिलो बनाएको छ ।एक सयभन्दा बढी विद्यार्थीलाई चिनियाँ छात्रवृत्तिको प्रमाणपत्र दिने कार्यक्रममा शनिबार राजदूत युले यस्तो धारणा व्यक्त गरेकी हुन् । काठमाडौंस्थित चिनियाँ दूतावासले अरनिको समाजको सहकार्यमा उक्त छात्रवृत्ति पाउने विद्यार्थीलाई प्रमाणपत्र दिएको हो । ती विद्यार्थीहरूले चीनका फरकफरक विश्वविद्यालयमा उच्चशिक्षा लिनेछन् । चीननेपाल आपसी सहकार्यले दुई देश र जनतालाई वास्तविक रूपमा लाभ पुगेको बताउँदै राजदूत युले चीनले पहिलेदेखि नै नेपालमा शिक्षाको क्षेत्रमा महत्त्व दिँदै आएको बताइन् । चीन सरकारको सहयोगमा छात्रवृत्ति कार्यक्रम दुई देशको शैक्षिक आदानप्रदानको सबैभन्दा महत्त्वपूर्ण अंश हो । यसले नेपालका लागि उच्चस्तरको प्राविधिक जनशक्ति उत्पादन गर्नेछ, उनले भनिन्, चीनमा अध्ययन गरेर फर्केकाहरू नेपालका विभिन्न क्षेत्रमा काम गरिरहेका छन्, उनीहरू नेपालचीन सम्बन्धका पुलसमेत हुन् ।सन् २०१६ मा चीनमा अध्ययन गर्ने नेपाली विद्यार्थीको संख्या ५ हजार १ सय ६० पुगेको थियो । यस वर्ष त्यो संख्यामा धेरै वृद्धि हुने पनि उनले बताइन् । अरनिको समाजका अध्यक्ष सर्वोत्तम श्रेष्ठले चीनमा हुने अध्ययनका बारेमा जानकारी दिएका थिए । उनले चीन जाने विद्यार्थीलाई आफ्नो अध्ययनका साथै चीनलाई नियाल्न पनि आग्रह गरे ।"
हिउँ चितुवा जोगाउन १२ देश सँगसँगै,"काठमाडौं विश्वमै दुर्लभ हिउँ चितुवा संरक्षणमा सँगसँगै अघि बढ्ने वाचा गर्दै उक्त वन्यजन्तु पाइने १२ देशको उच्चस्तरीय सम्मेलन शुक्रबार किर्गिस्तानको बिस्केकमा सम्पन्न भएको छ । सम्मेलनले हिउँ चितुवाको बासस्थानका रूपमा पहिचान भएका २० वटा भूदृश्य (ल्यान्डस्केप) संरक्षण गर्दै तिनको वैज्ञानिक अनुसन्धानमा जुट्ने प्रतिबद्धता गरेको छ । सम्मेलनले सबै देशमा हिउँ चितुवाको जीवनका लागि मुख्य चुनौती जलवायु परिवर्तन, चोरी सिकारलाई पहिचान गर्दै त्यसविरुद्ध जुझ्न आवश्यक कार्यक्रम र बजेट तय गर्ने र वैज्ञानिक अनुसन्धानका आधारमा संरक्षण अभियान अघि बढाउने उद्घोष गरेका छन् । हिउँ चितुवाको ज्ञान प्रवद्र्धन र विश्वभरको संख्या अनुगमनका लागि सक्रिय हुनेछौं, बिस्केक सम्मेलनको घोषणामा छ । अधिकांश समय हिउँ क्षेत्रमा बस्ने हिउँ चितुवाको विस्तृत अध्ययन हुन नसक्दा वैज्ञानिक तथ्य अद्यावधिक हुन सकेको छैन । सम्मेलनमा सहभागी वन मन्त्रालयको जैविक विविधता तथा वातावरण महाशाखा प्रमुख डामहेश्वर ढकालका अनुसार सम्मेलनमा हिउँ चितुवा संरक्षणका लागि १२ वटै देशमा हिउँ चितुवा र हिमाली क्षेत्रको परिस्थितिजन्य प्रणालीको व्यवस्थापनप्रवद्र्धनमा युवाहरूलाई परिचालन गर्ने घोषणा गरियो । हिउँ चितुवाको चोरी सिकार र तिनको अंगको अन्तर्राष्ट्रिय व्यापार नियन्त्रणका लागि राष्ट्रिय र क्षेत्रीय स्तरमा सञ्जाल बनाउने घोषणासमेत गरेको ढकालले जानकारी दिए ।हिउँ चितुवाको बासस्थान सुधार तथा व्यवस्थापनका लागि आवश्यक बजेट जुटाउन अन्तर्राष्ट्रिय स्तरका सहयोगी निकाय र संस्थालाई परिचालन गर्ने र सन् २०१८ सम्म हिउँ चितुवा पाइने सबै मुुलुकले संरक्षण योजना निर्माणमा लागिपर्नेसमेत घोषणामा उल्लेख छ । २०१८ को डिसेम्बरसम्म भूदृश्यस्तरको व्यवस्थापन योजना बनाएर सन् २०२० सम्म २० वटा भूदृश्यको सुरक्षा प्रत्याभूत गर्ने विश्व अभियानमा १२ वटै देश होमिने घोषणा सम्मेलनले गरेको । यसमा नेपालले अन्य ११ देशलाई उछिन्दै पूर्वी नेपालको हिउँ चितुवाको बासस्थान इस्टर्न हिमालय ल्यान्डस्केपको व्यवस्थापन योजना तयार गरिसकेको छ । हिउँ चितुवा बचाउने यो पहिलो योजना हो । उक्त प्रतिवेदन सम्मेलनकै क्रममा बिस्केकमा वन सचिव प्रकाश माथेमा र डब्लूडब्लूएफका महानिर्देशक मार्को ल्याम्बर्टिनीले सार्वजनिक गरेका थिए । सन् २०१७ देखि २०२१ सम्मलाई अल्पकालीन र सन् २०२२ देखि २०२६ सम्मलाई दीर्घकालीन योजना प्रस्ताव गरिएको छ । प्रतिवेदनमा बासस्थान व्यवस्थापन, मानववन्यजन्तु द्वन्द्व न्यूनीकरण, स्थानीयको जीवनस्तर उकास्ने, स्थानीयलाई व्यस्त गराउने, जलवायु अनुकूलित कार्यक्रम, हिउँ चितुवाको आनीबानीबारे जानकारी राख्ने र अवैध चोरी सिकार नियन्त्रण तथा अध्ययनअनुसन्धानका लागि अन्तरदेशीय सहयोग आदानप्रदानलगायत कार्यक्रम समेटिएका छन् ।जलवायु परिवर्तनजन्य समस्या समाधानका लागि अल्पकालीन कार्यक्रमअन्तर्गत बासस्थानमा सुधार ल्याउने, जलवायु परिवर्तन अनुकूलित चरन क्षेत्रको विकास, आहारको अध्ययन, उच्च क्षेत्रका सिमसार अध्ययनलगायत छन् । दीर्घकालीन कार्यक्रमअन्तर्गत चारवटै ब्लकको नक्सांकन गर्ने, जलवायु जन्य जोखिमको अवस्था अध्ययन गर्नेलगायत छन् । मानवहिउँ चितुवाको द्वन्द्व घटाउन पशुको बिमालगायत अन्य आकर्षक योजना, स्थानीयस्तरमा हिउँ चितुवा लिडर्स बनाउनेलगायतका कार्यक्रम छन् । दीर्घकालीन अन्तर्गत हिउँ चितुवा पाइने देशवीच सेभ सिस्टम एप्रोचेच तयार गर्नेलगायत छन् । सम्मेलनले हिउँ चितुवा संरक्षणका लागि स्थानीय समुदायको सहयोग र साथ अपरिहार्य ठानेका छन् । नेपालले तयार गरेको कार्यक्रममा स्थानीयको आय आर्जन र उनीहरूको जीविकोपार्जनलाई समेत महत्त्व दिइएको छ । एउटा गाउँमा कम्तीमा ३० घरपरिवारको जीवनस्तर उकास्ने किसिमका कार्यक्रम रहनेछन्, योजना प्रतिवेदनमा छ, समुदायमा आधारित पर्यापर्यटन कार्यक्रमलाई पनि जोड दिइनेछ । ३ हजार घरपरिवारलाई गैरकाष्ठ वन पैदावारजन्य आयआर्जनमा व्यस्त बनाइने योजनामा उल्लेख छ । जलवायुजन्य जोखिम न्यूनीकरणका लागि जलवायु अनुकूलित समाधानका उपाय खोज्दै समुदायका लागि जलवायु अनुकूलित कार्यक्रम प्रवद्र्धन गरिने योजना पनि समेटिएको छ । यी सबै कार्यक्रम सम्पन्न गर्न करिब ३१ करोड रुपैयाँ प्रस्ताव गरिएको छ । हिउँ चितुवा पाइने मुलुकहरूले हिउँ चितुवाको संरक्षणसँगै हिमालय क्षेत्रको जीविकोपार्जन, जनजीवन र संस्कृति जगेर्नामा कटिबद्धता जनाएका छन् । सम्मेलनले हिउँ चितुवा पाइने १२ देश सदस्य रहेको ग्लोबल स्नो लियोपार्ड एन्ड इकोसिस्टम प्रोटेक्सन प्रोग्राम (जीएसएलईपी) लाई सुदृढ र प्रभावशाली बनाउँदै अनुसन्धानका लागि आवश्यक जनशक्ति तयार गर्ने घोषणासमेत गरेको छ । किर्गिस्तानका राष्ट्रपति अल्मज्बेक अतम्बएभको आहवानमा भएको सम्मेलनमा हिउँ चितुवा पाइने देशबाट सरकार प्रमुख, मन्त्री र उच्च अधिकारी सहभागी थिए । नेपालबाट वन सचिव प्रकाश माथेमा नेतृत्वको टोलीले भाग लिएको थियो । नेपालसहित अफगानिस्तान, भुटान, चीन, भारत, काजकस्तान, किर्गिस्तान, मंगोलिया, पाकिस्तान, रुस, ताजिकिस्तान र उज्बेकिस्तानका ४ हजारदेखि ६ हजार ५ सय हाराहारी उच्च भूभागमा हिउँ चितुवा छन् । नेपालका तीनवटा भुदृश्यमा ३ सयभन्दा बढी हिउँ चितुवा छन् ।"
साढे सत्र सयले मात्र पाए रासनभत्ता,"काठमाडौं (कास) अत्यधिक वर्षापछि उत्पन्न प्राकृतिक विपत्ति खेपेका निकै थोरैले मात्र रासनबापतको एकमुष्ट आर्थिक राहत पाएका छन् । साउन २७ यता भीषण वर्षासँगै आएको बाढी, डुबान र पहिरोले व्यापक जनधन क्षति भएपछि सरकारले घरबारविहीनलाई दैनिक ७० रुपैयाँका दरले एक महिनासम्म रासनभत्ता दिने निर्णय गरेको थियो । साउन ३१ को मन्त्रिपरिषद्ले यस्तो निर्णय गरे पनि हालसम्म एकमुष्ट नगद राहत पाउनेको संख्या १ हजार ७ सय ४७ मात्रै छ । झापा, मोरङ, सप्तरी, सुनसरी, सिरहा, सर्लाही, नवलपरासी, बाँकेलगायत जिल्लाका पीडितले मात्रै यस्तो राहत पाएका छन् । बाढीपहिरोको विपत्तिबाट ३३ जिल्ला प्रभावित भएका थिए । बाढीपहिरोको विपत्तिबाट ४३ हजार ४ सय ६ वटा घरमा पूर्ण क्षति भएको छ । एक लाख ५८ हजार एक सय ९४ घरमा आंशिक क्षति पुगेको गृह मन्त्रालयको विवरण छ ।"
सुत्केरीका सुस्केरा,"बाँके राप्ती नदीको बाढीले राति गाउँमा वितण्डा मच्चाउँदा राप्ती सोनारी५ खैरेनीकी सोनकुमारी थारू सुत्केरी व्यथाले छटपटाइरहेकी थिइन् । बाढीले सिंगो गाउँ डुबानमा थियो । त्यो बेला सडकमा सवारी साधन र गोरुगाडा चल्ने कुरै भएन । अर्को दिन साउन २८ गते परिवारको सहयोगमा पति विक्रमले सोनकुमारीलाई बोकेरै बैजापुरस्थित स्वास्थ्यचौकीमा पुर्याए । साउन २९ मा उनी सुत्केरी भइन् । घर फर्किंदा बाढीले घर भत्काइसकेको थियो । घरविहीन भएकी उनले सुत्केरी (सौरी) बस्ने ठाउँ पाइनन् । थारू समुदायमा सुत्केरी भएपछि ९ देखि १० दिनसम्म सौरी बस्नुपर्ने परम्परा छ । छिमेकीका घर पनि सद्धे थिएनन् । भीषण बाढीले सबैका घर भत्किँदा उनले छिमेकमा पनि आश्रय पाउन सकिनन् ।घर भत्केको थियो । हिलाम्मे भुइँमा कसरी सुत्केरीलाई बसाउनु ? आमा र शिशुलाई जोगाउन निकै सास्ती पर्यो, विक्रमले साउन २७ गते रातिको पीडा सुनाए, धन्न स्वास्थ्यचौकी पुर्याइयो र ज्यान जोगियो । तर, श्रीमतीलाई गलितो खाना खुवाउन पाएको छैन । राप्ती नदीको बाढीले घरसँगै खाद्यान्न पनि माटोमा मिलाएपछि उनको परिवार समस्यामा परेको छ । यसअघि विक्रमले श्रीमती सुत्केरी भएपछि कुखुरा, अण्डा र पोषिलो खानपिनको तयारी गरेका थिए । बाढीले सबै बगायो । दिउँसो सोनकुमारी नवजात शिशु लिएर रूखमुनि ओत लाग्छिन् । रात परेपछि सुरक्षित स्थान खोज्छिन् । राप्ती सोनारी५ गोरढुइकी सन्ध्या गिरी पनि साउन २३ गते सुत्केरी भइन् । सुत्केरी भएको चार दिनपछि घरमा बाढी पस्यो । घरभित्र पसेको बाढीले अझै चिस्यान छ । जसका कारण घरमा बस्न सक्ने अवस्था छैन । बाढी पसेकाले घर ढल्ने त्रास छँदै छ । त्यसैले निर्धक्क भएर घरमा बस्न पाएकी छैनन् । सुत्केरी भएको महिना पुगेको छैन । पोषिलो खाना र आराम गर्ने यस्तो अवस्थामा उनी आर्थिक र मानसिक सास्ती खेपिरहेकी छन् । बाढीले दिनसम्म दु:ख दियो । घरमा बस्न सक्ने अवस्था छैन । १८२० दिनको बच्चा र आमालाई यस्तो विपद्का बेला स्याहार्न धौधौ भएको छ, सन्ध्याका श्रीमान् प्रकाशले भने, सुत्केरी श्रीमतीलाई राम्रोसँग घरमा राख्न सकिएको छैन ।राप्ती सोनारी२ टिकुलीपुरकी मञ्जु विकको प्रसूतिको समय नजिकिँदै छ । उनको दुईतले घर बाढीले भत्काएको छ । हाल उनी नजिकैको सामुदायिक वनमा छाप्रो बनाएर बसेकी छन् । श्रीमान् कामको सिलसिलामा घर बाहिर छन् । बुहारीको अवस्था देखेर ससुरा खिमबहादुर चिन्तामा छन् । स्याहारसुसार र पोषिलो खानेकुरा आवश्यक पर्ने बेला बाढीको विपत्तिले सताएको छ । भएको घर र अन्नपात माटोमा मिसिएको छ । कुखुरा चौपाया बाढीमा मरेका छन् । सुत्केरी भएपछि बुहारीलाई कहाँ राख्ने भन्ने समस्या ससुरालाई छ । के गर्नु भएको घर भत्केर माटोमा मिलिसक्यो । कहाँ बस्ने चिन्ता छ । दुई जीउकी बुहारीलाई राम्रो खान खुवाउन सकिएको छैन, खिमबहादुरले भने,बाढीले सम्पत्ति लुट्यो । टाउको लुकाउने ठाउँ भएन ।जिल्ला जनस्वास्थ्य कार्यालय बाँकेका अनुसार साउन र भदौ महिनामा बाढी प्रभावित क्षेत्रका २ सय २० महिला गर्भवती थिए । तीमध्ये बाँकेमा बाढी आएको दिनसम्म १ सय ८० महिला सुत्केरी हुने समय थियो । हामी गर्भवती भएकै महिनादेखि महिलालाई निगरानीमा राख्छांै । कुन गर्भवती कुन महिनामा सुत्केरी हुने भन्ने पनि अनुमान गरेका हुन्छौं, जिल्ला जनस्वास्थ्य कार्यालय बाँकेका वरिष्ठ जनस्वास्थ्य प्रमुख खिमबहादुर खड्काले भने,बाढी प्रभावित क्षेत्रका २ सय महिला सुत्केरी छन् । यस्तो जटिल अवस्थामा रहेका सुत्केरीलाई सहयोग गरिरहेका छौँ । उनका अनुसार जिल्ला जनस्वास्थ्यले सुत्केरी महिलालाई झुल, सर्वोत्तम पिठो, साबुनलगायतका स्वास्थ्य सामग्री वितरण गरेको छ । तर, विकट मानिने राप्ती सोनारीका सुत्केरी महिलाहरूले कुनै स्वास्थ्य सामग्री नपाएको गुनासो गरेका छन् ।हवाई यात्रु बढेवर्षाका कारण नेपालगन्जकाठमाडौं राजमार्ग अवरुद्ध हुँदा हवाई यात्रुको संख्या बढेको छ । वर्षापछि राजमार्गमा पहिरो खसेर आउजाउमा सास्ती हुन थालेपछि सर्वसाधारण हवाई यात्रा गर्न बाध्य भएका हुन् ।सडक अवरुद्ध हुँदा लामो समयसम्म यात्रु अलपत्र पर्दै आएका छन् । नेपालगन्जबाट काठमाडौं पुग्न दुईतीन दिनसम्म लाग्ने गरेको यात्रुको गुनासो छ । हवाई यात्रुको चाप बढेपछि जहाजको टिकट समयमै पाउन समस्या हुन थालेको छ । पहिलेभन्दा हवाई भाडाको मूल्य बढेको यात्रुहरूको गुनासो छ । नेपालगन्जकाठमाडौं एकतर्फी भाडा ७ हजारदेखि ९ हजार ५ सय रुपैयाँसम्म पर्ने गरेको छ । तर, महँगो भाडा तिर्न तयार हुँदा पनि समयमै टिकट पाउन नसकेको यात्रुहरूले बताए । नेपालगन्जकाठमाडौंका लागि बुद्ध, यती, सौर्य र श्री एयरका जहाजले उडान गर्दै आएका छन् । ती एयरलाइन्सहरूले नेपालगन्जकाठमाडौंका लागि दैनिक १६ उडान गरे पनि यात्रुको चापका आधारमा कम भएको छ । नेपाल नागरिक उड्डयन प्राधिकरण नेपालगन्जका प्रमुख प्रतापबाबु तिवारीले पहिलेभन्दा हवाई यात्रुको संख्या बढेको बताए । वर्षाका बेला हवाई यात्रु बढेका छन् । निजी एयरलाइन्सले यात्रुलाई मध्यनजर गरी सेवा दिइरहेका छन्, उनले भने, हाल राझाँस्थित नेपालगन्ज विमानस्थल यात्रुको भीडले भरिभराउ देखिन्छ ।"
सडकमै बास,"गुलरिया (कास) गुलरिया नगरपालिका७ र ११ का दुई दर्जन बढी परिवार सडकमै रात बिताउन बाध्य छन् । उनीहरू बयलगाडामा सुतेर गुलरियानेपालगन्ज र मुर्तिहा खण्डमा रात बिताउन विवश छन् । खुला आकाशमुनि बस्न बाध्य भएका पीडितमा भाइरल ज्वरोको समस्या देखिएको छ ।आफूहरूलाई सरकारी निकायले बेवास्ता गरेको उनीहरूको गुनासो छ । एक सातासम्म चिउरा, चाउचाउ र दालमोठलगायत खाद्य सामग्री पाए पनि त्यसपछि केही नपाएको उनीहरूले बताएका छन् । घर भत्किएको भए पनि आर्थिक समस्याका कारण मर्मतमा समस्या परेपछि सडकमै बस्न बाध्य भएको पीडित शिवपाल गोडियाले बताए । गुलरियाका नगरप्रमुख मुक्तिनाथ यादवको सक्रियतामा दुई दिनसम्म ड्राइफुड र एक छाक खानाको व्यवस्था भए पनि त्यसपछि सरकारी निकायले बेवास्ता गरिरहेको उनीहरूले बताए । बाढीपीडितको अवस्था अझै दयनीय छ, नगरप्रमुख यादवले भने, बाढीबाट घर भत्किएकाहरू अझै घर फर्किन सक्ने अवस्था छैन । राहत पुर्याउने पहल भइरहेको छ । बाढीले जिल्लामा १ लाख ३१ हजार ८ सय ६६ जना प्रभावित छन् । ४९ हजार २ सय ७९ जना विस्थापित भएको दैवीप्रकोप उद्धार समितिले जनाएको छ । डुबानमा परी विस्थापित भएका अधिकांश घर फर्किसकेका समितिले जनाएको छ । बबई नदीमा आएको बाढीले पाँच जनाको ज्यान गएको थियो ।जिल्ला दैवीप्रकोप उद्धार समितिका अध्यक्ष तथा निमित्त प्रमुख जिल्ला अधिकारी गन्जबहादुर एमसीले वास्तविक बाढीपीडितको तथ्यांक लिने काम भइरहेकाले तत्कालको राहत वितरणमा समस्या भइरहेको बताए । उनका अनुसार तथ्यांक संकलन भएपछि दैनिक ७० रुपैयाँका दरले राहत रकम उपलब्ध गराइनेछ । पूर्ण र आंशिक रूपमा बासस्थान क्षति भएका परिवारका लागि राहत रकम नआएकाले वितरणमा समस्या भइरहेको उनको भनाइ छ । बाढी प्रभावित क्षेत्रमा औषधिसहित चिकित्सक पठाउने काम भइरहेको स्वास्थ्य कार्यालयले जनाएको छ । जिल्ला स्वास्थ्य प्रमुख महेन्द्रध्वज अधिकारीले जिल्लामा औषधिको अभाव नरहेकाले स्वास्थ्यकर्मीलाई उपचारका लागि खटाइरहेको जनाए ।दुई पुल बगेबाढीले मधुवन र ठाकुरबाबा जोड्ने अमरपुरको पक्की पुल बगाएको छ । पुल बगाएको दुई साता बित्दासमेत मर्मत नहुँदा स्थानीयलाई आउजाउमा सास्ती छ । बाढीका कारण बगाएको सडक मर्मत नहुदा पर्यटकीय केन्द्र ठाकुरद्वारा आउजाउ बन्द भएको छ । यसैगरी बाढीले मधुवन र बारबर्दिया जोड्ने कुम्राघाटमा रहेको कुसुमडाडा झोलुंगे पुल पनि बगाएको छ ।"
तटीय क्षेत्रमा पञ्चेश्वरको विरोध,"कञ्चनपुर (कास) भारत उत्तराखण्डको चम्पावत, पिथौरागढ र अल्मोडालगायतका जिल्लामा पञ्चेश्वर परियोजनाको विरोध हुन थालेको छ । नदीकिनार र बाँध प्रभावित क्षेत्रका बासिन्दा दिनहुँजसो नाराबाजी र जुलुस गरिरहेका छन् । उचित क्षतिपूर्ति, पुन:स्थापना र रोजगारीको माग राखेर प्रदर्शन चर्काएका हुन् ।प्रभावित क्षेत्रका बासिन्दाले पञ्चेश्वर परियोजनाको उच्च बाँधलाई विनाशकारीको संज्ञा दिँदै त्यसको सर्भेमा समेत प्रश्न उठाएका छन् । पिथौरागढको झुलाघाट क्षेत्रमा दिनहुँ नाराबाजी र जुलुस हुन थालेको भारतीय दैनिक पत्रिका अमर उजालाले पनि जनाएको छ । विस्थापित हुनेहरू बढी चिन्तामा छन्, समाचारमा लेखिएको छ, थोरै जमिन भएकालाई दूरदराज क्षेत्रमा लगेर राखिने हो कि भन्ने शंका उब्जिएको छ । स्थानीयले डुबान क्षेत्रका विस्थापित परिवारलाई उचित क्षतिपूर्ति र सम्मानजनक ठाउँमा पुन:स्थापनाको माग गरेका छन् ।पञ्चेश्वर विकास प्राधिकरणले केहीअघि चम्पावत र पिथौरागढमा गरेको सार्वजनिक सुनुवाइमा पनि विरोधका आवाज उठेका थिए । सार्वजनिक सुनुवाइमै भारतीय जनता पार्टी र कांग्रेसका विधायकहरूबीच वादविवाद भएको समाचारमा उल्लेख छ । सार्वजनिक सुनुवाइका क्रममा पनि प्राधिकरणका पक्षविपक्षमा आवाज उठेका छन् । कतिपयले सार्वजनिक सुनुवाइ उपयुक्त समय र स्थानमा नभएकाले प्रभावित क्षेत्रका सबै बासिन्दा सहभागी हुन नपाएकाले पुन: अनुकूल मौसममा गरिनुपर्ने माग गरेका छन् ।"
जिप दुर्घटनामा मृत्यु,"सल्यान (कास) ढोडचौर गाउँपालिका३ गर्तेनामा लु१च ७७४४ नम्बरको जिप दुर्घटना हुँदा ढोडचौर गाउँपालिका४ की ५० वर्षीया लालमती विकको मृत्यु भएको छ । शुक्रबार बेलुकी भएको दुर्घटनामा पाँचजना गम्भीर घाइते भएका छन् । प्रहरीका अनुसार मृतक विकका पति काशीराम, वीरबहादुर विक, गौरव कुँवर, गाडी धनी काशीराम विक र नाम नखुलेका दुई महिला दुर्घटनामा परी गम्भीर घाइते भएका छन् । उनीहरूको जिल्ला अस्पतालमा उपचार भइरहेको प्रहरीले जनाएको छ । घरमै विष सेवन गरेर बेहोस भएकी विकलाई जिल्ला अस्पताल ल्याउँदै गर्दा गाडी दुर्घटनामा परेको हो । वर्षाका कारण सडक हिलाम्मे भएपछि दुर्घटनामा परेको प्रहरीले जनाएको छ ।"
बाघले झम्टिँदा मृत्यु,भरतपुर (कास) बाघको आक्रमणबाट शनिबार यहाँ एक जनाको मृत्यु भएको छ । भरतपुर महानगरपालिका११ स्थित नवजागृति सामुदायिक वनको पदमपुर क्षेत्रमा बाघले आक्रमण गर्दा कालिका नगरपालिका५ का ३५ वषीय सूर्यबहादुर चेपाङको मृत्यु भएको प्रहरीले जनाएको छ । घाँस काट्न गएका चेपाङको आक्रमणमा परी मृत्यु भएको हो । उनीसँगै गएका दुई जनाले भागेर ज्यान बचाएका थिए ।
अग्निपीडितलाई सहयोग,काभ्रे (कास) नेपाल तरुण दल बनेपाले आगलागीपीडितलाई सहयोग गरेको छ । बनेपाका प्रज्वल परियारलाई १ लाख ४४ हजार ५ रुपैयाँ राहत सहयोग गरिएको हो । गतसाता ग्यास लिक भएर आगलागी हुँदा बनेपा८ मा चार पसल जलेका थिए । परियारले सञ्चालन गर्दै आएको सम्झना कलेक्सनमा अधिक क्षति भएको थियो । सदस्यहरूबाट संकलन गरेको रकम सहयोग गरेको तरुण दल सभापति सुधीर वैद्यले जानकारी दिए । कांग्रेस जिल्ला सभापति मधुप्रसाद आचार्यले रकम हस्तान्तरण गरेका थिए ।
नेपाली नागरिकता त्याग्ने बढ्दै,"कास्कीगोरखा विदेशमै स्थायी बसोबास मिलाएपछि नेपाली नागरिकता त्याग्नेको संख्या बढेको छ । बेलायती सेनाका सेवानिवृत्तलाई उतै स्थायी बसोबाससहितको सुविधा उपलब्ध भएपछि देश छाड्ने क्रम तीव्र छ । कास्कीमा २०६६ वैशाखयता नेपाली नागरिकता त्याग गर्नेको संख्या २ सय ५३ पुगेको छ । त्यसैगरी गोरखामा २०७० यता ३७ जनाले नेपाली नागरिकता त्यागेका छन् । यो एउटा प्रक्रिया हो, विदेशमा नागरिकता लिन कागजात पेस गर्नेले यताको छाड्न पाउँछ, कास्कीका सहायक प्रजिअ झलकराम सुवेदीले भने, विदेश पढ्न गएकाहरू पनि लामो समय बसेपछि उतैको नागरिकता मिल्ने देखिए यताको छाड्छन् । कास्कीमा नेपाली नागरिकता छाड्नेमध्ये हङकङ र बेलायतमा बस्नेको संख्या धेरै छ । यसबाहेक जर्मनी, अस्ट्रेलिया, नेदरल्यान्ड्स, हंगेरी, मकाउ, कोरिया, फ्रान्स, जोर्डन र भारत बस्दै आएकाहरूबाट पनि नागरिकता त्यागको निवेदन पर्ने गरेको छ । लामो समय विदेश बसेपछि उतै बिहेबारी गरेकाहरू, यताबाट परिवार पनि लगेकाहरूले नागरिकता त्याग्ने गरेका छन् । जसलाई प्रामाणिक कागजात चाहिन्छ, उनीहरू नागरिकता खारेज गरिपाउँ भनेर आउँछन्, सुवेदीले भने, नेपालीले नागरिकता त्याग्नु दु:खद भए पनि यो एक प्रकार इमानदारी पनि हो । आफू गएको, बसेको देशको र नेपाल दुवैको नागरिकता राखेर पछि कुनै घटना पर्दा झमेलामा पर्नेको तुलनामा नागरिकता त्याग्न आउनेलाई इमानदार मान्नुपर्ने उनले बताए ।गोरखामा ४ वर्षमा नागरिकता त्याग्ने ३७ मध्ये २९ जना हङकङका बासिन्दा छन् । लामो समय विदेश बसेपछि यताको नागरिकता रद्द गर्छु भनेर आउनेहरू हुन्छन्, गोरखाका सहायक प्रजिअ केशवराज शर्माले भने, जिल्ला प्रशासनमा आएर नेपाली नागरिकता त्यागेकाहरू प्रक्रिया पूरा हुनेबित्तिकैदेखि विदेशी नागरिक हुन्छन् । त्यसपछि नेपाल आउँदा भिसा लगाउनुपर्ने उनले बताए । नागरिकता त्याग गर्ने गोरखाका अन्य ८ जनामा अमेरिका, बेलायत र ताइवानमा बस्ने छन् । विधिवत् नागरिकता रद्द गराउनेबाहेक पनि धेरै नेपाली लामो समयदेखि विदेशमा छन् । वर्षौंदेखि विदेश बसेकाहरूले परिवार पनि लगेका छन् । तर, उनीहरूले उताको नागरिकता लिएनलिएको जाँच गर्ने व्यवस्था भने जिल्ला प्रशासनमा छैन ।"
चाडको रौनक बिर्सेर भारततिर,"बैतडी सुदूरपश्चिमेलीको ठूलो चाड गौराको चहलपहल सुरु भए पनि विद्यार्थीहरू काम खोज्दै भारत जान थालेका छन् । चाडका बेला विद्यालयमा लामो बिदा हुँदा कामको खोजीमा त्यता जान लागेका हुन् । गौरादेखि दसैंसम्म लगातार चाडपर्व र जात्रा मेला हुने भएकाले विद्यार्थी पढाइ छाडेर खर्च जुटाउन भारतीय गाउँमा मजदुरीका लागि गएको बताउँछन् । विद्यालय पोसाकमै भारत गइरहेको दृश्य पनि देखिन्छ । वर्ष दिन भारतमा रोजगारी गरेका अधिकांश वयस्क चाड मनाउन घर फर्किए पनि विद्यार्थीले भने केही दिनको बिदामा भारत जान हिंडेको सुनाए ।उनीहरू महिना दिन भारतीय गाउँसहरमा निर्माण र घरायसी काम गरेर खर्च जुटाउँछन् । चाडमा घर बस्न कसलाई मन हँुदैन ? महिना दिन काम गर्न पाए पनि पढाइ खर्च आउँछ, सिगास गाउँपालिका५ का किरन साउदले भने, एकडेढ महिना खासै पढाइ हँुदैन, कमाइ भए तिहारमा घर फर्कने विचार छ । तीज, गौरा, सोह्रश्राद्ध र दसैं लगातार परेकाले यो वर्ष विद्यालयमा नियमित पढाइ नहुने उनीहरूले बताए । बीचमा विद्यालयमा १०१५ दिन गयल भए पनि पैसा कमाएर ल्याउँछौं, ९ कक्षा पढदै गरेका १६ वर्षीय विद्यार्थी विकास विष्टले भने, घरमा बसेर कापी किन्ने खर्च हँुदैन, एक महिना काम गर्न पाए, ५६ हजार कमाइ हुन्छ । स्कुले उमेरका किशोरलाई सीमा प्रहरीले पारि जान कडाइ गरेपछि उनीहरू पाका अभिभावकसँग जाने गरेका छन् । भारतमा उनीहरू ढुंगा निकाल्ने, गिट्टी कुट्ने, भारी बोक्ने जस्ता गाह्रो काममा संलग्न हुन्छन् । अघिल्लो वर्ष गएका छिमेकीसँग सम्पर्क बनाएर भारतीय ठेकेदारकहाँ पुग्छन् । बैतडी, दार्चुला, बझाङ, बाजुरा, अछाम, डोटीलगायत पहाडी जिल्लाका विद्यार्थीको प्रमुख गन्तव्य भारतको पिथौरागढ, मुस्यारी, गंगोलीहाट र चम्पावतलगायत क्षेत्र हो । दिनभर काम गरेर २ देखि ४ सय भारु कमाउने गरेको उनीहरू बताउँछन् । भारतीय ठेकेदारहरूले काम र उमेरअनुसारको ज्याला दिने गरेको अघिल्लो वर्ष गएकाहरूको अनुभव छ । गाह्रो काम सक्ने र युवालाई ४ सय र किशोरलाई २ सयमात्रै ज्याला दिने गरेको उनीहरू बताउँछन् । पछिल्लो समय कृषि काममा बढी संलग्न हुने गरेका छन् । खेतबारीको ठेक्का लिएर धान र खर काट्ने काम सजिलो र आम्दानी राम्रो हुने बझाङको केदारस्यु गाउँपालिका५ का धौलसिंह बोहराले बताए । आर्थिक स्थिति कमजोर हुँदा स्थानीय युवाहरू चाडको मुखमा कामको खोजीमा जान बाध्य छन् । गाउँमा खोजेका बेला काम नपाइने र अन्य आम्दानीको स्रोत नहुँदा चाडपर्व छाडेर भारतमा जोखिम मोलेर काम गर्न जाने बाध्यता रहेको उनीहरू बताउँछन् । बेरोजगार युवा लक्षित गरी विभिन्न अनुदानका गतिविधि सञ्चालन हुँदै आए पनि कामको खोजीमा भारतसहित तेस्रो मुलुक जानेको संख्या घट्न सकेको छैन । कमाइको आशा, विदेशप्रतिको आकर्षण, चेतनाको कमी, देखासिकी र अनुदानको रकम राजनीतिक भनसुनका आधारमा वितरणलगायत कारणले विदेशिने युवाको संख्यामा कमी आउन सकेको छैन । गत आर्थिक वर्ष ०७३०७४ मा जिल्ला प्रशासन कार्यालयबाट १ हजार ८ सय ८८ जनाले राहदानीका लागि सिफारिस लिएका छन् । ६ सय ३१ जनाले जिल्लाबाट र १ हजार २ सय ५७ जनाले दु्रत सेवा काठमाडौंबाट राहदानी लिएका छन् । अघिल्लो वर्षमा २ हजार ४ सय ९६ जनाले राहदानीका लागि सिफारिस लिएको तथ्यांक छ । राहदानीको सिफारिस लिनेमा अधिकांश युवा छन् । भारतबाहेक अन्य मुलुकमा मजदुरी गर्नका लागि राहदानी सिफारिस लिएको सहायक प्रमुख जिल्ला अधिकारी दीपककुमार आचार्यले बताए ।कामको खोजीमा भारत जानेको संख्या अझै बढी छ । केही वर्षयता आकर्षक तलबका लागि तेस्रो मुलुक जाने बढे पनि छोटो समयका लागि भारत जानेको संख्या बढी छ । भारत जानेको एकिन तथ्यांक छैन । बर्सेनि १ लाख बढी युवा बैतडीको झुलाघाट नाकाबाट कामको खोजीमा भारत जाने गरेको बैतडी उद्योग वाणिज्य संघका अध्यक्ष नरबहादुर चन्द बताउँछन् ।"
अतिक्रमण हटाउन आलटाल,"काभ्रे नगरकोटनाल्दुम क्षेत्रमा अतिक्रमण गरी बनेका होटल तथा रिसोर्ट हटाउन सरकारी निकायले आलटाल गरेका छन् । २०६७ देखि हटाउने प्रयास भए पनि प्रशासनको बेवास्ताका कारण काभ्रे र भक्तपुरको सीमामा पर्ने यी क्षेत्रका संरचना हटाउन सकिएको छैन ।साउनलगत्तै अतिक्रमण हटाउने बताएको वन कार्यालयले भदौ लाग्दासमेत हटाउन पहल गरेको छैन । अहिले वर्षा छ, विस्तारै प्रक्रिया थाल्छौं, भक्तपुरसँग पनि समन्वय गरिरहेका छौं, जिल्ला वन अधिकृत प्रेम खनालले भने । प्रजिअ शिवप्रसाद सिंखडाले वनसँग समन्वय गरी अतिक्रमण हटाउने बताए । अतिक्रमणकारीको जालो, शक्ति र पहुँच ठूलो, राजनीतिक र प्रशासनिक निकायको दोहोरो चरित्र, जनप्रतिनिधिविहीन अवस्था र आँट गर्ने कर्मचारी सरुवा हुने कारणले अतिक्रमण हट्न नसकेको हो ।यहाँका क्लब हिमालय, स्पेस माउन्टेन, होटल भ्यु प्वाइन्ट, लास्ट होराइजन रिसोर्ट, मधुवन होटल, द फोर्ट, स्तुपा रिसोर्ट, होटल चौतारी, सनसाइन रिसोर्ट, होटल बेसो, होटल ग्रिन भ्याली, होटल माइल स्टोन, होटल निर्भना भ्यालीलगायत होटल तथा रिसोर्टले सार्वजनिक जग्गा अतिक्रमण गरी व्यवसाय गरिरहेका छन् । भूकम्पले क्षति पुगेको स्पेस माउन्टेन अहिले सञ्चालनमा भने छैन । साबिक नाल्दुम ८ मा ४० जति होटल तथा छाप्राले सार्वजनिक जग्गा अतिक्रमण गरी व्यवसाय गर्दै आएका छन् । जिल्ला वन कार्यालय काभ्रेको तथ्यांकअनुसार ३१ रोपनी सार्वजनिक जग्गा, २ सय ५२ वर्गमिटर वन क्षेत्र अतिक्रमण भएको छ । प्रशासनका अनुसार क्लब हिमालयनले १३ रोपनी, द फोर्टले ५ रोपनी, स्पेस माउन्टेनले एक रोपनी, होटल भ्यु प्वाइन्टले २ रोपनी र मधुवन होटलले १ रोपनी जग्गा अतिक्रमण गरी व्यवसाय सञ्चालन गरिरहेका छन् । सार्वजनिक जग्गा भएकाले स्थानीय तहले हटाउनुपर्ने तर्क वन कार्यालयले गर्दै आएको छ । स्थानीय तहले वन क्षेत्र भएकाले उसैले अतिक्रमण हटाउन पहल थाल्नुपर्ने तर्क गर्दै आएको छ । २०३३२०३८ सालमा नापी हुँदा बाँझो जग्गा भएकाले रेकर्डमा पर्ती जग्गा उल्लेख छ । तर नाल्दुमनगरकोट क्षेत्रमा पहाडी सामुदायिक वन कार्यक्रमअन्तर्गत ०४०४१ मा वृक्षरोपण भएपछि त्यहाँ अहिले वन क्षेत्र छ । जिल्ला वन क्षेत्र नियन्त्रण कार्यदलले २०६७ मै अतिक्रमणबारे अध्ययन गरी प्रतिवेदन पेस गरे पनि त्यसयता अतिक्रमण हटाउने काममा प्रगति भने भएको छैन ।"
आज राति सपनामा,"काठमाडौं गायिका मीना निरौलाले नेपालयको पलेँटी शृंखलामा प्रस्तुति दिएकी छन् । शुक्रबार कालिकास्थानस्थित आरशालामा उनले अग्रज गीतकार बैरागी काइँला र मञ्जुलका गीत औंलाहरू चुमेर र आज राति सपनामा बाट प्रस्तुति थालिन् । यसपछि उनले महाकवि लक्ष्मीप्रसाद देवकोटाका जिन्दगीको मौसम र आप्सराको रूप गाइन् । सन् २००७ देखि नै पलेँटी शृंखलासित आबद्ध मीना यसअघि थुप्रै वरिष्ठ संगीतकार र गीतकारहरूका साथ पलेँटीमा प्रस्तुत भइसकेकी छन् । उनी भारतको मणिपुरमा हुर्केर विवाहपछि नेपाल आएकी हुन् । अम्बर गुरुङ, शान्ति ठटाल, कर्म योञ्जन, प्रेमध्वज, रत्नशमशेर थापा, दिनेश अधिकारीजस्ता अग्रज साधकहरूसित पलेँटीमा प्रस्तुत भइसकेकी मीनाको यो पहिलो एकल प्रस्तुति हो । आभासको एकल संगीत रहेको प्रस्तुतिको अर्को चरणमा उनले कवि श्रवण मुकारुङका आधा दर्जन गीत प्रस्तुत गरिन् । सामाजिक इस्यु आधारित मुकारुङका गीतहरूमा दर्शक गम्भीर बनेका थिए । मीना गाउँदै थिइन् बाबा मलाई मार्नै छ भने तिमी आफंै मारआगोले जलाई बिन्ती नमारमान्छेलाई जिउन चाहिन्छ आगोआगोलाई यसरी बिटुलो नपारकवि मुकारुङले मीनाको स्वरको प्रशंसा गर्दै नेपाली संगीतसित र कविहरूका सम्बन्धबारे समेत बोले । नारायणगोपाल, अम्बर गुरुङ, गोपाल योञ्जनजस्ता गायक संगीतकारको पुस्ताले पुस्ताले राम्रा र अर्थपूर्ण गीतका लागि हरिभक्त कटुवाल, भूपी शेरचनजस्ता कविहरूको खोजी गरेको बताउँदै उनले अहिले त्यस्तो हुन नसकेकोप्रति गुनासो गरे । प्रस्तुतिको समापन भने बालगीतहरूबाट भएको थियो । आभास र मीनालाई वाद्यवादनतर्फ सुरज प्रधानले गितार, दिनेश रेग्मीले किबोर्ड, बुद्ध लामाले बाँसुरी, सुन्दर महर्जनले पर्कसन र सन्देश महर्जनले तबलामा साथ दिएका थिए ।"
पर्खाइमा इलियाना,"दक्षिण भारतीय फिल्म उद्योगमा १ करोड भारु पारिश्रमिक पाउने पहिलो अभिनेत्री हुन् इलियाना । सन् २००६ मा तेलगु फिल्म देवदासु का लागि फिल्म फेयर अवार्ड उचालेकी उनले आफ्नो योग्यतालाई सन् २०१२ को बर्फी मा प्रमाणित गरिदिइन् । यही फिल्मबाट थुप्रै अवार्ड कुम्ल्याएकी इलियाना आउँदो शुक्रबार मिलन लुथरियाको बादशाहो मा नयाँ अवतारसहित देखिँदै छिन् । दर्शक उनको नकारात्मक भूमिकाको पर्खाइमा छन् । २९ वर्षीया यी बलिउड अभिनेत्रीले भने फिल्म पाउन कसैलाई मस्का लाउन नगरेको बताएकी छन् । म आफैं टयालेन्टेड छु नि, उनले हालै एक मिडियालाई भनिन्, फिल्म मिल्छ कि भनेर मान्छेसँग मीठामीठा बात मार्दै बस्नुपर्ने आवश्यकता छैन मलाई । उनले काम पाउन आफूले मान्छेलाई इम्प्रेस्ड नगर्ने गरेको पनि स्पष्ट पारेकी छन् । कतिपयले आफ्नो यो बानीलाई घमण्डीपनको संज्ञा दिने गरेको पनि उनले खुलाइन् । चाहेँ भने म मान्छेहरूसँग कफी पिउन जान सक्छु, डिनरका लागि जान सक्छु, पार्टीमा गएर उनीहरूलाई खुसी बनाइदिन सक्छु । तर, म यो सबै गर्दिनँ । फिल्म पाइन्छ भन्ने लोभमा यस्तो गर्न मनले दिँदैन ।उनी निर्देशकले आफूलाई अभिनयकै कारण विश्वास गरेर बोलाऊन् भन्ने चाहन्छिन् । भन्छिन्, म यस्तो फिल्म रोज्न खोज्छु जसमा मेरो प्रतिभा देखियोस् । अहिलेसम्म मेरो योग्यताकै कारण फिल्म पाइरहेकी पनि छु । फिल्म इन्डस्ट्रीमा धेरै साथी बनाउनुको कारणबारे सोध्दा उनले आफू कसैसँग पनि नराम्ररी प्रस्तुत हुन नसक्ने जवाफ दिएकी थिइन् । म प्रोफेसनल कलाकार हुँ, उनले भनेकी छन्, सबैसँग राम्रो व्यवहार गर्न खोज्छु । सहकलाकार, निर्देशक, निर्माता र सहकर्मीले मसँग सहज महसुस गरून् भन्ने चाहन्छु । तर, फिल्म सेटमा म कसैलाई मित्र बनाउन गइरहेकी हँुदिनँ । मुम्बईको क्याथोलिक परिवारमा जन्मिएकी इलियाना तेलगु हुँदै बलिउड भित्रिएकी थिइन् । उनी स्कुलकलेजमा छँदा राम्रो विद्यार्थी थिइन् भने कलाकारितामा पनि उनको तारिफ हुने गरेको छ । निर्देशक राकेश रोशनले इलियानालाई मोडलिङमा छिर्न उक्साएका थिए । राकेशले नै उनलाई फेयर एन्ड लभ्लीको विज्ञापनमा खेलाए जसबाट दुवैले प्रशंसा कमाए । बलिउड आउनुअघि नै पोन्ड्स, फेयर एन्ड लभ्लीलगायत थुप्रै विज्ञापनमा खेलेकी हुनाले उनको अनुहार परिचित थियो । जुलायी, किक, जलसा जस्ता तेलगु फिल्म खेलिसकेपछि उनले सन् २००६ मा देवदासु बाट फिल्मफेयर पाएकी थिइन् । उनी चुरोट पिउने मान्छे पटक्कै मन पराउँदिनन् । फुर्सदका बेला स्विमिङ खेल्न र किताब पढ्न रुचाउँछिन् । उनको मन पर्ने ठाउँ इटाली हो । उनी आफ्नो फिगरबारे निकै सचेत छिन्, दिनको एक घण्टा जिम गर्छिन् । झूटो बोल्ने मान्छेलाई उनी घृणा गर्छिन् । आफूलाई प्रोफेसनल बाथरुम सिंगर भन्न रुचाउने उनी रसमलाई, रसबरी र डार्क चकलेटकी फ्यान हुन् । आकर्षक शरीर र स्वस्थ रहन जिम अनिवार्य बनाएको इलियाना बताउँछिन् ।"
टोकियोमा नेपाली घर,"टोकियो (कास) जापानीका लागि नेपाली खानाको मेनु नौलो हैन । जापानका विभिन्न सहरमा फैलिएका नेपाली रेस्टुरेन्टहरूका खास पारखी जापानी नै हुन्छन् । यति बेला भने नेपाली खानपानसहित कला र संस्कृति एकै थलोमा प्रदर्शनी भइरहेको छ । जापानमा नेपाल प्रवद्र्धन गर्ने ध्येयले यहाँ शनिबारदेखि दुईदिने फेस्टिभल सुरु भएको छ, जहाँ नेपाली पुरातात्त्विक मूर्तिकलादेखि नेपालमै उत्पादित विभिन्न सामग्रीहरूको स्टल राखिएका छन् । चिटिक्क मिलाएर बनाइएका नेपाली घरले जापानीहरूलाई तानिरहेको छ । अतिथि देवो भव: सन्देशसहित गैरआवासी नेपाली संघ (एनआरएनए) र जापानका संघसंस्थाले टोकियोस्थित उएनो पार्कमा १० औं नेपाल फेस्टिभल गरेका हुन् । जापानका लागि नेपाली राजदूत प्रतिभा राणा र संघका उपाध्यक्ष भवन भट्टले फेस्टिभल उद्घाटन गरे । नेपाली कला, संस्कृति स्थानीय स्तरमा उत्पादित वस्तुको प्रचारप्रसार गरी व्यावसायिक रूपमा पर्यटक प्रवद्र्धन गर्न फेस्टिभल आयोजना गरिएको आयोजकले जनायो । नेपाली लोकभाका समेत प्रस्तुति रहेको फेस्टिभलमा जापानीहरूले उत्सुकताका साथ भाग लिइरहेका छन् ।"
आई एम सरी भन्दै सौगात,"काठमाडौं (कास) निकेश खड्का निर्देशित फिल्म फाटेको जुत्ता को हालै सार्वजनिक गीतमा अभिनेता सौगात मल्ल र प्रियंका कार्की फिचरिङ छन् । जसमा सौगातले प्रियंकासँग माफी माग्ने मुडमा फकाइरहेका छन् । आई एम सरी बोलको उक्त गीतलाई प्रवेश मलिकले लेखेका हुन् भने संगीत र गायन पनि मलिककै हो ।तराई पृष्ठभूमिमा निरज कँडेलले खिचेको उक्त गीतको कोरियोग्राफी राजीव समरले गरेका हुन् । अर्जुन कुमारले निर्माण गरेको फाटेको जुत्ता मा सौगात र प्रियंकासहित कामेश्वर चौरासिया, रवीन्द्र झा, अनुज पाण्डे र विशेष भूमिकामा दयाहाङ राई रहेका छन् । निरोज महर्जनको पटकथा लेखन रहेको फिल्ममा अष्ट महर्जनको द्वन्द्व निर्देशन रहेको छ । फिल्म कात्तिक १७ मा रिलिज गरिने बताइएको छ ।"
उपन्यास लिएर गुरूङ,"काठमाडौं (कास) साहित्यकार तीर्थ गुरुङ उपन्यास सहित आएका छन् । किशोरावस्थालाई केन्द्रमा राखेर लेखिएको उनको उपन्यास पाठशाला शनिबार सार्वजनिक गरियो । अस्वस्थताका कारण प्रेस विज्ञप्तिमार्फत उनले कृति सार्वजनिक गरेका हुन् । दुई दशकदेखि साहित्यमा सक्रिय गुरुङ स्वास्थ्य समस्याका कारण ओझेलमा थिए । दुवै किड्नी फेरेका उनले किशोरावस्थालाई केन्द्रमा राखेर उपन्यास तयार पारेको बताएका छन् । अधिकांश नेपाली उपन्यास वयस्कहरूलाई केन्द्रमा राखेर सिर्जना गरिएको दाबी गर्दै निबन्धकार रोशन शेरचनले गुरुङको उपन्यासले किशोरकिशोरीको मनोविज्ञान खोतल्ने बताए । पाठशाला किशोरहरूको मनोविज्ञानतर्फ चियाउने सबल आँखीझ्याल बनेको छ, उनको दाबी छ । त्यस्तै, कवि भूपीनले गुरुङको उपन्यास अहिले लेखिएका भन्दा फरक रहेको र आउट अफ बक्स कथानकले भरिएको दाबी गरे । बोनसको रूपमा प्राप्त जीवन साहित्यमा लगाउन पाउँदा आफू खुसी रहेको उपन्यासकार गुरुङले बताए । पुस्तक बुक हिलले छापेको हो ।"
श्वेताको प्रेमबस्ती,"चितवन (कास) कवि एवं गीतकार श्वेता मैनालीको कविता संग्रह प्रेमबस्ती को लोकार्पण गरिएको छ । मैनालीका बुवा प्रेमकान्त र योगमाया मैनालीले शनिबार भरतपुरमा चियासँग कविता को ३६ औं शृखंलामा कृतिको लोकार्पण गरे । अध्ययनको सिलसिलामा आठ वर्षदेखि अस्ट्रेलियामा रहेकी मैनाली कार्यक्रममा भने अनुपस्थित रहिन् । कार्यक्रममा प्रेमबस्ती का कविता स्रष्टाहरूले पालैपालो वाचन गरेर सुनाएका थिए । गजलकार रमेश प्रभातले झरी शीर्षकको कविता सुनाएर सुरु गरिएको वाचन सिलसिलामा प्रभाकर पण्डितले पैंचो भयो प्रेम र निर्दोष जीवनले मेरो प्यारो मान्छे वाचन गर्दै अगाडि बढाएका थिए । लेखराम सापकोटाले प्रेम र गन्तव्य, प्रदीप पौडेलले नओभाएका आँखाहरू, सुमन घिमिरेले प्रेम दिवस शीर्षक कविता वाचन गर्दा कवि सुरेन्द्र अस्तफलले आमा शीर्षकको कविता सुनाए । त्यसपछि कवि बालकृष्ण थपलिया, धनराज गिरी, भूपीन, गोविन्दराज विनोदी र ईश्वर कँडेलले मैनालीका कविता एकपछि अर्को गर्दै सुनाए । कार्यक्रममा श्वेताकी आमा योगमायाले छोरी सानैदेखि सिर्जनशील भएको सुनाइन् । कविता पढ्दा लय समात्नुपर्छ, कविता मेडिटेसन पनि हो, समालोचक उदय अधिकारीले भने, यो प्रेममय कविता संग्रह हो । यो संसार नै प्रेमको छ, प्रेमले एकआपसमा सद्भाव कायम गराउँछ । त्यस्तै, धनराज गिरीले कविता प्रेममय भए पनि आफ्नै परिवेशलाई सम्बोधन गर्न सफल भएको बताए । त्यस्तै कवि भूपीनले पनि संग्रहका बारेमा बोले । पेसाले नर्स मैनालीको कविता संग्रह अस्ट्रेलियामा पनि भदौ १७ मा सार्वजनिक गरिने कवि सुमन घिमिरेले जनाए ।"
तेस्रोलिंगीलाई सेनामा रोक : ट्रम्प,"वासिङ्टन (एजेन्सी) अमेरिकी राष्ट्रपति डोनाल्ड ट्रम्पले सेनामा तेस्रोलिंगीको भर्ना रोक्न रक्षा मन्त्रालयलाई आदेश दिएका छन् । उनले गत वर्ष फुकुवा गरिएको प्रतिबन्ध उल्टयाउन रक्षामन्त्री जेम्स म्याटिसलाई आदेश दिएका हुन् । गत जुलाईमा ट्रम्पले तेस्रो लिंगीलाई अमेरिकी सेनाको कुनै पनि पदमा कार्य गर्न बन्देज गर्ने बताएका थिए । हाल सेवामा रहेका तेस्रोलिंगी सैनिकहरूको भविष्यबारे भने रक्षा मन्त्रालयले निर्णय गर्ने जनाइएको छ । ट्रम्पले सेनाले लिंग परिवर्तका लागि गरिने शल्यक्रियामा पनि रोक लगाउन आदेश दिएका छन् । ट्रम्पले वरिष्ठ सैनिक अधिकारी र सैनिक विज्ञसँगको सल्लाहपछि आफूले उक्त निर्णय लिएको उल्लेख गरे । उनले तेस्रोलिंगीको औषधि खर्च तथा अन्य कारणले सेनामा खर्च थपिएका कारण यो निर्णय गर्न बाध्य भएको दाबी गरे । गत वर्ष पूर्वराष्ट्रपति बाराक ओबामाले सेनामा भर्ती हुन तेस्रोलिंगीमाथिको प्रतिबन्ध फुकुवा गरेका थिए । उनले सेनामा कार्यरतलाई लिंग परिवर्तन गर्न चाहेमा सरकारले उपचार खर्च उपलब्ध गराउने निर्णयसमेत गरेका थिए । अमेरिकी सेनामा ४ देखि ६ हजार तेस्रोलिंगी कार्यरत भएको अनुमान छ । गत जुलाईको सुरुमा रक्षामन्त्री म्याटिसले ओबामा प्रशासनले तेस्रोलिंगीलाई सेनामा समावेश गर्न पेस गरेको कार्ययोजना ६ महिना ढिला कार्यान्वयन गरेका थिए । सल्लाहकारले साथ छोडे अमेरिकाका राष्ट्रपति डोनाल्ड ट्रम्पका सल्लाहकार सेवास्टिएन गोर्काले आफ्नो पदबाट राजीनामा दिएका छन् । उनी ट्रम्पका राष्ट्रिय सुरक्षाअन्तर्गत प्रतिआतंकवाद सल्लाहकारका रूपमा कार्यरत थिए । गोर्का ट्रम्पका एक महत्त्वपूर्ण सहयोगी भएको बताइएको छ । उनले ट्रम्पका नीति तथा सार्वजनिक मन्तव्यको पक्षमा जनमत सिर्जना गर्ने कार्य गर्दै आएको सञ्चारमाध्यमले जनाएका छन् । एक ह्वाइटहासका अधिकारीका अनुसार उनले अमेरिकी राष्ट्रपति कार्यालयका चिफ अफ स्टाफ समक्ष राजीनामा दिएका हुन् । तर ह्वाइटहाउसनिकट केही अधिकारीले उनको राजीनामा नआईसकेको बताए । एक अधिकारीले भने, सेवास्टिएन गोर्काले राजीनामा दिएका थिएनन् तर अब उनले राष्ट्रपति कार्यालयमा धेरै दिन काम गर्न भने पाउने छैनन् ।"
दुर्घटनामा ८ को मृत्यु,बेलायतको मिल्टन किन्सस्थित एम१ सडकमा भएको दुर्घटना । तस्बिर : बीबीसीलन्डन (बीबीसी) बेलायतको मिल्टन किन्सस्थित एम१ सडकमा एक मिनी बस र दुई लरी ठोक्किँदा ८ जनाको मृत्यु भएको छ । मृतकहरू सबै बसका यात्रु रहेका छन् । घटनामा घाइते ४ जनाको अस्पतालमा उपचार भइरहेको छ । प्रहरीले लरी चालकलाई पक्राउ गरी आवश्यक अनुसन्धान गरिरहेको जनाएका छन् । उनीहरूमध्ये एकले मदिरा सेवन गरेको प्रहरीले जनाएको छ । उनीहरूले लापरबाही तरिकाले लरी चलाएको भन्दै सोधपुछ गरिएको छ । थेम्स उपत्यका प्रहरीका अनुसार उनीहरू ३१ र ५३ वर्षका हुन् । दुर्घटना हुने सवारीहरू सबै एकै दिशातर्फ गइरहेका थिए । दुर्घटनापछि केही घण्टा उक्त क्षेत्रको सवारी आवागमन बन्द गरिएको थियो । प्रहरीमाथि चक्कु प्रहारलन्डन बेलायतको लन्डनस्थित बकिङघम दरबारनजिकै एक युवकले चक्कु प्रहार गरी २ जना प्रहरीलाई घाइते बनाएका छन् । युवकले प्रहरीको गाडी नजिकै कार रोकेर चक्कु प्रहार गर्दा २ प्रहरी घाइते भएका हुन् । घटनामा आतंकारीको संलग्नताबारे अनुसन्धान भइरहेको प्रहरीले जनाएको छ ।
बाढी प्रभावितलाई ५ अर्ब,बिहार (रोयटर्स) भारतीय प्रधानमन्त्री नरेन्द्र मोदीले बिहारको बाढी प्रभावित स्थानको हेलिकप्टरबाट अवलोकन गरेका छन् । उनले तत्काल राहत तथा पुनस्र्थापनाका लागि बिहार सरकारलाई ५ अर्ब भारतीय रुपैयाँ दिने घोषणा गरेका छन् । बिहारमा बाढीका कारण करिब २७ अर्ब बराबरको क्षति भएको बताइएको छ । मोदीले हालै नेपालका प्रधानमन्त्री शेरबहादुर देउवासँग भएको भेटमा सप्तकोसीमा बाँध निर्माणबारे विस्तृत कार्ययोजना तयार पार्ने निर्णय भएको बताए ।
सिनावात्रा दुबई पुगिन्,बैंकक (रोयटर्स) चामल सहुलियतसम्बन्धी मुद्दामा अदालतले फैसला गर्नुअघि देशबाट भागेकी थाइल्यान्डकी पूर्वप्रधानमन्त्री यिङ्गलक सिनावात्रा दुबई पुगेकी छन् । उनी सम्बद्ध राजनीतिक दलको स्रोतअनुसार उनले गतसाता नै देश छाडेर दुबई पुगेकी हुन् । फयु थाई पार्टीका वरिष्ठ सदस्यले सिनावात्रा बेलायतमा शरण लिने सोचमा रहेको बताए । कुनै समय म्यानचेस्टर फुटबल क्लबको मालिक रहेकी सिनावात्राको लन्डनमा व्यक्तिगत सम्पत्ति छ । दुबईमा उनका दाइ पूर्वप्रधानमन्त्री थाक्सिन सिनावात्रा सन् २००८ देखि स्वेच्छिक निर्वासनमा छन् । अदालतले सिनावात्राको मुद्दामा अन्तिम फैसला सेप्टेम्बर २७ मा गर्ने जनाएको छ । सिनावात्रालाई सैनिक सरकारले बजारमूल्यको दोब्बरमा चामल खरिद गरी ८ अर्ब डलर भ्रष्टाचार गरेको आरोपमा मुद्दा दायर गरेको हो ।
उत्तर कोरियाद्वारा फेरि क्षेप्यास्त्र परीक्षण,"वासिङ्टन (बीबीसी) उत्तर कोरियाले शनिबार सानो दूरीका तीन ब्यालेस्टिक क्षेप्यास्त्र परीक्षण गरेको छ । अमेरिकी सेनाको प्यासिफिक कमान्डले उत्तरले परीक्षण गरेका पहिलो र तेस्रो क्षेप्यास्त्र असफल भएको जनाएको छ । प्यासिफिक कमान्डले उत्तर कोरियाद्वारा गरिएको परीक्षणले गुआम टापुलाई भने कुनै खतरा नरहेको दाबी गरेको छ । कमान्डर डेभ बेन्हामले भने, पहिलो र तेस्रो क्षेप्यास्त्र विफल भएका तर दोस्रो क्षेप्यास्त्र विस्फोट भएको देखिएको छ । उनले आधा घण्टाको फरकमा क्षेप्यास्त्रहरू परीक्षण गरिएको जनाए ।"
सीमावर्ती बजार ठप्प,"इलामकाँकडभिट्टा गोर्खाल्यान्ड आन्दोलन लम्बिँदै जाँदा इलाम र झापाको सीमावर्ती क्षेत्र प्रत्यक्ष प्रभावित छ । बजार ठप्प छन् । पर्यटन उद्योग धराशायी बन्दै छ । उपभोग्य सामान अभावसँगै उत्पादित वस्तु बिक्री गर्न सकिएको छैन । भन्सार असुली स्वात्तै घटेको छ । दार्जिलिङका विद्यालयमा पढ्ने सयौं नेपाली विद्यार्थीको पढाइ अलपत्र छ । पढाइ राम्रो हुने भन्दै नेपाली विद्यार्थी भारततिर जाने गरेका छन् । समालबुङदेखि मानेभन्ज्याङसम्मको क्षेत्रमा नेपालीलाई नै लक्षित गरी दर्जनौं विद्यालय खुलेका छन् । यसबाहेक नेपालबाट पढाइकै लागि दार्जिलिङ जाने चलन पुरानै हो । आन्दोलन चर्किएपछि कतिपय अभिभावकले आफ्ना सन्तानले नेपालकै विद्यालय भर्ना गरेका छन् । कतिले घरमै ट्युसन व्यवस्था गरेका छन् । आन्दोलनअघि मानेभन्ज्याङ आसपास नेपाली बस्तीबाट दैनिक ६० जनाजति विद्यार्थी अध्ययनका लागि भारततिर जाने गरेको स्थानीय शेरबहादुर गुरुङले बताए । पशुपतिनगरका धेरै बालबालिका भारतीय विद्यालयमा आश्रित थिए । शैक्षिक सत्र सुरु भएको पाँच महिना बितिसकेकाले उनीहरूलाई बीचमा आएर नेपाली विद्यालयमा पढाइ अघि बढाउन सहज छैन । सन्दकपुर५ मा रहेको जौबारी बजार उत्तरी बासिन्दाको उपभोग्य सामग्री खरिदबिक्री गर्ने थलो हो । आन्दोलनयता यो बजार बन्द छ । ग्राहकलाई सामग्री दिन सकिने उपाय छैन, विजय लामाले भने, आफ्नै प्रयोगका लागि ल्याउन पनि कठिन छ । नेपालतर्फ यातायात पहुँच सहज नभएकाले वर्षौंदेखि मानेभन्ज्याङबाट उपभोग्य सामग्री ल्याएर बेच्ने गरिएको थियो । यस क्षेत्रमा उत्पादित नगदेबाली, सागसब्जी र घिउ, छुर्पी यही बजार भएर भारत लगिन्थ्यो । आन्दोलनपछि यस क्षेत्रका बासिन्दाले उपभोग्य सामग्री जुटाउन पनि दोब्बर खर्च गर्नुपरेको छ । दार्जिलिङतर्फबाट सामग्री आउन छाडेको छ । माइजोगमाई गाउँपालिकाको नयाँबजारबाट खरिद गर्नुपर्छ । तर, एक हजार मूल्यमा पाइने एक बोरा (२५ किलो) चामललाई दुई हजार दुई सय रुपैयाँसम्म तिर्नुपरेको पासाङ शेर्पाले बताए । सीमावर्ती सबैजसो बजारको समान समस्या हो यो । मानेभन्ज्याङ, कालपोखरी, तुम्लिङ, गैरीबास र सन्दकपुरमा निर्भर अधिकांश बासिन्दा आन्दोलनको प्रत्यक्ष असर खेपिरहेका छन् । उनीहरूले दैनिक उत्पादन गर्ने सागसब्जी निर्यात हुन सकेको छैन । यहाँ बन्दा, स्कुस, काँक्रा, अकबरे खोर्सानी, मुला, गाँजरलगायतको व्यावसायिक उत्पादन हुन्छ । व्यावसायिक डेरीमार्फत घिउ उत्पादन गर्ने कृषकलाई अधिक मार छ । जौबारी बजारमा ठूलो परिमाणमा घिउ सडेर जाने अवस्था छ । दर्जनौं डेरी उद्योगले घिउ र छुर्पी उत्पादन गरी सीमापारि बेच्दै आएका थिए । सीमाक्षेत्रका भारतीय सीमा सुरक्षा बल एसएसबी पनि उपभोग्य सामग्री अभाव भएकाले नेपाली बजार आउने गरेको छ । गैरीबास, तुम्लिङलगायत क्षेत्रमा रहेका एसएसबी क्याम्पले महँगोमै भए पनि नेपालबाट किन्ने गरेका हुन् । भारतीय सिंहलीला नेसनल पार्कले दाउरामा कडाइ गरेको र इन्धन नआएकाले एसएसबीले नेपालीसँग दाउरा खरिद गरिरहेका छन् । मानेभन्ज्याङ बजारमा पनि पशुपतिनगर, गोर्खे, फेदीलगायत क्षेत्रबाट सामग्री जाने गरेको छ । ढुवानी भाडा महँगो भए पनि अहिले दुवैतर्फका बस्तीमा तिनै सामग्रीको भर छ । व्यवसाय धराशायीआन्दोलनको असर पर्यटन व्यवसायमा पनि तीव्र छ । झापाको काँकडभिट्टासँगै अन्य क्षेत्र पनि प्रभावित छन् । पर्यटनदेखि सबै क्षेत्रमा आन्दोलनले प्रत्यक्ष, अप्रत्यक्ष प्रभाव पारेको छ, झापा ट्राभल व्यवसायी संघका सल्लाहकार नेत्र कार्कीले भने, आन्दोलन नटुंगिए व्यवसाय बन्द गर्नुपर्ने अवस्था आउँछ । काँकडभिट्टास्थित अध्यागमन कार्यालयका अनुसार दुई महिनायता बंगलादेशीबाहेक अन्य विदेशी पर्यटकको आगमन ठप्प छ । पर्यटकहरू दार्जिलिङ, सिक्किमजस्ता पर्यटकीय गन्तव्य घुम्न आएको मौकामा नेपाल पनि पस्थे । फाट्टफुट्टबाहेक पर्यटन आगमन न्यून नै छ, कार्यालय प्रमुख रामप्रसाद फुँयालले भने, पर्यटक नआउँदा समग्र क्षेत्रमा असर परेको देखिन्छ । पर्यटन व्यवसायी कार्कीका अनुसार दुई महिनायता भारत तथा अन्य देशका पर्यटन भित्रिने क्रम ज्यादै न्यून छ । नेपालबाट पनि दार्जिलिङ, सिक्किम जाने र उताबाट यता आउनेको संख्य नगण्य छ । यातायात तथा हवाईजहाज व्यवसाय पनि प्रभावित छ । सीमामा रहेका करिब ६५ वटा ट्राभल कम्पनीको व्यापार चौपट भएको छ । दैनिक लाखौंको कारोबार गर्ने व्यवसायी अहिले दयनीय अवस्था रहेको बताउँछन् । ट्राभल व्यवसायी विजय सुवेदीका अनुसार अहिले नयाँ पर्यटक आउनु त परै जाओस्, पहिल्यै टिकट बुकिङ गराएकाहरूसमेत धमाधम रद्द गराइरहेका छन् । क्षेत्रीय होटल व्यवसायी संघ मेचीनगरका महासचिव रामबहादुर तामाङले व्यवसाय धान्न गाह्रो भएको बताए । भारतीय प्रहरीले गोर्खाल्यान्ड आन्दोलनकारी भन्दै नेपाली नागरिक उदयहाङ फागोलाई लामो समय जेलमा राखेर छाडेको घटनापछि नेपालीहरू पारि जान हच्किएका छन् । उपचारका लागि सिलिगुडी जानसमेत धक मान्न थालेका छन्, तामाङले भने । गोर्खाल्यान्ड आन्दोलनकै कारण समग्र व्यवसायमा ८० प्रतिशतजति गिरावट आएको व्यवसायीको भनाइ छ । ट्राभल र होटलमा हुने कारोबारमध्ये ७० प्रतिशत भारतीय ग्राहकले धानेका थिए ।"
उच्च अदालतलाई पूर्वाधार अभाव,"ओखलढुंगा (कास) सदरमुकाममा रहेको उच्च अदालत विराटनगरको अस्थायी मुकाम भौतिक पूर्वाधार र जनशक्ति अभावले ग्रस्त छ । पूर्वी पहाडी चार जिल्लाको न्याय निरूपणका लागि स्थापित मुकाममा ३० वर्ष पुराना पूर्वाधार र दरबन्दीका भरमा काम चलाउनुपरेको छ । यहाँ सोलुखुम्बु, खोटाङ, उदयपुर र ओखलढुंगा गरी चार जिल्लाका सेवाग्राही आउँछन् । २०४४ सालमा पुनरावेदन अदालत मुकामका लागि निर्मित भवनमै उच्च अदालत राखिएको छ । सेवा त सक्दो दिइरहेकै छौं, अदालतका रजिस्ट्रार वेदप्रसाद उप्रेतीले भने । उनका अनुसार इजलास कक्ष असाध्यै साँघुरो छ । जिल्ला अदालत र उच्च अदालतको परिसर संयुक्त छ ।प्रतीक्षालय, ग्यारेज, न्यायाधीशका लागि निवास बनाइएको छैन । न्यायाधीशहरू भाडाको कोठामा बस्दै आएका छन् । पुनरावेदन हुँदाकै १३ दरबन्दीका कर्मचारीलाई उच्च अदालतको काम गर्न भ्याइनभ्याई छ । पूर्वाधार र जनशक्ति व्यवस्थापनका लागि सर्वोच्चमा पहल गरिरहेको रजिस्ट्रार उप्रेतीले बताए । तत्कालै सबै व्यवस्थापन हुन नसक्ने भएकाले वैकल्पिक रूपमा भूकम्पले भत्काएका संरचना मर्मत गर्न पुनर्निर्माण प्राधिकरणलाई पनि अनुरोध गरेका छौँ, उनले भने । तत्कालीन प्रधानन्यायाधीश धनेन्द्रबहादुर सिंहले पुनरावेदन अदालत मुकामका रूपमा उद्घाटन गरेका थिए । तर न्यायाधीश नियुक्त नभएकाले सेवा सञ्चालन भएको थिएन । गत वर्ष उच्च अदालत गठनपछि सोही कार्यालय रङरोगन र मर्मत गरी सेवा थालिएको हो । अदालतले मुद्दा फस्र्योट भने वर्ष दिन नपुग्दै लक्ष्यभन्दा बढी गरिसकेको छ ।यो अदालतका कारण पहाडी चार जिल्लावासीलाई अहिले सबै हिसाबले सहज छ, नेपाल बार एसोसिएसनका जिल्ला सचिव टुकराज निरौलाले भने, पैसासँगै समय पनि वचत भएको छ । यसअघि पुनरावेदनका लागि सप्तरीको राजविराज पुग्नुपर्ने बाध्यता थियो ।"
स्थानीय तहमा पुगेनन् कर्मचारी,"रुकुम (कास) जिल्ला शिक्षा कार्यालयले विद्यालय निरीक्षकलाई अझै स्थानीय तहमा खटाएको छैन । जिल्लाका ९ वटै स्थानीय तहमा शिक्षाका कर्मचारी छैनन् । जिल्ला शिक्षा अधिकारी पूर्णबहादुर अछामीले स्रोतव्यक्तिलाई ९ स्थानीय तह हेर्ने गरी खटाइसकिए पनि विद्यालय निरीक्षकलाई खटाउन बाँकी रहेको बताए । शिक्षा मन्त्रालयले विद्यालय निरीक्षक खटाउने विषयमा सहमति मागेकाले स्थानीय तह र त्यसमा खट्नेको सिफारिस गरिएको छ, उनले भने ।कार्यालयमा रहेका ४ निरीक्षकलाई ४ तहमा खटाउने गरी सिफारिस गरिएको हो । बाँकी ५ तहमा खाली रहेको जानकारी सिफारिसमा उल्लेख गरिएको अछामीले बताए । मुसिकोट नगरपालिकामा बिाराम खडक, त्रिवेणी गाउँपालिकामा लालबहादुर घर्तीमगर, बाँफिकोटमा ताराप्रकाश पुनमगर र सानीभेरी गाउँपालिकामा भूपालसिंह विष्टलाई खटाउने गरी सिफारिस गरिएको छ । शिक्षा कार्यालयले यसअघि पनि निरीक्षक खटाउने विषयमा सिफारिस पठाएको थियो । मन्त्रालयले फेरि सहमति पठाउनू भनेर पत्र लेखेबमोजिम पठाइएको जिशिअ अछामीले बताए । अपुग भएका स्थानीय तहमा विद्यालय निरीक्षक खटाउने विषयमा मन्त्रालयमै लेखी पठाइएको छ । सबै स्थानीय तहमा जिल्लाबाटै विद्यालय निरीक्षक खटाउने सम्भावना छैन, उनले भने ।३२ वडासचिवको भरमा १०४ वडाजिल्लाका नौ स्थानीय तहमा १ सय ४ वडा छन् । ती वडाको जिम्मेवारी ३२ जना वडा सचिवले धान्नुपरेको छ ।सबै वडामा सचिव नहुँदा सचिव र जनप्रतिनिधि दुवैलाई कामकाज गर्न हम्मेहम्मे भइरहेको उनीहरूले बताए । वडासचिवको अभावमा सबै काम आफैं गर्नुपरेको बाँफिकोट गाउँपालिका१, का वडाध्यक्ष हर्कु मल्लले बताए । सचिव नहुँदा भनेअनुसार सेवा प्रवाहमा अवरोध भइरहेको छ, मल्लले भने, सचिवलगायत अन्य कर्मचारी व्यवस्थापन नभएसम्म कामकाजले पनि गति लिने जस्तो देखिन्न ।वडासचिवले यसअघिको भन्दा काम गर्न कठिन भएको बताएका छन् । यसअघि एउटै ठाउँबाट एकभन्दा बढी गाविसका काम गर्न सजिलो भए पनि हाल एउटा वडाभन्दा अर्को वडाको काम एकै ठाउँ बसेर गर्न सम्भव नभएको उनीहरूको भनाइ छ । पृथाउत्तरगंगा गाउँपालिका५ र ६ का संयुक्त वडासचिव हरिबहादुर शाहीले एक्लैले २ वडाको काम भ्याउन मुस्किल भइरहेको बताए । अब एउटै ठाउँबाट दुई ठाउँको काम गर्न मिल्दैन, शाहीले भने । कतिपय वडामा कार्यालय सहायक र सामाजिक परिचालकलाई काम गर्ने गरी खटाइएको छ ।"
वडाध्यक्षको मृत्यु,काभ्रे (कास) धुलिखेल नगरपालिका २ का वडाध्यक्ष राजन कोइरालाको मृत्यु भएको छ । भदौ ४ गते साँझ लडिरहेको अवस्थामा भेटिएका उनको नर्भिक अस्पतालमा उपचारका क्रममा मृत्यु भएको हो ।उपचारमा संलग्न चिकित्सक डा जेमेश महर्जनका अनुसार कोइरालाको टाउको र छातीनेरको हड्डीमा चोट लागेको थियो । मस्तिष्क र वरपरका सबै हड्डी फुटेका थिए । सेतीदेवी दुग्ध उत्पादक सहकारी संस्थामा दूध बिक्री गरेर घर फर्कंदै गर्दा छापको खोल्सानजिक बेलुकी ८ बजे लडिरहेको अवस्थामा उनी भेटिएका थिए । लगत्तै धुलिखेल अस्पताल लगिएका उनलाई नर्भिक अस्पताल रिफर गरिएको थियो । प्रहरीको केन्द्रीय अनुसन्धान ब्युरो (सीआईबी) र जिल्ला प्रहरी कार्यालयको टोलीले घटनाको सूक्ष्म अनुसन्धान गरिरहेको छ । धुलिखेल नगरपालिका र उनी सम्बद्ध एमाले पार्टीले दोषी पहिचान गरी कारबाहीको माग गरेका छन् ।
उत्तरी गोरखामा हिउँचितुवा,"गोरखा (कास) मनास्लु क्षेत्र संरक्षण आयोजनाले गरेको अध्ययनमा चुमनुब्री गाउँपालिकाको चुमभ्यालीस्थित छेकम्पार र चुम्चेत क्षेत्रको जंगलमा हिउँचितुवा भेटिएको छ । मनास्लु क्षेत्रभित्र पहिलोपटक ट्रयापिङक्यामेरा जडान गरेर हिउँचितुवालगायत त्यहाँ पाइने वन्यजन्तुहरूको अध्ययन गरिएको हो । १५ दिनसम्म जंगलमा क्यामेरा राखेर छोड्दा चारवटा हिउँचितुवा भेटिएको छ, आयोजना प्रमुख नरेन्द्र लामाले भने, यसले हाम्रातिर पनि हिउँचितुवा पाइन्छन् भन्ने पुष्टि गरेको छ । यो अध्ययनअघि बेलाबखत भेटिने तिनका दिसाको नमुना संकलन गरेर मनास्लु संरक्षित क्षेत्रमा पनि हिउँचितुवाको बास रहेको अनुमान संरक्षणकर्मीले गरेका थिए । छेकम्पार र चुम्चेतको विभिन्न चरन क्षेत्रमा गत असारको अन्तिमतिर १७ वटा क्यामेरा जडान गरेर छाडिएको थियो । तीमध्ये चारवटा क्यामेरामा चितुवाको तस्बिर कैद भएका हुन् । छेकम्पारको सोमडाँडा, ढलडन चउर, निउरेन र ताक्पा खर्कमा चितुवा भेटिएको आयोजनाले जनाएको छ । छेकम्पारको खर्कहरूमा १७ वटा र चुम्चेतमा तीनवटा क्यामेरा जडान गरिएका थिए । हिउँचितुवासँगै क्यामेराट्रयापमा उक्त क्षेत्रमा पाइने नाउर, झारल, र डाँफेलगायत पशुपन्छीका तस्बिर पनि संकलन भएका छन् । हिउँचितुवाको अध्ययन गर्न ३२ वटा क्यामेरा जडान गर्ने योजना रहेको अयोजनाका संरक्षण अधिकृत अजित तुम्बाहाम्फेले बताए । ३२ वटा क्यामेरा राख्न बिट बनाएका थियौं, उनले भने, भौगोलिक विकटताका कारण १७ वटा बिटमा मात्रै क्यामेरा राखेर अध्ययन गर्न सकियो । ३ देखि ४ हजार मिटर उचाइसम्म हिउँचितुवाको खोजी गरिएको हो । अप्ठ्यारो भूगोलका कारण हामीले अझै धेरै सम्भावित ठाउँ पुगेर अध्ययन गर्न सकेनौं, उनले भने, जे भए पनि अध्ययनले हिउँचितुवाको बास मनास्लु क्षेत्रमा पनि छ भन्ने देखाएको छ ।"
बाँदर धपाउन तलबी हेरालु,"अर्घाखाँची स्थानीय तह चुनावपछि जिल्लाका जनप्रतिनिधि पूर्वाधार योजनामा बजेट छुट्टयाउन कस्सिएका छन् । उनीहरूलाई वन्यजन्तुको आतंक कसरी घटाउने भन्ने पिरलो पनि उत्तिकै छ । केही गाउँँमा स्थानीय तहबाटै तलब दिने गरी बाँदर हेरालु नियुक्त गरिएका छन् ।जिल्लाका विभिन्न भागमा चितुवा र भालुको आतंक छ । कतै बाँदर र बँदेलले बाली खाइदिएर किसानलाई हैरान बनाएका छन् । सदरमुकाम सन्धिखर्क नगरभित्र ३ वर्षमा १५ बालबालिका माथि चितुवाले आक्रमण गरिसकेको छ । ती घटनामा ९ जनाको मृत्यु र ६ जना घाइते भए । केही दिनयता खाँचीकोट, कुर र नुवाकोट गाउँँमा चितुवा देखापरेकाले गाउँँले त्रस्त छन् । साताअघि घरनजिकै बारीमा मकैको घोगा भाँचेर खाँदै गरेको बाँदर लखेट्दा मालारानी६ मेहलपानीका ६४ वर्षीय जंगबहादुर थापाको हृदयाघातकै कारण मृत्यु भयो ।सिद्धाराका भीमबहादुर बेल्बासे पाक्दै गरेको मकै भित्र्याउन नपाइने चिन्तामा छन् । दिउँसो बाँदर धपाउँदै रखवारी गर्यो राति बँदेल र दुम्सीले खाएर भुसुक्कै पार्छन्, उनले भने, दु:ख गरी खेती गर्यो जनावरले सखाप पार्छन् । बाली खाने मात्र होइन चितुवाले गोठका बाख्रा र गाईभंैसीका बाच्छापाडा पनि सिकार गर्ने हुँदा गाह्रो भएको किसानले बताए । बाँदरले बारीको बाली खानु र नष्ट बनाउनु सामान्य भए पनि हिजोआज घरभित्रै पसेर चामलदाल खाने, छरपस्ट पारेर हैरान बनाएको बेल्बासेले बताए । ठूलो हूलमा आउने बाँदरले एक्लै भेटे मान्छेलाई नै कुट्नेझम्टने पनि गर्छन् ।जंगली जनावरकै कारण बर्सेनि गाउँँ छाड्नेको संख्या बढदो छ । एक्लै हिँड्नै सकिँदैन, सिद्धाराकी पुतला नेपालीले भनिन्, बारीमा बाँदर धपाउन जाँदा दिउँसै चितुवा, भालु र बँदेलले कहाँबाट कतिबेला झम्टेलान् भन्ने डर पनि हुन्छ । बारीका बोडी, सिमी, फर्सी, घिरांैला र भटमासलगायतका तरकारी बाली पनि जनावरले बाँकी नराखेको उनले बाइन् । बँदेल र दुम्सीले खाएर मात्रै यत्तिकै छाड्दैनन् । मिचमाच पारेर नोक्सान पारिदिन्छ, उनले भनिन् । जंगली जनावरले दिएको सास्ती निदानका लागि गाउँँलेले जिल्ला प्रशासनमा पनि गुहार गरेका हुन् । तर, प्रशासनले पहल नगरेको उनीहरूको गुनासो छ । चितुवाबाट बालबालिका र घरपालुका जनावर जोगाउन साँझमा थाल, गाग्री, ताउला, सनाई, माइक र शंख बजाउने गरेको खाँचीकोटका नारायण खत्रीले बताए । साँझ नपर्दै बालबालिकालाई घरबाहिर निस्कन दिँदैनांै, उनले भने, युवा र पाका उमेरका पनि भित्रै बस्छौं । वर्षामा जताततै हरियाली र मकैबारीभित्र लुकेर बस्ने भएकाले डर छ ।बल्कोट, केरुंगा, छत्रगन्ज, चिदिका, ठूलापोखरा र वाङ्लालगायतका बस्तीमा बाह्रै महिना बाँदरले गाउँँ छाड्दैन । घर र बारीमा दुई हेरालु बस्नुपर्छ । ठूलापोखराका कृष्णप्रसाद पाण्डे बिहानदेखि साँझसम्म हातमा लठ्ठी र हँसिया लिएर बारीमा बस्छन् । मकैको बोटमा हामी छौं, रूखमा बाँदर छ, उनले भने, ठूलो बगाल छ । ढुंगाले हानेर लेखेट्न खोज्दा भाग्दैन । झुक्याएर मकै खाइहाल्छ । हेरालु बसे पनि बारीमा फल्दै गरेका आधा मकै खाइदिने उनले बताए । दुधालु मकै बाँदरले मन पराउँछ । समूह बनाएर मकैबारीमा र घरमा एक जना हेरालु बस्छन् । हिउँदे बाली गहुँ पनि नोक्सान गराउँछन् । बाँदरले पहिले खुर्सानी खाँदैनथ्यो, उनले भने, अहिले खान्छ । बर्सेनि बाँदरको संख्या बढ्दो छ । चितुवा आक्रमणबाट बालबालिकाको मृत्युका घटना भएपछि प्रहरी परिचालन गरी खोजे पनि भेटिँदैन । जंगलमा सिकार र कन्दमूल खाने जंगली जनावर अल्छी भएर अहिले अन्न खान थाले, जिल्ला वन अधिकृत दीपक ज्ञवालीले भने, जंगलमा आहारा नभएर बस्तीमा गएको हो । जिल्लाका पहाडी भूभागमा मानवबस्ती घटेपछि जंगल बढ्दै छ । बसाइँ गएकाहरूका खेतबारीमा झाडी, बुट्यान बढेका छन् । सीमित क्षेत्रमा मात्रै खेती भइरहेको भेट्दा जनावरले खाने र नष्ट पार्ने गर्छन् । जंगल हुँदै खोलिएका मोटरबाटोका कारण जनावरलाई मान्छेका बस्ती पहिल्याउन सजिलो भएको उनले बताए । चितुवा र बँदेलको संख्या बढिरहेको छ । बँदेल वर्षमा दुईपटक ब्याउँछ, एकपटकमा एउटा बँदेलले १०१२ वटा पाठापाठी जन्माउँछ, उनले भने, खेतबारी बाँझिने क्रम बढयो, घरघरमा पहिले जसरी कुकुर पाल्ने घटे । बँदेलले मान्छेमाथि नै आक्रमण गर्ने भएकाले नियन्त्रण गर्न सिकारका लागि टेन्डर गरी अनुमति माग्न आफूले वन मन्त्रालयका अधिकारीहरूसँग परामर्श गरिरहेको अधिकृत ज्ञवालीले बताए ।नियन्त्रणका उपाय खोज्दै जनप्रतिनिधिबाँदर, बँदेल र दुम्सीले खेतबारीमा उत्पादन भएको अन्नबालीसमेत सखाप पारिदिने गरेको गुनासोपछि मकै जोगाउँन हेरालुको व्यवस्था गरेका छन् । ६ स्थानीय तहमध्ये सन्धिखर्क नगर, छत्रदेव र मालारानी गाउँँपालिकाले प्रत्येक वडालाई एकएक लाख रुपैयाँ बजेट विनियोजन गरी मकैबारीमा हेरालु खटाएका छन् । गाउँँ परिषद्बाट विनियोजन गर्ने गरी ८ वडालाई एकएक लाख रुपैयाँका दरले बाँदर हेरालुलाई तलब दिने गरी व्यवस्था गरेका छौं, छत्रदेव गाउँपालिका प्रमुख लेखनाथ पोखरेलले भने, हिउँद लागेपछि सबै सरोकारवालासँग छलफल गरेर नियन्त्रणको उपाय खोज्छौं ।"
कसरी जोगाउने ?,"बैतडी (कास) मेलौली नगरपालिका९ की कुन्धादेवी भट्टलाई बिहीबार बिहान घरनजिकै घाँस काट्दै गर्दा चितुवाले आक्रमण गर्यो । चितुवाको आक्रमणबाट उनको नाक र हातमा घाउ भएको छ । जेठ तेस्रो साता महिनावारीका बेला गोठमा सुतेकी शिवनाथ गाउँपालिका५ कफाडीकी ४० वर्षीया गौरी धामी गोठभित्रै चितुवाको आक्रमणबाट घाइते भइन् । छेउमै बाँधेका बाख्रा छाडेर चितुवाले धामीमाथि आक्रमण गर्यो । बैतडीको तल्लो स्वराड क्षेत्रमा ६ वर्षयता चितुवा आक्रमण बढेको छ । महिनैपिच्छे चितुवाले ज्यान लिने र घाइते बनाउँदै आएको छ । ६ वर्षको अवधिमा चितुवा आक्रमणबाट २३ जनाको मृत्यु भएको छ । १३ जना घाइते छन् । बढीजसो महिला र बालबालिका आक्रमणमा पर्दै आएका छन् । घरभित्रै सुतेका बालबालिका तानेर लगेपछि सर्वसाधारण असुरक्षित बनेका छन् । आँगनमा खेल्दै गरेका बेला आक्रमणमा पर्ने धेरै छन् । ३ बालबालिकालाई घरभित्रैबाट चितुवाले लगेको थियो ।२०६९ असोजमा चितुवाले विशालपुरमा एक बालिकाको ज्यान लिएको थियो । त्यसयता ३४ महिनाको फरकमा आक्रमण गर्दै आएको छ । घरभित्रै बालबालिका कसरी जोगाउने ? चितुवा गाउँ पसेको हल्ला आए साँझ नहुँदै झ्यालढोका बन्द गर्नुपर्छ, शिवनाथ४ का रमेशराम कोलीले भने, बाख्रा छाडेर मानिसमाथि आक्रमण गर्छ, घाँसदाउरा गर्न समस्या भयो ।स्थानीय प्रशासन र वन कार्यालयले आक्रमण बढेका बेला चितुवा नियन्त्रणमा लिन प्रहरी, सेना र वन कर्मचारी खटाउँदै आएको छ ।"
कता हरायो मालक हाँसको चिरबिर ?,"धनगढी खैरो गिद्ध नदेखिएको झन्डै दशक नाघ्यो । ५ वर्षअघिसम्म देखिने मालक हाँस पनि अचेल देखिँदैन । सेतो गिद्ध र लघु महाचिल पनि देखिन छाडेका छन् ।यी केही उदाहरण मात्र हुन्, सुदूरपश्चिमका घना जंगलमा पाइने दुर्लभ चराहरू लोप हुन थालेका छन् । भुँडीफोर, लोभीपापी, हरिहाँस, माछाकुल, सुइरो ठुडे, कैले टाउके हाँस, कुरारी, फयालफयाले, डंगर गिद्ध, सानो खैरो गिद्ध, सेतो गिद्ध, लघु महाचिल र बगालेजस्ता दुर्लभ चरा जंगल र सिमसार क्षेत्रमा देखिँदैनन् । कैलाली र कञ्चनपुरसँगै सुदूरपश्चिमका पहाडी जिल्लामा पाइने दर्जनौं प्रजातिका चराहरू लोप हुन थालेपछि संरक्षणका क्षेत्रमा कार्यरतहरूले चिन्ता व्यक्त गरेका छन् । चराको बासस्थान अतिक्रमण, व्यापक र अनियन्त्रित रूपमा भइरहेको वन फँडानी, सिमसार क्षेत्रको अतिक्रमण, नष्ट हुँदै गएको जलीय जैविकता, खेतीपातीमा हुन थालेको अनियन्त्रित विषादीको प्रयोग र जंगल क्षेत्रमा रहेका ठूल्ठूला घाँसे मैदान अतिक्रमणले गर्दा दुर्लभ प्रजातिका चरा लोप हुन थालेको विज्ञहरूले बताए । मानव सिर्जित समस्याले जीवनचक्रमा महत्त्वपूर्ण मानिएका दुर्लभ चराहरू लोप हुँदा वातावरणीय क्षेत्रमा नराम्रो असर पर्दै जान थालेको छ । जीवनचक्रमा महत्त्वपूर्ण मानिएका अधिकांश दुर्लभ पक्षी लोप भइसकेका छन्, पक्षी संरक्षण संघका कार्यक्रम संयोजक हिरूलाल डंगौराले भने, २००३ मा हजारको संख्यामा गणना भएका हरिहाँस १४ वर्षपछि जम्मा ३ सय ६० मात्र भेटिएका छन् । कैलालीका जंगलमा पाइने खैरो गिद्ध, फ्यालफ्याले, मालक हाँस, भुँडीफोरलगायतका चराहरू अहिले देखिन छाडेको उनले बताए । सरकारले अरू धेरै क्षेत्रमा संरक्षण अभियान चलाए पनि चरा संरक्षणको क्षेत्रमा चासो नराख्दा जैविक विविधतामा गम्भीर असर पर्न थालेको छ, उनले भने ।तराईका ठूल्ठूला सिमसार क्षेत्र, मध्यपहाडमा रहेका ठूल्ठूला ताल, महाभारत र चुरेबीचको भावर क्षेत्रका जंगल, चुरे तथा तराईबीचको घनाजंगल क्षेत्र विस्तारै नासिँदै जान थालेपछि यसरी चराहरू लोप हुन थालेको विज्ञहरू बताउँछन् । कैलालीको घोडाघोडीजस्ता अन्य सिमसार क्षेत्रका तालहरू स्थानीय निकायले ठेक्का दिन थालेपछि चरा पनि लोप हुन थालेका छन् । कैलाली आसपासका क्षेत्रमा अहिलेसम्म भेटिएका २ सय २६ प्रजातिका चरामध्ये धेरैजसो लोपोन्मुख अवस्थामा छन्, डंगौराले भने, राज्यले संरक्षणमा कुनै लगानी पनि गरेको छैन र चासो पनि राखेको छैन । गैरसरकारी क्षेत्र र स्थानीयको प्रयासले मात्र पक्षी संरक्षण चाहे जति हुन सक्दैन ।डंगर गिद्धको प्रजननकपिलवस्तु दुर्लभ डंगर गिद्धको प्रजनन बढदै गएको छ । बासस्थानको राम्रो व्यवस्था भएकाले प्रजनन बढ्न थालेका हो । यहाँका सरकारी तथा सामुदायिक वन क्षेत्रमा डंगर प्रजातिले बच्चा हुर्काउने गरेका छन् । मुलुकभर गरिएको गिद्धको गुँड तथा प्रजनन अनुगमनले यस्ता गिद्ध र बचेराका लागि जिल्लाका कतिपय स्थान उपयुक्त पाइएको छ । पक्षी संरक्षण संघको अध्ययन टोलीले बासस्थान अध्ययन तथा अनुगमन गर्दा यस वर्ष यहाँ ६५ डंगर गिद्ध ओथारा बसेको पाइएको हो । २ वर्षदेखि यहाँ माउले बच्चा हुर्काउँदै आएका छन् ।बुद्धभूमि नगरपालिकाको गोरुसिंगे आसपासका वन क्षेत्रमा ५ गुँडबाट ५, बाणगंगा नगरपालिकाको राजापानी सामुदायिक वनको ४४ गुँडबाट ३०, मायादेवी साझेदारी वनको ९ गुँडबाट ६, प्रतिभा सामुदायिक वनको ७ गँुडबाट ५ बचेरा गरी ४६ बच्चालाई माउले हुर्काएर उडाएको संघका प्राविधिक ईश्वरी चौधरीले बताए । ७० प्रतिशत प्रजनन सफल हुनु राम्रो तथ्यांक हो, संघका स्थल जीव विज्ञ अंकित जोशीले भने । देशभर २ हजारभन्दा कमको संख्यामा रहेका डंगर गिद्धको बासस्थान निकै कम जिल्लामा छ । पूर्वी नेपालको सुनसरी र पश्चिमका नवलपरासी, कपिलवस्तु, रूपन्देही, दाङ, कैलाली, कञ्चनपुरमा पनि यसको बासस्थान पाइन्छ । पहाडी जिल्ला अर्घाखाँची, पाल्पा, स्याङ्जा, तनहुँ र कास्कीमा पनि डंगर गिद्ध देखिएको गिद्ध संरक्षण कार्यक्रम अधिकृत कृष्ण भुसालले बताए ।"
याक पाल्नु बाघ पालेजस्तै,"कालिञ्चोक (दोलखा) याक पाल्नु निकै जोखिमपूर्ण काम लाग्छ कालिञ्चोकका सार्की थामीलाई । जति नै घुलमिल हुने प्रयास गरे पनि यो जन्तु उनीसँग कहिल्यै रत्तिएन । बरु आमनेसामने परे मालिकलाई नै तिखा सिङले घोचिदिन खोज्छ । चार वर्षयता याक पाल्न थालेका उनी भन्छन्, याक पाल्नु बाघ पाल्नुजत्तिकै खतरा रहेछ । ३ हजार ८ सय ४२ मिटर उचाइमा रहेको कालिञ्चोक क्षेत्रमा चौंरीको संख्या बढाउन थामीले कमा र खत्रे नामका दुई याक पालेका छन् । यो दुर्लभ जन्तु न गोठमा बस्छ, न त मान्छेको नियन्त्रण रुचाउँछ । जति नै माया गरे पनि यिनलाई रत्याउन सकिएन, ५६ वर्षीय उनले भने, अचानक यिनीहरूको अगाडि परे भागेर बाँच्नुपर्छ । तर प्रजनन प्रक्रियाका लागि यिनीहरूलाई रोकेर राख्नुको विकल्प छैन । एउटा याकले तीन सयवटासम्म गाईलाई गर्भाधान गराउन सक्छ । कालिञ्चोकका दुई याकले बर्सेनि दुई सयजति औले गाईलाई ब्याउने बनाउँदै आएको थामीले जानकारी दिए । कालिञ्चोक गाउँपालिका६ स्थित जंगलमा निश्चित घेरा हालेर ती याक छाडिएका छन् । गर्भाधान गराउने बेला भएका गाई त्यहीँ ल्याइन्छन् । एकपटक याक लगाए बापत थामीले गाईधनीसँग सय रुपैयाँ बराबर एक पाथी पिठो ज्याला लिन्छन् । उनले ज्यालाका लागि मात्र सोलुखुम्बुबाट २ लाख ३५ हजार खर्चिएर यी याक ल्याएका होइनन् । यिनैसँग संसर्ग गराएर बर्सेनि २० वटाजति गाईबाट ब्याउने बाच्छी (चौंरी) र बाच्छा (जप्के) बेचेर थप आम्दानी पनि गर्छन् । थामीको भनाइमा उनले कालिञ्चोक क्षेत्रका झन्डै चार सय चौंरी र दुई दर्जनजति चौंरीगोठमा निर्भर परिवारको आवश्यकता पूर्ति गर्न यो जोखिम मोलेका हुन् । यसै कारण उनी हालै प्रथम कालिञ्चोक महोत्सवमा पुरस्कृत पनि भए । कालिञ्चोक गाउँपालिकाका तर्फबाट १० हजार रुपैयाँ पुरस्कार दिइएको अध्यक्ष बिनकुमार थामीले बताए । कालिञ्चोक क्षेत्रमा एउटा चौंरीको बाच्छी २०२५ हजार र जप्के १८२० हजार रुपैयाँमा बिक्छ । यहाँका याक लागेर ब्याएको चौंरी जिल्लाका विभिन्न भागमा पाल्न लगिन्छ भने जप्के भारी बोकाउन प्रयोग हुन्छ । थामीले सोलुखुम्बुबाट १५ दिन लगाएर याक ल्याएका हुन् । तिनीहरूलाई सिङमा डोरीले बाँधी बस्ती छलेर जंगलको बाटो ल्याएको उनले बताए । उनका अनुसार याक खरिद गर्ने ठाउँमा पनि नजिकबाट हेर्न ल्याउन पाइन्न । मोलमोलाइपछि जंगलमा आफैंले पासो थाप्नुपर्छ । बाटोमा केही गरी फुत्किए हान्ने खतरा त छँदैछ, लगानीसमेत डुब्छ । यहाँ पनि भाग्ला भनेर भीरले काटेको ठाउँ र गौडामा रूखका बार लगाएर थुनेका छौं, थामीले भने । जंगली जन्तुझैं स्वतन्त्र हिँड्न खोज्ने याकका लागि जंगली घाँस, जडीबुटीबाहेक बर्सेनि पाँच मुरीजति (२५० केजी) मकै आवश्यक पर्छ । बढीभन्दा बढी गाईसँग संसर्ग गराउनुपर्ने भएकाले भेटेनरीको भिटामिन, नुन र तेल पनि प्रशस्त खुवाउनुपर्ने थामीको भनाइ छ ।जिल्ला पशु सेवा कार्यालयले जिल्लामा पाँच हजारजति चौंरी रहेको जनाएको छ । याक भने कालिञ्चोक, झ्याँकु, रोल्वालिङ र लप्चेमा गरी बढीमा दुई सयजति रहेको कार्यालयका चिकित्सक रामचन्द्र सापकोटाले बताए । बाघ, चितुवा र भालुजस्ता जनावरले समेत आक्रमण नगर्ने याकको संख्या लोप हुँदै गएको अनुसन्धानले देखाएको छ । हिमाली जन्तु याक र पोथी नाकको संसर्गबाट याक र नाक नै जन्मिन्छ । जिल्लामा यस्तो प्रजनन रोल्वालिङ र लप्चे क्षेत्रमा मात्र हुन्छ । अन्यत्र याक र नाकबाट प्रजनन गराउने प्रचलन नभएकाले यसको जीवनचक्र नै जोखिममा छ । औले (बेंसी) गाईलाई याक लगाउँदा उराङ जातको चांैरी वा जप्के जन्मन्छन् । नाकलाई औले गोरु लगाउँदा डिम्जो जातको चौंरी वा जप्के जन्मन्छन् । याक र नाकजस्तो आक्रामक नहुने भएकाले दूधजन्य उत्पादनका लागि उराङ र डिम्जो जातका चौंरीलाई नै प्रश्रय दिने गरेका छन् स्थानीयले । सन् १९८२ मा दुर्गादत्त जोशीले लेखेको पुस्तकमा नेपालभरि आठ हजार याक रहेको खुलाइएको छ । यो क्षेत्रका अध्येता मोहन खरेलले सन् १९९९ मा गरेको अर्को अध्ययनमा भने ३ हजारजति मात्र याक पाइएको उल्लेख छ । पछिल्लो समय याक झन् लोप हुँदै गएको उनको भनाइ छ । थामीले पनि सधैं लेकाली जंगलमा बसिरहन कठिन भएकाले पाल्ने मान्छेको अभावमा याक, नाक र चौंरी लोप हँुदै जाने ठान्छन् । चरिचरन क्षेत्र घट्दै जानु, उच्च हिमाली भेगबाट बसाइँ सराइ बढ्नु, जलवायु परिवर्तनको प्रतिकूल असरले पनि यी जनावर पाल्ने किसान निरुत्साही हुँदै छन् । थामीका पाँच जनाको परिवारमध्ये चारको दैनिकी लेकाली जंगलमै बित्छ । दसंै, तिहार पनि जंगल चहार्दैमा सकिन्छ । जेठा छोरा जंगलभित्रका गोठमा चाहिने सामग्री ढुवानी गर्न खटिन्छन्, चौंरीको दूधबाट उत्पादित वस्तु पनि बेच्छन् । यो पेसाबाट थामी परिवारले वार्षिक पाँच लाखजति आम्दानी गर्दो रहेछ । त्यसको केही रकम पाल्नमा खर्च हुने गरेको थामीले बताए । पहिलोपटक चौंरी महोत्सव भएपछि भने उनले चौंरी पाल्न थप ऊर्जा मिलेको अनुभूति गरेका छन् । महोत्सवमा विभिन्न अगुवा व्यक्तित्वले वाचा गरेकाले कालिञ्चोक क्षेत्रका चौंरीपालक कृषकलाई सुविधा पुग्ने उनको विश्वास छ । स्वच्छ हावापानी, जडीबुटी र दूध, घिउले जीवन स्वस्थ भए पनि जंगली जनावरको आक्रमणमा परिने भय रहिरहन्छ । भवितव्य परे तत्काल बस्तीसम्म पुग्न कठिनाइ पर्छ । वार्षिक तीनचार वटाजति गाई जंगली जनावरका सिकार हुने गरेको पनि उनले बताए । याकसँग चाहिँ बाघ, चितुवा र भालु आफैं डराएर भाग्छन्, उनले भने ।"
खानेपानीले बसाइँ सराइ रोकियो,"रामपुर (रामेछाप) रामपुरकी दीपाकुमारी घिसिङको परिवार पाखोबारी बाँझै छाडेर बसाइँ सर्ने योजनामा थियो । कारण खानेपानीको चरम अभाव । तर, डाँडागाउँमा आइतबारे खोलाको पानी लिफ्ट गरेर झारिदिएपछि उनीहरू अहिले गाउँमै खुसी छन् । खानेपानी योजना बनेपछि बसाइँ सर्ने तर्खरमा रहेका अरू गाउँले पनि रोकिएका छन् । पानी आउँदैनथ्यो त यो गाउँमा बस्न सक्ने अवस्था नै थिएन, शिक्षक रामदास वाइवाले भने, केहीले तराईतिर जग्गाजमिन पनि हेरिसकेका थिए तर आइतबारेको पानीले जन्मथलो छोड्न दिएन । केही दिनमात्र भयो, रामपुरमा आइतबारेको पानी झरेको । झन्डै एक घण्टा तलको आइतबारे खोलाको पानी बिजुलीको सहयोगमा पम्पिङ गरेर डाँडागाउँ पुर्याइएको छ । ४० हजार लिटर क्षमताको ट्यांकीबाट १ सय ४९ परिवारलाई खानेपानी वितरण गरिएको छ । रेडक्रसका अनुसार उक्त योजनाबाट झन्डै १ हजार २ सय जनाले खानेपानीको उपभोग गर्नेछन् । खानेपानी पुगेपछि स्थानीय महिला वर्षौंदेखिको सास्ती अन्त्य भएकामा खुसी छन् । शनिबार नेपाल रेडक्रस सोसाइटीका केन्द्रीय अध्यक्ष सञ्जीव थापाले समुदायलाई योजना हस्तान्तरण गरेका हुन् । खानेपानीसँगै शौचालयको पनि प्रबन्ध भएपछि गाउँलाई खुला दिसामुक्त घोषणा गरिएको छ । घोषणाका लागि गृह राज्यमन्त्री श्यामकुमार श्रेष्ठ शनिबार रामपुर पुगेका थिए । पानीका लागि केसम्म दु:ख बेहोरिएन, मानकुमारी श्रेष्ठले भनिन्, अब ती दिन कहिल्यै देख्नु र भोग्नु नपरोस् । पानी जुटाउन रातभरि पँधेरामा बिताउने गरेका थियौं, त्यो दु:ख अहिले भगवान्ले हेरिदिए । खानेपानी अभावमा गाउँले बसाइँ हिँड्ने तर्खरमा पुगेका बेला भूकम्पपछिको पुन:स्थापनाका लागि रामपुरमा टोली खटाएको नेपाल रेडक्रस सोसाइटीले डाँडागाउँमा खानेपानी पुर्याउन सहयोग गरेको हो । लिफ्ट योजनाका लागि करोडौं खर्च लाग्ने भएकाले स्थानीय आफैंले स्रोत जुटाउन सकेका थिएनन् । योजनामा १ करोडभन्दा धेरै खर्च भएको रेडक्रसले जनाएको छ । यसका लागि स्थानीयले लगातार एक वर्ष श्रमदान गरेका थिए ।खानेपानी योजना बनाउन स्थानीयको श्रम र पसिनाको लेखाजोखा नै छैन, वाइवा भन्छन्, पानी आउँछ भनेपछि हामी जस्तो पनि श्रम गर्न जुट्यौं । रेडक्रस र समुदायले खानेपानीको दिगो व्यवस्थापन र यससँग सम्बन्धित अन्य क्रियाकलापमा मिलेर काम गरेका छन् । भूकम्पपछिको पुनर्निर्माणमा पनि डाँडागाउँका बासिन्दा सँगसँगै छन् । रेडक्रस जिल्ला शाखामार्फत पुनर्निर्माण, स्वास्थ्य र सरफाइ, खानेपानी र जीविकोपार्जनका विभिन्न क्रियाकलाप सञ्चालित छन् । रामपुरमा अन्य आयोजना पनि निर्माण चरणमा रहेको रेडक्रस जिल्ला सभापति शिवकुमार कार्कीले बताए ।"
न सम्पत्ति न श्रीमती,"धनकुटा साँगुरीगढी गाउँपालिका१ का भीम लिम्बूले आफू विदेशबाट आएलगत्तै लाखौं नगद र गहनासहित श्रीमती बेपत्ता भएकाले खोजी गरिपाउँ भन्दै प्रहरीमा निवेदन दिएका छन् । विदेशमा दु:ख गरेर कमाएको पैसा र गहना बोकेर एक सातापहिले हराएकी श्रीमती हालसम्म फेला परिनन् । साहूसँग ऋण काढेर विदेशिएका उनी यति बेला चिन्ताग्रस्त अवस्थामा छन् । श्रीमती युनिशा लिम्बू अढाई वर्षीय छोरा र ५ लाखसहित बेपत्ता रहेको उजुरीमा उल्लेख छ । हालसम्म छोरा र श्रीमती फेला परेका छैनन्, भीमले भने ।धनकुटा५ की ४४ वर्षीया विन्दु श्रेष्ठ छोरी अस्मितासहित गत साता बेपत्ता भएको प्रहरीमा उजुरी परेको छ । उनी पति टुकबहादुरले विदेशबाट पठाएको ५ लाख नगदसहित बेपत्ता भएकी हुन् । १० वर्षसम्म विदेशमा कमाएको सम्पत्तिसहित पत्नी हराएको टुकबहादुरले बताए । यसैगरी धनकुटा२ का डम्बरबहादुर राईको पनि पीडा उस्तै छ । विदेशबाट पठाएको ५ लाख नगद र २ तोला सुनसहित पत्नी बेपत्ता भएपछि उनले पनि प्रहरीमा खोजी गरिदिन निवेदन दिएका छन् ।माथिका घटना उदाहरण मात्र हुन् । यिनै घटनासँग मिल्दो प्रकृतिका दर्जनौं उजुरी जिल्ला प्रहरी कार्यालयमा दैनिकजसो पर्ने गरेका छन् । अधिकांश बेपत्ताको खोजी गरिदिन परेका उजुरीमा विदेश गएका पुरुषका पत्नी रकमसहित बेपत्ता हुने गरेको मुद्दा फाँटका कार्यरत प्रहरी निरीक्षक दिनेश अधिकारीको भनाइ छ । हामी अचम्मै भइसक्यौं उनले भने, दिनहुँजसो यस्तै घटना लिएर आउनेको संख्या बढ्दो छ ।प्रहरी कार्यालयको महिला तथा बालबालिका कक्षमा कार्यरत प्रहरी जवान तीर्था परियारले भित्तामा राखिएका तस्बिर देखाउँदै भनिन्, अधिकांश विदेश गएर फर्किएका श्रीमान् पीडित छन् । बेपत्ताको उजुरीमा परेकामध्ये केही मात्र फेला पर्ने गरेको उनले बताइन् । फेला पर्दा पतिले पठाएको पैसा सकिएको अवस्थामा भेटिन्छन्, उनले थपिन्, विश्वासको संकट परेपछि सम्बन्ध विच्छेद हुने क्रम बढ्दो छ ।एकै महिनामा बेपत्ता भएका १८ मध्ये ९० प्रतिशत महिला छन् । त्यसमध्ये पनि विदेशबाट फर्केर आएका पतिले सम्पत्तिसहित बेपत्ता भएका पत्नीको खोजीका लागि उजुरीसाथ पेस गरेका तस्बिर अधिक छन् । प्रहरीको महिला तथा बालबालिका कक्षमा गत साउनदेखि हालसम्म २६ जना महिला बेपत्ता भएको उजुरी छ । गत वर्ष यस्तै प्रकृतिका ८४ उजुरी परेको जनाइएको छ । बेपत्तामध्ये कतिपयले अन्यत्र विवाह गरेर गएको अवस्थामा फेला पर्ने प्रहरी स्रोतको भनाइ छ । यसैगरी राजिखुसीले होटलमा जाने बस्ने र पछि जबरजस्ती करणी मुद्दा दर्ता गराउन आउने पनि बढेको प्रहरी कार्यालय मुद्दा फाँटका प्रहरी निरीक्षक अधिकारीको भनाइ छ ।"
धरापजस्ता सडक,"जताततै खाल्डा अनि तिनमा टनाटन पानी । सडक हो कि तलाउ, छुट्याउन मुस्किल पर्छ । कालोपत्रे उप्किएर बगरझैं देखिन्छ । गाडीमा थोरै दूरी पार गर्न पनि घण्टौं लाग्छ । दुर्घटना जोखिम उत्तिकै छ । यो कुनै ग्रामीण सडकको वर्णन होइन, राजमार्गकै यस्तो हालत छ । पूर्वपश्चिम राजमार्ग र सहायक मार्ग कुनै धराप भन्दा कम लाग्दैनन् ।नवलपरासीस्थित मुख्य राजमार्ग र भित्री सडक हिलाम्मे छन् । व्यवस्थित ढल निकास नभएकाले वर्षामा सडक भत्किने गरेको छ । हिलोले यातायात अवरुद्ध भइरहन्छ । पूर्वपश्चिम राजमार्गअन्तर्गत दाउन्ने खण्डमा ठूल्ठूला खाल्डा छन् । पछिल्लो समय खाल्डाकै कारण दुर्घटना बढेको छ । यहाँ सामान्य वर्षामै दर्जनौं ठाउँमा पहिरो खस्छ । गैंडाकोटरामपुर, भेडाबारीबसेनी, दलदलेकोटथर, केउरेनीबन्दीपुर, रजहरबाहकोल, कावासोतीअर्खला हुँदै पाल्पा रामपुर, कावासोतीरकुवा, डण्डाख्पनौती, चोरमारारुचाङ, अरूणखोलाराँकाचुलीलगायत दुम्कीबास, बर्दघाट, सुनवलबाट उत्तरी पहाडी भेगका भित्री सडकमा आहाल जमेको छ । त्यसमाथि पहिरोको अवरोध उत्तिकै छ । बर्दघाटत्रिवेणी, परासीमहेशपुर खण्डमा खाल्डाखुल्डीले पैदलयात्री र यातायात व्यवसायी मर्कामा छन् । सडक डिभिजन कार्यालय बुटवलका इन्जिनियर अमित बर्मा सामान्य वर्षामा समेत पटकपटक पहिरो झर्ने भएकाले सडक बिग्रँदै गएको बताउँछन् । पोखरी जत्रा खाडल सोमबार मध्याह्न वीरगन्जको बिर्ताबाट यात्रु बोकेर बाइपास सडक सिमरा विमानस्थल गइरहेका भ्यान चालक जगदीश साह संकटमा परे । मुख्य सडकमै ठूल्ठूला पोखरी थिए । ठूला गाडीलाई नै खाल्डा पार गर्न सकस देखिन्थ्यो । बडेमानका पोखरी कसरी तर्ने होला ? साह चिन्ता गर्न थाले, उता जहाज उड्ने बेला हुन लागिसक्यो, हामी वीरगन्जमै छौं । बाइपास हुँदै गुड्ने सवारीका हरेक चालकले अहिले यस्तै पीडा भोगिरहेका छन् । वीरगन्ज महानगरमा सवारी चाप घटाउन बनाइएको हो, बाइपास । तर, २ वर्षयता जीर्ण छ । नियमित मर्मत सम्भार छैन । नगवा चोकबाट बसपार्क नआउँदै, बसपार्क चोकको उत्तर र दक्षिण, भिस्वा होटल चोक र शुभलाभ पम्प गरी ५ ठाउँमा असाध्यै बिग्रिएको छ । सानाठूला सबैजसो गाडी खाल्डोमा भासिने, बिग्रने गरेका छन् । त्रिभुवन राजपथको गण्डक चोकबाट सुरु भएर रजतजयन्ती चोकमा टुंगिने साढे ७ किमि लामो यो सडक विभागले २०५४ सालमा बनाएको हो । यहाँ दैनिक वीरगन्ज भन्सारबाट छुट्ने हजारभन्दा बढी मालवाहक सवारीसाधन गुड्छन् । ट्राफिक प्रहरीले मालवाहक तथा यात्रुवाहक सवारीसाधनलाई नगरको मुख्य सडक पस्न नदिने भएकाले चालकहरूलाई बाइपासको विकल्प छैन । सडकको दुरवस्थामकवानपुरको हेटौंडाबाट राजधानी प्रवेश गर्ने त्रिभुवन राजपथ, हेटौंडाभीमफेदीकुलेखानीदक्षिणकाली र फाखेलफर्पिङ सडकको अवस्था नाजुक छ । सवारीसाधन जोखिम मोलेर आउजाउ गर्छन् । मुग्लिननारायण खण्ड बिग्रिएपछि राजपथमा चाप बढेको छ । यसले गर्दा खाल्डाखुल्टी झन् बढ्दै छन् । विगतमा दैनिक मुस्किलले एक सयजति गाडी आउजाउ गर्ने यो सडकमा अहिले चौबीसै घण्टा ठूला सवारीसाधन चल्छन् । त्यस्तै हेटौंडाबाट दक्षिणकाली तथा फाखेलफर्पिङ हुँदै राजधानी प्रवेश गर्ने वैकल्पिक मार्ग पनि सहज छैनन् । फर्पिङतर्फको बाटो फराकिलो बनाएर ओटासिल त गरिएको छ तर ठाउँठाउँमा पहिरो खसेको छ । ओटासिल उप्किएर ठूल्ठूला खाल्डा बनेका छन् । कुनै पनि बेला पहिरोले सवारी साधन पुर्ने जोखिम छ । दक्षिणकालीतर्फ विगतदेखि नै स्तरोन्नति र मर्मत चलिरहेको छ, अझै सकिएको छैन । पहिरो झरिरहन्छ । खाल्डाखुल्डी उत्तिकै छन् । गाडीका टायरै पुरिने गरी हिलो जमेको छ । जोखिम मोलेरै दैनिक झन्डै हजारवटा जति हलुका सवारीसाधन गुड्छन् । दोस्रो चरणको ओटासिल र मर्मत गर्न फर्पिङतर्फको सडकमा मंगलबारदेखि भदौ मसान्तसम्मलाई अवागमन रोकिएको छ । जिल्ला समन्वय समितिबाट सञ्चालित राष्ट्रिय ग्रामीण यातायात सुदृढीकरण अन्तर्गत ओटासिल गरी पहिरो पन्छाएर विभिन्न संरचना बनाउने तयारी छ । खाल्डैखाल्डारौतहटमा पनि पूर्वपश्चिम राजमार्गमा खाल्डाले दुर्घटना जोखिम बढाएको छ । धनसर पुलदेखि वाग्मती पुलसम्मको सडक निकै भत्किएको छ । तीव्र गतिका सवारीसाधन खाडल छल्ने क्रममै दुर्घटनामा पर्छन् । आव २०७३०७४ मा यसरी ९४ दुर्घटना भएको जिल्ला ट्राफिक प्रहरी प्रमुख राममणि उप्रेतीले बताए । यी दुर्घटनामा ४४ जनाले ज्यान गुमाएका छन् । राजमार्गमा खाल्डैखाल्डा छन्, उप्रेतीले भने, खाल्डा छल्ने क्रममा सवारीसाधन दुर्घटनामा पर्छन् । डिभिजन सडक कार्यालयले रौतहटमा पूर्वपश्चिम राजमार्ग तथा सहायक मार्गका खाल्डाखुल्डी पुर्न आव २०७३०७४ मा ७१ लाख ११ हजार रुपैयाँ खर्चिइएको जनाएको छ । तर, अहिले पनि सडकको दुरवस्था जस्ताको त्यस्तै छ । कार्यालयले १ करोड १० लाख रुपैयाँ अनुमानित बजेट छुट्याएको थियो । टेन्टर प्रक्रियामा राजभक्त कन्स्ट्रक्सन चन्द्रनिगाहपुरले ७१ लाख ११ हजार रुपैयाँमा सकारेको कार्यालयका इन्जिनियर रामेश्वर साहले बताए ।जोखिम बढ्दोसर्लाही खण्डमा सडकसँगै पुलसमेत जीर्ण भइसकेका छन् । वाग्मती, लखनदेही र कालिन्जोर पुलमा अनगिन्ती खाल्डा छन् । दुर्घटना गराउने एम्बुसजस्तै बनेका यी खाल्डा पुर्ने प्रयास अहिलेसम्म भएको छैन । बाँके जंगलनजिक कजवे खोल्न डाइभर्सन बनाउने योजना छ । तर, महिनौं बित्दा पनि डाइभर्सनको काम सकिएको छैन । राजमार्ग किनारकै नयाँरोडस्थित ट्रक व्यवसायी संघ कार्यालयअगाडिको तौल काँटामा भारवाहक सवारीले ठूलो खाल्डो बनाएको छ । तौल गरेर दैनिक लाखौं रुपैयाँ असुल्ने संघले खाल्डो पुर्न ध्यान दिएको छैन । जिल्ला ट्राफिक प्रहरी कार्यालयका नायब निरीक्षक केशरमान श्रेष्ठले खाल्डो पुर्न र सडक मर्मत गर्न सडक डिभिजनले ढिलाइ गर्ने गरेको बताए । समयमै सडक मर्मत नहुँदा दुर्घटना बढेको छ, उनले भने, बर्खाका बेला गरिएको काम टिकाउ हुँदैन । उनले महिनामा एकदुईवटा सवारी खाल्डाकै कारण दुर्घटनामा पर्ने गरेको उल्लेख गरे । सर्लाही खण्डमा पर्ने ३८ किमि सडक सबै नै बिग्रिएको छ । कपिलवस्तुमा पनि राजमार्गका बनेका खाडलले जोखिम बढेको छ । जिल्लामा पर्ने ५२ किमि सडकमध्ये कोठी खोला, बनगाई, इमिलिया र खरेन्द्रपुर आसपास खाल्डा छन् । चन्द्रौटा, सुरही नदी र शिवपुरमा पनि सडक बिग्रिएको छ । खाल्डामा पानी जमेपछि अझ समस्या हुन्छ, खरेन्द्रपुरका सञ्जय मल्लले भने, पानीले खाल्डो अझ ठूलो बनाइदिन्छ । बाह्रैमास उस्तै समस्या राजधानी र पोखरालाई देशका अन्य भूभागसँग जोड्ने नारायणगढमुग्लिन सडक (३६ किमि) पार गर्न पहिले गाडीलाई एक घण्टा लाग्थ्यो । दुई वर्षयता सडक स्तरोन्नति क्रममा बनेका खाडलका कारण यात्रुले सास्ती भोग्नुपरेको छ । अहिले उक्त सडक पार गर्न २ घण्टाभन्दा बढी लाग्छ । मुलुकको लाइफ लाइन मानिएको मार्ग अहिले धराप छ । कालोपत्रको नामोनिसान छैन । खाल्डाले दुर्घटना निम्त्याउन थालेपछि स्थानीय प्रशसनले ग्राभेल राखेर सम्याउन निर्देशन दिए पनि ठेकेदारले वास्ता गरेको छैन । खाडलमा उफ्रिँदा पट्टा भाँचिएर थन्किएका गाडी प्रशस्तै भेटिन्छन् । यो खण्डमा सवारी जाम हुनुको मुख्य कारण यही नै हो । धेरैजसो गाडी खाडल जोगाउने क्रममा त्रिशूलीमा खसेका र दुर्घटना भएका छन्, जिल्ला प्रहरी प्रमुख एसपी दीपक थापाले भने, चालकलाई मात्र दोषी देखाएर के गर्नु ? सडकको अवस्था नै कहालीलाग्दो छ । यो सडकमा एक मिटरसम्म गहिरा खाडल छन् । साना सवारी खास गरी जिप, कार र मोटरसाइकललाई निकै असहज छ । सडकको अवस्था धराप छ, यस्तैमा गाडी चालक ओभरटेक गर्न खोज्छन्, जिल्ला ट्राफिक प्रमुख सन्तोष पन्तले भने, दुर्घटनाको मुख्य कारणमध्ये खाडल पनि एक हो ।"
खाल्डाले अवरोध,"पाल्पा (कास) कालोपत्र उप्किएर बगरझैं बनेका जिल्लाका सडक बर्खामा झन् जीर्ण हुँदै छन् । गाडीमा थोरै दूरी पार गर्न पनि घण्टौं लाग्छ । हिलो र खाल्डाखुल्डीले दुर्घटना जोखिम उत्तिकै छ । ग्रामीण सडक होइन, सिद्धार्थ राजमार्गका साथै सहायक मार्गकै यस्तो हालत छ । व्यवस्थित ढल निकास नहुँदा बर्खामा सडक भत्किने गरेका हुन् । हिलोले अधिकांश ग्रामीण सडकमा यातायात अवरुद्ध भइरहन्छ । सिद्धार्थ राजमार्गअन्तर्गत सिद्धबाबा खण्डमा ठूल्ठूला खाल्डा छन् । यहाँ सामान्य वर्षामै दर्जनौं ठाउँ पहिरो खस्छ । केही दिनअघि पहिरोले मोटरसाइकल पुर्दा एक जनाको ज्यान गयो । पीपलडाँडारामपुर, आर्यभन्ज्याङरामपुर, बाँसटारीगोठादी, तानसेनछहरा, तानसेनचापपानीराम्दी, हार्थोकसिद्धेश्वर, दोभानकचल, सालझन्डीसत्यवती, छहरासालझन्डी र रामपुरबाँकामलाङलगायत भित्री सडकमा आहाल जमेको छ । पहिरोको अवरोध उत्तिकै छ । सडक डिभिजन कार्यालय तानसेनका इन्जिनियर तथा सूचना अधिकारी पवित्रमणि आचार्यले सामान्य वर्षामा समेत पटकपटक पहिरो झर्ने भएकाले सडक बिग्रँदै गएको बताए । तानसेनबुटवलको बिजोगसिद्धार्थ राजमार्गअन्तर्गत तानसेनबुटवल खण्डमा खाल्डाले सवारीसाधन चलाउनै समस्या छ । सडक स्तरोन्नतिमा वर्षौंदेखिको ठेक्काको काम पूरा हुन सकेको छैन । डुम्रेको गौडे पुलदेखि बुटवल चिडियाखोलासम्मको सडक भत्किएको वर्षौं भइसक्यो । तीव्र गतिका सवारीसाधन खाडल छल्ने क्रममै दुर्घटनामा पर्छन् । आव २०७३०७४ मा यसरी २८ दुर्घटना भएको जिल्ला ट्राफिक प्रहरी प्रमुख प्रवीण आचार्यले बताए । दुर्घटनामा १६ जनाले ज्यान गुमाएका छन् । राजमार्ग भन्नु मात्र हो, खाल्डैखाल्डा छन्, उनले भने, खाल्डा छल्ने क्रममा गाडी दुर्घटनामा पर्छन् । डिभिजनले तानसेनबुटवल सडकका साथै राजमार्ग तथा सहायक मार्गका खाल्डाखुल्डी पुर्न ५ वर्षअघि साढे ५ करोडमा ठेक्का लगाएको थियो । तर, कर्मचारी, प्राविधिक र निर्माण व्यवसायीको लापरबाहीले काम हुन सकेको छैन । जयबाबा कान्छाराम जेभी निर्माण कम्पनीले मर्मत सम्झौता गरे पनि अहिलेसम्म ६५ प्रतिशत मात्र काम सकेको छ । तर, काम सकिएको भनिएकै स्थानमा सडक फेरि बिग्रिसकेको छ । कतिपय पुलमा समेत खाल्डा छन् । सडक ओटासिल बनाउने नाममा गत असारमा खनिएका खाल्डा त्यत्तिकै छाडिँदा बाँसटारीखहरेको यात्रा पनि जोखिमपूर्ण छ । ७ किमि सडक जीर्ण छ । टिन्टीआँप, दमकडा, अम्लिहान, सराई र खहरेसम्म ठेकेदारले खनेर अलपत्र छाडेका छन् । खाल्डामा पानी जमेपछि अझ समस्या हुन्छ, स्थानीय राजेशकुमार अर्यालले भने, पानीले खाल्डो अझ ठूलो बनाइदिन्छ । रामपुर नगरपालिकालाई जोड्ने आर्यभन्ज्याङरामपुर ४९ किमि सडकखण्ड पार गर्न पहिले गाडीलाई दुई घण्टा लाग्थ्यो । अहिले चारपाँच घण्टासम्म लाग्छ । एक वर्षयता सडक स्तरोन्नतिका नाममा खनेर अलपत्र छाडिँदा खाल्डाले सास्ती बढाएको छ । पहिरो पनि उत्तिकै गएको पाइन्छ । २५ किमि जतिमा कालोपत्रे उप्किएको छ । जिल्ला समन्वय समितिका वरिष्ठ कार्यक्रम अधिकृत दुर्गा थापाले अहिले सडक डिभिजनलाई हस्तान्तरण गरिएको बताए । कतिपय स्थानमा असाध्यै साँघुरो छ । एक मिटरसम्म गहिरा खाडल छन् । साना सवारी पार गर्न निकै असहज छ । सडकको अवस्था धराप छ, यस्तैमा ड्राइभरहरू ओभरटेक गर्न खोज्छन्, स्थानीय सुरेन्द्र नेपालले भने, दुर्घटनाको मुख्य कारणमध्ये खाडल पनि एक हो । तानसेनदेखि छहरासम्मको यात्रा पनि कठिन छ । आधा बाटोमा ओटासिल गरिए पनि ठाउँठाउँमा खाल्डाखुल्डी छन् । पहिरोले सवारी साधन पुर्ने जोखिम छ । छहरादेखि तीनगिरेसम्म स्तरोन्नति र मर्मत थालिएको लामो समय बित्दा पनि पूरा भएको छैन । गाडीका टायरै पुरिने गरी हिलो जमेको छ । जिसस र जिल्ला प्राविधिक कार्यालयबाट सञ्चालित राष्ट्रिय ग्रामीण यातायात सुदृढीकरण अन्तर्गत ओटासिलको काम अघि बढाइएको थियो । जिल्ला प्राविधिक कार्यालयका सूचना अधिकारी प्रेम बस्यालले निर्माण व्यवसायीले समयमा काम नसकेकाले जरिवाना गराइएको बताए । तानसेनको बेहाल तानसेनका अधिकांश सडकमा कालोपत्र उप्किएको छ । पुरिएका खाल्डा पानीले फेरि उस्तै बनाइसक्यो । लहरेपीपल, सिल्खान टोल, बसपार्क र वसन्तपुरमा सडकको बिजोग छ । लहरेपीपल क्याम्पसअगाडिको बाटो सबैभन्दा बढी बिग्रेको छ । टक्सारमोडमा ठूला खाल्डा छन् । कतिपय स्थानमा ढल निर्माण सुरु गरेको वर्ष दिनसम्म पनि काम सकिएको छैन । यसले गर्दा गुल्मी र अर्घाखाँचीका साथै जिल्लाका पश्चिम क्षेत्र जाने सवारीसाधनलाई समेत समस्या छ । जीर्ण सडककै कारण तानसेन बजारमा दैनिकजसो मोटरसाइकल दुर्घटना हुने गरेको ट्राफिक प्रमुख आचार्यले बताए । गुणस्तरहीन कालोपत्रे, खानेपानी पाइप गाडदा खनेका खाल्डा र अव्यवस्थित ढल निकासका कारण मर्मतकार्यसमेत प्रभावकारी देखिँदैन । सिल्खान टोलमा गरिएको आरसीसी ढलान वर्ष दिन पनि टिकेन । टक्सार टोल, भगवती टोल, वसन्तपुर र कैलाशनगरमा मर्मत गरिएको सडक पनि भत्किसकेको छ ।"
अत्यधिक भारले पुल जीर्ण,"बुटवल (कास) मापदण्डभन्दा बढी भारका गाडी चलाइँदा रूपन्देही र नवलपरासीमा राजमार्ग र अन्य मुख्य मार्गमा बनाइएका पुल जीर्ण हुँदै गएका छन् । पुलमुनिबाट अवैध र अनियन्त्रित रूपमा नदीजन्य पदार्थ निकाल्दा यी पुल झन् कमजोर भएका छन् । उत्खननकै कारण बुटवलस्थित तिनाउ र नवलपरासीको झरही पुलको जग देखिन थालेको छ । गत वर्ष मर्मत गरिएको तिनाउ नदी पुल अहिले पनि गाडी चल्दा हल्लिन्छ । पुलमाथिबाट गाडी गुड्दा भूकम्प आएझैं थर्किन्छ, स्थानीय कोमल श्रेष्ठले भनिन् । डिभिजन सडक कार्यालय बुटवल मातहत रूपन्देही र नवलपरासीमा ६८ पुल छन् । ती पुल तत्कालीन समयमा २ खर्ब ८० अर्ब लगानीमा बनेका हुन् । तीमध्ये आधाजसो खतराको सूचीमा छन् । राजमार्गका २४ र अन्य सडकका ८ पुल जोखिममा छन् । बुद्ध जन्मस्थल लुम्बिनी जाने पुलसमेत जीर्ण बनेका छन् । सम्भावित दुर्घटना रोक्न भैरहवालुम्बिनी सडकमा पाँच नयाँ पुल बनाउन लागिएको डिभिजन सडक कार्यालयले जनाएको छ । हुलाकी सडक आयोजनाअन्तर्गत २१ करोड ५५ लाख ५१ हजार लागतमा पुल बनाइँदै छ । दुर्घटना रोक्न ४ लेनका पुल निर्माण भइरहेको कार्यालय प्रमुख मेघराज मरासिनीले बताए ।सामान्यतया पुलको आयु एक सय वर्ष हुन्छ । यस क्षेत्रका पुलको भारवहन क्षमता ७० टन मात्र हो तर दोब्बर भारका सवारीसाधन चल्दै आएका छन् । अत्यधिक भारवहन र अनियन्त्रित नदीजन्य पदार्थको उत्खननले पुलको आयु घटाएको डिभिजन सडक कार्यालयका प्रमुख मरासिनीले बताए । पुल मर्मतसम्भार गरिहाले पनि भार नियन्त्रण र नदी उत्खनन नरोकिए समस्या ब्युँतिने उनको भनाइ छ । यातायात व्यवस्था विभागको नियममा ६ चक्केलाई ९ दशमलव ६ टन, १० चक्केलाई १६ दशमलव ५, १२ चक्केलाई २१ टन भार मात्र बोक्न दिने प्रावधान छ । यो क्षेत्रमा १० चक्केले ३० टन र १२ चक्केले ४० टनसम्म ढुवानी गर्छन् । १० चक्के ट्रिपरले पनि ओभरलोड बोक्दै आएका छन् ।"
गाउँ जोड्ने सबै सडक ठप्प,"सिन्धुपाल्चोक बर्खासँगै जिल्लाभरका ग्रामीण सडकमा यातायात सञ्चालन हुन छाडेको छ । जताततै पहिरो गएकाले सडक अवरुद्ध भएका हुन् । जिल्ला समन्वय समितिका वरिष्ठ अधिकृत अनिरुद्र नेपालका अनुसार सदरमुकामबाट गाउँ जोड्ने ५५ वटा सडकमध्ये अधिकांश बन्द छन् । उनका अनुसार जिल्लाभरमा २५ सय किलोमिटर ग्रामीण सडकमा ५ सय किमि ग्राभेल छ । जिल्लामा करिब २ सय किमि कालोपत्रे छ । उनले भने, वर्षाले जमिन भास्सिएर धेरै स्थानमा समस्या भएको छ ।जिल्लाको उत्तरपूर्वी भेगका सबैजसो सडक बर्खा सुरु भएसँगै बन्द भएका थिए । भोटेकोसी गाउँपालिको मार्मिङ, तातोपानी, लिस्तीकोट, फुल्पिङकट्टीका सडक पहिरोले पुरिएका छन् । भूकम्पले छियाछिया बनाएकाले तिब्बती सीमावर्ती गाउँका सडकमा पैदलयात्रासमेत जोखिमपूर्ण भएको छ । अरनिको राजमार्गको बाह्रबिसेतातोपानी २६ सडक खण्ड सबैभन्दा जीर्ण छ । तातोपानी नाका जोड्ने उक्त सडकको जताततै पहिरो गएको छ । त्रिपुरासुन्दरी गाउँपालिकाको पिस्कर, चोकटी, घोर्थली सडक बन्द छ । बाह्रबिसे नगरपालिकाअन्तर्गतका गाती, घुम्थाङ, कर्थली, राम्चेका सडक अवरुद्ध छन् । यस्तै भूकम्पबाट हिमाली गाउँका गोरेटा बाटा लथालिंग भएकाले आवतजावतमा समस्या भएको छ । मध्य र पश्चिम भेगका लेकाली बस्ती जोड्ने गोरेटा भास्सिएर क्षतविक्षत छन् । मध्यभेगका लोल्चे, गुम्बा, सेलाङ, पाङताङका लेकाली बस्तीका बासिन्दाका लागि गारेटा बाटा हिँड्न पनि कठिन भएको छ । वर्षामा त गाउँ नै नाकाबन्दीमा पर्छ, विकट बस्ती मारमा परेका छन्, गुम्बाका वल्दे तामाङले भने । जुगल गाउँपालिकाको सेलाङबाट गोल्चे जाने गोरेटो भत्केको छ । मेलम्ची नगरपालिकाअन्तर्गत सिन्धुकोट, हैबुङ, शिखरपुरसँग जोडिएका सबै सडक क्षतिग्रस्त छन् । भोटेकोसी गाउँपालिकाको मार्मिङ ह्याङलेका स्थानीय बाटो छ्यादीको बाढीले बगाएपछि स्थानीय समस्यामा परेका छन् । खोलामा पसेर जोखिम मोल्दै, पहिरोबाट हिँड्नुपर्ने अवस्था छ ।"
बैंकको मुनाफा २७ प्रतिशत बढयो,"काठमाडौं वाणिज्य बैंकहरूले गत आर्थिक वर्षमा ४५ अर्ब ४६ करोड रुपैयाँ खुद मुनाफा कमाएका छन् । आर्थिक वर्ष ०७२७३ को तुलनामा यी बैंकहरूको खुद मुनाफा करिब २७ प्रतिशतले बढी हो । बैंकहरूले सार्वजनिक गरेको गत वर्षको वित्तीय विवरणबाट कुल मुनाफा निकालिएको हो । वित्तीय विवरण सार्वजनिक गरिसकेका बैंकहरूमध्ये २३ को मुनाफा १ अर्ब रुपैयाँभन्दा बढी छ । तीमध्ये २ अर्ब रुपैयाँभन्दा बढी मुनाफा कमाउने ७ वटा र ३ अर्ब रुपैयाँभन्दा बढी कमाउने ४ बैंक छन् । अघिल्लो आर्थिक वर्ष वार्षिक मुनाफा १ अर्बभन्दा कम रहेका ६ वटा बैंकहरू पनि गत वर्ष अर्ब कमाउने बैंकको समूहमा उक्लिएका छन् । तीमध्ये केही बैंकहरूको मुनाफा अन्य वित्तीय संस्थासँग मर्जर तथा एक्विजिसनको कारणले बढेको छ । हाल २८ वटा वाणिज्य बैंक सञ्चालनमा छन् । अर्थतन्त्रका अन्य क्षेत्रहरूको तुलनामा वित्तीय क्षेत्र विकसित र पारदर्शी छ । सोही कारण बैंकहरूले असहज परिस्थितिमा पनि राम्रो मुनाफा कमाउँदै आएका छन् । तर, पछिल्ला महिनाहरूमा बैंकहरूको मुनाफाको आकार बढे पनि वृद्धिदर तथा सम्पत्तिमा प्रतिफल (आरओई) घट्दै गएको बैंकरले जनाएका छन् । पुँजी वृद्धिको निर्देशनपछि अधिकांश बैंकहरूले पुँजी वृद्धि गरिसकेका छन् । चार गुणा पुँजी बढेसँगै बैंकहरूको व्यवसाय पनि बढेकाले कुल मुनाफा पनि बढेको उनीहरूको भनाइ छ । हालसम्म वित्तीय विवरण सार्वजनिक गर्ने बैंकहरूमध्ये नलिब बैंकको मुनाफा सबैभन्दा बढी ३ अर्ब ६२ करोड रुपैयाँ छ । अघिल्लो आर्थिक वर्ष यो बैंकले २ अर्ब ८१ करोड रुपैयाँ खुद मुनाफा आर्जन गरेको थियो । सरकारी स्वामित्वको नेपाल बैंक र निजी स्वामित्वको नेपाल इन्भेस्टमेन्ट बैंकले क्रमश: ३ अर्ब २१ करोड र ३ अर्ब १६ करोड रुपैयाँ खुद मुनाफा आर्जन गरेका छन् । सोही अवधिमा राष्ट्रिय वाणिज्य बैंकको खुद मुनाफा ३ अर्ब ८ करोड रुपैयाँ छ । यसैगरी कृषि विकास बैंकले गत आर्थिक वर्षमा २ अर्ब ७७ करोड रुपैयाँ खुद मुनाफा कमाएको छ । अघिल्लो वर्षको तुलनामा यो १४ प्रतिशतको वृद्धि हो । यसैगरी हिमालयन र ग्लोबल आईएमई बैंकले पनि २ अर्ब रुपैयाँभन्दा बढी मुनाफा आर्जन गरेका छन् । गत आर्थिक वर्षमा हिमालयन बैंकको खुद मुनाफा २ अर्ब १७ करोड र ग्लोबल आईएमई बैंकको २ अर्ब ३ करोड रुपैयाँ छ । अघिल्लो वर्ष यी बैंकको मुनाफा क्रमश: १ अर्ब ९१ करोड र १ अर्ब ३८ करोड रुपैयाँ थियो । अघिल्लो आर्थिक वर्ष १ अर्बभन्दा कम मुनाफा आर्जन गरेका माछापुच्छ्रे, सानिमा, बैंक अफ काठमान्डु, एनसीसी, सनराइज र लक्ष्मी बैंकले पनि गत वर्ष अर्ब रुपैयाँभन्दा बढी मुनाफा कमाएका छन् । तर, मेगा, कुमारी, जनता, सिभिल र सेन्चुरी बैंकको मुनाफा गत वर्ष पनि १ अर्ब रुपैयाँभन्दा कम छ । अघिल्लो वर्षको तुलनामा गत वर्ष मुनाफाको आकार बढे पनि सम्पत्तिको प्रतिफल घटेकाले सन्तोष मानेर बस्नुपर्ने अवस्था नरहेको एनआईसी बैंकका प्रमुख कार्यकारी अधिकृत लक्ष्मण रिसालले बताए । पुँजी वृद्धि भएअनुसार मुनाफा बढ्नु स्वाभाविक हो तर, यसमा उत्साहित हुनुपर्ने कुनै कारण छैन, उनले भने, अधिकांश बैंकहरूको आरओई घट्नु राम्रो होइन । पुँजी वृद्धिपछि व्यवसाय वृद्धिमा पनि दबाब परेको जनाउँदै उनले भने, बैंकहरूलाई अघिल्लो वर्षको आरओई जोगाउनै मुस्किल छ । आउँदो असोजसम्म वाणिज्य बैंकहरूले न्यूनतम चुक्ता पुँजी ८ अर्ब रुपैयाँ पुर्याउनुपर्ने राष्ट्र बैंकको निर्देशन छ । हाल अधिकांश बैंकहरूले चुक्ता पुँजी बढाइसकेका छन् । पुँजी वृद्धिपछि बैंकहरूलाई व्यवसाय (लगानी) विस्तार गर्न दबाब पुग्यो । यसैकारण ऋण प्रवाह बढयो । लगानी बढेपछि मुनाफाको आकार पनि बढयो । तर, लगानी वृद्धिको तुलनामा आरओई बढ्न नसकेको बैंकर्स संघका कार्यकारी सदस्य भुवन दाहालले बताए । लगानी बढेको र खराब कर्जामा सुधार भएकाले मुनाफाको आकार बढेको देखिन्छ, उनले भने, तर, बैंकहरूलाई आरओई घटेको छ । गत असारसम्म बैंकहरूको कुल निक्षेप २० खर्ब ९२ अर्ब रुपैयाँ छ । अघिल्लो वर्षको तुलनामा यो करिब साढे १८ प्रतिशतले बढेको हो । आर्थिक वर्ष ०७२७३ को अन्त्यमा ती बैंकहरूको कुल निक्षेप १७ खर्ब ६४ अर्ब रुपैयाँ थियो । यसैगरी गत आर्थिक वर्षमा २८ वटा वाणिज्य बैंकहरूले १७ खर्ब २३ अर्ब रुपैयाँ कर्जा लगानी गरेका छन् । गएको वर्षमा ती बैंकहरूको कर्जा प्रवाह औसत करिब २६ प्रतिशतले बढेको हो । आर्थिक वर्ष ०७२७३ को अन्त्यमा ती बैंकहरूको कुल कर्जा प्रवाह १३ खर्ब ६८ अर्ब रुपैयाँ थियो । यसरी निक्षेपभन्दा ऋणको वृद्धिदर बढी भएकै कारण गत वर्ष वित्तीय प्रणाली असन्तुलित बनेको थियो । यसकारण ब्याजदरमा उच्च उतारचढाव आएको थियो । अहिले वित्तीय प्रणाली केही सन्तुलित बन्दै गएको राष्ट्र बैंकले जनाएको छ ।"
तरकारीमा निर्भर बन्दै फुलेकवासी,"फुलेक (तेह्रथुम) व्यावसायिक तरकारी खेतीबाटै फुलेकका किसान आत्मर्निभर बन्दै गएका छन् । यहाँका प्रत्येक किसानले तरकारी खेतीबाट वार्षिक रूपमा ३ लाखदेखि १५ लाख रुपैयाँसम्म भित्र्याउँदै आएको जिल्ला कृषि विकास कार्यालयले जनाएको छ । यो गाउँ ताजा तरकारी उत्पादनमा जिल्लामै अब्बल मानिन्छ । यहाँका किसानले मकै र कोदो खेती छोडेर व्यावसायिक तरकारी लगाएका हुन् । लालीगुराँस नगरपालिका ४ फुलेकका किसान लिलम सुवेदीले ३ वटा प्लास्टिक टनेलमा टमाटर खेती गर्दै आएका छन् । प्लास्टिक घरभित्र टमाटर, बैगुन, खुर्सानी, भिन्डीलगायतका तरकारी बेमौसममा लगाउने गरेका छन् । उनले यसबाट वार्षिक १ लाख २० हजार रुपैयाँभन्दा बढी आम्दानी गर्दै आएको बताए । उत्पादित तरकारी बेच्न उनलाई बजारसम्म पुग्नु पर्दैन । बारीबाटै राम्रो मूल्यमा बिक्री हुने उनले बताए । तरकारीको आम्दानीले सुवेदीको ६ जनाको परिवार चलेको छ । सोही वडाकी यामकुमारी सुवदीले घरसँगै जोडिएको २ रोपनी जमिनमा अकबरे खुर्सानी खेती गरेर वार्षिक १ लाख रुपैयाँ हाराहारी आम्दानी गरिरहेकी छन् । खुर्सानी बिक्रीबाट हुने आम्दानीले उनले पनि ६ जनाको परिवारका लागि घर खर्च मजाले चलाइरहेकी छन् । सोही वडाको चित्रे गाउँका पोस्टराज रायमाझीले पनि झन्डै १५ रोपनी जग्गामा व्यावसायिक रूपमा बन्दा, काउली र मुला खेती गरेका छन् । उनले व्यावसायिक तरकारी खेती सुरु गरेको एक दशक नाघ्यो । तरकारीबाटै उनले वार्षिक ७ देखि १० लाख रुपैयाँसम्म आम्दानी गरिरहेका छन् । उनीहरू मात्र होइन, यहाँका सबै किसान व्यावसायिक तरकारी खेतीमा संलग्न छन् । यो गाउँबाट मात्र वार्षिक १२ करोड रुपैयाँभन्दा बढीको ताजा तरकारी पूर्वी तराईका बजारतर्फ निर्यात हुने गरेको छ । किसानका अनुसार बेर्ना राखेर बारीमा रोपेपछि ३ देखि ४ महिनाको अवधिमा घरमा पैसा भित्रिन थाल्छ । तरकारी खेतीबाट भएको आम्दानीले तरकारी ढुवानीका लागि ट्रकसमेत खरिद गरेको रायमाझीले बताए । यहाँका किसानले पूर्वी तराईमा घडेरीसमेत जोडेका छन् । रायमाझीले प्रत्येक वर्ष १० लाख रुपैयाँ आम्दानी गरिरहेको सुनाए । गुरुङका अनुसार फुलेक र चित्रका ९० प्रतिशत किसानले व्यावसायिक तरकारी खेती गरिरहेका छन् । यहाँका धेरै किसानले ताजा तरकारीलाई नै आम्दानीको प्रमुख स्रोत बनाएका छन् । यहाँका किसान एकल मात्र नभई सामूहिक रूपमा समेत तरकारी खेतीमा लागेका छन् । किसान समूह र सहकारीमार्फत पनि व्यावसायिक तरकारी खेतीमा लागेका छन् । तरकारी खेतीमा किसानको लगाव र उत्साह देखेर कृषि विकास कार्यालयले फुलेक गाउँलाई ताजा तरकारी उत्पादन पकेट क्षेत्रका रूपमा विकास गरिरहेको वरिष्ठ कृषि विकास अधिकृत रोहिणीराज घिमिरेले बताए । यहाँका महिला किसानसमेत व्यावसायिक तरकारी खेतीमा लागेकाले उनीहरूको जीवनस्तर माथि उठ्दै गएको छ । तरकारी खेती गरेर दुईचार हजार बचत गर्न थालेपछि घर खर्चका लागि श्रीमान्सँग पैसा माग्न नपरेको कमला कार्कीले बताइन् । कृषि व्यवसायी होम रायमाझीका अनुसार फुलेक गाउँबाट मात्र सिजनमा दैनिक १३ ट्रकसम्म ताजा तरकारी पूर्वी तराई हुँदै भारतीय बजारसम्म निर्यात हुने गरेको छ । यहाँ उत्पादन भएको ताजा हरियो तरकारी धनकुटा, धरान, इटहरी, विराटनगर, दमक, बिर्तामोड, काठमाडौं, नारायणगढलगायतका बजारसम्म पुग्ने गरेको छ । त्यस्तै विराटनगर हुँदै जोगबनी र काँकडभिट्टा हुँदै सिलगुढीसम्म पनि यहाँ उत्पादन भएको तकारीले बजार पाएको कृषि व्यवसायी मेघेन्द्र गुरुङले बताए ।अधिकृत घिमिरेका अनुसार फुलेक गाउँ जिल्लामै ताजा तरकारी उत्पादनको केन्द्र बन्दै गएको बताए । कार्यालयले चालु आवबाट सञ्चालन भएको प्रधानमन्त्री कृषि आधुनिकीकरण कार्यक्रमअन्तर्गत यो गाउँलाई ताजा तरकारी उत्पादनको पकेट क्षेत्रका रूपमा सूचीकृत गरेको छ ।"
हरियो तरकारी अभाव,"धरान यहाँका बजारमा हरियो तरकारी अभाव देखिएको छ । अभावसँगै मूल्य वृद्धि भएको छ । लगातारको वर्षाले कोसी पहाडी करिडोरमा लगाइएका तरकारीमा क्षति र बजारमा अभाव हुँदा मूल्य बढेको हो । त्यस क्षेत्रमा उत्पादित हरियो तरकारी धरानको कृषिउपज बजारमा संकलन भई २० भन्दा बढी जिल्लामा पुग्ने गर्छ । उपज बजारमा संकलित तरकारीको २० देखि २५ प्रतिशत भारतीय बजारमा समेत निर्यात हुने गर्छ । तर, वर्षाले धनकुटा, तेह्रथुम, संखुवासभाका विभिन्न स्थानमा तरकारी बालीमा क्षति पुगेपछि करिब ७० प्रतिशत कमी भएको छ । साउन तेस्रो सातासम्म कृषक र धरान कृषिउपज बजार व्यबस्थापनले यसपालि पानी बेलैमा परेकाले अघिल्ला वर्षको तुलनामा तरकारी बाली करिब ३० प्रतिशतले बढी उत्पादन हुने बताएका थिए । बजार व्यवस्थापक लक्ष्मण भट्टराईले भने, अहिले हरियो तरकारीको अभाव छ । यहाँ थोक बिक्रीका लागि ल्याएका तरकारी खोसामार हुन्छ । मूल्यमा दोब्बर वृद्धि भएको छ । कृषिउपज बजारमा यो सिजनमा दैनिक औसत १ सय ५० टन हरियो तरकारीको कारोबार हुने गर्छ । उनले भने, साउन अन्तिम सातामा झरीपछि ६० देखि ७० प्रतिशतले तरकारी आउनेक्रम ह्वात्तै घटेको छ । उनका अनुसार दैनिक हरियो तरकारी १ सय ६० टन कारोबार हँुदै आएकोमा पानीझरी र बाढीपहिरोपछि दैनिक ५० देखि ६० टन मात्र कारोबार हुँदै आएको छ । बढी भएका केही हरिया तरकारी भारतीय बजारमा समेत निर्यात हुने गरेको थियो । तर स्थानीय बजारमै अभाव भएपछि त्यो रोकिएको उनले बताए । झरीपानी र बाढीपहिरोले कोसी पहाडी क्षेत्रको तरकारी बालीमा कृषकलाई करिब ५ करोड रुपैयाँ बराबरको घाटा लागेका बजार व्यवस्थापन समिति अध्यक्ष काजी गिरीले बताए । उनले भने, कृषकहरू बढी मारमा परेका छन् । उनीहरूलाई कसले दिने क्षतिपूर्ति ?"
हाइड्रोपोनिकल प्रविधिबाट खेती,"पर्वत (कास) पर्वतका एक किसानले हावा र पानीबाट मात्रै तरकारी फलाउने प्रविधि (हाइड्रोपोनिकल सिस्टम) सुरु गरेका छन् । मोदी गाउँपालिका ५ अम्बोटमा विगत ५ वर्षदेखि सफल रूपमा व्यावसायिक तरकारी खेती गर्दै आएका लालबहादुर हरिजनले यस्तो प्रविधिबाट तरकारी खेतीको गरिरहेका हुन् । दुईवटा फलामे स्ट्यान्डको सहारामा ३ मिटर लम्बाइ, ३ इन्च मोटाइका प्लास्टिक पाइपमा पानी भरेर प्लास्टिक ड्रम र सोलार प्लानसको सहयोगमा यो खेती गर्न सकिने हरिजनले बताए । भर्खरै सुरु गर्न लागेको यो प्रविधिबाट छिटो उत्पादन दिने साग, धनियाँ, मुला तथा लहरे तरकारी उत्पादन गर्न मिल्छ ।करिव डेढ मिटर उचाइको स्टेण्डमा दुबैतर्फ ३३ वटा पिभिसी पाइप अड्याएर ३० इन्चको फरकमा पारिएको प्वालमा प्लास्टिक कपलाई चिरेर तरकारीको बिरुवा रोपिन्छ । सोलारमा जडित सानो मोटरले ड्रममा रहेको पानी प्लास्टिक पाइपमार्फत बिरुवाको फेदमा पठाइन्छ । बिरुवामा बढी भएको पानी पाइपको माध्यमबाट ड्रममै पठाइन्छ । बिरुवालाई आवश्यक पर्ने खाद्यतत्त्व पानीमा मिसाएपछि दैनिक दुई घन्टा पर्ने सूर्यको किरणका कारण सोलारले पानीलाई बिरुवासम्म पठाउँदै बढी भएको पानी ड्रममै पठाउने काम गर्छ । यही चक्रीय प्रणालीबाट त्यहाँ लगाइएको तरकारी वृद्धि हुँदै जान्छ । एउटा स्ट्यान्डमा फलेको तरकारीले एक परिवारलाई खान पुग्ने हरिजन बताउँछन् । हरेक पाइपमा १० वटासम्म बिरुवा रोप्न मिल्छ, उनले भने, करेसाबारी नहुनेहरूका लागि बढी उपयोगी हुन्छ । १५ हजारको लगानीमा एउटा स्ट्यान्डमा सुरु गर्न मिल्ने यो प्रविधिको खेती १५ देखि २० वर्षसम्म टिक्ने उनले बताए ।"
परम्परागत बहुबाली खेती कायमै,"रुकुम गुणस्तरीय र धेरैथरीका उत्पादन लिन यहाँका कृषकहरू परम्परागत बहुबाली खेती प्रणाली नै जारी राखेका छन् । किसानहरूले त्यसैबाट मनग्यै आम्दानी लिइरहेका छन् । चौरजहारी नगरपालिका १, २ र ३ वडामा फैलिएको उपत्यकामा हरेक वर्ष बालीमा सबै किसानले बहुबाली लाउने गर्दछन् । राम्रो र धेरै उत्पादनको लोभमा नभई चलनकै रूपमा चौरजहारी उपत्यकामा बहुबाली खेती प्रणाली कायमै रहेको कृषकहरू बताउँछन् । चौरजहारी नगरपालिका १ का अध्यक्ष भद्रबहादुर विष्टले चौरजहारी उपत्यकमा परापूर्वकालदेखि नै बहुबाली खेती हुँदै आएको बताए । म ४५ वर्षको भएँ, उनले भने, मैले थाहा पाएदेखि नै खेतमा बहुबाली लगाउँदै आइएको छु । उपत्यकाका अधिकांश जग्गामा हाल बहुबाली छ । धेरै उत्पादन लिने उद्देश्यले भन्दा परम्परागत रूपमा बहुबाली खेती चलिरहेको उनको दाबी छ । उक्त उपत्यकाका हरेक खेत वा पाखोमा मकै भने अनिवार्य हुन्छ । मकैसँगै अन्य बाली किसानहरूले लाउने गरेका छन् । मकैको साथमा पाखे धान या भटमास या मास या कोदोको खेती गरिएको छ । तरिका र सिजन नमिलाए एउटामा अर्को बालीले राम्रो उत्पादन दिन सक्दैन भन्ने किसानलाई थाहा छ । तर पनि उनीहरूले पुरानो चलन छाड्न नसकेको चौरजहारी ३ का टोपेन्द्र बुढाथोकीले बताए । वर्षे खेतीमा एउटै बारीमा २ बाली नलाउने सायदै छन्, उनले भने, यो जानेरभन्दा पनि पुरानो चलनको कारण यस्तो भइरहेको छ । उक्त उपत्यकामा वर्षे बालीको रूपमा बदाम, तिलको पनि राम्रो खेती हुने गरेको छ । चौरजहारी उपत्यकाको अनुमानित २५ हजार रोपनीमा खेती हुने गरेको छ । अधिकांशमा बहुबाली लगाइन्छ । चौरजहारीमा अलि बढी मकै र त्यसपछि बहुबाली नै धेरै लगाइएको छ । बहुबाली लगाउँदा कमै उत्पादन दिए पनि धेरै बालीको उत्पादन हुने भएकाले त्यसबाट भने फाइदा भैरहेको कृषकहरू बताउँछन् । बारीमा खाद्यान्न बालीसँगसँगै दलहन बाली पनि उत्पादन गर्दा फाइदा भएको कृषकहरूको भनाइ छ । एउटा बालीजस्तो मनग्य उत्पादन नभए पनि सबै बाली उत्पादन हुने भएकाले पनि यो पुरानो चलन कायमै रहेको स्थानीय बुद्धिराम भण्डारीले बताए ।"
सवा ३ अर्बको सेयर कारोबार,"काठमाडौं साताभरको व्यापारमा बजारमा ३ अर्ब ३१ करोड ४९ लाख रुपैयाँ बराबरको सेयर कारोबार भएको छ । गत साताको तुलनामा यो ८४५ प्रतिशतले बढी हो । गत साता सेयर बजारमा ३ अर्ब ५ करोड ६७ लाख रुपैयाँ बराबरको सेयर कारोबार भएको थियो । ४० हजार १ सय ८३ कारोबारबाट १ सय ७५ कम्पनीका १ अर्ब ४८ लाख ३० हजार आठ सय ८० कित्ता सेयर खरिदबिक्री भए । गत साता २७ हजार ४ सय ६६ कारोबारबाट ८४ लाख ४६ हजार ४ सय ६० कित्ता सेयर खरिदबिक्री हुँदा ३ अर्ब ५ करोड ६७ लाख ६२ हजार रुपैयाँ परिचालन भयो । साप्ताहिक कारोबारमा नेप्से परिसूचक करिब १२ अंकले घटयो । तर आइतबारको तुलनामा भने ०१६ अंकले घटेर अन्तिम दिन १ हजार ६ सय १७८१ अंकमा ओर्लियो । अघिल्लो साता बाढीले अधिकांश भूभाग डुबानमा परेपछि तराई क्षेत्रको जनजीवन कष्टकर बनेसँगै सेयर बजारमा पनि त्यसको प्रभाव देखिएको थियो ।गत साता पछिल्ला कारोबारहरूका नेप्से केही सुधारको बाटोमा देखिएको छ । आइतबार कारोबार सुरु हुदाँ १ हजार ६ सय १७९७ मा रहेको नेप्से बिहीबार १ हजार ६ सय १७८१ विन्दुमा ओर्लेको छ । यो साता अन्य कम्पनीबाहेक सबै समूहअन्तर्गत कम्पनीका सेयरधनीका लागि सुखद रहेन । कारोबारमा रहेका सबै समूहको परिसूचक ऋणात्मक रहेपछि बहुसंख्यक लगानीकर्ताको सम्पत्ति घटयो । यसकारण यो साता सेयर बजारको आकार (कुल बजार पुँजीकरण ) साढे ४ अर्ब रुपैयाँले साँघुरियो । साप्ताहिक कारोबारमा अन्य समूहको परिसूचक १०४१ अंकले बढयो । तर, बिमा समूहको परिसूचक ४४३१, उत्पादन तथा प्रशोधन समूहको ३४८, होटलको २९७७, जलविद्युत्को ५५५, बैंकिङको १५, विकास बैंकको १३१७ र वित्त कम्पनीको ७ अंकले घटेको नेप्सेले जनाएको छ ।साप्ताहिक कारोबारमा बैंकिङ समूहको बजार हिस्सा २६ प्रतिशत छ । गत साता यो समूहको यस्तो हिस्सा ३२ प्रतिशत थियो । सोही अवधिमा बिमा समूहको हिस्सा २५३ प्रतिशत देखिन्छ । गत साता कुल कारोबारमा बिमा समूहले २० प्रतिशत अंश ओगटेको थियो । यसैगरी, विकास बैंकको करिब ८३४ प्रतिशत, जलविद्युत्को ५७ प्रतिशत, संस्थापक सेयरको साढे ४ प्रतिशत, लघुवित्तको साढे १२ प्रतिशत र होटलको हिस्सा ०६ प्रतिशत रहेको नेप्सेले जनाएको छ । कारोबार हिस्साका आधारमा लघुवित्त कम्पनीको सेयरमा लगानीकर्ताको आकर्षण बढेको छ । यस साता कारोबार रकम (१९ करोड ७५ लाख ८० हजार रुपैयाँ) का आधारमा प्राइम लाइफ इन्स्योरेन्स अग्रस्थानमा छ । कारोबार सेयर संख्या (३६ लाख २३ हजार एकाइ) का आधारमा सिद्धार्थ इन्भेस्टमेन्ट ग्रोथ स्किम १ सबैभन्दा अघि छ । कारोबार संख्या (११ हजार ८ सय ८९ वटा) का आधारमा हिमालयन पावर पार्टनर अग्रस्थानमा छ । गत साता नेपाल स्टक एक्सचेन्जको कारोबार कक्ष नियमित कारोबारका लागि पाँचै दिन मात्र खुला रहयो । विगतमा जस्तै गत साता पनि ऋणपत्रतर्फ संस्थागत तथा सरकारी ऋणपत्रको कारोबार भएन । उक्त अवधिमा ज्योति विकास बैक, नेपाल एसबीआई बैंक र सिद्धार्थ इन्स्योरेन्स हकप्रद सेयर सूचीकृत भए । यसैगरी, कम्युनिटी डेभपलमेन्ट बैंकको बोनस सेयर र विकास ऋणपत्र २०६८ ख सूचीकृत भएको नेप्सेले जनाएको छ ।"
इलाममा बाँस बिक्री बढ्यो,"इलाम कृषिउपजले आर्थिक अवस्था उकासेका यहाँका कृषकलाई बाँसले पनि गतिलो आम्दानी दिन थालेको छ । मेची राजमार्ग र सडकको पहुँच पुगेका ग्रामप्ण क्षेत्रबाट बाँस बिक्री हुने क्रम बढेको हो । यहाँको बाँस राजधानी जाने गरेको छ । पाखाभित्तामा घरायसी प्रयोगमा सीमित बाँसको माग ०७२ को भूकम्पपछि राजधानीलगायत क्षेत्रमा बढेको हो । सुरुमा अस्थायी टहरा निर्माणका लागि प्रभावित क्षेत्रमा पुग्ने यहाँको बाँसले त्यसपछि अन्य प्रयोजनका लागि स्थान पाएको हो । जिल्लाका विभिन्न गाउँबाट दैनिक ट्रकमा लोड भएर राजधानीतर्फ बाँस जाने गरेको छ । सडकको अवस्था हेरेर कृषकले ८० रुपैयाँदेखि एक सय २० रुपैयाँसम्म प्रतिगोटा बाँसको मूल्य पाउँछन् । ट्रयाक्टरले ढुवानी गर्न सक्ने क्षेत्रसम्मको व्यवसायीले संकलन गरी काठमाडौं पुर्याउने गरेका छन् । व्यवसायीले राजधानीमा एक सय ७० देखि दुई सय रुपैयाँसम्ममा बिक्री गर्ने गरेका छन् । वर्षौंदेखि नकाटिएका पुराना बाँस अझै पनि कृषकले बिक्री गरिरहेका छन् । इलाम नगरपालिका ५ तोरीबारीका कृषकले राम्रो आम्दानी गरेको स्थानीय अग्नि अधिकारीले वताए । दुई वर्षयता निरन्तर राजधानी जान थालेको बाँसको अभाव नभएको ठेकेदार बताउँछन् । एक महिनामा ३० गाडीभन्दा धेरै बाँस राजधानी पुऱ्याउछु, इलाम नगरपालिका खरेलडाँडामा भेटिएका व्यवसायी मिलन लुङ्गेलीले भने, १२ भन्दा बढी व्यवसायीले यही दरमा लैजाने गरेका छन् ।घरटहरा, फर्निचर, हस्तकलाका सामग्रीलगायत विभिन्न क्षेत्रमा प्रयोगमा आउने बाँसको स्थानीय स्तरमा भने घरायसी प्रयोजनबाहेक उपयोग हुन सकेको थिएन । मालबाँसको मात्र बिक्री हुने गरेकाले लेकाली क्षेत्रमा हुने कृषकले भने आम्दानी लिन सकेका छैनन् । मेची राजमार्गका विभिन्न स्थानमा संकलन गरी बाँस लैजाने गरिएको छ । बाँसको कारोबार बढेसँगै स्थानीय स्तरमा रोजगारीको अवसर पनि बढ्दै गएको छ । बाँस काट्ने, बोक्नेलगायतका कामसँगै सानोतिनो ठेक्कापट्टा गर्ने उल्लेख्य छन् । यहाँबाट लगिएको बाँस काठमाडौंदेखि बनेपासम्मका विभिन्न डिपोमा पुग्छ । यसअघि धनकुटा, तेह्रथुम, उदयपुरलगायत पूर्वका जिल्लाबाट राजधानी लगिने गरेको थियो । इलामबाट मात्रै मासिक एक सयभन्दा बढी ट्रकले बाँस ढुवानी गर्ने गरेको स्थानीय ढुवानी सेवाका कुवेर भट्टराईले बताए । हाम्रो कम्पनीका मात्र ५० वटा गाडीले ढुवानी गर्छन्, उनले भने, सरदर एउटा गाडीले महिनामा पाँचपटकसम्म लैजान्छन् । एउटा ट्रकमा ७ सयसम्म बाँस अट्छ । टुसा हालेको दुई वर्षमा बिक्री गर्न सकिने भएकाले कृषकले व्यावसायिक रुपमै बाँसको उत्पादन गर्ने सोच बनाएका छन् ।"
कृषिमा ३५ करोडको क्षति,पर्वत वर्षा र बाढीले जिल्लाको कृषि क्षेत्रमा करिब ३५ करोड रुपैयाँ बराबरको क्षति गरेको छ । जिल्ला कृषि विकास कार्यालयले संकलन गरेको तथ्यांकअनुसार सबैभन्दा बढी माछापालन व्यवसायमा १७ करोड ५० लाख रुपैयाँ छ । धानबालीमा १६ करोड र तरकारी बालीमा १ करोड रुपैयाँ बराबरको गरी ३४ करोड ५० लाख क्षति भएको छ । कार्यालय प्रमुख वीरेन्द्र सिन्हाका अनुसार जिल्ला भर ३ सय ५० हेक्टर माछा पोखरीमा वर्षा र बाढीको पानी पसेर बगेर ठूलो क्षति भएको छ । धान बालीमा वीरगन्ज महानगर क्षेत्रमा बढी क्षति भएको पाइएको छ । यहाँ ३ सय ८० हेक्टर धानबाली बिग्रेर ३ करोड ८० लाख रुपैयाँ बराबरको क्षति भएको छ । ब्वर्षा र बाढीले जिल्लामा ४० हेक्टरमा लगाएको तरकारी बाली बिग्रेर १ करोड रुपैयाँ बराबरको क्षति हुन गएको उनले बताए ।
सिटीलाई राहत,बर्नमाउथ (एएफपी) रहिम स्टर्लिङले इन्जुरी टाइम (९७ औं मिनेट) मा गरेको विजयी गोलमा एक गोलले पछाडि परेको म्यानचेस्टर सिटीले इङलिस प्रिमियर लिग फुटबलमा बर्नमाउथलाई २१ ले पराजित गरेको छ । तर गोल गरेपछि खुसी मनाउँदा जर्सी फुकालेकाले स्टर्लिङ दोस्रो पहेँलो कार्ड पाउँदै मैदान बाहिरिए ।सुरुआती खेलमा बर्नमाउथले राम्रो पकड जमाएको थियो । टोलीले चार्ली डेनिल्सको सनसनीपूर्ण भलीमा घरेलु मैदानमा १३ औं मिनेटमा अग्रता लिएको थियो । त्यसको ८ मिनेटपछि नै ग्याब्रियल जेससले गोल गरी सिटीलाई बराबरीमा ल्याए । ३ खेलमा सिटीको ७ अंक छ ।
प्रशंसा च्याम्पियन,"काठमाडौं (कास) प्रिमियर स्कुलकी प्रशंसा मोक्तान १० औं एलएजेटीआई अन्तरस्कुल जुनियर खुला टेनिसको यु९ गल्र्स एकलमा च्याम्पियन भएकी छन् । शनिबार फाइनलमा प्रशंसाले सेन्ट मेरिजकी सुनिरा थापालाई ४२, ४१ ले हराइन् । ब्वाइजमा आयोजक लिटिल एन्जल्सका सक्षमविक्रम शाह र जोन डेवीका आयुशमान घले फाइनल पुगे । यू१२ गल्र्समा एसकी रायना शाह र सेन्ट जेभियर्सकी इशाश्री शाह फाइनल पुगे ।"
बर्नहार्ट विजयी,"काठमाडौं (कास) आयोजक काठमाडौं बर्नहार्ट कलेज र सीसीआरसीले आठौं बर्नहार्ट कप अन्तरकलेज बास्केटबलमा शनिबार विजय पाएका छन् । बर्नहार्टले अरनिकोलाई ६७२७ ले हराउँदा अनिप महर्जनले १२ स्कोर जोडे । डिफेन्डिङ च्याम्पियन सीसीआरसीले ओमेगामाथि ३८३४ को विजय पायो । ब्वाइजमै जेभियर एकेडेमी, होलीभिजन, टाइम्स र ट्रिनिटी पनि विजयी भए ।"
सोतोकानमा पुरानै नेतृत्व,"काठमाडौं (कास) नेपाल सोतोकान कराते संघको अध्यक्षमा नरेशप्रसाद श्रेष्ठले निरन्तरता पाएका छन् । शनिबार चुनिएको कार्यसमितिमा उपाध्यक्ष निवासगोपाल वैद्य र सुदर्शनलाल श्रेष्ठ, महासचिव दिलेन्द्रगोविन्द वैद्य, सचिव ओमनारायण श्रेष्ठ र कोषाध्यक्ष श्यामकुमार भुजेल छन् । मुकुन्द श्रेष्ठ, चन्द्रमान तामाङ, शैलेन्द्र ताम्राकार, रामकुमार श्रेष्ठ, शत्रुघन महर्जन, दिनेश वज्राचार्य र अहमद कमल मुस्लिम सदस्यमा चुनिए ।"
इतिहास रच्ने मौका,आजको फाइनलनेपालविरुद्ध भारत समय : ३ बजे (सातदोबाटो)
लिस्नु कप फुटबल,"भैरहवा (कास) लिस्नु कप नकआउट फुटबलको १७ औं संस्करण शनिबार कोटिहवामा साबिक विजेता दुर्गा युवा क्लब (डीवाईसी) ले झरना स्पोटर््स क्लबलाई सडन डेथका आधारमा हराएको छ ।निर्धारित समयमा दुवैबाट गोल गर्न नभएपछि टाइब्रेकरमा जाँदा दुवैबाट सुरुआती ५५ पेनाल्टी नै गोल भयो । डीवाईसीका वर्षात गुरुङ, सवन तामाङ, गौरव श्रेष्ठ, राज पौडेल, जनक कार्की तथा झरनाबाट संगम थापा, विवेक पुन, अनिल थापा, विवेक पाण्डे र आकास अस्लामीले गोल गरे । त्यसपछिको पेनाल्टीमा डीवाईसीका विसु शाही र सुमन डंगोलले गोल गरे । झरनाका रितेश थापाले एक गोल गरे भने सन्जित चौधरीको प्रहार पोस्टमा ठोक्किएर फर्केपछि डीवाईसीले सफलता पायो । १६ टिम सहभागी प्रतियोगिताका विजेताले २ लाख र उपविजेताले १ लाख पाउने छन् ।"
ओलम्पिक सपना,"हालै २० औं राष्ट्रिय पौडी प्रतियोगिता भयो । त्यसबाट केही नयाँ र प्रतिभाशाली खेलाडीको उदय भयो । तिनै खेलाडीमध्येकी एक हुन् डुआना लामा । स्विमिङ खेलाडी डुआना भर्खर १२ वर्षकी भइन् । यो उमेरमै उनले राष्ट्रिय कीर्तिमान बनाउने जस्तो ठूलो उपलब्धि हात पारिसकेकी छन् । उनले प्रतियोगितामा एक स्वर्ण जित्दै सशस्त्र प्रहरी बलको एपीएफ टिमलाई च्याम्पियन बनाउन मद्दत गरिन् । डुआनाले ५ वर्षको उमेरमै स्विमिङ गर्न थालेकी हुन् । उनी बालुवाटारको जोन डेवे स्कुलमा ६ कक्षामा पढ्छिन् । उनले स्विमिङ गर्न थालेको २ वर्ष नपुग्दै पौडी प्रतियोगितामा भाग लिन सुरु गरेकी थिइन् । विद्यालय स्तरको त्यो प्रतियोगितामा मेडल जित्न नसके पनि आयोजकले उनलाई प्रशंसापत्र प्रदान गरेका थिए । गत साता डुआनाले २ सय मिटर ब्रेस्टस्ट्रोकमा ११ वर्ष पुरानो कीर्तिमान भङ्ग गरिन् । उनले ३ मिनेट ०७२२ सेकेन्डको नयाँ कीर्तिमान बनाएकी हुन् । त्यसअघि कोलम्बोमा सन् २००६ मा भएको दसौं दक्षिण एसियाली खेलकुद (साग) मा विविधा रिमालले ३ मिनेट १२८५ सेकेन्डको कीर्तिमान बनाएकी थिइन् ।यो कीर्तिमान कायम गरेपछि डुआनाले सबैभन्दा पहिले त आफैं आश्चर्यमा परेको बताएकी छन् । सुरुमा कीर्तिमान तोडिएको थाहा पाउँदा विश्वासै लागेन । पछि निकै खुसी लाग्यो, उनले भनिन्, मैले यो प्रतियोगिताका लागि धेरै मिहिनेत गरेकी थिएँ । तर कीर्तिमान नै तोड्छु भन्नेचाहिँ सोचेकी थिइनँ । आफूले खेल जित्दा अभिभावकसँगै स्कुलका साथीहरू पनि खुसी भएका डुआनाले बताइन् । मैले मेडल जित्दा साथीहरूको खुसीको सीमा थिएन, उनले भनिन्, स्कुलका शिक्षकहरूले पनि बधाई दिनुभयो । मेरो जितमा सबै खुसी भएको देख्दा अझै राम्रो गर्ने हौसला बढेको छ । डुआनाले आफ्नो सफलताको सम्पूर्ण श्रेय बुवाआमालाई दिइन् । मेरो सफलताको मुख्य कारण मेरा अभिभावक हुनुहुन्छ । मलाई खेलमा लाग्न प्रोत्साहन गर्नेदेखि मेरो प्रशिक्षणमा उहाँहरूले निकै सहयोग गर्नुहुन्छ, डुआनाले भनिन्, मेरो बिहानी प्रशिक्षणदेखि दिउँसोको स्कुल र बेलुकी प्रशिक्षणमा समय मिलाउन ममी र बुवाले सहयोग गर्नुहुन्छ । पौडीसँगै पढाइ साथसाथै लान मलाई सजिलो बनाइदिनुहुन्छ । डुआनाका बुबा मुखिया लामाले आफ्नी छोरीको खेल अझ सुधार गर्न सक्दो सहयोग गर्ने बताए ।मुखिया नेपालको चर्चित फुटबल क्लब मनाङमस्र्याङ्दी क्लब का महासचिव हुन् । उनले डुआनामा सानै उमेरमा पौडीप्रतिको लगाव र क्षमता देखेर यसमा लाग्न प्रोत्साहन गरेको बताए । हामी डुआना सानो हुँदा सँगै पौडी खेल्न जान्थ्यौं । उनलाई टयुब लगाएर खेलाउने गथ्र्यौं । केही समयपछि उनलाई टयुबमै खुला छाड्न थाल्यौं । एक दिन उनले आफैं टयुबबिना पौडी खेलेको देख्दा हामी चकित पर्यौं, उनले भने, डुआनाकी आमा पनि सानैदेखि पौडी खेल्ने भएकाले उनमा त्यो गुण सरेको भन्ने लाग्यो । छोरीले धेरै राम्रो पौडी खेलेको देखेपछि उनीहरूले विशेष प्रशिक्षण दिने निर्णय गरे । डुआनाले साँच्चै राम्रो पौडिन थालेपछि सुरुका प्रशिक्षकले उनलाई अझै राम्रो ठाउँमा लैजान सुझाव दिए । त्यसपछि डुआनालाई पौडीमा विशेष प्राथमिकता दिएर खेलाउने निर्णय भयो । हामीले नयाँ प्रशिक्षक रोज्यौं । उनले अझ राम्रो खेल्न थालिन्, मुखियाले भने, नेपालमा जाडो महिनामा कतै स्विमिङ पुल नखुल्ने भएकाले हामीले उनलाई थाइल्यान्ड लग्यौं । त्यहाँको प्रशिक्षणले उनको प्रदर्शनमा थप सुधार ल्यायो । नियमित प्रशिक्षणले पढाइमा समस्या हुने भए पनि उनको नतिजामा भने फरक परेको छैन । डुआनाले पढाइमा पनि पौडीमा जस्तै प्रगति गर्दै आएकी छन् । नेपालमा बाह्रै महिना स्विमिङ गर्ने व्यवस्था नभएका कारण हामीले उनलाई जाडो महिनामा विदेश पठाउनुपर्ने बाध्यता छ । यसले गर्दा उनको पढाइमा केही कठिनाइ पनि आएको थियो, मुखियाले भने, स्कुलले उनको पौडी करियरलाई अझै माथि लान धेरै सहयोग गरेको छ । प्रतियोगिता भएको बेलामा जाँच पर्दा पछि लिने व्यवस्था मिलाइदिएको छ । कक्षा छुटे पनि साथीको सहयोगमा पढाइ पूरा गर्दै उनले परीक्षामा राम्रो नतिजा ल्याउँदै आएकी छन् । डुआनाले अबका दिनमा अझै राष्ट्रिय कीर्तिमान तोड्ने लक्ष्य राखेकी छन् । नेपालकै गौरिका सिंहलाई आफ्नो आदर्श मान्ने डुआनाको सपना छ ओलम्पिक खेल्ने । अन्तर्राष्ट्रियस्तरमा उनलाई माइकल फ्लेप्स र रेबेक्का सोनीको खेल मन पर्छ । आफूले हेर्दै आएका खेलाडीले ओलम्पिकमा गरेको प्रदर्शनबाट डुआना प्रभावित छिन् । कलिलै उमेरकी यी खेलाडी अब एक वर्षका लागि एपीएफ क्लबबाट खेल्ने छिन् ।"
उचाइ छुँदै गौरिका,गौरिका सिंह नेपाली पौडीमा छोटो समयमै ठूलो प्रभाव पारेकी खेलाडी हुन् । ११ वर्षकै उमेरमा राष्ट्रिय कीर्तिमान राख्न सफल गौरिकाले गतवर्ष सम्पन्न रियो ओलम्पिकमा पनि सहभागिता जनाइन् ।गौरिकाले अहिलेसम्म व्यक्तिगत स्पर्धामा ३२ पटक राष्ट्रिय कीर्तिमान बनाएकी छन् । यसबाहेक उनको नाम टिम स्पर्धाका तीन कीर्तिमानमा पनि समावेश छ । रियो ओलम्पिककै सबैभन्दा कान्छी खेलाडी १३ वर्षीया गौरिका विश्वभरकै मिडियामा छाएकी थिइन् । गौरिकासँगै नेपालबाट ७ खेलाडीले ओलम्पिकमा सहभागिता जनाएका थिए । तीन वर्षअघिको १९ औं राष्ट्रिय खुला पौडीमा पहिलो सहभागितामै ८ राष्ट्रिय कीर्तिमानसहित ८ स्वर्ण र १ रजत जितेकी गौरिकाले त्यसयता फर्केर हेर्नुपरेको छैन । गतवर्ष भारतमा सम्पन्न १२ औं दक्षिण एसियाली खेलकुद (साग) मा नेपालले पौडीतर्फ ल्याएको १ रजत र ३ कास्यपदक सबै गौरिकाले नै जितेकी थिइन् ।गत साता सम्पन्न २० औं राष्ट्रिय पौडी प्रतियोगितामा पाँच व्यक्तिगत स्पर्धामा सहभागिता जनाएकी गौरिकाले पाँचै स्पर्धामा राष्ट्रिय कीर्तिमानसहित स्वर्ण पदक जितिन् । गौरिका सम्मिलित आर्मी टिमले ४ गुणा १ सय मिटर मिक्स रिलेमा पनि स्वर्ण जित्यो । प्रतियोगितामा त्रिभुवन आर्मी क्लबले १५ स्वर्ण जितेको थियो । बेलायतमा बसोबास गर्दै आएकी गौरिका प्रतियोगिताको समयमा नेपाल आउँछिन् । उनले बेलायतमै रहेर लन्डनस्थित बार्नेट कोप्टहल स्विमिङ क्लबमा पाँच वर्षयता प्रशिक्षण लिइरहेकी छन् । उनले विभिन्न प्रतियोगितामा पनि सहभागिता जनाउँदै आएकी छन् ।
पढ्न मन लाग्दैन ?,"तिमीहरूजस्तै धेरै बालबालिका भन्ने गर्छन् मलाई त खै पढ्नै मन लाग्दैन । पढेको कुरा दिमागमै रहँदैन । एक थोक सम्झिन खोज्यो अर्कै आउँछ । परीक्षा आइसक्यो, अब म के गरूँ ? धेरैले यी समस्याको समाना दैनिक रूपमा गरिरनु परेको हुन्छ । मनोवैज्ञानिक र अनुभवी शिक्षकहरूले त्यसो हुनुका केही खासखास कारण पत्ता लगाएका छन् । ती कारणहरूको समाधान गर्न सके पढाइमा रुचि जाग्न सक्छ । परीक्षामा राम्रो अंक ल्याउन सकिन्छ । जानौं १० मुख्य कारण, जसले पढाइमा रुचि घटाइरहेको हुन्छ । १ विषयमा केन्द्रित नहुनु : हामी जुन विषय पढिरहेका हुुन्छांै, त्यसमा केन्द्रित हुँदैनौं । गणितका समस्या समाधान गरिरहेका बेला मनमा अंग्रेजी विषयको कुरा खेलिरहेको हुन्छ । अंग्रेजीको समयमा गणित या विज्ञान । एक पटक या एकै समयमा धेरै विषयलाई मनमा स्थान दिनुहुन्न । जे पढिरहेको हो, त्यसैमा मात्र केन्द्रित हुनुपर्छ । २ विषयमा पकडको कमी : कुनै विषयमा पकड कमजोर छ भने त्यो विषय पढ्न मन लाग्दैन । हामी त्यो विषय मात्रै पढ्न बढी रुचाउँछांै जुन राम्ररी आउँछ । आफ्नो पकड भएको विषय हामी राम्ररी बुझ्न सक्छौं । त्यसमा अंक पनि राम्रै ल्याएका हुन्छौं । आफूले रुचाएको विषय पढ्दा समय बितेको पनि पत्तो हुन्न । त्यसैले कमजोर विषयमा आफ्नो पकड बढाउने प्रयास गर्नुपर्छ । ३ विषयमा रुचि नहुनु : कुनै विषयमा रुचि नहुनु र पकड नहुनु दुवै एकअर्कोसँग सम्बन्धित छ । तिमीलाई त्यही विषयमा रुचि बढी हुन्छ जुनमा तिम्रो पकड छ । पकड नभएको विषयमा रुचि बढाउन ४५ दिन नियमपूर्वक लगातार पढे सफलता हात पर्छ । सुरुसुरुमा तिमीलाई यसो गर्दा दिक्क लाग्न पनि सक्छ । तर त्यो अवधिभरमा थोरै मात्र जानकारी बढेसँगै पहिले नरुचाएको विषय पनि रुचिकर लाग्न सक्छ । ४ धेरै किताब हुनु : पढ्ने टेबल, खाट या भुइँमा सबै विषयको पुस्तक छरपस्ट राख्नु हँुदैन । जुन विषय पढ्ने हो, त्यो मात्रै राख्नुपर्छ । बाँकी र्याक या झोलामै रहन दिनुपर्छ । सबै विषय तिम्रो छेउमा रहेको अवस्थामा यो पढौं कि त्यो पढौं भन्ने लाग्न सक्छ । त्यसले अलमल हुन्छ । गृहकार्य गर्दा पनि सम्बन्धित विषयलाई मात्रै आफ्नो टेबलमा राख्नुपर्छ । एउटा सकिनेबित्तिकै अर्को निकाल्नुपर्छ । पढ्ने कोठा अस्तव्यस्त बनाउनुहुन्न । ५ पढ्ने निश्चित क्रम या समय नहुनु : के तिम्रो पढ्ने निश्चित क्रम या समयसीमा छ ? कि जुनसुकै किताब झोला या र्याकबाट निकालेर पढ्न थाल्छौ ? त्यस्तो गर्छौ भने तिमी एकाग्र हुन सक्दैनौ । पढाइको एउटा निश्चित क्रम हुनुपर्छ । यसका लागि एउटा टाइम टेबल बनाउनुपर्छ । त्यही आधारमा पढे, पढाइ नियमित हुन सक्छ । आफूले जुन विषयका लागि रुटिङमा समय तोकेको हो, त्यो मात्रै पढ्नुपर्छ । अरू विषय पढ्नै पर्यो भने अरू नै समय निश्चित गर्न सक्नुपर्छ । ६ निर्धारित लक्ष्य नहुनु : तिम्रो कुनै निश्चित लक्ष्य छ कि, तिमी त्यत्तिकै पढिरहेका छौ ? यसको अर्थ तिमीलाई कता जानु छ, कता गइरहेका छौ भन्ने हो । लक्ष्य नै निर्धारित छैन भने गन्तव्यमा कसरी पुग्न सकिएला ? कुन विषय पढ्ने अनि त्यो पढेर के बन्ने भन्ने निर्धारण गर्न नसक्नाले पनि पढाइमा रुचि नलागेको हुन सक्छ । ७ ध्यान भंग गर्ने सामान छेउछाउमा हुनु : अहिलेको डिजिटल युगमा हरेक समय हामी मोबाइल फोन, टयाबलेट, ल्यापटपलगायतले घेरिएका हुन्छौं । यीमध्ये खासगरी मोबाइल फोनले हाम्रो ध्यान अन्यत्र मोडिदिन्छ । फोनमा कुनै कुरा नआए पनि छिटोछिटो हेर्न मन लाग्छ । फेसबुकमा साथीसँग च्याट गर्न मन लाग्छ । मोबाइल गेम खेल्न मन हुन्छ । यी सबैले पढाइलाई चौपट पार्छन् । त्यसैले पढ्ने बेला यी उपकरणबाट टाढै बस्नुपर्छ । सम्भव भए फोन अफ गरिदिनुपर्छ । ८ साथीसंगत राम्रो नहुनु : के तिमी आफ्ना साथीका सबै कुरामा एस भन्छौ ? कि मन नपरेको विषयमा नो पनि भन्छौ ? साथीको सही कुरालाई समर्थन गर्नुपर्छ । गलतलाई नाइँ भन्न सक्नुपर्छ । पढाइमा रुचि राख्नेलाई साथी बनाउनुपर्छ । गलत गतिविधिमा लागेकाहरूसँग टाढा बस्नुपर्छ । यसो नगरिए दौंतरीको दबाबमा गलत क्रियाकलापमा पनि लाग्न सकिन्छ । अनि स्वत: पढाइको स्तर खस्किन्छ । ९ प्रेरणाको कमी : प्रेरणाले तिमीलाई सफलताका लागि नयाँ ऊर्जा प्रदान गर्न सक्छ । तिम्रा वरपर संघर्ष गरेर सफल भएका मानिस प्रशस्तै भेटिन सक्छन् । तिनीहरूबारे थाहा पाउँदा तिमीलाई प्रेरणा प्राप्त हुन सक्छ । आफ्नै अभिभावकका संघर्षका कुरालाई पनि शिक्षाका रूपमा लिन सकिन्छ । सफल व्यक्तिका जीवनी पढ्नुपर्छ । पत्रपत्रिकामा सफल व्यक्तिबारे आएका अन्तरवार्ताहरू पनि पढ्ने बानी बसाल्नुपर्छ । १० अरु नै क्षेत्रमा रुचि हुनु : अरू नै विषयमा रुचि भएको अवस्थामा पनि पढ्न मन लाग्दैन । सिर्जनात्मक क्षेत्रमा रुचि छ भने त्यसलाई पढाइसँग जोडेर अघि बढ्नुपर्छ । आफ्नो रचनात्मकतालाई पढाइको विषयमा पनि लागु गर्न सकिन्छ । कलामा रुचि छ भने चित्र बनाएर पढ्न सकिन्छ । नृत्यमा रुचि छ भने नाच्दै कठिन पाठ सम्झन सकिन्छ । अन्य विषयसँग पनि आफ्नो रुचिलाई समायोजन गर्न सकिन्छ । आफ्नो पढाइसँगै अन्य रुचिकर विषयलाई पनि अगाडि बढाउन सकिए झनै राम्रो हुन्छ ।"
चित्रमा प्रकृति,"नवलपरासीको गैंडाकोट नगरपालिकामा भदौ ३ देखि ७ गतेसम्म अन्तर्राष्ट्रिय प्रकृति कला प्रदर्शनी आयोजना गरिएको थियो । प्रदर्शनीमा राखिएका चित्र हेर्न आउनेको भीड थियो । अधिकांश चित्र चितवन राष्ट्रिय निकुञ्जमा पाइने बाघ, हात्ती, गैंडा, मृग, चरा, पुतली, हाँस, सर्पका थिए । सबैलाई चित्रले लोभ्यायो । चितवन र नवलपरासीका विभिन्न बोर्डिङ र स्कुलमा पढ्ने साथीहरू पनि चित्र हेर्न आए । हेरेर सबै रमाए । उनीहरूले आफूलाई मन परेका चित्रको फोटो खिचे । कसरी राम्रा चित्र बनाउने भन्ने चित्रकारहरूलाई सोधे । साना साथी निकुञ्ज घुम्न जाँदा देखेको गैंडा चित्रमा दुरुस्त देख्दा दंग परे । बाघको चित्र मन पर्यो, बाबाममीसँग चित्र हेर्न पुगेका अस्तित्व खड्काले भने, हेरेर गएपछि राम्रा चित्रका बारेमा साथीलाई सुनाएँ । बालकुमारी अंग्रेजी स्कुलमा कक्षा ६ मा अध्ययनरत उनी बेलाबेला आफू पनि चित्र बनाउँछन् । प्रदर्शनीमा १ सय ३८ चित्र राखिएका थिए । ती चित्र ६ हजारदेखि ७० हजार रुपैयाँ मूल्यका थिए । प्रदर्शनीमा भारत, बंगलादेश, जर्मनी र अस्ट्रियाका कलाकारका चित्रहरू पनि थिए । नेपाली कलाकारले बनाएका १ सय १ चित्र थिए । प्रदर्शनी हेर्न आउने अधिकांशले दुर्लभ वन्यजन्तुको चित्र मन पराए । ती चित्रहरूका सन्देश थिए हात्तीलाई माया गर्नुपर्छ । गैंडाको बासस्थान जोगाउनुपर्छ । चरा मार्नु हुँदैन । गोहीलाई नदीमा बस्न दिनुपर्छ । घरगाउँ सफा राख्नुपर्छ । चित्रकार भीमप्रसाद शर्मा भन्छन्, यस्ता प्रदर्शनीले वन्यजन्तुलाई माया गर्नुपर्छ र यिनको संरक्षण गर्नुपर्छ भन्ने सन्देश दिन्छन् । मान्छेजस्तै वन्यजन्तु र चराचुरुङ्गी पनि आपसमा प्रेमपूर्वक मिलेर बस्छन् भन्ने सन्देश चित्रमार्फत दिन खोजिएको उनले बताए । हुन पनि चराहरू एउटालाई समस्या पर्दा अरू आएर सहयोग गर्छन् । मिहिनेत गरेर गुँड बनाउँछन् । प्रकृतिप्रति सबैको माया बढ्छ, नजिकबाट वन्यजन्तुबारे थाहा पाइन्छ, कलावति आर्ट काउन्सिलका अध्यक्षसमेत रहेका शर्माले भने, हामीले प्रकृतिलाई माया गर्नुपर्छ । यसबारे बालबालिकालाई पनि थाहा हुनुपर्छ ।"
कसरी बनाउने चित्र ?,"६४ वर्षीय गोविन्दराज विनोदी पुराना चित्रकार हुन् । उनका अनुसार चित्र बनाउनु भनेको नक्कल गर्नु हो । सुरुमा सहज रूपमा पाइने नजिकका सामग्रीहरू गिलास, कचौरा, थाल, त्रिकोण र चतुर्भुजको चित्र बनाउँदै सिक्नुपर्छ । यस्ता चित्र बनाउन पेन्सिल प्रयोग गर्नुपर्छ । सुरुमा हल्का रूपमा पेन्सिल समातेर स्केच बनाउनुपर्छ । दबाउनु हुँदैन । छाया कता परेको छ, उज्यालो भाग कता छ भन्ने हेर्नुपर्छ । अँध्यारो भागलाई गाढा बनाउनुपर्छ । पहिला हात बसाउनुपर्छ । हात बसिसकेपछि गमला, फूलको चित्र बनाउन सुरु गर्नुपर्छ । त्यसपछि रंग प्रयोग गर्नुपर्छ । मुख्य रूपमा रातो, पहेंलो र नीलो रंग प्रयोग गर्नुपर्छ । यी रंगबाटै अरू धेरै रंग निकाल्न सकिन्छ । नीलोमा पहेंलो रंग मिसाउँदा हरियो बन्छ । रातोमा पहेंलो मिसाउँदा सुन्तला रंग बन्छ । पहिला रंग मिसाउने तरिका सिक्नुपर्छ । प्रकृतिलाई हेरेर जस्तो रंग छ, त्यस्तै प्रयोग गर्न जान्नुपर्छ । उनी भन्छन्, चित्र बनाउँदा एकाग्र हुनुपर्छ । चित्र बनाउने तरिका समेटिएको छुट्टै पुस्तक पनि पाइन्छ । त्यो हेरेर अभ्यास गर्दैगर्दै पनि चित्र बनाउन सकिन्छ । रंगबारे जानकारी हुनुपर्छ । रंग मिलाउन सकिएन भने चित्र राम्रो बन्दैन । हात बसेपछि चित्र बनाउन सजिलो हुन्छ । फोटो हेरेर दुरुस्तै चित्र बनाउन सकिन्छ । एकदुइटा चित्र बनाउन थालेपछि रस बस्छ, उनले भने, तर चित्र बनाउने कुरा ठट्टा होइन, मिहिनेत धेरै गर्नुपर्छ । नजानेका कुरा गुरू तथा आफूभन्दा जान्नेलाई सोध्नुपर्छ । दृश्यचित्र तुरुन्तै बनाउन सकिन्छ । तर सामाजिक सन्देश दिने चित्र बनाउन समय लाग्छ । सकेसम्म सन्देश दिने चित्र बनाउने प्रयास गर्नुपर्छ ।"
बुवाको सल्लाह,"(बुवा कार्यालयबाट फर्किएपछि छोरासँग भेट हुन्छ । टेलिभिजनमा कार्टुन हेरिरहेको छोरालाई बुवाले सम्झाउन खोज्दै हुनुहुन्छ ।)बुवा: बाबु, तिमी टेलिभिजनमा के हेर्दै छौ ?छोरा: म कार्टुन हेर्दै छु बुवा । बुवा: कार्टुन तिमीलाई राम्रो लाग्छ है ?छोरा: हो, बुवा । (बुवा पनि छोरासँगै बसी एकछिन कार्टुन हेर्नुहुन्छ ।)बुवा: बाबु, अब एकछिन कार्टुन हेर । अनि गृहकार्य गर्न थाल है । टेलिभिजन भनेको त फुर्सदको समयमा हेर्ने कुरा हैन र बाबु ?छोरा: हो बुवा । हजुरले ठीक भन्नुभयो । मैले पढ्नुपर्छ भन्ने कुरा पनि बुझेको छु । बुवा: नपढी समय खेर फाल्यो भने भोलिपर्सि दु:ख पाइन्छ । छोरा: मलाई थाहा छ बुवा । हजुरले पहिले राम्ररी पढ्नुभएकाले आज मलाई चाहिने हरेक कुरा किनिदिनुभएको छ, मीठो मीठो खान, राम्रा लुगा लगाउन दिनुभएको छ । यसका साथसाथै मलाई राम्रो विद्यालयमा पनि पढ्न पठाउनुभएको छ । बुवा: ओहो बाबु तिमीले त कत्ति धेरै कुरा ख्याल गरेका रहेछौ । छोरा: यति मात्रै कहाँ हो र बुवा, हजुरले मलाई ताते गर्दै हिँड्न अनि बोल्न पनि त सिकाउनुभयो नि । म हाँस्दा हजुर खुसी हुनुहुन्छ अनि म रुँदा हजुर दु:खी हुनुहुन्छ । त्यो पनि मलाई थाहा छ । हजुरले मलाई धेरै माया गर्नुहुन्छ ।बुवा: (हाँस्दै) तिमी त धेरै चलाख पो भइसकेछौ । छोरा: हस् बुवा । अब म आफ्नो गृहकार्य गर्न जान्छु । (छोरा अध्ययन कोठातिर जान्छ । बुवा पनि पत्रिका पढ्न थाल्नुहुन्छ ।)"
गौतम बुद्ध,"बुद्ध पनि जन्मिए यही लुम्बिनीमा,सीता पनि जन्मिइन् यही नेपालमा ।ज्ञान दिए बुद्धले गुरु जस्तै गरी,राम्रा कुरा सिकाई हामीलाई गए छोडी ।तपस्या र ध्यानमा बस्थे रातिमा घर छोडी,पूजा ध्यान गर्ने उनले ज्ञान दिए बढी ।लुम्बिनीमा जन्मिएर पाए पिपलमुनि ज्ञान,ज्ञान ज्योति फैलाएर बने हाम्रो सान ।"
फर्किआऊ बुद्ध तिमी,"अशान्तिले जरा गाड्यो फर्किआऊ बुद्ध तिमी,भ्रष्टाचारले रुवाइछाड्यो फर्किआऊ बुद्ध तिमी ।मानवता हराएको पत्थर भयो गाउँबस्ती, रगतका आँसु झर्यो फर्किआऊ बुद्ध तिमी ।भ्रष्टाचारले रुवाइछाड्यो फर्किआऊ बुद्ध तिमी,अन्याय र हिंसाले नेटो काटिसक्यो यहाँ ।खुसीहरू सबै फाटे फर्किआऊ बुद्ध तिमी, भ्रष्टाचारले रुवाइछाड्यो फर्किआऊ बुद्ध तिमी ।रोइराछांै सबै यहाँ, देश पनि रोएको छ, सबैलाई पीर पार्यो फर्किआऊ बुद्ध तिमी ।भ्रष्टाचारले रुवाइछाड्यो फर्किआऊ बुद्ध तिमी,सबै आफ्नो स्वार्थ मात्र, देश जनता डुबिसके ।सुख शान्ति सबै मार्यो फर्किआऊ बुद्ध तिमी,भ्रष्टाचारले रुवाइछाड्यो फर्किआऊ बुद्ध तिमी ।"
स्वास्थ्य नै धन,"पहिलो धनै स्वास्थ्य हो, यही कुरा जान,स्वास्थ्य छ सबथोक छ, त्यही कुरा मान ।खेलकुदले मानिस ऊर्जावान् बलियो हुन्छ,अल्छी मानिस सधैंभरि शिर समाती रुन्छ ।।खानपिनमा राम्रो हुन्छ, सन्तुलित भोजन,पानी पिउँदा हरर शीतल शरीर भो झन ।फलफूल र सागसब्जी खाए फाइदै फाइदा,सलादले पेट सफा गर्छ आहा कति काइदा ।।दूध, दही, मही झनै ओहो कति स्वादिलो,प्रोटिन पाइन्छ गोरसमा ज्यान हुन्छ खँदिलो ।ठीक समयमा सुतौं अनि ठीक समयमा उठौं,स्वस्थ र शिक्षित बनीकन विकासमा जुटौं ।।"
खेल खेलौं,खेल्ने तरिका यो खेलको हरेक चरणमा सहभागी हरेक टिमका खेलाडीमध्ये बढी उमेरको खेलाडीले ४ हातखुट्टा जमिनमा टेक्नुपर्छ र उसको पिठ्यँुमा कम उमेरको खेलाडी (चित्रमा देखाएजस्तै) बस्नुपर्छ । त्यसपछि रेफ्रीले सिटी फुकेर खेल सुरु भएको संकेत दिएपछि घोडा बन्ने खेलाडीले तोकिएको दूरीसम्म सकेसम्म छिटोछिटो अघि बढेर निर्धारित दूरी पूरा गर्नुपर्छ । यसरी निर्धारित दूरी पार गर्दा पिठ्यँुमा चढेको खेलाडी लड्नु हुँदैन । त्यसो भएको खण्डमा त्यो टिम अयोग्य मानिन्छ । खेलको नियम पूरा गरेर जुन टिमले सबैभन्दा कम समयमा निर्धारित दूरी पूरा गर्न सक्छ त्यही टिम विजेता हुन्छ ।
झुसिलकिरा,"म त योसँग खेल्दिनँ, गोब्रेले भन्यो, जीउभरि झुसिलैझुसिल छ । हो यो त कस्तो घिनलाग्दो छ, माकुराले भन्यो ।बरु हामी मात्रै छुट्टै खेलौं न, फटयांग्राले भन्यो ।झुसिलकिरा एक्लै पर्यो । कोही पनि ऊसँग खेल्न मानेनन् । माकुरा, गोब्रे र फटयांग्रा मिलेर खेल्न थाले ।मलाई किन सबैले घृणा मात्र गर्छन् होला ? झुसिलकिराले मनमनै भन्यो । ऊ त्यहाँबाट पर गयो । ऊ पातले वनमा बस्थ्यो । त्यहाँ थुप्रै किराफटयांग्रा बस्थे । तर ती कोही पनि उसलाई मन पराउँदैनथे । त्यसैले ऊ एक्लै भयो । ऊ बिस्तारै घिस्रिरहेको थियो । ऊ दु:खी पनि थियो ।आम्मै, झुसिलकिरा, दाउरा खोज्दै गरेकी एकजना बालिका चिच्याइन् । उनी तर्सेको देखेर उनको दिदी नजिकै आइन् । उनले भनिन्, यसको झुस टाँसिन्छ है । परै बस । उनले एउटा सिन्काले झुसिलकिरालाई पर हुर्याइदिइन् ।झुसिलकिरा ढुनमुनिएर पर पुग्यो । मलाई त मान्छेले पनि मन नपराउँदा रहेछन्, उसले चित्त दुखायो ।ऊ फेरि अगाडि बढ्यो । एउटा काग चारो खोज्दै ऊ भएतिर आयो । काग देखेर ऊ डरायो । ऊ डरले पातमुनि घुस्रिन थाल्यो । कागले गडयौला टिप्यो । अर्को पनि आहारा रहेछ, उसले भन्यो । ऊ झुसिलकिराको नजिकै गयो । झुसिलकिरा डरले डल्लो पर्यो ।कागले त्यसलाई ओल्टाईपल्टाई हेर्यो । तर त्यसपछि काग उड्यो ।झुसिलकिरा पातबाट बाहिर निस्कियो । मलाई त कागले समेत सिकार गरेन । म त कति कुरूप रहेछु, उसले मनमनै सोच्यो र दु:खी भयो ।यहाँ बस्नुभन्दा त कसैले नदेख्ने गरी वनभित्र गएर गएर बस्छु ।ऊ वनको भित्रभित्रै गयो । त्यसपछि एउटा उत्तिसको फेदमा पुग्यो । ऊ विस्तारै त्यसमाथि चढ्यो । माथिसम्म पुग्यो । एउटा ठूलो हाँगानेर पुग्यो ।ए, झुसिले यहाँ किन आएको ? ल गइहाल्, त्यही हाँगामा गुँड बनाएर बसिरहेको जुरेलीले हप्कायो ।म यतै छेउमा बस्छु नि, उसले भन्यो ।पर्दैन, पर्दैन । तल ओर्लिहाल् । नत्र ठुँगेर झार्नुपर्ला, जुरेलीले भन्यो ।दिउँसोको घाम चरक्क चर्केको थियो । तर झुसिलकिराको अनुहार भने औंसीको रातजस्तै अँध्यारो भयो । त्यसैले ऊ विस्तारै तल झर्यो ।ऊ टोड्कामा पुग्यो । अब यही टोड्कोमा बस्नुपर्ला, उसले मनमनै सोच्यो । अनि त्यही टोड्कोभित्र पस्यो ।ऊ आराम गर्न थाल्यो । एक क्षणमै भुसुक्क निदायो । एक दिन शीतल हावा चल्यो । हावाले सुगन्ध बोकेर आएको थियो । वातावरण रमाइलो थियो । आकाश नीलो थियो । त्यस्तो रमाइलो दृश्य देखेर उनको मन नाच्न थाल्यो । ऊ उठ्यो र आफ्नो जीउ तन्कायो । उसलाई कस्तोकस्तो अनुभूति भयो । आज मेरो जीउ कस्तो हल्का भइरहेको छ, उसले आफ्नै जीउमा हेर्यो ।अचम्म उसको जीउमा कुनै झुस थिएन । बरु रंगीन पखेटा पलाएका थिए । ऊ झुसिलकिराबाट पुतली बनिसकेको थियो ।उसको अनुहार धपक्क बल्यो । उसले माथिको आकाश हेर्यो र सोच्यो, आज म सारा संसार डुल्छु । जिन्दगीलाई महत्त्वपूर्ण बनाउँछु ।त्यसपछि ऊ पखेटा फटफटाउँदै उड्यो । त्यसपछि त्यो कहाँ गयो थाहा छ ? हो त्यो वनभन्दा पर रहेको सुन्दर बगैंचामा पुग्यो । त्यहाँ गुलाब, आरु, लालुपाते, केराउ फूल आदि फुलिरहेका थिए ।पुतलीको आगमन भएकोमा गुलाब मुस्कुरायो र भन्यो, स्वागत छ तिमीलाई पुतली ।धन्यवाद, पुतलीले भन्यो । त्यसपछि पुतलीले गुलाबलाई मीठो चुम्बन गर्यो ।"

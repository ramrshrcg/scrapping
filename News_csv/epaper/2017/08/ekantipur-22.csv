शीर्षक,विवरण
पुगेन ४८ मत,"काठमाडौं व्यवस्थापिका संसद्ले सोमबार संविधानको दोस्रो संशोधन विधेयक अस्वीकृत गरेको छ। संशोधनको अन्तरवस्तुमा प्रमुख राजनीतिक शक्तिहरू विभाजित भएपछि संशोधन अस्वीकृत भएको हो । यसअघि २०७२ असोज ३ गते संविधानसभाले जारी गरेको संविधानमा प्रमुख दलहरूको सहमतिमै २०७२ माघ १० मा पहिलो संशोधन गरिएको थियो । झन्डै चार महिना लामो माथापच्चीपछि सदनमा भएको मतदानमा विधेयकका पक्षमा ३४७ र विपक्षमा २०६ मत पर्यो । सभामुख ओनसरी घर्तीले विधेयकको पक्षमा परेको मत सदनमा तत्काल कायम रहेको सदस्य संख्या (५९२) को दुई तिहाइ नभएका कारण दोस्रो संविधान संशोधन विधेयक सदनबाट अस्वीकत भएको घोषणा गरिन् । संविधान संशोधनजस्तो महत्त्वपूर्ण विधेयकमा मतदान हुँदा ५९२ सांसदमध्ये ५५३ मात्रै उपस्थित थिए ।संविधान संशोधनको माग गरेका मधेस केन्द्रित दलहरूले संसद्को परिणामलाई स्वीकार गर्ने संकेत गरेका छन् । राजपा नेता लक्ष्मणलाल कर्णले संसदीय प्रक्रियाबाट प्राप्त परिणामबारे मंगलबार बस्ने पदाधिकारी बैठकले आवश्यक समीक्षा गरी भावी रणनीति तय गर्ने जानकारी दिए । राजपाका अर्का नेता मनीष सुमनले भने राजपाले चुनावमा जाने निर्णय गर्ने बताए । हामी संशोधन प्रक्रिया स्विकार्छौं । मंगलबार बस्ने पार्टी बैठकले चुनावमा जाने निर्णय गर्छ, उनले कान्तिपुरसित भने । संघीय समाजवादी फोरमका प्रमुख सचेतक शिवजी यादवले भने प्रमुख दलहरूको मिलेमतोमै संविधान संशोधन विधेयक फेल गरिएको बताए । आवश्यक संख्या नपुग्ने भएर यत्तिका समय अड्काइएको विधेयक सबैको सहमतिमा परिमार्जन गरिनुपथ्र्यो, उनले भने, सहमतिको कुनै पहल नगरी सरकारले देखाउनका लागि मात्रै यो प्रक्रिया अघि बढाएको थियो । यसो गर्दा कांग्रेसले आफ्नो स्वार्थसिद्ध हुने देखेर नै यो असफल पारिएको हो । विधेयक पेस गर्नै नदिने अडानमा रहेको प्रमुख प्रतिपक्षी एमालेसमेतको सहयोगमा विधेयकलाई मतदानमा लगिएकाले यसमा प्रमुख तीनै दलको मिलेमतो र स्वार्थ रहेको उनको आरोप छ । प्रमुख प्रतिपक्षी एमालेले आफ्नो असहमति र विरोधका बीच अघि बढाइएको विधेयक भए पनि यसबाट संविधान सर्वस्वीकार्य हुन बाँकी छ भन्ने प्रश्न समाप्त भएको बताएको छ । संविधान संशोधन प्रक्रियामा सबै दल सहभागी भएका छन्, तत्कालीन संविधानसभाका अध्यक्षसमेत रहेका एमाले संसदीय दलका उपनेता सुवासचन्द्र नेम्वाङले भने, अब संविधान सर्वसम्मत हुन बाँकी छ भन्ने प्रश्न नै बाँकी रहेन ।यसअघि मधेसी दलका माग सम्बोधन गर्न सरकारले प्रदेश नम्बर ५ को विभाजनसहितको संविधान संशोधन विधेयक एमालेसहितका प्रतिपक्षी दलको व्यापक विरोध र बुटवललगायत क्षेत्रमा भएको व्यापक प्रदर्शनपछि फिर्ता लिएको थियो । लगत्तै सरकारले उक्त विधेयक फिर्ता गरी प्रदेश सीमांकन हेरफेरबाहेकका विषय समेटेर गत मंसिर १४ मा दोस्रो पटक संशोधन विधेयक अघि बढाएको थियो । वैवाहिक अंगीकृत नागरिकता, भाषा, राष्ट्रिय सभाको प्रतिनिधित्व तथा निर्वाचक मण्डल र प्रदेश सीमांकन आयोगको क्षेत्राधिकारसहितका समेटिएका विषयलाई प्रतिपक्षी गठबन्धनले बेमौसमी भन्दै फिर्ता लिन वा विशेष समितिमा छलफल गरी व्यापक परिमार्जनपछि सर्वस्वीकार्य बनाउन माग गरेको थियो । विधेयकमाथि भएको मत विभाजनबाट प्राप्त परिणामले आफ्नो भनाइको औचित्य पुष्टि भएको विश्लेषण गर्दै प्रमुख प्रतिपक्षी एमालेले महत्त्वपूर्ण सरकारी प्रस्ताव संसद्बाट अस्वीकृत भएको घटनाले प्रधानमन्त्रीप्रति गम्भीर नैतिक प्रश्न सिर्जना गरेको टिप्पणी गरेको छ । हामीले यो विधेयकलाई विशेष समितिमा लगेर सबैलाई स्वीकार हुने गरी परिमार्जन गरौं भनेका थियौं । तर सत्तापक्षले अनावश्यक जोडबल गरी प्रक्रियामा लगेकाले यो असफल हुनुथियो, भयो, नेम्वाङले भने, सरकारका लागि यो सामान्य कुरा होइन । सदनको दुई तिहाइ मत आवश्यक पर्ने विधेयक असफल भएको छ । यसले सरकारसमक्ष गम्भीर नैतिक प्रश्न खडा भएको छ । सत्तारूढ कांग्रेस नेताहरूले भने सरकारसँग सदनमा स्पष्ट बहुमत रहेको उल्लेख गर्दै संविधान संशोधन विधेयक र सत्ता गठबन्धनलाई जोडेर हेर्न नहुने प्रतिक्रिया दिए । संविधान संशोधन र सरकार फरक विषय हुन्, कांग्रेस नेता प्रकाशशरण महतले भने, सदनमा संविधान संशोधनका लागि पो दुई तिहाइ नपुगेको हो । सरकार पक्षमा यत्तिको ठूलो बहुमत छ, अनि केको नैतिक प्रश्न ?प्रधानमन्त्री निर्वाचनमा सत्ता गठबन्धनलाई समर्थन गरेको राप्रपाले संविधान संशोधनका विपक्षमा मतदान गरेका कारण संशोधनको विपक्षमा सहजै एक तिहाइभन्दा बढी मत परेको हो । विभाजनको प्रक्रियामा रहेको राप्रपाका १९ सांसदले विधेयकको विपक्षमा मतदान गरे पनि बाँकी १८ सांसद सदनमा अनुपस्थित थिए । सुरुदेखि नै संविधान संशोधनको विपक्षमा उभिएका नेकपा माले र परिवार दलका सांसदहरूले भने मत विभाजनको निर्णायक समयमा संसद् बैठक बहिष्कार गरे । प्रतिपक्षी गठबन्धनमा रहेका नेमकिपा, राष्ट्रिय जनमोर्चा, मधेस समता पार्टी, बहुजन शक्ति र वैद्धिक जनतान्त्रिक परिषद्ले भने विधेयकको विपक्षमा मतदान गरे । तीबाहेक संसद्मा रहेका सबै साना दलले संविधान संशोधनको पक्षमा मतदान गरेका थिए । संविधान संशोधनजस्तो महत्त्वपूर्ण विषयमा मतदान हुँदासमेत सत्तारूढ दलका केही सांसद अनुपस्थित थिए । कांग्रेस प्रमुख सचेतक चीनकाजी श्रेष्ठका अनुसार मतदानका समयमा कांग्रेसका तीन सांसद अनुपस्थित थिए । सांसद गीता वाग्ले पतिको उपचारका लागि विदेशमा रहेका कारण उपस्थित हुन नसकेको भए पनि सांसदद्वय कविताकुमारी सरदार र कल्पना सोब पार्टीको हवीप विपरीत सदनमा अनुपस्थित भएका हुन् । उहाँहरूलाई तत्कालै प्रस्टीकरण सोधेर कारबाहीको प्रक्रिया अघि बढाउँछु, उनले भने । संविधान संशोधन विधेयक निर्णायार्थ पेस गर्नुअघि त्यसमा परेका ५० वटा संशोधनलाई एकएक गरी मतदान (ध्वनि मत) मा लगिएको थियो । त्यस क्रममा एमालेसहित प्रतिपक्षी दलका सांसदहरूको व्यक्तिगत र संस्थागत संशोधन, सत्तारूढ माओवादी केन्द्र, फोरम लोकतान्त्रिक र साना दलहरूको संशोधन कांग्रेस र माओवादी केन्द्रका सांसदको बहुमतले अस्वीकृत गरेको थियो । कांग्रेसमाओवादीसहित सत्तारूढ दलहरूको संयुक्त संशोधनलाई संसदको बहुमतले स्वीकार गरी विधेयकको अंग बनाए पनि सिंगो विधेयक फेल भएका कारण ती सबै प्रक्रिया शून्य भएका हुन् ।"
दुवै चुनाव मंसिर १० गते,"काठमाडौं सरकारले प्रतिनिधिसभा र प्रदेशसभाको चुनाव एकैदिन गर्ने गरी मंसिर १० को मिति तय गरेको छ । मन्त्रिपरिषद्को सोमबारको बैठकले मंसिर १० का दिन चुनाव गर्ने गरी काम अघि बढाउन निर्वाचन आयोगलाई सिफारिस गरेको हो । आयोगकै आग्रहअनुसार निर्वाचन मिति तोकिएको सरकारका प्रवक्ता एवं सूचना तथा सञ्चारमन्त्री मोहनबहादुर बस्नेतले बताए । यसअघि आयोगले दुई चरणमा निर्वाचन गर्नुपर्ने प्रस्ताव गरेको थियो । धेरै मतपत्र छाप्नुपर्ने र ढुवानीलगायत काममा समय लाग्ने भन्दै आयोगले मंसिर ४ मा ३१ वटा हिमाली जिल्ला र बाँकी जिल्लामा २१ गते चुनाव गर्न सुझाएको थियो । तर प्रमुख दल र सरकार चुनाव एकै चरणमा गर्दा उपयुक्त हुन्छ भन्ने पक्षमा थिए । संविधानअनुसार माघ ७ भित्र स्थानीय, प्रदेश र प्रतिनिधिसभाको चुनाव सक्नुपर्ने संवैधानिक बाध्यता छ । चरणबद्ध रूपमा चुनाव गर्दा माघ ७ को समयसीमा घर्किएर संवैधानिक संकट आउने अवस्था रहेकाले एकै चरणमा चुनाव गर्ने राजनीतिक समझदारी बनेको हो । दलहरू र आयोगबीच भएको समझदारीअनुसार प्रतिनिधिसभा र प्रदेशसभाको चुनावमा दुइटा मात्र मतपत्र हुनेछन् । तर छाप भने चार ठाउँमा लगाउनुपर्ने छ । प्रत्यक्ष र समानुपातिकका छुट्टाछुट्टै गरी दुइटा मतपत्र हुनेछन् । प्रत्यक्षतर्फको मतपत्रमा प्रतिनिधिसभा र प्रदेशसभाको प्रत्यक्ष सिटका लागि मतदान गर्ने दुइटा कोलम हुनेछन् । त्यस्तै समानुपातिकतर्फको मतपत्रमा पनि प्रतिनिधिसभा र प्रदेशसभाका लागि मत हाल्ने दुइटा कोलम हुनेछन् । प्रतिनिधिसभा र प्रदेशसभा दुवैमा प्रत्यक्ष र समानुपातिक निर्वाचन प्रणाली हुने व्यवस्था छ । दुवै निर्वाचन प्रणालीका लागि प्रतिनिधिसभा र प्रदेशसभाका छुट्टाछुट्टै मतपत्र बनाउने हो भने चारवटा मतपत्र चाहिन्थ्यो । तर धेरै मतपत्र छाप्दा झन् बढी समय लाग्ने भएकाले प्रमुख दल र आयोगबीच दुइटा मतपत्रभित्र चारवटा छाप लगाउने गरी मतपत्र तयार गरिनेछ ।आयोगले प्रतिनिधिसभा र प्रदेशसभा निर्वाचनसम्बन्धी कानुन भदौ ५ भित्र दिइसक्न पनि सरकारसित माग गरेको थियो । तर निर्वाचन कानुन तयार भइसकेका छैनन् । प्रतिनिधिसभा र प्रदेशसभा निर्वाचनसम्बन्धी दुवै विधेयक संसद्मा विचाराधीन छन् । त्यस्तै आयोगले निर्वाचन क्षेत्र निर्धारण आयोगको प्रतिवेदन भदौ १५ भित्र प्राप्त भइसक्नुपर्ने माग गरेको छ । मन्त्रिपरिषद्ले मंसिर १० का लागि चुनाव गर्ने गरी निर्वाचन आयोगलाई लेखी पठाउने निर्णय गरेको छ, सञ्चारमन्त्री बस्नेतले भने, यसबारे थप केही गर्नु पर्ने भए आयोगले पनि भन्ला । प्रमुख निर्वाचन आयुक्त अयोधीप्रसाद यादवले केही अधिकार आयोगलाई दिनका लागि सरकारसँंग आग्रह गरिएको बताए । सरकारले मिति घोषणा गरे पनि चिठी दिइसकेको छैन । हामीले दुई चरणको माग गरेको हो, चिठी नहेरी भन्न सकिएन, उनले भने, सरकारले मिति दिएको छ, यो खुसीको कुरा हो । अब निर्वाचन कानुन र क्षेत्र निर्धारण आयोगको प्रतिवेदन पनि यथाशीघ्र प्राप्त होस् । एकै चरणमा गर्ने या दुई चरणमा भन्नेबारे आयोगले आगामी दिनमा निर्णय लिनेछ ।"
फर्जी नै फर्जी,"मिलेमतोमै निरीक्षण ? आर्थिक प्रलोभन र विभिन्न स्वार्थमा राजनीतिक तहबाटै सम्बन्धनका लागि दबाब आएपछि आईओएमका डिन प्रकाश सायमीले हालको पूर्वाधारमा सुधार नभएसम्म कुनै पनि हालतमा नयाँ सम्बन्धन दिन नसकिने निर्णय गराएका थिए । आईओएमको निर्णयबाट आक्रोशित त्रिविका तत्कालीन उपकुलपति हीराबहादुर महर्जनले केन्द्रीय कार्यालयबाटै सम्बन्धन दिने योजना बनाएर कलेजहरूसँग प्रस्ताव मागेका थिए । त्यसक्रममा सम्बन्धन दिनकै लागि उपकुलपतिको निर्देशनमा काठमाडौं उपत्यकामा रहेका चारवटा मेडिकल कलेजको निरीक्षण गरिएको थियो । काठमाडौं नेसनल, मनमोहन, पिपुल्स र प्रहरीको मेडिकल कलेजमध्ये सबैको निरीक्षण प्रतिवेदनमा झूटा र बढाईचढाई गरिएका विवरण समावेश भएकाले विवादित बनेको थियो । त्यसमध्येको एक काठमाडौं नेसनलले यही झूटो प्रतिवेदनका आधारमा सम्बन्धन पाउनुपर्ने दाबी गरेको थियो । तीन वर्षअघि नै तत्कालीन प्रधानन्यायाधीश दामोदर शर्मा नेतृत्वको संयुक्त इजलासले काठमाडौं नेसनलका हकमा पूर्वाधार पुगेको भए सम्बन्धनको निर्णय गरी अनिर्णयको बन्दी नबनाउनू भन्ने आशयको निर्णय गरेको थियो । यही निर्णयलाई आधार बनाउँदै त्रिविका पदाधिकारीले पटकपटक सम्बन्धनको प्रयास गरेका थिए । विवादित डाक्टर नै टोलीमाझूटो प्रतिवेदन तयार गर्ने निरीक्षण टोलीका केही सदस्यहरू विवादास्पद पृष्ठभूमिकै रहेको आईओएमसम्बद्ध स्रोतले बतायो । टोलीका संयोजक रहेका योगी त्रिवि शिक्षण अस्पतालमा चर्को राजनीति गर्ने डाक्टरका रूपमा चिनिन्छन् । पूर्वप्रधानमन्त्री सुशील कोइरालाका फिजिसियन रहेका योगीले आफ्नो राजनीतिक पहुँचका आधारमा डिन हुने पटकपटक प्रयाससमेत गरेका थिए । अस्पताल नआउने र आए पनि कामभन्दा बढी राजनीति गर्ने उहाँको स्वभाव हो, आईओएम स्रोतले भयो । अर्का सदस्य केपी सिंह केही महिनाअघि दुई साता आईओएमका डिन भएका व्यक्ति हुन् । उनी केही वर्ष पहिले शिक्षण अस्पतालका निर्देशक थिए । शिक्षणको निर्देशक हुँदा उनी केही अनियमितता विवादमा समेत मुछिएर अख्तियारको छानबिनमा परेका थिए । निरीक्षण टोलीमा रहेका प्रमोदकुमार श्रेष्ठ, परशुराम मिश्र, ज्योति शर्मा खासै विवादमा परेका डाक्टर होइनन् । अर्का डाक्टर रामप्रसाद उप्रेती महाराजगन्ज क्याम्पसका प्रमुख भइसकेका हुन् भने एमबीबीएस प्रवेश परीक्षाको अनियमितता विवादमा उनको नामसमेत जोडिएको थियो । यी डाक्टरहरूबाहेक योजना महाशाखाका प्रतिनिधिका रूपमा प्रह्लाद पन्तसमेत निरीक्षणमा सामेल थिए ।"
पुराना परियोजनाका विवाद सुल्झाइने,"यस्तो छ भ्रमणतालिका पाँचदिने राजकीय भ्रमणका क्रममा प्रधानमन्त्री देउवा आगामी बुधबार अपराहन दिल्ली आउने कार्यक्रम छ । विमानस्थलबाट देउवा सीधै राष्ट्रपति भवन जाने र डेलिगेसनका अन्य सदस्य ताजमानसिंह होटलमा बस्नेछन् । सोही दिन भारतीय ऊर्जामन्त्रीले देउवासँग भेटघाट गर्ने कार्यक्रम छ । देउवाले त्यसै दिन प्रवासी नेपाली संगठनका अगुवाहरूसँग अन्तक्र्रिया गर्ने कार्यक्रमसमेत छ । देउवाको मुख्य भेटघाट भने बिहीबार मिलाइएको छ । सोही दिन उनले भारतीय राष्ट्रपति रामनाथ कोविन्द, प्रधानमन्त्री मोदी तथा मन्त्रीहरूसँग भेटवार्ता गर्नेछन् । उनले भारतका विभिन्न राजनीतिक दलका नेताहरूसँग पनि सोही दिन भेटघाट गर्नेछन् । उनले हैदरावाद गएर त्यहाँको उच्च प्रविधि सहरको अवलोकनसमेत गर्ने कार्यक्रम छ । देउवाले शनिबार तिरुपति र आइतबार बोधगयाको धार्मिक भ्रमण गर्ने कार्यक्रम छ । प्रधानमन्त्रीको भ्रमणतालिका सोमबार मन्त्रिपरिषद् बैठकले स्वीकृत गरेको हो ।"
दोक्लमबारे तटस्थ,"काठमाडौं भुटान र चीनको सीमा दोक्लमका विषयमा नेपाल तटस्थ बस्नुपर्ने सुरक्षा तथा कूटनीतिक क्षेत्रका विज्ञहरूले औंल्याएका छन् । बोल्नै परे साना मुलुकको हित हेरेर आफ्नो धारणा बाहिर ल्याउनुपर्ने सुझाव उनीहरूको छ । भुटानचीन द्विपक्षीय मामिलामा भारतको प्रवेशले चीनभारत आमनेसामाने भएको र यो अवस्थाले यस क्षेत्रकै भूराजनीतिमा परिवर्तन ल्याउन सक्ने विज्ञहरूको आकलन छ । भारतले चीनलाई खुसी राख्दै आफूनिकट ल्याउने प्रयास विफल भएपछि यस्तो अवस्था आएको अनुमान उनीहरूको छ । यतिबेला अमेरिकासँग भारतको सम्बन्ध उकासिँदो छ । नेपाल इन्स्टिच्युट फर स्टाटेजिक स्टडिज (निस) ले आयोजना गरेको दोक्लम तनाव र नेपाल विषयक राउन्ड टेबलमा विज्ञहरूले यस्तो धारणा अघि सारेका हुन् । नयाँ शक्ति चीन र उदाउँदो शक्ति भारतबीच दुईपक्षीय तनावको विषयलाई लिएर विश्वभर बहस र छलफल भइरहे पनि आन्तरिक रूपमा अन्तक्र्रिया नभएको अवस्थामा निसले यस्तो प्रयास थालेको हो । परराष्ट्र क्षेत्रमा अध्ययन गरिरहेका व्यक्ति, सुरक्षा निकायका सेवानिवृत्त, भूराजनीतिमा लेख्ने सञ्चारकर्मीसमेतको उपस्थितिमा भएको उक्त राउन्ड टेबलमा नेपालले लिएको तटस्थतामा तलमाथि हुनु नहुने सुझाव सहभागीले दिए । प्रधानमन्त्री शेरबहादुर देउवाको भारत भ्रमणका क्रममा समेत यसबारे ध्यान दिइनुपर्ने सहभागीले सुझाए ।सरकारको थिंक ट्यांक परराष्ट्र मामिला अध्ययन प्रतिष्ठान (आईएफए) की उपमहानिर्देशक इन्द्र अधिकारीले सरकारले लिएको नीति तटस्थता लाई चीनले प्रशंसा गर्दा भारतका विद्वान्हरूले चीनको चाहना भनिरहेकाले यसमा अविश्वास सिर्जना भएको बताइन् । उनले नेपालको तटस्थतालाई अझै माथि उठाउन दुवैको विश्वास आर्जन गर्न सक्नुपर्ने धारणा राखिन् । तटस्थता निकै महत्त्वपूर्ण हो हाम्रा लागि तर त्यसमा हामीले दुवैको साथ र विश्वास आर्जन गर्न सक्नुपर्छ, उनले विश्वासको कमी औंल्याउँदै छिमेकीको साथ लिएर अघि बढ्न सुझाइन् । भूराजनीति विषयमा लेख्दै आएका पत्रकार विश्वास बरालले नेपालको परराष्ट्र नीति भारततर्फ ढल्केको उल्लेख गर्दै अहिले तटस्थता को नीति लिँदा नीतिमै केही सुधार भएको सन्देश जाने हुनाले भारत यसमा खुसी नहुनु स्वाभाविक रहेको बताए । यस्तो समयमा नेपालले आफ्नो हितका लागि कार्ड खेल्न सक्नुपर्ने र निकै सचेत र कूटनीतिक कलाका रूपमा अघि बढाउनसके सफल हुने उनको धारणा छ । दोक्लममा तटस्थता देखाउँदै नेपालले लिपुलेकको विषय पनि उठान गरिरहनुपर्ने उनले औंल्याए । दुवै मुलुकले नेपाललाई आफूतिर तान्न खोजिरहेका बेला आफ्ना दुईपक्षीय समस्या समाधान निकाल्दै अघि बढ्न सक्नुपर्ने सुझाव बरालले दिए ।नेपालभारतचीन त्रिपक्षीय सम्बन्धका अध्येता भाष्कर कोइरालाले पनि नेपाल र भारतका विषयमा कुरा उठ्दा नेपाल निकै सचेत भएर अघि बढ्नुपर्ने सुझाए । भारतझैं चीन नेपालमा प्रवेश गर्दा हामी कुन अवस्थामा पुग्छौं भन्ने विषयलाई ध्यान दिएर नेपालले आफ्नो कूटनीति अघि बढाउन आवश्यक छ, कोइरालाले भने, अहिलेको प्रमुख चुनौती नै यही हो । कान्तिपुरका प्रधानसम्पादक सुधीर शर्माले आफूले हालै ल्हासाको भ्रमण गरेको स्मरण गर्दै दोक्लम समस्यामा भुटान र चीनको बीचमा भारत प्रवेश गरेको विश्लेषण गरे । यसलाई दोक्लम मात्र नभनी बृहत्तर रूपमा हेर्नुपर्ने उनको धारणा छ । सीमा समस्या विश्वभर नै सामान्यझैं बन्दै गएको अवस्थामा यो क्षेत्र फेरि सीमा विवादमा फर्कनु दु:खद औंल्याउँदै उनले भने, भुटानको त्यो सीमासम्म पहिले नै बाटो थियो, चीनले अहिले त्यहीँबाट बिस्तारै रेलमार्ग ल्याउन खोजेकाले भारतीय ध्यान खिचिएको हो जस्तो लाग्छ ।भारत अमेरिकी क्याम्पमा नजाओस् भनेर सुरुमा चीनले उसलाई रिझाउँदै गएको तर अहिले भारत अमेरिकासँग बढी नै लहसिएको शर्माले तर्क गरे । सिक्किम भारतमा विलय हुने समयमा चीन पनि चुप बसेकै हो, उनले भने, अहिलेको अवस्थामा त्यो क्षेत्रमा युद्ध नै हुन्छ त भन्न सकिन्न तर कुनै पनि बेला द्वन्द्व हुँदा आश्चर्य हुँदैन । दुवै छिमेकीले नेपाललाई खुसी राख्न खोजेको अहिलेको अवस्थाबाट नेपालले फाइदा लिन सक्नुपर्ने उनको धारणा छ । तटस्थता नीति राम्रो छ तर कुनै लबी नै गर्नुपर्दा साना राष्ट्रका विषयमा ध्यान दिन आवश्यक छ, उनले भने ।पूर्वएआईजी रविराज थापाले नेपाललाई अफगानिस्तानको अवस्थामा धकेल्न खोजिएको भन्दै यसमा सचेत भएर छिमेकीसँगको सहकार्यमा ध्यान दिनुपर्ने बताए । पूर्वसचिव द्वारिकानाथ ढुंगेलले नेपालले हतार गरेर तटस्थता नीति लिएको बताए । छलफल गरेर त्यो नीति लिएको भए राम्रो हुने उनको धारणा थियो । पूर्वसहायक रथि डा प्रेमसिंह बस्न्यातले नेपालको त्रिपक्षीय सम्बन्धलाई विश्लेषण गर्दै भने, चीनसँग हाम्रो लाटोकोसेरोको सम्बन्ध हो, भारतसँग माछा र बकुल्लाको । उनले चीनलाई चिसो ढुंगाको संज्ञासमेत दिए । अन्य उपस्थितले पनि नेपालको भूराजनीतिक अवस्थाबारे धारणा राखेका थिए । निसका अध्यक्ष तथा रथि विवेक शाहद्वारा प्रस्तुत अवधारणापत्रमा एक दर्जनभन्दा बढी विज्ञले धारणा राखेका थिए ।"
सम्बन्धन खारेज नभए आन्दोलन,"काठमाडौं (कास) मुलुकका डाक्टरहरूको छाता संगठन नेपाल चिकित्सक संघले काठमाडौं नेसनल मेडिकल कलेजलाई दिइएको सम्बन्धन तत्काल खारेज नगरिए देशव्यापी कडा आन्दोलन गर्ने चेतावनी दिएको छ । हाम्रो चेतावनीलाई सरकारले नटेरे आन्दोलनअन्तर्गत स्वास्थ्य संस्थाहरू बन्द हुन सक्छन्, त्यसको जिम्मेवारी राज्यले नै लिनुपर्छ, चिकित्सक संघका अध्यक्ष डा मुक्तिराम श्रेष्ठले सोमबार कान्तिपुरसँग भने, सरकारले तुरुन्त सम्बन्धन खारेज गर्नुपर्छ, जिस्क्याउनुको पनि हद हुन्छ ।डा केसीको आन्दोलन स्थगनको एक साता नपुग्दै उनीसँग भएको सम्झौताविपरीत सम्बन्धन दिनुले राज्यको गैरजिम्मेवारी देखिएको समेत संघको भनाइ छ । पूर्वाधार नै नभएको, अपार्टमेन्टमा खोलिएको नचलेको मेडिकल कलेजलाई सम्बन्धन दिनु अति नै हो, डा श्रेष्ठले भने, राज्यको यस्तो गैरजिम्मेवार र गैरकानुनी प्रवृत्तिविरुद्घ चिकित्सक संघ एकजुट छ, आन्दोलनको तयारीमा लागेको छ। मुलुकको चिकित्सा शिक्षा तथा स्वास्थ्य सेवालाई गुणस्तरीय र सर्वसाधारणको पहुँचमा पुर्याउने दायित्व सरकारको भए पनि चिकित्सा शिक्षामाथि गरिएको पूर्वाग्रही निर्णयले मुलुकमा गुणस्तरहीन चिकित्सा शिक्षा र सेवालाई बढावा दिएको संघको आरोप छ । राज्यले डा केसी र संघसँग पटकपटक सम्झौता गरे पनि लगत्तै सहमतिको उल्लंघन गर्ने गरेको उल्लेख गर्दै संघले सरकारको अस्वाभाविक क्रियाकलाप मान्य नहुने चेतावनी दिएको छ । संघले काठमाडौं नेसनल मेडिकल कलेजको सम्बन्धनजस्तो गैरजिम्मेवार निर्णयले सम्पूर्ण राष्ट्रको गरिमामाथि नै धब्बा लागेको टिप्पणी गरेको छ ।डा केसीले २०६९ साउन २७ देखि भदौ १ सम्म बसेको दोस्रो आमरण अनशनमै उपत्यकामा थप मेडिकल कलेजलाई सम्बन्धन नदिन माग गरेका थिए । सरकारले डा केसी र संघसँग उपत्यकामा आगामी १० वर्षसम्म मेडिकल कलेजलाई सम्बन्धन नदिने सहमति गरेको थियो । सरकारको आडमा त्रिभुवन विश्वविद्यालयले सहमति उल्लंघन गर्दै पूर्वाधारै नभएको काठमाडौं नेसनल मेडिकल कलेजलाई सम्बन्धन दिएको हो । डा केसीले बारम्बार विरोध गरे पनि सरकारले चोरबाटोबाट मेडिकल कलेजहरूलाई सम्बन्धन दिने प्रयास जारी राखेको चिकित्सकहरू बताउँछन् ।डा केसीको ११औं अनशनको १९औं दिनदेखि चिकित्सक संघले सरकारलाई उनका सबै माग अविलम्ब पूरा गर्न दबाब दिँदै अर्को निर्णय नहुँदासम्मका लागि मुलुकभरका सबै स्वास्थ्य निकायमा कार्यरत चिकित्सकहरूले आकस्मिकबाहेक स्वास्थ्य सेवा पूर्ण रूपले बन्द गर्ने निर्णय गरेको थियो । तर एक्कासि तराईमधेसका जिल्लामा बाढीले वितण्डा मच्चाएपछि संघले उक्त निर्णय तत्काल स्थगन गरेर सबै चिकित्सकलाई काममा फर्काएको थियो ।"
रोकिएन अवैध बिक्री,"काठमाडौं सरकारले सूर्तीजन्य पदार्थको खुला बिक्रीमा रोक लगाएको धेरै भइसक्यो । गत फागुन एक गतेदेखि लागू हुनेगरी सरकारले यस्तो नियममा कडाइ गरेको थियो । सरकारले यस्ता पदार्थको खुला बिक्री गरेको पाइएमा कडा कारबाही गर्ने बताए तापनि अवैध बिक्री भने रोकिन सकेको छैन । सडक, किराना पसल, मन्दिर छेउछाउलगायत जताततै यसको बिक्री भइरहेको छ । नियमन गर्ने निकाय निष्क्रिय छन् ।सूर्तीजन्य पदार्थ (नियन्त्रण र नियमन गर्ने) ऐन २०६८ को दफा ११(६) अनुसार कसैले सूर्तीजन्य पदार्थको बिक्रीवितरण गर्न चाहेमा आन्तरिक राजस्व कार्यालयबाट छुट्टै इजाजतपत्र लिनुपर्ने हुन्छ । उक्त व्यवस्थामा इजाजत लिएका पसलबाट मात्र यस्ता पदार्थ बिक्री वितरण गर्न पाइने भनिएको छ । तर, अधिकांश व्यापारीहरूले नियमविपरीत खुलमखुला बिक्री गरिरहेको जिल्ला जनस्वास्थ्य कार्यालय काठमाडौंका प्रमुख महेन्द्रकुमार श्रेष्ठले बताए । सरकारले केहीअघि विद्यालय र अस्पताल आसपासका क्षेत्रमा यस्ता पदार्थको खुला बेचबिखन गर्न नपाइने कडा निर्देशन दिएको थियो । तर, अभ्यासमा भने यसले कुनै परिवर्तन आएको देखिदैन । धूमपान र सूर्तीजन्य पदार्थको सेवनलाई न्यूनीकरण, नियन्त्रण र नियमन गर्नेगरी सरकारले यस्तो निर्णय गरेको थियो । स्वास्थ्य मन्त्रालय आसपासमै सूर्तीजन्य पदार्थको खुला बिक्री भइरहेको देख्न सकिन्छ । मन्त्रालय नजिकै नाङलोमा किराना सामान बेच्ने कान्छिमाया तामाङले सूर्तीजन्य पदार्थ खुला बिक्री गर्न नपाइनेबारे आफूलाई थाहा नभएको बताइन् । खै, आजसम्म कसैले नबेच भन्न आएको छैन, गरिखाने बाटो नै यही हो, उनले भनिन् । फागुन मसान्तभित्र दर्ता नगरी सूर्तीजन्य पदार्थको कारोबार गरेको पाइएमा ऐनबमोजिम कडा कारबाही गरिने भनिएको छ । तर, हालसम्म कसैलाई पनि कारबाही दायरामा ल्याइको छैन । सरकारले हरेक जिल्लामा सहायक प्रजिअ र जनस्वास्थ्य कार्यालयलाई अनुगमन गर्ने निकाय तोकेको छ । तर, निकाय आफैं सक्रिय भएर लाग्न नसकेको प्रमुख श्रेष्ठले बताए । पर्याप्त बजेटको व्यवस्था नहुँदा अनुगमन फितलो भएको हो, उनले भने ।गत जेठ र असारमा राजधानीमा भएको एक दिने अनुगमनले केही पोका सूर्तीजन्य पदार्थ जफत गरी नष्ट गरेको काठमाडौंका सहायक प्रजिअ प्रेम लुइँटेलले बताए । ऐनमा १८ वर्ष उमेर नपुगेका व्यक्ति, गर्भवती महिलालाई सूर्तीजन्य पदार्थका नबेचिने र बेच्न नलगाइने भनिएको छ । र, एक खिली, एक पाकेट गरी सानो परिणाममा पनि बेच्न नपाइने प्रस्ट उल्लेख गरिएको छ । तर, विद्यार्थीहरू स्कुलकलेजकै पोसाकमा खुलमखुला चुरोटका खिली उडाउँदै हिँडेको देखिन्छ । ऐनअनुसार इजाजतपत्र लिएका बिक्रेताले पनि आफ्नो पसल अगाडि सजिलै देख्न र पढ्न सक्नेगरी सूर्तीजन्य पदार्थको खुला व्यापार नगर्ने सूचना टाँस्नुपर्ने बताएको छ । तर, यस्तो अभ्यास कतै नदेखिएको प्रजिअ लुइँटेलले बताए । थापाथलीस्थित एक व्यापारीले पनि सूचना टाँस्नुपर्ने ऐनबारे आफूलाई केही थाहा नभएको बताए ।त्यस्तै, दैनिक अन्य उपभोग्य वस्तु बिक्री गर्ने स्थानमा सूर्तीजन्य पदार्थका बिक्रीवितरण गर्न नपाइने भनिए तातनि व्यापारीहरूले अटेर गरिरहेको प्रमुख श्रेष्ठले बताए । होटल र क्याफेहरूले छुट्टै स्मोकिङ जोन तोक्नुपर्ने र सार्वजनिक यातायात र बाटोमा पनि सूर्तीजन्य पदार्थको सेवन गर्न नपाइने भनिएको छ । न्यून क्याफेहरूबाहेक अरूले यसको अभ्यास नगरेको पाइएको सहायक प्रजिअ लुइँटेलले बताए । सरकारले सार्वजनिक स्थानमा सूर्तीजन्य पदार्थ, चुरोट, बिंडी, सिगार, तमाखु, सुल्फा, कक्कड, कच्चा सूर्ती, खैनी, गुट्खा आदिको बिक्रीवितरण, सेवन गर्न नपाइने भनेको छ ।"
लाइसेन्सको प्रयोगात्मक परीक्षा नि:शुल्क : विभाग,"काठमाडौं यातायात व्यवस्था विभागले चालक अनुमतिपत्र (लाइसेन्स) को प्रयोगात्मक परीक्षाको शुल्क नलिने बताएको छ । सर्वोच्च अदालतका न्यायाधीश ओमप्रकाश मिश्रको एकल इजलासले प्रयोगात्मक परीक्षार्थीका लागि गाडी उपलब्ध गराएबापत परीक्षार्थीबाट दस्तुरशुल्क असुल गर्ने काम नगराउन मन्त्रालयका नाममा अन्तरिम आदेश जारी गरेपछि यस्तो व्यवस्था गरिएको विभागले जनायो। यसअघि श्रीभेइकल सोलुसन एन्ड रिसर्च सेन्टर ले विभागसँग सम्झौता गरी प्रयोगात्मक परीक्षामा गाडी उपलब्ध गराएबापत परीक्षार्थीबाट शुल्क लिँदै आएको थियो । यसरी शुल्क लिनु अवैधानिक भन्दै दीपक पराजुलीले भौतिक पूर्वाधार तथा यातायात मन्त्रालय र यातायात व्यवस्था विभागलाई विपक्षी बनाई रिट दायर गरेका थिए । सम्मानित अदालतको आदेशअनुसार हामी परीक्षार्थीलाई नि:शुल्क गाडी उपलब्ध गराउँछौं, यातायात व्यवस्था विभागका महानिर्देशक रूपनारायण भट्टराईले भने, यो अन्तरिम आदेश हो, जब पूर्ण फैसला हुन्छ, त्यसपछि विकल्प खोज्नुपर्छ । सेन्टरले ३ वर्षअघि प्रयोगात्मक परीक्षाका लागि यातायात व्यवस्था विभागलाई गाडी उपलब्ध गराउने सम्झौता गरेको थियो । विभाग र सेन्टरबीच २०६९१२२२ मा भएको सम्झौताको म्याद २०७३१२२२ मा सकिएको थियो । २०७३१२२५ मा पुन: ६ महिनाका लागि साविकै दरमा सेवा दिने सम्झौता भएको थियो । यसअघि पनि सर्वोच्चकै न्यायाधीश भरतबहादुर कार्कीको एकल इजलासले उक्त सम्झौता तत्काल कार्यान्वयन नगर्न भन्दै मन्त्रालयका नाममा आदेश जारी गरेको थियो । त्यसपछि न्यायाधीश कल्याण श्रेष्ठ र ज्ञानेन्द्रबहादुर कार्कीको संयुक्त इजलासले सवारी चालक अनुमतिपत्र वितरणका लागि सञ्चालन गरिने प्रयोगात्मक परीक्षा व्यवस्थित गर्न निर्देशिकाअनुसार नै देखिएकाले सर्वसाधारणको सुविधा र हितको सन्तुलनको दृष्टि ले अन्तरिम आदेश दिन नमिल्ने भन्दै न्यायाधीश कार्कीको आदेश खारेज गरिदिएको थियो ।त्यसयता सेन्टरले यातायात व्यवस्था विभागलाई प्रयोगात्मक परीक्षाका लागि १० वटा अल्टो कार, १० मोटरसाइकल र १० वटा स्कुटी उपलब्ध गराउने सम्झौता गरेको थियो । विभागले मीनभवन, बग्गीखाना, भक्तपुर, सुकेधारा र सानोभर्याङमा प्रयोगात्मक परीक्षाका लागि गाडी उपलब्ध गराउँदै आएको छ । विभागका अनुसार दैनिक २ हजार परीक्षार्थीले सवारी अनुमतिपत्रका लागि प्रयोगात्मक परीक्षा दिन्छन् । सेन्टर सञ्चालकसँग नि:शुल्क गाडी उपलब्ध गराउने मौखिक सहमति भइसकेको महानिर्देशक भट्टराईले बताए । सेन्टरलाई हरेक परीक्षार्थीले मोटरसाइकलको ४७ रुपैयाँ, स्कुटरको ४६ रुपैयाँ, कारको ९३ रुपैयाँ, जिपको १२३ रुपैयाँ, भ्यानको १२२ रुपैयाँ, टेम्पोको १६३ रुपैयाँ, मिनीबसको २०९ र बसको २११ रुपैयाँ हरेक परीक्षार्थीले दस्तुर बुझाउनुपर्ने सेन्टर र विभागबीचको सम्झौतामा उल्लेख थियो ।"
नम्बर प्लेट अब इम्बोस्ड,"ललितपुर (कास) सरकारले सवारी साधनको व्यवस्थापन सहज बनाउन सवारीधनी र साधनको सम्पूर्ण विवरण भरिएको हाइ सेक्युरिटी इम्बोस्ड नम्बर प्लेट सोमबारदेखि सुरु गरेको छ । निजी, सरकारी, कूटनीतिक लगायतका सवारी साधनका धनी र साधनको विवरण तथा राजस्व असुलीको अवस्था बारे बुझ्न अब पुराना फाइल पल्टाउने झन्झटबाट पनि मुक्ति मिल्नेछ । यो प्रविधि सवारी साधनमा जडानपश्चात् सवारीसँग सम्बन्धित अपराध नियन्त्रण गर्न, चोरी गाडी दर्ता गर्ने प्रक्रिया पूर्ण रूपमा निर्मूल हुने विश्वास लिइएको छ । यो प्रविधि लागू गर्न यातायात विभाग र ठेकेदार कम्पनी अमेरिका र बंगलादेशको संयुक्त डेटाटोर (टाइगर आईटी) बीच २०७३ जेठमा भ्याटसहित ४ करोड ३७ लाख ८७ हजार ५ सय अमेरिकी डलरमा सम्झौता भइसकेको छ । सम्झौताअनुसार ठेकेदार कम्पनीले आगामी ५ वर्षभित्र २५ लाख सवारी साधनको हाइ सेक्युरिटी इम्बोस्ड नम्बर प्लेट बनाई हस्तान्तरण गर्नेछ ।नयाँ नम्बरप्लेटको सोमबार उद्घाटन गर्दै यातायात मन्त्री वीरबहादुर बलायरले यस प्रविधिले यातायात क्षेत्रमा नयाँ आयाम थपेको बताए । यसले अन्तर्राष्ट्रिय मापदण्डमा यातायातको व्यवस्थापन तथा विकास गर्न सकिने भएको छ, उनले भने । यातायात मन्त्रालयका सचिव देवेन्द्र कार्कीले सेवाग्राहीलाई समयसापेक्ष सेवा तथा सुविधा उपलब्ध गराउँदै लैजाने प्रतिबद्धता व्यक्त गरे । अब मुलुकमा सवारी साधनको नम्बरप्लेट २३ प्रकारबाट ५ प्रकारमा सीमित हुनेछ । राष्ट्रपतिको सवारीमा नेपाली झन्डा, झन्डामुनि माथिबाट हल्का निलो रङ हुँदै तल गाढा निलो रङ, एनइपी अक्षर र अक्षरमुनि लालीगुराँससहित नेपालको निसान छाप भएको नम्बरप्लेट हुनेछ । सार्वजनिक सवारी (व्यावसायिक प्रयोजन) मा पहेंलो प्लेटमा कालो, निजी सवारीमा सेतो प्लेटमा कालो, सरकारीमा सेतो प्लेटमा रातो, कूटनीतिको सवारीमा सेतो प्लेटमा निलो अक्षरले लेखिएको हुनेछ । यातायात विभागका अनुसार नयाँ प्रविधिको नम्बरप्लेट लिन मोटरसाइकलका लागि २ हजार ५ सय, ३ पाङग्रे सवारीका लागि २ हजार ९ सय, चार पाङग्रेका लागि ३ हजार २ सय र ठूला सवारीका लागि ३ हजार ६ सय रुपैयाँ लाग्नेछ । प्लेटको साइडको माथि नेपालको झन्डा र त्यसैको मुनि देश जनाउने गरी एनइपी र त्यसको मुनि सुरक्षात्मक होलोग्राम राखिएको हुन्छ । दुई पाङग्रेबाहेकका सबै सवारी साधनहरूमा अगाडिको सिसाको भित्रपट्टिबाट आरएफआइडी एन्टिना स्टिकर चिप्स राखिन्छ। उक्त चिप्समा सो सवारी र सवारीधनीको विवरण राखिएको हुन्छ । मोटरसाइकलको हकमा पछाडिपट्टिको नम्बरप्लेटमा विशेष प्रकारको कभरको डिजाइन गरी चिप्स राखिएको हुन्छ । यातायात विभागका महानिर्देशक रूपनारायण भट्टराईले भदौ ९ बाट दुई पाङग्रेबाहेक सरकारी र निजी सवारी साधनका लागि इम्बोस्ड नम्बरप्लेट वितरण सुरु गरिने बताए ।"
नाच पुन: सुरु गर्न पहल,"ललितपुर (कास) दसैं आउन एक महिनामात्र बाँकी छ । विश्वसम्पदामा सूचीकृत पाटन दरबार स्क्वायरस्थित मूल चोकमा विजयादशमी र पूर्णिमाको तिथिमा नचाइने ठेचोको नवदुर्गा नाच पुन: सुचारु गर्न समयअगावै स्थानीयवासी लागिपरेका छन् । पाटन दरबार स्क्वायरसँग सम्बन्धित लोप भइसकेको नाच पुन: सुचारु गराउन ललितपुर उद्योग वाणिज्य संघको अध्यक्षको संयोजकत्वमा यल सांस्कृतिक पर्व संरक्षण समिति गठन गरिएको छ । गुठीयार र समितिको पहलमा शुक्रबार गुठी संस्थान ललितपुर शाखा कार्यालय र ललितपुर महानगरपालिकामा पुगेर लोप भइसकेको नाच पुन: सुरु गर्न आग्रह गरेका छन् । महानगरपालिकाका मेयर चिरीबाबु महर्जनले नाच सञ्चालनका लागि सहयोग गर्न तयार रहेको बताए । नाच सञ्चालन गर्न गुठीमा गर्नुपर्ने नृत्य प्रशिक्षण, बाजा मर्मत र पूजाविधि गर्नुस्, उनले भने ।"
सुन तस्करीका अभियुक्त यूएईबाट ल्याइए,"को हुन् पन्त ? करिब ३४ केजी सुन तस्करीको अभियोगमा इन्टरपोलको सहायतामा यूएईबाट नेपाल ल्याइएका राजनप्रसाद पन्त गुल्मी दिगाम ५ तम्सेकका हुन् । दिगामकै आदर्श माविमा कक्षा ९ पढदापढदै छोडेर रोजगारीका लागि भारत पुगेका उनी राम्रो आम्दानी नभएको भन्दै ५ वर्षअघि कामदार भिसामा दुबई पुगे । २ वर्ष दुबई बसेर फर्केका उनी झन्डै १० लाख रुपैयाँ लगानी गरेर व्यावसायिक भिसामा फेरि दुबई गएका थिए । स्थानीयका अनुसार उनले डेढ वर्षदेखि दुबईबाटै सुनको कारोबार गरेको आशंका छ । छोटो अवधिमा पन्तको उक्लिँदो आर्थिक हैसियत देखेर उनका गाउँले पनि अचम्म मान्छन् ।ब्युरोका अनुसार सामान्य किसान पारिवारिक पृष्ठभूमि रहेको पन्तको उक्लिँदो आर्थिक हैसियतका पछाडि सुन तस्करीको धन्दा नै मुख्य हो । पछिल्लो डेढ वर्षमा उनको आर्थिक हैसियत कसैले कल्पनै नगर्ने गरी बढेको छ, उनलाई सानैदेखि चिनेका एक स्थानीय सहपाठीले कान्तिपुरसँग बताएका थिए, अहिले त यहाँको घरमा ताला लगाएर बुटवलको योगीकुटीमा भव्य घर किनेका छन् । बुटवलको योगीकुटीमा ३ करोड ५० लाखभन्दा बढी मूल्यको घर छ । उनले बुटवलमा घर खरिद गरेर आमा, श्रीमती, २ छोरा र २ छोरीलाई १ वर्षअघि बुटवल लगेका थिए । बुटवल जानु अघिसम्म उनका परिवार गाउँमै खेतीकिसानी गर्दै बारीमा उखु रोपेर आम्दानी गर्थे । तर पछिल्लो वर्ष बारीमा रोपेका उखुसमेत नकाटी घरमा ताला लगाएर सबै परिवार बुटवल लगेका छन् । गाउँको मूल्यअनुसार उनको घरजग्गाको मूल्य १० लाख रुपैयाँसम्म पर्छ । तर बिक्री गरेका छैनन् । २ वर्ष अघिसम्म भाडाको जिप चढेर घर आउने उनी पछिल्लो २ पटक आउँदा ड्राइभरसहितको आफ्नै गाडीमा आएका थिए । स्थानीयका अनुसार उनले बुटवलमा घर किने पनि काठमाडौंमा महँगो फ्ल्याट भाडामा लिएर नेपाल आएका बेला बस्ने गरेका छन् । गाउँलेका अनुसार उनी सुन तस्कर गरेकै आरोपमा यसअघि पनि पक्राउ परेको हल्ला गाउँमा चलेको थियो । तर त्यतिबेला उनी दुबईमै थिए ।"
कञ्चनजंघामा हिउँचितुवा अनुसन्धान केन्द्र,"काठमाडौं ताप्लेजुङस्थित कञ्चनजंघा संरक्षण क्षेत्र (केक्याप) मा हिउँचितुवा अनुसन्धान केन्द्र निर्माण सुरु भएको छ । सरकारले केन्द्रका लागि ५ करोड रुपैयाँ निकासा गरेपछि करिब ४ हजार मिटर उचाइको खम्बाचेन भन्ने ठाउँमा अनुसन्धान केन्द्र निर्माण सुरु भएको हो । अनुसन्धान केन्द्रको डिजाइन अन्तिम चरणमा पुगेको छ, केक्यापका प्रमुख संरक्षण अधिकृत (चिफ वार्डेन) हेमराज आचार्यले कान्तिपुरसित भने, एक साताभित्र भौतिक संरचनाको डिजाइन सकिनेछ ।हिउँचितुवा पाइने १२ देश सदस्य रहेको ग्लोबल स्नो लियोपार्ड एन्ड इकोसिस्टम प्रोटेक्सन प्रोग्राम (जीएसएलईपी) सञ्चालक समितिको गत माघमा काठमाडौंमा भएको दोस्रो बैठकले नेपालको हिमाली क्षेत्रमा हिउँचितुवा अनुसन्धान केन्द्र स्थापना गर्ने घोषणा गरेको थियो ।सम्मेलन क्रममा तत्कालीन प्रधानमन्त्री पुष्पकमल दाहालले हिउँचितुवा संरक्षण र अनुसन्धानका लागि ५ करोड रुपैयाँ दिने घोषणा गरेका थिए । त्यही ५ करोड रुपैयाँबाट अनुसन्धान केन्द्र निर्माण गर्न लागिएको हो । हिउँचितुवा संरक्षणका लागि सरकारले पाँचवर्षे कार्ययोजनासमेत सार्वजनिक गरिसकेको छ । हिउँचितुवाको जीवन हिउँ भएको क्षेत्रमै बित्ने भएकाले त्यसबारे अध्ययन गर्न हिउँक्षेत्रमै अनुसन्धान केन्द्र बनाइएको हो । वार्डेन आचार्यका अनुसार ५ करोडमध्ये केन्द्रको भौतिक संरचना निर्माणका लागि साढे दुई करोड रुपैयाँ खर्च हुनेछ । एक करोड रुपैयाँको अनुसन्धान सामग्री खरिद गरिनेछ, आचार्यले भने,हिउँचितुवासम्बन्धी सूचना केन्द्रका लागि २५ लाख रुपैयाँ खर्च गरिनेछ । कञ्चनजंघा संरक्षण क्षेत्रबाहिरको वन क्षेत्र पनि हिउँचितुवाको बासस्थान हो । त्यसैले वन क्षेत्रमा हिउँचितुवा संरक्षणसम्बन्धी कार्यक्रम सञ्चालनार्थ एक करोड रुपैयाँ खर्च गरिनेछ । हिउँचितुवा पाइने १२ देशमा २३ वटा भूदृश्य (ल्यान्डिस्केप) छन् । तीमध्ये नेपालका तीनवटा भूदृश्यमा हिउँचितुवा छन् । पूर्वमा कञ्चनजंघादेखि लाङटाङ, मध्यमा मनास्लुदेखि अन्नपूर्ण र पश्चिममा धौलागिरिदेखि अपिनाम्पासम्म गरी हिउँचितुवाका तीनवटा भूदृश्य पहिचान गरिएको छ । नेपालले अरू देशलाई उछिन्दै पूर्वी मुलुकको हिउँचितुवाको बासस्थान इस्टर्न हिमालय ल्यान्डस्केपको व्यवस्थापनसम्बन्धी योजना समेत तयार गरेको छ । २३ भूदृश्यमध्ये यो पहिलो योजना हो । सरकारले हिउँचितुवालगायत वन्यजन्तुको अनुसन्धान तथा संरक्षणमा सहयोग गर्ने डब्लूडब्लूएफ नेपाल, राष्ट्रिय प्रकृति संरक्षण कोषलगायतसँगको प्राविधिक र आर्थिक सहयोगमा उक्त योजना तयार गरेको हो । पूर्वी क्षेत्रको भूदृश्य ११ हजार ५ सय १५ वर्गकिलोमिटर क्षेत्रमा फैलिएको छ । यसमध्ये ५ हजार ८ सय वर्गकिमि क्षेत्र हिउँचितुवाको मुख्य वासस्थान पहिचान गरिएको छ । यसभित्र विश्वकै अग्लो सगरमाथा क्षेत्रदेखि लाङटाङ क्षेत्रसम्म समेटिन्छ । पूर्वी क्षेत्रलाई लाङटाङ, गौरीशंकर, सगमाथा र कञ्चनजंघा गरी चार ब्लकमा बाँडिएको छ । यो ब्लकभित्र पनि १४ वटा स्थानलाई मुख्य वासस्थानका रूपमा पहिचान गरिएको व्यवस्थापन योजनामा उल्लेख छ ।वन मन्त्रालयको जैविक विविधता तथा वातावरण महाशाखा प्रमुख सहसचिव डामहेश्वर ढकालका अनुसार उक्त योजना प्रतिवेदन ८ र ९ भदौमा किर्गिस्तानको बिस्केकमा हुने हिउँचितुवा पाइने देशका प्रमुखहरूको सम्मेलनमा सार्वजनिक गरिनेछ । सम्मेलनमा भाग लिन नेपालबाट वनसचिव प्रकाश माथेमा, सहसचिव ढकाल, वार्डेन आचार्य र शवनम पाठकलगायतको टोली मंगलबार किर्गिस्तान जाँदै छ । संरक्षण सहयोगी संस्था डब्लूडब्लूएफ नेपालका तर्फबाट डा घनश्याम गुरुङ, विज्ञ डा कञ्चन थापा पनि सहभागी हुनेछन् ।"
देउवाका दिल्लीमेनु,"बाह्र वर्षपछि सत्तामा फर्केका प्रधानमन्त्री शेरबहादुर देउवाले बुधबारदेखि भारत भ्रमण गर्दै छन् ।पछिल्लोपटक प्रधानमन्त्री बनेपछि उनको यो पहिलो विदेशयात्रा हो । सत्ता सम्हालेपछि छिमेकी सद्भाव लिन खोज्ने पुरानै प्रचलन उनले दोहोर्याएका हुन् । उनका यसअघिका भ्रमणका बेला मुलुकको परिस्थिति निकै संकटपूर्ण थियो । अहिले पनि आन्तरिक र बाह्य दुवै दृष्टिकोणले अवस्था सहज छैन । यो पृष्ठभूमिमा भ्रमणमा निस्कन लागेका उनी मनोवैज्ञानिक दबाबमा रहनेछन् । प्रधानमन्त्री देउवा पहिलोपटक २०५२ फागुन पहिलो साता भारत भ्रमणमा जाँदा यता देशमा हालका उनका सत्तासाझेदार माओवादीले सशस्त्र संघर्ष थालेका थिए । उनी दोस्रोपटक प्रधानमन्त्री भएपछि २०५८ चैत दोस्रो साता नयाँदिल्ली पुग्दा मुलुकमा संकटकाल घोषणा भएको थियो । त्यसको छ महिनापछि उनी राजाबाट अपदस्थ गरिए भने तेस्रोपटक प्रधानमन्त्री बनेर २०६१ भदौमा भारत भ्रमण गरेको अर्को छ महिनामा पुन: शाही कू को सिकार भए । अहिले उनी भारत जाँदा तराई क्षेत्र बाढी र डुबानको पीडाबाट गुज्रिरहेको छ भने तेस्रो चरणको स्थानीय निर्वाचन अनि प्रादेशिक र केन्द्रको चुनाव गर्नुपर्ने जिम्मेवारी उनका सामु छन् । यसबाहेक दुई छिमेकी भारत र चीनबीच दोक्लममा सैन्य टकराव कायमै रहँदा नेपाल तटस्थताको परीक्षण मा अडिनुपरेको छ । प्रधानमन्त्री देउवाले भारत भ्रमणमा निस्कनु दुई दिनअघि आगामी मंसिर १० मा बाँकी दुवै तह (केन्द्र र प्रदेश) को निर्वाचन गर्ने निर्णय लिएका छन् । यससँगै लामो समयदेखि संसद्मा अड्किएको संविधान संशोधनको प्रस्ताव पनि सोमबार टुंगोमा पुगेको छ, भलै त्यो पारित भने हुन सकेन । यससँगै देउवाले दिल्लीमा आफूले आन्तरिक राजनीतिक व्यवस्थापन गर्दैरहेको आत्मविश्वास प्रकट गर्न सक्ने ठाउँ भने बनेको छ । अब उनको दायित्व मधेसी दलहरूसहित सरोकारवाला सबैलाई समेटेर मुलुकलाई चुनावी अभियानतर्फ लैजानेमा केन्द्रित हुनुपर्छ । यसका लागि मित्रराष्ट्रका हैसियतमा भारतको सद्भाव समेट्ने प्रयत्न गर्नुपर्ने हुन्छ । प्रधानमन्त्रीका निम्ति सबभन्दा चुनौतीको विषयचाहिं दोक्लम द्वन्द्वमा नेपालले लिएको तटस्थताको नीतिलाई निरन्तरता दिनु हुनेछ । दिल्लीमा उनीमाथि सरकारी स्तरबाट र स्थानीय मिडियाबाट समेत उक्त विवादमा नेपालले भारतलाई सघाउने किसिमको पक्षधरताका लागि दबाब पक्कै आउनेछ । केही दिनअघि चीनका उपप्रधानमन्त्री र भारतकी विदेशमन्त्री देशमै आएर यस्तै दबाब दिँदा समेत तटस्थता धानेको नेपालले दिल्लीमा चुक्ने गल्ती गर्नु हुन्न । खासगरी संयुक्त विज्ञप्ति जारी गर्ने क्रममा भाषा प्रयोगमा विशेष ध्यान पुर्याउनुपर्छ । प्रधानमन्त्री देउवा भारत जानु केही दिनअघि मात्र भारतले सीमाक्षेत्रमा लगाएको बाँधका कारण तराईका थुप्रै भूभाग डुबानमा परेका छन् । भारतीय नियन्त्रणमा रहेको कोसी ब्यारेजका ढोका समयमै नखोलिँदा बाढीको क्षति पनि भोग्नुपरेको सरकारको निष्कर्ष छ । उपप्रधान तथा परराष्ट्रमन्त्री कृष्णबहादुर महराले भारतीय राजदूत र भारतीय समकक्षी सुष्मा स्वराजलाई टेलिफोन गरेरै ब्यारेजका ढोका खोल्न आग्रह गर्नुपरेको विषय पनि सार्वजनिक भएको छ । मधेसका पीडित नागरिकको आम सरोकारको विषय बनेको यस मामिलालाई प्रधानमन्त्रीले दिल्लीवार्ताको कार्यसूचीमा राख्नुपर्छ । र, नेपालतर्फ डुबान हुने गरी दसगजा क्षेत्रमा बनाइएका बाँध भत्काउने या क्षति ननिम्तिने सुनिश्चिततासहित व्यवस्थापन गर्नुपर्ने कुरा निर्भीकतापूर्वक राख्नुपर्छ । देउवाले यसअघि विभिन्न प्रधानमन्त्रीस्तरीय भ्रमणका क्रममा भएका सम्झौता र सहमतिहरूको कार्यान्वयनमा जोड दिने बताएका छन् । त्यस्ता भ्रमणका बेला गरिएका प्रतिबद्धताअनुरूपका कुनकुन परियोजना अघि नबढेका हुन्, त्यसको सूचीसहित पर्याप्त गृहकार्य गरेर उनले छलफल गर्नुपर्ने देखिन्छ । यस्ता भ्रमणमा जाँदा केही न केही नयाँ सम्झौता हुनेगरिने तर कार्यान्वयनमा जोड नदिने हाम्रो प्रचलन छ । अन्तर्राष्ट्रिय उडानका लागि थप रुट, कालापानी र सुस्ता विवादको टुंगो लगाउँदै सीमा नक्सामा हस्ताक्षर, पञ्चेश्वर परियोजनाको विस्तृत परियोजना प्रतिवेदन तयार गर्ने र काम अघि बढाउनेलगायतका विषयमा कहिल्यै टुंगोमा पुग्न नसक्नुले यही देखाउँछ । भारतले दिने भनिएको क्षतिपूर्ति कोसीपीडितले अझै पाएका छैनन्, न त अरुण तेस्रो जलविद्युत् परियोजनाको ढिलाइ अन्त्य भएको छ । सीमाक्षेत्रमा रेल सञ्चालन, हुलाकी सडकको निर्माण, कोसीमा डाइभर्सन र नौमुरे जलविद्युत् परियोजना नेपाली मोडलमा अघि बढाउन पनि भारतले चासो दिएको छैन । भारतले प्रतिबद्धता धेरै गर्ने तर कार्यान्वयनमा कमजोरी देखाउने यस्ता अनेक घटना छन्, जसतर्फ प्रधानमन्त्री देउवाको ध्यानाकर्षण हुनुपर्छ । विनाशकारी भूकम्पका बेला भारतीय सहयोगले नेपालीको मन छोएको थियो । तर, घोषित रकममा अझै सम्झौता हुन सकेको छैन । संविधान जारी गरिएपछि २०७२ असोजमा भारतले लगाएको नाकाबन्दीबाट चाहिं नेपालीको मन कुँडिएको छ । भारतीय व्यवहारकै कारण नेपालमा भारतविरोधी भावना वृद्धि भइरहेको छ । यस्तो अवस्थामा द्विपक्षीय सद्भाव कायम गर्ने र पुराना सम्झौता आफ्नो हितअनुकूल कार्यान्वयन गर्ने प्रक्रियामा नेपाल लाग्नुपर्छ । प्रशासनिक तहभन्दा राजनीतिक तहमा विश्वासको वातावरण आर्जन गर्नमा प्रयत्न गर्नुपर्छ ।"
किन खिइँदै छन् राजनीतिक दल ?,"हिजोआज राजनीतिक दलहरू किन घरिघरि फुट्छन् र जुट्छन् ? यस प्रश्नको उत्तरसित धेरै पक्ष जोडिएको हुन्छ । दलको परम्परावादी परिभाषा र क्षेत्रमा आज व्यापक परिवर्तन भएको छ र दलीय व्यवस्था भन्नाले संसदीय अभ्यासमा मात्र संलग्न हुने भन्ने छैन । संसदीय अभ्यास भित्रबाट दल बन्ने बेलायती परम्परामा मात्र दलको भूमिकालाई हेर्दा राजनीतिको हाम्रो बुझाइ अधुरो नै रहन्छ । किनभने दल निर्माणको सन्दर्भ आफ्नै परिवेश र सन्दर्भ अनुसार हुने भएकाले अब एक देशको मोडलले मात्र दलको निष्कर्ष निस्कंँदैन । आज विश्वमा राजनीतिक दलको निर्माण कित तात्कालिक अवस्थाले निर्धारण गर्छ कि राजनीतिको विकासक्रमले । अत: राजनीतिक दल विकास र संघर्ष दुवैले उब्जाएका यन्त्र हुन् ।नेपालका सबै दल संसद् भित्रबाट नजन्मिएकाले उनीहरूको काम बढी तात्कालिक उद्देश्य प्राप्तिका लागि बनेका हुन् । नेपाली कांग्रेस, एमाले, राप्रपा, माओवादी या अन्य सबै दल यस्तै पृष्ठभूमिमा बन्दै व्यवस्थापकीय प्रक्रियामा आएका हुन् । २०४६ सालको जनआन्दोलनपछि जन्मिएको राष्ट्रिय प्रजातन्त्र पार्टी तात्कालिक अवस्थामा राजनीति गर्न बनाइएको दल हो र यसका पात्रहरूको स्वभाव र सिद्धान्तमा बेलाबेला आउने विचलन यसै पृष्ठभूमिको उपज हो । नेपाली कांग्रेस र कम्युनिस्ट पार्टीमा पनि विचलन नआएका होइनन्, तर राप्रपामा जस्तो उतारचढाव यी दलमा देखिँंंदैनन् । तापनि सिद्धान्तका कसीमा कम्युनिस्ट भनिने दलमा बढी अस्पष्टता र असमञ्जस्यता पाइन्छ । राप्रपाको समस्याचाहिंँ यसको निर्दलीय व्यवस्थाको पृष्ठभूमिले गर्दा यो राजतन्त्रसित अनुगृहित भई हिन्दु राष्ट्रको छहारी खोज्न थाल्यो । यसले परिवर्तन स्वीकारी गणतन्त्र र धर्मनिरपेक्ष सिद्धान्तमा आधारित भएको संविधान माने पनि यो दलबाट चोइटिएका विभिन्न समूह अझै पनि यी सिद्धान्तप्रति प्रतिबद्ध भएको पाइंँदैन । यस्तै ढुलमुले नीतिले आज राप्रपा खिइँंदै गइरहेको छ र केही वर्ष अघिको राप्रपा (नेपाल) को आकर्षण हराएको छ । यस दलले पहिलो संविधानसभा चुनावका बेला उठाएका गाईसित गाँसिएको हिन्दु राष्ट्रको कडी अब गुमाएको छ । जनताले एकपल्ट यस नारालाई केही समर्थन गरे पनि अधिकांश जनताले गणतन्त्र, धर्मनिरपेक्षता, समावेशी लोकतन्त्रमा मत जाहेर गरी यो सिद्धान्तलाई समाएका मुख्य दलहरूलाई नै अघिल्लो पंक्तिमा पुर्याए । यसैले गणतन्त्र, धर्मनिरपेक्षता, समावेशी लोकतन्त्र जनताद्वारा अनुमोदित सिद्धान्त हुन्, जसका लागि अर्को जनमत संग्रह गरिरहनु पर्दैन । भर्खरै जुटेको अनि फेरि लगत्तै फुटेको राप्रपा र राप्रपा (प्रजातान्त्रिक) बीचको भिन्नता केही देखिंँदैन । किनभने हिजो संविधान स्वीकार्दा र सरकारमा बस्ता ती सिद्धान्त मान्य हुने र आज अर्को दल बनाउँदा आफ्नो अलग पहिचान बनाउने प्रयास हास्यास्पद लाग्छ । कमल थापा र पशुपतिशमशेरका बोलीमा के भिन्नता पाइयो भने कमल थापा हिन्दु राष्ट्र र संवैधानिक राजतन्त्रका पक्षधर देखिन खोज्ने, पशुपतिशमशेर भने हिन्दु राष्ट्र मान्ने तर राजतन्त्रबारे पछि निर्णय लिने कुरा गर्छन् । यो कस्तो आधार हो ? कमल थापाले हिन्दु राष्ट्र र संवैधानिक राजतन्त्रलाई बेलाबेलामा रणनीतिका रूपमा लिएको देखिन्छ भने नयाँ राप्रपाको पुरानो अडान सूर्यबहादुर थापाको देहवसानसितै गएको हो कि जस्तो लाग्छ । यसैले यी दुवै दल या समूहको ढुलमुले रणनीतिले दुवैलाई खतिमात्र पुर्याउने काम गर्नेछ । किनभने हालै सम्पन्न दुई चरणका स्थानीय निर्वाचनले पनि दुवै राप्रपाको भावी अस्तित्वमा प्रश्नचिन्ह लगाएको छ । त्यस्तै माओवादी दलबाट अलग दलीय पहिचान बनाउन र राजनीति गर्न चोइटिएका सबैजसोमा खिया लाग्न थाली अस्तित्व लोप हुने सम्भावना बढेको छ ।तर विडम्बना नै मान्नुपर्छ, नेपाली कांग्रेसका केही नेता अझै पनि गणतन्त्र, धर्मनिरपेक्षता, समावेशी लोकतन्त्र आदि माओवादी एजेन्डा भएको र कांग्रेसले आफ्नो पहिचान राख्न नसकी धर्मनिरपेक्ष जस्ता सिद्धान्त अँगालेको भन्ने तर्क गर्छन् । तर कुनै सिद्धान्त कसैको पेवा हुनसक्तैन, किनभने यसको सर्वस्वीकार्यता विश्वमा स्थापित मान्यतामा आधारित रहेको र यी विविधतायुक्त समाज र लोकतन्त्रका खम्बा हुन् । यसमा विवाद चर्काउनु नपर्ने हो । आज तीन दल नेपाली कांग्रेस, एमाले र माओवादी केन्द्रकै बर्चस्व कायम रहेको तर यिनीहरूलाई पनि अस्तित्व बचाउने हाँक (चुनौती) उत्तिकै छ । माओवादी केन्द्र र एमालेको पहिचान कसरी एकैरूपमा कायम रहला ? एमालेको वर्तमान नेतृत्व र सांगठनिक स्वरूपमा परिवर्तन भए यसको वर्तमान भूमिका एकैनासे नरहन सक्छ । तर अझै यो दल बूढो भइसकेको छैन । झन् माओवादी केन्द्रको त कुरै भएन । दलहरूका पनि मानिसमा जस्तै आफ्नो आयु हुने रहेछ । राजनीतिक दलहरूको स्वीकार्यता समयसापेक्ष हुने क्षमता, उनीहरूको नीति, नेतृत्व र प्रभावकारितामा भर पर्छ । कतिपय विकसित देशमा आज जनताले विकल्प खोजी नयाँ नेतृत्वले उनीहरूको समस्या हल गर्छन् कि भनी मत दिन्छन् । चुम्बकीय (क्यारिजम्याटिक) नेतृत्व र लोकप्रिय (पोपुलर) नाराले आज विश्वका कतिपय देशमा सरकार बदल्ने काम गरेको तर समस्या भने झन् चर्किएको पाइन्छ । यस्तो नेतृत्वको चमक र नारा क्षणिक हन्छन्, यदि जनताबीच गरेका वाचा न्यून रूपमा पूरा गर्न सकिएन भने । म्याक्स वेवरले यस्ता चुम्बकीय नेतृत्वका विशेषताको उल्लेख गरेका तर त्यस्ता नेता र नारा चाँडै सेलाइ जनतामा नैराश्यता आई अस्थिरता बढाउन सक्छ भनी उल्लेख गरेका छन् । स्थापित व्यवस्थामा आवधिक चुनावले सरकार बद्लिन सक्छ, तर अस्थिर राजनीति हावी भएमा दुर्घटना निम्त्याउँछ । नेपालमा सबै दल कित फुटेका कि आफैंभित्र चिरा परी समूहमा विभाजित छन् । यसैले यस्ता समूहलाई सन्तुलित राख्न नसक्ता दल भित्रैबाट अन्तरघात हुने र बेलाबेलामा देखाइने असहयोगले दलीय क्षयीकरण बढाउने गतिविधि देखिन्छ । यस्तो अस्थिर राजनीतिक चरित्रका कारण सामान्यता यी हुन् : कमजोर सैद्धान्तिक आधार, संगठनात्मक कमजोरी, कमजोर केन्द्रीकृत नेतत्व र शैली, अनिश्चित राजनीति, मिश्रित निर्वाचन प्रणाली र कमजोर सरकारको स्थिति, राजनीतिक दलको परम्परावादी परिभाषा, उद्देश्य र कार्यमा परिवर्तन, असान्दर्भिक मुद्दामा राजनीतिक दलका नेता अल्मलिएका र जनतामुखी कार्यक्रममा कम ध्यान दिएको, जनतामा नैराश्यता बढेको आदि । साथै राजनीतिक दलमा आर्थिक चलखेलले चुनावमा बढी प्रभावित पार्ने काम भएको र पहुँचवालाहरूको बोलवाला बढेको मान्यता छ । पद र शक्तिका लागि तँछाडमछाड बढेकाले अब राजनीतिक दल सिद्धान्तमा होइन, आर्थिक कारोबारमा चल्न थालेका छन् । माफियातन्त्रसँगै दलीय सोचमा परिवर्तन हुनथालेको छ । दल खिइँदै जाने एक प्रमुख आधार विद्यमान व्यवस्थाप्रतिको अस्पष्टता पनि हो । किनभने संसदीय व्यवस्थाको विकृत रूप देखिएको छ र अब शक्तिकेन्द्र को हो भन्ने यकिन हुनछाडेको छ । एकातिर चिरा परेका दल भित्रबाट प्रधानमन्त्री छानिन्छन् भने अर्कातिर आफ्नै दल र सरकारमा समावेश भएका दलहरूको सन्तुलन मिलाउन र सरकार टिकाउने ध्यानमा सबैजसो प्रधानमन्त्री लागिपरेका छन् । संसदीय व्यवस्था अन्तर्गतको सरकार प्रमुख शक्तिको केन्द्र हुन्छ भन्ने मान्यता भए पनि यस्तो शक्तिको प्रयोग उसले आफूखुसी गर्न सक्तैन । किनभने प्रधानमन्त्री सदनप्रति उत्तरदायी हुनुपर्ने मान्यता छ । नेपालका संसदीय प्रधानमन्त्री भने निरीह देखिन्छन् । एकातिर दलदलमा विभाजित भएका संगठनका बलमा सरकार चलाउनुपरेको छ भने अर्काेतिर राष्ट्रपति आफैं एक शक्तिकेन्द्रका रूपमा प्रस्तुत भई प्रधानमन्त्रीलाई आक्रामक रूपमा सल्लाह दिने, प्रश्न गर्ने र सरकार प्रमुखजस्तो भई खुला रूपमा निर्देशन दिने अभ्यास चल्न थालेको पाइन्छ । अनावश्यक चासो लिने, राष्ट्रिय र अन्तर्राष्ट्रिय सम्बन्धका संवेदनशील विषयमा नेताहरूलाई सामुहिक र खुला रूपमा राष्ट्रपतिका विचार प्रभावित हुँदा संसदीय व्यवस्थाको मर्म कहाँ गयो ? यदि सरकारका काम जनआकांक्षा अनुसार छैनन् भने जनताले पक्षविपक्षमा मत दिने प्रावधान लोकतन्त्रमा उपलब्ध छंँदैछ । के अब नेपालमा राष्ट्रपतीय र संसदीय मिश्रित अभ्यास चल्न थालेको हो ? राष्ट्रपतिको चुनाव र प्रधानमन्त्रीको चुनाव गर्ने एउटै संसद् र उस्तै साधारण बहुमतले छानिने प्रावधान आश्चर्यलाग्दो छ । प्रधानमन्त्री संसद्प्रति उत्तरदायी छन् र विश्वास पाउन नसके उनी हट्नुपर्छ । तर राष्ट्रपतिले कतिपय अवस्थामा गैरसंवैधानिक तरिका अपनाएको कुरा सार्वजनिक भएका छन् । यस्ता कदमलाई सकारात्मक सक्रियता मान्न सकिए पनि यी नियमित सक्रियतामा बद्लिई सक्रिय राष्ट्रपतीय प्रणालीतिर उन्मुख हुने त होइन भन्ने आधार बन्ने ठाउँं देखिन थालेका छन् । यसमा राष्ट्रिय स्तरको बहस र मुख्य दलका नेतामा चासो बढ्नुपर्छ ।नेपालमा संसदीय व्यवस्था चल्न नसक्ने अनेक कारणको विश्लेषण पहिले पनि गरिसकिएकाले यसलाई दोहोर्याउने आवश्यकता पर्दैन । तर पहिले उल्लेख गरिएका कारण, जस्तै मिश्रित निर्वाचन प्रणाली र अस्थिर सरकार, कमजोर दलीय अभ्यास र गैरसंवैधानिक शक्तिकेन्द्रहरूको चलखेल र त्यसको सरकार निर्माण र सञ्चालनमा पर्ने प्रभाव, राजनीतिक दलको भूमिकाको बद्लिँंदो प्रवृत्ति, राजनीतिक दलहरू बढी संकुचित हुंँदै गई नेतामुखी हुने स्थिति र यस्तो सानो दायराको राजनीतिले ल्याउने नकारात्मक परिपाटी र राष्ट्र निर्माणका हाँक व्यवस्थाका कमजोर पक्ष हुन् । आज क्षेत्रीय र अन्तर्राष्ट्रिय राजनीतिमा देखिएका तनाव र अनिश्चित दिशाबोधले झन् ठूला समस्या र हाँक आउने सम्भावना बढेको तर यस्ता उर्लिंदा हाँकलाई सामना गर्ने क्षमता र चिन्तनमा भने ह्रास आएको छ । यस परिस्थितिमा स्थिर र बलियो सरकारको आवश्यकता पर्छ । यदि अब नयाँ सोच र आत्मविश्वाससाथ यस्ता समस्याको गहिरो अध्ययनको अधारमा नीति निर्माण र तिनको कार्यान्वयन हुनसकेन भने हामीले ठूलै मूल्य चुकाउनु पर्नेछ ।"
सुनसान अस्पताललाई स्वीकृति !,"घरबहाल करमा झगडाघरबहाल कर दुई प्रतिशत तिर्ने कि १२ प्रतिशत भन्नेमा महानगर तथा नगरपालिकाहरूमा सुस्तरीसुस्तरी तर भयावह रूप लिनेगरी अन्योल पैदा भएको छ । साँढेको जुधाइ बाछाको मिचाइ भनेझैं एकातिर आन्तरिक राजस्व कार्यालयले पनि लिँदै आएको १० प्रतिशत कर निरन्तर लिन खोज्ने र स्थानीय निकायको निर्वाचनपश्चात् यो कर अब स्थानीय निकायले कुनै हालतमा नछोड्ने बरु अदालत जाने भन्ने कामनपाका प्रमुखको भनाइका बारेमा चर्चा चल्दा महानगर र आन्तरिक राजस्वको खिचातानीको मारमा आम जनतासँग २२ प्रतिशत असुल्न खोज्ने सरकारी रवैया चिन्ताजनक छ । यसमा आम घर बहाल तिर्दै आएका घरधनीहरूबीच चर्काचर्का बहसबाजी र विरोध हुनथालेका छन् । राज्यका दुई निकायको आपसी कचिङ्गलको सिकार आम बहाल कर तिर्ने करदातालाई किन बनाउनु ? यो घर बहाल कर आन्तरिक राजस्वले दाबी नगरे हुने हो । स्थानीय तह निर्माण नहुँदा आजसम्म लिँदै आएको भए पनि यो १२ प्रतिशत कर नगरमहानगरले लिनु औचित्यपूर्ण देखिन्छ । किनकि नगरका यावत निर्माण र भैपरी आउने तमाम विकासे क्रियाकलाप र समस्यामा जनताको सहभागिताले बडो महत्त्व राख्छ । श्यामसुन्दर कुइँकेलहाँडीगाउँ, काठमाडौँ"
मधेस स्थिरताको मुद्दा बनोस्,"प्रधानमन्त्री शेरबहादुर देउवा भारत भ्रमणमा निस्किँदैछन् । यो भ्रमण विगतमा नेपालका प्रधानमन्त्रीहरूले सत्तामा आसिन भएपछि गर्ने गरेको दक्षिण छिमेकीको सद्भावना भ्रमणकै निरन्तरता हो । यसले सरकारप्रति दक्षिणको महत्त्वपूर्ण छिमेकीको आशा र विश्वास के छ भन्ने उजागर गर्नेछ ।हुन त नेपालका लागि भारतका पूर्वराजदूत एम रसगोत्राले आफ्नो एक किताबमा भारतका दिवंगत पूर्वप्रधानमन्त्री श्रीमती इन्दिरा गान्धीलाई उद्धृत गर्दै लेखेका छन्नेपालका शासकहरूले भारतका प्रधानमन्त्रीहरूलाई आश्वासन दिन्छन् तर त्यसको कार्यान्वयन गर्दैनन् । यदि प्रधानमन्त्री देउवाले भारतसामु केही कुरामा आश्वासन दिने तर कार्यान्वयन नगर्ने हो भने म आश्चर्यचकित हुने छैन । किनभने मधेसीहरूलाई नेपाली राजनीतिको मूलधारमा ल्याउने, उनीहरूको माग सम्बोधन गर्न संविधान संशोधन गर्ने मुख्य ध्येयका साथ सत्तामा पदासिन भएको माओवादी केन्द्रका अध्यक्ष पुष्पकमल दाहालबाट त्यो काम भएन । उल्टै मधेसी शाक्तिहरूलाई बदनाम गर्ने खालका अभिव्यक्ति आए । मधेसीहरूसँग नेपाली कांग्रेस र माओवादी केन्द्रले अघिल्लो वर्ष गरेको तीनबुँदे सम्झौतालाई सत्तारुढ दलका नेताहरूले बिर्सिसकेका छन् ।भारतले नेपालको हरेक राजनीतिक आन्दोलनमा सामाजिक न्याय र प्रजातन्त्रको पक्षपोषण गरेको छ । त्यसलाई नेपाली जनताले अन्यथा लिनु पनि हुँदैन । जहाँसम्म मधेसको सवाल छ, केपी शर्मा ओली प्रधानमन्त्री रहँदा तत्कालीन उपप्रधानमन्त्री तथा परराष्ट्र मन्त्री कमल थापाले नेपालका लागि भारतका तत्कालीन राजदूत रणजित रायलाई दिएको चारबुँदे रोडम्याप नै प्रधानमन्त्री देउवाले सम्भँदा पनि हुन्छ । त्यो रोडम्याप अनुसार काम भएको भए पनि मधेसलाई समेट्न गाह्रो हुने थिएन, तर त्यो भएन ।माओवादी केन्द्रका अध्यक्ष पुष्पकमल दाहालले पनि करिब त्यही रोडम्याप पछ्याए, तर उनले पनि सकेनन् । प्रधानमन्त्री देउवाले पनि करिब त्यही रोडम्याप पछ्याउन खोजेका छन् र संविधान संशोधन विधेयक प्रक्रियामा लग्ने धारणा व्यक्त गरिरहेका छन् । यो विधेयक प्रक्रियामा लगे पनि पास हुने सम्भावना छैन । प्रमुख प्रतिपक्षी एमालेले साथ नदिने भएर यो विधेयक पास नहुने होइन कि बरु नेपाली कांग्रेस तथा माओवादीकै नेताहरू पनि यो विधेयक पास गर्ने पक्षमा छैनन्, उनीहरू विधेयक फेल हुनुमा एमालेलाई जिम्मेवार देखाउने प्रयासमात्रै गरिरहेका छन् । एमालेलाई संविधान संशोधनको विरोधी देखाएर मधेसमा भोट बटुल्ने दाउमा देखिन्छन् ।प्रमुख तीन दलले मधेसको सवाललाई केही दशकसम्म भोट प्राप्तको विषयमात्रै बनाउने देखिन्छ । नत्र विभिन्न नियुक्तिमा सजिलै भागबन्डा गर्ने संविधान संशोधनका लागि विभाजित हुने कुरै थिएन । संविधान जारी गर्दा एक ठाउँमा हुने र कृत्रिम रूपमा भिन्नता देखाउने अवस्था हुँदैनथ्यो ।आखिर यो संविधान बनाउने बेलामा तीन दलको अभूतपूर्व एकता देखिएकै हो । यदि कांग्रेस तथा नेकपा माओवादी केन्द्र मधेसको समस्या समाधान गर्न गम्भीर हुन्थे भने उनीहरूले संविधान लेख्ने बेला नै यो कुरामा ठोस कार्य गर्थे, तर उनीहरूले त्यसो गरेनन् । संविधान संशोधन गराएरै छाड्ने भाषण गर्नेहरूले त्यस्तो संविधान किन बनाए भन्ने प्रश्न आम मधेसी समुदायमा छ ।यतिखेर मधेसी शक्ति नेपालको राजनीतिमा खास प्रभावकारी शक्तिको रूपमा रहेका छैनन्, त्यसकारण भारतले मधेसीहरूलाई दिने गरेको महत्त्वमा कमी आएको छ । मधेसी शक्ति नेपालको राजनीतिमा कम महत्त्वको विषय हुनुको पछाडि संसद्मा रहेको उनीहरूको न्यून संख्या पनि एउटा कारण हो । तर कसैले पनि यो बिर्सनु हुँदैन कि अधिकारको कुरामा संसदीय संख्याको महत्त्वलाई हेर्ने कुरा जायज मानिंँदैन । यतिखेर भारतले के बुझ्न जरुरी छ भने मधेसी जनतामा भारतप्रति असन्तुष्टि र आक्रोश छ । मधेसीहरूले आफ्नै तरिकाले आन्दोलन गरेका थिए, तर भारत बीचमा आएर उनीहरूको आन्दोलन, लोकतन्त्र र सामाजिक न्यायका पक्षपातीहरूलाई नैतिक सहयोग गर्ने निर्णयमा पुग्यो । भारतले मधेसी शक्तिहरूले चलाएको नाकाबन्दीमा पनि सहयोग गरेकै हो ।यतिखेर भारत दोक्लम विवादमा चीनसँग आमनेसामने छ । अरू बेलामा पनि भारत चीनसँगको आफ्नो रणनीतिक क्यालकुलेसनको आधारमा नेपालमा सत्तापक्षीय समुदायलाई सहयोग र उनीहरूकै पक्षपोषण गर्दै आएको छ । यतिखेर भारत र चीनबीच अन्तर्राष्ट्रिय राजनीतिमा प्रतिस्पर्धा तीव्र छ । भारत दक्षिण एसियामा आफ्नो प्रभुत्व कायम राख्न प्रयास गर्दै आएको छ भने चीनले दक्षिण एसियामा भारतको प्रभावलाई कम गर्ने प्रयास गरिरहेको छ । भारत नेपालमा कांग्रेस र माओवादी केन्द्रको गठबन्धन कायम राख्न भरमग्दुर प्रयास गरिरहेको छ । किनभने भारत, चीन कार्ड सशक्त रूपमा खेल्ने एमालेलाई सकेसम्म सत्ताबाट टाढा राख्न चाहन्छ ।तर यति गर्दाखेरि भारतले के बुझ्न आवश्यक छ भने नेपालमा यदि दिगो शान्ति र स्थिरता चाहन्छ भने मधेसीहरूलाई विश्वासमा लिन जरुरी छ । भारतले तत्कालको फाइदा छाडी दीर्घकालीन फाइदा हेर्नुपर्छ । भारतले आफ्नोमात्र नभएर दक्षिण एसियाली क्षेत्रको फाइदा पनि हेर्नुपर्छ । आफ्नो राष्ट्रिय स्वार्थका लागि भारतले यदि आफ्नो छिमेकमा सामाजिक न्याय र प्रजातन्त्रको आन्दोलनलाई नजरअन्दाज गर्ने हो भने विश्वमा तीव्र रूपमा आर्थिक र सामरिक विकास गरिरहेको भारतले, जो संयुक्त राष्ट्र संघको सुरक्षा परिषदको स्थायी सदस्य बन्न भरमग्दुर प्रयास गरिरहेको छ, उसले विश्वमा लोकतन्त्र र सामाजिक न्यायको हिमायतीको रूपमा आफूलाई प्रस्तुत गर्न सक्दैन ।भारतले नेपालमा मधेसको मुद्दामा राखेको अडान परिवर्तन गर्दा मधेसको हालत धेरै खराब भएको छ । देउवाको भारत भ्रमणका बेला मधेसको मुद्दा कसरी सम्बोधन गर्नेछन् र भारतले त्यसमा कस्तो रवैया अपनाउनेछ, त्यो भविष्यले देखाउनेछ । देउवा सरकारलाई केही परियोजना तथा आर्थिक सहयोगको घोषणा गरेर भारतले यो गठबन्धन मजबुत बनाउने प्रयासमात्रै गर्छ र मधेसलाई उपेक्षा गर्छ भने नेपालमा शान्ति र स्थिरता हुने छैन ।नेपालमा सन् २०१५ मा गएको महाभूकम्पपछि भारतले दुई घन्टाभित्र आफ्ना उद्धारकर्मीहरूलाई काठमाडौं उतारेको थियो । तर मधेसमा यत्रो ठूलो बाढी आउँदा र अर्बौंको धनजनको क्षति हुँदा पनि भारतले तत्काल कुनै सहयोग घोषणा गरेन । चिनियाँ उपप्रधानमन्त्रीले नेपालका बाढी पीडितहरूलाई १० लाख अमेरिकी डलर बराबरको सहयोग घोषणा गरेपछि मात्रै भारतीय प्रधानमन्त्री नरेन्द्र मोदीले नेपालमा प्रधानमन्त्री शेरबहादुर देउवालाई फोन गरी २५ करोड सहयोगको घोषणा गरे, जुन धेरै ढिलो गरी घोषणा गरियो ।अन्त्यमा, यदि भारतले देउवा भ्रमणको बेलामा मधेसको पक्षमा केही बोलेन भने भारत, जसले मधेसी शक्तिहरूले नाकाबन्दी गर्दा सहयोग गरेको थियो, उसले आफ्नो कदम गलत थियो भन्ने कुरा स्वीकार गरेजस्तो हुन्छ । भारतले दोक्लम विवादका कारण नेपालको सत्तापक्षलाई विश्वासमा लिन खोज्नु स्वाभाविक हो । तर सामाजिक न्यायका लागि बोल्दै आएको भारतले नयाँ शक्तिको रूपमा उदय भएको मधेस र मधेसी शाक्तिहरूलाई बेवास्ता गर्नु भनेको अविश्वास र झुठको पुलिन्दा बाँध्ने मित्रको टेकोमा अडिनु मात्र हो ।झा अधिवक्ता हुन् ।"
हचुवामा वरिष्ठको उपाधि,"हालै सर्वोच्च अदालतले २ सय ७२ जना कानुन व्यवसायीहरूलाई वरिष्ठको उपाधिले विभूषित गर्यो। त्यसपछि सामाजिक सञ्जालका भित्ताहरू बधाईले रंगिएका छन् । कानुनी पेसाको मर्यादामा रही उच्च नैतिकवान कानुन व्यवसाय गर्न अधिवक्ताहरूले वरिष्ठको उपाधि पाएपछि आफूलाई सम्मानित होइन, हीनताबोध महसुस गरेका छन् ।विगतमा भन्दा यतिखेर वरिष्ठको उपाधिको गरिमा खस्केको छ । बजारमा वरिष्ठ शब्दको मूल्य घट्दै गएको छ । हुन त समाजका अन्य क्षेत्रमा पनि यो वरिष्ठ शब्दको ओज घटेको छ । वरिष्ठको कुनै मापदण्ड छैन । वरिष्ठ पत्रकार, वरिष्ठ साहित्यकार, वरिष्ठ राजनीतिज्ञ आदिइत्यादि । कानुन व्यवसायी क्षेत्रमा यो वरिष्ठ शब्द अलि मूल्यवान थियो । वरिष्ठ अधिवक्ता भनेपछि कानुन व्यवसायीहरू श्रद्धाले शिर निहुराउँथे । अदालतमा न्यायाधीशहरू सम्मानपूर्वक व्यवहार गर्थे । यतिखेर वरिष्ठको उपाधिमा खिया लागेको छ । नेप्से परिसूचक ओह्रालो लागेझैं वरिष्ठको उपाधि पनि ओह्रालोतर्फ लाग्यो । अहिले वरिष्ठको उपाधि पाउनेहरूमध्ये धेरै कानुन व्यवसायी उपाधिको लागि योग्य हुनुहुन्छ । उहाँहरूको कानुनप्रतिको निष्ठा, अदालत र समाजलाई गरेको योगदान प्रशंसनीय छ । उहाँहरूले वरिष्ठको उपाधि पाउनु अत्यन्त जायज छ । तर अधिवक्ताको प्रमाणपत्र लिएर अन्य व्यवसाय गर्ने महानुभावहरूलाई यो उपाधि प्रदान गर्नु निश्चय नै कानुन व्यवसायी परिषद ऐनको मर्म र भावना विपरीत छ । नेपाल कानुन व्यवसायी परिषद् ऐन २०५० को दफा २१ अनुसार कुनै अधिवक्ताको कम्तीमा १५ वर्ष सर्वोच्च अदालत वा पुनरावेदन तहको अदालतमा कानुन व्यवसाय गरी पेसाको उच्च मर्यादा राखी अदालत र समाजलाई सहयोग गरेको छ भन्ने सर्वोच्च अदालतलाई लागेमा वरिष्ठको उपाधि प्रदान गर्नसक्ने प्रावधान छ । नेपाल कानुन व्यवसायी परिषद् ऐनअनुसार कुनै व्यक्तिले प्रमाणपत्र लिएर मात्र हुँदैन, त्यसको अलावा कानुन व्यवसाय गरेर मात्र पनि हुँदैन, कानुन व्यवसायको उच्च मर्यादा राखेको हुनुपर्छ भनेर प्रस्ट बोलेको छ । के यतिखेर वरिष्ठको उपाधि पाउनुहुने सबै कानुन व्यवसायी ऐनको प्रावधानभित्र पर्नुभएको छ त ? प्रश्न उब्जेको छ । अहिले वरिष्ठको उपाधि पाउनु हुने कतिपय कानुन व्यवसायी राजनीतिमा मात्र सक्रिय हुनुहुन्छ । उहाँहरूलाई यो पेसासँग मोह छैन । जीवनमा कालो कोट लगाएर एकदिन पनि अदालत प्रवेश नगर्नेहरूलाई वरिष्ठको उपाधि प्रदान गर्दा उहाँहरूलाई नै हीनताबोध हुन्छ होला । सर्वोच्च अदालतजस्तो सम्मानित संस्थाले यो उपाधि प्रदान गर्दा अलि होमवर्क गर्नैपर्छ । वरिष्ठको उपाधि भनेको सबैलाई खुसी बनाउने, भागबन्डाको बिलो बाँड्ने चिजवस्तु होइन ।सम्मानित सर्वोच्च अदालतबाट प्रदान गरिने वरिष्ठको उपाधि मट्टितेलको लाइनमा पालैपालो तेल बाँडेजस्तो हुनुहुँदैन । जसको पालो आउँछ, उसैले तेल थाप्ने होइन । यसको निश्चित मापदण्ड बनाएर एउटा पद्धति निर्माण गर्नुपर्छ । ऐनको व्यवस्था पेसासँग सम्बन्धित भए पनि कानुनका प्रावधान अन्वेषक, अनुसन्धानकर्तालाई उपाधि प्रदान गरिनु अन्यथा भन्न मिल्दैन । तर कानुनसँग सम्बन्धित पेसा, व्यवसाय नै नगरी अन्य पेसा, व्यवसायबाट जीविकोपार्जन वा ख्याति कमाएकाहरूलाई उपाधि प्रदान गर्नु मानार्थ उपाधिजस्तो हुन्छ । विश्वविद्यालयले प्रदान गर्ने मानार्थ उपाधि यो होइन । कानुन व्यवसायीलाई सर्वोच्च अदालतबाट प्रदान गर्ने वरिष्ठ उपाधिको गरिमा छुट्टै छ । कुनै पनि पेसा, व्यवसाय आफैमा मर्यादित र सम्मानित हुन त्यसमा पेसागत व्यक्तिको निष्ठा जरुरी छ । त्यसमाथि कानुन व्यवसाय पेसा न्यायसँग जोडिएको पेसा हो । अन्यायबाट प्रताडितलाई न्याय दिलाउने दायित्व बोक्ने कानुन व्यवसायी आफ्नो पेसाप्रति इमानदार र निष्ठावान हुनैपर्छ । संसारका कुनै पनि पेसा, व्यवसाय गर्ने व्यवसायीको अगाडि विद्वान भन्ने पदावधि राखिँदैन । तर कानुन व्यवसायीहरूको अगाडि अदालतले विद्वान भन्ने पदावधिले सम्बोधन गर्नैपर्छ । त्यसैले अन्य पेसाकर्मीभन्दा कानुन व्यवसायीहरू बढी अध्ययनशील, निष्ठावान बन्नुपर्छ नै । तर यो पेसाको विडम्बना यस्तो छ कि मिसिल नै नपढेर गए पनि माननीय न्यायाधीशले विद्वान भनेर सम्बोधन गर्नुपर्छ । विद्वान कहलिन विषयगत ज्ञान हुनुपर्छ भन्ने पनि रहेन । तर पनि कालो कोटधारी वकिलहरूलाई वरिष्ठको उपाधि प्रदान गर्दा एउटा स्थायी मापदण्ड बनाउनु जरुरी छ । वरिष्ठको उपाधि प्रदान गर्दा प्रत्येक कानुन व्यवसायीको व्यक्तिगत विवरण चुस्तदुरुस्त राख्नुपर्छ । हाल के पेसा गर्छन् ? पेसाप्रति निष्ठा, इमानदारिता र लगाव कति छ, यति जानकार सर्वोच्च अदालत हुनैपर्छ । वरिष्ठको उपाधि प्रदान गर्दा प्रमाणपत्र नम्बरलाई मात्र हेर्ने पद्धति विलकुल बेठिक छ । सर्वोच्च अदालत सबैको आस्थाको धरोहर हो । वरिष्ठको उपाधि प्रदान गर्दा योग्य र सक्षम कानुन व्यवसायी पाखा पर्नु हुँदैन । उनीहरूले अन्याय परेको अनुभूति गर्न नपरोस्, महाभारतमा सत्पुत्र भनिएका कर्णको बारम्बार अपमान भएझैं योग्य र निष्ठावान कानुन व्यवसायीहरू न्यायाधीश वा वरिष्ठ हुनबाट बञ्चित हुनुहुँदैन । प्रमाणपत्रको रोलक्रमलाई मात्र आधार मानेर वरिष्ठको उपाधि दिने पद्धतिले सक्षम, निष्ठावान र अदालत समाजलाई योगदान दिने कानुन व्यवसायीको मनोबल गिर्छ । वरिष्ठको उपाधि प्रमाणपत्र नम्बरको आधारमा मात्र दिने हो भने वृद्ध सम्मान भनिदिए हुन्छ । तसर्थ आगामी दिनमा यसरी हचुवाको भरमा भागशान्ति गरेर वरिष्ठको उपाधि प्रदान गरिनु हुँदैन । यसबारे सम्मानित सर्वोच्च अदालतले गम्भीर भएर सोच्नुपर्छ ।"
विपद्को असर महिलामा दोब्बर,"विभिन्न भूभाग र कालखण्डका प्रकोपसम्बन्धी तथ्यले विपद्का बेला होस् या त्यसपपछि पुरुषको दाँजोमा महिला नै बढी जोखिममा रहेको देखाउँछ ।प्रा कृतिक प्रकोपले कसैलाई विभेद गर्दैन । गरिब, धनी, महिला, पुरुष, देशी, विदेशी कोही भन्दैन । तर फरक असरको मात्रा नै हो । यो फरक हाम्रो सामाजिक संरचना र आर्थिक अवस्थाले नै गर्ने गर्छ। २०७२ का भूकम्प पीडित अहिले पनि राहतको प्रतीक्षामा छन् । र ती अधिकांश गरिब नै छन् । अलि हुनेखानेले त तुरुन्तै टहरा बनाए । आफ्नै खर्च र पहुँचका आधारमा केही राहत लिई नयाँ घर नै पनि बनाए । तर गरिब भने विभिन्न सहयोग कुरिरहेकै छन्, अप्ठ्यारोमा नै छन् । आर्थिक हैसियतको यो पाटोसँंगै मात्रात्मक रूपमा प्रकोपको बढी सास्ती व्यहोर्ने महिला पनि हुन् । सामाजिक विभेद र पितृसत्तात्मक संरचनाका अप्ठ्याराले महिलामा प्राकृतिक प्रकोपको जोखिम बढी हुन्छ । यो त्यसै भनिएको होइन । विभिन्न भूभाग र कालखण्डका प्रकोप सम्बन्धी तथ्यले चाहे विपद्कै बेला होस् वा त्यसपछिको अवस्था, पुरुषको दाँजोमा महिला नै बढी जोखिममा रहेको देखाउँछ ।सन् २००७ मा लन्डन स्कुल अफ इकोनोमिक्सले १९८१ २००२ सम्म विश्वका १४१ देशले भोगेका बिभिन्न प्राकृतिक प्रकोप र त्यस पश्चातको असर अध्ययन गर्यो । त्यसले महिलाको निम्न सामाजिक एवं आर्थिक अवस्थाका कारण विपद्मा पुरुषभन्दा महिलाको ज्यान धेरै जाने तथ्य सार्वजनिक गरेको थियो । यसैगरी दक्षिण एसियाली समाजमा प्रकोपको उद्धारमा पनि छोरीले भन्दा छोराले प्राथमिकता पाएका तथ्य सार्वजनिक भएका छन् । सन् १९९१ मा बंगलादेशको आँधीमा आफ्ना दुई छोराछोरी एकैपटक बोकेर भाग्न नसक्दा, एक बाबुले छोरीलाई छोडी, छोरा च्यापेर हिँडेको कुरा बाहिर आयो । ती बाबुले छोराले वंश धान्ने भएकाले उसलाई च्याप्न बाध्य भएको बताए । त्यहाँ आँधीको पूर्व सूचना र सचेतना पनि पुरुषले नै बढी पाएका थिए । किनकि यस्ता सूचना घरघरमा भन्दा पनि सार्वजनिक स्थानमा दिइएको थियो । यसले गर्दा अधिकांश समय घरधन्दामै बिताउने बाध्यताका कारण महिलाहरू सूचनाबाट बञ्चित भए । परिणामत: पुरुषको तुलनामा ५ गुणा बढी महिलाले ज्यान गुमाए । सन् १९९३ को महाराष्ट्र र २००१ को गुजरात भूकम्पमा १०,००० र २०,००० मानिसले ज्यान गुमाए । ज्यान गुमाउनेहरूमा महिला नै धेरै थिए । किनकि भूकम्पका बेला प्राय: पुरुष खुल्ला ठाउँमा थिए भने महिलाहरू घरभित्र । त्यस्तै सन् २००५ को सुनामीले १२ वटा देशका करिब दुई लाख बीस हजार मानिसको ज्यान लिएको तथ्याङ्क छ । यसबेला सबै देशमा ज्यान गुमाउने महिलाहरूको वरिपरिको परिस्थिति र ज्यान गुमाउने कारण भने एकैनासको थियो । इन्डोनेसियाको एइच गाउँमा असी प्रतिशत महिलाले ज्यान गुमाए । त्यस्तै भारतको कुडालोरको एक गाउँ १४६ पुरुष र ३९१ महिलाले ज्यान गुमाए । अधिकांश महिलाले पौडी खेल्न र रुख चढ्न नजानेको कारण ज्यान गुमाएका थिए । दक्षिण एसियाली देशमा महिलाले प्रयोग गर्ने पहिरन जस्तै सारी, धोती, लेहेंगा आदिले गर्दा पनि उनीहरूलाई विपद्को बेला भाग्न, पौडिन र अन्य उपाय लगाई बच्न धेरै गाह्रो भयो, छ । यसैगरी २०७२ सालको भूकम्पमा ८,९४२ को मृत्यु भएकामध्ये ५५ प्रतिशत महिला नै थिए । शनिबारको दिन घरमा परिवारसंँगै बसेको बेला गाउँका धेरै महिलाले ज्यान गुमाए । यसरी पितृसत्तात्मक सामाजिक मूल्यमान्यता, अनुत्पादक घरधन्दामा सीमित हुनुपर्ने बाध्यताले सही सूचना र ज्ञानको अभाव साथै महिलाका पहिरन र आत्मविश्वासको कमीजस्ता कारणले प्रकोपका बेला महिलालाई बढी जोखिम छ । प्राकृतिक प्रकोपले महिलामा दोहोरो प्रकोपको स्थिति निम्त्याउँछ । अस्थायी शिविरमा बस्दा होस् वा समूहमा बस्दा वा विपद्पश्चात आउने आर्थिक विचलनका कारण महिलाहरू हिंसाको सिकार बनेका छन् । निकारागुवामा १९९९ को मित्च आँधीपश्चात गरिएको सामाजिक लेखाजोखामा महिलाहरूले आफ्ना श्रीमानबाट पहिलेको सामान्य अवस्थाभन्दा आँधीपश्चात धेरै शारीरिक हिंसा खेपेको खुलाएका थिए । त्यस्तै २०१० मा हैटीमा गएको भूकम्पपश्चात पीडित शिविरमा बस्ने महिलाहरूमाथि विभेद र हिंसाको मात्रा बढ्यो । महिलापुरुष एउटै शौचालय जानुपर्दा, धारामा पानी थाप्न जानुपर्दा कति महिला यौनजन्य हिंसाको सिकार भए । आर्थिक अभाव र बेरोजगारीका कारण पेट पाल्न यौन व्यवसाय गर्न बाध्य बनाइए । यसका कारण पोर्टएप्रिन्समा यौनधन्दामा लाग्ने महिलाको संख्यामा बढोत्तरी भयो ।नेपालमा भूकम्पपछिको तीन महिनामा अन्तरपार्टी महिला सञ्जालले भूकम्प प्रभावित पन्ध्र जिल्लामा गरेको अध्ययनबाट काठमाडौंमा ९ र भक्तपुरमा ७ महिला बलात्कृत भएका थिए र यसमध्ये धेरै आफ्नै घरपरिवारका सदस्यबाट पीडित हुनुपरेको थियो । काभ्रेको एक अस्थायी भूकम्प शिविरमा त पुरुषले रक्सी खाई होल्हाला गरी महिलामाथि हिंसा गरेको घटना सार्वजनिक पनि भयो । दोलखा, सिन्धुपाल्चोक र नुवाकोटका केही गाउँमा राहत र सहयोग दिने नाममा महिला बेचबिखन गर्ने दलालहरू अस्थायी शिविरमा छिरेको घटना ताजा नै छ । यस्ता प्रकोप गर्भवती महिलाका लागि अझ पीडा लिएर आउने गर्छन् । नेपालमा २०७२ कोभूकम्पपश्चात धेरै गर्भवतीले पौष्टिक आहारको अभावमा भोकभोकै र कतैकतै बिस्कुट, चाउचाउ र पानीमा दिनरात काटे । गाउँका धेरै सुत्केरी केन्द्र बर्थिङ सेन्टर भत्किँदा सुत्केरी महिलाले कष्टकर जीवन बिताए, कतिले ज्यान गुमाए । अहिले फेरि हामीले साउनको अन्तिममा आएको भारी वर्षासँंगै गएको पहिरो र बाढीको प्रकोप खेपिरहेका छौं । राष्ट्रिय आपत्कालीन कार्यसञ्चालन केन्द्रका अनुसार यस बाढीपहिरोले देशभर १०५ को मृत्यु भएको छ भने १३५०५ परिवार प्रभावित भएका छन् । यसमा पनि प्रताडित हुनेहरूमध्ये महिलाको संख्या बढी छ । अहिले धेरै अस्थायी शिविरमा छन् । विशेष अवस्थामा रहेका वृद्ध, गर्भवती, सुत्केरी महिला, बालबालिकालाई भिड भएको, चिसो, फोहोर र दूषित पानी र खानाले अरूलाई भन्दा छिट्टो असर गर्न सक्छ । १९९८ को बंगलादेशमा आएको बाढीपश्चात फोहोर अस्थायी शिविर, शौचालयको अभाव, महिनावारी सम्बन्धी गलत धारणा एवं स्यानिटरी प्याडको अभावले धेरै महिलामा युटीआई अर्थात् मूत्रनलीको इन्फेक्सन समस्या व्यापक मात्रामा देखियो । यसरी शिविरमा देखिने खराबीले पनि महिलालाई नै ज्यादा जोखिममा पारेको छ । बर्दिया र रौतहटमा पखालाका बिरामीको संख्या बढ्ने क्रममा रहेको समाचार आएको छ । तसर्थ अहिले बाढीपहिरो प्रभावित क्षेत्रमा राहत तथा पुन:स्थापनाको कार्यक्रम लैजाँदै गर्दा महिलाका यस्ता जोखिमलाई उचित ध्यान दिन जरुरी छ । यसरी प्रकोपको बेला बाँच्न पाउने अधिकारदेखि स्वास्थ्य, सुरक्षा रोजगारजस्ता आधारभूत मौलिक हक प्रचलन गर्न पनि पुरुषका तुलनामा महिलाहरू ज्यादा जोखिममा हुन्छन् । त्यसैले राज्यले निर्माण गर्ने राष्ट्रिय प्रकोप जोखिम न्यूनीकरण रणनीतिमा लंैगिक संवेदनशीलता अवलम्बन गर्न जरुरी छ । यसका लागि सूचना प्रवाह, उद्धार कार्य, राहत वितरण, अस्थायी शिविरमा महिलाको सुरक्षा, पुन:स्थापना जस्ता विपद् व्यवस्थापनका हरेक चरणमा महिला सहभागितालाई जोड दिनुपर्छ । राहतमा चिउरा, दालमोट मात्र होइन, किशोरी र सुत्केरीलाई चाहिने स्यानिटरी प्याड लगायतका विशेष सामग्रीमा पनि ध्यान दिनुपर्छ ।"
स्वार्थको द्वन्द्वमा मौलाउँदो अराजकता,"केही वर्ष पहिले जापान अन्तर्राष्ट्रिय सहयोग नियोग (जाइका) को अनुसन्धान केन्द्रमा जिम्मेवारी बहन गर्दा मसहित नयाँ कर्मचारीहरूलाई पालना गर्नुपर्ने सामान्य नियम र आचरणबारे जानकारी दिइँदै थियो । हामीले कहिलेकाहीँ तथ्यांक संकलनका लागि खुला टेन्डरको आह्वान गरेर परामर्शदाता नियुक्त गर्नुपथ्र्यो । एउटा नियम के थियो भने त्यसरी नियुक्त गरिएका परामर्शदाता आफन्त हुनुहुँदैन थियो । उसलाई दिएको सर्वेक्षणका सबै काम सकिएर हिसाबकिताब नटुङ्गिएसम्म उनीहरूद्वारा दिइने उपहार स्वीकार गर्न नपाइने, उनीहरूसँगै खाना खाने अनि घुम्न जानेजस्ता क्रियाकलापबाट टाढै रहनुपथ्र्यो । यसको आशय कुनै पनि अर्थमा हामीबीच लेनदेन या उठबसबाट परामर्शदाता छनोट र त्यसपछिको कार्यसञ्चालनमा प्रभाव नपरोस् भन्ने थियो । त्यसैगरी अनुसन्धानबाट तयार पारिएका शोधपत्रहरू अन्तर्राष्ट्रिय जर्नलहरूमा पठाउँदा जहिले पनि एकभन्दा बढी लेखक भएमा स्वार्थको द्वन्द्व नभएको र उक्त कामका लागि कतैबाट आर्थिक सहयोग लिएको भए त्यसको स्पष्ट उल्लेख गर्नुपर्ने प्रावधान राखिएका हुन्छन् । साथै लेखकले पठाएका शोधपत्र सुपरीवेक्षण अर्थात रिभ्यु गर्नेहरू तथा स्वयं लेखककै बीचमा पनि स्वार्थ बाझिने खालका क्रियाकलाप नहोउन् भनी कतिपय जर्नलले स्वार्थको द्वन्द्व भएका कोही सम्भावित सुपरीवेक्षक छन्, जसले यो शोधपत्र नहेरोस् भन्ने लागेको भए तिनको नामसमेत उल्लेख गर्न लगाउँछन् ।अध्यापन क्षेत्रमा कार्यरत भएकाले यी मैले दिनहुँजसो अनुभव गरेका केही घटना हुन् । तर निर्वाचित निकाय र संस्थागत वकालत गर्नेहरूबीच स्वार्थको द्वन्द्व देखिएका धेरै उदाहरण पाइन्छन् । थाइल्यान्डका पूर्वप्रधानमन्त्री थाक्सिन सिनावात्रा र उनको परिवारले सञ्चालन गरेको व्यवसाय पनि यसकै चपेटामा परेको थियो । हुन त कुनै पनि क्षेत्रलाई पूर्णतया विवादमुक्त बनाउनु जति कल्पना र अर्तीउपदेशमा सजिलो छ, व्यवहारमा केही कठिन पनि । त्यसैले अनुशासन, नैतिकता, इमानदारी अनि पारदर्शिता निर्णायक तहमा बसेकाहरूसँग बढी अपेक्षा गरिन्छन् । तर यी आचरणबाट निर्णायक तहमा बस्नेहरू च्युत हुँदा अराजकताले राज गर्न सक्छ ।व्यक्तिलाई आचरणका यस्ता पक्षबाट च्युत नहोउन् भन्न नियम, कानुन र कडा पद्धतिको अवलम्बन गरी तिनको प्रभावकारी कार्यान्वयनको व्यवस्था सुसंस्कृत मुलुकका निम्ति अनिवार्य पूर्वसर्तहरू हुन् । यसो भयो भनेमात्रै निर्णय प्रक्रियामा स्वार्थ समूहको गलत छाया पर्न सक्तैन । किनभने स्वार्थको द्वन्द्व त्यस्तो अवस्था हो, जहाँ व्यक्ति या तिनको समूहले निर्णय प्रक्रियालाई कुनै न कुनै रूपले प्रभाव पारी व्यक्तिगत, आफू कार्यरत संघसंस्था तथा आफन्तलाई फाइदा दिलाउने प्रयत्न गर्न सक्छ । यस्ता फाइदा आर्थिक लाभसँग मात्रै जोडिएका हुँदैनन् । नीति निर्माणमा हस्तक्षेप गरी अन्य सुविधा लिने अनि आफू अनुकूल जागिरमा सरुवा, बढुवा गर्ने लगायत क्रियाकलापमा समेत प्रत्यक्षअप्रत्यक्ष रूपमा देखिन सक्छन् । धेरैलाई अवगतै होला, सिंगापुरका राज्य प्रमुखको तलब विश्वमा सबैभन्दा बढी छ । तर त्यसका पछाडि स्पष्ट कारण रहेछन् । गत महिना मलेसियामा भएको एउटा कार्यक्रममा भाग लिने क्रममा सिंगापुरको शिक्षा मन्त्रालयकी मित्रसँग कुराकानी गर्दा उनले के बताइन् भने त्यहाँ राष्ट्रपति, प्रधानमन्त्री लगायत जिम्मेवार तहमा बसेकाहरूले मात्र होइन, उनीहरूका आफन्तले समेत स्वार्थको द्वन्द्व देखिनेगरी व्यवसाय गर्न पाउँदा रहेनछन् । राम्रो तलब दियो भने त्यसले नातावाद र भ्रष्टाचारबाट टाढै रही सुशासन कायम गर्न सकिने विश्वासलाई उनीहरूले यथार्थमा बदलेका रहेछन् । यस विपरीत अब नेपालको ऐन, कानुन र सबैजसो निर्णय प्रक्रियामा कसरी दोहोरो लाभ लिनेहरूको प्रभाव छ भन्ने सन्दर्भमा केही घटनालाई हेरौं । विश्वविद्यालयबाट कुनै संकाय सञ्चालन गर्ने स्वीकृतिका लागि पनि मोटै रकम खर्च गर्नुपरेको घटना नसुनिएका होइनन् । उनीहरूको साँठगाँठले ऐन, कानुनको निर्माण त प्रभावित भएको छ नै, नियामक निकायहरूमाथि कब्जा गरी आफू अनुकूल काम गराउने प्रवृत्ति बढेर गएको छ । स्वार्थ समूहको मिलन नभएका क्षेत्रहरू पहिल्याउनै गाह्रो हुने अवस्था देखापरेको छ । स्वास्थ्य क्षेत्रको सुधारका लागि भन्दै एघार पटकसम्म डा गोविन्द केसीले आमरण अनशन बसे । एघारौं अनशन त २३ दिनसम्म लम्बियो, तैपनि उनले उठाएका माग पूरा हुने सुनिश्चितता अझै भइसकेको छैन । हुन त लोककल्याणकारी राज्यमा शिक्षा, स्वास्थ्य लगायत जनताका आधारभूत अधिकारलाई सामाजिक सेवाका रूपमा राज्यले नै प्रदान गर्नुपर्ने हो । तर एकातिर नेपालको गरिबीले तत्काल त्यस्तो अवस्था देखा परिसकेको छैन भने अर्कोतिर यही असहजतालाई अवसर ठानेर तिनको चर्को व्यापारीकरण गर्नेहरू मौलाउने स्थिति थप विडम्बनापूर्ण देखिन्छ । यही सिलसिलामा केही मेडिकल कलेजलाई स्वीकृति दिन कसरी स्वार्थ समूहहरू सक्रिय छन्, अनि त्यहाँ स्वार्थको द्वन्द्व हुनेगरी सभासदहरू कुन हदसम्म लागिपरेका छन् भन्ने विषयमा ध्यान दिन जरुरी छ । यसमा सबैभन्दा अग्रपंक्तिमा अहिले प्रस्तावित मनमोहन मेडिकल कलेजको नाम आएको छ । स्वास्थ्य शिक्षा सम्बन्धी विधेयक रन्जु झा सभापति रहेको संसद्को महिला, बालबालिका, ज्येष्ठ नागरिक तथा समाजकल्याण समितिले हेर्न पाउनेगरी व्यवस्था गरिएको छ । एमालेकी सभासद सभापति रहेको उक्त समितिमा सोही दलबाट श्रीमाया थकाली अनि रामहरि सुवेदीले पनि प्रतिनिधित्व गर्छन् । थकाली र सुवेदी मनमोहन कलेजमा पनि लगानीकर्ताको रूपमा रहेको जानकारी सार्वजनिक भइसकेको छ । सभापतिसहित सदस्यहरु पनि एमालेबाटै आफूले नै लगानी गरेको संस्थाबारे ऐन बनाउने ठाउँमा रहेबाट उनीहरूले आफू अनुकूल कानुन निर्माणलाई प्रभावित नगर्ने आधार देखिँदैन ।सभासदहरूको यस्तो विवादास्पद भूमिकाले कतिपयलाई मनमोहन कलेज खोल्नै हुन्न भन्ने लागेको छ भने कतिपयले पद र शक्तिकै आडमा जसरी पनि खोलेरै छोड्नेगरी त्यसलाई इगोको रूपमा लिएको देखिन्छ । चरम स्वार्थ द्वन्द्वको आलोकमा यदि काठमाडौंमा कलेज आवश्यकता नभएको ठहर भएमा राज्यले सम्पूर्ण क्षतिपूर्ति दिएर मनमोहन अस्पताललाई खरिद गर्ने विकल्प दिँदासमेत तिनका लगानीकर्ताहरू सकारात्मक भएनन् भने त्यसले सेवाको नाममा कतै व्यापारिक या राजनीतिक स्वार्थबाट त उनीहरू प्रेरित छैनन् भनी केही वृत्तबाट उठेका प्रश्नलाई थप बल पुग्नेछ । साथै माओवादी केन्द्रका तर्फबाट समितिमा रहेका धनीराम पौडेलले पनि दल निकटले खोल्न लागेका भनिएको झापाको मेडिकल कलेजलाई अनुकूल हुनेगरी विधेयक तयार पार्न कम्मर कसेरै लागिपरेको सुन्नमा आएको छ । त्यति मात्र होइन, एकातिर आफैंले विद्यालय, उच्च माध्यमिक विद्यालय, बैंक तथा सहकारी लगायत सञ्चालन गर्ने अनि अर्कातिर तत्सम्बन्धी ऐन निर्माण गर्ने समितिलाई सभासदको हैसियतमा प्रभाव पार्ने दुर्भाग्यपूर्ण अवस्था नेपालको नियति बनेको छ, यतिबेला । सोझो भाषामा यी त्यस्ता ज्यादती हुन्, जहाँ एकजना व्यक्ति आफैं विद्यार्थी र शिक्षक दुवै बन्छ र आफ्नोलागि परीक्षामा प्रश्नपत्र पनि आफैं तयार पार्छ । यहाँ चिन्ता ऊ सजिलै उत्तीर्ण हुने भयो भनेर होइन, बरु त्यो दोहोरो भूमिका निर्वाह गर्न उसले उत्तीर्ण हुने नाममा केही पनि नसिकी पछि दु:ख पाउला कि भन्ने हो । यसरी आफ्नो संस्थाका लागि आफैंले नै ऐन, कानुन बनाउने अप्रचलित, अनैतिक, अमर्यादित र जुनसुकै कोणबाट हेरे पनि नाजायज शृफ्लाहरू नेपालमा खुला रूपले चलिरहेकै छन् । आफूलाई यस्तो विवादमा नपार्न सर्वप्रथम व्यक्तिले सम्भावित द्वन्द्वलाई दृष्टिगत गरी दुईतिर सहभागी भइएको छ भने तुरुन्तै त्यसबाट फिर्ता हुने, आफू अनुकूल सम्झौता गराउन तुरुन्तै बन्द गरी आफूसँग सरोकार नराख्नेहरूको जिम्मा लगाई कुनै अर्थमा पनि प्रभाव पार्ने कोसिस नगर्ने, स्वार्थको द्वन्द्व छ कि छैन, त्यहाँ रहनुपूर्व नै घोषणा गर्ने, स्वार्थको द्वन्द्वमा रहेकाहरूलाई तुरुन्तै सजक गराउने र त्यति गर्दासमेत नभएमा उनीहरूलाई जिम्मेवारीबाट च्युत गर्ने लगायतका काम गरिएमा अराजकताले प्रश्रय पाउने सम्भावना घटेर जान्छ । कानुनले नै बर्जित गर्नुपर्ने यस्ता क्रियाकलापमा कानुन बनाउनेहरूले नै त्यसको उल्लंघन गरे भने त्यसलाई जनताप्रतिकै बेइमानी मान्नुपर्छ । साथै स्वार्थ समूहहरूले हाम्रा संस्थाहरूलाई कब्जा गर्दासमेत सम्बन्धित निकायले टुलुटुलु हेरिरहने हो भने त्यसबाट भविष्यमा आउने परिणाम भयानक हुनेछन् । संस्थामाथि व्यक्ति हावी हुँदै जाँदा अराजकता मौलाउँछ, संस्था कमजोर हुन्छ र देश असफल हुने खतरा बढेर जान्छ । यस्तो गलत अभ्यास कुनै खास दल विशेषले नभई सबैजसा दलले गरेका छन् । तसर्थ संस्थालाई बलियो बनाउँदै मुलुकलाई माफियाकरण, अपराधीकरण अनि अराजकताबाट जोगाउन स्वार्थको द्वन्द्व हुने कुनै पनि क्रियाकलापमा विधायकको भूमिकालाई तत्काल रोक्नुपर्छ । अन्यथा संसद्ले बनाउने कानुन माफियामैत्री र नागरिक विरोधी हुने खतरालाई अस्वीकार गर्न सकिन्न ।"
फेसन रिभोलुसनमा नेपाली पोसाक,"लन्डन लन्डनको फुलहामस्थित चेल्सी फुटबल क्लब स्टेडियमको एउटा प्रेक्षालय सप्ताहन्त अलिक भिन्न माहोलमा डुब्यो । त्यहाँ फुटबल होइन, एउटा अन्तर्राष्ट्रियको फेसन सोले दर्शक रोमाञ्चित बने । अझ रोचक त उक्त एसएम ग्लोबल क्याटवाक फेसन रिभोलुसन लन्डन मा नेपाली पोसाकले स्थान जमायो । न्युयोर्कबाट आएको समूहले विभिन्न देशका डिजाइनरका पोसाक प्रदर्शन गर्दा नेपाली पुनम क्षेत्री गौतम केन्द्रमा रहिन् । स्टेज उत्रेर उनले नेपालीमै मन्तव्य राख्दै आफ्नो देश र पोसाकको चिनारी दिइन् । सोमा विदेशी मोडलहरूले नेपाली पोसाक लगाएर क्याटवाक गरेका थिए । महिला १२ र पुरुषको १२ वटा डिजाइन सामेल थिए सोमा । पुरुषहरूले ब्राम्हण क्षेत्री, नेवार, गुरुङ, तामाङ, सुनुवार, राउटे, लाखेदेखि राष्ट्र निर्माता पृथ्वीनारायण शाहसम्मको ड्रेसमा क्याटवाक गर्दा माहोल पृथक अनि रोमाञ्चक देखिन्थ्यो । महिला मोडलहरूले पनि नेवार, थारू, राउटेजस्ता जनजातिको फयुजन ड्रेस प्रस्तुत गर्दा धेरैको ध्यान आकृष्ट गरेको थियो । अरू डिजाइनरले महिलाको मात्र पाए पनि पुनमले महिला पुरुष दुवै सिक्वेन्स पाएकी थिइन् । लुगा बेच्ने होइन, विभिन्न देशमा गएर नेपाल र नेपाली राष्ट्रियता झल्काउने मेरो मुख्य उद्देश्य हो, नेपालबाट आएकी एक्ली डिजाइनर पुनमले भनिन्, नेपालीले नेपाली समुदायभित्र होइन, विदेशीमाझ विदेशी मोडलबाटै देखाउँदा हाम्रो कल्चरल ड्रेसको महत्त्व अझ बढ्छ भन्ने मान्यता मेरो छ । ६ महिनाअघि न्युयोर्कमा आयोजित वल्र्ड फेसन परेडमा समेत नेपाली राष्ट्रिय पोसाक प्रस्तुत गरेकी पुनम नेपाली फेसनलाई विश्वभर लैजाने अठोटमा छिन् । अब छिट्टै अमेरिका गएर नेपाल शान्तिको देश भनेर चिनाउने खालका पोसाक प्रदर्शन गर्ने सोच छ, उनले भनिन्, फेसन अस्तित्व हो, यसले मानिस र देशको चिनारी पनि दिन्छ । पुनम इन्टरटेन्मेन्टकी निर्देशक उनी फेब्रुअरीमा दुबई जाने योजनामा छिन् । म जहाँ जान्छु नेपाली पहिचान बोकेर जान्छु, फिल्म निर्मातासमेत रहेकी उनले बडो गर्व गर्दै सुनाइन् । नेपालमा करिब चार दर्जन कलाकार उतारेर सेलिब्रिटी रनवे गरिसकेकी पुनम फेसनले नग्नता पस्कन नहुनेमा सजग छिन् ।फेसन सोमा पुनमसहित समिना मुगल, फुचिया, चार्ली ब्राजियर, केजिजे लन्च, स्टेला मारिस हयाफेलजस्ता डिजाइनरका डिजाइन प्रस्तुत गरिएका थिए ।"
छक्का पञ्जा उत्कृष्ट,"न्युयोर्क दोस्रो खुम्बु कोल्च ग्लोबल नेपाली फिल्म अवार्डमा छक्का पञ्जा उत्कृष्ट घोषित भएको छ।दक्षिण पश्चिमी अमेरिकी राज्य कोलोराडोको डेनभर सहरमा शनिबार राति आयोजित कार्यक्रममा व्यावसायिक सफलता हासिल गरेको छक्का पञ्जा ले फिल्म निर्देशनतर्फको अवार्ड पनि हात पारेको छ । दीपाश्री निरौला उत्कृष्ट निर्देशक घोषित भइन् । नवनायक अनमोल केसीले स्टार अफ द इयर को अवार्ड हात पारे । कार्यक्रममा अभिनेता भुवन केसीबाट हातबाट अनमोलले अवार्ड थापेका थिए । केकी अधिकारीलाई उत्कृष्ट अभिनेत्री घोषित गरियो भने आर्यन सिग्देल उत्कृष्ट अभिनेता बने । हास्य कलाकार जितु नेपाललाई उत्कृष्ट सहअभिनेताको विधामा पुरस्कृत गरियो । दर्पण छाया२ मा पहिलो पटक अभिनय गरेकी सहारा कार्कीले नवोदित सहअभिनेत्रीको पुरस्कार जितिन् ।विशेष तामझामसहित आयोजित अवार्ड कार्यक्रममा नेपाली फिल्म क्षेत्रमा महत्त्वपूर्ण योगदान दिएबापत् टीका पहारीलाई लाइफटाइम अचिभमेन्ट अवार्ड प्रदान गरियो । अभिनेता अर्जुनजंग शाहीसहित कलाकार सुवर्ण क्षेत्रीले पनि अचिभमेन्ट अवार्ड हात पारे । कार्यक्रममा विभिन्न कलाकारलाई सम्मानस्वरूप दोसल्ला ओढाइयो । अभिनेत्री दीपाश्री निरौला, केकी अधिकारी, शिव परियार, जितु नेपालसँगै भुटनिज नेपाली कलाकारहरूले कार्यक्रममा आकर्षक कला प्रस्तुति दिए । नेपाल फिल्म सोसाइटी एवं ग्लोबल नेपाली फिल्म अवार्डद्वारा आयोजित कार्यक्रमका लागि दर्जनभन्दा बढी कलाकारहरू नेपालबाट आएका थिए । नेपालका लागि पूर्वअमेरिकी राजदूत स्कट डेलेसी प्रमुख अतिथिका रूपमा आमन्त्रित थिए । नेपाली फिल्मलाई अन्तर्राष्ट्रिय क्षेत्रमा प्रवद्र्धन गर्न गत वर्षदेखि कोलोराडोमा खुम्बु कोल्च ग्लोबल नेपाली फिल्म अवार्डको आयोजना सुरु गरिएको थियो ।"
राहत बाँड्दै कलाकार,"सप्तरी गत साताको भीषण वर्षासँगै आएको बाढीले डुबानमा परेका तराई क्षेत्रमा यतिबेला स्वत:स्फूर्त रूपमा समेत सर्वसाधारण र संघसंस्थाहरू राहतमा जुटिरहेका छन् । आइतबार नेपाल चलचित्र कलाकार संघले समेत यहाँको राजविराजस्थित रामपुर, मलहनिया क्षेत्रमा पुगेर तत्काल उपभोग्य वस्तु र खाद्यान्न वितरण गरेको छ । अभिनेताद्वय मदनकृष्ण श्रेष्ठ र हरिवंश आचार्यले संघका तर्फबाट बाढीपीडित मुसहर बस्तीमा पुगेर झन्डै दुई सय परिवारलाई चार हजार किलो चामल, चार सय किलो दाल, दुई सय किलो नुन र दुई सय लिटर तेलसहित झुल, ब्ल्यांकेट, बाल्टीलगायत सामग्री वितरण गरेका थिए ।अहिले बाढीपीडितका लागि तत्कालको आवश्यकता भनेको खानपान, बास र उपचार देखिएको छ, सप्तरीका सीडीओ भागीरथ पाण्डेले कान्तिपुरसँग भने, स्वत:स्फूर्त रूपमा सर्वसाधारणबाट आउने राहत सामग्रीलाई हामीले जतिसक्दो छिटो दातामार्फत नै पीडितलाई प्रदान गर्ने माहोल बनाइरहेका छौं । स्वास्थ्य शिविर लिएर पुगेका डा रवीन्द्र पाण्डे समीर ले बाढीपीडित सबैमा अत्यधिक ज्वरो देखिएको बताए । भने, एक सय दुई डिग्रीभन्दा तल ज्वरो हुने कोही थिएन । दूषित पानी पिउनाले र खाली खुट्टा हिँडदा धेरै बिरामी भएका रहेछन् । डा समीरले उक्त क्षेत्रमा माहामारी फैलिने जोखिम पनि उत्तिकै रहेकोमा सम्बन्धितलाई सतर्क रहन आग्रह गरेका छन् ।रामपुर क्षेत्रमा अझै पनि बाढीको पानी कटान नभईसकेकोले बस्तीलाई सुरक्षित स्थानमा सेल्टर दिइएको छ । कलाकार संघको नेतृत्व लिएर प्रभावित क्षेत्र पुगेकी महासचिव सरिता लामिछानेले दु:खमा परेकालाई थोरै नै भए पनि तत्काल राहत दिन सकेकामा घाउमा मल्हमको काम गर्न सक्ने आशा राखिन् । उनले अग्रज कलाकारद्वय मदनकृष्ण र हरिवंशको साथ र सहयोगले नै सबै सम्भव भएको जिकिर गर्दै उनले यसलाई संघको ठूलो उपलब्धिका रूपमा व्याख्या गरिन् । राहतका लागि उक्त जोडीले मह सञ्चारमार्फत एक लाख रुपैयाँ सहयोग गर्नुका साथै अमेरिकाको नेप्लिज क्रिकेट इन मिनिया पोलिस ग्रुपमार्फत चार हजार तीन सय डलर सहयोग ल्याउन पहल गरेका थिए । त्यसबाहेक कलाकार संघले नै ६५ हजार रुपैयाँ र कलाकार किरण केसी नेतृत्वमा एक लाख रुपैयाँ सहयोग जुटेको थियो । राहत वितरण सहजीकरणका लागि सीडीओ स्वयं प्रहरी उपरीक्षक नेतृत्वको सुरक्षा टोलीसहित प्रभावित क्षेत्र पुगेको थियो ।"
पलेँटीमा मीना,"काठमाडौं (कास) नेपाली फिल्म संगीतमा मीना निरौला छाइरहेकी छन् । उनले गाएका ठमेल बजार, काले दाइ जस्ता गीत खुब चले । उनै गायिका अब पलेँटी शृंखलामा प्रस्तुत हुँदै छिन् जहाँ उनी यसअघि सहायक गायिकाका रूपमा सहभागी भइसकेकी थिइन् ।पलेँटी मेरो घर र संगीतको गुरुकुल हो, उनले भनिन्, यहाँ स्थान पाउनु मेरो लागि अहोभाग्य हो । एकल प्रस्तुति दिन लागेकी मीनाले संगीतकार आभासका सृजनाहरू सुनाउनेछिन् । नेपालयको आर शालामा अंग्रेजी महिनाको अन्तिम शुक्रबार आयोजना हुने गरेको शृंखलामा यसपटक बैरागी काइँला, मञ्जुल, दिनेश अधिकारी, श्रवण मुकारुङ र आभासले रचेका गीत समावेश हुनेछन् ।गायिका निरौला करिब एक दशक पहिलेदेखि पलेँटीसित आबद्ध छिन् । उनले गीतकार रत्नशमशेर थापा, किरण खरेल, राममान तृषित, दिनेश अधिकारी, शान्ति ठटाल, संगीतज्ञ अम्बर गुरुङलगायत स्रष्टाको प्रस्तुति छँदा आफ्नो सहगायन प्रस्तुत गरिसकेकी छन् । उत्तरपूर्वी भारतका अगुवा कलाकार शान्तनु कुमार लिम्बूमार्फत मीना नेपाल भित्रिएकी थिइन् । संगीतकै लागि काठमाडौं आएकी थिएँ, उनले भनेकी छन्, पलेँटीको साथ पाएर अगुवाहरूसित मञ्च सेयर गर्न पाएँ । संगीतकार आभासले चाहिँ मीना बहुआयामिक स्वरकी प्रतिभाशाली गायिका भएको बताए । पलेँटीका संयोजकसमेत रहेका आभासले यसपालिको कार्यक्रममा झन्डै १६ वटा गीत छानेका छन् । गायिका निरौला र बेनुका राईलाई लिएर संगीतकार आभासले केही महिनाअघि तीन दर्जनभन्दा बढी बालगीत रेकर्ड गराएका थिए ।"
आई लभ यु डयाडु,"काठमाडौं मोडल एवं सञ्चारकर्मी शुभेच्छा खडकाले सोमबार बिहान एउटा ब्ल्याक एन्ड ह्वाइट तस्बिर फेसबुकमा पोस्ट गरिन् । क्याप्सन थियो लभ दयाट इज इटर्नल, हयाप्पी फादर्स डे । बुबा मीनध्वज खडकालाई टयाग गरेपछि शान्ति सेनामा हाइटी पुगेका बाबुले उतैबाट कमेन्ट गरे । उनले छोराछोरीलाई धन्यवाद दिएका थिए ।बुवालाई बिहानै फोन गरेर विस पनि गरेँ, शुभेच्छाले भनिन्, उहाँ प्राय: बाहिरै होइसिन्छ । त्यसैले नयाँसमेत फोटो नभएर पुरानै फोटो फेसबुकमा राखेँ । फोटो खिच्न भए पनि चाँडै घर आउनुस् भनेर जिस्काएँ । बाबा घरमा भएको बेला बुबाको मुख हेर्ने दिन स्पेसल तरिकाले मनाउने गरेको उनले बताइन् । उनले हरेक वर्ष बुबालाई उपहार दिने गरेकी रहिछन् । यसपालि घडी किनिदिएकी छन् । शुभेच्छाले झैं सोमबार थुप्रै सेलिब्रेटीले फादर्स डेको उपलक्ष्यमा सामाजिक सञ्जालतिर बाबुसँग खिचेका आफ्ना तस्बिर र बुबासँग सम्बन्धित स्टाटस पोस्ट गरे । गायिका आस्था राउतले फेसबुक हेरेरै सोमबार कुशेऔंशी अर्थात् बुबाको मुख हेर्ने दिन रहेको थाहा पाएको बताएकी छन् । सबैको बाबाको फोटो देख्दा र लाइक गर्दागर्दा आफ्नै बाबालाई मिस गरेँ, उनले स्टाटस लेखेकी थिइन्, मेरा बाबामामु अनि गडफादर सुरेश अधिकारीले मलाई अगाडि बढ्न इन्करेज गर्नुभयो ।आस्थाले बाबाछोरीको फोटो पोस्ट गरेकी थिइन् जसमा उनीहरू दुवैले पहेँलो टिसर्ट लगाएको देखिन्छ । उनका बुबा वरिष्ठ लोक गायक हरिबहादुर राउत हुन् । फादर्स डे भए पनि आस्थाले बाबा र आमा दुवैलाई विस गरेकी थिइन् । तपाईंहरू जस्तो सपोर्टिभ अभिभावक पाएकोमा म धन्य छु, कार्यक्रमका लागि भारत पुगेकी आस्थाले लेखेकी छन्, मेरो चिन्ता नलिनु । मिसिङ यु बाबामामु ।अभिनेता आयुष्मान जोशीले बाबासँगको पुरानो फोटो फेसबुकमा राखे । बच्चा बेलाको उनको फोटो हेरेकाहरूले सो क्युट भन्दै कमेन्ट गरेका छन् । आयुष्मानले हयाप्पी फादर्स डे भन्दै आफू जिन्दगीमा डयाडीको आधा मात्रै पनि हुन सके अहोभाग्य हुने बताएका छन् । आई लभ यु डयाडु, उनले लेखेका छन्, म तपाईंलाई एक सच्चा हयुमन बिङका रूपमा लिन्छु ।फिल्म सुटिङका लागि पोखरा पुगेकी अभिनेत्री एवं रंगकर्मी सिर्जना सुब्बा भने फादर्स डे त्यस्तो विधि मनाउँदिनन् । मोरङमा रहेका बुबालाई फोनबाट विस गर्न थालेको भर्खरै हो । भनिन्, गिफ्टचाहिँ बाँकी रहयो है भन्दै फोन राखेकी थिएँ । अब दसैंमा दिनुपर्ला । उनी यो पर्व पहिलेपहिले मनाउँदिन थिइन् । फेसबुकमा फोटो नराखे पनि फादर्स डे आफूलाई स्पेसल लाग्न थालेको उनले बताइन् । यस्ता चाडपर्वले चाइल्डप्यारेन्टस रिलेसनसिप बलियो बनाइरहने उनको भनाइ छ । बिहे गरेकाहरूले मनाउने चाड हो जस्तो लाग्थ्यो, उनले हाँस्दै भनिन्, होइन रहेछ नि । बुबालाई पुज्न किन बिहे गर्नुपर्यो र ? अमेरिकामा रहेकी अभिनेत्री केकी अधिकारीले यसपालि पहिलोपटक बुबालाई भर्चुअल्ली विस गरेको बताइन् । यसअघि सधंै फेस टु फेस बुबालाई ग्रिट गर्ने गरेकी उनी फादर्स डेका दिन थोरै भावुक बनिन् । भाइबरबाट कल गरेकी थिएँ, कान्तिपुरसँग चाहिँ म्यासेन्जरमा गफिएकी उनले भनिन्, पहिलो चोटि यस्तो भयो । उनले बुबा बद्री अधिकारी (वरिष्ठ रंगकर्मी) को लागि उपहार भने किनिसकेको बताइन् । फर्केपछि दिन्छु, उनले भनिन् । अभिनेत्री वर्षा शिवाकोटीले चाहिँ ती आमाहरूलाई पनि हयाप्पी फादर्स डे जसले आमाबुवाको कर्तव्य एक्लैले निर्वाह गर्छन् लेखिएको फोटो सेयर गरेकी थिइन् ।कुशेऔंशीकै दिन आफ्नो ३४ औं जन्मदिन मनाइरहँदा अभिनेत्री रेखा थापाले बुबा सम्झिइन् । आफू जे छु, त्यो बुबाको कारण सम्भव भएको उनले बताएकी थिइन् । उनका बुबा आठ वर्षअघि दिवंगत भएका थिए ।"
धन हुनेले मुरी दिऔँ,"काठमाडौं (कास) केही दिनअघि कवि तथा गीतकार डा राजुबाबु श्रेष्ठले बाढी तराईमा आएको बाढीमा सबैले साथ दिनुपर्ने भावसहित गीत लेखेर फेसबुकमा पोस्ट गरे । संगीतकार अनिश तिवारीले उक्त गीतमा संगीत भर्ने इच्छा व्यक्त गरेपछि श्रेष्ठले मौखिक रूपमै अनुमति दिए । फेसबुकबाटै सुरु भएको गीत सिलसिला सोमबार फेसबुकबाटै रिलिज गरिएको छ नेपाली हुँ भन्नेलेकेही गर्ने बेला आएको छआज मातृभूमिको ऋणतिर्ने बेला आएको छधन हुनेले मुरी दिऔँ नहुनेले मुठी एक जुनीमा यस्तो मौकाआउँछ एकै चोटिगीतमा लाक्पा शेर्पा, मनोज राज शिवाकोटी, सदज लिम्बू, राजु दंगल, योजना पुरी, प्राश्ना पाण्डे, सरिता प्रजापती, सिर्जना कार्की, जुनु गौतम र संगीतकार स्वयं अनिसको स्वर रहेको छ । अनिशले गीतमा संगीत भर्न इच्छा गरेको केही दिनपछि नै गीत तयार भइसकेको खबर पाएँ । मलाई त अचम्मै लाग्यो, राजुबाबुले भने, नयाँ गायकगायिकाको स्वरमा गीतलाई राम्रो सुनिएको छ । अनिसले गीतमा आधुनिक र पपको फयुजन गरेका छन् ।"
लघुकथा पुरस्कार,काठमाडौं (कास) तीन दशकदेखि लघुकथा विधामा कलम चलाउँदै आएका प्रा कपिल लामिछानेलाई धनमान लघुकथा पुरस्कार प्रदान गरिएको छ । नवौं लघुकथा दिवस अवसर पारेर लघुकथा समाजद्वारा सोमबार आयोजित कार्यक्रममा नेपाल प्रज्ञा प्रतिष्ठानका कुलपति गंगाप्रसाद उप्रेतीले लामिछानेलाई १० हजार रुपैयाँसहितको पुरस्कार हस्तान्तरण गरे । लघुकथाकार रामकृष्ण कर्माचार्यलाई लघुकथा सम्मान समेत प्रदान गरियो । राम्रो काम गर्ने स्रष्टालाई सम्झिनुपर्ने बताउँदै कुलपति उप्रेतीले लघुकथाको क्षेत्रमा लामो समयदेखि योगदान पुर्याएका लामिछाने र कर्माचार्यलाई सम्मान गर्न पाउँदा खुसी लागेको बताए । धनमान लघुकथा पुरस्कारको अक्षयकोष संस्थापक धनमान श्रेष्ठले आफूलाई कथा लेख्ने इच्छा हुँदाहुँदै पनि लेख्न नसकेकोले लेखिरहेकाहरूलाई प्रोत्साहन गर्नको लागि पुरस्कार स्थापना गरेको बताए । कार्यक्रममा सर्वनाम थिएटरका कलाकारहरूले पुरस्कृत लामिछाने लिखित लोकतान्त्रिक बस लघुकथालाई मञ्चन गरेका थिए ।
मोती पुरस्कार प्रदान,"काठमाडौं (कास) राष्ट्रिय युवा कोषले स्रष्टाद्वय ज्ञानु अधिकारी र अनुपम रोशीलाई संयुक्त रूपमा युवा वर्ष मोती पुरस्कार प्रदान गरेको छ । युवाकवि मोतीराम भट्टको १५२ औँ जन्मजयन्ती अवसरमा सोमबार राजधानीमा राष्ट्रकवि माधवप्रसाद घिमिरेले अधिकारी र रोशीलाई स्वर्णपदकसहित पुरस्कार हस्तान्तरण गरे । उक्त पुरस्कारमा ५० हजार रुपैयाँ छ।अधिकारी समालोचना विधामा सक्रिय छिन् भने, रोशी आख्यान र कवितामा । रोशीका कुमारी आमा, नांगो मान्छे र कालो छाया गरी तीन उपन्यास प्रकाशित छन् । नेपाली शिक्षा परिषद्मा आयोजित समारोहमा पुरस्कार वितरणपछि समस्यापूर्ति कवि सम्मेलन पनि गरियो ।"
अमेरिकी पानीजहाज दुर्घटना,सिंगापुर (बीबीसी) अमेरिकी जलसेनाको एउटा पानीजहाज सिंगापुरको समुद्री क्षेत्रमा तेल बोकेको पानीजहाजसँग ठोक्किँदा १० जना नाविक हराइरहेका छन् । दुर्घटनामा ५ जना घाइते भएका छन् । घाइतेको हेलिकप्टरबाट उद्धार गरी सिंगापुरमा उपचार भइरहेको छ । उद्धारकर्ताले डुंगाको तथा हेलिकप्टरको सहयोगमा हराइरहेका नाविकको खोजीकार्य गरिरहेका छन् । यूएसएस जोन एस मक्केन नामक अमेरिकी पानीजहाज सिंगापुरको समुद्री क्षेत्रमा तेल ट्यांकरसँग ठोकिएको हो । अमेरिकी राष्ट्रपति डोनाल्ड ट्रम्पले दुर्घटना दु:खद भएको जनाउँदै उद्धार कार्य जारी रहेको बताए । रिपब्लिक सिनेटर जोन मक्केनले उद्धारकर्तालाई धन्यवाद दिए । उनले हराइरहेका सेनाको जीवितै उद्धार हुने विश्वास व्यक्त गरे । अमेरिकी सेनाका अनुसार उक्त पानीजहाज क्षेप्यास्त्र नष्ट गर्न सक्ने क्षमताको हो । दुर्घटनाले पानीजहाजमा क्षति पुगेको सेनाले जनाएको छ । हातहतियारको विवरणबारे भने सेनाले केही बताएको छैन । ठोकिएको तेल ट्यांकर निकै ठूलो भएकाले सैनिक जहाजमा क्षति पुगेको हो । अमेरिकी सेनाको पानीजहाजभन्दा तीनगुणा ठूलो तेल ट्यांकरमा लाइबेरियाको झन्डा टाँगिएको थियो । १२ हजार टन तेल ताइवानबाट सिंगापुरतर्फ लैजाँदै गर्दा दुर्घटना भएको हो । ट्यांकरमा क्षति नपुगेका कारण तेल चुहावट नभएको सिंगापुरका अधिकारीले बताए । मलेसियाली जलसेनाले दुर्घटनास्थल आफ्नो देशको क्षेत्र भएको दाबी गरेको छ । उसले उद्धार कार्यमा सहयोग गरेको बताएको छ । अमेरिकी जलसेनाका अनुसार उद्धारका लागि मलेसियाले हेलिकप्टर र डुंगा सहयोग गरेको थियो। दुर्घटना भएको स्थान पेद्रा ब्रान्का मलेसिया र सिंगापुरको विवादित क्षेत्र हो । दुवै देशले आफ्नो भएको दाबीसहित २००८ मा उनीहरूको अन्तर्राष्ट्रिय अदालतमा मुद्दा परेको थियो । अदालतले सिंगापुरको पक्षमा फैसला गरिदिएको थियो । सिंगापुरको नजिकैको पानीजहाजको रुट संसारको एक व्यस्तमध्ये पर्छ । संसारका एकतिहाइ पानीजहाज यो रुट भएर हिँड्ने गर्छन् । अमेरिकी जलसेनाको पानीजहाज दुई महिनाअघि यस्तै गम्भीर दुर्घटनामा परेको थियो । गत जुनमा यूएसए फिटजेराल्ड नामको पानीजहाज व्यावसायिक पानीजहाजसँग ठोक्किँदा ७ जनाको मृत्यु भएको थियो । गत साता अमेरिकी जलसेनाले जहाजका ३ जना कमान्डरलाई कारबाही गरेको थियो ।
ट्रम्पको खर्च धान्नै गाह्रो,"वासिङ्टन (सीएनएन) अमेरिकी संघीय कानुन कार्यान्वयन संस्था सेक्रेट सर्भिस ले राष्ट्रपति र उनको परिवारलाई संरक्षण गर्ने एजेन्टको खर्च धान्न नसक्ने जनाएको छ । सोमबार सार्वजनिक प्रतिवेदनमा सेक्रेट सर्भिस का निर्देशक र्यान्डोल्फ टेक्स एलिसले राष्ट्रपति र परिवारको संरक्षण गर्ने एक हजार जनाले तलबभत्ता लिइरहेको बताए । राष्ट्रपतिको परिवार निकै ठूलो छ, तर कानुनत: हाम्रो निश्चित दायित्व छ, उनले भने, म त्यसलाई परिवर्तन गर्न सक्दिनँ, म लचक हुन सक्दिनँ । राष्ट्रपति ट्रम्पले सप्ताहन्तमा नियमितजसो न्यु जर्सी, भर्जिनिया र फ्लोरिडाका आफ्नो निजी निवास तथा विदेश भ्रमण गर्ने गर्दछन् । उनका पारिवारिक सदस्यहरूको पनि व्यावसायिक तथा अन्य भ्रमणमा संरक्षण दिनुपर्ने हुन्छ । ट्रम्प प्रशासनमा हाल ४२ जनालाई सुरक्षा प्रदान गरिरहनुपरेको एलिसले बताए । उनले भने, राष्ट्रपतिका परिवारका सदस्यमात्रै १८ जना छन् । पूर्वअमेरिकी राष्ट्रपति बाराक ओबामाको कार्यकालमा ३१ जनालाई सेक्रेट सर्भिस ले सुरक्षा प्रदान गर्ने गर्दथ्यो । गत जुनमा एलिसले राष्ट्रपतिको परिवार ठूलो भएकोले आफूले अन्यत्रबाट स्रोत परिचालन गर्नुपरेको स्वीकार गरेका थिए । उनले एजेन्टको तलबभत्ता २७ हजार डलर बढाउनका लागि कंग्रेसका सदस्यसँग भेटघाट गरेको बताए । एलिसले रकम वृद्धि भए पनि १ सय ३० जनालाई तलबभत्ता दिन बाँकी रहेको जनाए । यसबारे अमेरिकी राष्ट्रपतिको कार्यालय ह्वाइटहाउसले भने कुनै प्रतिक्रिया दिएको छैन । गत अप्रिलमा फ्लोरिडाको निजी क्लब भ्रमणमा ट्रम्पले २ करोड डलरभन्दा बढी खर्चेका थिए । जुन उनको कार्यकालको सुरुको ८० दिनको खर्चभन्दा बढी हो । ओबामाले ८ वर्षको कार्यकालको भ्रमण बराबरको रकम ट्रम्पले एक वर्षमै खर्च गरेका थिए ।"
उत्तर कोरिया लक्षित सैन्य अभ्यास,सोल (एजेन्सी) उत्तर कोरियाको चेतावनीका बाबजुद अमेरिका र दक्षिण कोरियाले सोमबारबाट संयुक्त सैन्य अभ्यास सुरु गरेका छन् । उत्तर कोरियाबाट हुन सक्ने हमलाको तयारी स्वरूप अभ्यास गरेको अधिकारीले बताएका छन् । उनीहरूले सामान्यत: वर्षमा दुईपटक संयुक्त अभ्यास गर्दै आएका छन् । १० दिनसम्म चल्ने सैन्य अभ्यासमा कमान्ड तहका संरचनालाई कम्प्युटर प्रविधिमार्फत परीक्षण गरिने अधिकारीले जनाएका छन्् । त्यसैगरी उद्धारलगायत पक्ष समेटिएका केही स्थल अभ्यास हुने जनाइएको छ । दुई देशबीच संयुक्त सैन्य अभ्यासले प्योङयाङ क्रुद्ध हुने गरेको छ । गत वर्षको अभ्यासलगत्तै उत्तरले क्षेप्यास्त्र परीक्षण गरेको थियो । त्यसयता उसले परमाणु हतियार निर्माण र परीक्षणलाई निरन्तरता दिँदै आइरहेको छ । प्योङ्याङले आइतबार सैन्य अभ्यास नरोके अन्तिम चरणको अनियन्त्रित परमाणु युद्धको घोषणा गरेको थियो । उसले अमेरिकाको कुनै पनि स्थानमा कुनै पनि समय क्षेप्यास्त्र आक्रमण गर्ने चेतावनी दिएको थियो । उत्तर कोरियाली अखबार रोडोङ सिन्मुनले अमेरिका र दक्षिण कोरियाको संयुक्त अभ्यासले आगोमा घ्यू थपेको प्रतिक्रिया दिएको छ । उसले अमेरिकाले शान्तिको खोल ओडेर कोरियाली प्रायद्वीपमा हिंसा भड्काउन लागिपरेको दोष लगाएको छ । गत साता अमेरिकी राष्ट्रपति डोनाल्ड ट्रम्पले उत्तर कोरियामाथि संसारले कल्पना नगरेको भीषण हमला गर्ने चेतावनी दिएका थिए । लगत्तै उसले अमेरिकाको भूभाग गुआममा क्षेप्यास्त्र आक्रमण गर्ने तयारी पूरा भएको प्रतिक्रिया दिएको थियो ।
अस्ट्रेलियाको शिक्षा समितिमा नेपाली,"अस्ट्रेलिया अस्ट्रेलियाको शिक्षासम्बन्धी उच्चस्तरीय समिति (काउन्सिल अफ इन्टरनेसनल एजुकेसन) मा नेपाली विद्यार्थी चयन भएका छन् । समितिमा पहिलोपटक नेपालीको प्रतिनिधित्व भएको हो ।अस्ट्रेलियाका प्रधानमन्त्री माल्कम टर्नबलको मातहतमा रहने समितिमा १ वर्षका लागि नेपाली विद्यार्थी विजय सापकोटा सदस्य भएका हुन् । समितिमा शिक्षामन्त्री सिमोन बिरमिङ्गम अध्यक्ष, परराष्ट्रमन्त्री जुली बिसपलगायत मन्त्री सदस्य छन् । समिति अस्ट्रेलियाको शिक्षा क्षेत्रमा नीति तथा नियम बनाउने महत्त्वपूर्ण निकाय हो । समितिले अस्ट्रेलिया शिक्षा प्रदायक संस्था, राष्ट्रिय तथा राज्यस्तरका सरकारसँग मिलेर शिक्षा क्षेत्रको विकास गर्छ । समितिले समग्र अन्तर्राष्ट्रिय शिक्षा २०२५ राष्ट्रिय रणनीतिको कार्यान्वयनको पक्ष हेर्ने र शिक्षा सम्बन्धित नीतिनियमलाई व्यावहारिक बनाउन मद्दत पुर्याउने गर्छ । चितवनमा जन्मिएका सापकोटा इन्जिनियरिङ अध्ययनका लागि ४ वर्षअघि अस्ट्ेरलिया आएका हुन् । उनले समितिमा प्रतिनिधित्व गर्न पाउनु गर्वको विषय भएको बताए । सापकोटा अस्ट्रेलियामा अध्ययनरत विदेशी विद्यार्थीहरूको संगठन काउन्सिल फर इन्टरनेसनल एजुकेसन अस्ट्रेलियाका केन्द्रीय अध्यक्ष हुन् ।"
चीनले समस्या बल्झायो,"नयाँदिल्ली (एजेन्सी) भारतीय गृहमन्त्री राजनाथ सिंहले दोक्लम सीमा समस्या चाँडै नै समाधान हुने बताएका छन् । सिंहले दोक्लममा चीनका कारण सीमा समस्या झन् बल्झिएको बताए । उनले भारतमाथि आक्रमण गर्ने संसारमा कुनै पनि देशको ताकत नभएको दाबी गरे । सिंहले भने, दोक्लम समस्या चाँडै नै समाधान हुन्छ । उनले समस्या समाधान गर्न चीन पनि सकारात्मक हुने विश्वास व्यक्त गरे । प्रधानमन्त्री नरेन्द्र मोदीले शपथ ग्रहण समारोहमा छिमेकीलाई हात मिलाउन मात्र गरेका होइनन् । सिंहले भने, यो छिमेकीसँग सुमधुर कायम गर्न महत्त्वूर्ण भएकाले हो ।"
मृत्यु हुने ४ सय ९९ पुगे,फ्रिटाउन (एजेन्सी) अफ्रिकी देश सियरालियोनमा पहिरोबाट ज्यान गुमाउनेको संख्या ४ सय ९९ पुगेको छ । राजधानी फ्रिटाउन नजिकैको पहिराले करिब ५० प्रतिशत घर पूर्णरूपमा क्षति भएको छ । गत सोमबार राजधानी फ्रिटाउननजिकै पहिरो गएको थियो । राष्ट्रपति अर्नेस्ट बाई कोरमाले मुलुकलाई संकटग्रस्त क्षेत्र घोषणा गरेका थिए । उनले उद्धारका लागि अन्तर्राष्ट्रिय समुदायसँग सहयोगको अपिल गरेका छन् ।
बाढीपहिरो क्षेत्रमा भाइरल प्रकोप,सिटामोल समेत छैन सल्यान भाइरल ज्वरो फैलिएको वनगाड कुपिन्डे नगरपालिकामा एकै घरका तीनचार जनासम्म बिरामी परेका छन् । वनगाड क्षेत्रमा मात्र नभई जिल्लाभरि भाइरल ज्वरोको प्रकोप फैलिएको जिल्ला अस्पतालका डा प्रदीप शर्माले बताए । उनले सरुवा रोग भएकाले यसबाट बच्न पानी उमालेर खान र सरसफाइमा ध्यान दिन आग्रह गरे ।बगान्डा स्वास्थ्यचौकीमा सिटामोलको अभाव हुँदा बिरामीहरू समस्यामा परेका छन् । लामो समय हिँडेर उपचारका लागि स्वास्थ्यचौकी पुगेका बिरामी औषधि नपाउँदा खाली हात फर्किने गरेका छन् ।
नदी कटानले सुकुम्बासी बनायो,"राहत पुगेनदमक गौरीगन्ज गाउँपालिका १ का बाढीपीडितले राहत नपाएको गुनासो गरेका छन् । ७५ परिवारले अहिलेसम्म कुनै किसिमको राहत नपाएका हुन् । साउन २८ गते कमल, बनियानी र कनकाई नदीमा आएको बाढीले ६ सयभन्दा बढी घर डुबानमा परेका थिए । नेपाल रेडक्रस सोसाइटीले एक सय ८० थान त्रिपाल वितरण गर्यो । बिर्तामोडको रोटरी क्लब र काठमाडौंको जेसीआईले पनि केही पीडितलाई चामल, बाल्टिन, तेल, नुन र मिनिरल वाटरलगायत सामग्रीहरू वितरण गरेको छ । तर, बाँकी ७५ परिवारले बाढी गएको ९ औं दिनसम्म पनि कुनै किसिमको राहत सामग्री पाउन सकेका छैनन् । घरमा केही छैन । बाढीले घर भत्किएपछि सबै सामान भिज्यो, भन्सारका सुनीराम मुर्मुले भने, धन्न अहिले घाम लागिरहेको छ र धान खेत गोड्ने काम गरेर परिवार पालिरहेको छु ।"
भिखारी को घरमा ३ लाख !,मोरङ (कास) बाढीले घर बगायो । भित्र भएको ३ लाख १७ हजार ३ सय ५२ रुपैयाँ हरायो । विराटनगर७ सरस्वती टोलका ६५ वर्षीय महेश मण्डलले त्यो रकमको आस मारिसकेका थिए । मागेर जम्मा गरेको रकम हराउँदा उनी असह्य पीडामा थिए । आइतबार भने उनको खुसी फर्कियो । नेपाली सेनाको टोलीले सरसफाइ गर्दा रकम फेला पार्यो । उनको घर भएको ठाउँमै भेटिएको हो । आस मारिसकेको रकम प्राप्त गरेपछि उनी खुसीले फुरुंग छन् । मण्डलले मागेर जम्मा गरेको रकम ताल्चा लगाएर बाकसमा राखेका थिए । त्यही अवस्थामा सेनाले फेला पारेको हो । बाकसमा सिक्का थिए । बाढीले घरका सबै सामान बगायो । सिक्का भएकाले बाकस बगेन । घरमा बाढी पसेपछि हतारहतार आफू सुरक्षित स्थानतर्फ भागेको मण्डलले बताए । पैसा भएको बाकस लान सकेनन् । उनले कसैलाई पनि घरको सरसफाइ तथा उद्धार गर्न दिएका थिएनन् । रकम भेटिन्छ कि भन्ने झिनो आस थियो मनमा ।उनले सुरुमा सेनालाई पनि जान दिएनन् । सेनाले रकमको सुरक्षाको जिम्मा लिएपछि सरसफाइ गर्न दिए । सपत्नी सिंघियाखोलाको ऐलानी जग्गामा बस्दै आएका मण्डल यहाँका विभिन्न मन्दिरका अगाडि बसेर भीख माग्छन् । उनले नागरिकता नभएकाले बैंकमा खाता खोलेर राख्न नसकेको बताए । वडाध्यक्ष मधुबाबु तिवारीले त्यो रकम टोल विकास समितिको खातामा सुरक्षित राखिदिने र आवश्यकताअनुसार उनलाई दिँदै जाने सहमति भएको बताए । आफू असुरक्षित हुने भएकाले रकम बुझाएको मण्डलको भनाइ छ । उनी ४० वर्षअगाडि भारतको दरभंगाबाट भीख माग्दै विराटनगर आएका थिए ।
गमगढीतिब्बत सडक निर्माण सुस्त,"मुगु गमगढीनाक्चेनाग्लातिब्बत जोड्ने सडक निर्माण सुस्त भएको छ । २०६७ देखि निर्माण सुरु भएकामा अहिलेसम्म १० करोड खर्च भइसकेको छ । ७० किमि सडकको १५ किमि मात्र ट्रयाक खोलिएको छ ।गमगढीनाक्चेनाग्ला सडक निर्माणका लागि सरकारले बर्सेनि टेन्डर गरे पनि निर्माण सुस्त भएपछि स्थानीय निराश छन् । डोजरले खनेको सडक वर्षायाममा भत्किने र पुन: अर्को वर्ष त्यही मर्मत गर्दैमा बजेट सकिने भएकाले काम अघि नबढेको हो । भदौअसोजमा स्वीकृत भएको ठेक्काको काम असारमा मात्र हुने गरेको छ । सडक निर्माणको काम निकै सुस्त देखिएको मुगुम कार्मारोङ गाउँपालिका अध्यक्ष छिरिङ क्याप्ने लामाले बताए । निर्माणमा भएको ढिलाइले मुगुतिब्बतको व्यापारिक नाका ओझेलमा परेको उनले बताए । सरकारले सडक निर्माणको जिम्मा सेनालाई दिनुपर्ने उनको भनाइ छ । सडक डिभिजन कार्यालय जुम्लाले चालु आवमा करिब ९ करोड बजेटको ठेक्का खोलेको थियो । सत्य साई निर्माण सेवाले ३ करोडमा ठेक्का स्वीकृत गरी काम थालेको छ ।ठेकेदारले काममा ढिलाइ गर्दा बर्सेनि बजेट फ्रिज हुने गरेको छ । तिब्बतसँग जोड्ने ७ नाकामध्ये नाक्चेनाग्ला सबैभन्दा छोटो र सहज मानिन्छ । कामको ढिलासुस्तीले यो ओझेलमा परेको स्थानीयको गुनासो छ । मुगुतिब्बत सडकको काम तीव्र गतिमा गर्न संसद्मा पनि बारम्बार कुरा उठाउँदै आएको सांसद मोहन बानियाँले बताए । सडक निर्माण पूरा नहुँदा स्थानीयलाई तिब्बतमा खाद्यान्न तथा दैनिक उपभोग्य सामग्री खरिद गर्न समस्या भएको मुगुम कार्मारोड गाउँपालिका२ का छिरिङ नोर्बेल लामा बताउँछन् ।८५ मध्ये गमगढी जिरोदेखि ३१ किमि मात्र डीपीआर भएको छ । कार्यालय व्यवस्थापन र कर्मचारी पारिश्रमिकका लागि ६५ लाख रुपैयाँ अर्थ मन्त्रालयमा माग गरे पनि स्वीकृति नहुँदा समस्या परेको आयोजना प्रमुख अंगलाल रोकाया बताउँछन् । आयोजना कार्यालय स्थापनापछि २ इन्जिनियर, २ सहायक इन्जिनियर, लेखापाल, कम्प्युटर अपरेटरसहित १२ कर्मचारी रहने रोकायाको भनाइ छ । सडक निर्माणका लागि करिब २७ करोड बजेट माग गरिएको छ ।"
मुक्त कम्लरीलाई परिचयपत्र,"दाङ (कास) मुक्त कम्लरी उर्मिला चौधरीले आइतबार पहिलोपटक आधिकारिक परिचयपत्र पाइन् । कम्लरी जीवनबाट मुक्ति पाएको ११ वर्षपछि उनले पहिचान पाएकी हुन् । उनीहरू परिचयपत्र माग्दै लामो समयदेखि संघर्षमा थिए । मुक्त कम्लरी परिचयपत्र वितरण कार्यविधि २०७४ बनेपछि भूमिसुधार तथा व्यवस्थामन्त्री गोपाल दहित आफैं आएर घोराहीबाट परिचयपत्र वितरण थालेका छन् । परिचयपत्र माग्दै आन्दोलन गर्न थालेको चार वर्ष बितिसक्यो । अहिले बल्ल मुक्त कम्लरीको मान्यता पाइयो, गढवा गाउँपालिका७ मानपुरकी उर्मिलाले भनिन्, यो लामो संघर्षको प्रतिफल हो । अब परिचयपत्रमार्फत मुक्त कम्लरीलाई विभिन्न सेवा र अवसरमा प्राथमिकता दिइनुपर्छ ।परिचयपत्र पाएपछि विद्यालयमा छात्रवृत्ति, विभिन्न सेवासुविधा र व्यावसायिक तालिम लिन सहज हुने मुक्त कम्लरी विकास मञ्चकी केन्द्रीय अध्यक्ष सुनीता चौधरीले बताइन् । कतिपय सुविधा दिनुपर्दा कम्लरी हो कि होइन भनी विवाद झिक्ने गरिन्थ्यो, अब यो समस्या अन्त्य भएको छ, उनले भनिन् । सरकारले पश्चिम तराईका दाङ, बाँके, बर्दिया, कैलाली, कञ्चनपुर र सुर्खेतमा परिचयपत्र वितरण गर्ने कार्यविधि बनाएको भूमिसुधारमन्त्री दहितले बताए । परिचयपत्र प्राप्त कम्लरीलाई विभिन्न सहुलियत दिइने उनको भनाइ छ । अब ६ वटै जिल्लामा भूमिसुधार कार्यालयमार्फत परिचयपत्र वितरण हुन्छ, मन्त्री दहितले भने ।"
मूल्य वृद्धिदर १२ वर्षयताकै न्यून,शोधनान्तर बचत ८५ अर्ब गत आर्थिक वर्षको अन्त्यमा मुलुकको शोधनान्तर बचत ८२ अर्ब १५ करोड रुपैयाँ छ । अघिल्लो वर्ष यस्तो बचत १ खर्ब ८८ अर्ब ९५ करोड रुपैयाँ थियो । यसैगरी अघिल्लो वर्ष १ खर्ब ४० अर्ब ४२ करोड रुपैयाँले बचतमा रहेको चालु खाता गत वर्ष आयातमा आएको उच्च वृद्धिले १० अर्ब १३ करोड रुपैयाँले घाटामा गएको राष्ट्र बैंकले जनाएको छ । निर्यातको तुलनामा आयातमा उच्च वृद्धि भएकाले अघिल्लो वर्ष उल्लेख्य बचतमा रहेको चालु खाता समीक्षा वर्षमा घाटामा गएको राष्ट्र बैंकको तर्क छ ।
नेप्से १६ सय नजिक,"काठमाडौं केही दिनयता निरन्तर रूपमा घट्दै आएको नेप्से सोमबार १ हजार ६ सय नजिक पुगेको छ। अघिल्लो दिनको तुलनामा सोमबार ६४० अंकले घटेसँगै सेयर कारोबार मापक नेप्से १ हजार ६ सय ११५७ अंकमा ओर्लेको हो । आइतबारको तुलनामा परिसूचकमा ०४० प्रतिशतले कमी आएको हो । कारोबारमा आएकामध्ये अन्य बाहेक बाँकी सबै समूहको परिसूचक घटेपछि समग्र नेप्सेमा करिब साढे ६ अंकले घटेको हो ।सोमबार परिसूचकसँगै कारोबार रकममा पनि कमी आएको छ । उक्त दिन बजारमा ५२ करोड २० लाख रुपैयाँ बराबरको सेयर कारोबार भएको छ । अघिल्लो दिनको तुलनामा कारोबार रकम करिब ३४ प्रतिशतले कम हो । दिनभरको कारोबारमा ३७ कम्पनीको सेयर मूल्य बढयो, १ सय २ कम्पनीको सेयर मूल्य घटयो र १५ कम्पनीको सेयर मूल्य स्थिर छ । उक्त दिन करिब ५ हजार १ सय कारोबारबाट १ सय ५४ कम्पनीका २६ लाख ८७ हजार १ सय २ कित्ता सेयर किनबेच भए । कुल बजार पुँजीकरण घटेर १८ खर्ब ९४ अर्ब रुपैयाँ कायम भएको छ । उक्त दिन क वर्गका कम्पनीको कारोबार मापक सेन्सेटिभ परिसूचक ०३३ प्रतिशतले घटेर ३ सय ३८८६ अंकमा छ । उक्त दिन अन्य समूहको परिसूचक ००८ प्रतिशतले बढयो । बिमा समूहको परिसूचक ०८३ प्रतिशत र उत्पादन तथा प्रशोधनको ०७१ प्रतिशतले घटयो । यसैगरी विकास बैक समूहको परिसूचक ०४९ प्रतिशत, बंैकिङको ०३२ प्रतिशत, जलविद्युत्को ०२१ प्रतिशत, होटलको ०१३ प्रतिशत र वित्त कम्पनीको ००८ प्रतिशतले घटयो ।"
भेरीबबई डाइभर्सनको निर्माण तीव्र,"बबई (बर्दिया) भेरी नदीको पानी सुरुङबाट बबईमा खसाई एकैपटक विद्युत् उत्पादन र सिँचाइ विस्तार गर्ने भेरीबबई डाइभर्सन आयोजना निर्माणले तीव्रता पाएको छ । पहिलो चरणमा १ सय ५० मिटर सुरुङ खनिएको छ । झन्डै १२ किलोमिटर सुरुङ खन्न टनेल बोडिङ मेसिन (टीबीएम) मगाइएको छ । मेसिन ल्याइँदै छ । अत्याधुनिक प्रविधिको मेसिन जडान गर्ने दुई महिना लाग्छ, आयोजना प्रमुख शिवकुमार बस्नेतले भने, कात्तिकभित्रै मेसिनबाट सुरुङ खन्न सुरु गर्छौं । भेरीबबई डाइभर्सनको निर्माण कम्पनी चाइना ओभरसिज इन्जिनियरिङ ग्रुपले मेसिन चीनको सांघाईबाट कोलकातासम्म ल्याइसकेको छ । मेसिन लोड गरिएका कन्टेनरहरू कोलकाताबाट नेपाल हिँडिसकेको उनले बताए । भदौ पहिलो साता नेपाल आइपुग्ने उक्त मेसिन अत्याधुनिक प्रविधिको छ । २ सय ७४ मिटरको उक्त मेसिन सञ्चालन गर्न ४ मेगावाट विद्युत् चाहिन्छ । उक्त मेसिनले दैनिक २५ मिटर सुरुङ खन्नेछ । परम्परागत ढंगले ड्रिल मेसिन प्रयोग गर्दै चुरे पर्वत ब्लास्ट गरी १५० मिटर सुरुङ खन्ने काम सकिएको र टीबीएम मेसिन जडानका तयारी भइरहेको आयोजना प्रमुख बस्नेतले बताए । त्यसका लागि फलामे रडका रिङ बनाउने काम भइरहेको छ ।बॉके र बर्दियाको ५१ हजार हेक्टर क्षेत्रफलमा बाह्रै महिना सिँचाइ सुविधा पुर्याउने उद्देश्यले भेरीबबई डाइभर्सन सुरु गरिएको हो । सिँचाइ र विद्युत् उत्पादन एकैपटक हुने भएकाले राष्ट्रिय गौरवका अरू आयोजनाभन्दा भेरीबबई डाइभर्सनलाई विशेष महत्त्व दिइएको सिँचाइमन्त्री सञ्जयकुमार गौतमले बताए । यो आयोजनामा बजेटको कमी छैन । नीतिगत कुनै समस्या भए म समाधान गर्छु, उनले भने, तर, समयमै लक्ष्यअनुसारको काम हुनुपर्छ ।राष्ट्रिय गौरवका सिँचाइ आयोजनालाई तोकिएको समयभित्रै पूरा गर्न आफूले प्रयत्न गर्ने मन्त्री गौतमले बताए । सिँचाइ सुविधासँगै कृषि क्रान्तिको आरम्भ बाँके, बर्दिया र कैलालीबाट हुनेछ, उनले भने, यसले कृषिमा आत्मनिर्भरता बढाउनेछ । भेरीबबई डाइभर्सन नमुना आयोजना भएकाले यसको सफलताले देशका अरू १० आयोजनाका लागि बाटो खुल्ने मन्त्री गौतमले बताए ।सुरुङबाट भेरीको पानी बबई नदीमा प्रतिसेकेन्ड ४० घनमिटर फर्काइनेछ । सिँचाइ विभाग र चिनियाँ निर्माण कम्पनीबीच ०७१ माघ १५ गते सम्झौता भई चैतबाट काम थालिएको उक्त आयोजना ०७५ सालभित्र निर्माण सम्पन्न गर्ने लक्ष्य लिइएको छ । सिँचाइसँगै ४८ मेगावाट विद्युत् उत्पादन हुनेछ । सुरुङ निर्माण सकिँदासम्म विद्युत् गृह र बाँध निर्माणको भइसक्ने सिँचाइ मन्त्रालयका सचिव रामानन्द यादवले बताए । स्वदेशी लगानीमा निर्माण हुन लागेको यो आयोजनाको लागत १६ अर्ब रुपैयाँ अनुमान गरिएको छ । त्यसमध्ये नदी डाइभर्सनका लागि सुरुङ खन्न मात्र १० अर्ब लाग्नेछ । ६ अर्ब विद्युत् गृह र बाँध निर्माणमा खर्च हुनेछ । हालसम्म २ अर्ब खर्च भइसकेको आयोजनाले जनाएको छ । आयोजना निर्माणस्थलमा अहिले २ सय २० नेपाली तथा ६२ प्राविधिक र मजदुर कार्यरत छन् । कार्य प्रगति सन्तोषजनक छ । कुनै बाधा व्यवधान नआए लक्ष्यभित्रै काम सकिनेछ, सिँचाइ सचिव यादवले भने ।"
मावा खोलामा अवैध उत्खनन,"दमक झापाका नदीहरूबाट अवैध रूपमा बालुवा, गिट्टी र ढुंगा उत्खनन भइरहेको छ । स्थानीय प्रशासनले वर्षातको मौसम असारदेखि भदौसम्म नदीजन्य पदार्थ उत्खनन गर्न रोक लगाए पनि झन् बढेको हो । स्थानीय प्रशासन र प्रहरी बाढी प्रभावित क्षेत्रमा खटिएको मौका छोपी नदीहरूबाट चोरी तस्करी बढेको छ । नदीबाट जथाभावी बालुवा, गिट्टी र ढुंगा चोरी बढेपछि इलाका प्रहरी कार्यालय दमकले सोमबार बिहान छापा मारेको थियो । मावा र रतुवा खोलामा छापा मार्दा चार टयाक्टर र एउटा टिपर नियन्त्रणमा लिएको प्रहरी नायब उपरीक्षक (डीएसपी) राजन लिम्बूले बताए । उनले पछिल्लो दुई सातायता मावा खोलाको विभिन्न स्थानबाट बालुवा र ढुंगा निकाल्ने क्रम बढेकाले छापा मारेको बताए । प्रहरी निरीक्षक मिलन बस्नेत र इलाका ट्राफिक प्रहरी कार्यालयका प्रमुख दिनेश अधिकारीको नेतृत्वमा खटिएको टोलीले खोलामा बालुवा भर्दै गरेका टयाक्टर र टिपर नियन्त्रणमा लिएको हो । प्रहरी निरीक्षक बस्नेतका अनुसार एउटा टयाक्टरका दुइवटा नम्बर प्लेट पाइएको छ । टयाक्टरको डालामा को२त ५२६३ र अगाडिको भागमा को१त ९७५२ नम्बर उल्लेख छ । दमकको तोरीबारी, गोलाटार क्षेत्र, महेशचोक र दुम्से क्षेत्रमा पर्ने मावा खोलामा हाल पनि दैनिक नदीजन्य पदार्थको उत्खनन गरी बाहिरी जिल्लामा पठाउने क्रम चलिरहेको स्थानीयले बताए । मावा खोला नजिकै मोरङ मधुमल्लाका प्रेम निरौलाका अनुसार साउन ३१ र ३२ तथा भदौ १ र २ मा दुम्से क्षेत्रबाट सयौं टयाक्टरले ढुंगा ओसारेका थिए । वर्षासँगै खोलामा बाढी आएपछि ठूलो परिमाणमा ढुंगा थुप्रिएको र बाढी सुकेलगत्तै टयाक्टरहरूले झिकेर लगेको उनले बताए । अहिले बर्खाको बेला खोलाबाट केही झिक्न पाइँदैन भन्ने सुनेको हो, निरौलाले भने, हालैमा दुईचार दिन त टयाक्टरका टयाक्टर ढुंगा ओसारेको देख्दा हामी छक्कै पर्यौं ।दमक ३ दुम्से निवासी लाखजित नेम्बाङका अनुसार मावा नदीबाट दैनिक १०१२ टयाक्टर र टिपरले बालुवा ओसारिरहेको बताए । उनले भने, खोलाबाट बालुवा ओसारेको देख्दा प्रशासनले रोक लगाएको हो जस्तो लाग्दैन । दिउँसो अलि कम हुन्छ । बिहानबेलुका त यो बाटो पूरै व्यस्त हुन्छ । तस्करहरूले प्रशासनमा पहुँच पुर्याएर खोला उत्खनन जारी राखेको आरोप उनले लगाए ।मावा खोलामा गरिँदै आएको जथाभावी उत्खननले दुम्सेस्थित खोला किनारको बाँध कटानको उच्च जोखिममा परेको छ । उक्त बाँध निर्माणाधीन दमकमधुमल्ला जोड्ने मावा खोलाको पुलदेखि डेढ सय मिटर उत्तरमा रहेको छ । बाँध कटान भए निर्माणाधीन पुलसमेत जोखिममा पर्नेछ । हामीले यो बाँध बनाउँदा एक मान्छे गहिरो खनेका थियौं । तर, अहिले खोला यो बाँधभन्दा झन्डै दुई मान्छे गहिरो भइसकेको छ, नेम्बाङले भने, केही दिन पहिलेजस्तो फेरि बाढी आयो भने यसैपालि यो बाँध भत्किन्छ ।स्थानीय प्रशासनले नदीजन्य पदार्थ निकासीमा रोक लगाएका कारण बजारमा बालुवा, गिट्टी र ढुंगाको माग अत्यधिक छ । एक टयाक्टर बालुवाको दर न्यूनतम ३ हजार र टिपरले ८ हजार रुपैयाँसम्म लिने गरेको उनको भनाइ छ ।"
हावाबाट १० किलोवाट बिजुली,"नवलपरासी हुप्सेकोटमा हावाबाट १० किलोवाट बिजुली उत्पादन गरिएको छ । हुरहुरे डाँडामा जडान गरिएका दुईवटा पंखाबाट निकालिएको उक्त बिजुली स्थानीय ५८ घरपरिवारले प्रयोग गरेका छन् । हरेक घरलाई २५० वाटका दरले प्रयोग गर्न दिइएको छ । अन्य स्थानमा लोडसेडिङ हुँदा पनि हुप्सेकोट ६ मा भने बत्ती जाँदैन । टुकीको भरमा रहेको दुर्गम बस्ती हावाबाट बिजुली निकालेपछि झिलिमिली बनेको हो । केही वर्ष पहिलेसम्म दिनभर हावा चल्दा दिक्दार मान्ने हुरहुरेका स्थानीयलाई हाल त्यही वरदान सावित भएको छ । नवनिर्वाचित अध्यक्ष लक्ष्मी पाण्डेले गाउँपलिकाको नीति तथा कार्यक्रममा उज्यालो हुप्सेकोट कार्यक्रममार्फत थप बिजुली निकालेर स्थानीयलाई वितरण गर्ने जनाइन् । यहाँका ५८ घरपरिवारले बिजुली प्रयोग गर्दै आएकामा अन्यलाई समेत सुविधा दिने उनले बताइन् । हुरहुरे डाँडामा जडिएका पंखाबाट १० किलोवाट बिजुली निस्केसँगै सौर्य ऊर्जाबाट उत्पादन भएको दुई किलोवाट बिजुली पनि जोडिएको छ । त्यसलाई हरेक घरमा बाँडिएको छ । अहिले चारवटा बत्ती बाल्दा एउटा घरमा २० वाट बिजुली मात्रै खपत भएको छ । यसका लागि वातावरण मन्त्रालयअन्तर्गतको वैकल्पिक ऊर्जा प्रवद्र्धन केन्द्रमार्फत एसियाली विकास बैंक (एडीबी) ले ऊर्जा केन्द्र स्थापना गरीदिएको हो । हावाबाट बिजुली निस्कने कुरालाई सुरुमा स्थानीयले विश्वास गरेका थिएनन् । हावाबाट बिजुली निकाल्ने सुन्दा सुरुमा हाँसो बन्यो, स्थानीय गमबहादुर रानाले भने, यही हावाले लोडसेडिङ नै नहुने राष्ट्रिय प्रसारण लाइनको भन्दा पनि भरपर्दो बिजुली दिएको छ । गाउँलेले न्यूनतम शुल्क तिरेर मर्मत सम्भार र दिगो सञ्चालनका लागि कोषसमेत खडा गरेका छन् । हावा नचलेका बेला घामबाट र घाम नलागेका बेलामा हावाबाट बिजुली निस्कने हुँदा सहज भएको स्थानीय बताउँछन् ।"
विराटनगर भन्सारको आयातनिर्यात ठप्प,"मोरङ बाढीले भातरको रेल्वे पटरी बगाउनुका साथै पुलमा क्षति पुर्याएपछि विराटनगर भन्सारको आयातनिर्यात ठप्प भएको छ । विराटनगरका उद्योगी व्यापारीहरूले भारतको वीरपुर हुँदै भीमनगरबाट आयातनिर्यात सुचारु गराउन पहल थालेका छन् । भारतको जोगबनी आउने रेलको पटरी ठाउँठाउँमा बाढीले बगाएको छ । त्यहाँको मिरगन्ज घाटस्थित एनएच५७ ए को प्रमाण नदीमा रहेको पुलमा क्षति पुगेपछि मालबाहक सवारी साधन चल्न सकेको छैन । यसले आयातनिर्यात ठप्प भएको भन्सार कार्यालयले जनाएको हो । भारतको जोगबनी थानाका प्रहरीले पुलबाट सवारी साधन आवागमनमा आइतबार साँझ ५ बजेदेखि रोक लगाएको छ । सुरक्षाकर्मीले हलुका सवारी साधन मोटरसाइकल, सिटी रिक्सा, कार, जिपका यात्रु ओरालेर मात्र आवतजावत गर्न दिएको छ । भारतीय सुरक्षाकर्मीले बढी भार क्षमताका कुनै पनि सवारी साधन आउजाउ गर्न दिएको छैन । मिरगन्जका प्रमोदकुमार साहका अनुसार इस्टइन्डिया कम्पनीले नै फलामको खम्बा हालेर बनाएको उक्त पुलको आयु १० वर्षअघि नै समाप्त भइसकेको छ । पुलमा रोक लगाएपछि फारबिसगन्जसम्म १२ किलोमिटर लामो सवारी साधनको लाम लागेको उनले सुनाए । नेपालतर्फ पनि विराटनगर भन्सार कार्यालयदेखि विराटनगरसम्म भारततर्फ जाने सवारी साधनको लाम लागेको छ । जोगबनीका स्थानीय युवा नेता राजीव झाले रेलको पटरी बगेयता जोगबनीको रेल सेवा अवरुद्ध भएको बताए । उद्योग संगठन मोरङका वरिष्ठ उपाध्यक्ष भीम घिमिरेले रेल र सवारी साधन दुवै सेवा अवरुद्ध भएपछि सुनसरीमोरङ औद्योगिक करिडोरका ५ सय बढी उद्योग प्रभावित भएको बताए । उद्योगहरूका लागि चाहिने कच्चा पदार्थ र उत्पादन हुने निर्यातजन्य वस्तु ठप्प भएको उनले बताए । सुनसरी मोरङ औद्योगिक करिडोरबाट दैनिक भारत ढुवानी गर्दै आएको १ हजारभन्दा बढी ट्रक भारतको बथनाहादेखि फारबिसगन्जसम्म लाम लागेकाले व्यापारीहरू मारमा परेको समेत उनले जनाए । मोरङ व्यापार संघका महासचिव नवीन रिजालले नजिकिँदै गरेको चाडपर्वको बेलामा भारत तथा तेस्रो मुलुकबाट मालसमालसहित ल्याउँदै गरिएका सयौं मालबाहक ट्रक भारतमा अलपत्र परेको बताए । मोरङ व्यापार संघ र उद्योग संगठन मोरङको टोलीले सोमबार पुलको अवस्थाबारे जानकारी लिँदै आयातनिर्यात सुचारु गराउन वैकल्पिक मार्गका लागि पहल थालेका हुन् । उक्त टोलीले जोगबनी कस्टमका प्रमुख डेपुटी कमिस्नर पवन कुमारलाई आयात निर्यात सुचारु गर्न वैकल्पिक मार्गका लागि पहल गरिदिन आग्रह गरे । क्षतिग्रस्त पुल मर्मतका लागि १५ दिन र रेल सेवा सुचारु हुन एक महिना लाग्ने निर्माण व्यवसायीहरूले बताएका छन् । उद्योग संगठन मोरङको पूर्वअध्यक्ष शिवशंकर अग्रवालले भारतको बथनाहाबाट वीरपुर हुँदै भीमनगरको बाटोबाट तत्काल आयातनिर्यात सुचारु गराउन डेपुटी कमिस्नर पवन कुमारलाई आग्रह गरेका छन् । उनले नेपालमा चाडपर्वको समय सुरु भएको अवस्थामा तत्काल वैकल्पिक व्यवस्थाका लागि कमिस्नरसँग कुरा गर्ने प्रतिबद्धता जनाए । उनले वीरपुर हुँदै भीमनगरसम्मको बाटोको अवस्थाबारे जानकारी लिन उद्योगी व्यापारीलाई आग्रह गरे । वीरपुर हुँदै भीमनगरबाट विराटनगरसम्म सय किलोमिटर दूरी बढ्ने उद्योगी व्यापारीहरूले बताएका छन् ।"
नेपालको राम्रो सुरुआत,"काठमाडौं नेपालले साफ यू१५ फुटबल च्याम्पियनसिपमा सुखद सुरुआत गरेको छ । सोमबार पहिलो खेलमा माल्दिभ्सलाई ६० ले पराजित गर्दै नेपाली टोलीले सेमिफाइनल सुरक्षित गरेको छ ।प्रशिक्षक सुनील श्रेष्ठले नेपालको पहिलो लक्ष्य सेमिफाइनल रहेको बताएका थिए । आफ्नो लक्ष्य पूरा भए पनि श्रेष्ठ सोमबार खेलाडीको प्रदर्शनबाट सन्तुष्ट देखिएनन् । सुरुदेखि नै हतारिएर खेलेको नेपालले खेलमा थुप्रै अवसरको फाइदा लिन सकेन । हामी आक्रामक रणनीति लिएर उत्रिएका थियौं। तर खेलाडीले सोचेअनुरुप प्रदर्शन गर्न सकेनन् । आजको खेलमा धेरै गोल हानेर भारतविरुद्ध बराबरीको नतिजा पर्याप्त हुने योजना थियो, श्रेष्ठले भने, खेलाडीहरू पहिलो खेल भएकाले केही उत्साही थिए । फिनिसिङमा थप सुधार गर्नुपर्ने देखियो । अर्को खेलमा यति धेरै अवसर सायदै आउला, त्यसैले हामीले पाएका अवसर सदुपयोग गर्नुपर्छ ।खेलको १४ औं मिनेटमा विर्जेश चौधरीले नेपाललाई अग्रता दिलाएका थिए । दर्शन गुरुङले दायाँ विंग्सबाट गरेको क्रसमा विर्जेशले गरेको फ्लिक हेडर गोलरक्षक मोहम्मद रेफ अब्दुल्लाको टाउकोमाथि हुँदै पोस्टमा छिरेको थियो । २१ औं मिनेटमा दर्शनले रन्जन पुनको पास सदुपयोग गर्दै दोस्रो गोल गरेका थिए । माल्दिभ्सका फैहान इमरानले ३६ औं मिनेटमा ह्यान्ड गरेपछि नेपालले पेनाल्टी मौका पायो । कप्तान रोशन रानामगरले प्राप्त पेनाल्टी बायाँतर्फ प्रहार गर्दै नेपाललाई ३० ले अगाडि बढाए । वैकल्पिक खेलाडीका रूपमा मैदान छिरेका आकाश बुढामगरले ४५ औं मिनेटमा गोल गरेर मध्यान्तरमा नेपाललाई ४० को अग्रता दिलाए ।दोस्रो हाफको दोस्रो मिनेटमै रोशन दोङले रिबाउन्ड बलमा गोल गर्दै नेपालको अग्रता बढाए । विर्जेशले ७३ औं मिनेटमा व्यक्तिगत दोस्रो गोल गरेपछि नेपाल ६० ले अगाडि बढ्यो । उनको पेनाल्टी बक्सबाहिरको प्रहार गोलरक्षकले रोक्ने कुनै मौका पाएनन् ।अन्तिम तीन मिनेट बाँकीमा नेपाली टिम १० खेलाडीमा समेटियो । डिफेन्डर रोशन दोङले पेनाल्टी क्षेत्रबाहिर माल्दिभ्सका अहमद समाहलाई लडाएपछि रेफ्रीले उनलाई दोस्रो पहेँलो कार्ड देखाए । उनले ४३ औं मिनेटमा सोही प्रकृतिको फाउलमा पहिलो कार्ड पाएका थिए ।जितबाट नेपालले सेमिफाइनल पक्का गरेको छ । दुवै खेलमा पराजित माल्दिभ्स समूह चरणबाटै बाहिरियो । माल्दिभ्सका प्रशिक्षक मोहमद शाज्लीले भारतीय खेलाडीको उमेरमाथि शंका व्यक्त गर्दै नेपालको प्रशंसा गरे । भारतको टोली शारीरिक रूपमा अब्बल छ । आजको खेल यू१५ टोलीको जस्तो थियो र म सहर्ष हार स्वीकार्छु । तर भारतले बढी उमेरका खेलाडी ल्याएका कारण अर्को खेलमा नेपाललाई कठिन पर्न सक्छ ।समूह बी को दोस्रो स्थानमा रहेको नेपालले अन्तिम खेलमा समान ३ अंक बोकेर शीर्षस्थानमा रहेको भारतसँग प्रतिस्पर्धा गर्नेछ । मंगलबार समूह ए को अन्तिम खेलमा भुटान र बंगलादेश भिड्दै छन् । दुवै टोली सेमिफाइनल पुगिसकेका छन् ।"
विश्व११ ले पाकिस्तानमा खेल्ने,"हामीले सकारात्मक सन्देशहरू पाएका छौं र पाकिस्तानमा यसले अन्तर्राष्ट्रिय क्रिकेट फर्काउन ढोका खोल्नेछ लाहोर (एएफपी) पाकिस्तानले सोमबार आफ्नो भूमिमा अन्तर्राष्ट्रिय क्रिकेट फर्कन लागेको घोषणा गरेको छ । केही वर्षयता निरन्तर सुरक्षाको कारण देखाउँदै विदेशी टोली खेल्न नआइरहेको स्थितिमा पाकिस्तानले तीन फरक टोली आफ्नो भूमिमा आएर खेल्न लागेको जनाएको हो । विश्व११ को एक टोली सेप्टेम्बर तथा अक्टोबरमा श्रीलंका एक ट्वान्टीट्वान्टी अन्तर्राष्ट्रिय खेल्न पाकिस्तान आउने भएको छ । त्यसको अर्को महिना वेस्ट इन्डिजले पाकिस्तान भ्रमण गर्नेछ । हामीले सकारात्मक सन्देशहरू पाएका छौं र पाकिस्तानमा यसले अन्तर्राष्ट्रिय क्रिकेट फर्काउन ढोका खोल्नेछ, पाकिस्तान क्रिकेट बोर्ड (पीसीबी) का अध्यक्ष नाजाम सेठीले लाहोरमा आयोजित पत्रकार सम्मेलनमा भने । यसले पाकिस्तानमा प्रमुख अन्तर्राष्ट्रिय क्रिकेट फर्काउन महत्त्वपूर्ण भूमिका खेल्ने सम्भावना देखिएको छ । श्रीलंकाली टोली चढेको बसमा सन् २००९ मा आतंककारी आक्रामण भएको थियो । त्यसमा सर्वसाधारण ८ जनाको मृत्यु भएको थियो भने कम्तीमा ७ खेलाडी घाइते भएका थिए । त्यसयता जिम्बावेले मात्र पाकिस्तानमा आएर सन् २०१५ मा एकदिवसीय शृंखला खेलेको थियो । बंगलादेश, वेस्ट इन्डिज, श्रीलंका र आयरल्यान्डले सुरक्षाको कारण देखाई पाकिस्तानमा खेल्न अस्वीकार गर्दै आएका थिए । जसको कारण पाकिस्तानले आफ्नो घरेलु शृंखला यूएईमा गएर खेल्न बाध्य हुँदै आएको छ । पाकिस्तान सुपर लिग ट्वान्टीट्वान्टी (पीसीएल) को दुई संस्करण पनि यूएईमा नै भएको थियो । तर पछिल्ला दुई वर्षमा पाकिस्तानको सुरक्षास्थितिमा ठूलो सुधार आएको छ । यसले नै पाकिस्तानमा अन्तर्राष्ट्रिय खेलकुद फर्काउन भूमिका खेल्न लागेको हो । मार्चमा पाकिस्तानले पीसीएलको फाइनल लाहोरमा आयोजना गरेको थियो । त्यसमा इङलिस खेलाडीहरू डेविड मालान र क्रिस जोर्डन, वेस्ट इन्डिजका डारेन सामी र मार्लोन सामुइल्स, दक्षिण अफ्रिकाका मोर्ने भान विक तथा जिम्बावेका सिन इर्भिनले प्रतिस्पर्धा गरेका थिए । उक्त खेलले पाकिस्तानमा सुरक्षित साथ खेल्न सकिन्छ भन्ने देखाएर अन्य टोलीलाई संकटग्रस्त देशमा गएर खेल्न बाटो खोलिदिएको थियो । श्रीलंका एक ट्वान्टीट्वान्टी खेल्न लाहोर आएपछि हामी उनीहरूसँग पूर्ण शृंखला खेल्न यूएई जानेछौं, त्यसले प्रक्रियाहरू सुमधुर रूपमा अगाडि बढिरहेको छ भन्ने हो, पीसीबी प्रमुख सेठीले भने । सेठीले विश्व११ बाट खेल्ने खेलाडीको नामावली केही दिनमा घोषणा गर्ने जनाए । विश्व११ को प्रशिक्षण इङल्यान्डका पूर्व प्रशिक्षक एन्डी फ्लावरले गर्नेछन् ।"
खेलाडीको उर्वर भूमिमा पूर्वाधार कमी,"नवलपरासी राष्ट्रिय स्तरका खेलाडी उत्पादनका लागि उर्वर जिल्लाको रूपमा नवलपरासी परिचित छ। फुटबलका विमल घर्तीमगर, एथलेटिक्सका रामेश्वरी चौधरी, तिलकराम थारु, माया थापा, कुस्तीका लक्ष्मण पासवान लगायतका खेलाडी यसै जिल्लाका उत्पादन हुन् । फुटबल, तेक्वान्दो, एथलेटिक्स, कबड्डी, कुस्ती, ब्याडमिन्टनसँगै भलिबल खेलमा राष्ट्रिय स्तरमा जिल्लाको राम्रो छाप छ। खेलाडी उत्पादनका लागि उर्वर भए पनि भौतिक पूर्वाधारको अवस्था भने निकै कमजोर छ । जिल्लामा व्यवस्थित र जिल्ला खेलकुद विकास समितिको आफ्नै स्वामित्वमा मैदानसमेत छैन । विद्यालय, सामुदायिक वनको चौर र सार्वजनिक स्थलका खाली जग्गा नै यहाँका खेलाडीले मैदानका रूपमा प्रयोग गरिरहेका छन् । कति प्रतिभावान खेलाडी त नियमित अभ्यास गर्ने स्थल र प्रशिक्षक अभावमा खेलकुदबाट नै विस्थापित हुनुपरेको छ । खेल्न मिल्ने एउटै कभर्डहल तयारी अवस्थामा छैन। जिल्ला खेलकुद विकास समितिका अध्यक्ष कुमार आलेले जिल्लामा भौतिक संरचना, मैदान निमार्णलाई जग्गा खरिद गर्न ठूलो बजेट नआउने बताउँदै राष्ट्रिय खेलकुद परिषद् र खेलकुद मन्त्रालयमार्फत आएका टुक्रे बजेटबाट खेल गतिविधिमात्र भइरहेको बताए । कर्भडहल र रंगशाला निमार्णका लागि १ करोडभन्दा बढी रकम लाग्छ । तर केन्द्रबाट ५ देखि १० लाखसम्मका टुक्रेबजेट विनियोजन हुँदा एउटै कर्भडहल बन्न वर्षौं लाग्दछ, आलेले सुनाए ।सदरमुकाम परासी, भूमही, बर्दघाट, दुम्कीवास, अरुणखोला, कावासोती र भेडाबारीमा कर्भडहलको निमार्ण कार्य भइरहेको छ । तर परासी र भेडाबारीको कभर्डहलबाहेक अन्य संरचनाले बजेट अभावका कारण गति लिन सकेको छैन । इन्डोर गेम का लागि अहिले परासीमा एउटा कभर्डहल सम्पन्न भएको भए पनि अन्य स्थानमा व्यवस्थित हल छैन । त्यस कारण खेलाडीहरू व्यावसायिक प्रशिक्षणका लागि जिल्ला छाड्नुपर्ने बाध्यता रहेको बताउँछन् । हरेक गाविस र नगरपालिकामा खेलकुद विकास समिति गठन गरेर खेलसम्बन्धी गतिविधि गरिँदै आए पनि भौतिक संरचना र प्रशिक्षक व्यवस्था नभएकाले ठोस प्रगति गर्न नसकिएको खेविस कावासोती नगरपालिकाका अध्यक्ष इन्द्र सिग्देलले बताए । उनका अनुसार मुख्य बजार कावासोतीमा ८० लाख रुपैयाँको लागतमा कर्भडहल निर्माण गर्न पहल हँुदा राखेपबाट ८ लाख रकम निकासा भयो । केही शुभेच्छुक र खेलप्रेमीले केही चन्दा सहयोग गरेको भए पनि पर्याप्त नहुँदा कभर्डहलको भविष्य नै अन्यौलमा परेको छ । पूर्वाधारको चरम अभावका बाबजुद नवलपरासी जिल्ला फुटबल संघले भने राष्ट्रिय स्तरको छनोट स्पर्धा र प्रतियोगिता दुईपल्ट गरिसकेको छ । अहिले धमाधम नगरपरिषद् र गाउँपरिषद भइरहे पनि खेलकुदका लागि भौतिक पूर्वाधार निर्माण गर्न वडास्तरबाट नै योजना छनोटमा परेका छैनन् । बाटो, मठमन्दिर र तालिममा मात्र अधिकांस रकम विनियोजन हुँदा खेलक्षेत्र भने ओझेलमा छ । खेलक्षेत्रका लागि बजेट माग गर्दा बल र जालीबाहेक भौतिक पूर्वाधारमा न्युन बजेट छुट्याइने गरेको गुनासो खेलकर्मीको छ ।"
राखेपको भवन शिलान्यास,काठमाडौं (कास) त्रिपुरेश्वरस्थित राखेप हाताभित्र निर्माण हुने राष्ट्रिय खेलकुद परिषद् (राखेप) को प्रशासनिक कार्यालय भवनको सोमबार शिलान्यास गरिएको छ । ४ रोपनी १० आना जग्गा भवनका लागि छुट्टाइएकामा भवनले मात्र ८ हजार ५ सय ३० वर्गफिट क्षेत्रफल ओगट्ने छ । चारतले भवन निर्माण गर्न १२ करोड ७ लाख रुपैयाँ खर्च हुने अनुमान छ भने यो वर्ष ४ करोड विनियोजन भएको जनाइयो । खेलकुदमन्त्री राजेन्द्रकुमार केसीले भवन शिलान्यास गरे ।
रियल र बार्सिलोना विजयी,फ्रान्सपेरिस ब्राजिलियन फरवार्ड नेयमरले बार्सिलोना छाडेपछि पनि आफ्नो उच्च फर्म जारी राखेका छन् । पेरिस सेन्ट जर्मेन (पीएसजी) का लागि घरेलु मैदानमा डेब्यू गरेका नेयमर चम्किएपछि क्लबले फ्रेन्च लिग वानमा लगातार तेस्रो जित दर्ता गर्यो । आइतबार पीएसजीले टुलुजलाई ६२ ले हरायो । कीर्तिमानी रकममा अनुबन्धित नेयमरले दुई गोल गरे । जितसँगै पीएसजीले लिगको शीर्षस्थानमा पकड जमाएको छ ।
नासरी एन्टाल्यास्पोर लागे,म्यानचेस्टर (रोयटर्स) फ्रान्सेली मिडफिल्डर सामिर नासरी म्यानचेस्टर सिटीबाट टर्किस क्लब एन्टाल्यास्पोरतर्फ लागेका छन् । ३० वर्षीय नासरीले टर्किस क्लबसँग २ वर्षका लागि सम्झौता गरेका हुन् । बार्सिलोनाका पूर्व फरवार्ड सामुइल एटो हाल क्लबका कप्तान छन् ।गत सिजन लोनमा स्पेनिस क्लब सेभिया पुगेका नासरीले प्रिसिजनका केही खेलहरू सिटीबाटै खेलेका थिए । उनले सिटीमा ६ वर्ष रहेर २२ पटक प्रिमियर लिग र लिग कप उपाधि जिते । सिटीका लागि उनले १ सय ७६ खेलमा २७ गोल गरेका छन् । फ्रान्सेली राष्ट्रिय टोलीबाट ४१ क्याप जितेका उनले ५ गोलमात्र गरेका छन् ।

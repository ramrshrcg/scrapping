शीर्षक,विवरण
सम्बन्ध दुवैतर्फ सुमधुर हुनुपर्छ : चीन,"काठमाडौं प्रधानमन्त्री शेरबहादुर देउवाको भारत भ्रमणलाई लिएर उत्तरी छिमेकी चीनले दुवै देशसँग नेपालको सम्बन्ध सुमधुर हुनुपर्ने जनाएको छ । देउवाको भ्रमणलाई नजिकबाट नियालिरहेको उसले दुवै छिमेकीले नेपालको एकअर्काप्रतिको सम्बन्धमा विश्वास गर्नुपर्नेमा समेत जोड दिएको छ । प्रधानमन्त्री देउवा बुधबार भारतको राजकीय भ्रमणमा निस्केको केही घण्टापछि बेइजिङमा आयोजित नियमित पत्रकार सम्मेलनमा चीनले यस्तो धारणा राखेको हो । चिनियाँ विदेश मन्त्रालयकी प्रवक्ता ह्वा छुन यिङले नेपालचीन सम्बन्ध स्वस्थ र विकसित हुनुपर्ने औंल्याउँदै त्यस्तै सम्बन्ध भारतसँग हुँदा पनि चीन खुसी हुने बताइन् । नेपालचीन सम्बन्ध शान्तिपूर्ण रूपमा अघि बढेको भारतले समेत हेर्न चाहेको हाम्रो विश्वास छ, उनले भनिन् । विगतमा नेपालभारतका विषयमा प्राय: नबोल्ने चीनले पछिल्ला भ्रमणबारे भने प्रतिक्रिया जनाउँदै आएको छ। भुटानचीन सीमा दोक्लमको विषयलाई लिएर भारतले उपस्थिति देखाएपछि दुई देशबीच तनाव बढेको छ। यो अवस्थामा प्रधानमन्त्रीको भारत भ्रमणबारे चीनले गहिरिएर चासो राख्ने अडकल भइरहेका बेला चिनियाँ उपप्रधानमन्त्री वाङ याङले गतसाता गरेको नेपाल भ्रमणलाई समेत यही विषयसँग जोड्ने गरिएको छ । भारतले चीननेपाल सम्बन्ध शान्तिपूर्ण बाटोमा अघि बढेको देख्न सक्नुपर्ने जनाउँदै चीनले आफ्नो नेपालप्रतिको नीति थप प्रस्ट पारेको छ । कूटनीतिक स्रोतका अनुसार चीनले केही समययता देउवालाई अहिलेको अवस्थामा नयाँदिल्ली नजाँदा राम्रो हुने आशय व्यक्त गरेको थियो । चीनमा हुने ब्रिक्स (ब्राजिल, रसिया, भारत, चीन र दक्षिण अफ्रिका) सम्मेलनअघि नेपालका प्रधानमन्त्रीले भारत भ्रमण नगरून् भन्ने चाहना उसले अनौपचारिक रूपमा व्यक्त गर्दै आएको परराष्ट्रका अधिकारीले सुनाए । यद्यपि चीनले भ्रमण सफलताको शुभेच्छा भने दिएको छ ।चीनले प्राय: सबै भेटमा दक्षिणी छिमेकी अर्थात् भारतलाई नचिढ्याउन सुझाव दिँदै आएको छ । यो भ्रमणमा पनि त्यस्तै सन्देश दिँदै नेपाललाई चनाखो बन्न आग्रह गरेको विश्लेषण चिनियाँ अधिकारीको छ । चीनमा अध्ययन गरेर फर्केपछि त्रिदेशीय सहकार्यमा लबिइङ गरिरहेका भाष्कर कोइरालाले दोक्लम विषयमा नेपाललाई भारत र चीनले आआफ्ना पक्षमा तान्न खोजेकाले सचेत हुनुपर्ने बताएका थिए । पूर्वप्रधानमन्त्रीहरूले प्रधानमन्त्री देउवालाई भारत र चीनको कूटनीतिक लबिइङमा नपरी तटस्थतामै जोड दिन आग्रह गरेका छन् । पछिल्लो समय नेपालको भारतसँगको सम्बन्धसाथै अन्तर्राष्ट्रिय मामिलामा राख्ने धारणाबारे समेत चीनले निकै चासो देखाइरहेको छ । दोक्लम प्रकरणमा नेपाल तटस्थ रहोस् भन्ने चिनियाँ आशय बुझिन्छ । चीनले नेपालमा बेल्ट एन्ड रोड इनिसियटिभ्स (बीआरआई) मार्फत सहयोग बढाउन लागेपछि भारतले चिन्ता व्यक्त गरेको चर्चा पनि छ । चीनको पछिल्लो धारणा आएको केही समयपछि भारतीय प्रधानमन्त्री नरेन्द्र मोदीले बिहीबारलाई तय भएको भेटका लागि पूर्वछलफल भन्दै राष्ट्रपति भवनमा रहेका प्रधानमन्त्री देउवालाई सेभेन रेसकोर्समा बोलाएर एक्लै वार्ता गरेका छन् । दोक्लम विवादमा काठमाडौं तटस्थ रहनुपर्ने आवाज उठिरहेका बेला बेइजिङबाट कूटनीतिक रूपमा आएको प्रतिक्रिया र भारतीय समकक्षीसँग प्रधानमन्त्रीको भेटपछि नेपाल दुईपक्षीय कूटनीतिक पेलाइमा परेको स्पष्ट छ ।"
प्राधिकरणको बैठक भत्ता बढ्यो ३६०,"काठमाडौं (कास) नेपाल विद्युत् प्राधिकरणका सञ्चालक समितिका अध्यक्ष र सदस्यहरूले आफ्नो बैठक भत्ता आफैंले ३६० प्रतिशत बढाएर लिन थालेका छन् । ऊर्जा सचिव अनुपकुमार उपाध्यायको अध्यक्षतामा बसेको समिति बैठकले सञ्चालकहरूको भत्ता २५ सयबाट बढाई ९ हजार रुपैयाँ पुर्याएका हुन् ।अध्यक्ष तथा सञ्चालकहरूले गत फागुन ११ को बैठकबाट भत्ता बढाई लिन थालेको स्रोतले जनायो । फागुन ११ पछिका हरेक बैठकमा सञ्चालक समितिका अध्यक्ष, सदस्य तथा सदस्यसचिव र आमन्त्रित सदस्यले ९ हजारका दरले बैठक भत्ता लिन थालेका छन् । प्राधिकरणको सञ्चालक समितिमा अध्यक्षसहित ७ सदस्य छन् । समितिको बैठकमा ऊर्जा मन्त्रालयका कानुन हेर्ने सहसचिव र आधिकारिक युनियनका प्रतिनिधिलाई समेत आमन्त्रित सदस्यका रूपमा बोलाई भत्ता दिने गरिएको स्रोतले बतायो । घाटामा रहेको प्राधिकरण आफ्ना सञ्चालक समितिका पदाधिकारीलाई सबैभन्दा बढी भत्ता दिने सरकारी निकाय भएको छ । नाफामा रहेका सरकारी निकायमध्ये राष्ट्रबैंकले ५ हजार र नेपाल टेलिकमले ४ हजारका दरले सञ्चालकहरूलाई बैठक भत्ता दिन्छन् । प्राधिकरणजस्तै घाटामा रहेको जनक शिक्षा सामग्री केन्द्रले सञ्चालकहरूलाई बैठक भत्ता २ हजार रुपैयाँ मात्र दिने गरेको छ ।सञ्चालक समितिमा ऊर्जा सचिव उपाध्याय अध्यक्ष, अर्थसचिव शान्तराज सुवेदी, चन्द्र टण्डन, उमेश थानी, भक्तबहादुर पुन, चेतराज जोशी सदस्य तथा प्राधिकरणका कार्यकारी निर्देशक कुलमान घिसिङ सदस्यसचिव छन् । अध्यक्ष रहेका ऊर्जा सचिव उपाध्याय आफूभन्दा कनिष्ठ भएकाले अर्थसचिव सुवेदी भने कुनै पनि बैठकमा जाने गरेका छैनन् ।सञ्चालक समितिले सञ्चालक या बाहिरका विज्ञको अध्यक्षतामा गठन हुने समिति, उपसमिति, पदपूर्ति समिति, पुनरावलोकन समिति र मेडिकल बोर्डका अध्यक्षसंयोजक र सदस्यहरूको बैठक भत्तासमेत दोब्बर बढाएको छ । सञ्चालक समितिको असार २९ मा बसेको बैठकले समिति, उपसमिति, पदपूर्ति समिति लगायतको बैठक भत्ता बढाएको हो । सञ्चालक समितिले सञ्चालक या बाहिरका विज्ञको अध्यक्षतामा गठन गरेका कमिटीका संयोजक र सदस्यको बैठक भत्ता १५ सयबाट बढाई ३ हजार पुर्याएको हो । सञ्चालक समितिले प्राधिकरणका सञ्चालकबाहेक प्राधिकरणका पदाधिकारीको संयोजकत्वमा गठन गर्ने समितिको संयोजक र सदस्यको भत्ता १ हजारबाट बढाएर १५ सय पुर्याएको छ । प्राधिकरणका सञ्चालक संयोजक रहने पदपूर्ति तथा पुनरावलोकन समितिका पदाधिकारीको भत्ता १५ सयबाट बढाएर ३ हजार पुर्याइएको छ । मेडिकल बोर्डका पदाधिकारीको भत्ता भने १५ सयबाट बढाएर २५ सय पुर्याइएको छ । प्राधिकरणका उपकार्यकारी निर्देशक संयोजक रहने कमिटीका पदाधिकारीलाई १५ सय र प्राधिकरणका ११ तह वा त्यसभन्दा तलका अधिकारी संयोजक रहेको समितिका पदाधिकारीलाई ८ सय भत्ता तोकिएको छ । यसअघि प्राधिकरणमा नियमित तलब खाने आफ्ना कर्मचारीको संयोजकत्वमा गठन हुने समितिका पदाधिकारीलाई बैठक भत्ता दिइन्नथ्यो ।"
लागूऔषधको कमाइ सेयरतिर,"सरकारी वकिल पनिमुद्दा कमजोर बनाएको आरोपमा महान्यायाधिवक्ता कार्यालयले तीन सरकारी वकिलमाथि प्रक्रिया अघि बढाए पनि एक जना मात्रै कारबाहीमा परे । काठमाडौंका सहन्यायाधिवक्ता टेकबहादुर घिमिरेलाई मन्त्रिपरिषद्ले गरेको निलम्बन सर्वोच्च अदालतले यथास्थितिमा राखेको छ । उनलाई महान्यायाधिवक्ता कार्यालयले डोटी सरुवा गरेको छ । उस्तै आरोपमा मुछिएका अरू दुई जना भने कारबाहीमा परेनन् । ललितपुरका सरकारी वकिल ईश्वरीप्रसाद बञ्जाडे पनि विवादमा तानिएका थिए । स्पष्ट नाम, ठेगाना खुलेका व्यक्तिलाई समेत उनले नामथर, ठेगाना, बाबुबाजेको नामसमेत खुली नआएको उल्लेख गरी उन्मुक्ति दिएको भेटिएको थियो । रतनलाल संघाई र मोहित हलानसहित आठ जनालाई प्रतिवादी बनाइएको आर्या फर्मा ल्याबको लागूऔषध मुद्दामा शंकरलाल हलानबारे उनले द्वैध अर्थ लाग्ने विवरण उल्लेख गरेका छन् । शंकर हलानको प्रस्ट नामथर, ठेगाना, बाबुबाजेको नामसमेत खुली नआएको हुँदा पछि यकिन खुलेका बखत पूरक अभियोगपत्र पेस गरिने आरोपपत्रमा भनिएको छ । तर, आरोपपत्रकै अभियुक्तहरूका नाममा भने दुगरमल हलानको नाति, शंकरलाल हलानको छोरा, पर्सा वीरगन्ज उपमहानगरपालिका १३ आदर्शनगर ठेगाना भएको आर्य फर्मा ल्याब प्रालिका डाइरेक्टर भनी नागरिकता नम्बरसहित मोहित हलान को विवरण उल्लेख थियो । धादिङको धार्केमा पनि यिनै सञ्चालकहरूको टोरस नामक औषधि उत्पादक कम्पनीको मुद्दा कमजोर बनाएको आरोपमा धादिङका सरकारी वकिल कार्यालय प्रमुख उपन्यायाधिवक्ता दयाशंकर अधिकारी विवादमा परे । ब्युरोले धादिङ प्रहरीमार्फत मधुसूदनबाहेकका चार जनाले नै टोरस कम्पनीमार्फत रासायनिक पदार्थ लागूऔषधका रूपमा दुरुपयोग गरेको भन्दै सोही आरोपमा मुद्दा चलाउन राय दिएकामा अधिकारीले तीन जनालाई मात्रै मुद्दा चलाएका थिए । गत वर्षको लागूऔषध रसायन दुरुपयोग घटनामा प्रहरीदेखि सरकारी वकिलसम्म कसैले पनि आफ्नो जिम्मेवारी सही रूपमा निर्वाह नगरेको देखिन्छ, महान्यायाधिवक्ता कार्यालय स्रोतले भन्यो, प्रहरीको व्यवहारमाथि अनुसन्धान भएको छैन भने सरकारी वकिलमाथि अरू अनुसन्धानसमेत बीचैमा रोकिएका छन् ।"
काठमाडौं नेसनलले ईआईए नै गरेन,"काठमाडौं त्रिभुवन विश्वविद्यालयबाट एमबीबीएस अध्यापन गर्न अनुमति पाएको घट्टेकुलोस्थित काठमाडौं नेसनल मेडिकल कलेजले वातावरणीय प्रभाव मूल्यांकन (ईआईए) नै नगराएको पाइएको छ । वातावरण मन्त्रालयको ईआईए शाखाकी ज्वाला श्रेष्ठले काठमाडौं नेसनलले ईआईए गरेको मन्त्रालयलाई जानकारी नभएको बताइन् । हाम्रो सूचीमा उक्त मेडिकल कलेजले ईआईए गरेको देखिन्न, श्रेष्ठले बुधबार कान्तिपुरसित भनिन्, विगतका सबै प्रतिवेदन हेर्दा पनि त्यस (नेसनल) को भेटिएन । वातावरण मन्त्रालय ईआईए स्वीकृत गर्ने आधिकारिक सरकारी निकाय हो । वातावरण नियमावली, २०५४ मा एक सय बेडभन्दा माथिको अस्पतालनर्सिङ होम वा चिकित्सा व्यवसाय (अध्ययनअध्यापन) गर्ने निकायले अनिवार्य रूपमा ईआईए गराउनुपर्ने उल्लेख छ । उक्त मेडिकल कलेजले ३ सय शय्या रहेको दाबीसहित शिक्षण अस्पताल सञ्चालनका लागि सरकारसित अनुमति मागेको थियो । नियमावलीमा १६ तलाभन्दा माथि र ५० मिटरभन्दा अग्लो भवनले अनिवार्य ईआईए गर्नुपर्नेसमेत उल्लेख छ । उक्त अस्पतालको संरचना हेर्दा ईआईए गर्नुपर्ने देखिन्छ । नियमावलीमा १० हजार वर्गमिटरभन्दा बढी क्षेत्रफलमा फैलिएको व्यावसायिक संरचना खडा गर्दा पनि ईआईए अनिवार्य गर्नुपर्ने व्यवस्था छ । १६ तलाभन्दा कम, १० हजार वर्गमिटर र ५० मिटरभन्दा कम रहेको संरचनाले भने प्रारम्भिक वातावरणीय परीक्षण (आईईई) मात्र गरे पुग्छ । भौतिक, जैविक, सामाजिक तथा सांस्कृतिक अवयवमा खलल पर्न नदिई विकास निर्माणका कार्य तथा सञ्चालनका बखतको फोहोर व्यवस्थापन वातावरणमैत्री ढंगले सञ्चालन गर्नु नै ईआईए हो । तीन सय शय्याको शिक्षण अस्पताल हुने भएकाले जैविक फोहोर बढी उत्पादन हुन्छ, ईआईए शाखाकी श्रेष्ठले भनिन्, ईआईएमा त्यसको व्यवस्थापन यसरी गरिनेछ भन्ने उल्लेख हुनुपर्छ, त्यसको पालना हुनुपर्छ तर ईआईए नै गरेको देखिएन । कुनै पनि विकास निर्माणकार्य गर्नुअघि नै उक्त निर्माण वा पछि पार्ने सामाजिक, आर्थिक, सांस्कृतिक, भौतिक, जैविकलगायत समग्र वातावरणीय प्रभावको अध्ययन गर्ने र निर्माण तथा सञ्चालनको अवस्थामा सकारात्मक वातावरणीय प्रभाव अभिवृद्धि गर्ने र नकारात्मक वातावरणीय प्रभाव न्यूनीकरण तथा निराकरण गर्ने उपायसहितको वातावरणीय व्यवस्थापन योजना तयार गर्नुलाई ईआईए (वातावरणीय प्रभाव मूल्यांकन) भनिन्छ । विकास र वातावरणलाई एकीकृत गरी विभिन्न प्रकृतिका विकास कार्यमा वातावरणीय अवधारणालाई समावेश गर्ने र वातावरण संरक्षणमा निर्णायक भूमिका खेल्नु ईआईएको मुख्य उद्देश्य हो । अस्पतालका प्रबन्ध निर्देशक बसरुद्दिन अन्सारीले अस्पताल सञ्चालनका लागि सबै प्रक्रिया पुर्याएको दाबी गरे । यो गरेको छु र त्यो गरेको छु भनेर कसलाई भन्दै हिँडूँ, अन्सारीले वीरगन्जबाट भने, सरकारलाई राजस्व बुझाएको छु । वातावरण संरक्षण ऐन, २०५३ मा ईआईए नगर्ने वा गरे पनि कार्यान्वयन नगर्नेलाई एक लाख रुपैयाँसम्म जरिवाना वा व्यवसाय बन्द गर्न सक्नेसम्मको व्यवस्था छ । विगतमा ईआईए कार्यान्वयन नगर्ने पानी कम्पनी, अस्पताल, अपार्टमेन्ट र हाउजिङ कम्पनीलाई वातावरण मन्त्रालयले कारबाहीसमेत गरेको थियो ।"
बाढीपीडितको उपचारमा जाँदै केसी,"काठमाडौं (कास) ११ औं अनशन स्थगित गरेको नवौं दिन बिहीबार डा गोविन्द केसी बाढीपीडितको उपचार गर्न सप्तरी जाने भएका छन् । उनले सप्तरीको बाढी प्रभावित क्षेत्र कञ्चनपुरमा स्वास्थ्य शिविर सञ्चालन गर्न लागेका हुन् । यसपछि उनी बाढी प्रभावित अर्को क्षेत्र तिलाठी जानेछन् । सप्तरीबाटै उनले काठमाडौं नेसनल मेडिकल कलेजलाई दिइएको सम्बन्धन खारेजीलगायत माग राख्दै सरकारलाई केही दिनको अल्टिमेटम दिने मनस्थितिमा डा केसी रहेको उनी निकटहरूले बताएका छन् । प्रधानमन्त्री शेरबहादुर देउवा बुधबारदेखि भारत भ्रमणमा रहेकाले उनी फर्किएर आउञ्जेल केही दिन केसीले सरकारलाई माग पूरा गर्न समय दिनेछन् । मुलुकको चिकित्सा शिक्षा क्षेत्रमा भइरहेको भ्रष्टाचार, अपराध सार्वजनिक हुँदा पनि त्रिविका कुलपति प्रधानमन्त्री शेरबहादुर देउवाले उपकुलपति तीर्थ खनियाँलाई कारबाही नगर्नुले सबैको मिलेमतोमा सम्बन्धनलगायत चलखेल भएको आरोप डा केसीको छ । गैरकानुनी सम्बन्धन प्रकरणमा प्रम देउवासहित वर्तमान सरकार कानमा तेल हालेर बस्नु भनेकै ठूलो चलखेल हो, केसी भन्छन् । हाल सरकार, दल, नेता, पदाधिकारीले आफ्ना माग नसुनेको उल्लेख गर्दै केसीले भने, जनताले सरकारलाई माग पूरा गर्न बाध्य तुल्याउने छन् । हाल आफू पूर्णरूपमा स्वस्थ नभए पनि बाढीपीडित नेपालीबीच पुगेर सेवा गर्न पाउँदा आफूलाई सन्तुष्टि प्राप्त हुने उनी बताउँछन् । आफ्नो सबैभन्दा लामो २३ दिनको अनशन स्थगन गरेको ९ दिन मात्र भएकाले अलि शारीरिक समस्या देखिन सक्ने भए पनि यसले खासै असर नपर्ने उनी बताउँछन् ।"
भारतको सुरक्षा चासोमा काठमाडौंले ध्यान नदिएको गुनासो,"नयाँदिल्ली प्रधानमन्त्री शेरबहादुर देउवाले भारतको पाँचदिने राजकीय भ्रमण सुरु गरेकै दिन भारतका पूर्वकूटनीतिज्ञ तथा विश्लेषकहरूले भारतको वास्तविक सुरक्षा चासोलाई काठमाडांैले पर्याप्त ध्यान नदिएको बताएका छन् । भारतको राजधानी नयाँदिल्लीमा आयोजना गरिएको दुई देशका जनताजनताबीचको सम्बन्ध विषयक अन्तक्र्रियाका सहभागी कूटनीतिज्ञ तथा विश्लेषकहरूले नेपालभारत सम्बन्धलाई चीनसँगको सम्बन्धसँग तुलना गर्नै नमिल्ने बताए । प्रधानमन्त्रीको भारत भ्रमणका क्रममा भारतीय पक्षले आफ्नो सुरक्षा चासोलाई अझ मुखरित रूपमा राख्ने तयारी गरिरहेको सन्दर्भमा भारतीय विश्लेषकहरूले समेत यही कुरामा जोड दिए ।भारतको वास्तविक चासोलाई काठमाडांैले त्यति चासो नदिएजस्तो देखिन्छ, भारतका लागि पूर्वनेपाली राजदूत केभी राजनले भने, भारतको सुरक्षा चासोलाई नेपालले सम्बोधन गर्नुपर्दछ । उनले नेपाल र भारतको सम्बन्ध अरू कुनै मुलुकसँग तुलना हुन नसक्ने बताए । नेपाल र भारतको सम्बन्ध अहिले जुन तहको छ, चीन र नेपालको सम्बन्ध कहिल्यै त्यो तहमा पुग्न सक्दैन । यसलाई काठमाडौंले स्वीकार गर्नुपर्दछ, उनले काठमाडांैमा देखिएको उग्र राष्ट्रवादले नेपाल र भारत दुवैको हित नगर्ने भन्दै त्यसले नेपालमा भारतविरोधी भावना बढाएको दाबीसमेत गरे । भारतले नेपालको मामिलामा माइक्रोम्यानेज गरिरहेको भन्ने आरोप आंशिक सत्य रहेको राजनको धारणा थियो ।केही विज्ञहरू भन्ने गर्दछन् कि नेपालका नेताहरू भारतमा सुझाव लिन आउँछन् र भारतले सुझाव दिन्छ तर काठमाडौं फर्केपछि उनीहरू त्यसलाई हस्तक्षेप मान्दछन् । भारतले भनेजस्तो नेपालमा हुँदैन भन्ने तत्कालकै नेपालको केही राजनीतिक घटनाक्रमले देखाउँछ, राजनले भने । उनले नेपालभारत सम्बन्ध सुधार गर्न संस्थागत तथा नीतिगत कदम सुधार्नुपर्ने औंल्याए । नेपाल मामिलाका जानकार अशोक मेहताले पछिल्लो समयमा नेपालभारत सम्बन्धमा चाइना फ्याक्टर जबर्जस्त रूपमा आउन थालेको बताए । उनले नेपालका राजनीतिक दलहरूमा चीनले आफ्नो प्रभाव बढाउँदै लगेको समेत बताए । नेपालका परराष्ट्रमन्त्री कृष्णबहादुर महराले दोक्लम तनावमा नेपाल तटस्थ बस्छ भनेको प्रसंग उल्लेख गर्दै मेहताले भने, महराको अभिव्यक्ति पृथ्वीनारायण शाहको विदेश नीतिसँग मिल्छ । तर भारत र चीनबीच युद्ध भयो भने नेपालले के गर्छ ? किनकि भारतीय सेनामा ५० हजार गोर्खा सैनिक छन् । त्यतिबेला नेपाल तटस्थ बस्छ कि गोर्खा सैनिकको पक्षमा बोल्छ ? त्यसैले नेपाल यतिबेला धेरै ट्रिकी पोजिसनमा छ । मेहताले नेपाली नेताहरू भारत आएर विशेष सम्बन्धको कुरा गर्ने तर काठमाडौं फर्केपछि त्यसलाई बिर्सने गरेको आरोप लगाए । जनताजनताबीचको सम्बन्ध सुदृढ गर्न भारतले आफ्ना मुलुकमा रहेका नेपालीलाई सम्मान गर्नुपर्ने उनको भनाइ थियो । नेपाल मामिलालाई निरन्तर फलोअप गर्ने भारतीय नेता विजयप्रताप सिंहले नेपालबारे भारतको उच्च राजनीतिक तहमा कम जानकारी रहेको बताए । नेपालभारत मामिलाका जानकार उद्धव प्याकुरेलले भारतले दुई वर्षअघि लगाएको नाकाबन्दीका कारण भारतविरोधी भावना बढेको स्विकारे । उनले भने, जनता र जनताबीचको सम्बन्ध राम्रो होइन, बिग्रँदो अवस्थामा छ । पहिला भारतमा पहाड र मधेसका नागरिकलाई हेर्ने दृष्टिकोण समान थियो । मधेस आन्दोलनपछि दिल्लीमा मधेसका नागरिक र पहाडका नागरिकलाई फरक रूपमा हेरिन्छ, प्याकुरलेले भने । उनले सन् १९५० को सन्धिअनुसार नेपालले मात्र भारतीय श्रमबजारको फाइदा लिएको कुरा सही नभएको बताए । उनले भने, विहार र उत्तरप्रदेशका धेरै भारतीय नागरिक नेपालमा काम गर्छन् ।"
पार्टीभित्र विकृति बढ्यो : दाहाल,"काठमाडौं (कास) पूर्वप्रधानमन्त्री एवं माओवादी केन्द्रका अध्यक्ष पुष्पकमल दाहालले शान्ति प्रक्रियायता पार्टीभित्र विचलन र विकृति बढेको बताएका छन् । विकृति सुधारेर नयाँ क्रान्तिकारी ऊर्जासहितको पार्टी निर्माण गर्ने दिशामा लाग्न उनले कार्यकर्तालाई निर्देश गरे । पार्टीको भ्रातृ संगठन अखिल क्रान्तिकारीको २१ औं महाधिवेशन बुधबार राजधानीमा उद्घाटन गर्दै दाहालले पद, प्रतिष्ठा र व्यक्तिगत लाभ मात्र सोच्ने प्रवृत्ति त्याग्नुपर्नेमा जोड दिए ।पार्टीभित्र आएको विचलन र विकृतिको जिम्मेवारी मैले पनि लिनुपर्छ, लिन्छु, उनले भने, कुनै पनि आन्दोलन र त्यसका नेताका पनि आफ्ना सीमा हुन्छन् । क्रान्तिकारी उत्तराधिकारी तयार गर्न नसक्दा आन्दोलन धराशायी हुने, आदर्शहरू भत्किने र आत्मकेन्द्रित शैली बढदै जाने भएकाले क्रान्तिकारीलाई एकताबद्ध गर्दै पुन: शक्तिशाली पार्टी निर्माणको दिशामा लागिरहेको दाहालले जनाए । त्यही लक्ष्यअनुसार विगतमा पार्टीबाट बाहिरिएकालाई गोलबन्द गर्दै जाने अभियान थालिएको उनको भनाइ छ । जो यथास्थितिवादी, संघीयता र गणतन्त्रविरोधी थिए तिनीहरू जित्ने र हामी हार्ने अवस्था आयो, दाहालले भने, हाम्रा टाउकाको मूल्य तोक्नेहरू बलिया हुँदै गए, त्यसैले हाम्रो पीढीका नेताहरूले फेरि संकल्प गरेका छौं, विद्यार्थीले पनि साथ दिए सबैलाई परास्त गर्न सक्छौं । पार्टी सचिवालय बैठकले सम्पूर्ण क्रान्तिकारीलाई एक बनाउने उद्देश्यअनुसार काम गरिरहेको उल्लेख गर्दै दाहालले यो अभियानबाट प्रतिक्रियावादी तर्सिन थालेको दाबी गरे । आफ्नो नेतृत्वको पूर्ववर्ती सरकारले जनतामा राम्रो प्रभाव पारेको उल्लेख गर्दै उनले पुन: आदर्शको राजनीतिमा बढी ध्यान दिए शक्ति आर्जन गर्न सकिने धारणा राखे । हामी कमजोर भए स्थिति भयावह हुन्छ, गणतन्त्र, संघीयता मन नपराउनेहरू नेता बन्दा ती चिज जोगिन्छन् भन्ने हुँदैन, दाहालले भने, देशको दुर्दशा हुन नदिन विगतकै जस्तो सक्रिय पार्टी आवश्यक छ ।"
प्रदेश २ मा सक्रिय हुन एमालेको निर्देशन,काठमाडौं (कास) प्रमुख प्रतिपक्षी एमालेले प्रदेश २ को चुनावका लागि सक्रिय हुन पार्टीका सबै कमिटीलाई निर्देशन दिएको छ । एक चरणको स्थलगत चुनावी कार्यक्रम सम्पन्न गरिसकेको एमालेले निर्वाचन मिति नजिकिँदै जाँदा पुन: विशेष अभियान अघि बढाउन निर्देश गरेको हो । स्थायी कमिटीको बुधबारको बैठकले पार्टीको सम्पूर्ण शक्ति प्रदेश २ मा केन्द्रित गर्ने निर्णय गरेको छ ।बैठकले त्यसका लागि प्रदेश केन्द्रित गतिविधि बढाउन मातहत सबै संगठनलाई आग्रह गरेको छ । एमालेले प्रदेश २ को चुनावका लागि केन्द्रबाटै जिल्लाजिल्लाको कमान्ड गर्ने गरी पदाधिकारी तहका नेतालाई जिम्मेवारी दिइसकेको छ । जिम्मेवारी पाएका सबै नेताले पहिलो चरणको अभियान सकेर केन्द्रलाई प्रारम्भिक रिपोर्ट बुझाइसकेका छन् । बैठकमा आगामी मंसिर १० मा हुने प्रदेश र प्रतिनिधिसभा चुनावबारे पनि समीक्षा गर्दै त्यसका लागि पनि पार्टीपंक्तिलाई सक्रिय बनाउने निर्णय भएको सचिव प्रदीप ज्ञवालीले जानकारी दिए । प्रदेश र प्रतिनिधिसभा निर्वाचनका लागि आउँदो शुक्रबार निर्वाचन आयोगमा पार्टी दर्ता गर्न उपाध्यक्ष वामदेव गौतमलाई जिम्मेवारी दिइएको उनले बताए ।
श्रेष्ठलाई बढुवा गर्न विशेष पद,"काठमाडौं (कास) एक वर्षभन्दा लामो समययता अचेत भई उपचार गराइरहेका वरिष्ठ प्रहरी उपरीक्षक राजेन्द्रमान श्रेष्ठलाई सरकारले विशेष पद सिर्जना गरी नायब प्रहरी महानिरीक्षकमा बढुवा गर्ने तयारी थालेको छ। गृह मन्त्रालयको बढुवा समितिले श्रेष्ठको बढुवाका लागि बाटो खोलेको हो । २०७३ साउन १५ मा धरानस्थित अञ्चल प्रहरी कार्यालयमा ब्याडमिन्टन खेल्दै गर्दा अचानक मुटुको धडकन बन्द भएर उनी बेहोस भएका थिए । त्यसयता श्रेष्ठको स्वास्थ्यमा उल्लेख्य सुधार भएको छैन । बेहोस अवस्थामै उनको उपचार जारी छ । घटनाका बेला उनी पूर्वक्षेत्रीय तालिम कार्यालय, विराटनगरमा कार्यरत थिए । २०४६ फागुन २८ गते इन्स्पेक्टर भएका श्रेष्ठका ब्याची सर्वेन्द्र खनाल, रमेश खरेल र पुष्कर कार्कीसहितका १५ जना एक महिनाअघि नै डीआईजी भएका थिए । श्रेष्ठको लामो समयदेखि धरान र काठमाडौंको निजी अस्पतालमा उपचार गरिएको थियो । मस्तिष्कको तन्तुले काम गर्न नसक्दा उनी प्रतिक्रिया जनाउने अवस्थामा छैनन् । अहिले भने उनको उपचार प्रहरी अस्पतालमा चलिरहेको छ ।"
देउवाले निधिलाई दिए कार्यवाहक उपसभापति बनाउने संकेत,"अनुशासन समितिमा रिजाल भारत भ्रमणमा जानुअघि देउवाले पार्टी केन्द्रीय सदस्य रमेश रिजालको संयोजकत्वमा उमाकान्त चौधरी, कमला पन्त, सुरेन्द्रराज पाण्डे र हृदयराम थानी सदस्य रहेको अनुशासन समिति पनि गठन गरेका छन्। केही दिनअघि सम्पन्न केन्द्रीय कार्यसमिति बैठकमा स्थानीय तहको चुनावमा अन्तर्घात गर्नेहरूमाथि कडा कारबाही अघि बढाउनुपर्ने माग उठेपछि देउवाले अनुशासन समिति तत्काल गठन गरी कारबाही गर्ने बताएका थिए । समितिले स्थानीय तहका चुनावमा अन्तर्घात भएको भनी विभिन्न जिल्लाबाट आएका उजुरीमाथि छानबिन गरी कारबाही अघि बढाउने भएको छ ।"
चुनावमा जाने राजपाको निर्णय,"चिह्न छान्ने जिम्मा अध्यक्ष मण्डललाईकाठमाडौं चुनावमा जानेनजाने अन्योल चिर्दै राष्ट्रिय जनता पार्टी (राजपा) चुनावी रणनीति र कार्यक्रम बनाउन जुटेको छ । बुधबार सम्पन्न पदाधिकारी बैठकले चुनावमा जाने निर्णय लिएपछि पार्टी तयारीमा लागेको हो । बैठकले चुनावी तयारीका लागि समिति गठन, चुनाव चिह्न रोज्नेलगायत विषयमा निर्णय लिन अध्यक्ष मण्डललाई जिम्मा दिएको पार्टी महासचिव मनीष सुमनले बताए । उनका अनुसार लगत्तै बसेको अध्यक्ष मण्डल बैठकमा उम्मेदवार चयनका लागि मापदण्ड तय गर्ने, निर्वाचन समिति गठन गरी कार्यक्रम र नारा बनाउनेलगायत विषयमा छलफल हुँदै छ । बैठकले चुनावी प्रचारप्रसार समिति, घोषणापत्र समिति, आर्थिक समिति, उम्मेदवार चयन संयन्त्र, केन्द्रीय नेता परिचालन, चुनाव चिह्न छनोटजस्ता निर्णय लिने सुमनले बताए । यसअघि पदाधिकारी बैठक दुई दिनसम्म चलेको थियो । पार्टीभित्र चुनाव चिह्न कुन रोज्ने भन्नेमा विवाद छ । निर्वाचन आयोगले कानुनी र प्राविधिक कारण देखाएर छाता दिन नमानेपछि पार्टी एकीकरणअघि ६ दलले प्रयोग गरेकै चुनाव चिह्नमध्येबाट निर्णय लिन पदाधिकारी बैठकले अध्यक्ष मण्डललाई अख्तियारी दिएको छ । अध्यक्ष मण्डलभित्रै आआफ्नो चुनाव चिह्न कायम राख्ने होड छ । खास गरी पन्जा छाप, साइकल र लाठी समातेको मानिसमध्ये कुन रोज्ने भन्नेमा विवाद छ । यी तीनवटा चिह्न प्रदेश २ का ८ वटै जिल्लामा दर्ता छन्, सुमनले भने, यीमध्येबाट एउटा छान्दा सहज र सरल हुने देखिन्छ । पदाधिकारी बैठकमा दुई दर्जनजति नेताले संविधान संशोधन विधेयक विफल भएको र सरकारले गर्नुपर्ने कामसमेत नगरेको भन्दै चुनावमा जान नहुने वकालत गरेका थिए । अध्यक्ष मण्डलका सदस्य अनीलकुमार झा र महासचिव सुमन चुनावमा जान नहुने पक्षमा थिए । सुमनले बैठकमा लिखित रूपमै फरक मत दर्ता गराएका थिए । विधेयकको असफलता स्विकारे पनि सरकारले गर्नुपर्ने कामसमेत केही भएको छैन । ३४ जनालाई अहिलेसम्म सहिद घोषणा गरिएको छैन । मधेस आन्दोलनमा राज्यको दमनबाट अशक्त भएका ४३ जनाको भरणपोषण गर्ने निर्णय मन्त्रिपरिषदबाट हुन सकेको छैन, उनले भने, एक हजारभन्दा बढी कार्यकर्ता मुछिएका मुद्दा फिर्ता भएको छैन । यस्तो अवस्थामा कसरी चुनावमा जाने ? फरक मतका बाबजुद पार्टीले चुनावमा जाने निर्णय लिएको उनले बताए । चुनावमा जाने निर्णयपछि अध्यक्ष मण्डलका सदस्य झाले महेन्द्र यादव या शरतसिंह भण्डारीलाई नै अध्यक्ष माने भइहाल्यो नि भन्दै अन्य नेताप्रति कटाक्ष गरेका थिए । उनको भनाइ उद्धृत गर्दै स्रोतले भन्यो, संविधान संशोधन असफल हुने र सरकारले पनि केही नगरेको अवस्थामा कसरी निर्वाचनमा जाने ? झाले कांग्रेस, एमाले र माओवादी केन्द्रले मधेसमा बाढीपीडितलाई राहत बाँडेर भोट मागिरहेको औंल्याउँदै यस्तो बेला निर्वाचनमा जानु पार्टीका लागि प्रतिकूल हुने धारणा राखेका थिए । पार्टी प्रवक्ता केशव झाले भने यी दुईको दाबी खण्डन गर्दै मंगलबारको मन्त्रिपरिषद् बैठकले ४३ जनालाई आन्दोलनको मापदण्डअनुसार भरणपोषण गर्ने निर्णय लिएको बताए । सहिद घोषणा गर्ने काम पनि पूरा भएको छ । हिजैको (मंगलबार) क्याबिनेट बैठकले अशक्तको भरणपोषण गर्ने निर्णय गरेको छ । १८३ मुद्दामध्ये १ सय १९ को छिनोफानो भइसकेको छ, २४ जनाको प्रक्रियामा छ, ४० जना अदालतमा हाजिर नभएका कारण अघि बढेको छैन, उनले भने । स्थानीय तहको संख्या वृद्धि र सरकारले गरेका कामलाई आधार बनाएर चुनावमा होमिनुपर्ने झाको भनाइ छ । यसअघि दुई मधेसकेन्द्रित दलले चुनावमा भाग लिँदा केही भएको थिएन । अहिले परिस्थिति फरक छ, उनले भने, संविधान संशोधनको विषय किनारा लागेको छैन । कांग्रेस, माओवादी केन्द्र र राजपा गठबन्धन बनाएर चुनावमा जानुपर्छ । यी दल मिलेर गए दुई तिहाइ ल्याई संशोधन गर्न सकिन्छ ।"
पशुपन्छीलाई अस्पताल,"ललितपुर सदर चिडियाखानामा एनिमल हस्पिटल (पशु अस्पताल) छ । उक्त अस्पतालमा जनावर तथा पशुपन्छीलाई घाउचोट लाग्दा उपचार हुन्छ तर भर्ना गरेर उपचार गर्नुपर्यो भने त्यो सुविधा छैन । राष्ट्रिय प्रकृति संरक्षण कोषले बिरामी परेका जनावर तथा पशुपन्छीको खुल्ला आकाशमुनि राखेर उपचार गर्न नपरोस् भनेर चिडियाखानाभित्रै नर्सरी एन्ड क्वारेनटाइन फेसिलिटी को भवन निर्माण गरिरहेको छ । क्वारेनटाइनमा पशुपन्छीलाई भर्ना नै गरेर उपचार गर्न मिल्छ । चिडियाखानाबाहिर उद्धार गरेर ल्याइएका घाइते जनावरको पनि क्वारेनटाइनमा राखेर उपचार गर्न मिल्छ ।अहिले बिरामी परेका जनावर तथा पशुपन्छीको उपचार कोषको कार्यालय परिसरभित्र बनाइएका खोरमा लथालिंग अवस्थामा छ । राष्ट्रिय प्रकृति संरक्षण कोषका सहायक प्रशासक भेषबहादुर गुरुङले हाल चिडियाखानमा रहेको एनिमल हस्पिटलमा औषधि, उपचारका औजार र कर्मचारीमात्र बस्न मिल्ने बताए । जनावरलाई अस्पतालभित्रै राखेर उपचार गर्न मिल्दैन, उनले भने, क्वारेनटाइन भवन निर्माण भइसकेपछि जनावर तथा पशुपन्छीको उपचारमा केही राहत मिल्नेछ ।कोषका अनुसार चिडियाखानाको उत्तरपूर्वी कुनामा निर्माण गरिएको एकतले चार कोठाको क्वारेनटाइन भवन लगभग निर्माण सम्पन्न भई हस्तान्तारणको क्रममा छ । भवन निर्माणको ठेक्का प्रयास निर्माण सेवाले ६ महिनामा सम्पन्न गर्ने गरी २०७३ फागुन २३ मा भ्याटसहित ३३ लाख ७ हजार ३३ रुपैयाँमा सम्झौता भएको हो। अहिले चिडियाखानामा १५ वटा खोरमा बिरामी र चिडियाखाना बाहिरबाट उद्धार गरेर ल्याएका जनावर तथा पशुपन्छी छन् । एनिमल अस्पतालअगाडि बिरामी परेर ल्याइएका लाटो कोसेरो, हुचिल, चिल, चरी बाघ, कछुवालगायतको खुला आकाशमुनि उपचार भइरहेको छ । नजिकैको खोरमा उद्धार गरेर ल्याएका बाँदर, उल्लुलगायत छन् ।त्यस्तै, चिडियाखानाभित्र जनावर तथा पशुपन्छीलाई भोजन तयार गर्ने ठाउँ सेन्टर एनिमल किचेन को भवन पनि निर्माणाधीन अवस्थामा छ । पहिले किचेन भवन पुरानो अव्यवस्थित र भूकम्पले धराप भएकाले नयाँ भवन निर्माण गरिएको कोषले बताएको छ । कोषका अनुसार साढे दुई तले किचेन भवन निर्माणको ठेक्का दुर्जा बिल्डरसँग १ वर्षमा सम्पन्न गर्ने गरी २०७३ फागुन ३० मा १ करोड ८४ लाख ६१ हजार ६ सय ७८ रुपैयाँमा सम्झौता भइसकेको छ । कोषका सहायक प्रशासक गुरुङले पुरानो किचेन भवनमा दानाआहारा, फलफूल र माछामासु गरी तीनथरी भोजनको व्यवस्था मिलाउन समस्या भएको बताए । नयाँ निर्माणाधीन भवनबाट चारै वटा सेक्सनमा भोजन पठाउन पनि सजिलो छ, उनले भने, दानाआहारामा मकै, चामल, गहुँ, धान, बदाम, चना, सख्खर पर्दछ । उनले किचेनको नयाँ भवन निर्माण भइसकेपछि पुरानो किचेन भवनस्थलमा जनावरको खोर बनाइने बताए । नयाँ भवन बनाइएको ठाउँमा निलगाई थियो, उनले भने, भवन निर्माणको काम ४० प्रतिशत सम्पन्न भइसकेको छ ।भवन निर्माणको ठेक्का दुर्जा इन्फिनिटी बीएनएस जेभीले २०७४ साउन ११ मा ९ महिनामा सम्पन्न गर्ने गरी भ्याटसहित ४२ लाख ११ हजार रुपैयाँमा ठेक्का पाएको छ । १२ कोठे साढे एकतले कार्यालय भवन भने निर्माण सम्पन्न भई कर्मचारीसमेत व्यवस्थापन भइसकेको कोषले बताएको छ ।"
रोकिएन बालुवा तस्करी,"भक्तपुर जिल्लाको अधिकांश बालुवाखानी करिब साढे दुई वर्षयता बन्द छन् । अख्तियार दुरुपयोग अनुसन्धान आयोगले बालुवा खानीसम्बन्धी फाइल कब्जामा लिएको छ । खानी तथा भूगर्भ विभागले खानी सञ्चालनको स्वीकृति दिएको छैन । तैपनि अवैध रूपमा बालुवाको निकासी बढ्दो छ । भक्तपुर र काठमाडौंको सिमानामा पर्ने मनोहरा खोला, भूते खहरे, बेंसी, मनोहरा कुइँकेल गाउँ, भिखाटार, चाँगुनारायण नगरपालिका दुवाकोटस्थित नेपाल इन्जिनियरिङ कलेज आसपास, मूलआलीदेखि नीलबाराही क्षेत्रबाट अवैधरूपमा बालुवा निकाली निकासा गर्ने क्रम भने नरोकिएको स्थानीय बासिन्दा बताउँछन् ।खानी बन्द भएको मौका छोपी व्यवसायीले नै अवैध व्यापार थालेको स्थानीयको भनाइ छ । खानी खोल्दा जिल्ला समन्वय समितिलाई कर तिर्नुपथ्र्यो, चाँगुनारायण नगरपालिका४ कुइँकेल गाउँकी देवकी कुइँकेलले भनिन्, खानी बन्द भएपछि व्यापारीलाई फाइदा भएको छ, खहरे र मनोहरा खोलाको बालुवा निकालेर बेच्ने गरेको छ । बालुवा चोरी निकासीका कारण मनोहरा कटान बढेको उनी बताउँछिन् ।बालुवा खानी सञ्चालन नहुँदा जिल्ला समन्वय समिति (जिसस) भक्तपुरको राजस्व तीन आर्थिक वर्षदेखि गुमेको छ । यता बालुवा तस्करीलाई भने खानी बन्दले कुनै प्रभाव पारेको छैन । बालुवा तस्करीले भक्तपुरमा बालुवा निकाली मनोहरा खोला हुँदै काठमाडांै निकासा गर्ने गरेको स्थानीय बताउँछन् । राजनीतिक दल, जिसस, जिल्ला प्रशासन, प्रहरी लगायतकै संरक्षणमा बालुवाको तस्करी भइरहेको स्थानीय बताउँछन् । भक्तपुर जिससले बालुवा खानी सञ्चालनमा अनुमति नदिए पनि तस्करीले बालुवा उत्खनन गरिरहेको छ, एक स्थानीय महिलाले भनिन् । यसरी खानी बन्द भएको अवस्थामा समेत खुला रूपमा अवैध व्यापार गर्नेलाई सम्बन्धित निकायको मौनताले थप बल पुगेको स्थानीय बताउँछन् । खानी बन्द भएको मौका छोपी खहरे खोलाको बालुवा निकालेको निहुँमा बालुवा तस्करीले भटाभट खानीबाट बालुवा झिकी बिक्री गरेको समेत उनीहरूको गुनासो छ । व्यापारिक प्रयोजनका लागि खोलाले बगाएर ल्याएको बालुवा समेत निकाल्न नपाइने जिससले जनाएको छ । यता जिसस भक्तपुरले भने बालुवा उत्खनन तथा निकासीका लागि स्वीकृति नदिइएको जनाएको छ । जिल्लाको अधिकांश खानी बन्द भएको र बिक्रीवितरणको हिसाबले खहरेको बालुवासमेत निकाल्न नपाइने जिसस भक्तपुरका संयोजक ध्रुवप्रसाद कोइरालाले बताए । नगरपालिका, जिसस स्थानीय जनप्रतिनिधिले सञ्चालन सुरु गरिसकेको अवस्थामा पनि समस्या उही रहनु दुर्भाग्य भएको स्थानयीयको गुनासो छ । यता नवनिर्वाचित जिसस प्रमुख नवराज गेलालले भने बालुवा चोरी निकासी भएको स्वीकार गर्दै तस्करी रोक्न जिसस एक्लैले नसक्ने र स्थानीय, जनप्रतिनिधि, जिल्ला प्रशासन, प्रहरी लगायतको रोहबरमा नीति तयार गरी अघि बढ्नुपर्ने बताए ।"
महानगरको न्यायिक समिति निष्क्रिय,"काठमाडौं पोखराका एक वृद्ध आफ्नो घर खाली गर्न मार्ग गर्दै काठमाडौं महानगरपालिका आए । काठमाडौं महानगरपालिका७ चाबहिलमा तीन महिनाअघि उनले घर किनेका थिए । घर बैंकले लिलाममा बिक्री गरेको थियो । लिलाममा परेकी घरबेटीले घर छाड्न मानिनन् । उल्टै घरमा भाडामा राखिएका मान्छेको बहाल पनि उनैले उठाएकी छन् । प्रहरी लगाएर कोठा खाली गर्न लगाए । तैपनि उनले छाडेकी छैनन् । खाली गर्न माग गर्दै जिल्ला प्रशासन कार्यालय काठमाडौं गए । प्रमुख जिल्ला अधिकारीले यो काम अब स्थानीय सरकारले गर्छ भनेर महानगर पठाइदिए । महानगर कानुन महाशाखा प्रमुख वसन्त आचार्यले उनीहरूको माग सुने । कागजात हेरे । यो काम गर्ने त स्थानीय सरकारले हो, उनले उनीहरूलाई सम्झाए, तर हामीले यो काम गर्न कानुन नै छैन । यस्तो काम पहिला स्थानीय प्रशासन ऐन २०२८ अनुसार प्रमुख जिल्ला अधिकारीले गर्थे । अहिले पनि यो कानुन क्रियाशील छ । त्यही भएर प्रमुख जिल्ला अधिकारीले मात्रै घर खाली गर्न सक्ने अधिकार छ ।वैदेशिक रोजगारीका क्रममा आबुधाबी बस्दै आएकी एक महिलाले बैंकले लिलाम गर्न लागेको घर किन्न लगाइन् । यहाँ बुबाले आफ्नो नाममा पारेर घर किने । बैंकको ऋण नतिरेपछि घर २०६८ सालमै बैंकले घर लिलाममा राखेको रहेछ । यस्तो घर सकेसम्म किन्नु हुँदैनथ्यो, आचार्यले सुझाव दिए, कि ऐन बनुन्जेल कुर्नुपर्यो । नत्र फेरि जिल्ला प्रशासन कार्यालयमै जानुपर्यो । जिल्ला प्रशासन कार्यालयले कर खाने महानगर, काम गर्ने हामी भन्दै पठाइदिएको उनले बताए ।स्थानीय तहको निर्वाचन भएपछि यस्ता केस थुप्रै आएको आचार्यले जानकारी दिए । स्थानीय सरकार अधिकार सम्पन्न भएको छ भनिएको छ, उनले भने, तर संविधानमा भएका व्यवस्था कार्यान्वयन गर्न नियमावली र कार्यविधि नबनेकाले स्थानीय सरकारले गर्ने काम गर्न सकिएको छैन ।स्थानीय विकास मन्त्रालयले २०७४ जेठ १७ मा स्थानीय निकाय सञ्चालन गर्न आदेश जारी गरेको थियो । यही आदेशलाई आधार मानेर अहिले काम भइरहेको छ । यो आदेशको खण्ड ६७ मा गाउँपालिका वा नगरपालिकाको वडाको काम, कर्तव्य र अधिकार उल्लेख गरिएको छ । त्यही खण्डको भाग ङ मा प्रमाणित तथा सिफारिस गर्ने उल्लेख छ । त्यसको ४ नम्बरमा कोठा खोल्न रोहबर बस्ने उल्लेख छ । स्थानीय स्वायत्त शासन ऐनमा पनि कोठा खोल्न रोहबर बस्नेमात्रै उल्लेख थियो, आचार्य भन्छन्, यो आदेशमा पनि कोठा खोल्न रोहबर बस्नेमात्रै उल्लेख गरिएको छ । त्यही भएर खोल्ने काम हामी गर्न सक्दैनौं ।संविधानको धारा २१७ मा न्यायिक समितिले स्थानीय विवाद समाधान गर्ने भनेको छ । उपप्रमुखको संयोजकत्वमा तीन सदस्यीय न्यायिक समिति बन्ने व्यवस्था छ । न्यायिक समितिको संयोजकमा उपप्रमुख र बाँकी २ सदस्य गाउँ वा नगरसभाले छान्ने व्यवस्था छ । धेरैजसो नगरपालिका र गाउँपालिकामा यस्तो समिति बनेको छ । महानगरमा उपप्रमुख हरिप्रभा खड्गी श्रेष्ठ संयोजक, सदस्यमा सरोज ढकाल र बबि परियार छानिएका छन् । ढकाल र परियार गत महिना भएको नगरपरिषद्मा चुनावी प्रक्रियाबाट छानिएका हुन् । न्यायिक समिति बन्यो, आचार्य भन्छन्, तर समितिले कसरी काम गर्ने भन्ने ऐन नभएकाले निष्क्रिय अवस्थामा छ । ऐन नहुँदा स्थानीय अदालत गठन हुन सकेको छैन । संविधानले स्थानीय विवाद मिलाउने अधिकार दिएको छ । तर मध्यस्थता कसरी गर्ने ? मेलमिलाप कसरी गर्ने ? यस्ता व्यवस्था प्रस्ट छैन । नियमावली बनेपछि मात्रै यी व्यवस्था प्रस्ट हुन्छन् । संविधानले कार्यपालिका, व्यवस्थापिका र न्यायपालिकाको अधिकार स्थानीय सरकारलाई दिएको छ । धारा २२१ अनुसार कानुन बनाउने व्यवस्थापकीय अधिकार दिएको छ । अनुसूची ८ र ९ मा तोकिएबमोजिमको अधिकार हुने भनेको छ । अनुसूची ८ मा २२ वटा एकल अधिकार तोकिएका छन् । एकल अधिकारमा नगर प्रहरी, सहकारी संस्था, एफएम सञ्चालन, स्थानीय कर (सम्पत्ति कर, घर बहाल कर, घरजग्गा रजिस्ट्रेसन, सवारी साधन कर), सेवा शुल्क दस्तुर, पर्यटन शुल्क, विज्ञापन कर, भूमिकर, व्यवसाय कर, स्थानीय सेवाको व्यवस्थापनलगायत उल्लेख छन् । अनुसूची ९ मा साझा अधिकार उल्लेख गरिएको छ । साझा अधिकारमा प्रदेश, संघ र स्थानीय तहको अधिकार उल्लेख छन् । बाँडफाँडका आधारमा स्थानीय सरकारले शिक्षा, स्वास्थ्य, खेलकुद, कृषि, विद्युत्, खानेपानी, शुल्क, दण्ड, जरिवानाबाट प्राप्त रोयल्टी, पर्यटन शुल्क, वन, जंगल, चराचुरुंगी, प्राचीन स्मारक र संग्रहालय, सुकुम्बासी व्यवस्थापन, प्राकृतिक स्रोतबाट प्राप्त रोयल्टी र सवारी साधनको अनुमति अधिकार पाउनेलगायत उल्लेख छन् । त्यो अधिकार प्रयोग गर्न नगरसभाले सक्नेछ भनिएको छ । तर ती अधिकारको प्रयोग पनि प्रदेश कानुनअनुसार हुनेछ भनेकाले कानुन बनाउन समस्या भएको आचार्य बताउँछन् । धारा २२६ को खण्ड २ मा कानुन बनाउने अधिकार स्थानीय सरकारलाई छ । तर प्रदेश कानुनअनुसार हुनेछ भनिएको छ । प्रदेश कानुन नबनी स्थानीय कानुन बन्न सक्ने अवस्था छैन, आचार्य भन्छन् ।आचार्यका अनुसार स्थानीय तहले अहिले बनाउन सक्ने कानुनचाहिँ आर्थिक ऐन र विनियोजन ऐनमात्रै हो । धारा २३० अनुसार राजस्व र व्ययको अनुमान बनाउन सकिने उल्लेख छ । यो दुईबाहेक अरू कानुन बनाउन सकिएको छैन, आचार्य भन्छन्, यही कानुनअनुसार १२ प्रतिशत बहाल कर उठाउन सुरु गरेका छौं ।धारा २१४ ले स्थानीय तहलाई कार्यपालिकको अधिकार दिएको छ । धारा २१४ को खण्ड २ मा स्थानीय तहको अधिकार नगर कार्यपालिका र गाउँपालिकामा हुन्छ भनेको छ । यो धारामा स्थानीय तहको अधिकार तोक्यो तर यो पनि धारा २२६ मा उल्लेख भएको प्रदेश कानुनअनुसार हुनेछ भनेको छ । यही कारण कार्यपालिकको अधिकार पनि प्रयोग गर्न पाएका छैनन् स्थानीय सरकारले । यो पूरै अपांग भयो, आचार्य भन्छन्, न्यायपालिका, कार्यपालिका र व्यवस्थापिकाको अधिकार छ भन्यो तर स्थानीय निकायको जति अधिकार पनि अहिले छैन । स्थानीय स्वायत्त शासन ऐन २०४७ सालको संविधानअुनसार बनेको हो । स्थानीय निकायबाट स्थानीय तह बन्यो, आचार्य भन्छन्, तर अधिकार प्रयोग स्थानीय निकायको जति पनि भएको छैन । स्थानीय स्वायत्त शासन ऐनमा सिद्धान्त थियो । तर अहिले स्थानीय निकाय सञ्चालन गर्न दिएको आदेशमा सिद्धान्तै छैन ।संविधानको अनुसूची ८ मा २२ वटा एकल अधिकार दिइएको छ । कानुन नभएकाले ती एकल अधिकार कार्यान्वयन हुन सकेका छैनन् । संविधानको धारा ५७ ले राज्यको शक्तिको स्रोत संघीय सरकार, प्रदेश सरकार र स्थानीय सरकारले प्रयोग गर्ने भनेको छ । कतिपय अधिकार प्रदेश ऐन नबनी कार्यान्वयन नहुने खालका छन् ।"
जनप्रशासन संघमा ढकाल,"काठमाडौं (कास) नेपाल जनप्रशासन संघमा प्राडा टेकनाथ ढकाल अध्यक्षतामा १५ सदस्यीय नयाँ नेतृत्व चयन भएको छ । संघको उपाध्यक्षमा हीरामणि घिमिरे, महासचिवमा रामशरण चिमोरिया, कोषाध्यक्षमा ईश्वरीप्रसाद घिमिरे, सचिवमा नरेन्द्र पौडेल चयन भएका छन् । सदस्यहरू बालकृष्ण घिमिरे, भीमेश्वर श्रेष्ठ, तीर्थराज पराजुली, सरोज खनाल, पूर्णचन्द्र भट्टराई, नारायणप्रसाद सुवेदी, ईश्वरराज रेग्मी र वृद्धकाजी श्रेष्ठ चयन भए । संघको संस्थापक सदस्यमा दीपक खड्का चयन भएका छन् । निवर्तमान अध्यक्ष कृष्ण ज्ञवाली पदेन सदस्य रहने व्यवस्था छ । संघ प्राज्ञिक र सार्वजनिक सेवामा कार्यरत कर्मचारीहरूको संस्था हो ।"
सरिताको सहयोगार्थ कार्यक्रम,"ललितपुर (कास) आफ्नो कलेजो दान दिई बुबाको जीवन बचाउने सरिता महर्जनको सहयोगार्थ नेपा: डान्स एकेडेमीले बुधबार राजधानीमा सांगीतिक कार्यक्रम होप गरेको छ । कार्यक्रममा गायक कमल के क्षेत्री, गायिका तुनाबेल थापा, बीएट ब्यान्डका साथै नेपाल आइडल कार्यक्रमबाट चर्चित बनेकी गायिका केन्जल मेहेर श्रेष्ठसमेतले आफ्नो सांगीतिक प्रस्तुति दिए ।बुबाको कलेजो प्रत्यारोपणसँगै मृगौला रोगले पीडित आफ्नी आमाको डाइलोसिस गराउँदैमा आर्थिक समस्या भोगिरहेकी सरिताको सहयोगार्थ आयोजना गरिएको कार्यक्रममा सम्पूर्ण कलाकारले योगदान दिएका थिए । सरिताको सहयोगका लागि सबै कलाकारले बिनापारिश्रमिक कार्यक्रममा प्रस्तुति दिए । कार्यक्रममा सरिता स्वयं पनि उपस्थित थिइन् । दर्शकसामु सरिता उभिँदा कार्यक्रमको माहोल भावुक बनेको थियो ।"
भद्दा सरकारको गलत अभ्यास,"सरकार बनाएको डेढ महिनासम्म २३ मन्त्रालय मन्त्रीविहीन अवस्थामा राखेका प्रधानमन्त्री शेरबहादुर देउवाले साढे दुई महिनापछि भने मन्त्रिपरिषद्लाई हालसम्मकै ठूलो बनाइदिएका छन् । देउवासँग अझै चार मन्त्रालय रहेको र केही साना दल समेट्ने कसरत भइरहेकाले मन्त्रिपरिषद् फेरि विस्तार हुने सम्भावना पनि छ । विभिन्न दल तथा दलभित्रका गुटलाई चित्त बुझाउँदै सत्ता टिकाउने ध्येयबाहेक मन्त्रिपरिषद् यति ठूलो र भद्दा बनाउनुको औचित्य कतैबाट साबित हुन सक्दैन । यसले राज्यकोषमा अनावश्यक व्ययभार मात्रै थोपरेको छ । र, यो संविधानको भावना विपरीतसमेत छ । प्रधानमन्त्री देउवाले भारत भ्रमणमा निस्कनु अघिल्लो दिन १५ राज्यमन्त्री थपेर मन्त्रिपरिषद्लाई ५० सदस्यीय बनाइदिएका हुन् । देउवाले २०५२ सालमा पनि त्यसबेलासम्मकै ठूलो ४८ सदस्यीय मन्त्रिपरिषद् बनाएका थिए। त्यसलाई उछिन्दै बाबुराम भट्टराईले २०६८ सालमा ४९ सदस्यीय मन्त्रिपरिषद् बनाए । जम्बो मन्त्रिपरिषद् बनेको विषयमा चौतर्फी टीकाटिप्पणी र आलोचना भएकैले चुस्त बनाउन पछिल्लो समय संविधानमा मन्त्रीको संख्या किटान गरिएको छ । संविधानको धारा ७६(९) मा प्रधानमन्त्रीसहित बढीमा २५ जना मन्त्री रहेको मन्त्रिपरिषद् गठन हुने लेखिएको छ । यो प्रावधान संघीय संसद्को निर्वाचनपछि मात्र लागू हुने भए पनि त्यसको भावनालाई संविधान निर्माण एवम् कार्यान्वयनकर्ता सबभन्दा ठूलो दल नेपाली कांग्रेसका सभापतिसमेत रहेका प्रधानमन्त्री देउवाले कदर गर्नुपथ्र्यो । तर उनले यसतर्फ ध्यानाकर्षण गर्दै गरिएका टीकाटिप्पणीआलोचनालाई न मतलव गरे, न त संविधानको भावना ख्याल गरेका छन् । यसले सरकार प्रमुख जनअपेक्षासँग बेसरोकार रहेको र स्वेच्छाचारी प्रवृत्तितर्फ उद्यत भएको देखाउँछ । प्रधानमन्त्रीले सरकार सञ्चालन सहजताका लागि मन्त्री छान्न र संख्या थपघट गर्न पाउँछन् । तर, त्यो अधिकार सत्तासमीकरण मिलाउन र निकटस्थलाई मन्त्री बनाउने ध्येयका रूपमा मात्र प्रयोग हुँदै आएको छ । विगतमा इच्छाएको व्यक्तिलाई मन्त्री बनाउन नयाँ मन्त्रालय खडा गर्ने, भएका मन्त्रालयलाई नै जथाभावी टुक्रयाउनेसम्मका गलत अभ्यास भएका छन् । करिब पाँच महिना मात्र आयु रहेको यो चुनावी सरकारमा यति धेरै मन्त्री आवश्यक नै छैनन् । नियमित कार्यसञ्चालनका अतिरिक्त वर्तमान सरकारको मुख्य कार्य प्रदेशसभा र संघीय संसद्को चुनाव गराउने हो । चुनाव चुनौतीपूर्ण हुने भए पनि मन्त्रिपरिषद् विस्तार गर्दैमा सहज बन्ने होइन । विगतमा कृष्णप्रसाद भट्टराई र खिलराज रेग्मी नेतृत्वको सरकारले ११११ सदस्यीय मन्त्रिपरिषद् बनाएको र तिनले क्रमश: प्रतिनिधिसभा (२०४८) र संविधानसभा (२०७०) को चुनाव सफलतापूर्वक गराएको दृष्टान्त पनि हाम्रासामु छ । विगतमा विभिन्न आयोग र समितिले पनि मन्त्रालयको संख्या घटाउन नै सुझाव दिँदै आएका हुन् । हालको परिषद्मा उपप्रधानमन्त्री नै तीनजना छन्, मन्त्री र राज्यमन्त्री २३२३ जनालाई बनाइएको छ । प्रधानमन्त्री देउवाले दुई दिनको अन्तरालमा २३ राज्यमन्त्री थपेका हुन् । यसले मासिक १० करोड रुपैयाँभन्दा बढी प्रशासनिक खर्च वृद्धि गरेको छ । राज्यमन्त्रीका लागि मासिक तलब, घरभाडा, फर्निसिङ, सुरक्षा पोस्ट, गार्ड घर, तीनवटासम्म गाडी, उपसचिवसहित ७ कर्मचारीको स्वकीय सचिवालयमा खर्च हुन्छ । दुई वर्षअघिको भूकम्पमा सिंहदरबारसहितका भवन भत्किएपछि प्रधानमन्त्री तथा मन्त्रिपरिषद् कार्यालयसहित ३१ मन्त्रालय सिंहदरबारभित्रका भवनमा कोचिएका बेला जम्बो मन्त्रिपरिषद् बनेको छ । यसले कार्यालय, आवास र कर्मचारी व्यवस्थापनको समस्या पनि थपिदिएको छ । थुप्रै मन्त्रालय, हरेकमा मन्त्रीराज्यमन्त्री भएपछि क्षेत्राधिकारलगायतका विषयले मनमुटाव भएर कार्यसञ्चालनमै बाधा उत्पन्न पनि गर्न सक्छ, जसको दृष्टान्त विगतमा देखिएको छ । कुनै दल वा व्यक्तिविशेषको स्वार्थका लागि मन्त्रालय टुक्रयाउनु, मन्त्रीहरूको भीड बनाउनु गलत छ । प्रधानमन्त्री देउवाले जम्बो मन्त्रिपरिषद् बनाएर अलोकप्रिय काम गरिसकेका छन् । उनी साना दलको प्रतिनिधित्व सरकारमा थप्ने ध्याउन्नमा समेत छन् । राज्यकोषमा अनावश्यक व्ययभार थोपर्नेलगायत समस्या निम्त्याउने यस्ता कदमलाई प्रधानमन्त्री देउवाले प्रोत्साहन दिनु हुन्न, यसलाई सच्याउनुपर्छ । राज्यको आवश्यकता र क्षमताअनुकूल छरितो सरकार बनाउनुपर्छ ।"
दिल्ली भ्रमणको भूराजनीतिक आयाम,"शीर्ष बातचितको चुरोयतिखेर बाढीले मधेस र उत्तरी भारत पीडित छ । भारततर्फको मिडियाले यसका निम्ति नेपाललाई र नेपाली मिडियाले भारततर्फ औंला तेस्र्याउँछन् । उता दुुइटै सरकारले यसको समाधान केवल तटबन्ध निर्माणमै देखेका छन् । भारतले आफ्नो तर्फमात्र होइन, नेपालमा पनि मिलेर कैयौं नदीमा तटबन्ध निर्माण गरिराखेको छ । जबकि भारतभित्रै पनि बाढी व्यवस्थापनको भरपर्दो विकल्प तटबन्ध होइन भनेर बलियो आवाज उठिराखेको छ । चुरे संरक्षणमा भारतीय समन्वय अपेक्षित छ । प्रथम राष्ट्रपति डा रामवरण यादवको राजकीय भ्रमण हँुदा शीर्ष तहमा यो विषय उठाइएको थियो । तर त्यसपछि यस विषयमा दिल्लीमा केही सुनिएको छैन । अहिले मौका आएको छ, तराई मात्र होइन, सीमावर्ती भारतीय राज्यहरूमा देखापर्ने पानीको संकट, बालुवाकरण र बाढीको नियतिलाई विराम लगाउन मिलेर चुरे संरक्षण गर्नैपर्छ । अहिले नै यो दिल्ली दर्शनमा मनग्ये प्रसाद पाउने छाँटकाँट देखिँदैन, भ्रमणको सग्लो शृङखलामा यो भ्रमण थप औपचारिकतामै सीमित हुनेछ । तर प्रधानमन्त्री देउवाले आफ्ना समकक्षी मोदीलाई केही विषय गम्भीरतासाथ राख्नसके र तिनलाई बुुझाउनसके भने अवश्य नै त्यसको असर पर्छ । मोदीको जुन स्वभाव छ र भारतीय सत्ता प्रतिष्ठानमा जुन बर्चस्व अग्लिएको छ, त्यसमाझ नेपाल सन्दर्भ बुुझाउनसके यो यात्राको सार्थकता देखिनेछ । नेपाल आफ्नो अवस्थिति र आवश्यकताले छिमेकीहरूको प्रतिद्वन्द्विताको होडमा सामिल हुनसक्दैन, ऊ त दुवैसँग सामिप्यता र सहकार्यका निम्ति लालायित छ । भारतसँग जतिसुकै निकटता भए पनि नेपालले पाकिस्तानजस्तो चीनलाई पिठ्युँमा चढाउन सक्दैन, यो कुरा विनम्रतापूर्वक बताउनसके भारत दौडाहाको उपलब्धि देखिन्छ । कूटनीति र कुटिलता बीचको लक्ष्मणरेखालाई प्रस्ट्याउँदै प्रगतिका सहयात्रीका रूपमा समस्यामुक्त गर्ने दिशामा नेपालले भारतसँग हातेमालो गर्न सक्छ । बुुझ्न र बुुझाउन सक्नु नै अहिलेको हाँक हो । खेल मैदान बन्नलागेको नेपाललाई जोगाउन प्रधानमन्त्री देउवाले यति गर्नसके त्यसलाई परिणाममुखी मान्नुपर्छ । दिल्लीस्थित राष्ट्रपति भवनमा बास बस्न पुुगेका देउवालाई सोच्ने समय, क्षमता र संकल्प पलाउला ?"
कत्रो दुस्साहस ?,"बलात्कारविरुद्ध गरिने उजुरीको पाटोमा बलात्कारका धेरै घटनामा प्रमाण पुर्याउनै मुस्किल हुन्छ भने बलात्कृत भएको ३५ दिनभित्र उजुरी गरिसक्नुपर्ने कानुनी प्रक्रियाले सहयोग र सल्लाह खोज्दाखोज्दै ढिलो भइसकेको हुन्छ भनी लेखिएको बलात्कारविरुद्ध न्यायिक चुनौती शीर्षक लेखमा उल्लेखित हदम्यादको अवधि गलत उल्लेख गरिएको छ । बलात्कारविरुद्ध उजुरी गर्न ३५ दिने हदम्यादलाई २०७२ सालमा संशोधन गरेर ६ महिना बनाइएको छ । मुलुकी ऐन जबरजस्ती करणीको महलको ११ नम्बरअनुसार जबरजस्ती करणीको कुरामा सो भएगरेको मितिले ६ महिनाभित्र नालिस नदिए लाग्न सक्दैन भनी व्यवस्था गरिएको छ र उक्त व्यवस्था लैंगिक समानता कायम गर्न तथा लैंगिक हिंसा अन्त्य गर्न केही नेपाल ऐनलाई संशोधन गर्ने ऐन २०७२ द्वारा संशोधित भएको हो । उक्त व्यवस्था संशोधन हुनुअगाडि बलात्कारवि शशी बस्नेततिलगंगा, काठमाडौंरुद्ध उजुरी दिने हदम्याद ३५ दिने थियो । यस्ता संवेदनशील कानुनी संशोधन तथा परिवर्तनलाई लेखकवर्गले मुख्य रूपमा ध्यान दिनु जरुरी हुन्छ ।"
के काठमाडौंले मध्यस्थ गर्न सक्छ ?,"विश्व अर्थतन्त्रका दुई उदीयमान महाशक्ति एवं नेपालका निकटतम छिमेकी मित्रराष्ट्र भारत र चीनबीच उत्पन्न दोक्लाम विवाद तनावपूर्ण बन्दै गएका बेला प्रधानमन्त्री शेरबहादुर देउवाको चौथो कार्यकालको प्रथम विदेश भ्रमण दक्षिण मित्रराष्ट्र भारतबाट प्रारम्भ भएको छ । प्रधानमन्त्रीको भारत भ्रमणको पूर्वसन्ध्यामा बहुक्षेत्रीय प्राविधिक तथा आर्थिक सहयोगका निम्ति बंगालको खाडीको प्रयास (विमस्टेक) को विदेशी मन्त्रीस्तरीय बैठक नेपालमा महत्त्वपूर्ण प्रस्तावहरू पारित गर्दै सम्पन्न हुनु र भारतका विदेशमन्त्री सुष्मा स्वराजसँग भारत भ्रमण हुनुपूर्व नै भेटघाट हुने संयोग जुट्नु अर्थपूर्ण रहेको छ । यसैबीच चीनका राष्ट्रपति सी जिनपिङका विशेषदूतका रूपमा चिनियाँ उपप्रधानमन्त्री वाङ याङको नेपाल भ्रमणले प्रधानमन्त्रीको भारत भ्रमण राजनीतिक दृष्टिबाट थप महत्त्वको बन्न पुगेको छ । यसर्थ प्रधानमन्त्री देउवाको भारत भ्रमण क्षेत्रीय शान्ति र स्थिरताका लागि पनि अर्थपूर्ण बन्नेछ । संयोगले जुटेको यस अवसरलाई नेपालले शान्त र सरल कूटनीतिक माध्यमबाट उपयोग गर्न सक्नुपर्छ । पहिलो, यो भ्रमण नेपालको विकासका लागि कोशेढुंगा बन्न सक्छ । भारतचीन सीमाक्षेत्र नजिकको दोक्लममाथि दाबा गरिरहेको मुलुक भुटानका विदेशमन्त्री दाम्चो दोर्जीको विमस्टेक बैठकमा सहभागिता रहनु र यसै अवसर पारेर भारत र भुटानका विदेश मन्त्रीहरूको साइडलाइन बैठकसमेत हुनु प्रधानमन्त्रीको भारत भ्रमणको महत्त्व बढाउने अर्को सांकेतिक अवसर बनेको छ । यद्यपि प्रधानमन्त्री देउवासँग भारतीय विदेशमन्त्री स्वराजको भेट हुँदा भारतचीन सीमा नजिक दोक्लमको विषयमा कुनै कुरा नभएको प्रधानमन्त्रीका परराष्ट्र सल्लाहकार दिनेश भट्टराईले बताएको कुरा सार्वजनिक भइसकेको छ । तर पनि भारतभुटान वार्ताको व्यवस्थापन गरेर नेपालले भारतीय चाहना पूरा गरेको बताइन्छ । यसबाट नेपालले थप कूटनीतिक महत्त्व आर्जन गरेको छ । भारत र चीनबीच तनाव बढ्दै गएमा सीमा जोडिएको मुलुक नभए पनि दुवैको निकटतम छिमेकी राष्ट्र भएको नाताले दोक्लम तनावबाट उत्पन्न हुने सम्भावित असरलाई मध्यनजर राख्दै नेपालले दुवै मित्रराष्ट्रबीच आपसी छलफलद्वारा विवाद सुल्झाउन आग्रह गरेको सन्देश प्रवाहित हुनसक्यो भने नेपालको अर्को कूटनीतिक सफलता हुनेछ । यद्यपि अहिले नेपालको प्रमुख चासो प्रधानमन्त्रीको भारत भ्रमण नै हो । नयाँदिल्लीमा कुनै न कुनै रूपमा दोक्लमको विषय उठ्न सक्छ भनी अड्कल गर्न सकिन्छ । यद्यपि यो विषय संवेदनशील भएकाले उच्च तह बीचको कुराकानीमा मात्र आउन सक्ला, तर औपचारिक एजेन्डा भने तयार हुने छैन । बरु त्रिदेशीय विन्दु कालापानी, लिपुलेकको विषयबारे भारतको ध्यानाकर्षणका सन्दर्भमा दोक्लम प्रसंग आउन सक्छ, ताकि दुई देशबीच यसबारे भविष्यमा छलफल हुन सकोस्। दोक्लममा तनाव बढिरहेका बेला उपप्रधान एवं परराष्ट्र मन्त्री कृष्णबहादुर महराले भारतचीन कसैको पक्ष नलिने नेपालको अडान प्रयास प्रस्ट पार्नुभएको छ । तापनि आणविक शक्तिसम्पन्न दुवै छिमेकीलाई शान्तिपूर्ण तवरले समस्या समाधान गर्न आग्रह गरेको जानकारी दिनुभएको कुरा पनि छापामा आएको छ । चिनियाँ उपप्रधानमन्त्री एवं चिनियाँ कम्युनिष्ट पार्टीका पोलिटव्युरो सदस्य वाङ याङ नेतृत्वको २९ सदस्यीय प्रतिनिधिमण्डल तीनदिने नेपाल भ्रमणमा राष्ट्रपति सी चिनफिङको विशेष सन्देशसहित आउनुलाई कूटनीतिक क्षेत्रमा अर्थपूर्ण मानिएको छ । राष्ट्रपति सीको बेल्ट एन्ड रोड इनिसिएटिभ्स (बीआरआई) अन्तर्राष्ट्रिय आर्थिक सम्बन्धको मूल आधार भएको र बेइजिङसम्बन्धी सम्मेलनका हस्ताक्षरकर्ता राष्ट्रसमेत नेपाल भएकाले भारत भ्रमणपूर्व भएको यो उच्चस्तरीय चिनियाँ प्रतिनिधिमण्डलको आगमन द्विपक्षीय सम्बन्धमा विशिष्ट हैसियत राख्छ । चीनको बीआरआई योजना भारतका लागि भने चीनपाकिस्तान लिंकमा काश्मिरको विषयलाई लिएर ग्राह्य नभएको प्रतिक्रिया दिएकाले र हस्ताक्षरकर्ता राष्ट्र नेपालका प्रधानमन्त्रीको भ्रमण भने भारततिर हुनलागेकाले पनि यसबीच चिनियाँ उपप्रधानमन्त्रीको नेपाल भ्रमणको महत्त्व झन् बढेको हो । भारतले यस विषयमा कुरा नउठाए पनि नेपालले रेफेरेन्समा उच्चारण गर्न सक्छ । तत्क्षण भारतले प्रतिक्रिया दिएन भने पनि चीनलाई उत्तरदक्षिण करिडोर हुँदै भारत जोड्ने प्रस्तावित लिंक कनेक्टिभिटी एवं प्रस्तावित एसियन करिडोरले भारतको चाहनाविना पूर्णता पाउन कठिन छ । सम्भवत: चीनले यस विषयमा नेपाललाई अघि सार्नुका पछाडि यो सन्दर्भ जोडिएको हुनसक्छ । द्विपक्षीय सम्बन्ध एवं पारस्परिक हितका विषयबाहेक चीनले नेपालबाट दोक्लमको तनावपूर्ण स्थितिको अन्त्यका लागि भारतसँगको वार्ताको पहलको अपेक्षा गरेको छापामा आइसकेको छ । यस सन्दर्भमा भारतबाट समेत नेपालले पहल गरिदेओस् भन्ने स्पष्ट संकेत नआउँदासम्म यस विषयले सार्थकता पाउन सक्दैन । नेपालको दु्रत आर्थिक विकासका लागि भारतको शुभेच्छा जरुरी छ भन्ने वास्तविकतालाई हामीले महसुस गरेको मात्र होइन, अपितु धेरै पहिलेदेखि चीनले समेत महसुस गरेको कुरा हो । सन् १९६० डिसेम्बरमा राजा महेन्द्रले सत्ता हातमा लिएपछि आफ्ना विश्वसनीय केशरबहादुर केसीलाई चीनको राजदूत बनाएर बेइजिङ पठाएका थिए । त्यसबखत चीनका उपप्रधान तथा विदेशमन्त्री मार्शल चेन यीसँग उनको राम्रो सम्बन्ध रहेको र चेन यीले उनीसँग बीपी कोइराला जेल नपरेको भए चीन र भारतको सन् १९६२ को लडाइँ हुने थिएन भनी भनेको प्रसंगले आजको चीनको नेपालप्रतिको धारणा बुझ्न सकिन्छ । चीनले बीपीलाई भारत र चीनबीच मध्यस्थको सूत्रको रूपमा तत्कालीन अवस्थामा समेत हेरेको रहेछ भन्ने प्रस्ट हुन्छ । यस सन्दर्भमा आज बीपीकै पार्टी नेपाली कांग्रेसका सभापति तथा प्रधानमन्त्री शेरबहादुर देउवा भारत भ्रमणमा दिल्ली पुग्नुभएको हुँदा चीनले यस्तो अपेक्षा राख्नु स्वाभाविक देखिन्छ र यसलाई गम्भीरतापूर्वक लिनु आवश्यक छ । दोक्लम तनावबारे भारतको स्पष्ट आशय नबुझी यस मामिलामा नेपाल अग्रसर भएर अगाडि बढाउन भने कठिन हुनेछ । तापनि नेपालको सत्प्रयासको सन्देश मुलुकको भूराजनीतिक अवस्थिति र हैसियत अनुरूप हुनेछ । भारतका प्रधानमन्त्री नरेन्द्र मोदीले निकटतम छिमेकीहरूसँगको सम्बन्धलाई प्राथमिकतामा राखी आफ्नो विदेश नीति कार्यान्वयनको सपना काठमाडौंबाटै प्रारम्भ गरेको सन्देश एकाएक अघोषित नाकाबन्दीका कारण कुण्ठित बन्न पुगेकोबाट अब फेरि नयाँ गति दिन भारतीय नेतृत्व इच्छुक रहेको सन्देश काठमाडौंमा सम्पन्न विमस्टेक बैठकबाटै दिन खोजिएको शुभसंकेत नेपालका लागि महत्त्वपूर्ण छ । यदि नेपालले यस अवसरलाई प्रधानमन्त्री देउवाको भारत भ्रमणको बेला राम्रोसँग जोड्न सक्यो भने र भारतचीनबीच उत्पन्न दोक्लम गतिरोध हटाउन दुई पक्षबीच वार्ताको थलो काठमाडौं बन्नसक्ने दुवै पक्षबाट संकेत प्राप्त भयो भने एसियाको राजनीतिमा नेपालको कूटनीतिक हैसियत उजागर हुनेछ । यस विशिष्ट अवसरलाई शान्त कूटनीतिको माध्यमबाट अघि बढाउनु उपयुक्त हुनेछ ।पोखरेल नेपाली कांग्रेसका केन्द्रीय सदस्य हुन् ।"
चाडपर्वको रुपान्तरण,"संविधानको उल्लंघन र राजनीतिको लज्जामहिला वा पुरुष जसले कम्तीमा विद्यालय गएर औपचारिक रूपमा विज्ञान र स्वास्थ्य शिक्षा पढेका छन्, उनीहरूलाई थाहा छ, महिनावारी न पाप र धर्मको विषय हो, नत शुद्ध र अशुद्धताको नै । यो हरेक महिलाको स्वास्थ्य अवस्थासँंग जोडिएको नियमित र प्राकृतिक कुरा हो । तथ्य कुरा यही हो कि महिलाहरू महिनावारी हुने भएकै कारण आज मानव समाजले निरन्तरता पाएको छ । अर्को कुरा, त्यही अवस्थामा रहेका अन्य समुदायको महिलालाई अछूत वा अशुद्ध मानिँदैन । अनि आर्य समाजका महिलामाथि अशुद्धता र पाप नामको अन्धविश्वासको आडमा अझै पनि यो दुष्कर्म थोपरिनु एक्काइसांै शताव्दीको चेतना र विज्ञानको विकासमाथिको उपहास हो । सात दशकको निरन्तर आन्दोलनपछि प्राप्त गणतन्त्र र समाजवाद उन्मुख भनिएको नयाँ संविधानको उल्लंघन हो । परिवर्तनका वाहक राजनीतिक र सामाजिक नेतृत्वदेखि अभियानकर्तासम्मको लज्जा हो । संविधानको धारा १८ मा कसैलाई पनि स्वास्थ्य अवस्थाको आधारमा विभेद गर्न नपाइने उल्लेख छ । उक्त संविधानको घोषणा भएको दुई वर्ष हुनलाग्दा समेत महिलाहरूले महिनावारी भएकै कारण घरभित्र पस्न र सुरक्षित ठाउँमा बस्नसम्म नपाएर गोठमा बस्नुपर्ने अमानवीय व्यवहारका कारण आज पनि कैयौं नेपाली छोरीले अनाहकमा जीवन गुमाउनुपर्ने बाध्यताले दुनियाँको अगाडि उत्कृष्ट संविधानको उछित्तो काढेको छ । अझ संविधानको कार्यान्वयनको प्रमुख दायित्वका साथ निर्वाचन जितेका जनप्रतिनिधिसमेत छाउगोठमा बसेको समाचार पत्रपत्रिकामा छापिनु आफैमा विडम्बना हो । यिनै दृष्टान्त समेतलाई ध्यानमा राखेर भर्खरै संसद्बाट पारित फौजदारी संहिताले महिनावारी हँुदा वा सुत्केरी हँुदाको शारीरिक अवस्थाको आधारमा अछूत वा अशुद्धताको व्यवहार गर्नेलाई तीन महिनासम्म जेलको सजाय गर्नसक्ने कानुन पारित भएको छ । अब पनि महिलालाई अछूत वा अशुद्धको नाममा विभेद हुनगए रूपान्तरणको नारासहित मैदानमा आएका सम्बन्धित दलका सबै नेताकार्यकर्ताको शिर झुक्नुपर्ने हो । तर विडम्बना, तिनै राजनीतिक र सामाजिक अभियन्ताहरूसमेत आफ्नै परिवारका महिला यो कुसंस्कार र कुपरम्परालाई पछ्याउँदै पाप र अशुद्धताबाट मुक्त हुन पञ्चमी नुहाउन जाँदा कुरा बुझाउनुका साटो चुपचाप बस्नेमात्र होइन, खुट्टा धोएको पानी खान दिनेसम्म भेटिँदै रहे । आशा गरौं, यस पटकबाट कम्तीमा पनि संविधान र कानुनका निर्मातादेखि कार्यान्वयनको नेतृत्व गर्ने दायित्व बोकेर निर्वाचित भएका जनप्रतिनिधिहरू र सुशासनको माग गर्दै मतदान गर्ने नागरिकहरूले महिलामाथिको यो कुसंस्कारयुक्त परम्परा अन्त्य र नयाँ संविधान र कानुन कार्यान्वयनको पक्षमा व्यावहारिक रूपले उभ्याउनेछन् । समानताका लागि मैदानमा देखापरेका आम महिलाले परिवर्तन आफैबाट सुरु गर्नेछन् । संस्कार र संस्कृतिका नाममा हुने गरेका तर समय क्रममा संविधान र कानुन विपरीत हुनपुगेका रीतिरिवाज र रुढिवादी व्यवहार अन्त्य हुनेछन् । सामाजिक सम्बन्ध र चाडपर्वका मौलिक पक्षलाई जनचेतना र जनचासो विस्तार गर्ने रूपमा विकास गरिनेछ ।"
स्थानीय सरकारको सराहनीय कार्य,"बाढी प्रभावित क्षेत्रको स्थलगत अनुगमन गर्न एपिडिमियोलोजी महाशाखालाई शीघ्र स्थलगत अनुगमन र सम्भावित सरुवा रोगबारे अनुगमनमा सहयोगार्थ नेपाल जनस्वास्थ्य प्रतिष्ठानले टोली खटायो । यो टोलीको नेतृत्वको जिम्मेवारी लिएर म लगायत प्रतिष्ठानका निरज गिरी मोरङ जिल्लाका प्रभावित क्षेत्रतर्फ लाग्यौं । स्थलगत अवलोकनका क्रममा त्यहाँ धेरै धनसम्पत्तिको नाश र केहीको ज्यान गएको थाहा भयो । साथै धेरै नागरिक विस्थापित भएको पनि देखियो । केन्द्रमा बसेर पत्रपत्रिका र अरूबाट आएको खबरमा आधारित हुनुभन्दा आफैं बाढीग्रस्त क्षेत्र पुगेर हेर्दा धेरै कुरा देखिने, बुझिने हुन्छ र यसपाली पनि मेरो यही अनुभव रह्यो ।हामी पुगेका ३ नगरपालिका र १ गाउँपालिकामा झन्डै हरेक घर, टहरामा पानीले क्षति पुर्याएको थियो । कैयौं स्वास्थ्य चौकीलाई बाढीले बाँकी राखेन र औषधी अनि कागजी दस्तावेजमा क्षति पुगेको पाइयो । तर त्यहाँका कर्मचारीहरूको मिहिनेतले बाढीको तेस्रो दिनसम्ममा अधिकांश स्वास्थ्य चौकी सफासुग्घर गरेर उपयोगमा ल्याइसकिएको थियो । हाम्रो टोली त्यता पुग्दा बिरामीहरूको चाप त्यति बढिसकेको थिएन र यो स्वाभाविक पनि थियो । प्राकृतिक प्रकोपपछिका केही दिन त बासमै बढी ध्यान दिइन्छ । त्यसपछि पूर्वतयारीको अभावमा रोग बढ्ने र महामारीसम्मको सम्भावना हुन्छ । हामीले देखेअनुसार छालासम्बन्धी रोग र रुघाखोकीका बिरामीहरू बढी थिए ।बाढीका कारण विस्थापितहरू विभिन्न विद्यालय परिसरमा बसेको पाइयो र केहीलाई स्थानीय प्रहरी चौकी, ब्यारेकमा पनि राखिएको थियो । प्रकोपका बेला यस्ता विद्यालय परिसर अस्थायी बसोबासका लागि उपयुक्त हुन्छन् । तर ज्यान बचाएर यहाँ राखिएका विस्थापितहरूसँग नत झुलको व्यवस्था थियो, न पर्याप्त बस्ने ठाउँ । साबुन इत्यादि आफूले जति ल्याए, त्यति नै थियो । बालबालिकादेखि वृद्धवृद्धा गरी ५० देखि ४०० जनासम्म राखिएको अस्थायी शिविरमा किटाणुबाट सर्ने (जस्तै डेंगु, जापानिज इन्सेफलाइटिस, हात्तीपाइले, मलेरिया) रोग समुदायमा फैलिने डर हुन्छ । खुल्ला दिसापिसाब अझै पनि यहाँका समुदायमा देखिन्छ । त्यसमाथि साबुनले हात धुने बानी त्यति देखिएन । हामीले देखेका अस्थायी बासमा यी अस्वस्थ परिपाटीले गर्दा झाडापखाला लाग्ने र सर्ने सम्भावना देख्यौं । हैजा एक डरलाग्दो संक्रमण हो, जुन यस्तो अवस्थामा देखिन सक्छ । जनसंख्याको घनत्व धेरै हुने यस्ता शिविरमा रोग छिटो सर्न सक्छ । यसकारण प्रभावितमा भन्दा विस्थापितमा रोगको महामारी फैलिने सम्भावना बढी हुन्छ । तर यदि समयमै विचार पुर्याउने हो भने यसलाई निर्मूल पार्न त्यति गाह्रो हुँदैन ।हामीले के पनि देख्यौं भने पीडितले राखेका धान, मकै इत्यादि पुरै भिजेर कुहिने अवस्थामा पुगेको रहेछ । साथै खाना पकाउने भाँडाकुँडा पनि बाढीले बगाएको रहेछ । खाना पकाउन चाहिने इन्धनको त कुरै छाडौं, सुक्खा दाउरा पनि नपाएर हामीले अवलोकन गरेको एक मुसहर बस्तीमा निकै कष्टकर अवस्था देखिन्थ्यो । मौसमी बद्लावबाट बच्न त्रिपालको पनि व्यवस्था रहेनछ, अप्ठेरो परिस्थिति थियो । सायद सन्दर्भ जोडिएको हुनाले यो उल्लेख गर्नु जरुरी छ कि राहत कस्तो पठाउने, त्यसमा पनि ध्यान दिनुपर्छ । केन्द्रमा बस्ने हामी नागरिक राहत पठाउन इच्छुक हुन्छौं, जुन प्रशंसनीय कार्य हो, तर कस्तो राहत पठाउँदा उपयुक्त हुन्छ, उक्त कुरा सोच्नुपर्छ । यदि भात पकाउने अवस्था नै छैन भने चिउरा बढी उपयुक्त होला । बरु भाँडाकुँडा पनि प्रभावित ठाउँहरूमा पठाउँदा बढी वेश हुन्थ्यो कि ?यसै प्रसंगमा एउटा कुरा नलेखी भएन । त्यो के भने स्थानीय निर्वाचित सरकार हुनुको महत्त्व हामी गएको जिल्ला मोरङमा प्रत्यक्ष देखियो । त्यहाँका नगरपालिका र तिनका स्वास्थ्य फाँटहरूले यो प्रकोपका बेला जुन किसिमले काम गरे र गर्दैछन्, यो दुई वर्ष अघिको भूकम्प उद्धार कार्यको तुलनामा धेरै प्रशंसनीय छ । स्थानीय सरकार नहुँदो हो त समन्वय कार्य यति छिटो, छरितो र प्रभावकारी हुँदैन थियो । स्वास्थ्यकर्मी परिचालनदेखि स्वास्थ्य शिविर चलाउनेसम्मका कार्यमा नगरपालिका र जनस्वास्थ्य कार्यालयको राम्रो सहकार्य र कार्यसम्पादन भएको प्रस्टै देखिन्थ्यो । नगरपालिकाको नेतृत्व यसरी नै रहने हो भने प्रभावित समुदायमा रोगको महामारी हुन नदिन यसले ठूलो भूमिका खेल्नेछ ।प्राकृतिक प्रकोपपश्चात हुनसक्ने सरुवा रोगहरूको महामारीबाट प्रभावित समुदायलाई बचाउन राज्यका स्थानीय अंगहरूले नै बढी अग्रसरता देखाउनुपर्छ भन्ने कुरामा दुईमत रहेन । पुरानो संरचनामा स्थानीय सरकारको उपस्थिति थिएन । प्रदेश २ मा अझै छैन । अबको नयाँ संरचनामा केन्द्रमा परामर्शदाताहरूको विशेष सञ्जाल बनाएर बाँकी जिम्मेवारी विभिन्न नगर अथवा गाउँपालिकाहरूलाई हस्तान्तरण गर्दा कार्यसम्पादन बढी सशक्त हुने देखिन्छ । यसमा स्वास्थ्य मन्त्रालय अन्तर्गत एपिडिमियोलोजी महाशाखा र जिल्लाका जनस्वास्थ्य कार्यालयको भूमिका महत्त्वपूर्ण रहनेछ । विभिन्न सरुवा रोगका किटाणु, जीवाणुहरूको पहिचान पनि समयमै हुनु जरुरी छ । यसो गर्नाले सम्भावित डरलाग्दा प्रजातिहरू समुदायमा छिरेका रहेछन् भने पनि उचित व्यवस्थापनका पहलहरू अघि सार्न सकिन्छ । यसका लागि देशभित्रका प्रयोगशाला र जनशक्तिको प्रयोग गरिने हो भने भविष्यमा यहींकै पूर्वाधार थप सशक्त हुनेछन् । चाहे बाढी होस् अथवा पहिरो वा भूकम्प, पूर्वतयारी महत्त्वपूर्ण हुन्छ । यसपाली तराई भूभागमा आएको बाढी प्रकोपले धेरै जनधनको क्षति भयो । यसमा प्राकृतिक कारण त छँदैछन्, तर बाँधमा पानीको बहाव नियन्त्रणमा देशभित्र भन्दा बाहिर निर्णय अधिकार भएको हुनाले थप जटिलता निम्त्यायो । नदीमा बहाव बढेपछि त्यसले बाँधलाई थप दबाब दिन्छ र यसपाली धेरै ठाउँमा यो दबाब थेग्न नसकेर बाँध फुटेका खबर सुन्नमा आयो । यदि यो सत्य हो भने राज्यले त्यसतर्फ पनि ध्यान दिनु जरुरी छ ।यदि राज्यका महत्त्वपूर्ण अंगहरूले स्वास्थ्य सम्बन्धमा उचित पाइला चाल्ने हो भने आउँदा दिनमा बाढी प्रभावितका साथै विस्थापित समुदायमा रोगको महामारी फैलिने सम्भावना निर्मूल पार्न सकिन्छ । यसका लागि नगरपालिका, जिल्लास्तरीय जनस्वास्थ्य कार्यालय, स्वास्थ्य चौकीहरू बीचको समन्वय बलियो हुनु जरुरी छ । साथै गैरसरकारी तथा अन्य संस्थाहरू (जस्तै विश्वविद्यालय, निजी शैक्षिक संस्थाहरू) सँग हातेमालो गर्दै अघि बढ्नुको विकल्प छैन ।"
मूल्य वृद्धिका ६ कारण,"अहिले नेपाली वस्तु बजार नै बिचौलिया व्यापारीका हातमा पुगेको छ । यसले कृत्रिम मूल्यवृद्धि र अभावमा ठूलो हिस्सा ओगटेको पाइन्छ । अ हिले वस्तु र सेवा बजार कृत्रिम मूल्यवद्धि, मनोमानी भाउ निर्धारण, अनुहार हेरेर भाउ तय गरी व्यापारीबाट उपभोक्तामाथि लुटखसोट चलिरहेको छ । स्थानीय तहको निर्वाचनपश्चात सुरु भएको मूल्यवृद्धिको शृङखला बाढीपहिरो र राजमार्ग अवरोधपश्चात न्यून मध्यमवर्गीय परिवारले बाँच्नै नपाउने अवस्था सिर्जना गर्न लागिरहेको छ । विगतमा पनि तीज सुरु भएपछि कृत्रिम मूल्यवृद्धि र अभाव दसैं, तिहार र छठसम्म हुने गथ्र्याे । त्यसबखत किनमेल गरी फर्कने उपभोक्ता आफूलाई व्यापारीले लुटिरहेको अनुभूति गरी बजारबाट फर्कने गर्थे । अहिले पनि मूल्यवृद्धिको शृङखला दसैं, तिहार र छठसम्म ओरालो लाग्ने छाट देखिँदैन । यसरी मूल्यवृद्धि किन, कसरी, कसबाट र के कारणले भइरहेको छ ? सर्वत्र चासोको विषय भइरहेको छ । अहिले बजारमा कृत्रिम मूल्यवृद्धि र अभावका ६ कारण देखिन्छन् । पहिलो, आयातकर्ता, उत्पादक र बिक्रीकर्ताले जसरी पनि मनोमानी रूपले नाफा लिने र व्यापारीका संघसंस्थाले ती अपराधलाई संरक्षण गर्ने मनोवृत्ति मूल्यवृद्धिको मूल कारण हो । विद्यमान उपभोक्ता संरक्षण कानुनले बजारमा बिक्रीका लागि राखिने प्रत्येक वस्तुमा लेबल अनिवार्य राख्नुपर्छ, त्यस्तो लेबलमा अधिकतम उपभोक्ता मूल्य राख्नुपर्छ । लेबल नभएमा मूल्यसूची अनिवार्य राख्नुपर्छ । लेबलमा मूल्य र मूल्यसूची दुवै नभएमा त्यस्तो मालवस्तु जफ्त गरिने, सिलबन्दी गरिने र जिल्ला अदालतमा १४ वर्षसम्म जेल र ५ लाख रुपैयाँसम्म जरिवानाको दाबी लिई मुद्दा दायर गर्ने व्यवस्था छ । मालवस्तुको मूल्य निर्धारण गर्दा पनि विदेशी वस्तु भए भन्सार घोषणा गरेको मूल्यभन्दा बढीमा २० प्रतिशत र स्वदेशी उत्पादन भए कारखाना मूल्यको २० प्रतिशतभन्दा बढी नाफा लिई बिक्री कारोबार गरेमा पनि यही जरीवाना तोकिएको छ । यही व्यवस्था कालोबजारी ऐनमा पनि छ । यी कानुनी व्यवस्था कार्यान्वयन हुनसकेको छैन । प्रत्येक जिल्लामा रहेका निरीक्षण अधिकृत र प्रहरी बेवास्ता, उपभोक्ता सक्रियताको अभाव, व्यापारी संघसंस्थाको गलत काम गर्ने व्यापारीलाई संरक्षण गर्ने मनोवृत्तिले गर्दा यस्ता अपराध मौलाएको छ । यसले गर्दा जसले जति मूल्य लिई कारोबार गरे पनि कसैलाई केही हुँदैन। व्यापारीले नाफा लिने अधिकार हो भन्ने अपसंस्कृतिको विकास भइरहेको छ । अहिले उत्पादक र उपभोक्ता दुवैलाई हानि छ । बीचमा नाफा लिई काम गर्ने बिचौलियाहरूको मनोमानी छ । पछिल्लो अवधि बिचौलियाहरूले सम्पूर्ण बजार र अर्थतन्त्रलाई कब्जा गरी माफियातन्त्रको राज गर्दैछन् । बिचौलिया व्यापारीको दबदबा र माफियातन्त्रलाई अरू देशमा अर्थतन्त्र र बजारको धमिरो भन्ने गरिन्छ । नेपालमा पनि यिनै धमिराको विकास भइरहेको छ । अर्थतन्त्रमा धमिरो पसेपछि राज्यव्यवस्था सबल हुन सक्दैन। दोस्रो, राजनीतिक दलको आर्थिक कार्यक्रमको अभाव र व्यापारीलाई चन्दाको स्रोतका रूपमा प्रयोग गरेको कारणले चरम मूल्यवृद्धि भएको छ । अरू देशमा राजनीतिक दलले आफ्नो आर्थिक र बजारनीति नाराको रूपमा होइन, कार्ययोजनाको रूपमा जनतासमक्ष पेस गर्छन् । त्यस्ता दलहरूले यस्ता विषयलाई सस्ता नारासहित चुनावी घोषणापत्रको रूपमा प्रयोग गर्दैनन् । यहाँ त चुनावी घोषणापत्र जनतालाई लोभ देखाउने नाराको रूपमा प्रयोग गरेका छन् । बजार र व्यापारीलाई चन्दा लिने स्रोतको रूपमा दोहन गरेका छन् । स्थानीय तहमा दलहरूले उठाएको चन्दाले बजार भाउ १५८० प्रतिशतसम्म बढेको छ । अब संघ र प्रदेशको चुनावमा दलले व्यापारीबाट उठाउने चन्दा सहयोगको असर सोझै उपभोक्ताको बजार भाउमा पर्ने देखिएको छ । एकातिर चन्दाले बजार भाउ वृद्धि हुने चुनावपश्चात स्थानीय, प्रदेश र संघले उठाउने करको दर वृद्धि हुने र चुनाव हारेका नेताहरूले भूमिका खोज्ने अवस्थामा नेपालमा नागरिक विद्रोहको सुरुवात हुने सहजै अनुमान गर्न सकिन्छ ।तेस्रो, बजारमा उपभोक्ताले बढी मूल्य भुक्तान गर्नुपरेमा कालोबजारी कृत्रिम मूल्यवृद्धि, अभाव, गुणस्तरहीनता आदिको मर्का परेमा गुनासो सुन्ने निकायको अभाव भएकाले पनि कृत्रिम मूल्यवृद्धिले प्रश्रय पाएको हो । अहिले व्यापारीले गर्ने अनुचित एकाधिकार र निषेधित व्यापारिक क्रियाकलापमा गुनासो सुन्ने निकाय नभए सरह छ । यी गुनासोको व्यवस्थापन स्थानीय नगरपालिका वा गाउँपालिका, प्रजिअ, प्रहरी र निरीक्षण अधिकृतलाई तोके पनि यिनले काम गरेका छैनन् । यी अधिकारीको काम हेर्दा सबै व्यापारीको प्रतिनिधिजस्ता देखिन्छन् ।चौथो, वस्तु र सेवा बजारको तहको निर्धारण अभाव पनि मूल्यवृद्धिको कारण भएको छ । अन्य देशमा स्वदेशी उत्पादनको हकमा कारखाना ढोकादेखि एक तह, विदेशी उत्पादनको हकमा भन्सारदेखि उपभोक्तासम्म बढीमा दुई तहको बजारको तह निर्धारण भएको देखिन्छ । तर नेपाली बजारमा हेर्दा एउटा वस्तुको हकमा उत्पादक, आयात, सञ्चय, होलसेलर, बिक्रीकर्ता गरी चारदेखि सात तहसम्म बजारको तह निर्धारण गरी प्रत्येक तहले नाफा लिने अनुचित र गम्भीर अपराध भएको पाइन्छ । अहिले नेपाली वस्तु बजार नै बिचौलिया व्यापारीको हातमा पुगेको छ । यसले कृत्रिम मूल्यवृद्धि र अभावमा ठूलो हिस्सा ओगटेको पाइन्छ । पाँचौं, संघ, प्रदेश र स्थानीय तहको संविधानले प्रदान गरेको सूचीअनुरूप काम नभएका कारणले पनि मूल्यवृद्धि भइरहेको छ । संविधानले स्थानीय तहलाई स्थानीय बजार व्यवस्थापन, बजार अनुगमन र उपभोक्ता शिक्षाको काम गर्ने जिम्मेवारी सुम्पेको छ । प्रदेश तहलाई आफ्नो प्रदेशभित्रको व्यापार व्यवस्थापन गर्ने जिम्मेवारी सुम्पेको छ । संघ र प्रदेशलाई वस्तु र सेवाको आपूर्ति वितरण, मूल्य नियन्त्र, गुणस्तर, अनुगमन र स्वच्छ बजार उपभोक्ता हित संरक्षणको दायित्व तोकेको छ । तर संघ, प्रदेश र स्थानीय तहले आफ्नो अधिकारको सूची कार्यान्वयन गर्ने कार्ययोजना नै नबनाएकाले कृत्रिम मूल्यवृद्धि बढेको छ । छैठौं, उपभोक्ता निस्क्रियताले पनि मूल्यवृद्धिको मार खेप्नुपरेको छ । ग्रामीण उपभोक्ताहरू जागरण र सक्रियताका हिसाबले मूच्र्छामा छन् । सहरी उपभोक्ताहरूमा पछिल्ला वर्षहरूमा सचेतना वृद्धि भए तापनि मर्काप्रति सक्रिय छैनन् । सहरी उपभोक्ता वस्तु र सेवाका मर्कामाथि प्रतिक्रिया दिने भए पनि आफ्नो मर्काप्रति अरूले रक्षा र प्रतिनिधित्व गरिदेओस् भन्ने पराश्रित मानसिकताले ग्रसित छन् । उपभोक्ता नाम गरेका संस्थाहरू पनि बौद्धिक र असल काम गर्नेहरू विस्तारै ओइलाउँदै गएका छन् । सामाजिक सञ्जालमार्फत नकारात्मक सञ्चार प्रवाह गर्ने केही झुन्डलाई उपभोक्ता संस्थाहरूको भूमिका हावी हुन खोजिरहेको छ । यस्ता क्रियाकलाप शुद्धीकरण नभएसम्म उपभोक्ताहरूको आफ्नो दायित्व पनि पूरा हुन सक्दैन । जबसम्म व्यापारीहरू कानुन, स्वच्छ बजार र उपभोक्ता हित संरक्षणप्रति जिम्मेवार हँुदैनन्, नगर र गाउँपालिका प्रमुख, प्रजिअ, प्रहरी र निरीक्षण अधिकृतलाई कानुनले दिएको दायित्व निर्वाह गर्न सक्रिय हुँदैनन्, राजनीतिक दल र नेताहरू व्यापारीबाट चन्दा सहयोग नलिने प्रतिबद्धतासहित बजारका सुधारका कार्यक्रम घोषणा गर्दैनन्, उपभोक्ताको सक्रियतासहित व्यापारीले उपभोक्तामाथि पार्ने मर्काको सुनुवाइ गर्ने निकाय र अधिकारी हुँदैनन्, बजारको तह निर्धारणसहित, संघ, प्रदेश र स्थानीय तहको अधिकार कार्यान्वयनको कार्यक्रम घोषणा हँुदैन, तबसम्म कृत्रिम मूल्यवृद्धि र अभावको समाधान हँुदैन । स्वच्छ बजार र उपभोक्ता हित संरक्षण हँुदैन । बानियाँ उपभोक्ता हित संरक्षण मञ्च नेपालका अध्यक्ष हुन् ।"
भिडियो पनि गायब,"ब्युरोले स्युडोइफ्रिडन को अवैध कारोबारमाथिको अनुसन्धान बारा, सिमरामा फ्याक्ट्री रहेको आर्या फर्माबाट सुरु गरेको थियो । दोस्रो चरणको अनुसन्धानमा मात्रै ब्युरोले एसआर र टौरसमा छापा मारेको थियो । यसबीच प्रहरीले सुराकीका आधारमा कमलपोखरी सिटी सेन्टर नजिकै आर्या फर्मा ल्याब प्रालिका सञ्चालक दिलीप पण्डितलाई पनि पक्राउ गर्यो । पण्डितकै सूचनाका आधारमा पवन सांघाईले ललितपुरमा सञ्चालन गरेको प्लास्टिक फ्याक्ट्रीबाट ४ सय ७१ किलो ८८ ग्राम लागूऔषध बरामद भयो । अन्य कम्पनीमा छापा मार्दा पनि प्रहरीले पण्डितले दिएको सूचना उपयोग गरेको थियो । पण्डितले बयान फेर्न सक्ने आशंकामा ब्युरोले भिडियोमा समेत रेकर्ड गरेको थियो । स्रोतका अनुसार बयानमा पण्डितले औषधि व्यवस्था विभागका केही उच्च अधिकारी साथै अन्य केही सरकारी अधिकारी अवैध कारोबारबारे जानकार रहेको बताएका थिए । उनले ती अधिकारीसँगकै मिलेमतोमा ठूलो परिमाणमा कच्चा पदार्थ भित्र्याउन सफल भएको तथ्यसहितको बयान दिएका थिए । ब्युरोले सुरुमा सोही बयानलाई अनुसन्धान प्रतिवेदनमा राख्ने र त्यसका आधारमा थप अध्ययन गर्ने योजना बनाएको थियो । पछि एकाएक भिडियो रेकर्ड गायब बनाइयो । प्रहरी प्रतिवेदनमा त्यसबारे कुनै उल्लेख भएन । ब्युरोकै उपल्ला अधिकारी उक्त भिडियो कहाँ छ भन्नेबारे अनभिज्ञता दर्साउँछन् । घटना छानबिन गरिरहेका महान्यायाधिवक्ता कार्यालयका एक अधिकारी आवश्यक परे प्रहरी अनुसन्धानकै विषय पनि छानबिन हुने बताउँछन् । पक्कै केही गडबडी देखिन्छ, छानबिन समितिका एक सदस्यले भने, अहिले हाम्रो छानबिन सरकारी वकिलको भूमिकामा केन्द्रित छ तर घटनाको प्रकृति हेर्दा प्रहरी अनुसन्धानसम्म पुगेर छानबिन हुनुपर्ने देखिन्छ । यो गम्भीर मुद्दामाथि उच्च प्रहरी अधिकारीहरूको पनि स्वार्थ बाझिएको छ । स्रोत भन्छ, ब्युरोमा जिम्मेवारी बदली भएलगत्तै यो मुद्दा फेरि ब्यँताउने प्रयास भएको थियो । सादा पोसाकका केही प्रहरी अधिकारी परिचालन गरी औषधि उत्पादक कम्पनी सम्बद्ध मान्छेमाथि निगरानी पनि बढाइएको थियो । तर, केही समयमै प्रहरी अनुसन्धानबाट फेरि पछाडि हट्यो ।"
जापानद्वारा बाढी पीडितलाई सहयोग,"काठमाडौं (कास) दातृ मुलुक जापानले बाढीपीडितलाई तत्काल आवश्यक पर्ने सामग्री सहयोग गरेको छ । सरकारले बाढीपीडितलाई राहत भण्डारणका लागि त्रिभुवन अन्तर्राष्ट्रिय विमानस्थलमा खडा गरेको कार्यालयमै पुगेर सहयोग हस्तान्तरण गरेको हो । जापानबाट उक्त राहत सामग्री आइपुग्नेबित्तिकै नेपाललाई हस्तान्तरण गरिएको छ । नेपालका लागि जापानी राजदूत मसासी ओगावाले गृहमन्त्री जनार्दन शर्मासमक्ष उक्त सामग्रीको सूची हस्तान्तरण गरे । जापानले तत्कालका लागि २ करोड ३४ लाख रुपैयाँ बराबरको राहत सामग्री नेपाल सरकारलाई हस्तान्तरण गरिएको काठमाडौंस्थित जापानी दूतावासले जनाएको छ ।जापानबाट पहिलो चरणमा बुधबार आइपुगेको सामग्री ३ हजार ब्ल्यांकेट, एक सय रोल प्लास्टिक सेड, २ हजार स्लिपिङ प्याड र ३२ सय लिटर क्षमता भएको १० पिस पानी ट्यांकी हस्तान्तरण गरिएको हो । जापानी अन्तर्राष्ट्रिय सहयोग नियोग (जाइका) का नेपालका प्रमुख जुन साकुमा र गृह मन्त्रालयका सहसचिव केदार न्यौपानेबीच राहत सामग्री उपलब्ध गराइरहनेसम्बन्धी समझदारीपत्रमा हस्ताक्षरसमेत भएको छ । जापान सरकार तथा जापानी नागरिकले जापानमा २०११ र २०१६ मा भएको महाभूकम्प र विपदका बेला नेपालले गरेको सहयोगप्रति सधैं आभारी रहेको धारणा व्यक्त गर्दै राजदूत ओगावाले अहिले यस विपदको अवस्थामा नेपाललाई अन्तर्राष्ट्रिय क्षेत्रमध्ये प्रथम सहयोग पुर्याउन सकेकोमा नेपाल र जापानबीचको वास्तविक सम्बन्धको आभास दिएको बताए । यस अवस्थामा राहत सामग्री तत्काल वितरण हुने र पीडितहरूले राहत पाउनेमा जापान सरकार विश्वस्त रहेको जनाउँदै उनले विपदको घडीबाट छिटो निकास होस् भन्ने चाहनासमेत व्यक्त गरे ।"
विदेशी महिलाको रकम चोरी,धरान (कास) प्रेमी भेट्न धरान आएकी एक ताइवानी चेली बिचल्लीमा परेकी छन् । करिब ४ लाख रुपैयाँ चोरी भएपछि ३० वर्षीया हु तिङ फाङ बिचल्लीमा परेकी हुन् । उनी धरान१८ स्थित मंगलबारे चोक बस्ने नितेश ह्युज लोहारको जन्मदिन मनाउन आएकी थिइन् । सरप्राइज गिफ्ट खरिद गर्न आइतबार दिउँसो बजार हिँडेकी फाङ रकम चोरी भएपछि घर फर्किन सकेकी छैनन् । रमाइलो गरेर प्रेमी नितेशको जन्मदिन मनाउने उनको धोको अधुरै रह्यो । सामान किनेर घर फर्कने बेला आफू चढेको सफारीमै रकम चोरी भएपछि स्वदेश फर्कन समस्या भएको उनले बताइन् ।
कहालिँदै उठ्छन् बाढीपीडित,"इटहरी साउन २८ को बाढीले घरबारविहीन र आफन्त गुमाएकाहरूमा मानसिक समस्या देखिएको छ । पानी पर्नासाथ उनीहरू आत्तिन्छन् । दिउँसै बर्बराउने र राति कहालिएर उठ्ने समस्याले पीडित बनेका छन् । इटहरी४ गैरीगाउँकी १२ वर्षीया रिमा राई सुतिरहेका बेला बर्बराउने र जुरुक्क उठेर दौडन खोज्छिन् । कचना माविमा कक्षा ८ मा पढ्ने उनलाई यसअघि यस्तो समस्या थिएन । बाढीका कारण गाउँ नै सखाप भएपछि उनमा यस्तो समस्या देखिएको बाबु माकिम राईले बताए ।मध्यरातमा ७ फिट पानी घरभित्रै पसेपछि खाटमाथि टेबुल, टेबुलमाथि फ्रिज राखेर टिनको छाना उधारेर ५ जनाको परिवार छानामा जाग्राम बसेर बाँचेको उनले बताए । छोरीलाई टाउको दुख्ने, रिँगाटा लाग्ने गरेको छ, उनले भने । बाढीको समयमा बढी आत्तिएकै कारण आफूलाई टाउको दुख्ने र रिंगटा लागिरहने समस्या भएको रिमाले बताइन् । कसैले साह्रो करायो भने पनि डर लाग्ने र मुटुको धड्कन बढ्छ, उनले भनिन् । घरभित्रै घाँटीघाँटी बाढी पसेपछि पत्नी माला र छोरी स्विटीलाई दुवै हातले छानामा तान्दातान्दै हात फुत्किएपछि दुवैलाई बाढीले बगाएर लग्यो । आफ्नै हातबाट १० वर्षीया छोरी र ३० वर्षीया पत्नी बेपत्ता भएपछि भर्खरै उनीहरूको किरिया सकेका लालु साह पनि मानसिक समस्यामा छन् । राति छोरीको आवाज आएपछि ब्युँझन्छु, कहिले श्रीमतीको चित्कारले आधारातमै कराउन पुग्छु, मानसिक समस्याबारे उल्लेख गर्दै उनले भने, एक्लै बस्दा मनमा विभिन्न कुरा खेलिरहन्छ ।बाबु, आमा र भाइ बाढीमा गुमाएका ११ वर्षीय निशान राई निद्रामा आत्तिँदै उठ्छन् । आमा आउनु भो, ढोका खोल्दिनू भन्छन् । फुपू सीतासन्ध्या राईका अनुसार बाबुआमा आउनु भो, तर मलाई नबोलाई जानु भो भन्दै राति उठेर बाहिर निस्कन खोज्ने गर्छन् निशान । उनकै दिदी १५ वर्षीया कमला राई पनि मानसिक समस्यामा छिन् । आमा आशा, बाबु राजकुमार र भाइ निमेषलाई गुमाएकी उनी पनि सपनामा बर्बराउँछिन् । कसैले आयो भनेर करायो भने आत्तिएर बाहिर भाग्न खोज्छिन् । बाढीमा रूखमा झुन्डिएर बाँचेका उनीहरूमा मानसिक समस्या रहेको फुपू सीताले बताइन् ।त्यस्तै रूखको हाँगा समातेर गैरीगाउँबाट १२ किमि दक्षिण दुहबीमा जीवितै निस्कन सफल सानुमाया राई घटनापछि टाउको दुखेर ओछयान परेकी छन् । बीपी कोइराला स्वास्थ्य विज्ञान प्रतिष्ठानमा उपचार गराइरहेकी उनलाई केही सुधार देखिए पनि आत्तिने र डराउने समस्या समाधान भएको छैन । कोही चिच्याएर साह्रो कराए अहिले पनि डरले मुटु काम्छ, इटहरी १०, शिवनगरकी कुमारीदेवी राईले बाढीपछिको मानसिक समस्याबारे बताइन् । बाबु धनबहादुर, आमा शान्तिसहित दुई छोरा लिएर बाढीबाट ज्यान बचाउन छानामा बसेका उनीहरू घरको पिल्लर भाँचिएपछि बगेका थिए । बाढीले बाबुआमा रूख समातेर बाँचे भने उनी ५० मिटर छोरा मनीषसँगै बगेर छिमेकीको छानामा चढेर बाँचिन् । बिहान डोरीको सहायताले छिमेकीहरूले उनीहरूलाई निकालेका थियो । १२ वर्षीय जेठो छोरा मनीष अझै पनि डराउने, खाना नखाने र स्कुलसमेत जान मन नगर्ने भएको छ । एकान्तमा एकोहोरो टोलाउने र कम बोल्ने गरेको उनले बताइन् । मोरङको सुन्दरहरैंचा नगरपालिकाको बूढीखोला छेउमा रहेको मन्दिरका तीन वृद्धा हेर्दाहेर्दै बगेपछि स्थानीय युवामा अहिले मानसिक समस्या देखिएको शेखर मगरले बताए । स्थानीय युवतीहरू निद्रामै आयो आयो भन्दै कराउने र बेहोस हुने गरेका छन् । बीपी कोइराला स्वास्थ्य विज्ञान प्रतिष्ठान धरानका मानसिक रोग विभागका प्रमुख डा निदेश सापकोटाले बाढीकै कारण रोग बल्झिने गरेको बताए । उनले जताततै बाढी, घर डुबेको, मानिस बगाएर मृत्यु भएको, आफ्नो घरबार र सरसामान पनि बगाएको देख्दा बालबालिकामा समेत स्ट्रेस रिलेटेड डिसअर्डर हुने उल्लेख गरे । त्यसको निदानका लागि उसलाई सबै ठीक हुन्छ भन्ने भरोसा दिलाउनु नै रहेको डा सापकोटा बताउँछन् । अर्का मानिसक रोग विशेषज्ञ रोशन पोखरेल बाढीबाट उत्पन्न मानसिक समस्या विस्तारै ठीक हँुदै जाने बताउँछन् । न्युरो अस्पतालका मानसिक रोग विशेषज्ञ डा रञ्जन थापा पहिले औषधि खाएर ठीक भएकाहरू अहिले बल्झिएर आउन थालेको बताउँछन् । बाढीको त्रासका कारण नयाँ बिरामीसमेत मानसिक समस्यालिएर आउन थालेका छन् । उनले अहिले आइरहेका बिरामीको संख्या केही समयपछि बढ्ने बताए । पहिले सुरक्षित बास र गाँस भएपछि मानिसहरू उपचारमा आउने उनले उल्लेख गरे ।उनका अनुसार मानसिक तनावमा परेपछि मानिसमा रिँगाटा लाग्ने, बान्ता हुने र ज्वरो आउने लक्षण देखिन्छ ।"
जँघार तर्दा जोखिम,"बझाङ (कास) विभिन्न खोलामा पुल नहुँदा सुर्मा गाउँपालिकाका बासिन्दाले सास्ती खेप्नुपरेको छ । ज्यान जोखिममा राखेर वर्षे भेलमा हेलिएर आवतजावत गर्नुपर्ने स्थानीयको बाध्यता छ ।बाहुलीगाडखोला तर्ने क्रममा गत साता सुर्मा गाउँपालिकाका शेरबहादुर बोहराको मृत्यु भयो । खोलाले बगाउँदा दिनहुँजसो सर्वसाधारण घाइते हुने गरेका छन् । सुर्मा गाउँपालिकाबाट सदरमुकाम चैनपुर आवतजावत गर्दा बाटोमा पर्ने बाउलीगाडखोलामा आएको बाढीले हालिएका साँघुहरू बगाएपछि विभिन्न ठाउँमा जँघार तर्नुपर्ने अवस्था छ । दैनिक जीवनयापनका लागि सदरमुकामबाट उपभोग्य सामान ल्याउनुपर्ने भएकाले ज्यान जोखिममा राखेर भए पनि यात्रा गर्नुपरेको स्थानीय बताउँछन् । एक्लै खोला तर्न सकिँदैन चैनपुरमा एउटाको काम भए साथमा २३ जनालाई सँगै लिएर हिँड्नुपर्छ, स्थानीय चणी बोहराले भनिन्, भारीसँग त झन् कुन ठाउँमा ज्यान जाने हो भनेर मन ढुकढुक भइरहन्छ । बाटो जोखिमपूर्ण भए पनि विकल्प नहुँदा सर्वसाधारण सास्ती खेप्न बाध्य भएको बताउँदै भनिन्, भारी नबोकी हुँदैन, चैनपुरबाट खाद्यान्न लिएर छोराछोरी पाल्नुपर्छ । घरबाट निस्केको मान्छे साँझ नफर्किएसम्म चिन्ता लागिरहने दौलीचौरका गोरख बोहरा बताउँछन् । बर्खे भेलमा खोलामा जँघार तर्नुपर्ने जोखिम छ । कुन दिन के सुन्नुपर्ने हो भनेर चिन्ता लागिरहन्छ, उनले भने । सदरमुकाम आवतजावत गर्ने क्रममा बाहुलीगाडखोलाले बगाएर गत वर्ष ३ जनाले ज्यान गुमाएमा थिए । सुर्माबाट चैनपुर आउने बाटोको पानीपारामा पहाडबाट ढुंगा खसिरहने हुनाले भारीसँग यात्रा गर्न कठिन छ । बाहुलीगाडमा पुल निर्माण र बाटो स्तरोन्नतिका लागि प्रत्येक वर्ष जिल्लामा अनुरोध गरे पनि कसैबाट सुनुवाइ भएको छैन ।"
वन्यजन्तु संरक्षण गर्न पाँच देशका चित्र,"गैंडाकोट (नवलपरासी) कवि भूपीन लगातार दुई दिन गैंडाकोटस्थित नारायणी रिसोर्ट पुगे । पहिलो दिन एक्लै पुगेका उनले दोस्रो दिन छोरा र श्रीमतीलाई पनि लगे । उनलाई अन्तर्राष्ट्रिय प्रकृति कला प्रदर्शनी ले लोभ्याएको थियो । कविता भनेको रंगको चित्र हो, उनले भने, चित्र भनेको रंगको कविता हो । उनले परिवारलाई चित्रको महत्त्व बुझाउन सँगै लिएर आएको बताए । यस्ता कार्यक्रम राजधानीमा मात्र हुन्थे, मोफसलमा हँुदैनथे, उनले भने, यो ठाउँमा यस्तो कार्यक्रम हुनु ठूलो कुरा हो । यो प्रदर्शनीले चितवन र आसपासका कलाकारको कलाको पनि सम्मान गरेको छ । बुधबार अन्तिम दिन पनि प्रकृतिसँग सम्बन्धित चित्र हेर्न विभिन्न क्षेत्रसम्बद्ध व्यक्तिहरूको भीडै लागेको थियो । कलावति आर्ट काउन्सिल र रोटरी क्लब अफ गैंडाकोटद्वारा भदौ ३ मा सुरु प्रदर्शनीमा १ सय ३८ चित्र राखिएका थिए । तिनको मोल राखिएको थियो ६ हजारदेखि ७० हजार रुपैयाँसम्म । आयोजकका अनुसार, प्रदर्शनी अवधिभर करिब ८ लाख रुपैयाँमा ५० चित्र बिक्री भए । सबैभन्दा धेरै गैंडाकोट नगरपालिकाले ६ वटा चित्र लगेको कलावतिका अध्यक्ष भीमप्रसाद शर्माले बताए । उनका अनुसार, नेपाल ललितकला प्रज्ञा प्रतिष्ठानकी कुलपति रागिनी उपाध्यायले बनाएको ७० हजार मूल्य बराबरको चित्र र भारतीय कलाकार विजय विश्वासको ६० हजार तोकिएको चित्र नारायणगढका अरुण पियाले किने ।प्रदर्शनीमा भारतका दुई चित्रकारका १६, बंगलादेशका तीन सर्जकका ११, जर्मनीका तीन चित्रकारका ९ र अस्ट्रियाका एक चित्रकारको एउटा चित्र पनि प्रदर्शनीमा राखिएका थिए । नेपाली चित्रकारहरूका चाहिँ १ सय १ सिर्जना थिए ।सबै चित्र प्रकृतिसँग सम्बन्धित थिए, हाम्रो उद्देश्य वन्यजन्तुको संरक्षण र प्रवद्र्धन गर्नु पनि थियो, शर्माले भने । उनले पछिल्लो समय चित्रकलामा आकर्षण बढ्दै गएको भन्दै खुसी साटे ।गत चैतमा नवलपरासीको अमरापुरीमा प्रथम अन्तर्राष्ट्रिय प्रकृति कला उत्सवको आयोजना गरिएको थियो । त्यही उत्सवमा बनाइएका र चित्रकारले आफ्नो देशबाट ल्याएका चित्र यसपालि प्रदर्शनीमा राखिएको हो । त्यो बेला कलाकारले उत्सवका लागि दुईदुई चित्र लिएर आएका थिए । अहिले बाहिरबाट कोही कलाकार आउनुभएन, कार्यक्रम काठमाडौंमा राख्ने सोच थियो, बाटोको अवस्थाले गर्दा सकिएन, शर्माले भने, यहीं आयोजना गरे पनि कार्यक्रम एकदमै राम्रो भयो, अर्को वर्ष बंगलादेश र त्यसपछि भारतमा हुनेछ । यसबारे सम्झौता भइसकेको छ । गैंडाकोट नगरपालिकाले चित्रकलालाई प्रवद्र्धन गर्न चित्र लिएको जनाएको छ । एक घर एक चित्र अभियान राम्रो छ, गैंडाकोट नगरपालिकाका मेयर छत्रराज पौडेलले भने, नयाँ घर बनाउने नगरवासीलाई यसबारे भन्नेछौं, चित्रकला र कलाकारको प्रवद्र्धन गर्न नगरपालिकाले सहयोग गर्नेछ । उनले कलाकारको कामको सम्मान गर्दै ६ वटा चित्र किनेर नगरपालिकामा राख्न लागिएको बताए ।"
दीपिकारणवीर सम्बन्धमै,"दीपिका पादुकोण र रणवीर सिंहले आफूहरूको ब्रेकअपको खबरलाई गम्भीरतापूर्वक लिएको देखिन्छ ।यसलाई गलत सावित गर्न दुवै तम्सिएका छन् । यी स्टार कपलको विछोड हुन लागेको खबर केही दिनअघि मात्रै सुन्नमा आएको थियो । त्यो बेला उनीहरू चुप थिए ।अब भने हल्लालाई मत्थर गर्नु ठीक लागेछ क्यारे, उनीहरूले आफ्नो इन्टिमेसी देखाइदिएका छन् । रणवीरदीपिका सँगै बसेर हाँसोठट्टा गर्दै गरेको भिडियो अहिले बलिउडको ताजा खबर बनेर छाइरहेको छ । सोसल साइटतिर पनि भाइरल भइरहेको छ । यो जोडीको नाममा बनेको फयान क्लबले इन्स्टाग्राममा भिडियो सेयर गरेको छ । भिडियोमा दीपिका रणवीरको काखमा बसेकी देखिन्छिन् । रणवीर उनको कानमा केही फुसफुसाइरहेका छन्, त्यो सुनेर दीपिका खुलेर हाँसेकी छन् । दीपिकाले पनि रणवीरलाई कानमा केही भनेपछि दुवै अँगालो मारेर हाँस्छन् । उनीहरूले एकअर्काको कम्पनी इन्जोय गरेको देखिन्छ । एक साथीको बर्थडे पार्टीको अवसरमा उनीहरू यसरी रमाएका थिए । समारोहमा दीपिकाका पूर्वप्रेमी युवराज सिंह पनि उपस्थित थिए । स्टार जोडीको त्यो भिडियो हेरेपछि उनीहरूको रिलेसनसिप स्टाटस्बारे द्विविधा समाप्त भएको भारतीय सञ्चारमाध्यमहरूले उल्लेख गरेका छन् ।"
महेश्वरका कविता,"अस्ट्रेलिया (कास) महेश्वर शर्मा कविता कृतिसहित आएका छन् । उनको प्रवासका जुनहरू कृति सिड्नीमा नेपाली राजदूत लक्की शेर्पा, शर्माका बुबाआमालगायतले लोर्कापण गरे । अस्ट्रेलिया रहेर काव्य सिर्जना गर्दै आएका उनको यो पहिलो कृति हो । २५ वटा कविता समेटिएको कृतिमा राष्ट्रिय भाव, मायाप्रेम, विछोडका साथै आफ्नो गाउँघरको सम्झना समेटिएका छन् । अन्तर्राष्ट्रिय नेपाली साहित्य समाज (अनेसास) न्यु साउथ वेल्सका महासचिवसमेत रहेका उनले कविता संग्रहमा नेपाललाई छोडेर विदेशमा भविष्य खोजिरहेका युवाहरूलाई नेपाल फर्किन आग्रहसमेत गरेका छन् । समारोहमा अनेसासका केन्द्रीय उपाध्यक्ष भीमसेन सापकोटा, साहित्यकार केदार पोखरेल, एनआरएन अस्ट्रेलियाकी संरक्षक इन्द्रा वन, एनआरएन उपाध्यक्ष नन्द गुरुङलगायतले शर्माको पुस्तकमाथि चर्चा गरेका थिए ।"
भुइँमान्छे को नायकी कथा,"काठमाडौं सहरका भित्ताहरूमा सातैपिच्छे नयाँनयाँ फिल्मका पोस्टर टाँसिन्छन् । दर्शक हिरोहिरोइनलाई पोस्टरमै हेरेर पनि हलसम्म पुगेका हुन्छन् । गत शुक्रबार पनि भुइँमान्छे का पोस्टर टाँसिए । तर पोस्टरमा कुनै चल्तीका हिरो वा हिरोइन नभई एक अधबैंसेले प्राथमिकता पाएका थिए । उनै अधबैंसे रमेश बुढाथोकीले निर्वाह गरेको पात्रमा केन्द्रित उक्त फिल्म व्यावसायिक हिसाबले खासै सफल त भएन, तर गम्भीर फिल्मका दर्शकका लागि भने एउटा नौलो स्वाद भने रह्यो । मुर्दा चिर्ने मान्छेको मनोविज्ञानमा उक्त फिल्म आधारित छ । एउटा कलाकारलाई उसको फिल्म दर्शकले रुचाऊन्, राम्रो पहिचान बनाओस् भन्ने आस त हुन्छ, तर त्यसमा कति चल्छन्, कति चल्दैनन्, अभिनयको लामो यात्रा तय गरिसकेका बुढाथोकीले भने । उनले भुइँमान्छे विगतका आफ्नै फिल्मभन्दा साँच्चिकै चुनौतीपूर्ण भूमिकामा बनेको सुनाए । किन त ? नेपाली फिल्ममा यस्ता खालका पात्र र कथा कहिल्यै देखिएका थिएनन् । यसको पात्र नवीनतम छ र मैले पनि विगतमा भन्दा यस पात्रमा अलि मिहिनेत र अनुसन्धान गरेको छु । एउटा पात्र, जसलाई मुर्दाघरमा लास चिरेरै १५२० वर्ष बिताइसकेको छ, समाजप्रति पनि खासै मतलब छैन र समाजलाई पनि उसप्रति कुनै चासो छैन । एकनासे जिन्दगी बिताइरहेको मान्छेले के सोच्ला ? के गर्ला ? भुइँमान्छे का उनै केन्द्रीय पात्र बोले, किनकि हामी मुर्दा भन्नेबित्तिकै डराउने गर्छौं । म त मुर्दाको छेउमा पनि मुस्किलले जान्थें । त्यस्तो मान्छेलाई दिनरात मुर्दा चिर्ने पात्र निर्वाह गर्नुपर्दाको जटिलता र चुनौती थियो ।आफ्नो पात्रलाई यथार्थपरक बनाउने ध्याउन्नमा उनले त्यस्तै पेसामा १४१५ वर्षदेखि संलग्न पोखराको गण्डकी अस्पतालका रमेशलाई भेट्टाए । बुढाथोकीले भने, यथार्थपरक ढंगले गर्न सकिएन भने त्यो सतही हुन्छ, दर्शकलाई छुँदैन भन्ने मनमा थियो । सुरुमा त रमेशजी पनि बोल्न मान्नुभएको थिएन, तर पछि मीतज्यूको साइनो लगाएर नजिकिँदै गएपछि खुल्न थाल्नुभयो ।लास चिर्ने र बोल्न चाहने मान्छे खोज्नुभन्दा चुनौती बुढाथोकीलाई पोस्टमार्टमको कौशल सिक्दा परेछ । भोलिपल्ट मुर्दाघरमा बोलाउनुभयो, अप्ठयारो मान्दै भित्र गएँ, पहिलो पटक मुर्दाघर छिरेका उनले थपे, रमेशजीले चिर्ने प्रक्रियाबारे बताउन थाल्नुभयो । कुराकानी हुँदाहुँदै उहाँले हातको ब्लेडले लासको घाँटीदेखि स्वार्रै चिर्नुभयो । अचानक त्यो देखेपछि मलाई असहय भयो । अपर्झट बाहिर निस्केर बान्ता गरें । भित्र जाने आँटै आएन । तर पात्रको जिम्मेवारी बोकेका उनी निकै बेर बाहिरै बसेपछि मन दह्रो बनाएर फेरि भित्रिए । हात कमाउँदै ब्लेड समाएर आफैंले लास चिरे ।भोलिपल्ट पनि गए । अघिल्लो दिनभन्दा अलिक सहज अनुभव गरे । लास चिर्ने पेसा नै बनाएका रमेशलाई आफ्ना आफन्त भनेकै लास लाग्छन् रे । तिनै लाससँग कुरा गर्ने रहेछन्। लासले नै उनलाई कहिले हँसाउने, कहिले रुवाउने गर्दा रहेछन् । अझ कहिलेकाहीं त कुस्ती नै चल्छ रे, झगडा गर्न आउँछन् रे । बुढाथोकीलाई मीतज्यू बाट यस्ता कुरा सुन्दा अनौठो लाग्ने नै भयो । सुन्दा अस्वाभाविक लागे पनि त्यो उनको मनोविज्ञान बोलेको थियो । पछि पटकथामै पनि उक्त कुरा घुसाए पटकथाकार तथा निर्देशक नवराज बुढाथोकीले । भुइँमान्छे गरेपछि भने रमेश बुढाथोकीले मृत्युलाई एकदमै स्वाभाविक रूपमा लिन थालेका रहेछन् । भने, मृत्यु नै शास्वत सत्य हो भन्ने कुरा पहिले म मान्न तयार थिइनँ । अचेल मलाई मर्न डर लाग्दैन ।फिल्ममा भने लास चिर्ने निरस पेसा अपनाइरहेको र स्वभाव एकलकाटे भए पनि मुख्य पात्र कुनै युवतीको मायामा आसक्त हुन्छ । उक्त युवतीको भूमिकामा सिपोरा गुरुङ देखिएकी छन् ।डाक्टर पढ्न चाहिरहेको एउटा विद्यार्थी राजनीतिक दुष्चक्रमा परेर छात्रवृत्तिको सिट नेताको मान्छेका लागि गुमाउँछ । पैसा नै तिरेर भए पनि डाक्टर बन्ने उसको चाहना पनि एउटा घटनाका कारण पूरा हुन पाउँदैन । बाबुआमा मारिन्छन् । संयोगवश, ऊ मुर्दा चिर्ने मान्छेको संरक्षणमा पुगेपछि त्यही पेसामा लाग्छ । जतिसुकै कठोर काम भए पनि मान्छेमा दया, करुणा, प्रेम त हुन्छ नै । ती रमेशका त पत्नी नै तीनचारवटी थिए रे, बुढाथोकीले सुनाए । नेपालको पहिलो टेलिशृखंला वाचा बिर्सेको छैन बनाउने जश पाएका रमेश बुढाथोकी त्योभन्दा पाँच वर्षअघि नै २०३७ मा रंगमञ्चमा छिरेका थिए । एसएलसी सकेपछि विराटनगरकै दियालो परिवार नाटय समूहमा संलग्न भएका उनी पहिलो नाटक द्रोही मा एउटा दृश्यका लागि छानिएका थिए । त्यसको एक महिनापछि नै यहाँ मरे बाँचिन्छ मा मेजर रोलमा काम पाए । सोही वर्ष नै मैले आफैं नाटक लेख्न थालें । विधवाको सिन्दुर लेखें । बीए पढ्न काठमाडौं आएपछि भने उनी तत्कालीन राजकीय प्रज्ञा प्रतिष्ठानमा छिरें, उनले सम्झिए । बुढाथोकी आफू सधैं एउटा राम्रो कलाकार बन्ने कोसिसमा रहेको बताउँछन् । सँगैका कति बैंसमा फिल्मको हिरो बन्ने जोसमा कुदे । तर उनी ? भने, हिरो नै बन्ने रुचि ममा कहिल्यै भएन । त्यस्तो हुन्थ्यो भने तमैले आफैंले निर्देशन गरेका फिल्ममा आफ्ना लागि रोल निकाल्थें होला । बरु बुढेसकालमा प्रवेश गर्दैगर्दा भुइँमान्छे मा नायक बन्न पाए ।ढल्कँदो उमेरमा नायक बन्ने लोभचाहिँ किन नि ? प्रश्न नखस्दै उनी बोले, किन छैन ? म त एकदमै लोभी छु त्यसमा । चाहना पनि हुन्छ। हाम्रा मेकरमा त्यस्तो सोचको विकास भएकै छैन । हलिउड, बलिउडमा त्यस्ता विषयका फिल्मले पनि सफलता पाएका छन् । सायद हामीकहाँ बनाइएमा सफल हुँदैन कि भन्ने डरले पनि होला । तर समाजलाई नायकत्व दिएका त्यस्ता वयस्क पात्र र विषय खोज्ने हो भने कति छन् कति । बुढाथोकीले फिल्मबाहेक कहिल्यै केही सोचेनन्, न करिअरका लागि अरू विकल्प नै खोजे । फिल्मको प्रभाव उनमा यतिसम्म थियो रे, कलेजमा पढ्दा ब्ल्याकबोर्डमा पनि फिल्म नै देख्थे रे । उनी आफैं भन्छन्, अब त झनै यसभन्दा पर जाने सोच आउँदैन पनि । फिल्म क्षेत्रलाई खुब सम्मान गर्छन् बुढाथोकी । बुबा छोरालाई सके डाक्टर नसके सरकारी कर्मचारी बनाउन चाहन्थे । तर उनी भए कलाकार, निर्देशक । कैयौं वर्ष बाबुछोरामा शीतयुद्ध नै चल्यो । बुबा छोरो जोगी भयो भन्थे रे । तर जब बुढाथोकीको कामको चर्चा चुलिँदै जान थाल्यो, बुबाको मन फेरियो ।र, यही क्षेत्र नछोड्ने बुझेपछि बुबालाई छोराले एउटा सरकारी तबरबाट तक्मा पाओस् भन्ने थियो, एकाएक भावुक बन्दै बुढाथोकीले थपे, त्यस्तो चाहना राखेको वर्ष दिन नपुग्दै २०५९ सालमा बुबा बित्नुभयो । २०६० सालमा मैले गोरखा दक्षिणबाहु पाएँ ।त्यसपछि उनी गफ गर्ने मुडमा देखिएनन् ।"
विदेशमा पनि उतै उल्लास,"अस्ट्रेलिया खुला बजार तथा विश्वव्यापीकरणले साना मुलुकहरूलाई पुर्याएको फाइदा चाडपर्वहरूबाट झल्किन्छ । अझ आधुनिक सञ्चार प्रविधि र सामाजिक सञ्जालले संसारका जुनसुकै कुनामा पुगेको भए पनि सँगसँगै भएको महसुस गराउनु अर्को रोचकता हो । पछिल्लो समय अस्ट्रेलियामा नेपाली कला र संस्कृतिजन्य गतिविधि निकै लोभलाग्दो बन्दै गइरहेका छ । गतवर्षहरूको तुलनामा यस वर्षको तीजमा नेपालका सांगीतिक प्रस्तुति दिन आउने कलाकारहरूको संख्या ह्वात्तै बढ्यो । यसपटक करिब ढेड दर्जन कलाकार तीजको मेसो पारी अस्ट्रेलिया आए । यसपटक आउनेमा गायकगायिका सुनीता दुलाल, सिन्धु मल्ल, देवी घर्तीमगर, चन्दा अर्याल, पशुपति शर्मा, खुमन अधिकारी, रमिला न्यौपाने, बद्री पंगेनी, मुना थापामगर, प्रिया भण्डारी, टीका पुन, उमा गिरी, टीका प्रसाईंलगायत थिए । अभिनेत्री वर्षा राउत पनि तीजकै मेसोमा आयोजित कार्यक्रमका लागि आइपुगिन् । यिनीहरूले सिड्नी, मेलबर्न, ब्रिसबन, एडिलेड लगायतका सहरहरू मात्र नभएर नेपालीहरूको बसोबास रहेको अन्य स्थानहरूमा समेत प्रस्तुति दिए । यसले प्रवासमा नेपाली कला संस्कृतिप्रतिको चासो बढ्दै छ भन्ने पुष्टि गर्छ, इभेन्ट अर्गनाइजर बीएमएस फिल्मसा प्रमुख वीरेन्द्रदीप मल्लले भने, सिंगो नेपाली समुदायका लागि यो खुसीको कुरा हो । उनका अनुसार यस्ता कार्यक्रमहरू धेरैजसो त सामाजिक उद्देश्यसहित हुन्छन् । यस वर्ष नारी निकुञ्जले नेपालमा दुर्गम भेकका महिलाको स्वास्थ्यमा सहयोग पुर्याउनका लागि तीजका कार्यक्रम गरेको थियो भने अन्य संघसंस्थाहरूले पनि विभिन्न सामाजिक उद्देश्य बोकेर गरेका थिए । तीजको रमझमको यहाँ भिन्न माहोल बनिरहेको छ । साथीभाइ र आफन्त जम्मा भएर दैनिकजसो दर खाने केही दिनदेखि नै जारी छ । यस्तो जमघटमा उनीहरू नेपाली परम्परागत साडीचोलो, कुर्तासुरुवाल, पोते, चुरालगायतका परिधानमा सजिएका हुन्छन् । यस्ता जमघट सहरअनुसार हुन थालेका छन् । सिड्नी, मेलबर्न, एडिलेड, ब्रिसबन लगायतका ठूला सहरहरूमा ठूलै जमघट हुने गर्छन् भने डब्बो, अरेन्ज लगायतका दुर्गम भेगमा समेत सानातिना इभेन्ट हुन थालेका छन् । पछिल्लो समय केही मात्रामा भारतीय लेहेन्गा लगाउने प्रचलन बढेको भए पनि साडीचोलोले नै यसपालिको तीजमा बढी महत्त्व पाएको देखियो । तीज महिलाको मात्रै नभई नेपाल र नेपालीको चाड हो, रातो साडीमा सजिएकी विराटनगरकी कविता चुडालले सुनाइन्, त्यही भएर हाम्रो पहिचान प्रवद्र्धनका लागि पनि मौलिकता छोड्न मिलेन नि । सामान्यत: तीजमा सेलरोटी, अचार, मासु, चिउराको मेनु प्राथमिकतामा पर्छ । पछिल्लो समय भने थकाली खानाले स्थान लिँदै गएको छ । आफन्त, साथीभाइ जम्मा हुने र नाचगान गर्दै खाएको दृश्य सामाजिक सञ्जालमा पोस्ट गर्नेहरू थुप्रै भेटिन्छन् ।"
४५ किमिमा ९ सय भाडा,"रुकुम (कास) बाँफिकोट गाउँपालिका३ का शेरवीर दाहाल यसअघि ५ सय रुपैयाँ तिरेर पटकपटक चौरजहारी पुगेका थिए । सदरमुकाम खलंगाबाट चौरजहारी सम्मको ४५ किमि सडकमा उनलाई ५ सय पनि महँगो लाग्थ्यो । उनले भाडा महँगो भयो त भन्थे तर सुन्ने कसले ? व्यवसायीको मनपरीमा बिचरा यात्रुको के लाग्थ्यो ? ४५ किमि सडकमा एकतर्फी मात्रै ५ सय तिर्नुको विकल्प उनीसँग मात्रै होइन अरू कसैसँग थिएन ।उक्त सडकमा गाडी चल्न थालेदेखि एकतर्फी ५ सय तिर्दै आएका यात्रु अहिले भने झन्डै दोब्बर भाडा तिर्न बाध्य छन् । सडक बिग्रिएको, इन्धन महँगिएको र वर्षाका नाममा व्यवसायीले ४५ किमिमा ९ सय रुपैयाँ असुल्दै आएका छन् । हाल उक्त सडक ३ खण्डमा विभाजित छ । यातायात व्यवसायीले जबरजस्ती ३ खण्ड बनाएर सवारी चलाइरहेका छन् । प्रतियात्रु प्रतिखण्ड ३ सयका दरले पूरै सडक यात्रा गर्दा एकतर्फी मात्रै एउटा यात्रुले ९ सय रुपैयाँ तिर्नुपर्छ ।खलंगादेखि सानीभेरी गाउँपालिकाको सुलीहाले, सुलीहालेदेखि चाइनाबगरसम्म र चाइनाबगरदेखि चौरजहारीसम्मको तेस्रो खण्डमा ३ सयका दरले व्यवसायीले ९ सय रुपैयाँ असुलिरहेका छन् ।उक्त खण्डमा जिल्ला यातायात व्यवस्था समितिले प्रतिकिमि ९ रुपैयाँ भाडादर कायम गरेको छ । समितिको मापदण्डअनुसार यो सडक ग वर्गमा पर्छ । समितिले निर्धारण गरेको भाडाअनुसार ४५ किमिको यो सडकको भाडा प्रतियात्रु ४ सय ५ रुपैयाँ हुनुपर्ने हो । भाडा बढी लिइएकोबारे आफूलाई जानकारी नभएको जिल्ला यातायात व्यवस्था समितिका अध्यक्ष एवं प्रजिअ वंशीकुमार आचार्यले बताए । व्यवसायीकै सहभागितामा भाडादर कायम गरिएकाले त्यसमा धेरै तलमाथि गरिए कारबाही हुने पनि उनले बताए । नियामक निकायले वास्ता नगर्दा सर्वसाधारण मर्कामा परिरहेको दाहालको गुनासो छ । यो मनपरी भयो, ९ सयभन्दा कम भाडामै मान्छेहरू नेपालगन्ज पुग्छन् तर यहाँ अचाक्ली भयो, उनले भने । चौरजहारी ७ कि मनकुमारी केसीले सडकमा व्यवसायीको मनपरी चलिरहे पनि कसैले वास्ता नगर्दा सर्वसाधारण मारमा परेको बताइन् । उक्त खण्डमा सिस्ने हिमाल बस तथा मिनी बस यातायात व्यवसायी समिति, रुकुम यातायात प्रालि र सानोभेरी सेवा समितिले जिप सञ्चालन गर्दै आएका छन् । सुलीहालेमा माथिबाट झरेको पहिरोले व्यवसायीलाई मनपरी भाडा उठाउन सजिलो बनाइदिएको छ । २ साताअघि झरेको पहरो हटाइएको छैन । पहिरोकै कारण खलंगाबाट जाने गाडी सुलीहालेबाट फर्कन्छन् भने चौरजहारी र चाइनाबगरबाट आएका गाडी पनि सुलीहालेबाट उतै फर्कने गरेका छन् । आआफ्नो समितिका जिपले बोकेका यात्रु आआफ्नै जिपलाई यात्रु दिएर उनीहरू फर्कन्छन् । सिस्ने हिमाल बस तथा मिनी बस यातायात व्यवसायी समिति अध्यक्ष जनककुमार बाँठाले समितिले भाडा नबढाएको तर व्यवसायी आफैंले त्यसो गरेको भए जानकारी नभएको बताए ।"
टहरामै भूकम्पपीडित,"नुवाकोट (कास) भूकम्पले विदुर नगरपालिका१० गेर्खुका ४६ वर्षीय रामबहादुर रानामगरको घर भत्कियो । त्यसयता उनी टहरामै छन् । ९ लाख रुपैयाँ खर्चेर बनाएको नयाँ घर भूकम्पले ढालेपछि टहरामा आएका उनको कन्तबिजोग छ । २७ महिनादेखि टहरामा बस्दै आएका रानामगरको नाम लाभग्राही सूचीमा पनि समावेश छैन । छुटको सूचीमा पनि मेरो नाम छैन, उनले भने, वर्षा हुँदा टहरामा बस्न सकिँदैन । जमेको पानी बाहिर फाल्दैमा दिन बित्छ । वडा कार्यालय धाउँदैमा हैरान भइयो । उनी उदाहरण मात्र हुन् । देउरालेटोलका ४७ वर्षीय माधव प्याकुरेलको ४ जनाको परिवार पनि टहरामै छ । घर बनाउन सरकारले दिने पैसा पाएको छैन । नाम लेखेर लगेको लग्यै छन्, उनले भने, रकम आउँछ भन्छन्, कहिले पाइने हो थाहा छैन । यो वडामा पहिले १ सय ४३ जना छुटेका थिए । दोस्रो पटक सर्वेक्षण गर्दा पनि ९९ जना छुटेका छन् । वास्तबिक पीडितका लागि लड्छौं, वडा १० का अध्यक्ष गणेशकुमार नेपालले भने, तेस्रो पटक पनि गुनासो सम्बोधन भएन । छिटो लाभग्राही सूचीमा दर्ता गराउन लागेका छौं । पुनर्निर्माण प्राधिकरण जिल्ला समन्वय समितिले जिल्लाका ७९ हजार भूकम्पपीडितले रकम पाएको जनायो । निमित्त प्रमुख वेदप्रसाद गौडेलले छुटेकालाई वडाध्यक्ष र सचिवको मुचुल्काका आधारमा गुनासो सम्बोधन हुने बताए ।"
प्रभावित क्षेत्रमा स्वास्थ्य शिविर,"महोत्तरी (कास) बाढी प्रभावित २ दर्जनभन्दा बढी स्थानमा बुधबार एकैसाथ स्वास्थ्य शिविर सञ्चालन गरिएको छ । शिविरमा ५२ हजारभन्दा बढीलाई स्वास्थ्य सेवा उपलब्ध गराइएको जिल्ला जनस्वास्थ्य कार्यालयको दाबी छ ।स्वास्थ्य मन्त्रालयको अभियानअन्तर्गत शिविर सञ्चालन गरिएको हो । शिविरमा स्वास्थ्य मन्त्री गिरिराजमणि पोखरेल आफैं उपस्थित थिए । पोखरेलले लोहरपट्टीमा एक बालक र वृद्धको नङ काटेर उद्घाटन गरे । त्यसपछि जलेश्वर, मटिहानी, गौशाला, भंगाहा, मनरा, कान्तिबजारलगायत बाढीबाट अति प्रभावित २६ ठाउँमा एकैसाथ सञ्चालन गरिएको थियो । मन्त्री पोखरेलले यो फरक ढंगको स्वास्थ्य शिविर भएको बताए । जिल्ला स्वास्थ्य प्रमुख नागेन्द्रप्रसाद यादवले २६ वटै शिविरमा गरी करिब ७० लाख मूल्य बराबरको औषधि नि:शुल्क वितरण गरिएको बताए ।"
सरकार दाउ मा राख्न तयार,"वासिङ्टन (बीबीसी) अमेरिकी राष्ट्रपति डोनाल्ड ट्रम्पले मेक्सिकोको सीमामा पर्खाल लगाउन आवश्यक परे सरकारलाई नै दाउमा राख्न तयार भएको बताएका छन् । मेक अमेरिका ग्रेट अगेन र्यालीका क्रममा एरिजोनाको फोनिक्समा समर्थकलाई सम्बोधन गर्दै उनले विपक्षी डेमोक्रेटहरू पर्खाल निर्माणमा अवरोधक भएको आरोप लगाए ।अवरोधकारी डेमोक्रेटहरूले हामीलाई त्यसो गर्न दिने छैनन्, तर मलाई विश्वास गर्नुस्, यदि सरकारबाटै हट्नु परे पनि हामी त्यो पर्खाल बनाउँछौं, समर्थकलाई सम्बोधन गर्दै उनले भने, हामीलाई अमेरिकी जनताले अध्यागमन नियन्त्रणका लागि मत दिएका हुन् ।ट्रम्प अमेरिकामा गैरकानुनी आप्रवासीको प्रवेश रोक्न मेक्सिकोसँगको सीमामा ठूलो पर्खाल लगाउनेसम्बन्धी विवादास्पद योजनाको लगानीका लागि कंग्रेसको समेत सहमति होस् भन्ने चाहन्छन् । सरकारी खर्चसम्बन्धी कानुनमा पर्खाल निर्माणको बजेट सुनिश्चितताका लागि रिपब्लिकनहरूलाई डेमोक्रेटहरूको सहयोग चाहिन्छ । तर यसमा डेमोक्रेटहरू सहमत छैनन् । यसप्रति आक्रोश व्यक्त गर्दै ट्रम्पले पर्खाल निर्माणको विरोध गरेर डेमोक्रेटहरूले अमेरिकाको सुरक्षालाई खतरामा पारेको आरोप लगाए । गैरकानुनी आप्रवासीको प्रवेश रोक्न यस्तो पर्खाल महत्त्वपूर्ण रहेको कुरा अध्यागमन अधिकारीहरूले बताएको पनि उनले उल्लेख गरे । सरकारी खर्चसम्बन्धी कानुनलाई कंग्रेसले पास गर्न नसके ट्रम्प सरकार संकटमा पर्न सक्नेछ । यसको निर्णय आगामी अक्टोबर १ मा हुनेछ । ८० मिनेटको सम्बोधनमा उनले मिडियाहरूले दक्षिणपन्थी समूहलाई मञ्च दिएको आरोप पनि लगाए । उनले चार्लोटभिल्लेमा भएको हिंसाका बेला गत अगस्ट १२ मा आफूले बोलेको विषयलाई बंग्याएको भन्दै मिडियाको आलोचना गरे । उक्त स्थानमा भएको प्रदर्शनका सहभागीमाथि एक जनाले कार कुदाउँदा हिदर हेयेर नामका व्यक्तिको मृत्यु भएको थियो । उनले त्यस विषयमा आफूले बोलेको पूर्ण शब्दलाई पत्रकारहरूले गलत व्याख्या गरेको आरोप लगाए । उनले नक्कली मिडियाका बेइमान मानिसले अमेरिकाको इतिहास र सम्पदालाई नष्ट गर्न खोजेको उल्लेख गर्दै भने, तिनीहरू हाम्रो देशलाई मन पराउँदैनन् ।"
मेक्सिकोमा पत्रकारको हत्या,मेक्सिको (एएफपी) मेक्सिकोको भेराक्रुज राज्यमा सरकारविरोधी प्रदर्शनका क्रममा एक पत्रकारको गोली हानी हत्या गरिएको छ । भेराक्रुजको हुइयापान डे आकाम्पोमा सहरमा ओक्यानडिडो रिओस नामका ५५ वर्षीय पत्रकारको हत्या भएको हो । उनी एक क्षेत्रीय समाचारपत्रमा अपराधसम्बन्धी समाचारका संवाददाता थिए । मंगलबारको यो घटनासहित मेक्सिकोमा यस वर्षको सुरुदेखि हालसम्म मारिएका पत्रकारको संख्या १० पुगेको छ । मेक्सिकोमा जारी हिंसाका क्रममा पत्रकार र मानव अधिकारवादीको संरक्षण विषयमा सरकारद्वारा जारी एक कार्यक्रममा रिओस पनि संलग्न थिए । उक्त जानकारी द स्टेट्स कमिसन द प्रोटेक्सन अफ जर्नालिस्ट इन भेराक्रुज का प्रमुख जोर्ज मोरालेसले दिएका हुन् । रिओस डिओरियो डे आकायुक्यान नामक एक पत्रिकामा एक दशकदेखि सरकारी भ्रष्टाचार र अपराधसम्बन्धी समाचार लेख्दै आएका थिए । उक्त अखबारका प्रधान सम्पादक सेसिलिओ पेरेजका अनुसार रिओसलाई पूर्वमेयरका तर्फबाट ज्यान मार्ने धम्की आएको थियो । सन् २००६ यता हालसम्म मेक्सिकोमा एक सयभन्दा बढी पत्रकार मारिएका छन् । पत्रकारका लागि मेक्सिको विश्वकै एक अति जोखिमयुक्त देश मानिन्छ । पत्रकारमाथि मेक्सिकोमा हत्या हिंसाका शृंखला जारी रहे पनि यसको आवश्यक सुनुवाइ भने कुनै पनि निकायबाट हुने गरेको छैन । पत्रकारको अधिकारका लागि कार्यरत संस्थाहरूद्वारा हालै प्रकाशित एक प्रतिवेदनअनुसार पत्रकार हत्याका कम्तीमा पनि ९० प्रतिशत घटनामा संलग्नमाथि कारबाही नै भएको छैन । सोही कारण यहाँ दण्डहीनता बढेको र पत्रकारमाथि हिंसात्मक हमला हुने गरेको बताइएको छ । केही समयअघि मेक्सिकोका पत्रकारहरूले राष्ट्रपतिसँग आफ्नो सुरक्षाका विषयमा ध्यानाकर्षण गराएका थिए । विश्वमा पत्रकार मारिने जोखिमको सूचीमा सिरिया पहिलो स्थानमा र अफगानिस्तान दोस्रोमा पर्छ । त्यसपछि तेस्रो स्थानमा मेक्सिको पर्ने जनाइएको छ ।
झापामा तेब्बर बढी तिरेको ठहर,"दमक नेपाल आयल निगमले झापामा साविकभन्दा तेब्बर बढी मूल्य तिरेर जमिन खरिद गरेको संसदीय समितिले ठहर गरेको छ । व्यवस्थापिका संसद्को उद्योग, वाणिज्य तथा उपभोक्ता हित सम्बन्ध समिति मातहतको आपूर्ति उपसमितिले मेचीनगर १३ चारआलीमा खरिद गरिएको जमिनको बुधबार स्थलगत अनुगमन गरेको थियो । निगमले प्रदेश नं १ का लागि इन्धन भण्डारण गर्न भन्दै चारआलीमा २३ बिघा ३ कट्ठा १३ धुर जमिन खरिद गरेको छ । स्थलगत अनुगमनका क्रममा निगमले अस्वाभाविक मूल्यमा जग्गा खरिद गरेको पाइएको अनुगमन टोलीका सदस्य सांसद दीपक कार्कीले बताए । निगमले तेब्बर बढी मूल्य तिरेर जग्गा खरिद गरेको पाइयो । प्रतिकट्ठा ४ लाख पनि नपर्ने जमिनलाई निगमले साढे १३ लाखमा खरिद गरेको रहेछ, उनले भने । निगमले उक्त जमिन प्रतिकट्ठा १३ लाख ५१ हजारका दरले खरिद गरेको जिल्ला मालपोत कार्यालयको मोठमा उल्लेख छ । तर, जग्गाधनीले भने प्रतिकट्ठा ४ लाख ४० हजारदेखि ५ लाख ५० हजारसम्म मात्रै पाएका छन् । अन्य रकम आयल निगमले घोटाला गरेको छ, उनले भने । अनुगमन टोलीका अर्का सांसद मानवीर मानन्धरले निगमले प्रक्रिया मिलाएर जमिन खरिदमा करोडौं रुपैयाँ घोटाला गरेको दाबी गरे । निगमले सबै प्रक्रिया मिलाएर घोटाला गरेको छ । सामान्य जमिनमा अस्वाभाविक रकम खर्चिएको छ, सांसद मानन्धरले भने, निगमको घोटाला स्थलगत अनुगमनबाट स्पष्ट भएको छ । तर, झापामा मात्र कति घोटाला भयो भन्ने चाहिँ टोलीको अन्तिम प्रतिवेदनमा उल्लेख गर्छौं ।उनले सडक छेउको जग्गाधनी राजु कार्कीले ५ कट्ठा जमिनको प्रतिकट्ठा ५ लाख ५० हजारका दरले रकम पाएको बताए । उनको भन्दा पूर्वपट्टि जग्गा भएकाहरूले भने प्रतिकट्ठा अधिकतम ४ लाख ४० हजारका दरले मात्र रकम पाएको सांसद मानन्धरले बताए । राजु कार्कीको ५ कट्ठा जमिनभन्दा पूर्वपट्टिको जमिन ३ फिट गहिरोमा छ । सांसद कार्कीका अनुसार राजुको जमिनको सरकारी मूल्यांकन प्रतिकट्ठा ५ लाख र त्यसबाहेकको जमिनको मूल्यांकन प्रतिकट्ठा ३० हजार छ । स्थलगत अनुसन्धानका क्रममा भूपेन्द्र कार्की, दिलीप कार्की, दीपक कार्की, श्रीराम मरासैनीलगायतका जग्गाधनीहरूले प्रतिकट्ठा अधिकतम ४ लाख ४० हजारका दरले रकम पाएको सांसद कार्कीले बताए । जग्गाधनीहरूको कुरा सुनेर हामी पनि छक्क पर्यौं, उनले भने ।सरकारी मूल्यांकन ३० हजार छ । उनीहरूले ४ लाख ४० हजार पाएका छन् । तर, निगमले त्यही जग्गामा साढे १३ लाख खर्चिएको छ, उनले भने । उनले निगमले देखादेख करोडौं घोटाला गरेको बताए । जग्गाधनी भूपेन्द्र कार्कीले निगमले झुक्याएर आफ्नो जमिन खरिद गरेको बताए । हामीलाई केही थाहा थिएन । ३ लाख पर्ने जग्गा ४ लाख ४० हजार दिने भनेपछि मैले ३ बिघा बेचें, उनले भने, तर, हाम्रो जग्गा कसले किन्दै छ । अरू कसकसको किन्दै छ केही थाहा थिएन । उनले जग्गा बिक्री गरे पनि आफूलाई जग्गाको राजीनामा पत्र नदिएको बताए ।मलाई ३ बिघा जग्गाको हुन आउने रकम नेपाल इन्भेस्मेन्ट बैंकको चेकमार्फत उपलब्ध गराए । तर, जग्गा बेचेको प्रमाण मसँग केही छैन । उनीहरूले राजीनामा पत्रसमेत दिएनन्, उनले भने । उनले आफूहरूको जग्गाबाट राज्यको करोडौं रकम लुटिएकामा दु:ख लागेको बताए । मालपोत कार्यालयका सूचना अधिकारी दीपेन्द्र खत्रीका अनुसार निगमले उक्त जमिन १६ जना व्यक्तिसँग खरिद गरेको हो । ०७४ जेठ ३ र ४ गते जमिन निगमको नाममा पास भएको खत्रीले बताए । खत्रीले उपलब्ध गराएको विवरणअनुसार निगमले चिरञ्जीवी मरासैनी, दीपककुमार कार्की, नारायण मरासैनी, राम मरासैनी, भानु मरासैनी, नमिका कार्की, विष्णु कार्की भट्टराई, छत्रकुमार कार्की, गोमाकुमारी बस्नेत, अनिलकुमार कार्की क्षेत्री, सीता विष्णुमाया कार्की, भीमादेवी मरासैनी, निरोजकुमार थपलिया, रमेश गौतम, कमलामाया बस्नेत, दीपककुमार कार्कीका छोराहरू आभाष र अग्रिम कार्कीको संयुक्त नाममा रहेको जमिन खरिद गरेको हो । जिल्ला मालपोतमा निगमको नाममा टेन्डर परेको कम्पनीका तर्फबाट काभ्रेपलाञ्चोक फलाटे ४ का निरोजकुमार थपलियाले जग्गा पास गरेको उल्लेख छ । जमिन पहिले नै तयारी गरेर निगमले टेन्डर आह्वान गरेको उसले प्रकाशित गरेको सूचनाबाट आशंका गर्न सकिन्छ ।अनुगमनका क्रममा सांसद मानन्धरले पनि टेन्डर आह्वान, स्थानीय दलालदेखि मालपोत कार्यालयका कर्मचारीसम्मको मिलेमतोमा जमिन पास गरेको बताए । उनले भने, ३० हजार मूल्यांकनको जमिन अस्वाभाविक रूपमा साढे १३ लाखमा खरिदबिक्री हुँदा मालपोतको हाकिमले किन सोधीखोजी गरेन ? निगमले सबैलाई प्रभावमा पारेर जमिन खरिद गरेको स्पष्ट देखिन्छ ।निगमले ०७३ पुस ५ गते जमिन खरिदका लागि टेन्डर आह्वान गरेको थियो । निगमले चोहादी मिलेको २० बिघा जमिन आह्वान गरेको थियो । तर, उसले २३ बिघाभन्दा बढी जमिन खरिद गरेको छ । सांसद मानन्धरले तेब्बर बढी मूल्य तिरे पनि निगमले जमिन खरिद गरेको भनिएको बराबरको जग्गा भएनभएको कुनै तथ्यांक नभएको बताए ।जग्गा नापजाँच केही गरिएको छैन । मेरो यति जग्गा हो भनेकै भरमा निगमले पैसा फालेको छ, उनले भने, २३ बिघा माटो छ कि छैन निगमलाई पनि थाहा छैन । उनले निगमले खरिद गरेको जमिनभित्र फूलभाषा पैनी रहेकाले सरकारी जमिनसमेत रहेको हुन सक्ने आशंका जताए । निगमको टेन्डरबारेको सूचनामा पेट्रोलियम ऊर्जाबाट सञ्चालन हुने उद्योग, रोलिङ मिल, बाक्लो बस्ती, सार्वजनिक पाटीपौवा आदि नजिकै नभएको जमिन चाहिएको उल्लेख थियो । तर, उक्त जमिन नजिकै चारैतर्फ मानव बस्ती छ । नजिकै मैदा उद्योगसमेत छ । सांसद कार्कीले जग्गाधनीले पाएको मूल्यभन्दा बढीको रकम निगमबाट कुनै हालतमा असुलउपर गर्नुपर्ने बताए । उनले घोटालामा संलग्न रहेका कर्मचारीलाई कारबाहीको दायराबाट उम्किन नदिने दाबीसमेत गरे ।"
मालबाहक रेल आउन थाले,"पर्सा वीरगन्जस्थित सिर्सिया सुक्खा बन्दरगाहमा भारतबाट ३ मालबाहक रेल आइपुगेका छन् । भारतीय रेल्वेले रुट नै परिवर्तन गरी मुजफ्फरपुरमोतीहारीरक्सौल रुटबाट सोमबार रेल ल्याएको हो । विभिन्न स्थानमा बिग्रिएको लिकलाई मर्मत गरेर मुजफ्फरपुररक्सौल रुटबाट बिस्तारै भए पनि रेल गुडाउने अवस्था बनेको भारतीय रेल्वेले जनाएको छ । बाढीका कारण डेढ सातादेखि ठप्प रहेको वीरगन्जस्थित सिर्सिया सुक्खा बन्दरगाह बिस्तारै लयमा फर्कन थालेको छ । सुक्खा बन्दरगाह सञ्चालक कम्पनी हिमालयन टर्मिनलका वित्त एवं सूचना अधिकृत अनिमेश कुमारले सोमबार एकै दिन ३ मालबाहक रेल भारतबाट बन्दरगाहमा प्रवेश गरेको जानकारी दिए । भारतीय रेल्वेले तत्काललाई मुजफ्फरपुरसीतामढीबरगिनियारक्सौलको रुटमा रेल गुड्न सम्भव नभएपछि रुट नै परिवर्तन गरेर मुजफ्फरपुरमोतीहारीरक्सौल रुटबाट रेल ल्याउन थालेको हो । भारतीय रेल्वेको रेल लिकलाई कतिपय स्थानमा मर्मत गरी मालबाहक रेल बन्दरगाहमा ल्याउन थालेको छ । आइपुगेका कन्टेनरबाहक रेल्वे र्याक, बीसीएन (बोरा बन्द कार्गो) र्याक र फलाम बोकेका र्याक छन् । यी सबै रेलहरू बिहारका विभिन्न स्थानमा लिक बिग्रिएर अड्केका थिए । ९० कन्टेनर बोकेको कन्टेनरबाहक र्याक बिहारको रिगास्थित रेल्वे स्टेसनमा अड्किएको थियो । यो कन्टेनर सोमबार राति करिब ११ बजे बन्दरगाह भित्रिएको हो । कोलकाता बन्दरगाहबाट डेढ साताअघि वीरगन्जका लागि हिँडेको यो र्याकमा नेपाली आयातकर्ताले तेस्रो मुलुकबाट आयात गरेका मालवस्तु भएको कुमारले बताए । यो र्याकको सम्बन्धमा हामी पनि निकै दबाब र तनावमा थियौं, उनले भने, भारतीय रेल्वेले जसोतसो गरी यो र्याक बन्दरगाहसम्म ल्याइपुर्यायो । सामान्यत: कोलकाताबाट वीरगन्जसम्म रेल आइपुग्न २ देखि ३ दिनसम्म लाग्छ । यसबाहेक मलखाद बोकेको बीसीएन र्याक छौडादानोमा र एमएस बिलेटलगायतको फलामजन्य वस्तु बोकेको अर्को र्याक आदापुरमा रोकिएकामा ती दुवै र्याक सोमबार दिउँसो बन्दरगाहमा भित्रिएको उनले बताए ।बाटोमा अड्किएका रेल आए पनि कोलकाताबाट अझै पनि वीरगन्जका लागि रेल हिँड्न नसकेको उनले बताए । कोलकाता बन्दरगाहमा वीरगन्जका लागि हिँड्न भनी एउटा कन्टेनरबाहक रेल र्याक तयार अवस्थमा बसे पनि ठाउँठाउँमा बिग्रेको रेल लिकका कारण त्यहाँबाट हिँड्न सकेको छैन । सिर्सिया सुक्खा बन्दरगाहमा आउने अधिकांश रेल्वे र्याक कोलकाता बन्दरगाहबाटै आउने भएकाले रक्सौलदेखि कोलकाताको रेल्वे रुट पूर्ण रूपमा सुचारु नभएसम्म यो बन्दरगाहमा रेलको आवागमन प्रभावित भई नै रहन्छ । कोलकातामा हाल नेपाली आयातकर्ताको १ हजारभन्दा बढी मालबाहक कन्टेनर अड्किएको जनाइएको छ । सिर्सिया बन्दरगाहमा पनि यहाँबाट तेस्रो मुलुक फिर्ता पठाउन भनी ल्याइएका खाली कन्टेनरहरू अड्किएर बसेका छन् । नेपाली आयातकर्ताले तेस्रो मुलुकबाट आयात गरेको मालवस्तु बोकेका कन्टेनर समयमा फिर्ता पठाउन नसके उनीहरूले सिपिङ कम्पनीलाई अड्किएको कन्टेनरको चर्को विलम्ब शुल्क तिर्नुपर्ने बाध्यता छ ।"
टीभीएसको सोरुम तीनकुनेमा,"काठमाडौं (कास) जगदम्बा मोर्टसले टीभीएसको सोरुम तीनकुनेमा सञ्चालनमा ल्याएको छ । यस सोरुमबाट टीभीएसका बाइकहरू अपाचे १६० सिसि, अपाचे १८०, अपाचे २००, फिनिक्स १२५, स्ट्राइकर १२५, स्टारसिटी प्लस ११० र स्पोर्ट उपलब्ध हुने जारी विज्ञप्तिमा उल्लेख छ । त्यसैगरी टीभीएस स्कुटरमा ११० सीसीका जुपिटर, विगो, जेस्ट उपलब्ध रहेको विज्ञप्तिमा उल्लेख छ । उक्त सोरुमबाट भदौ ८ सम्म स्कुटरको खरिदमा ७ हजार र बाइकमा ९ हजार रुपैयाँ छुट पाइने कम्पनीले जनाएको छ । सोरुमको उदघाटन पूर्वअर्थमन्त्री रामशरण महतले गरेका थिए ।"
स्पावक स्किन केयर बजारमा,"काठमाडौं (कास) भास्कर टेड्रिङले स्पावक ब्रान्डका उत्पादन नेपाली बजारमा ल्याएको छ । सुन्दर छालाका लागि उपयोगी कस्मेटिक स्पावकले २० देखि ३० वर्षका सहरी महिलालाई लक्षित गरी बजारमा ल्याइएको जारी विज्ञप्तिमा उल्लेख छ । स्पावकका उत्पादन विटेनिङ ट्रिपल केयर सोरुम र एज सोलुसन इन्टेन्सिभ सोरुम दुई किसिमका रहेको विज्ञप्तिमा जनाइएको छ । यसले अनुहारको सुक्खा, कालो धब्बा, दाग हटाउन मद्दत गर्ने उल्लेख छ ।"
वैकल्पिक मार्ग व्यवस्था गर्न माग,"विराटनगर बाढीले भारतीय पुलमा क्षति पुर्याएपछि आयातनिर्यात प्रभावित भएकाले उद्योगव्यवसायीले भन्सार विभागलाई वैकल्पिक मार्ग व्यवस्था गर्न माग गरेका छन् । भन्सार विभागलाई मंगलबार पत्राचार गरी मोरङ व्यापार संघले आयातनिर्यातका लागि अन्य बाटो प्रयोग गर्ने वातावरण बनाउन आग्रह गरेका हुन् । सीमावर्ती भारतीय बजार जोगबनीभन्दा करिब ५ किलोमिटर दक्षिणस्थित मीरगन्ज खोलाको पुलमा आइतबारको बाढीले क्षति पुर्याएकाले तीन दिनदेखि विराटनगर भन्सारमा आयात निर्यात ठप्प छ । जोगबनीबाट भारततर्फ जाने एक मात्र उक्त रुट बन्द भएपछि सामान आयातनिर्यात नभएको हो । चाडपर्वको पूर्वसन्ध्यामा सामान रोकिँदा समस्या हुने व्यासायीको भनाइ छ । संघका अध्यक्ष पवनकुमार सारडाले भारतको उक्त पुल मर्मत भएर सुचारु नहुन्जेल सुनसरी भन्सार कार्यालय, सेतुबन्ध नाकाबाट मालसामान आयात निर्यात गर्ने व्यवस्था हुनु पर्ने बताए । पुलबाट आवतजावत हुन नसकेपछि सयौं मालबाहक सवारी भारतीय क्षेत्रमा रोकिएका छन् । सुनसरीमोरङ औद्योगिक कोरिडोरका लागि ल्याइएका कच्चापदार्थ, पेट्रोलियम पदार्थ र अन्य उपभोग्य सामग्री नेपाल भित्रन पाएका छैनन् । यसैगरी भारततर्फ जाने नेपाली उत्पादन पनि नाकाभन्दा वरै थन्किएका छन् । मीरगन्ज खोलाको पुल बाढीले क्षतिग्रस्त भएपछि आइतबारदेखि विराटनगर नाकाबाट हुने आयातनिर्यात ठप्प भएको हो । बाढीको असरले पुल भास्सिएकाले भारतीय प्रशासनले मर्मत नहुन्जेल सवारी साधन आउजाउमा रोक लगाएको छ । पुल मर्मत गर्न कम्तीमा दुई साता लाग्ने भारतीय अधिकारीले जानकारी दिएका छन् । उद्योग संगठन मोरङ र मोरङ व्यापार संघको टोली त्यस क्षेत्रको अवस्था बुझ्न भारततर्फ गएको थियो । भारतीय अधिकारीले छलफलका क्रममा मर्मत गर्न समय लाग्ने भएकाले तत्काल सवारी साधन चल्न नसक्ने जानकारी दिएका हुन् ।"
घलेम्दीको उत्पादन चैतभित्रै,"म्याग्दी नीलगिरि हिमालको फेदीमा निर्माणाधीन ५ मेगावाटको घलेम्दी जलविद्युत् आयोजनाले आगामी चैतभित्रै उत्पादन थाल्ने भएको छ । आयोजनाको ६ सय ९५ मिटर लामो सुरुङको निर्माण पूरा भएकाले उत्पादन थाल्न सक्ने अवस्था आएको हो । निर्माण सामग्री रड, सिमेन्ट र इन्धनसमेत खच्चड र मानिसले बोकेर निर्माणस्थल पुर्याउनुपर्ने भएकाले यसमा ठूलै जटिलता रहेको थियो । सुरुङको फोरहेड क्षेत्र भीरपहरामा परेकाले मेसिन प्रयोग गर्न सम्भव नभएर मानव श्रमबाट निर्माण गरिएको आयोजनाले जनाएको छ । कन्स्ट्रक्सनतर्फका टनेल र ट्रान्समिसन लाइन सतप्रतिशत पूरा भएको छ । डाइभर्सन, पानी थिग्राउने पोखरी, क्यानको ६० प्रतिशत काम सकिएको छ, आयोजना अध्यक्ष किशोर सुवेदीले भने, पावरहाउसको फाउन्डेसन पूरा भएको छ । सडक पहुँच पुगेका ठाउँको काम सजिलै र छिट्टै हुनेछ । उनले लक्ष्यभन्दा तीन महिना छिटो चैतभित्र सम्पन्न योजना रहेको बताए । अन्नपूर्ण गाउँपालिका ४ नारच्याङमा पर्ने घलेम्दी खोलामा निर्माणाधीन उक्त आयोजना रन अप द रिभर किसिमको हो । आयोजनामा संस्थापकको ३५ करोड ५० लाख रुपैयाँसँगै लुम्बिनी र टुरिजम विकास बैंकको ५५ करोड लगानी छ । आयोजना निर्माण गर्न प्रभावित क्षेत्रका १ सय स्थानीयसहित दैनिक २ सय मजदुर काममा खटिएका छन् । अन्नपूर्ण प्रथम र साउथ हिमालबाट झर्ने घलेम्दीको पानीलाई सुरुङबाट २ सय ६१ मिटर तल नीलगिरि खोलाको छेउमा अर्धभूमिगत विद्युत्गृहमा झार्ने योजना छ । आयोजनाले वर्षायाममा ४ रुपैयाँ ८० पैसा र हिउँदमा ८ रुपैयाँ ४० पैसा प्रतियुनिटका दरले खरिद बिक्री सम्झौता विद्युत् प्राधिकरणसँग गरेको छ ।"
ब्याटिङ सिकाउन देसाई आउने,काठमाडौं (कास) नेपाली यू१९ टोलीको ब्याटिङ कन्सल्टेन्टको भूमिकामा भारतका मोन्टी देसाई आउने भएका छन् । मलेसियामा सेप्टेम्बर ८ देखि १७ सम्म हुने एसीसी यू१९ इस्टर्न रिजन प्रतियोगिताको तयारी गरिरहेको नेपाली टोली हेर्न देसाई आउन लागेका हुन् । नेपाली यू१९ टिमले ब्याटिङ कन्सल्टेन्टको आवश्यकता देखाएपछि एसियाली क्रिकेट परिषद् (एसीसी) सँग समन्वय गरेर देसाईलाई ल्याउन लागिएको नेपाल क्रिकेट संघ (क्यान) की पूर्व प्रमुख कार्यकारी अधिकृत भावना घिमिरेले बताइन् । क्यान निलम्बनमा रहेको अवस्थामा आईसीसीमार्फत अन्तर्राष्ट्रिय प्रतियोगिताका लागि सीईओ घिमिरेले नेपाली टोली समन्वय गर्दै आएकी छन् । उनले देसाईको खर्च सबै एसीसीले बेहोर्ने जनाइन् । घिमिरेका अनुसार देसाई सोमबार काठमाडौं आउँदै छन् । देसाई नेपाली टोली मलेसिया जानु अगाडिसम्म क्याम्पमा रहने छन् । अघिल्लो महिना सिंगापुरमा सम्पन्न आईसीसी यू१९ विश्वकप छनोट एसिया क्षेत्रमा कमजोर ब्याटिङ गरेपछि नेपालले यू१९ विश्वकप पुग्ने मौका गुमाएको थियो । नेपालले ६ खेलमा एउटामा मात्र १ सयभन्दा माथि रन बनाएको थियो । अफगानिस्तानसँग दुई खेलमा नेपालले क्रमश: ४९ र ९९ रनमात्र जोड्न सकेको थियो । ४९ रन प्रतियोगितात्मक खेलमा नेपाली यू१९ को अहिलेसम्मकै न्युन स्कोर हो । सिंगापुरमा दीपेन्द्रसिंह ऐरीले मात्र एक खेलमा अर्धशतक बनाए । उनले नै ६ खेलमा सर्वाधिक १ सय ३१ रन बनाएका थिए । नेपालबाट दोस्रो सर्वाधिक रन बनाउने सूचीमा रहेका रोहित पौडेलको खातामा ६७ रन थियो । अघिल्लो सातादेखि नेपाली यू१९ टोली मलेसियामा हुने प्रतियोगिताको तयारी गर्दै छ । इन्डियन प्रिमियर लिगमा राजस्थान रोयलका प्रशिक्षक रहिसकेका देसाई यसअघि पनि ब्याटिङ कन्सल्टेन्टका रूपमा नेपाली टोलीसँग आबद्ध थिए । सन् २०१५ मा आयरल्यान्ड र स्कटल्यान्डमा भएको विश्व ट्वान्टीट्वान्टी छनोटमा देसाई नेपाली टोलीसँग थिए । उनी विगतमा क्यानडामा पनि ब्याटिङ कन्सल्टेन्ट रहे । राष्ट्रिय टोलीले पनि ब्याटिङ कन्सल्टेन्टको आवश्यकता महसुस गरेको र त्यसका लागि आईसीसीसँग छलफल भइरहेको घिमिरेले बताइन् । अक्टोबर १३ र १५ मा घरेलु टोली हङकङसँग हुने विश्व क्रिकेट लिग च्याम्पियनसिपका लागि नेपाली टोलीको तयारी शुक्रबार सुरु हुने कार्यक्रम छ । बन्द प्रशिक्षणका लागि राष्ट्रिय टोलीमा २५ खेलाडी छनोट गरिएको छ । मोफसलका खेलाडीहरू बिहीबारसम्म काठमाडौं आइपुग्ने कार्यक्रम रहेको जनाइयो ।
न्यु डायमन्ड र एपीएफ भिड्ने,"लेखनाथ (कास्की) डिफेन्डिङ च्याम्पियन शिवम् न्यु डायमन्ड एकेडेमी र विभागीय टोली एपीएफ क्लब पोखरामा जारी छैटौं खुला राष्ट्रिय महिला भलिबलको फाइनल भिड्ने छन् । नवआदर्श सामुदायिक विकास समाजले तीज महोत्सवका अवसरमा लामाचौरमा हरेक वर्ष आयोजना गर्ने प्रतियोगिताको फाइनलमा बिहीबार हुनेछ । यहाँ न्यु डायमन्ड र एपीएफ पाँचौंपल्ट भिड्न लागेका छन् ।सेमिफाइनलमा बुधबार न्यु डायमन्ड घरेलु टिम पश्चिमाञ्चल क्षेत्रीय भलिबल संघलाई सोझो सेटमा हराउँदै पाँचौंपल्ट उपाधि दाबेदार बनेको हो । न्यु डायमन्डले २५१६, २५१९, २५१७ को सेटमा जित निकाल्यो । दोस्रो सेमिफाइनलमा पहिलो संस्करण च्याम्पियन सशस्त्र प्रहरीको एपीएफले विभागीय प्रतिद्वन्द्वी नेपाल पुलिस क्लबलाई पनि ३० को सोझो सेटमा हरायो । एपीएफले २५१०, २५२१, २५२० को नतिजा निकालेको थियो । पहिलो संस्करणदेखि नै फाइनल खेलिरहेको एपीएफले छैटौं संस्करणको फाइनल पनि पक्का गर्यो । यसअघि वर्षाका कारण मंगलबार स्थगित खेलमा एपीएफले पश्चिमाञ्चल र जावलाखेललाई ३० कै सेटमा हराएर अन्तिम चारमा स्थान बनाएको थियो । पश्चिमाञ्चललाई २५११, २५९, २५१५ ले हराएका एपीएफले जाउलाखेलमाथि २५६, २५९, २५७ ले नतिजा निकालेको थियो । समूह विजेता भएर सेमिफाइनल पुग्दै एपीएफले पुलिससँगको भेट पक्का गरेको हो । प्रतियोगितामा न्यु डायमन्ड सफल टोली हो । डायमन्डले दोस्रोदेखि पाँचौं संस्करणसम्म उपाधि जितिरहेको छ । विजेताले ७५ हजार, उपविजेताले ५० हजार, तेस्रोले २० हजार र सान्त्वना हुनेले १५ हजार रुपैयाँ पुरस्कार प्राप्त गर्नेछन् ।"
नेपोली र सेभिया च्याम्पियन्स लिगमा,"पेरिस (एएफपी) जोसे कलेजोनको सहयोगमा नेपोली च्याम्पियन्स लिग फुटबलको समूह चरणमा पुगेको छ। सेभियाले पनि छनोट पार गर्यो भने सेल्टिकले कजाकस्तानमा भएको प्लेअफमा पीडा बेहोरेर पनि समूह चरण सुरक्षित बनायो ।सिरी ए मा गत सिजन तेस्रो भएको नेपोली फ्रेन्च टोली निसविरुद्ध निकै बलियो देखिएको थियो । नेपोलीले फ्रान्समा कलेजोन र लोरेन्जो इन्सिग्नेको गोलसँगै २० को नतिजा निकाल्यो । नेपोलीले समग्रमा ४० को जित निकाल्दै छनोट पार गरेको हो । माउरिजियो सरीको टिम पछिल्लो सिजन अन्तिम १६ मा रियल म्याड्रिडसँग पराजित भएको थियो ।नेपोली हरेक सिजन च्याम्पियन्स लिगमा रहन चाहन्छ, जहाँ हामी पुगेका छौं । छनोट भएकामा हामी खुसी छौं, इन्सिग्नेले भने । वेस्ली स्नाइडरलाई हालै भित्र्याएको निसले अब युरोपा लिग खेल्नेछ ।गत सिजन च्याम्पियन्स लिगको अन्तिम १६ मा लेस्टर सिटीसँग पराजित सेभियाले त्यसअघि लगातार तीनपल्ट युरोपा लिग जितेको थियो । सेभियाले इस्तानबुल बासक्सेहिरको कडा चुनौतीबाट बच्दै च्याम्पियन्स लिगको यात्रा तय गर्यो । स्पेनी टिमले पहिलो लेग २१ को जितेको थियो भने टर्कीमा मंगलबार २२ को बराबरी गर्दै ४३ को समग्र जित निकाल्यो । अस्तानासँग दोस्रो लेगमा ४३ ले पछाडि परेर पनि सेल्टिकले समग्रमा ८४ को जित निकाल्दै प्लेअफको चुनौती पार गर्यो । ब्रेन्डन रोजर्सको टिमले ग्लास्गोको पहिलो लेग ५० ले जितेको थियो । दोस्रो लेगमा ३४ औं मिनेटमा स्कट सिन्क्लेरले गोल गरेपछि प्रतिस्पर्धा सकिएको अनुमान गरिएको थियो । तर क्रिस्टोफर अजेरको आत्मघाती गोलबाट खाता खोलेको अस्तानाले ४१ को अग्रता लिएपछि सेल्टिक संघर्ष गर्न बाध्य भयो । सेल्टिकका ओलिभर नाचम र लेइग ग्रिफिथले अन्त्यतिर गोल गर्दै अस्तानाको आशा समाप्त पारे ।ग्रिक च्याम्पियन ओलम्पियाकोस पनि समूह चरणमा फर्किएको छ । टोलीले क्रोएसियन च्याम्पियन रिजेकाविरुद्ध १० को अवे जित निकाल्यो र समग्रमा ३१ को सफलता हात पार्यो । स्लोभेनियाको मरिबोर पनि १० ले हपोइल वीरसेभालाई पन्छाउँदै च्याम्पियन्स लिगको समूह चरणमा प्रवेश गर्यो ।"
च्यासल मैदानको स्तरोन्नति गरिने,काठमाडौं (कास) ललितपुर च्यासलस्थित एन्फा टेक्निकल सेन्टरको स्तरोन्नति हुने भएको छ । थप सुविधासहित हाल पूर्व र दक्षिण दिशामा १ हजार २ सय दर्शक क्षमताको प्यारापिटलाई १० हजार क्षमताको बनाइँदै छ । पश्चिमपट्टि नयाँ पूर्वाधार थपिने छ । उत्तर दिशा भने खाली नै रहनेछ ।स्तरोन्नतिका लागि ३३ करोड ५० लाख रुपैयाँ खर्च हुने राष्ट्रिय खेलकुद परिषद्ले जनाएको छ । सन् २०१९ को फेब्रुअरी अन्तिमसम्म निर्माण कार्य सम्पन्न गर्ने जिम्मेवारी कन्स्ट्रक्सन कम्पनीहरूले पाएका छन् । बुधबार युवा तथा खेलकुदमन्त्री राजेन्द्रकुमार केसीले स्तरोन्नतिका लागि शिलान्यास गरे । अखिल नेपाल फुटबल संघ (एन्फा) का अध्यक्ष नरेन्द्रमान श्रेष्ठले फुटबलका लागि ऐतिहासिक दिन भएको बताउँदै सेन्टरमा एस्ट्रो टर्फ र फ्लडलाइट राख्न फिफाबाट स्वीकृति प्राप्त भइसकेको जानकारी गराए । उनका अनुसार त्यसका लागि अगस्ट ३१ मा नेपाल आउने फिफा प्रतिनिधिसँग विस्तृत छलफल हुनेछ ।
मनाङले जेसिज कप खेल्ने,"चितवन (कास) जिल्लामा पहिलोपल्ट हुन लागेको सर्वाधिक पुरस्कार राशिको फुटबल प्रतियोगितामा मनाङमस्र्याङ्दी क्लबले सहभागिता जनाउने भएको छ । नारायणगढ जेसिजको आयोजनामा हुने प्रथम ईप्लानेट जेसिज कप राष्ट्रिय फुटबल को समय सरेसँगै मनाङले सहभागिता जनाउन लागेको हो । भदौ १० देखि १९ सम्म हुने भनिएको प्रतियोगिता वर्षाका कारण भदौ १७ देखि २६ सम्मका लागि सरेको हो । समय सरेपछि मनाङ आउन तयार भएको आयोजक नारायणगढ जेसिजका अध्यक्ष बाबुराम रामदामले बताए । पहिला राष्ट्रिय टिममा खेलाडी भएकाले समस्या भएको भन्दै मनाङले आउन आनाकानी गरेको थियो, उनले भने, अहिले मिति सरेपछि मनाङ आउन तयार भएको हो । उनका अनुसार मनाङलाई भदौ २२ मा खेल्न मिल्नेगरी तालिका मिलाइएको छ । क्याम्पाचौरमा हुने प्रतियोगितामा मनाङसहित १० टिमले भाग लिनेछन् । पाँच दिनदेखि मैदान सम्याउने कार्य जारी छ, जेसिजका प्रचार समिति संयोजक अर्जुन अधिकारीले भने, एकातिर वाटरप्रुभ टेन्ट र अर्कोतिर कुर्सी राख्ने छौं । मनाङ, फ्रेन्ड्स क्लब, त्रिभुवन आर्मी क्लब, एपीएफ, नेपाल पुलिस र हिमालयन शेर्पासहित क्षेत्रीय स्तरका टिममा चितवन११, पोखरा११, झापा११, विजय युथ क्लब हेटौंडाले प्रतिस्पर्धा गर्ने छन् । जेसिज कप विजेताले ३ लाख ५० हजार र उपविजेताले १ लाख ७५ हजार रुपैयाँ पुरस्कार जित्ने छन् । दैनिक प्लेयर अफ द म्याच हुनेले ५ हजार तथा उत्कृष्ट खेलाडी, सर्वाधिक गोलकर्ता, उत्कृष्ट गोलरक्षक र फेयर प्ले टिमले १०१० हजार पाउने छन् । गत वर्ष कात्तिकमा सम्पन्न टुबोर्ग विकास रनिङ सिल्ड आमन्त्रण फुटबलको पुरस्कार राशि ३ लाख र गत वर्ष साउनमा सम्पन्न चौथो नेपाल कप फुटबल विजेताको पुरस्कार ३ लाख रुपैयाँमात्र थियो ।"
अवार्डलाई एक्सन स्पोर्ट्सको साथ,"काठमाडौं (कास) डिस मिडिया नेटवर्क प्रालिको च्यानल एक्सन स्पोर्ट्स १४ औं पल्सर स्पोर्ट्स अवार्ड २०७३ को सहप्रायोजक बनेको छ । अवार्डको आयोजक नेपाल खेलकुद पत्रकार मञ्च र डिस मिडियाबीच बुधबार प्रायोजन सम्झौता भयो ।सम्झौतापत्रमा मञ्चका अध्यक्ष महेश आचार्य र डिस मिडियाका प्रमुख कार्यकारी अधिकृत सुदीप आचार्यले हस्ताक्षर गरे । यस कम्पनीले लगातार सातौंपल्ट स्पोर्ट्स अवार्डसँग सहकार्य गरेको हो । सम्झौताअनुसार डिस मिडियाले २ लाख ५० हजार रुपैयाँ नगद उपलब्ध गराउनेछ भने १ लाख ३० हजारबराबरको सेटअप बक्स र एक वर्ष रिचार्ड कार्ड सुविधा ८ विधाका विजेता र पिपुल्स च्वाइसको भोटिङ गर्ने पाँच जनालाई दिने बताइएको छ।स्पोर्ट्स अवार्डको १४ औं संस्करण भदौ २६ मा नेपाल प्रज्ञा प्रतिष्ठानमा हुनेछ । यसमा २०७३ सालका उत्कृष्ट खेलाडी पुरुष, महिला, युवा, प्रशिक्षक, पिपुल्स च्वाइस, पारा एथलिट, स्पेसल अवार्ड र लाइफटाइम एचिभमेन्ट गरी आठ विधामा खेलाडी र खेलकर्मीलाई सम्मान गरिनेछ ।एसएमएस भोटिङ र फेसबुक लाइकका आधारमा हुने पिपुल्स च्वाइसमा पाँच खेलाडीको मनोनयन मञ्चले यसअघि नै सार्वजनिक गरिसकेको छ । जुडोकी फुपुल्हामु खत्री, पौडीकी गौरिका सिंह, एथलेटिक्सकी कान्छीमाया कोजु, फुटबलका सुजल श्रेष्ठ र क्रिकेटका दीपेन्द्रसिंह ऐरी पिपुल्स च्वाइसको मनोनयनमा छन् । वर्षका उत्कृष्ट पुरुष, महिला र युवा खेलाडी तथा प्रशिक्षकको मनोनयन पनि चाँडै सार्वजनिक गरिने मञ्चले जनाएको छ ।"
एलएमा जुनियर टेनिस सुरु,"काठमाडौं (कास) आयोजक लिटिल एन्जल्सकी सुभाङ्गीलक्ष्मी शाह र सेन्ट जेभियर्सकी इशाश्री शाह दसौं एलएजेटीआई अन्तरस्कुल जुनियर खुला टेनिसमा यु१४ गल्र्स सिंगलमा क्वाटरफाइनल पुगेका छन् ।घरेलु कोर्टमा सुभाङ्गीले जोन डेवीकी अल्सा गुरुङलाई ६२, ६३ तथा इशाश्रीले शुभताराकी लुमु लामालाई ६१, ६२ को सोझो सेटमा हराए । एस्टर एकेडेमीकी स्नेहा यादव, रातो बंगलाकी सर्भानी श्रेष्ठ, इलिम किड्सकी सिरिस्ता राई, एसकी रायना शाह र कान्जिरोवाकी प्रकृति श्रेष्ठ पनि क्वाटरफाइनल पुगे ।"
यू१२ बास्केटबल हुँदै,"काठमाडौं (कास) बृहस्पति विद्यासदनले यू१२ अन्तरस्कुल बास्केटबल आइतबारदेखि आयोजना गर्ने भएको छ । भदौ १७ सम्म चल्ने स्पर्धामा ब्वाइज र गल्र्स दुवैमा १२१२ टिमले प्रतिस्पर्धा गर्ने आयोजकले जनाएको छ । ३३ टिमको चार समूहमा विभाजन गरी लिगकम नकआउटका आधारमा प्रतिस्पर्धा गराइने बास्केटबल प्रशिक्षक रवीन्द्र महर्जनले बताए । ग्रासरुटबाटै खेलाडी उत्पादन गर्न प्रतियोगिता निरन्तर आयोजना गरिएको हो, उनले भने । गल्र्सको स्पर्धा पहिलोपल्ट गर्न लागेको हो ।बृहस्पति विद्यासदनले यू१२ फुटबललाई पनि निरन्तरता दिने जनाएको छ । सेभेनएसाइड प्रतियोगिता लिगकम नकआउटका आधारमा भदौ १८२४ सम्म हुनेछ ।"
गोल्डकपको तयारी,"मोरङ (कास) बेलबारी११ लक्ष्मीमार्गस्थित मैदानमा प्रथम बुद्ध एयर लक्ष्मीमार्ग गोल्डकप फुटबल प्रतियोगिता हुने भएको छ । भदौ २३ देखि ३१ सम्म हुने प्रतियोगितामा पूर्वाञ्चलका ८ टिमले भाग लिने आयोजक डाँगीहाट युथ क्लबले बुधवार पत्रकार सम्मेलनबाट जनाएको छ । क्लबका अनुसार धनकुटा, धरान, विराटनगर, मंगलबारे फुटबल टिम, सशस्त्र प्रहरी टिम पूर्वाञ्चल र आयोजकबीच प्रतिस्पर्धा हुनेछ । विजेताले १ लाख ११ हजार र उपविजेताले ५१ हजार रुपैयाँ पुरस्कार पाउने क्लब अध्यक्ष विक्रम राईले बताए । प्रतियोगिताबाट बचेको रकम बाढीपीडित विद्यार्थीका लागि वितरण गरिने बताए ।"
दुवैमा गोल्डेनगेट विजयी,काठमाडौं (कास) पाँचौ जेभियर कप यू१९ अन्तरकलेज बास्केटबलमा बुधबार गोल्डेनगेट कलेज दुवै खेलमा विजयी भएको छ । छात्रातर्फ गोल्डेनगेटले एनसीसीएसलाई ६२४९ स्कोरले हरायो । विजेताका मुना महर्जनले १७ स्कोर गरिन् । छात्रमा प्रवुन महर्जनको १३ स्कोरमा गोल्डेनगेटले नोबल एकेडेमीमाथि ७५७ को नतिजा निकाल्यो । बर्नहार्टले ट्रिनिटीलाई ४५४० ले हराउँदा अनुपकुमार बरुवालले १९ स्कोर जोडे । पुष्पसदनले रिलायन्सलाई ५६३६ ले हरायो ।
नेपालको भेट बंगलादेशसँग,काठमाडौं भारत र नेपालबीचको खेल उमेर समूह होस् या सिनियरमा सधैं प्रतिस्पर्धात्मक नै रहने गर्छ । प्रदर्शन जस्तोसुकै भए पनि नेपालको पक्षमा नतिजा बिरलै आउँछ । राजधानीमा जारी साफ यू१५ च्याम्पियनसिपअन्तर्गत समूह चरणको खेलमा पनि परम्पराले निरन्तरता पायो । नेपालले खेलमा आफूअनुकूल प्रदर्शन गरे पनि नतिजा आफ्नो पोल्टामा पार्न सकेन । टोली भारतसँग २१ ले पराजित भयो । यद्यपि सेमिफाइनल पुगिसकेको नेपाल समूह उपविजेता बन्यो ।दुवै टोली सेमिफाइनल पुगिसकेका कारण जस्ले जित्यो त्यही समूह विजेता बन्ने थियो । नेपाललाई सुरुआतमा भाग्यले साथ दियो । चौथो मिनेटमै भारतका लालरोकिमाको हेडर क्रसबारमा लागेर फर्कंदा नेपालको संकट टरेको थियो । नेपालका गोलरक्षक विशाल सुनारले गल्ती गरेपछि भारतले २७ औं मिनेटमा अग्रता लियो । बिकी ओरमले २० यार्डबाट गरेको प्रहार विशालले हातबाट फुत्काएपछि भारतीय कप्तान विक्रमप्रताप सिंहले हेडबाट गोल गरे ।मध्यान्तर हुन ४ मिनेट बाँकी हुँदा फरवार्ड दर्शन गुरुङलाई मोइराङथेम थोइबा सिंहले पेनाल्टी बक्सभित्र लडाएपछि नेपालले पेनाल्टी मौका पायो । माल्दिभ्सविरुद्ध पेनाल्टीमा गोल गरेका कप्तान रोशनले भारतविरुद्ध भने पेनाल्टी सदुपयोग गर्न सकेनन् । उनले पछिल्लो खेलमा जस्तै दायाँतर्फ प्रहार गरेको पेनाल्टी गोलरक्षक लाल्बियाख्लुआ जोङतेले ठम्याए । तर उनीबाट रिबाउन्ड भएको बललाई रोशनले कुनै गल्ती नगरी पोस्टको दिशा दिए र खेल बराबरीमा ल्याए ।दोस्रो हाफको सुरुआतमै नेपालले अग्रता लिने मौका गुमायो । शिशिर लेखीले उपलब्ध गराएको पासमा कप्तान रोशनले बक्सभित्रबाट प्रहार गरेको सट पोस्टभन्दा थोरै टाढाबाट बाहिरियो । ६५ औं मिनेटमा भारतले पुन: अग्रता लियो । गिब्सन सिंहको फ्रिकिकमा अनमार्क रहेका रविबहादुर रानाले सिक्स यार्ड बक्स नजिकैबाट हेडरमा गोल गरे । त्यसको ५ मिनेटपछि भारतले अग्रता दोब्बर पार्ने मौका चुकायो । फ्रिकिकमा आएको बलमा लालरोकिमाले फ्लिक गरेपछि दोस्रो बारमा अनमार्क थोइबाले खाली पोस्टमा आफ्नो हेडरलाई पोस्टको दिशा दिन सकेनन् ।७४ औं मिनेटमा भारतलाई फेरि पोस्टले साथ दिएन । कर्नरमा थोइबाले गरेको हेडर गोललाइन नजिक रहेका डिफेन्डर दीपक भण्डाराले क्लियर गर्न खोज्दा आफ्नै पोस्टमा लगेर फर्कियो । खेलको अन्त्यतिर नेपालले बलमा पकड बनाए पनि राम्रो अवसर सिर्जना गर्न सकेन । यस जितसँगै नेपाल ३ अंक बोकेर समूह उपविजेता बन्यो भने भारत अंकतालिकाको शीर्षस्थानमा रह्यो ।सेमिफाइनल समीकरण पूरासाफ यू१५ च्याम्पियनसिपको समूह चरण सकिएसँगै सेमिफाइनल समीकरण पूरा भएको छ । समूह ए मा दुवै खेल जितेको बंगलादेश ६ अंकसहित समूह विजेता बन्यो । भुटान ३ अंकसहित उपविजेता बनेको थियो । समूह बी बाट ६ अंक जोड्दै भारत समूह विजेता र ३ अंक जोड्दै नेपाल उपविजेता बने । शुक्रबार हुने सेमिफाइनलमा भारतले भुटान तथा नेपालले बंगलादेशसँग खेल्नेछन् । फाइनल आइतबार हुनेछ ।
के भन्छन् प्रशिक्षक ?,"कठिन खेलमा नेपालले निकै राम्रो प्रदर्शन गर्यो । हामीले केही समय खेलमा पकड बनाए पनि नेपालले निकै मिहिनेत गरेको देखिन्थ्यो । घरेलु समर्थनले पनि खेलाडीमा उर्जा थपिएको देखियो । हाम्रो फुटबल संघले उमेर समूहदेखि नै ठूलो लगानी गरेको छ । अहिलेको टोली पनि त्यसैको प्रतिफल हो । हामीले यस प्रतियोगिताका लागि लामो समयदेखि तयारी गर्दै आएका थियौं । प्रत्येक खेललाई हामीले गम्भीर रूपमा लिएका छौं । बिबियानो फर्नान्डेज, भारत"
राष्ट्रिय टोलीबाट रोनीको संन्यास,"विश्वकप छनोटमा स्कटल्यान्डविरुद्ध खेल्दा रोनी । फाइल तस्बिर : रोयटर्सलन्डन (एएफपी) इङल्यान्डका राष्ट्रिय टोलीका सर्वाधिक गोलकर्ता वायन रोनीले अन्तर्राष्ट्रिय फुटबलबाट संन्यास लिएका छन् । बुधबार प्रशिक्षक गारेथ साउथगेटले राष्ट्रिय टोलीमा समावेश गरेसँगै रोनीले संन्यास घोषणा गरेका थिए ।राष्ट्रिय टोलीबाट १ सय १९ खेलमा ५३ गोल गरेका ३१ वर्षीय रोनीले मंगलबार फोनमार्फत प्रशिक्षकलाई आफ्नो निर्णय सुनाएका थिए । साउथगेटले एभरटनबाट खेल्दै सिजनको उत्कृष्ट सुरुआत गरेपछि राष्ट्रिय टोलीमा फिर्ता बोलाउन रोनीलाई फोन सम्पर्क गरेका थिए ।रोनीले गत सिजन जोसे मोउरिन्होको टोली म्यानचेस्टर युनाइटेडबाट पहिलो रोजाइमा खेल्न नपाएपछि राष्ट्रिय टोलीमा स्थानसँगै कप्तानी गुमाएका थिए । नयाँ सुरुआत गर्न आफ्नो बाल्यकालको क्लब एभरटन पुगेका रोनीले जारी सिजनको दुवै लिग खेलमा गोल गरेका छन् । प्रशिक्षक (साउथगेट) ले मलाई फोन गरेर टोलीमा मेरो आवश्यकता रहेको बताउँदा निकै खुसी लाग्यो । तर मैले लामो समयदेखि आफ्नै राम्रोका लागि राष्ट्रिय टोलीबाट संन्यास लिने निर्णय गरेको सुनाउनुपर्यो, रोनीले भने, यो मेरा लागि निकै कठिन निर्णय थियो । यसका लागि मैले मेरो परिवार, क्लब प्रशिक्षक र नजिकका साथीहरूसँग पनि परामर्श लिएको थिएँ ।राष्ट्रिय टोलीबाट खेल्नु सधैं विशेष रह्यो । खेलाडी र कप्तानका रूपमा राष्ट्रिय टोलीबाट खेल्न पाउनु गौरवको कुरा हो र म यसमा साथ दिने सबैलाई धन्यवाद दिन चाहन्छु । राष्ट्रिय टोलीबाट बिदा लिनु यो समय उचित रहेको मेरो बुझाइ छ, उनले थपे । रोनीले इङलिस राष्ट्रिय टोलीबाट पहिलो खेल सन् २००३ मा खेलेका थिए । १७ वर्ष १ सय ११ दिनको उमेरमा अस्ट्रेलियाविरुद्ध उत्रिएका रोनी तत्कालीन समय राष्ट्रिय टोलीमा प्रतिनिधित्व गर्ने सबैभन्दा कान्छा खेलाडी थिए । रोनीले राष्ट्रिय टोलीबाट अन्तिम खेल गत नोभेम्बरमा स्कटल्यान्डविरुद्ध ३० को जितमा खेलेका थिए ।रोनीले अबको मुख्य लक्ष्य एभरटनलाई ट्रफी जिताउनु रहेको बताए । उनले यसै साता प्रिमियर लिगमा २ सय गोल पूरा गरेका छन् ।"
सदाबहार र आयोजक विजयी,काठमाडौं (कास) सदाबहार खेलकुद समाज र आयोजक भगवती क्लब बुधबार टोखामा जारी उत्तरभेगीय गजराज जोशी स्मृति फुटबलमा विजय पाएका छन् । सदाबहारले नयाँ जागरण क्लबलाई ६० र भगवतीले सर्वमान्य सहकारीलाई ८३ ले हराए ।

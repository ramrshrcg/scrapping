शीर्षक,विवरण
पहिरोमा पर्यो सिंगो बस्ती,"पैरेबेसी (नुवाकोट) भीषण वर्षापछि आइतबार राति गएको पहिरोले रसुवाको उत्तरगया गाउँपालिका४ पैरेबेसीमा बस्ती नै पुरिँदा एकै परिवारका तीनसहित चार जनाको मृत्यु भएको छ । घटनामा चार घाइते छन् । १५ घर बगाएको छ । प्रमुख जिल्ला अधिकारी चोमेन्द्र न्यौपानेका अनुसार पालेवनबाट झरेको पहिरोले बस्ती नै पुरिँदा घरमा सुतिरहेका ७५ वर्षीय धर्मबहादुर थापामगर, उनका ३० वर्षीया बुहारी मुना थापामगर, ४ वर्षीय छोरा रविन र घरमा काम गर्ने ८० वर्षीय भक्तबहादुर नगरकोटीको मृत्यु भएको हो । मुना, रविन र नगरकोटीको शव फेला परेको न्यौपानेले जानकारी दिए । पहिरोमा पुरिएका चारै जनाको मृत्यु भएको छ, उनले भने, पानी परिरहेको छ, धर्मबहादुरको शव निकाल्ने प्रयास गरिरहेका छौं । घाइतेमध्ये विन्दा थापामगरलाई उपचारका लागि त्रिशूली लगिएको छ । घरविहीन १५ परिवारलाई माथिल्लो त्रिशूली ३ एको नयाँ भवनमा सारिएको न्यौपानेले बताए । प्रशासनले विस्थापित सबै परिवारलाई १०१० हजार रुपैयाँका दरले नगद, खाद्यान्न, कम्बल, पकाउने र खाने भाँडाकुँडा उपलब्ध गराएको छ । पैरेबेसीका थप २१ घर पहिरोको उच्च जोखिममा छन् । पालेवनमाथिको कुवापानी गाउँका ४० घर पनि जोखिममा रहेको जनाउँदै न्यौपानेले उनीहरूलाई कर्मीडाँडा स्वास्थ्यचौकीमा राखिने बताए । उनीहरूलाई माथि स्वास्थ्य चौकीमा सार्छौं, उनले भने, क्षतिको लगत लिने कार्य भइरहेको छ । उद्धारका लागि स्थानीय, प्रहरी, सशस्त्र, श्रीनाथ गणका सेना, लाङटाङ राष्ट्रिय निकुञ्जका सेनालगायत खटिएका छन् । शव उत्खनन गर्न र बाटो पन्छाउन एक्साभेटर प्रयोग गरिएको छ । पैरेबेसीमा यसअघि पनि पटकपटक पहिरो गएका थिए । यो पाँचौं पटक हो, पहिरोपीडित श्यामबहादुर थापामगरले भने, खानेपानी, वनपैदवार र समथर खेत रहेकाले यो ठाउँ छाड्न नसकेका हौं । आइतबारको वर्षापछि पासाङल्हामु मार्गको बेत्रावतीदेखि घटनास्थलसम्म दर्जन ठाउँमा सानाठूला पहिरो गएका छन् । डोजरले सडक पन्छाउने काम गरिरहेको छ । पहिरो गएको स्थानमा मुहान रहेको विदुरमा ल्याइएको खानेपानी वितरण अवरुद्ध भएको छ । यसबाट २ हजार ३ सय उपभोक्ता प्रभावित भएका छन् । बस्तीमा भर्खरै बनाइएका भूकम्पपीडितका घरसमेत पहिरोमा परेका छन् । घर पुरिएको खबर पाएर गाउँ पुगेका धर्मराजका छोरा नवराजले भने, नयाँ घर सरेको तीन दिनमै यस्तो भो । १० बजे आइपुगेर हेर्दा पूरै घर पुरिएछ । बुबा, बुहारी र भतिजलाई खोज्न लाग्दा ढुंगा खस्न थाल्यो । खोज्न सकिएन । उनी बेत्रावती बसेकाले बाँचे । उनका भाइ र मुनाका श्रीमान् राजेन्द्र विदेश छन् ।श्रीमान्ले विदेशबाट पठाएको र अरू थपथाप पारेर मुनाले १३ लाख रुपैयाँमा दुई पक्की घर बनाएकी थिइन् । नवराजका भानिज दाइ श्यामबहादुर थापामगरले भने, औंलाजत्रा पानी पर्यो र एकैछिनमा पहिरो गयो । आइतबार साँझ ७ बजे नै पल्लो भर्याङ खोलामा पनि पहिरो गएको र भागेर सबै बाँचेको उनले बताए ।"
स्वदेशमै पढेका ३५ प्रतिशत फेल,"काठमाडौं प्रा डा गोविन्द केसी पटकपटक किन आमरण अनशन बस्छन् ? उत्तर थाहा पाउन मुलुककै मेडिकल कलेजबाट एमबीबीएस उत्तीर्ण गरेकाहरूको लाइसेन्स परीक्षाको परिणाम हेरे छर्लंग हुन्छ । गत वर्ष स्वदेशी मेडिकल कलेजबाट एमबीबीएस गरेका ३५ प्रतिशतभन्दा बढी विद्यार्थी मेडिकल काउन्सिलको लाइसेन्स परीक्षामा पास हुन सकेनन् । २ सय ७६ जनाले परीक्षा दिएकामा १ सय ७८ मात्र उत्तीर्ण भए । काउन्सिलका अनुसार यो अनुत्तीर्ण प्रतिशत हालसम्मकै उच्च हो । ११ मुलुकका विश्वविद्यालयबाट एमबीबीएस पढेर आएका ८ सय ८९ जनाले उक्त परीक्षा दिएकामा ३ सय ९१ (४४ प्रतिशत) मात्रै सफल भए । काउन्सिलको परीक्षा समितिका अध्यक्ष डा गणेश गुरुङले यो परिणाम हेर्दा मेडिकल कलेजहरूको परीक्षा प्रणालीबारे समीक्षा गर्नुपर्ने अवस्था आएको बताए । नेपालका जुनसुकै मेडिकल कलेजमा पढाइको गुणस्तर राम्रो छ भनेर हामी छाती फुलाउँछौं, उनले भने, ३५ प्रतिशतभन्दा माथि फेल भएपछि यसमा शंका उत्पन्न भयो।शिक्षाविद् केदारभक्त माथेमाले लाइसेन्सिङ परीक्षाको परिणामलाई मुलुकमा चिकित्सा विज्ञानको पढाइ र गुणस्तर कमजोर रहेको संकेतका रूपमा व्याख्या गरे । यो परिणामले हाम्रा विश्वविद्यालयको परीक्षा प्रणाली र पढाइको गुणस्तरमा प्रश्न उठाइरहेको छ, उनले भने, एकदुई जना पास हुन नसक्नु भिन्दै कुरा हो, यतिका संख्यामा फेल हुनुले पढाइ राम्रो छैन भन्ने देखाउँछ ।लाइसेन्स परीक्षालाई सामान्यस्तरको मानिन्छ । बर्सेनि यस्तो परीक्षा पास गर्न नसक्ने डाक्टरको ठूलो संख्या भइसकेको छ । तीमध्ये केहीले मात्र पटकपटक परीक्षा दिएर मुस्किलले पास गर्छन् । गोविन्द केसी त्यसै ११ औं पटक मृत्यु शय्यामा सुतेका होइनन्, काउन्सिलकै एक पदाधिकारीले भने, थुप्रै विज्ञहरूले वर्षौंदेखि चिकित्सा शिक्षाको गुणस्तर, नियम कानुन आदिबारे त्यसै कराएका होइनन् । चिकित्सा शिक्षा र सेवामा सुधार प्रयासप्रति हालसम्म मुलुकका सबै प्रमुख दल सकारात्मक हुन नसक्दा डा केसी आधा दशकदेखि बारम्बार अनशन बस्नुपर्ने अवस्था आएको हो । लाइसेन्स परीक्षामा एक सय ८० वटा वस्तुगत प्रश्न सोधिन्छ । ठीकबेठिकमा चिनो लगाउँदा पुग्छ । ५० प्रतिशत अंक ल्याउने उत्तीर्ण हुन्छ । कतिपय उत्तर त अनुमानका भरमा पनि मिल्छन् । परीक्षाको प्रश्न एकदम सामान्य र पाठ्यक्रमभित्रकै हो, काउन्सिलका प्रवक्ता डा कृष्ण अधिकारीले भने, त्यसमा पनि फेल हुनु सोचनीय हो ।काउन्सिलले लाइसेन्सका लागि लिने गरेको सैद्घान्तिक परीक्षा मात्र पर्याप्त नरहेको जनाउँदै माथेमाले क्लिनिकल दक्षता (प्राक्टिकल) परीक्षासमेत लिनुपर्ने सुझाए । उनले प्राक्टिकल परीक्षा लिइए परिणाम झन् भयावह आउने उल्लेख गरे । हामीले लाइसेन्स परीक्षाअन्तर्गत सैद्धान्तिकमा उत्तीर्ण विद्यार्थीलाई प्राक्टिकल परीक्षा लिनुपर्ने हो र दुवै पास गरे मात्र लाइसेन्स दिनु गुणस्तरीय हुन्छ, डा अधिकारी भन्छन्, प्राक्टिकल परीक्षासमेत लिनुपर्नेबारे एक वर्षअघिदेखि बहस जारी भए पनि हामी निर्णयमा पुग्न सकेका छैनौं ।मेडिकल कलेजले राम्रा विद्यार्थी मात्र भर्ना लिएका भए लाइसेन्स परीक्षामा पक्कै फेल नहुने गुरुङको ठहर छ । मेरिटका आधारमा विद्यार्थी भर्ना गर्ने नियम लागू भएपछि यस्तो समस्या कम हुने उनको भनाइ छ । यता, मेडिकल काउन्सिलमाथि भने मुलुकका कुन मेडिकल कलेजबाट कति विद्यार्थी फेल भए भन्ने तथ्य सार्वजनिक नगर्न राजनीतिक दल र लगानीकर्ताको दबाब बढिरहेको काउन्सिल स्रोतले जनायो ।"
डा केसीको स्थिति नाजुक,"काठमाडौं (कास) प्रा डा गोविन्द केसीको स्वास्थ्य स्थिति खस्कँदै गएपछि अनशनस्थलमै भेन्टिलेटरसहितको सघन चिकित्सा कक्ष (आईसीयू) मा चाहिने सबै उपकरण तम्तयार राखिएका छन् । डा केसी १५ दिनदेखि त्रिवि शिक्षण अस्पताल हातामा ७ बुँदे माग राखी ११ औं आमरण अनशन गरिरहेका छन् । अनशनस्थलमा हाल २४ घण्टै वरिष्ठ चिकित्सकलाई राखिएको छ । कुनै पनि बेला डा केसीलाई सघन चिकित्साको आवश्यकता पर्न सक्ने भएकाले ती उपकरण तम्तयार राखिएको हो, प्रा डा दिव्यासिंह शाहले भनिन्, बोल्दाबाहेक हरदम उहाँलाई अक्सिजन दिइराखिएको छ । हाल डा केसीलाई बस्दा र पल्टँदासमेत रिंगटा लाग्न थालेको छ । हातमा स्लाइन चढाइने ठाउँ सुन्निएको छ । मांसपेशी बाउँडिने, छाती दुख्ने समस्या पहिलेको दाँजोमा बढेको छ । शरीरमा अक्सिजन, इलेक्ट्रोलाइट, सेतो रक्तकणिका, क्याल्सियम फस्फोरस आदिको कमी छ । रक्तचाप पनि घटिरहेको छ । सरकारी वार्ता टोली र डा केसीका प्रतिनिधिबीच सोमबार पनि वार्ता भएन । दुई दिनयता वार्तामा नबोलाइएको केसीका प्रतिनिधि डा अभिषेकराज सिंहले बताए । म्यान्डेटविहीन सरकारी टोलीले वार्ता अगाडि बढाउन सकेन, उनले भने । सरकारले १२ दिनअघि वार्ता टोली बनाए पनि हालसम्मको छलफलले कुनै आकार लिन सकेको छैन । सरकारी वार्ता टोलीले चिकित्सा शिक्षा विधेयक मात्र नभएर त्रिविसँग सम्बन्धित विषयमा समेत खासै छलफल गर्न नसकेको केसीका प्रतिनिधिले बताए ।"
हामी तटस्थ,"काठमाडौ नेपालले दोक्लम विवादका विषयमा एकै स्थानमा बसेर वार्तामार्फत समस्या समाधान गर्न दुई छिमेकी मुलुक भारत र चीनलाई आग्रह गरेको छ । दोक्लम विवादबारे पहिलो पटक औपचारिक धारणा सार्वजनिक गर्दै सरकारले यस्तो आग्रह गरेको हो । परराष्ट्र मन्त्रालयमा सोमबार आयोजित पत्रकार सम्मेलनमा उपप्रधान तथा परराष्ट्रमन्त्री कृष्णबहादुर महराले दोक्लम समस्याको समाधान वार्ताबाटै शान्तिपूर्ण ढंगले निकास दिन नेपालले जोड दिएको बताए । दुई मुलुकबीच दोक्लम क्षेत्रलाई लिएर दुई महिनादेखि जारी तनाव र कूटनीतिक तथा सञ्चारमाध्यमबाट भइरहेको वाकयुद्ध मा नेपाल पर्न नहुने उल्लेख गर्दै उनले भने, हामीले दुवै छिमेकीलाई वार्ताबाटै समस्या समाधान गर्न सुझाइरहेका छौं । यस्तो विवादमा नेपाल कसैको पक्षमा पनि छैन । हामीले तटस्थता देखाउँदै शान्तिपूर्ण समाधानको आग्रह गरिरहेका छौं । उनले नेपाल दुई मुलुकबीच युद्ध होस् भन्ने पक्षमा नरहेको पनि बताए । आगामी भदौ ७ मा हुने प्रधानमन्त्री शेरबहादुर देउवाको भारत भ्रमण र त्यसअघि चीनका उपप्रधानमन्त्री वाङ याङले गर्न लागेको नेपाल भ्रमणलाई चीनभारत तनावसँग जोडेर हेर्न नमिल्ने पनि महराले बताए । यी भ्रमण र उक्त तनावबीच कुनै सम्बन्ध छैन, बिहीबारदेखि हुने बिमस्टेक मन्त्रीस्तरीय बैठकमा सहभागी हुन भारतीय विदेशमन्त्री सुष्मा स्वराज आउन लागेको प्रसंग निकाल्दै महराले भने, यस्ता विषयमा भ्रमणलाई जोड्न मिल्दैन । छिमेकीको दुईपक्षीय मामिलामा नेपाल पर्न चाहँदैन । यसमा हामीले बोल्न आवश्यक पनि छैन ।महराले दुवै देश आपसका विषयमा वार्ता गर्न सक्षम रहेको पनि बताए । संवादबाट समस्याको हल होस् भन्ने नेपालको चाहनाबारे उनीहरू जानकार छन्, हामीले हाम्रो धारणा राखिसकेका छांै, महराले भने । दोक्लम क्षेत्रलाई लिएर पछिल्ला दिन चीन र भारतबीच सैन्य उपस्थिति बढाउने र हरेक दिन पत्रकारसमक्ष जानकारी गराउने क्रम चलिरहेको छ । दुई देशबीच तनाव बढिरहेकै बेला प्रधानमन्त्री देउवा भारत भ्रमणमा जाँदैछन् भने चिनियाँ उपविदेशमन्त्री याङ अचानक काठमाडौं आउँदैछन् । भारतीय विदेशमन्त्री स्वराज आगामी बिहीबार बिमस्टेक बैठकमा सहभागी हुन आउने क्रममा उच्चस्तरमा भेटघाट गर्दैछिन् । नेपालमा रहेका चिनियाँ दूतावासका अधिकारीले परराष्ट्र मन्त्रालयमा भेट गर्दै आफ्नो धारणा राख्ने प्रक्रिया जारी छ भने भारतीय अधिकारी पनि चुप छैनन् । नेपाल यतिबेला सार्क र बिमस्टेक दुवै संगठनको अध्यक्ष छ । भारत सार्कको प्रभावशाली सदस्य मुलुक हो भने चीन पनि सार्कको प्रभावशाली पर्यवेक्षक हो । यी दुई मुलुकबीच नेपालले कुनैवार्ताको वातावरण मिलाउन सक्दैन भन्ने जिज्ञासामा उपप्रधानमन्त्री महराले त्यसबारे तत्काल सोच नभएको बताए । यो भ्रमणमा आपसी हित तथा टुंगोमा पुग्न नसकेका कामको योजना र एजेन्डाका बारेमा छलफल हुनेछ, केही न केही सम्झौता पनि हुनेछ, प्रधानमन्त्री भ्रमण टोलीका सदस्यसमेत रहेका महराले भने । उनले चिनियाँ उपप्रधानमन्त्रीको भ्रमण पनि पुनर्निर्माणमा केन्द्रित हुने उल्लेख गर्दै भने, वसन्तपुर दरबारको पुनर्निर्माण गर्ने जनाएकाले त्यसको आरम्भ हुनेछ । त्यस्तै अन्य दुईपक्षीय समझदारीका विषयमा छलफल हुनेछ । उनले कुनै विषयमा नेपाल भारतसँग त कुनैमा चीनसँग नजिक रहँदै आएको पनि बताए । चीन र भुटानको सीमामा पर्ने दोक्लमको केही भाग चीनको नियन्त्रणमा छ भने केही भुटानको । चीन र भुटान दुवैले दोक्लम क्षेत्रलाई आफ्नो भएको दाबी गर्दै आएका छन् । गत असार २ गते चीनले आफ्नो नियन्त्रण क्षेत्रमा सडक निर्माण सुरु गरेपछि भुटानले आपत्ति जनाउँदै सेना पठाएको थियो । भुटानी सेनाले निर्माण रोक्न गरेको आग्रहलाई चीनले अस्वीकार गर्दै कामलाई निरन्तरता दिएपछि तनाव सुरु भएको थियो । त्यसपछि त्यहाँ भारत र चीन आमनेसामने भएका हुन् । चीनले दोक्लम पुगेका भारतीय सेनालाई पछि हट्न आग्रह गरे पनि भारतले आफ्ना सेना त्यहाँबाट नहटाउने अडान लिँदै आएको छ । चीनले आफ्नोतर्फ निकै धेरै सैन्य बल तैनाथ गरिरहेको छ । यसै विषयलाई लिएर भारतीय र चिनियाँ सञ्चारमाध्यम र पत्रकार सम्मेलनमा जुहारी चलिरहेको छ । तैनाथ गरिएका सेनाबीच कुनै असमझदारी देखिनेबित्तिकै त्यहाँ द्वन्द्व हुन सक्ने अधिकारीहरूले बताउँदै आएका छन् ।"
चेपुवामा राजपा,"काठमाडौं दुई वर्षयता आन्दोलन र संघर्षका उतारचढाव झेल्दै एकीकरण भएको राष्ट्रिय जनता पार्टी (राजपा) नेपालसामु अहिले दुइटा विकल्प छन् । पहिलो संविधान संशोधन प्रक्रियालाई राजनीतिक टुंगोमा पुर्याएर चुनावमा जाने । दुई तिहाइ मत सुनिश्चित नभएकाले प्रक्रियामा जाँदा संशोधन विधेयक पारित नहुने जोखिम छ । यसलाई स्वीकार गरेर चुनावमा जाँदा राजपाले दुई वर्षदेखि बोक्दै आएको राजनीतिक मुद्दा किनारा लाग्ने संकेत पाएको छ । संविधान संशोधन फेल हुनासाथ राज्य र हाम्रो सम्बन्ध टुट्छ । मधेसको मुद्दा अरू कुनै अतिवादीको हातमा पुग्छ या त्यही मुद्दा लिएर हामीले छुट्टै बाटो रोज्नुपर्ने हुन्छ, राजपा अध्यक्षमण्डलका सदस्य राजकिशोर यादव भन्छन् । त्यस्तो बाटो कुन हो त भन्ने जिज्ञासामा यादवले कान्तिपुरसँग भने, संसद् छाडेर आन्दोलनमा जाने र निर्वाचन बहिष्कार गर्ने जसले राज्यसँगको दूरी अझै बढाउँदै लान्छ ।राजपाको दोस्रो विकल्प हो दुई तिहाइ मत सुनिश्चित नहुँदासम्म संविधान संशोधनको मुद्दा मतदानमा नलगी होल्ड राख्ने र अरू माग पूरा गराएर चुनावमा जाने । संविधान संशोधनबाहेक राजपाले आफ्ना कार्यकर्ताहरूविरुद्ध लगाइएका झूटा मुद्दा फिर्ता लिनुपर्ने, घाइते तथा अपांगहरूलाई क्षतिपूर्ति र उपचार खर्च दिनुपर्ने, गिरफ्तारलाई रिहा गर्नुपर्ने र मृतकलाई सहिद घोषणा गर्नुपर्ने माग उठाउँदै आएको छ । संशोधनबाहेकका माग सरकारको निर्णयबाटै पूरा हुन सक्छ । दोस्रो विकल्पमा गए संविधान संशोधनको मुद्दा राजपाको चुनावी एजेन्डासमेत बन्न सक्छ ।संविधान संशोधन र चुनावसम्बन्धी यी दुईमध्ये एउटा बाटो रोज्ने वा अर्को चरणको आन्दोलनमा जाने भन्नेमा राजपा यतिबेला चेपुवामा छ । आसन्न चुनावबारे औपचारिक दृष्टिकोण सार्वजनिक गर्न राजधानीमा चलिरहेको केन्द्रीय कार्यसमिति बैठकसमेत चुनाव र आन्दोलन चाहने पक्षबीच विभाजित छ । राजपाभित्र महेन्द्र यादव, शरतसिंह भण्डारी, राजकिशोर यादव, हृदयेश त्रिपाठी, सर्वेन्द्रनाथ शुक्ललगायत नेता चुनावी कित्तामा छन् । महन्थ ठाकुर, राजेन्द्र महतो, अनिल झालगायत नेता चुनावभन्दा आन्दोलनतिरै बढी ढल्केका देखिन्छन् । तल्लो तहका अधिकांश नेता तथा कार्यकर्ताले पनि चुनावभन्दा आन्दोलनपट्टि नै दबाब बढाइरहेका छन् । राजपाका विगतका आन्दोलनप्रति नरम दृष्टिकोण राख्दै आएको भारतीय पक्षले पनि यस पटक आन्दोलनप्रति रुचि दिएको छैन । संविधान संशोधनका पक्षमा रहे पनि आसन्न निर्वाचन बिथोल्ने गरी आन्दोलन गर्न नहुने पक्षमा भारतीय दृष्टिकोण रहँदै आएकाले पनि राजपा अरू अप्ठेरामा परेको हो । केही दिनअघि भारतीय राजदूतले राजपाका नेताहरूलाई दूतावास बोलाएरै यस्तो सन्देश दिएका थिए । मधेसमा आन्दोलन चर्केर चुनाव बिथोलियो भने भारतका कारणले भन्ने सन्देश जानेछ र नाकाबन्दीपछि बढ्दै गएको आपसी विश्वास फेरि टुट्ने खतरा रहन्छ भन्ने निचोडमा भारत पुगेको रहेछ, राजपा स्रोतले भन्यो, चुनावमै जान नसक्ने स्थिति रहे पनि बिथोल्ने गरी आन्दोलन नहोस् भन्नेमा भारत छ ।सार्वजनिक खपतका लागि जति नै चर्का नारा दिए पनि भित्रभित्रै राजपा कुनै न कुनै विकल्पको फेस सेभिङ को तयारीमा छ । माथिका दुई विकल्पमध्ये एक रोजेर राजपा चुनावमा जान सक्ने सम्भावना पनि छ । राप्रपाको विभाजनले संविधान संशोधन विधेयक पारित हुन सक्ने झिनो आस राखेर राजपा नेताहरू सरकारलाई संशोधनका लागि पुन: प्रयास गर्न भनिरहेका छन् । विभाजनपछि बनेका दुवै पार्टीका नेताहरू संशोधनको पक्षमा रहने अनुमान पनि छ । दुवै राप्रपा संशोधनका पक्षमा उभिए प्रमुख प्रतिपक्षी एमालेबाहेक पनि दुई तिहाइ मतले संविधान संशोधन पारित हुने सम्भावना रहन्छ । तर, राप्रपा एक नै भएन भने राजपाले के गर्ला ? हामीले प्रक्रियाभन्दा पनि परिणाम खोजेका हौं, संशोधन विधेयक निर्णयार्थ पेस गर्नुपर्छ भन्नुको अर्थ पारित होस् भन्ने चाहना हो, राजपा नेता मनीष सुमनको भनाइ छ, संविधान संशोधन पारित भएन भने आन्दोलनमा जाने निर्णय सुरक्षित छ । केन्द्रीय कार्यसमितिले पनि त्यही निर्णय गर्नेछ । चुनाव बहिष्कार गर्दा पनि प्रदेश नम्बर ५ मा आफ्नै कार्यकर्ताले स्वतन्त्र हैसियतमा चुनाव लड्नु, बाह्य तथा घरेलु परिवेश आन्दोलनको पक्षमा नहुनुले पनि राजपालाई आन्दोलनको बाटो रोज्न गाह्रो छ । त्यसो भए विकल्प के होला त ? राजनीति बडो निर्मम छ । कार्यकर्ताको भावना, जनताको मनोविज्ञान बुझेर नै राजपाले निर्णय लिनेछ, नेता यादव भन्छन्, यथास्थितिमा चुनावमा जाने र सीधै बहिष्कार गर्ने दुवै स्थिति राजपाका लागि घातक छ ।"
चुनाव मिति भदौ १ भित्र घोषणा होस्,"काठमाडौं निर्वाचन आयोगले आगामी प्रदेश र प्रतिनिधिसभा निर्वाचनको मिति भदौ १ गते घोषणा गरिसक्न सरकारलाई आग्रह गरेको छ । प्रधानमन्त्री शेरबहादुर देउवालाई सोमबार भेटेर आयोग पदाधिकारीले निर्वाचन कानुन र निर्वाचन क्षेत्र निर्धारण आयोगको प्रतिवेदनमा ढिलासुस्ती नहोस् भन्नेतर्फ ध्यानाकर्षण गराएका हुन् । आयोगले यसअघि नै असोज ३० गते प्रदेशसभा र मंसिर पहिलो साता प्रतिनिधिसभा निर्वाचन गराउनुपर्ने प्रस्ताव सरकारलाई गरिसकेको छ । माघ ७ भित्र सबै निर्वाचन गरिसक्नुपर्ने संवैधानिक बाध्यता छ । जाडो बढेपछि प्रतिकूल मौसममा चुनाव गराउन कठिन हुने भएकाले आयोग मंसिर पहिलो साताभित्र सबै चुनाव गराउनुपर्ने पक्षमा छ । असार १४ मा दोस्रो चरणको स्थानीय तह निर्वाचन भएलगत्तै आयोग पदाधिकारीले प्रधानमन्त्रीलाई भेटेर प्रदेश र प्रतिनिधिसभा निर्वाचनको समयतालिका प्रस्ताव गर्दै त्यसका लागि सरकारबाट गर्नुपर्ने कामका बारेमा ध्यानाकर्षण गराएका थिए । आयोगले यसअघि असार मसान्तभित्र प्रदेश र प्रतिनिधिसभा निर्वाचन कानुन, साउन १५ भित्र निर्वाचन क्षेत्र निर्धारण आयोगको प्रतिवेदन र साउन १६ गते निर्वाचन मिति घोषणा हुनुपर्ने समयसीमा दिएको थियो । तर, सरकारले साउन ८ मा मात्रै क्षेत्र निर्धारण आयोग गठन गरेपछि आयोगले आफ्नो कार्यसूची संशोधन गर्दै साउन मसान्तसम्म बढाएको हो । निर्वाचन आयुक्त सुधीरकुमार शाहले मंसिर पहिलो साताभित्र निर्वाचन गराउन भदौ १ भित्र सरकारका तर्फबाट सम्पूर्ण कार्य भइसक्नुपर्ने बताए । त्यसैका लागि प्रधानमन्त्रीलाई भेटेर पुन: ध्यानाकर्षण गराएका हौं, उनले भने, मिति घोषणापछि मात्रै आयोगले निर्वाचनको सम्पूर्ण तयारीलाई गति दिन सक्छ । निर्वाचन मिति घोषणापछि आवश्यक तयारीका लागि आयोगलाई १ सय २० दिन आवश्यक पर्ने कानुनी व्यवस्था छ । दिनदिनै समय कम हुँदै गएकोप्रति आयोग सचेत देखिएको छ । समय घर्किंदै गएको छ, भदौ १ गते मिति घोषणा हुँदा पनि एकदमै चापमा काम गर्नुपर्ने हुन्छ, शाहले भने, हामीले आफ्ना तर्फबाट निर्वाचन लक्षित काम समयमै होस् भनेर पटकपटक आग्रह गरिरहेका छौं । त्यसैका लागि आयोग पदाधिकारीले प्रधानमन्त्रीलाई एक महिनामै तीनपटक भेटिसकेका छन् । एकैपटक दुवै चुनावको चर्चा प्रधानमन्त्री देउवाले आयोग पदाधिकारीसँग प्रदेश र प्रतिनिधिसभा दुवै निर्वाचन एकै दिन गराउने सम्भावनाका विषयमा फेरि चर्चा गरेका छन् । यसअघिको भेटमा उनले यस्तै जिज्ञासा राखेयता उक्त विषय बहसमा आइसकेको छ । आयोग पदाधिकारीले भने विद्युतीय मतदान मेसिन (ईभीएम) को प्रयोग गरिए मात्र दुवै निर्वाचन एकैपटक सहज हुन सक्ने भनेका छन् । व्यवस्थापकीय हिसाबले प्रदेश र प्रतिनिधिसभा निर्वाचन दुई चरणमै उपयुक्त हुने आयोगले सुझाएको छ । कानुनी र प्राविधिक हरेक हिसाबले दुवै निर्वाचन दुईपटक गरौं भन्ने नै हाम्रो भनाइ हो, शाहले भने, प्रधानमन्त्रीज्यूबाट एकैपटक गर्ने कि भन्ने कुरा आएको हो । ईभीएम प्रयोग गर्न सकियो भने सहज हुन्छ भनेका हौं । उनले आगामी निर्वाचनमा ईभीएमको प्रयोगमा सरकारले अग्रसरता लिनुपर्ने बताए । प्रधानमन्त्रीसँगको भेटपछि आयोगले जारी गरेको विज्ञप्तिमा पनि दुवै निर्वाचन दुईपटक गर्दा नै सहज हुने र ईभीएमको प्रयोगका लागि सरकारले अग्रसरता लिनुपर्ने उल्लेख छ । समानुपातिक र प्रत्यक्षतर्फ छुट्टाछुट्टै मतपत्र र मतपेटिका रहने व्यवस्थाले दुवै निर्वाचन एकैदिन व्यावहारिक नहुने आयोगको भनाइ छ । आयोगले एक मतदातालाई चारचारवटा मतपत्र र चार चारवटा मतपेटिका प्रयोग गर्न लगाएर चुनाव सम्भव नहुने भन्दै आएको छ । मतपत्रकै प्रयोग गरेर दुवै निर्वाचन एकै दिन गर्ने हो भने दुवै निर्वाचनका लागि एकएक वटा मतपत्र र एकएक वटा मतपेटिका मात्रै हुनुपर्ने कानुनी व्यवस्थाको माग आयोगले गरेको छ । दुवै निर्वाचन एकै दिन गर्ने हो भने ईभीएमको प्रयोग नै उत्तम विकल्प हो । हाम्रो भनाइ त्यही हो, आयुक्त शाहले भने, ब्यालेट पेपरबाटै गर्ने हो भने आन्तरिक छलफल र गृहकार्यपछि मात्रै आयोगले विभिन्न विकल्प दिन सक्छ । निर्वाचन मिति घोषणाको अधिकार माग आयोगले निर्वाचनको मिति घोषणा आफूले गर्न पाउनुपर्ने कानुनी व्यवस्थाको लबिइङ फेरि थालेको छ । व्यवस्थापिका संसदमा विचाराधीन प्रतिनिधिसभा र प्रदेशसभा निर्वाचन विधेयकमा उक्त व्यवस्था हुनुपर्ने आयोगले बताउँदै आएको छ । उक्त विधेयकमाथि संसदको राज्यव्यवस्था समितिमा सोमबार भएको छलफलमा प्रमुख निर्वाचन आयुक्त अयोधीप्रसाद यादवले निर्वाचन मिति घोषणाको अधिकार आयोगसँग हुनुपर्ने माग गरेका थिए । आयोगले बनाएको मस्यौदामा उक्त प्रावधान राखिए पनि सरकारले संसदमा पेस गर्दा त्यसलाई हटाएर आयोगको परामर्शमा सरकारले निर्वाचन मिति तोक्ने प्रावधान राखिएको छ । स्थानीय तह निर्वाचन ऐन बन्दादेखि नै आयोगले उक्त लबिइङ गरिरहेको छ ।प्रधानमन्त्रीसँगको भेटमा पनि आयोग पदाधिकारीले मिति घोषणाको अधिकार आयोगसँग हुनुपर्ने जिकिर गरेका छन् । निर्वाचन मिति घोषणाको अधिकार आयोगलाई दिइनुपर्यो वा निर्वाचन कहिले हुने विषय कानुनमै तोकिनुपर्यो, आयुक्त शाहले भने, कानुनमा त्यस्तो प्रावधान राखियोस् भन्नेतर्फ प्रधानमन्त्रीको ध्यानाकर्षण गराएका हौं । अर्थ मन्त्रालयप्रति असन्तुष्टि आयोग पदाधिकारीले प्रधानमन्त्रीसँगको भेटमा अर्थ मन्त्रालयप्रति असन्तुष्टि व्यक्त गरेका छन् । अर्थले संवैधानिक आयोगलाई सरकार मातहतको विभाग वा निकायजस्तो व्यवहार गरेको भन्दै आयोगले आपत्ति जनाएको हो । तेस्रो चरणको स्थानीय तह निर्वाचनका लागि मागेको बजेटमा अर्थले ३० प्रतिशतभन्दा पनि कम रकम निकासा गरेपछि आयोग पदाधिकारीले प्रधानमन्त्रीसँग असन्तुष्टि जनाए । असोज २ मा प्रदेश नम्बर २ का १ सय २७ स्थानीय तहमा निर्वाचन गराउन आयोगले १ अर्ब ८४ करोड रुपैयाँ माग गरेको छ । अघिल्लो सरकारका पालामा स्थानीय तह निर्वाचनका लागि आयोगले माग गरेको १० अर्ब २९ करोड रुपैयाँ एकमुष्ट पाएको थियो । आयोगले त्यसमध्ये बाँकी रहन गएको ४ अर्ब १८ करोड रुपैयाँ सरकारलाई फिर्ता पठाइसकेको छ । निर्वाचन सञ्चालन गर्ने अवधिमा आयोगले निश्चित कार्यक्रम तय गरी एकमुष्ट बजेट माग्ने र खर्च नभएको रकम फिर्ता गर्ने भएकाले त्यसैअनुसार हुनुपर्ने आयोगको भनाइ छ । अर्थले अन्य मन्त्रालय र निकायबाट कार्यक्रमको प्रगति विवरण पाएपछि थप रकम पठाउने परम्परागत तरिका आयोगसँग अपनाएकोप्रति आयुक्तहरूको असन्तुष्टि थियो ।आयोगको प्रस्ताव"
म्याद गुज्रेको औषधि चलाइयो,"काठमाडौं (कास) राजधानीकै एक अस्पतालभित्र रहेको फार्मेसीले म्याद गुज्रेको औषधि बिक्री गर्दा र चिकित्सकले पनि म्यादै नहेरी प्रयोग गरिदिँदा बिरामी बालकको अवस्था गम्भीर बन्न पुगेको छ । सिनामंगलस्थित काठमाडौं मेडिकल कलेजभित्र सञ्चालित फार्मेसीले दुई महिनाअघि नै म्याद गुज्रिसकेको ट्याक्सिन नामक औषधि बेचेको हो । आइतबार बेलुकी नौ बजे फार्मेसीले दिएको औषधिको म्याद नहेरी चिकित्सकले समेत बिरामी बालकमाथि प्रयोग गरे । झापाका पाँच वर्षीय आरुष सुवेदीलाई म्याद गुज्रिएको औषधि चलाउँदा उनको अवस्था गम्भीर बनेको छ । बालककी आमा सुनीता सुवेदीका अनुसार आरुष एक सातादेखि मेडिकल कलेजमै भर्ना भई उपचाररत छन् । डाक्टरले औषधि लेखिदिनेबित्तिकै किन्न गएँ तर फार्मेसीले म्याद गुज्रिएको औषधि दिएछ, सुवेदीले भनिन्, तनावमा हुने भएकाले बिरामीका आफन्तको ध्यान म्याद हेर्नेतर्फ पुग्दैन, मेरो पनि पुगेन । तर डाक्टरले पनि म्यादै नहेरी औषधि चलाइदिए । सोमबार बिहान औषधि दिने नर्सले म्याद गुज्रिएको औषधि पो रहेछ त भनेपछि मात्र खुलासा हुन पुगेको हो ।दायाँ कम्मरको मासुमा पिप जमेर थलिएका बिरामी बालकको गलत औषधि प्रयोगपश्चात् अवस्था बिग्रँदै गएको आमा सुवेदीले बताइन् । बालकको अवस्था गम्भीर भएसँगै सोमबार दिउँसो आक्रोशितद्वारा अस्पतालमा तोडफोड भयो । तर बिरामीका आफन्तले भने अस्पताल तोडफोडमा आफूहरूको हात नभएको बताएका छन् । बालकलाई म्याद गुज्रिएको औषधि चलाए पनि बिरामीको शरीरमा नकारात्मक असर नपर्ने दाबी उपचारमा संलग्न डा मनीष पराजुलीले गरे । शरीरमा औषधिको प्रभाव कम हुन्छ, तर यसले हानि नै भने गर्दैन, उनले भने । औषधि व्यवस्था विभागले म्याद गुज्रिएको औषधि बेच्ने फार्मेसीलाई कारबाही गर्ने जनाएको छ । क्षतिपूर्ति तिराउनेदेखि लाइसेन्स खारेज गर्ने तथा निलम्बन गर्नेसम्मको कारबाही हुन सक्ने विभागका फार्मेसी अधिकृत भरत पाण्डेले बताए । अस्पतालभित्रको फार्मेसीले म्याद गुज्रिएको औषधि बेचेको घटनालाई छानबिन गरी दोषीलाई कारबाही गर्ने अस्पतालका निर्देशक डा केपी रिजालले बताए ।म्याद सकिएको औषधि बेच्नेलाई औषधि ऐन २०३५ ले मानवीय लापरबाही मानेको छ । यस्तो लापरबाही गर्नेलाई कडा कारबाही हुनुपर्ने स्वास्थ्य मन्त्रालयको चिकित्सा महाशाखाका प्रमुख डा भोलाराम श्रेष्ठले बताए ।"
परराष्ट्र सुधार्न नयाँ कार्ययोजना,"काठमाडौं उपप्रधान तथा परराष्ट्रमन्त्री कृष्णबहादुर महराले परराष्ट्र मन्त्रालयको कार्यशैली सुधार र प्रभावकारिताका लागि तत्कालीन योजना सार्वजनिक गरेका छन् । मौलिक, स्वतन्त्र र स्वाधीन नेपाली परराष्ट्र नीति ! अन्तर्राष्ट्रिय सम्मान र राष्ट्रिय समृद्धिका लागि कूटनीति !! नारासहित उनले सुधार कार्ययोजना ल्याएका हुन् ।परराष्ट्रको संरचनात्मक सुधारका लागि मन्त्रालयमा नियमित रूपमा समसामयिक र परराष्ट्र नीतिका दृष्टिबाट महत्त्वपूर्ण विषयमा अन्तक्र्रिया गराउने, थिंक ट्यांकको स्तरोन्नति गर्ने, परराष्ट्र सेवा ऐन ल्याएर कार्यान्वयन गर्ने, खाडीका दूतावासलाई चुस्त र अब्बल बनाउनेलगायत विषय कार्ययोजनामा समेटिएका छन्। अन्तर्राष्ट्रियस्तरमा नेपालको सम्मान र प्रतिष्ठा अझ माथि उठाउने र समृद्ध नेपालका लागि आर्थिक कूटनीति प्रभावकारी रूपमा सञ्चालन गर्न परराष्ट्रको कार्यशैली सुधार अहिलेको प्रमुख लक्ष्य हो, उपप्रधानमन्त्री महराले सोमबार आयोजित पत्रकार सम्मलेनमा भने, दुवै छिमेकी मुलुकसँग हालैका वर्षमा सम्पन्न गरिएका सन्धिसम्झौता र समझदारीे कार्यान्वयनदेखि मन्त्रालयको उपस्थिति गर्विलो बनाउनेसम्मका योजना छन्, यो मुलुकको सर्वोपरि हितलाई हेरेर तयार गरिएको छ । चीन सरकारसँग हस्ताक्षर गरिएको बेल्ट एन्ड रोड इनिसिएटिभ्स (बीआरआई) बाट मुलुकले अधिकतम लाभ लिन अन्तरमन्त्रालय वा निकाय संयन्त्रलाई सक्रिय बनाई ठोस अधिकार र जिम्मेवारी दिइने उनले बताए । उक्त संयन्त्र अघिल्लो सरकारका समयमा बनेको भए पनि यसको बैठकसमेत बस्न नसकेको अवस्थामा उनको सुधार योजनामा परेको हो । विदेशस्थित कूटनीतिक नियोगबाट नियमित प्रतिवेदन लिने र राजदूतको गतिविधिबारे मूल्यांकन गर्नेजस्ता विषयमा अध्ययन गर्ने भनिएको छ । महराले नेपालले पछिल्लो दशकमा हासिल गरेको मौलिक र उदाहरणीय उपलब्धिलाई विश्वव्यापी रूपमा स्थापित गर्न समेत पहल गर्ने विषय पनि कार्ययोजनामा समेटेका छन् । कार्ययोजनामा त्रिदेशीय (चीन, नेपाल र भारत) सम्बन्ध विस्तार गर्ने विषय पनि छ । मन्त्रालयका अधिकारीहरूको कार्यक्षमता वृद्धिमा जोड दिने र अन्तर्राष्ट्रिय भाषाबाहेक राष्ट्रसंघले प्रयोग गर्ने अर्को एक भाषा अनिवार्य अध्ययन गर्नुपर्ने विषयमा पनि उल्लेख छ । मन्त्रालयमा नेपाली र अंग्रेजीपछि अन्य भाषामा दख्खल राख्ने अर्थात् दोभासेको काम गर्न सक्ने जनशक्ति अझै छैन । मन्त्रालयमा सहसचिवको दरबन्दी थप गर्नका लागि इन्फर्मेसन एन्ड पब्लिक डिप्लोम्यासी को छुट्टै महाशाखा बनाउने पनि तयारी छ । अहिले भएका सहसचिवलाई काम नपुगेको अवस्थामा अर्को महाशाखाको तयारीस्वरूप यो धारणा मन्त्रीमार्फत बाहिर आएको हो । नेपालले राष्ट्रसंघमा सदस्य रहेका सबै मुलुकसँग कूटनीतिक सम्बन्ध राख्दै जाने बताइएको छ । भोट कूटनीति अन्तर्गत नेपालले पछिल्लोपटक आधा दर्जन मुलुकसँग कूटनीतिक सम्बन्ध स्थापना गर्दै आएको छ जसअन्तर्गत नेपालका कूटनीतिक सम्बन्ध भएका मुलुकको संख्या १ सय ४९ पुगेको छ । त्यससँगै मन्त्रालयले सचिवस्तरीय संयन्त्र पनि बनाइरहेको छ । आर्थिक कूटनीतिका लागि जोड दिने र हरेकजसो दूतावासमा आर्थिक मामिला हेर्ने अधिकारी थप्ने योजनासमेत मन्त्रालयको छ । त्यसमा दूतावासलाई साँच्चै समावेशी बनाउने हो भने मिलिटरी एटाचे, भिसाका लागि गृहका अधिकारी, आर्थिक मामिला हेर्न अर्थवाणिज्यका अधिकारी र आन्तरिक लेखा प्रशासनबाट हेर्न आवश्यक छ । कूटनीतिक नियोगको प्रशासन कूटनीतिज्ञले हेर्दा भएको समस्यालाई कार्ययोजनाले सम्बोधन गरेको छैन । मन्त्रालयको बेरुजु अत्यन्त धेरै आउने हुनाले यसलाई निर्मूल पार्नेभन्दा पनि कम गर्ने विषयसमेत सुधारमा परेको छ । कूटनीतिक आचारसंहिता लागू गर्ने, राहदानी र कन्सुलर सेवा सातै प्रदेशबाट सहज ढंगले उपलब्ध गराउने विषय यसमा रहेका छन् । पूर्वपरराष्ट्रमन्त्री, पूर्वपरराष्ट्र सचिव, पूर्वराजदूत तथा कूटनीतिक क्षेत्रका अनुभवी व्यक्तित्वको क्षमता र अनुभवबाट राष्ट्रले लाभ लिन सक्ने गरी सल्लाहकार समिति बनाउने विषय पनि कार्ययोजनामा उल्लेख छ । वैदेशिक रोजगारीलाई सुरक्षित, भरपर्दाे र सम्मानित बनाउन सम्बन्धित निकायसँग समन्वय गरिने र त्यसका लागि नेपाली नियोगलाई प्रभावकारी रूपमा परिचालन गर्ने समेत महराले स्पष्ट पारे । उनले अन्तर्राष्ट्रिय मञ्चमा भूपरिवेष्टित देशको समूहलाई प्रभावकारी बनाउन नेपालले विशेष पहल गर्ने समेत बताए । म रहँदासम्म केही न केही देखिने प्रकारको काम गर्छु, उनले भने ।"
लागूऔषधसहित ४ पक्राउ,"काठमाडौं (कास) दुई महिलासहित तीन जनालाई प्रहरीले लागूऔषधसहित आइतबार पक्राउ गरेको छ । पक्राउ पर्नेमा शंखमूल डेरा गरी बस्ने दाङकी ३२ वर्षीया पार्वती धिताल, चितवनकी २० वर्षीया मेलिना भण्डारी र ललितपुरका ३४ वर्षीय सुदिन श्रेष्ठ छन् । धितालको घरमा खानतलासी गर्दा फेनारगन ६ सय एम्पुल, नुर्फिन ४ सय ८० एम्पुल र फेनारगन ६ सय एम्पुल बरामद भएको थियो । त्यसैगरी धादिङबाट काठमाडौं आइरहेको बा३ख ४९८५ नम्बरको बसबाट नागढुंगामा चेकजाँच गर्ने क्रममा लुकाइछिपाइ ल्याइरहेको गाँजासहित एक जना पक्राउ परेका छन् । गोंगबु घर भएका २८ वर्षीय पुरन कुँवर १ केजी २ सय ३० ग्राम गाँजासहित आइतबार पक्राउ परेका हुन् ।"
भ्यागुतालाई क्वाति,"भक्तपुर भ्यागुतालाई क्वाति (गेडागुडीको तातो झोल) खुवाएर भक्तपुरका किसानले जनैपूर्णिमा पर्व मनाएका छन् । जनैपूर्णिमाका अवसरमा सोमबार बिहानै भक्तपुरका किसानले खेतखेतमा गएर भ्यागुताको पूजा गरी भ्यागुतालाई भात खुवाएर जनैपूर्णिमा मनाएका हुन् । भ्यागुतालाई भोजन गराउनेबारेमा विभिन्न किंवदन्ती छ । वर्षा गराउने दूत तथा प्राकृतिक देवताको प्रतीकका रूपमा भ्यागुतालाई लिने गरिन्छ । भक्तपुरका कृषकले नौ किसिमका गेडागुडी मिसाएर पकाएको क्वातिलगायत विभिन्न परिकार बिहानै भ्यागुतालाई भोजन गराई पूजा गर्ने प्रचलन रहेको संस्कृतिकर्मी ओम धौभडेल बताउँछन् ।भ्यागुतालाई भोजन गराउने यहाँको प्रचलनलाई स्थानीय नेवारी भाषामा ब्याँचा नक: वनेगु भन्ने गरिन्छ । खेतमा किरा मारेर अन्न उब्जाउनसमेत सहयोग गर्ने प्राकृतिक देवताका रूपमा भ्यागुतालाई सिमीको पातमा खाद्य परिकार राखेर खेतखेतमा गई पूजा गरी भोजन गराउने परम्परा छ । रोपाइँको समयमा र वर्षात सुरु हुनुभन्दा पहिले खेतमा काम गर्दा कोदालीबाट मरेका किराफट्याङग्रा र भ्यागुतालाई मारेको पाप मोचन गर्नका लागि भ्यागुतालाई पूजा र भोजन गराउने प्रचलन रहेको सूर्यविनायक नगरपालिका६ नयाँबस्तीकी गंगा दुवालले बताइन् । बिहान भ्यागुतालाई क्वाति खुवाएपछि मात्र मान्छेले खाने गरेको छ । वर्षातपछि रोपाइँ सकेर मास, मुगी, सानाठूला केराउ, बोडी, सिमी, मस्याङ, भटमास, बकुल्ला आदि मिसाएर पकाइएको क्वाति सेवन गरेमा खेतको हिलो, वर्षातको पानी, साँझबिहानको घाम पसिना भिजाइबाट शरीरलाई मुक्त गराउने र पौष्टिकता प्रदान गर्ने मान्यता छ ।"
किरातीले मनाए ढाङकुमो,"ललितपुर (कास) किराती वाम्बुले राईहरूले परम्परागत चाड ढाङकुमो सोमबार धुमधासाथ मनाएका छन् । हरेक वर्ष भदौ पूर्णिमाका दिन वाम्बुले राईहरूले यो चाड मनाउँछन् । वाम्बुले राई समाज, नेपाल (वाम्रास) संस्थाले परम्परागत चाड ढाङकुमो चाडका अवसरमा राजधानीको इमाडोलमा भेटघाट कार्यक्रम गरेको थियो । आदिवासी जनजाति उत्थान राष्ट्रिय प्रतिष्ठानका सदस्यसचिव गोविन्दलाल माझी, किरात राई यायोक्खाका उपाध्यक्ष दिवस राई र वाम्रासका अध्यक्ष तथा पत्रकार गजुरधन राईले २०७३ सालको एसईईमा उत्तीर्ण विद्यार्थीलाई कदरपत्र प्रदान गरेका थिए । त्यसैगरी वाम्बुले महिला तथा पुरुषले लोकसंस्कृति संगीना नाच प्रस्तुत गरेका थिए भने वाम्बुले युवाले बाँसुरी बजाएर प्रदर्शनी गरेका थिए । ओखलढुंगाको उँबुगाउँ ढाङकुमटारमा ढाङकुमो पूजा हुने मुख्य ठाउँ देवस्थल छ । समाजका हरेक घरपरिवार सार्वजनिक स्थलमा भेला भएर कुलदेउता लिब्जु बाजेको पूजाआजा गर्छन् । चार किसिमका कलुपुजारी जसलाई ढाङकुर्मो नाक्सो, सिसि नाक्सो, काउर्मो नाक्सा, बुलु नाक्सोको विशेष भूमिका रहन्छ । त्यसैगरी खोटाङको झाप्पागाउँ, उदयपुरको कटारी बजार, सुनसरीको पानमारा लगायत जिल्लाका वाम्बुले राई बस्तीहरूमा एकै दिन ढाङकुमो चाड मनाउने गरिन्छ । ढाङकुम पनि भनिने यो चाड सांस्कृतिक प्रथाजन्य कानुनमा आधारित चाड हो । किंवदन्तीअनुसार परापूर्व कालमा किरात वाम्बुले पुर्खाहरूले मालेगोरूको बलि चढाएर पूजा गर्थे । राज्यले प्रतिबन्ध लगाएपछि बलि दिने प्रथाको अन्त्य भएको भन्ने बुढापाकाहरू बताउँछन् । ढाङकुम पूजामा कुनै घर छुट्न् हुन्न । सबैतिरको समाज मिलेर मनाउने परम्परा छ । प्रत्येक घरबाट ढाङकुमको निम्ति टोलुमथुम्से, काउनीको जाँड (जा ङासि, साम्बल), मासु लगायतका पूजाकार्यका सामग्री लिएर भेला हुने गर्छन् । यदि कोही कुनै घर छुटेमा वा छुटाएमा के कति कारणले उपस्थित भएन भनेर खोजिनिधो गर्ने गरिन्छ । राष्ट्रिय जनगणना २०६८ अनुसार वाम्बुले भाषा बोल्नेको संख्या १३ हजार ४ सय ७० छ । राजधानी काठमाडौं उपत्यकामा २०५८ देखि यो चाड मनाउने परम्परा जारी छ ।"
घाइते अमेरिकीको मृत्यु,"काठमाडौं (कास) ठमेलस्थित एक होटलको भर्याङबाट लडेर गम्भीर घाइते भएका अमेरिकी नागरिक जोन ओल्फ फेयनानाको आइतबार मृत्यु भएको छ । ६७ वर्षीय फेयनानको मनमोहन अस्पतालमा उपचारका क्रममा मृत्यु भएको थियो । यस्तै, झारफुक गर्ने क्रममा बेहोस हुँदा ५१ वर्षीय लक्ष्मी श्रेष्ठको मृत्यु भएको प्रहरीले जनाएको छ । कपन बस्ने काभ्रे छत्रबासकी ५१ वर्षीय श्रेष्ठ सामान्य बिरामी भएपछि कपन जोरधारा बस्ने दोलखाका ३५ वर्षीय बाबुलाल तामाङसँग झारफुक गराउन पुगेकी थिइन् । अचानक बेहोस भएपछि उपचारका लागि अस्पताल लैजाँदै गर्दा उनको मृत्यु भएको थियो । तामाङ प्रहरी हिरासतमा छन् ।"
"उपचार सरकारीमा, औषधि निजीबाट","रुकुम मुसिकोट नगरपालिका१ की ५५ वर्षीया देउमा बुढाथोकी उपचारका लागि ५ दिन जिल्ला अस्पताल सल्लेमा बसिन् । त्यो अवधिभर उनले निजी मेडिकलबाटै औषधि किनिन् । ५ दिनमा उनले ६ हजार रुपैयाँभन्दा बढीको औषधि किन्नुपर्यो ।अस्पतालमै उपचाररत त्रिवेणी गाउँपालिका१ का यामकुमार केसीले निजी मेडिकलबाट १७ सय रुपैयाँभन्दा बढीको औषधि किनेर सेवन गरे । तैपनि उनको रोग निको भएन । उनलाई आफन्तले निजी मेडिकलमा राखेर उपचार गराइरहेका छन् । मुसिकोट नगरपालिका४ का कृष्ण बुढाथोकीले ७ सयको औषधि सेवन गरे । त्यो पनि सबै निजी मेडिकलबाट किनेर । कृष्ण केही दिनपछि निको भएर घर त फर्किए तर सरकारले दिने भनेको सित्तैको औषधि उनले देख्नै पाएनन् ।अस्पतालमा भर्ना भएर निजी मेडिकलबाट औषधि किन्ने यी प्रतिनिधि पात्र मात्र हुन् । यसरी उपचारका लागि आएका बिरामीलाई उपचारमा संलग्न चिकित्सक नै निजी मेडिकलबाटै औषधि ल्याउन सुझाउँछन् । जिल्ला अस्पतालमा लामो समयदेखि अत्यावश्यक औषधिको अभाव छ । यहाँ ७२ प्रकारका औषधि नि:शुल्क पाइनुपर्ने हो तर स्टोरमा सिटामोल, कन्डम र कटन मात्रै छ । एक स्वास्थ्यकर्मीका अनुसार मौसमका कारणले जिल्ला अस्पतालमा आउने अधिकांश बिरामीलाई एन्टिबायोटिक औषधि नलचाई हुँदैन । तर, अस्पतालमा लामो समयदेखि एन्टिबायोटिक औषधिको अभाव छ ।अस्पतालले २०७३ साउनमा ३ लाख रुपैयाँको औषधि खरिद गरेको थियो । जिल्लामा ४१ स्वास्थ्य चौकी र २ प्राथमिक स्वास्थ्य केन्द्रका लागि ४० लाखको औषधि खरिद गरिएको थियो । जिल्ला अस्पतालले खरिद गरेको ३ लाखको औषधि सकिएपछि अन्य ४३ स्वास्थ्य संस्थामा पठाउने औषधि कटाएर जिल्ला अस्पतालमै राखिएको बताइएको छ । अन्य स्वास्थ्य संस्थामा पठाउनुपर्नेमध्येको केही औषधि जिल्ला अस्पतालले राख्दा अन्य स्वास्थ्य संस्थामा पनि औषधि अभाव छ । त्यसका अलावा गत वर्षमा केन्द्रीय मेडिकल स्टोर पथलैया र क्षेत्रीय मेडिकल स्टोर नेपालगन्जले केही औषधि पठाइदिएका छन् । केन्द्र र क्षेत्रले पनि आवश्यकभन्दा निकै थोरै औषधि पठाउने गरेको छ ।तर जिल्ला अस्पताल भने औषधि नभएको कुरा स्विकार्दैन । डा सुशील पोखरेल अस्पतालमा औषधि रहेको बताउँछन् । पछिल्लो समय बिरामीको चाप धेरै बढेको र चाप अझै केही दिन कायम रहे औषधि अपुग हुने उनको भनाइ छ । नयाँ औषधि किन्ने विषयमा अन्योल रहेको भन्दै उनले खरिद प्रक्रिया चाँडै नभए फार्मेसीमा औषधि सकिने बताए । बिरामीले अस्पतालमा नभएको औषधि किन्नुको विकल्प नभएको उनको भनाइ छ । अस्पताल विकास समिति अध्यक्ष शिव आचार्यले अहिलेलाई औषधि रहेको आफूले जानकारी पाएको बताए ।"
छतबाट खसेर मृत्यु,सिन्धुपाल्चोक (कास) उदयपुर घर भई चौतारा साँगाचोकगढी नगरपालिका चौतारा बजारमा बसोबास गर्दै आएका श्याम खड्काको छतबाट खसेर मृत्यु भएको छ । घरको चौथो तलाबाट खसेर उनको मृत्यु भएको हो ।
संशोधनमा अल्झने फुर्सद छैन : ओली,"बिर्तामोड (कास) एमाले अध्यक्ष केपी ओलीले आफ्नो पार्टीलाई अब सत्ता स्वार्थ प्रेरित संविधान संशोधनको मुद्दामा अल्झिरहने फुर्सद नभएको बताएका छन् । उनले संशोधनको लफडा राजनीतिक अस्थिरता र अराजकताको जड भएको जिकिर गरे । संविधान संशोधनका लागि छलफल गर्न एमालेलाई फुर्सद छैन, यो संशोधन गर्ने बेला पनि होइन, झापाको भद्रपुरमा सोमबार साँझ प्रेस चौतारीले आयोजना गरेको पत्रकार सम्मेलनमा एमाले अध्यक्ष ओलीले भने, संशोधनै गर्ने हो भने नयाँ संसद्ले गर्छ । रूपान्तरित संसद्को काम कार्यान्वयन गर्ने हो । पटकपटक संशोधन गर्ने होइन ।एमाले अध्यक्षले सडकका खाल्डामा डुबेर निर्दाेष बालबालिकाको ज्यान गइरहँदा पनि सरकार त्यसप्रति संवेदनशील बन्न नसकेको आरोप लगाए । निर्दाेष बालबच्चा सडकका खाल्डामा डुबेर मरिरहेका छन् । अभिभावक रुवाबासी गरिरहेका छन् । सरकार भने संशोधनको मुद्दा उठाइरहेको छ, उनले भने, यो सरकारको गैरजिम्मेवारीको पराकाष्ठाबाहेक केही होइन । एमाले नेतृत्वको सरकारले १ वर्षअघि चिकित्सा शिक्षा विधेयक संसद्मा पेस गरे पनि त्यसलाई वर्तमान सरकारले छलफलमा नल्याएकोप्रति ओलीले असन्तुष्टि जनाए । कानुनअनुसार डा गोविन्द केसीका माग पूरा हुनुपर्छ भन्ने एमालेको स्पष्ट धारणा छ, उनले भने, त्यो विषयलाई लिएर बाहिर एमालेप्रति फैलाइएका भ्रमपूर्ण प्रचारबाजी निराधार छन् । उनले भरतपुरको परिणामले जित भन्ने शब्दको अपमान गरेको भए पनि राजनीतिक आधारमा आफ्नो पार्टीले त्यसलाई स्वीकार गरेको बताए । स्थानीय तहमा निर्वाचित प्रतिनिधिका लागि इलाममा मंगलबार आयोजना हुने कार्यक्रममा सहभागी हुन अध्यक्ष ओली, वरिष्ठ नेता झलनाथ खनाल र महासचिव ईश्वर पोखरेल आएका हुन् ।"
"पदीय रूपमा हारें, राजनीतिमा जितें","चितवन (कास) भरतपुर महानगर पालिकामा एमालेबाट मेयरमा पराजित देवी ज्ञवालीले आफूले पदीय रूपमा हारे पनि राजनीतिमा जितेको बताएका छन् । एमालेले सोमबार आयोजना गरेको पत्रकार सम्मेलनमा उनले जनताको मन मस्तिष्कमा बस्न सफल भएको बताए । राजनीतिमा पद जितेर राजनीति हारेको हुन्छ, पदीय रूपमा हारें होला तर राजनीति जितेको छु, उनले भने, जनताको मन मस्तिष्कभित्र बसेको छु, राजनीति जितेर कुर्सी मात्र गुमाएको हो । उनले आगामी दिनमा निष्ठाका साथ राजनीति गरी जनताबीच जाने बताए । स्वाभाविक ढंगले रेणुजीले जितेर गएको भए सबैभन्दा पहिले फूलमाला र अबिरसहित स्वागत मैले नै गर्ने थिएँ, उनले भने, हिसाबकिताब गरेर मतपत्र च्यात्ने काम गरियो, राज्यसत्ताको अर्बौं रुपैयाँ चुनावकै बेला रकमान्तर गर्ने, ऐन नियम तोड्ने काम भयो । उनले यो आरोप आफूले नलगाई गठबन्धनकै सांसद रामहरि खतिवडाले सार्वजनिक गरेको बताए । उनले तत्कालै चुनावमा जानुको साटो सर्वोच्च जाँदा घाटा व्यहोर्नुपरेको गुनासो गरे । तत्काल निर्वाचनमा गएको भए योभन्दा भिन्न परिणाम आउने थियो, उनले भने । २७ वडाको गणना सकिँदा ज्ञवाली माओवादी केन्द्रकी मेयर उम्मेदवारभन्दा ७ सय ८४ मतले अघि थिए ।माओवादी केन्द्र र कांग्रेस सहमतिमा मतपत्र च्यात्ने काम भयो, एमाले अध्यक्ष कृष्णभक्त पोखरेलले भने, पुन: मतदान गराउने नाटक मञ्चन गरी दाहाललाई जिताउने षड्यन्त्र गर्दै हाम्रा उम्मेदवारलाई हराउने काम भयो । षड्यन्त्रपूर्वक चुनाव गराई लोकतान्त्रिक प्रक्रियामाथि प्रहार गर्ने र खिल्ली उडाउने काम भएको भन्दै पार्टीले घोर भत्र्सना गरेको अध्यक्ष पोखरलेद्वारा हस्ताक्षरित विज्ञप्तिमा उल्लेख छ । ज्ञवाली २ सय ३ मतान्तरले दाहालसँग पराजित भए । कांग्रेस र माओवादी केन्द्रका उम्मेदवारले आइतबार शपथ लिएसँगै पदभार ग्रहण गरिसकेका छन् । तर एमालेबाट विजयी वडाध्यक्ष र सदस्यले भने शपथ बहिष्कार गरे । मतपत्र च्यात्नेसमेत अतिथिका रूपमा भएकाले शपथ लिन गएनौं, अध्यक्ष पोखरेलले भने, पत्र च्यात्नेहरू सहभागी भएको कार्यक्रममा हामी जाने छैनौं । १९ नम्बर वडाको मत गणनाको क्रममा मतपत्र च्यातिएसँगै गणना रोकिएको थियो । पछि सर्वोच्चको आदेशअनुसार गत शुक्रबार पुन: मतदान भएको थियो ।जनप्रतिनिधिद्वारा शपथभरतपुर महानगरपालिकाको विभिन्न वडामा एमालेबाट निर्वाचित जनप्रतिनिधिले सोमबार शपथ लिएका छन् । १४ वडाध्यक्ष र ५६ जना सदस्यले शपथ लिएका हुन् । वडाध्यक्षलाई मुख्य निर्वाचन अधिकृत कविप्रसाद न्यौपानेले निर्वाचित भएको प्रमाणपत्रसँगै शपथ गराए । सदस्यलाई भने महानगर प्रमुख रेणु दाहालले शपथ गराइन् । शपथ ग्रहणसँगै सबै वडाध्यक्षले कार्यभार सम्हालेका छन् ।"
राप्रपा जुटफुटको अर्थ,"पार्टी फुट्नु र जुट्नु राष्ट्रिय प्रजातन्त्र पार्टी (राप्रपा) का लागि नयाँ कुरा रहेन । पञ्चायती पृष्ठभूमि बोकेको यो पार्टीमा फुट र जुटको लामो शृंखला देखिएको छ । झन्डै तीन दशकको अवधिमा यो पार्टीले जुटेर शक्ति आर्जन गर्नुभन्दा फुटेर क्षणिक फाइदा लिएको देखिन्छ । र, त्यो फाइदा प्राय: तत्कालीन सत्ता स्वार्थमा अल्झने गरेको छ । यसपटक दुई पार्टी जुटेको छ महिनाको अवधिमा फेरि राप्रपा दुईतिर भएका छन् । दुवै पक्षले आपसी आक्षेप जे लगाए पनि यसपटक फुटको तत्कालीन मूल कारण सत्तारोहणसँग सम्बन्धित देखिन्छ साथै प्रस्तावित संविधान संशोधन विधेयकलाई लिएर देखिएको परस्परविरोधी दृष्टिकोणले पनि यसमा बल पुर्याएको छ । गत मंसिरमा कमल थापाको नेतृत्वमा एक भएको राप्रपा एजेन्डाका हिसाबले त्यस बेलादेखि नै अस्पष्ट थियो । त्यतिबेला परिवर्तित राजनीतिक र संवैधानिक अवस्थालाई स्वीकार गरेको राप्रपाको एउटा पक्षको नेतृत्व पशुपतिशमशेर राणाले गरेका थिए । थापा नेतृत्वको अर्को पक्ष राजतन्त्र र हिन्दु राज्यका पक्षमा उभिएको देखिन्थ्यो । यी दुई दलबीच एकीकरण भएपछि एजेन्डालाई पनि एकीकृत गर्न निकै जोड गरियो, तर त्यसमा उनीहरू सफल हुन सकेनन् । परिणामत: एजेन्डामा प्रस्टता नभई पार्टी एकीकरण भयो । त्यसैले उब्जाएको अप्ठेरो अन्तत: फेरि अर्को विभाजनको कारक बनेको छ । एजेन्डामा एकरूपता कायम गर्न र सांगठनिक असन्तुष्टि व्यवस्थापन गर्न नसकेका कारणले गर्दा एकीकरणलगत्तै राप्रपाका वरिष्ठ नेता प्रकाशचन्द्र लोहनीले पार्टी परित्याग गरे, निर्वाचन चिह्नलगायत विषयमा असहमति जनाउँदै । त्यसपछि थापा र राणाबीच विवाद चर्कंदै गयो । नेतृत्वदायी भूमिकामा रहेका थापाले एकलौटी काम गरेको आरोप राणा पक्षले लगाउन थाल्यो भने थापाले आफूलाई असफल बनाउने प्रयास सुरु भएको दाबी गर्न थाले । त्यसको मूल कारण पार्टीको नीति र कार्यदिशा मिलाउनतिर शीर्ष नेताहरूको ध्यान नजानु नै थियो । त्यसमा थापा र राणा दुवै चुकेको देखियो । प्रमुख विपक्षी दलका नेता एवं एमाले अध्यक्ष केपी शर्मा ओलीले राप्रपाभित्रको वर्तमान खिचडीलाई व्यंग्य गर्दै भनेका थिए राप्रपामा सेती र काली मिसिएको छ, सेतीतिर बाढी आउँदा सेतीजस्तो देखिन्छ, कालीतिरबाट बाढी आउँदा कालीजस्तो । उनको त्यो संकेत राप्रपाले बोकेको परस्परविरोधी मान्यतातिर थियो । राजतन्त्र कि गणतन्त्र, हिन्दु राष्ट्र कि धर्मनिरपेक्षता भन्ने विवाद हँुदै पछिल्लो समय वर्तमान सरकारमा सहभागी हुने कि नहुने भन्नेमा मतान्तर जोडिएको छ साथै प्रादेशिक सीमांकन हेरफेर गर्ने उद्देश्यले ल्याइएको संविधान संशोधन विधेयकप्रति थापा र राणा पक्षको फरकफरक दृष्टिकोणले पनि फुटलाई उत्प्रेरणा दिएको देखिन्छ । कांग्रेसमाओवादी केन्द्र मिश्रित वर्तमान सत्ता गठबन्धनले संसद्मा ३७ सिट भएको राप्रपालाई सत्तारोहणका लागि आग्रह गर्दा संसद्मा विचाराधीन संविधान संशोधन विधेयकमा समर्थन गर्नुपर्ने सर्त राखेका थिए । तर, सबै सांसदलाई विधेयकप्रति सकारात्मक बनाउन थापा असफल भए या त्यो बाटोमा जान चाहेनन् । सरकारमै सहभागी हुने कि नहुने भन्नेमा पनि नेताहरूबीच मतैक्य हुन सकेन । यी सबै विवाद लम्बिँदै अन्तत: राणा पक्षले पार्टी फुटाएर राप्रपा लोकतान्त्रिक नामको नयाँ दल आइतबार निर्वाचन आयोगमा दर्ता गरेको छ ।राप्रपाको प्रस्ट सैद्धान्तिक धार नभएको संकेत स्थानीय तहको पहिलो र दोस्रो चरणको निर्वाचनको जनमतले दिएकै थियो । संसद्मा चौथो स्थान लिएको राप्रपाले अत्यन्तै निराशाजनक परिणाम पायो । पार्टीले बोकेका एजेन्डाबारे कार्यकर्ता अलमलमा परेका र चुनाव चिह्नसमेतमा सन्तुष्ट नभएको भनी यसबीचमा गुनासा आएका थिए । तर, यी सबै गुनासा र विवादलाई दुवै पक्षले आन्तरिक रूपमा सम्बोधन गर्न नसक्नु नै हालको विभाजनको प्रस्थानबिन्दु बन्यो । बरु संख्या पुर्याएर पार्टी टुक्रयाउने र मिलेसम्म सरकारमा जाने पुरानै बाटो अवलम्बन गर्ने होडमा उनीहरू लागेको देखियो, जुन राप्रपाको समग्र हित प्रतिकूल निर्णय हो ।हुन त टुटफुटको अनुभवबाट अन्य प्रमुख दलहरू पनि गुज्रँदै आएका छन् । यसबीचमा कांग्रेस, एमालेदेखि माओवादी केन्द्रसम्मले फुटको नमीठो प्रतिफल भोगिसकेका छन् । राप्रपामा भने यो शृंखलाले प्रवृत्तिको रूप लिएको छ । यसले गतिलो वैकल्पिक शक्ति बन्ने उसको दाबीलाई अविश्वसनीय बनाइदिएको छ । यो पार्टी दलगत स्वार्थभन्दा नेता र गुटकेन्द्रित भएको छ । यस्तो गलत प्रवृत्ति रोक्न नसक्ने हो भने भविष्यमा राप्रपाको भूमिका र औचित्य अरू खुम्चँदै जानेछ ।"
अनायक आन्दोलनको पर्याय,"नयाँ संविधान जारी गर्ने बेलादेखि नै एकथरी राजनीतिक धारका मानिसहरूले राम्रै राजनीतिक आशय बोकेर प्रश्न सोध्ने गर्थे : यो मधेस मुद्दा भनेको के हो ? यो कहाँ छ ? अर्थात् उनीहरूको त्यो प्रश्नमै उत्तरको पनि आशय हुन्थ्यो : यो मधेस मुद्दा भन्ने कुरा नै बेकारको हो, यो नभएको कुरालाई उछालिएको मात्र हो । त्यस्तो प्रश्न उनीहरूले अहिले झन् कडासँग सोध्ने गर्छन् र त्यसको अगुवाइ स्वाभाविक रूपमा सगर्व नेकपा एमालेले गर्छ ।त्यत्रो बृहत शान्ति प्रक्रियासँगै सुरु भएको राजनीतिक संक्रमणकाल अहिले कहाँ पुगेर अड्किएको छ भन्ने सबैलाई थाहा छ : नयाँ संविधानको पूर्ण कार्यान्वयन गर्ने कुरामा । र यो कार्यान्वयन कहाँ गएर अड्किएको छ, त्यो पनि सबैलाई थाहा छ : २ नं प्रदेशमा स्थानीय तहको चुनाव गराएर बाँकी प्रादेशिक र राष्ट्रिय निर्वाचन माघभित्रै गर्ने । यो सबै कुराको लागि अब कुनै तगारो बाँकी छ भने त्यो एक दशकदेखि चलिरहेको मधेस मुद्दाको आन्दोलनमात्र छ । तसर्थ आजका दिनको मूल राजनीतिक प्रश्न अहिले मधेस आन्दोलनको अवस्थिति के छ भन्ने नै हो । त्यो अवस्थिति बुझ्नका लागि पहिले बुझ्नुपर्ने केही आधारभूत पक्षहरूको विश्लेषणबाट कुरा अगाडि बढाउँ ।वर्षौंसम्म निरन्तर चलिरहँदा कतिपय अधुरा आन्दोलनले निश्चित समयपछि आºना परिभाषा आफैं भट्याउँछन्, तर वर्षौंसम्म चल्दाचल्दै कतिपय आन्दोलनले भने आºनो भएको परिभाषा पनि बीच बाटोमै गुमाउँछन् । मधेस मुद्दाले अहिले आफूलाई परिभाषित गरिदिने सम्भावित नायकत्वको खोजी त गर्दै होला, तर ऊ आफँै अहिले एउटा अनायक आन्दोलनको प्रतिछाया स्वरूप कहिले आफू नै आफैसँग झस्कँदैछ र यो मधेस मुद्दा भनेको कहाँ छ भनेर आशय मिश्रित प्रश्न सोध्नेलाई झस्काउने सामथ्र्य विस्तारै गुमाउँदैछ । र यो मूलत: राष्ट्रिय जनता पार्टीको सामुहिक नेतृत्वको समग्र अकर्मण्यसँग सिधा जोडिएको छ । यही अकर्मण्यका कारण अब मधेसमा मुद्दा कहाँ छ ? भनेर सोधिने प्रश्न दुई वर्ष पहिले जति पूर्वाग्रही सुनिन्थ्यो, अहिले त्यसभन्दा धेरै कम त्यस्तो सुनिन्छ । यो कुरा राम्रो हो कि नराम्रो जसरी हेरे पनि हुन्छ । तर मधेस आन्दोलनले अब त्यही उचाइ लिने बाटोमा गएको देखिन्छ, जुन बाटोमा नेपालको महिला आन्दोलन पुगेको छ, दलित आन्दोलन पुगेको छ वा जनजाति आन्दोलन पुगेको छ । अर्थात् यो अब त्यस्तो ठाउँमा पुगेको छ, जहाँ आन्दोलन चली पनि रहेको हुन्छ, तर त्यो कहाँकसरी चलिरहेको छ भन्ने सधैँ सबैलाई बोधगम्य भने हुँदैन । यो हरेक पार्टीमा र पार्टीमार्फत एकैचोटी जताततै चलिरहेको पनि हुन्छ र यो कहीँ पुगिराखेको पनि हुँदैन । आन्दोलन चल्नुपर्छ कि नचल्नु नै राष्ट्रहितमा छ भन्ने बारेमा त यथेष्ट बहस भइनै सकेको छ । तसर्थ अब छलफल गर्न सान्दर्भिक विषय भनेको मधेस मुद्दासँग राजपाको नाममा एकत्रित हुने प्रयास गरेको राजनीतिक समूहको बढ्दो असान्दर्भिकता नै हो ।लेखको सुरुवातमै उठाएको विषयबाट कुरा अगाडि बढाउँदा, कुनै पनि मुद्दाले आन्दोलनको सशक्त रूप लिनका लागि त्यो मुद्दा के हो भनेर सर्वसाधारणले बुझ्ने भाषाको एउटा परिभाषा हुनुपर्छ । उपेन्द्र यादवले नेतृत्व गरेर उठाएको र पछि अरू पनि थपिन आएको सुरुका दुबै मधेस आन्दोलनमा प्रस्ट बुझिने नारा थिए । त्यहाँँ संघीयताको कुरा थियो, पहिचानको कुरा थियो, राज्यमा सम्मानजनक प्रतिनिधित्वको कुरा थियो । राजपा र अरू मधेस अभियन्ताले यति पढुन्जेल पक्कै सोचिसकेको हुनुपर्छ कि ती मुद्दा त अझै बाँकी छन् नि । तसर्थ किन हामीसँग पटकपटक हाम्रो आन्दोलन केका लागि भनेर प्रश्न गरिन्छ ? उनीहरूको यो जवाफप्रति अनभिज्ञ भएर वा उनीहरूको अहिलेसम्म गर्न खोजेको आन्दोलनलाई नजरअन्दाज गर्न यो प्रश्न उठाइएको होइन । यो प्रश्न अब उठाउनैपर्ने बेला भएर उठाइएको हो ।कुल मिलाउँदा अहिले बाँकी रहेको मधेस आन्दोलनको मुद्दा भनेको प्रस्तावित संविधान संशोधनलाई दुई तिहाइ पुर्याएर पारित गर्नु हो । त्यो संशोधनको अन्तर्य भनेको पश्चिममध्यपश्चिमका दुईचारवटा पहाडी जिल्लालाई तराईका जिल्लाबाट अलग्याएर एकदुईवटा प्रदेशको सीमाङ्कन अलि यताउता गर्नेमात्र हो । र यो कुरा फेरि पनि प्रस्ट पारौं : पंक्तिकारको विचारमा प्रस्तावित संशोधन गर्नैपर्ने काम हो । संशोधन पारित हुनुपर्छ भन्नु र फेरि त्यसो हुन नसक्नु अलग कुरा हुन् । तर ६ वटा दल चाहे अलग हुँदा होस् वा अहिले मिलेर राजपा हुँदै गर्दा, संशोधन संसद्मा लैजाने कि नलैजाने भन्नेदेखि लिएर स्थानीय तहको निर्वाचनमा भाग लिने कि नलिने र बेलाबखत सरकारमा समेत जाने कि प्रधानमन्त्रीमा कसलाई भोट हाल्ने भन्ने आदिमा राजपाले संशोधनको मुद्दामाथि यति धेरै र सस्तो लेनदेन गरिसक्यो कि अब उसले आºना मुद्दाका वरिपरि बचेखुचेका समर्थकलाई पनि ऊ आफ्नै कारणले गुमाउँदैछ ।यदि संविधान संशोधन आन्दोलनको लागि निरपेक्ष मुद्दा हुन्थ्यो भने उसको हालै सम्पन्न पदाधिकारी बैठक र अहिले जारी केन्द्रीय समिति बैठकमा यति धेरै विषय आउने थिए त असोजमा हुने स्थानीय तहको निर्वाचनमा सहभागिताबारे ? अब उसले भनेको कसले पत्याइदिने कि ऊ चुनावमा नजाने कुरा चुनाव फेस गर्न डराएर होइन, मुद्दाको खातिर हो ? यदि मुद्दाकै खातिर हुन्थ्यो भने उसका आºनै केन्द्रीय स्तरका यति धेरै नेताले किन चुनावमा भाग लिनुपर्छ भनिरहेका छन् ? त्यसो भन्नेहरूले उसो भए मुद्दा छोडेको कारणले हो त ? उनीहरूको अकर्मण्य, दोधार र नियमित विचलनले त अब यो पनि प्रश्न उठाउनुपर्ने भइसक्यो कि यदि उनीहरूले भनेको जस्तै संघीय प्रदेशको खाका बन्यो भने पनि उनीहरूमा संघीयताको मर्मअनुसार काम गरेर जनतामा अधिकार पुर्याउने कौशल र इमानदारी छ त ?कांग्रेसले जसरी इतिहासमा लोकतन्त्र ल्याउनसकेको छ, तीनतीनपटक । तर यसलाई राम्रोसँग चलाउन जसरी कहिल्यै पनि सकेको छैन र माओवादीले जसरी गणतन्त्र ल्याउन सक्यो, त्यसरी नै मधेस आन्दोलनले पनि संघीयता ल्याउने काम गरेकै हो । त्यस हिसाबमा मधेसका राजनीतिक अभियन्तालाई मात्रै एक्लै धेरै दोष दिनुपर्ने त केही छैन । तर स्वीकार्नुपर्ने कुरा के हो भने लोकतन्त्र ल्याउनेले नै लोकतन्त्र जसरी चलाएका छन्, वा गणतन्त्रवालाले राजालाई विस्थापित गरेको ठाउँमा जसरी पात्रमात्र फेरिएको भान दिएका छन्, त्यस्तै हालत संघीयताको पनि भइरहेको छ । देशमा लोकतन्त्र र गणतन्त्र जसरी छन्, संघीयता पनि त्यसैगरी मात्र छ । मानौं यी सबै तन्त्र र शासकीय स्वरूपहरू आफैमा गन्तव्य हुन्, यिनीहरू कुनै साधन नभएर स्वयंमा आफै साध्य नै हुन् ।मधेस आन्दोलनका प्रमुख नेता उपेन्द्र यादवले पहाडी जनजातिलाई समेट्नेगरी अशोक राईसँग पार्टी एकीकरण गरेपछि एक प्रकारको दबाबमा परेका राजपाका तत्कालीन घटकहरू एउटा पार्टीमा गोलाकार हुनु राम्रै परिघटना थियो । यादव र विजय गच्छदारहरूले स्थानीय तह निर्वाचनमा भाग लिएपछि राजपालाई थप दबाब पर्नु स्वाभाविक नै थियो । कतिपय पश्चिमका जिल्लाहरूमा उसका कार्यकर्ताको स्वस्फुर्त रूपमा चुनावमा भाग लिएको कुरा त छँदैछ । केवल राजपाकै कारणले मात्र प्रदेश नं २ को चुनाव असोजमा सारिएको भन्ने पनि जगजाहेर छ र अहिलेको सत्ता घटकले संविधान संशोधनको लागि दुई तिहाइ पुर्याउन चाहेर पनि नसकेको पनि जगजाहेरै छ । अब यो सबै कुराको बाबजुद र आफूभित्रै चुनावमा भाग लिने कि नलिने भन्ने यत्रो खिचातानीपश्चात अब उसले चुनावमा भाग नलिएको कुनै विश्वसनीय राजनीतिक कारणले हो भनेर कसरी र किन पत्याइदिनुपर्ने सबैले ? राजपाका घटकहरू एक्लाएक्लै हुँदादेखि राजपा बनेको यतिन्जेलसम्म र त्यहाँभित्रका नेताहरूका अहिलेसम्मका कामकुरा हेर्दासुन्दा निकालिने एउटै निष्कर्ष हो : मधेस यदि मुद्दा नै हो र त्यसलाई सम्बोधन गरिनुपर्ने कुराहरू अझै छन् भने पनि मधेसको आन्दोलनमा अहिले कुनै नायकत्व छैन । राजपाका नेताहरूले एकअर्काकै कुरालाई कति सम्मान गर्नसकेका छन्, त्यो पनि देखिएकै छ । अबको मूल प्रश्न तसर्थ के हो भने मधेसको मुद्दा भनेर जे कुरालाई भन्न खोजियो र पछिल्लो समयमा त्यो जसरी झन्झन् अमूर्त वा साँघुरो हँुदै गयो, अब त्यो मुद्दा आफैँ पुन: परिभाषित हुने मोडमा पुगेको छ । अथवा मधेसका खास प्रतिनिधि मधेसी दलमात्रै नभएर हामी पनि हौं भन्ने अरू ठूला राजनीतिक दलहरू जो छन्, तिनीहरूको लागि एउटा नयाँ अवसर तयार हुँदैछ । मधेसमा असन्तोष छ, प्रतिनिधित्वको सवालमा अझ धेरै गर्नुछ, राजपा नरहला, तर मुद्दा झन् बल्भिँदै जानेछ, राजपालाई माइनस गर्न खोजियो भने चल्बलाउन र सल्बलाउन खोजेका अतिवादीलाई झन् बल पुर्याएको हुनेछ आदि कुराहरू अब सबैलाई कण्ठस्थ नै भइसकेको छ । असन्तोष भएको कुरा साँचो नै हो, प्रतिनिधित्वको सवालमा काम अझै धेरै गर्नुपर्ने पनि साँचो नै हो । मधेसी भनेपछि निश्चित ठाउँमा अझै पनि हेपिनुपर्ने पनि यथार्थ नै हो र पहिचानको आन्दोलनले जे अपेक्षा गरेको थियो, त्यो अझै पूरा नभएको पनि साँचो नै होला ।तर केचाहिँ साँचो होइन भने अहिले मधेसको मुद्दालाई पार लगाउँछु भनेर एकत्रित भएको राजपाको जुन राजनीतिक समूह छ, उसले यो मुद्दालाई प्रतिनिधित्व गर्ने वैधानिकता सधैंका लागि यत्तिकै पाइराख्छ । र अर्को के पनि साँचो होइन भने असन्तोष पालेका मधेसका युवाहरू त्यत्तिकै कुनै अतिवादीहरूका पछि लागिहाल्छन् । अब हुने के हो भने लेखको माथि नै भनेजस्तो मधेस मुद्दा पनि अरू महिलाका मुद्दा, दलितका मुद्दा वा जनजातिका मुद्दाजस्तै भएर सबैका मुद्दा र आन्दोलन हुने बाटोमा गइरहेको छ । यो पढिरहँदा कतिपयलाई लागेको हुनसक्छ : कहाँ मधेसको मुद्दा त्यस्तो हो ? ठिक छ, माथिका अरू मुद्दाभन्दा मधेसको मुद्दामा भूराजनीतिको अंश र भूमिका बढी हुनसक्छ र यसमा संवेदनशीलता पनि स्वाभाविक रूपमा बढी भइनै हाल्ने भयो । तर मधेसको मुद्दा भनिएको कुराको ध्रुवीकरण सुरु भइनै सक्यो । अब यसलाई कांग्रेसले आºनै हिसाबले प्रतिनिधित्व गर्न खोज्नेछ, एमालेले आºनै हिसाबले र माओवादी केन्द्रले पनि । असोजको स्थानीय तहको निर्वाचनमा थप अलमल नगरी भाग लिएर जनतालाई आºना कुरा बुझाउने नैतिक साहस गर्यो भने राजपा पनि एउटा शक्ति भएर रहिरहन सक्ने मौका पनि छ । संविधान संशोधनको कुरासँग जोडेर स्थानीय तहको निर्वाचनमा भाग लिने कि नलिने भन्ने राजपाको जुन अलमल अहिलेसम्म देखिएको छ, यसले गर्दा ऊ चुनावमा भाग लिन हच्केको कारण संशोधनमात्रै होइन भन्ने प्रस्ट भइसकेको छ । राजपाको चुनावमा भाग लिनेनलिने के निर्णय हुन्छ र मधेसको चुनावमा कसलेकस्तो प्रतिनिधित्व गर्छ भन्ने हेर्न त असोजसम्म पर्खनै पर्यो । तर मधेसको मुद्दासँग राजपाको घट्दो सान्दर्भिकता र त्यो मुद्दाको हुँदै गरेको ध्रुवीकरण हेर्न त्यतिन्जेल पर्खनु नै पर्दैन, किनभने त्यो अहिले नै देख्न थालिसकिएको छ ।"
दृष्टिविहीन विद्यार्थीको समस्या,"दलदलमा त्रिवित्रिवि संकटमा मानविकी संकाय पढ्दा त्यही संकायको शिक्षक हुनुका नाताले पीडा भयो नै । अझ पीडा त सिङ्गो त्रिविको हविगत देख्दा हुने गरेको छ । त्यसैले संकटमा मानविकी संकाय होइन, कठै त्रिविको हविगत भन्नुपर्ने भएको छ । राजनीतिक दलको कोटामा पदाधिकारी बनेर आएपछि संस्थाप्रति होइन, उसैप्रति बफादार बन्ने विडम्बनापूर्ण परम्परा बस्यो । उनीहरूको काम त्रिविलाई समयानुुकूल बनाउँदै लैजाने र गरिमा बढाउने नभई निजी कलेजलाई सम्बन्धन दिने र दाताहरू अर्थात् पदाधिकारी बनाउने व्यक्ति र पार्टीलाई खुसी बनाउने हुनपुग्यो । फलत: ६० वटा आङ्गिक क्याम्पस चलाउने त्रिविले ११ सयभन्दा बढीलाई सम्बन्धन दियो । त्रिविकै गरिमा बनेका पुलचोक र महाराजगन्ज क्याम्पसलाई कमजोर पार्न लाग्यो । अस्कल, त्रिचन्द्र, पिके क्याम्पसको पर्खाल जोडेर निजी क्याम्पस खोलियो । समयसँगै पदाधिकारी स्वयम्को आङ्गिकभन्दा निजी क्याम्पसतर्फ मोह बढ्न थाल्यो । शिक्षा क्षेत्र माफियाहरूको हातमा पुग्यो । विभिन्न संकायमा डिन नियुक्तिका लागि ठूलो चलखेल हुन थाल्यो । स्वास्थ्य क्षेत्रमा आमूल परिवर्तनको माग गर्दै अनशन बस्ने डा गोविन्द केसीले समेत डिन नियुक्तिको माग राख्नुपर्यो । चाहेर वा नचाहेर, जानेर वा नजानेर शिक्षाक्षेत्र माफियाको हातमा पुगिसक्यो । मानविकी संकायमात्र होइन, त्रिवि नै त्यसको दलदलमा फँस्यो । डा ढाकाराम सापकोटाआरआर क्याम्पस, काठमाडौं"
कहाँ चुक्यो कांग्रेस ?,"लोकप्रिय, योग्य र सक्षम कार्यकर्तालाई टिकट दिनुभन्दा आफू निकटकालाई टिकट दिएर पार्टी कब्जा गर्ने अधिनायकवादी सोच नेतृत्व पंक्तिमा हावी हुनपुग्यो ।दुई चरणमा सम्पन्न स्थानीय तहको निर्वाचनपछि नेपाली कांग्रेसका नेता, कार्यकर्ता, शुभेच्छुक तथा लोकतन्त्रप्रति आशा र विश्वास राख्ने समुदाय एवं आम मतदातामा ठूलो निराशा छाएको छ । राष्ट्र, राष्ट्रियता र जनताका लागि विगतमा पटकपटक ऐतिहासिक जिम्मेवारी निर्वाह गर्दै आएको तथा गरिमामय इतिहास बोकेको देशको सबैभन्दा ठूलो दल स्थानीय तहको निर्वाचनमा किन यति धेरै कमजोर देखियो ? सिंहदरबारले जनताको अधिकार सुरक्षित गर्न र समानुपातिक ढंगले देश विकास हुनसकेन भनी हरेक नगरपालिका र गाउँपालिकामार्फत स्थानीय स्तरमै सिंहदरबार पुर्याउने कल्पनासाथ नेपालको संविधान जारी गरेको नेपाली कांग्रेस कहाँकहाँ चुक्यो ? यसको गम्भीर रूपले समीक्षा गर्नु जरुरी छ । कांग्रेस नेतृत्वदेखि पार्टीका नेता तथा कार्यकर्ताले आआफ्नो तहबाट भएका कमीकमजोरीको समीक्षा गर्दै भविष्यमा पार्टीलाई माथि उठाउने बाटो तय गर्नु जरुरी छ ।सांगठनिक कमजोरी१३ औं महाधिवेशन पछाडि पार्टी अपेक्षा अनुरूप संस्थागत ढंगले चल्न सकेन । नेपाली कांग्रेस अझै पार्टी बन्नसकेको छैन । यो बीचमा सांगठनिक गतिविधि शून्यप्राय: रह्यो । शीर्ष नेताहरू गुटउपगुट र भागबन्डाको राजनीतिमा रुमल्लिरहनुभयो । यसकारण राष्ट्रिय राजनीतिमा कांग्रेसको भूमिका अत्यन्तै फिका देखियो । संवेदनशील र राष्ट्रिय मुद्दामा कांग्रेसले अपेक्षा अनुरूपको भूमिका खेल्न सकेन । यति लामो समयसम्म पार्टीको पदाधिकारी चयन हुन नसक्नु, केन्द्रीय समितिले पूर्णता पाउन नसक्नु एवं विभागहरू गठन हुन नसक्नु पार्टीकै निम्ति दुर्भाग्य हो ।टिकट वितरणमा विभेदपहिलो चरणको स्थानीय निर्वाचनमा भन्दा दोस्रो चरणमा टिकट वितरण प्रक्रिया केही मात्रामा सकारात्मक देखिए पनि विवादरहित भने बन्न सकेन । टिकट वितरणमा स्थान विशेष, भौगोलिक अवस्था र जातीय समीकरणलाई ध्यान दिइएन । एउटै आदर्श, सिद्धान्त, मूल्य र मान्यताबाट प्रेरित पार्टीका कार्यकर्तालाई समान ढंगले हेरेर लोकप्रिय, योग्य र सक्षमलाई टिकट दिनुभन्दा आफू निकटकालाई टिकट दिएर पार्टी कब्जा गर्ने अधिनायकवादी सोच नेतृत्व पंक्तिमा हावी हुनपुग्यो । टिकट वितरणको मापदण्ड निर्धारण गरे पनि नेपाली कांग्रेसका अधिकांश जिल्ला र क्षेत्रीय समितिले स्थानीय स्तरमा निर्णय नै नगरी केन्द्रमा सिफारिस गरे । यसकारण नेतृत्व पंक्तिलाई मनोमानी गर्ने बाटो खुल्यो । स्थानीय निर्वाचनमा जाँदै गर्दा पार्टीले केन्द्रबाट सबै तहको टिकट वितरण गरेर गल्ती गर्यो । महानगरपालिका र उपमहानगरपालिकाको प्रमुख र उपप्रमुख बाहेक सबै उम्मेदवारको छिनोफानो स्थानीय र प्रदेश तहबाटै गरिनुपथ्र्यो । स्थानीय तहका निर्वाचनमा स्थानीय स्तरमै भिजेको, सक्षम र योग्यलाई टिकट दिनुपर्छ भन्ने कुरा केन्द्रले बुझेन ।समयमा उम्मेदवार चयन हुन नसक्दा उम्मेदवारहरूले राम्रोसँग जनताको घरदैलोसम्म आफ्नो एजेन्डा पुर्याउने पर्याप्त समय नै पाएनन् ।गुटबन्दी र अन्तर्घातसामुहिक भावना र संस्थागत ढंगले पार्टी सञ्चालन हुन नसकेपछि सिंगो पार्टी गुटउपगुटमा विभाजित छ भन्ने कुरा कसैबाट छिपेको छैन । केन्द्रमा शक्ति हुनेले केन्द्रमै पेल्ने प्रवृत्ति देखाउँदा जिल्ला, क्षेत्र हँुदै स्थानीय तहको गाउँ र नगरको वडासम्ममा यसैको नक्कल भएको छ । टिकट प्राप्तिमा धेरैले आकांक्षा राख्नु स्वाभाविक हो, तर टिकट वितरणपश्चात पार्टीको उम्मेदवारलाई जिताउन लाग्नुको सट्टा असन्तुष्ट समूहलाई आपसमा मिलाएर हराउन लाग्दा कसरी आउँछ, राम्रो परिणाम ? निर्वाचनका समय पार्टीका साथीहरू सानातिना समस्या र मनमुटावमा अल्झिरहनुभयो । अन्तिम समयमा टिकट वितरण गरिएकाले स्थानीय तहका साथीहरूबीच पैदा भएका मनमुटावलाई समाधान गर्न सकिएन र त्यसका लागि पर्याप्त समय पनि भएन । केन्द्रीय नेताहरू प्रत्येक जिल्ला पुगेर कार्यकर्ता साथीहरूको असन्तुष्टिलाई सम्बोधन गर्न नसक्नु र सबैलाई सँगै निर्वाचनमा लैजान नसक्नु केन्द्रकै कमजोरी हो ।प्रादेशिक संरचनामा जान नसक्नुदेश प्रादेशिक संरचनामा गइसक्यो । त्यही अनुसार ऐन, कानुन बन्ने क्रम जारी छ । तर नेपाली कांग्रेस अझै जिल्लास्तरीय केन्द्रीकृत प्रणालीमै रुमल्लिरहेको छ । पार्टीको प्रादेशिक संरचना बनाउन ढिलो गरेकै कारण पार्टीले दिनानुदिन क्षति व्यहोरिरहेको छ । स्थानीय तहको टिकट वितरण प्रदेश समितिले नै गर्नुपर्ने हो । यदि टिकट वितरणमा प्रदेश समितिले तलमाथि गरेको खण्डमा केन्द्रले दण्डसजाय दिन सक्थ्यो र पार्टीको स्थानीय संरचना बलियो भएर जान्थ्यो । नरुचाइएको गठबन्धननेपाली कांग्रेसजस्तो पार्टीले स्थानीय तहको निर्वाचनमा जाँदा कसैसँग गठबन्धन गर्नु आवश्यक थिएन । जहाँजहाँ गठबन्धन गरियो, त्यो कांग्रेसका निम्ति ठूलो भुल हो । आफ्नो पार्टीको इतिहास र विरासतलाई नेतृत्व पंक्तिले बुझ्न सकेन । निर्वाचनमा जस्तोसुकै परिणाम आए पनि आम कार्यकर्ता स्वीकार्न तयार थिए, तर कुनै पनि दलसँगको गठबन्धनको पक्षमा थिएनन् । त्यसैले केन्द्रबाट जबर्जस्ती गरिएको गठबन्धनलाई आम कार्यकर्ताले स्वीकार गरेनन् ।सत्ता समीकरणका लागि केन्द्रमा बनेको कांग्रेसमाओवादीको गठबन्धनलाई स्थानीय तहसम्म लैजानु जरुरी थिएन । माओवादीले यो गठबन्धनलाई केवल रणनीतिक रूपमा उपयोग गरिरहेको अवस्था छ । तर हामीले यसलाई स्थायी बनाउन खोजे पनि कार्यकर्तालाई स्वीकार्य हुँदैन । माओवादीसँगको हाम्रो सत्ता साझेदारी दिगो, भरपर्दो र परिणाममूलक हुन्छ भन्ने आधार अत्यन्तै कमजोर छ । यो समीकरण केन्द्रका नेताहरूलाई बाध्यात्मक भए पनि स्थानीय तहमा दुवै पक्षबाट तिरस्कृत भएको छ । तत्कालीन सशस्त्र द्वन्द्वका समयमा माओवादीबाट मारिएका, बेपत्ता पारिएका, घाइते भएका र विस्थापित कांग्रेस कार्यकर्ताहरूको अवस्था अहिले पनि नाजुक छ। हामीले यसतर्फ ध्यान दिन सकेनौं । केन्द्रबाट गठबन्धन गरिनुभन्दा जिल्ला तहलाई नै गठबन्धन र तालमेलको अधिकार दिनुपथ्र्यो, यसमा केन्द्रीय नेतृत्व चुकेकै हो । अदूरदर्शी निर्णयनेपाली कांग्रेसले राज्यसत्ताको दुरुपयोग गर्दैन र लोकतान्त्रिक विधि र परम्परा अनुरूप राज्य सञ्चालन गर्न सक्छ भन्ने कुराको प्रत्याभूति पछिल्ला दिनमा दिन सकेन । निर्वाचनको मुखमा आएका आईजीपी नियुक्ति प्रकरण, प्रधानन्यायाधीश विरुद्धको महाअभियोग प्रकरण जनस्तरमा निकै आलोचित भयो । त्यसैगरी राजदूत नियुक्ति र भरतपुरको उम्मेदवारी फिर्ताको विषयले आम कांग्रेस कार्यकर्ताको मनोबल गिर्न पुग्यो । यसकारण उच्च मनोबलसाथ कांग्रेस कार्यकर्ता निर्वाचनमा होमिन सकेनन् । प्रतिपक्षको कमजोरी चिर्न नसक्नुएमालेले कथित उग्रराष्ट्रवादको नारा लिएर जनतासामु जाँदा पनि हामीले त्यसलाई चिर्न सकेनौं । हामीले हाम्रो पार्टीको गौरव, शान र मान जोगाउन सकेनौं । एमालेले उग्रराष्ट्रवादको नाराले पहाड र तराईमधेसबीच साम्प्रदायिक द्वन्द्व फैलाउन खोज्दासमेत हामीले त्यसको प्रतिवाद गर्न सकेनौं । एमाले भ्रमित र काल्पनिक नारा लिएर जनतासामु गयो, तर हामीले आफ्नै पार्टीले गरेका गरिबसँग विश्वेश्वर जस्ता जनमुखी कामलाई जनतासामु लिएर जान सकेनौं । मुलुक एमालेकै कारण अन्धकारमय भएको हो । २३ वर्ष पहिले तत्कालीन प्रधानमन्त्री गिरिजाप्रसाद कोइरालाले अरूणतेस्रो जलविद्युत आयोजना निर्माणको लागि सम्झौता गर्नुभयो, तर एमालेका तत्कालीन महासचिव माधवकुमार नेपालले विश्व बंैकलाई चिठ्ठी लेखेर उक्त सम्झौता रद्द गर्न लगाउनुभयो । धेरै पछि कांग्रेसकै नेतृत्वको सरकारले अरूण तेस्रोको सम्झौता गर्यो र काम सुरु भयो । यदि त्यतिबेला एमालेले त्यो सम्झौता नरोकेको भए मुलुक अहिले अँध्यारोमा बस्नुपर्ने थिएन । र अरूण तेस्रो नरोकिएको भए आज हजारौं युवा विदेशिनुपर्ने थिएन । स्वदेशमै उद्योगधन्दाको विकास हुने थियो । अर्कोतर्फ सामाजिक सुरक्षा भत्ता दिने नीतिगत निर्णय गर्ने पार्टी कांग्रेस नै हो भनी जनतासामु लैजान सकेनौं ।अन्त्यमा,पहिलो र दोस्रो चरणको स्थानीय तहको निर्वाचनपश्चात हामी प्रदेश नं २ मा सम्पन्न हुने तेस्रो चरणको निर्वाचनको संघारमा छौं । टिकट वितरणमा पहिलो र दोस्रो चरणका निर्वाचनमा गरिएका गल्ती दोहोरिन हुँदैन । पार्टीको केन्द्रीय नेतृत्व उदार भावनाले चल्नुपर्छ । भागबन्डा र गुटउपगुटको खेतीबाट शीर्ष नेतृत्व परै बस्नुपर्छ । तराईमधेस कांग्रेसकै हो । तराईमधेसका समस्या समाधान कांग्रेसले मात्र गर्न सक्छ भन्ने कुरा प्रदेश नं २ लाई बुझाउन सक्नुपर्छ । २ चरणको निर्वाचनमा पराजय हुँदैमा आकास खस्दैन र धर्ती फाट्दैन । समयले हामीलाई सरकारको नेतृत्वको जिम्मेवारी दिएको छ । शासकीय संरचना र संयन्त्रलाई परिचालन गरेर जनहितमा जनमुखी कार्यक्रम सञ्चालन गर्न सक्नुपर्छ । देशकै ठूलो र जिम्मेवार दल भएको नाताले राष्ट्रिय जनता पार्टीलाई निर्वाचनमा लैजाने परिस्थितिको निर्माण कांग्रेसले नै गर्नुपर्छ । राजपालाई बाहिर राखेर प्रदेश नं २ को निर्वाचनबारे कसैले कल्पनासम्म मात्रै गर्छ भने त्यो देश र जनताका निम्ति दुर्भाग्य हुन जान्छ । २०७४ माघ ७ भित्र केन्द्र र प्रदेशको निर्वाचन सम्पन्न गर्नैपर्ने संवैधानिक बाध्यता छ । यदि २ वटा निर्वाचन सम्पन्न गर्न सकिएन भने संविधान कार्यान्वयन जटिल र देश दुर्घटनातर्फ जान्छ । अर्कोतर्फ हालको संसद्को म्याद थप्ने कुरा पनि आउन थालेको छ । संसद्को म्याद कुनै पनि हालतमा थपिनु हुँदैन । त्यसकारण राष्ट्रिय सहमति जुटाएर माघ ७ भित्रै केन्द्र र प्रदेशको निर्वाचन एकै चरणमा सम्पन्न गरिनुपर्छ । र पार्टी सञ्चालन प्रक्रिया संस्थागत हुनैपर्छ । नेपाली कांग्रेस अझै पनि कार्यकर्ताको वास्तविक पार्टी बन्नसकेको छैन । कुनै एक व्यक्तिको हठ र दम्भले पार्टी चल्न सक्दैन । पार्टी कब्जा गर्ने र एकछत्र राज गर्ने भ्रमबाट हामी सबै मुक्त हुनु जरुरी छ । नेपाली कांग्रेस दूरदराजमा बस्ने आम कार्यकर्ताको जगमा उभिएको पार्टी हो । जबसम्म कार्यकर्ताको उचित मूल्यांकन र कदर हुँदैन, तबसम्म पार्टी बलियो हुन सक्दैन । र जनताले परिवर्तनको अनुभव गर्न सक्दैनन् ।कोइराला कांग्रेस केन्द्रीय सदस्य हुन् ।"
बलात्कारविरूद्ध न्यायिक चुनौती,"केही दिनअघि स्थानीय एक युवकको बलात्कारबाट गर्भवती हुनपुगेकी भोजपुरकी ११ वर्षीया बालिकालाई गाउँ निकाला गरिएको खबर बाहिर आयो । गत असार पहिलो साता बालिका गर्भवती भएको थाहा भएपछि समाज भेला गरेर बलात्कारीलाई नै जिम्मा लगाएको भए पनि बालिकालाई अलपत्र छाडी बलात्कारी भागेका कारण बालिकाले न्यायका लागि प्रहरीमा उजुरी दिएकी छन् । उजुरीपछि बलात्कारी दुर्गाबहादुर श्रेष्ठलाई प्रहरीले पक्राउ गरिसकेको छ । बलात्कारको क्रूर हिंसासँगै गर्भवती बालिकाले कसरी शिशुको जन्म दिने र शिशुको लालनपालन तथा संरक्षणको अभिभारा तिनले कसरी उठाउलिन् भन्ने प्रश्न अझ गम्भीर छ । यो घटना सार्वजनिक भएसँगै महोत्तरीमा पनि एक ३५ वर्षे महिलालाई उनका श्रीमान वैदेशिक रोजगारमा रहेको अवस्थामा घरबाट उठाएर खेतमा लगी सामुहिक बलात्कारपछि हत्या गरेको घटना सार्वजनिक भयो । प्रहरीले सामुहिक बलात्कारीमाथि जबर्जस्ती करणी र कर्तव्य ज्यान मुद्दा चलाएर अनुसन्धान बढाएको छ । नेपालमा प्रत्येक २४ घन्टामा महिला बलात्कृत हुने गरेको तत्थांकले देखाएको छ । बलात्कारजन्य हिंसाको विकराल रूप सार्वजनिक भइरहे पनि बलात्कारका घटनामध्ये थोरैमात्र उजुरी पर्ने र उजुरी परेकामध्ये पनि प्रहरीले सबै उजुरी दर्ता गर्न नमान्ने कारण बलात्कारजन्य कैयौँ हिंसा आपसी सहमति या गुपचुपमै लुकाइन्छन् । बलात्कारपछि महिलामा गर्भ रहन गएका उसमा पर्नजाने शारीरिक र मानसिक पीडाको मूल्य करोडौँ रुपैयाँले चुक्ता गर्न सक्दैन ।अवैध सन्तानकी आमाको परिचय हाम्रो समाजमा महिलालाई कतिसम्म पीडादायक छ भन्ने कुरा महाभारतमा वर्णित सूर्यबाट बलात्कृत पौराणिक पात्र कुन्तीले त्यही कारण आफूबाट जन्मिएका शिशु कर्णलाई नदीमा फ्याँकेको घटनाले प्रस्ट पार्छ । बलात्कृत महिलाबाट जन्मिएका शिशुलाई अवैध भन्दै समाज र कानुनले समेत सम्मान र न्याय नदिने प्रवृत्तिकै कारण महिलाले अर्को हिंसा भोग्नु परिरहेको अवस्था छ । त्यसरी जन्मिएका शिशु आमाले नै मारेका र फ्याँकेको घटना पनि थुप्रै छन् ।बलात्कार विरुद्धको उचित न्याय भनेको बलात्कारीलाई कडा सजायमात्र नभई बलात्कृत महिलालाई क्षतिपूर्तिको व्यवस्था, सामाजिक सुरक्षा, सम्मान र जीवनयापनका लागि रोजगारीको व्यवस्था मिलाइदिनु पनि हो । बलात्कृत महिलाको गर्भ रहन गएमा गर्भपतन सम्बन्धी सम्पूर्ण सेवा र सुविधा राज्यले बेहोर्ने र यदि गर्भपतन सम्भव नभएमा जन्मने शिशुको संरक्षण, सुरक्षा र पहिचानको जिम्मेवारी राज्यले लिनु नै बलात्कृत महिलाप्रतिको न्याय हुन्छ । पीडितलाई क्षतिपूर्ति दिँदा नेपाल सरकारले एउटा छुट्टै कोषको व्यवस्था गरी त्यसबाट रकम उपलब्ध गराउने र त्यस बराबरको रकम पीडकबाट सरकारी बिगोसरह असुलउपर गर्ने व्यवस्था हुनुपर्ने फैसला केही समयअघि सर्वाेच्च अदालतले गरेको छ । पीडक कम उमेरको, आर्थिक अवस्था कमजोर रहेको वा फरार रहेको अवस्थामा समेत पीडितले क्षतिपूर्ति पाउन् भनी क्षतिपूर्ति कोष स्थापना गर्नु जरुरी छ । विशेषत: तराई क्षेत्रमा बालिका बलात्कारका घटना बढेपछि बेटी बचाउ अभियान चलाए पनि बलात्कारका घटना रोकिएको छैन । तीन वर्षे बालिकासम्म बलात्कारमा परेपछि समाजको डरलाग्दो चित्र बाहिर आएको छ । सञ्चार माध्यमका आँखामा परेका यस्ता डरलाग्दा अपराध बाहेक पनि बलात्कारजन्य हिंसामा पर्ने महिला अरू पनि अनगिन्ती हुन सक्छन् । हामी बलात्कारीलाई मृत्युदण्ड दिनुपर्ने चर्को आवाज उठाउँछौँ, तर बलात्कृतलाई हेर्ने सामाजिक दृष्टिकोणमा किन परिवर्तन ल्याउन चाहँदैनौँ ? सामाजिक लाजगालका कारण कतिपय अवस्थामा बलात्कारीकै जिम्मा लगाउने गर्दा पछि तिनैबाट बलात्कृत महिला हिंसा र उत्पीडनका सिकार भएका घटना पनि थुप्रै छन् । यौन अपराधीलाई परिवारले संरक्षण दिने र कानुनले कडिकडाइ नगर्ने गरेकै कारण यतिविघ्न बलात्कारका घटना बढिरहेका हुन् । समाजले विवाहको माध्यमबाट यौन सम्बन्धलाई सम्मानजनक स्वीकृति दिँदादिँदै कोही पुरुष बालिका, यौवना वा वृद्धामाथि बलात्कार गर्ने दुष्प्रयास गर्छ भने उसलाई कठोर सजायको विकल्प देखिन्न । बलात्कारीलाई जुत्ताले ठोकेर जेलमा कोचेर मात्र हुँदैन, बलात्कृतलाई समाजको संकुचित सोच र न्यायिक झन्झटबाट मुक्त पनि गराउनुपर्छ । पीडितलाई लुकाएर न्याय दिलाउनुपर्ने अवस्थाले बलात्कृत महिला शारीरिक, मानसिक पीडा र समाजको तिरस्कार तथा प्रताडना सहन नसकी आत्महत्या समेत गर्न पुग्छन् । महिला बलात्कृत भएपछि उसलाई न्याय र सहयोग गर्नुको साटो गाउँ निकाला गर्ने र कुटपिट तथा गाली बेइज्जती गर्ने जस्ता कार्य भइरहेका हुन्छन् । बलात्कार भएलगत्तै उजुरी गर्नुपर्छ भन्ने कतिलाई थाहा नहुन सक्छ भने कतिपय महिला गर्भ नरहेसम्म बलात्कारलाई सामान्य ठानी गुपचुप रहन्छन्, जसका कारण अपराधीले उम्कने मौका पाउँछ । बलात्कारका धेरै घटनामा प्रमाण पुर्याउनै मुस्किल हुन्छ भने बलात्कृत भएको ३५ दिनभित्र उजुरी गरिसक्नुपर्ने कानुनी प्रक्रियाले सहयोग र सल्लाह खोज्दाखोज्दै ढिलो भइसकेको हुन्छ । अझ विडम्बना त बलात्कार विरुद्ध न्याय खोज्दा उल्टै बलात्कारीले धम्क्याउने र रोक्ने कार्य गर्छ । आफन्तले समेत यो लाज र इज्जतको विषय भएकाले बलात्कारजन्य हिंसालाई घरभित्रै दबाउने गरेको पाइन्छ । बलात्कारी खुल्लमखुल्ला हिँड्छ, तर बलात्कृत महिला लाज र इज्जतले समाजबाटै बहिस्कृत हुन्छिन् र न्याय माग्नसमेत सक्दिन भने हामी कस्तो सभ्यता र समाजमा हुर्किरहेका छौँ ? दण्डहीनता नै बलात्कारका घटना बढ्नुका प्रमुख कारण हो । तापनि आधुनिक विश्व र खुल्ला समाजको प्रभावमा आजका किशोरीहरू यौनमा स्वतन्त्रता चाहन्छन् । सानै उमेरमा केटा साथी खोज्ने र घुलमिल गर्दागर्दै सहमतिमै यौनसम्बन्ध राखी पछि केटालाई मात्र एकोहोरो आरोप लगाई फँसाउन खोज्ने चरित्रका महिला पनि नभएका होइनन् । त्यसैले बलात्कारका कतिपय घटना राम्ररी जाँचबुझ नगरी पुरुषलाई मात्र दोषीका रूपमा सजाय गर्दा अन्याय हुनसक्छ । पुरुषलाई बलात्कारीको आरोप लगाएर फँसाउने र आफू उम्कने महिला पनि नहोलान् भन्न सकिन्न । एकातिर राजनीतिक क्षेत्रमा केन्द्रीय हँुदै स्थानीय तहसम्म महिलाको नेतृत्व गर्व गर्नलायक रूपमा बढिरहँदा अर्कोतिर अनेक बहाना र विवशतामा महिला हिंसाले विकराल रूप लिँदा समतामूलक सभ्य समाजको स्वरूपलाई पछाडि धकेलिरहेको छ । महिला हिंसाका जुनसुकै प्रकार र प्रकृतिभित्र बर्बरता, अपराध र घृणाको कुरूपता रहेको हुन्छ, तापनि समाजले यिनलाई सहजै पचाएर पीडितलाई संरक्षण र सम्मान गर्नुको साटो दण्डित र तिरस्कृत गर्ने जुन प्रवृत्ति छ, त्यसलाई हटाउन सबैबाट हिंसाविरुद्ध कठोर कानुनको सशक्त कार्यान्वयनका साथै स्थानीय तहमा रहेर काम गर्ने र तिनका भावना र मर्म, पीडा तथा उत्पीडन नजिकबाट बुझ्ने स्थानीय जनप्रतिनिधिहरूको इच्छाशक्ति र क्रियाशीलता जरुरी छ ।"
दलितप्रतिको मनोविज्ञान,"जति पनि नराम्रो बोली, व्यवहार, रहनसहन, चालचलन हुन्छ, त्यसको उदाहरण दलित समुदाय नै बन्छ। यदि कसैले नराम्रो कामको उदाहरण दिनुपर्दा कामी, दमाई, सार्कीले जस्तो बोलेको भनी नराम्रो कुराको प्रतिविम्ब बनाइन्छ, दलित समुदायलाई । दलित समुदायप्रतिको मनोविज्ञानबारे केही दृष्टान्त यस्ता छन् । मेरो दाजुको छोरा इटहरीस्थित एक बोर्डिङ स्कुलमा ३ कक्षामा अध्ययन गथ्र्याे । विद्यालयमा खेल्ने क्रममा एकदिन उसलाई साथीहरूले यो त परियार पो हो त भनेर हाँस्दै जिस्काएछन् । त्यसपछि परियार भनेको के रहेछ भनी भतिजलाई मनमा खुल्दुली भएछ । जिस्काउने क्रम बढेपछि घरमा ममी हामी परियार हैन ? अनि यो परियार भनेको के हो ? भनी भाउजुलाई सोधेछ र आफूलाई साथीहरूले जिस्काउने गरेको कुरा बताएपछि भाउजुले विद्यालय गएर शिक्षकसँग कुरा राख्नुपर्यो । विद्यालय पढ्न आउने बालबालिकालाई जातभातको कुरा कसले सिकायो ? जबकि मेरो भतिजलाई नै दलित समुदायको ज्ञान थिएन । मेरो एकजना नातेदार बहिनी काठमाडौँस्थित एउटा नाम चलेको निजी कलेजमा स्नातक तहमा अध्ययन गर्छिन् । सामान्यतया दलित समुदायको भनी सजिलै छुट्याउने थरभन्दा अलि फरक छ, उनको थर । सुरुका दिनमै कलेजको कार्यालयमा प्रशासनिक कामले जाँदा ढोकाभित्र छिर्नैलाग्दा म्याडमहरूले दलित समुदायबारे अति नै घृणाजन्य कुरा गरिरहेको सुनिछन् । आफूसँगै अध्ययन गर्ने केही साथी पनि दलित समुदायलाई छि:छि: दुरदुर गर्ने र आफैलाई पढाउने गुरुमाहरूले पनि घृणा गर्ने भएकाले आफ्नो जातबारे कसैलाई नभनी अध्ययन गरिरहेकी छन् । यी उदाहरणबाट यो कुरा प्रस्ट हुन्छ कि छुवाछूत कम हुने भनिएका सहरका आधुनिक कलेजमा पढाउने गुरुहरूमा पनि जातभातको घृणित मनोविज्ञान छ । यस्तो वातावरणमा अध्ययन गर्ने चेलाहरूले विभेदमुक्त समुदाय निर्माण गर्न सक्लान् ? मैतीदेवीमा मेरी एकजना नातेदार दिदी बस्नुहुन्छ । घरबेटी सारै जातपात, छुवाछूत मान्ने भएकाले आफ्नो वास्तविक जात ढाँटेर क्षत्री थर लेखाएर बस्न बाध्य हुनुहुन्छ । एकजना भाइ साथीहरूको दलित समुदायप्रतिको मनोविज्ञान बुझेर आफ्नो वास्तविक जात लुकाएर बसेका छन् । एकदिन घरबेटीले परिचयपत्र मागेपछि फोटोकपी गरेर त्यसमा थर फेरेर फेरि फोटोकपी गरेर बुझाएछन् । काठमाडौंमा कोठा खोज्ने क्रममा निकै समस्या भोग्नुपरेको छ । कोही घरबेटीले सुरुमै जात सोधेर कोठा दिन इन्कार गर्छन् भने कसैले कोठाको मोलतोल सकी कोठा सर्ने बेलामा पनि जातको कुरा सोधेर अनेक बहाना गरी कोठा नदिने निर्णयमा पुग्छन् । यसर्थ छुवाछूतको मनोविज्ञान ग्रामीण समुदायमा मात्र हैन, सहरी समुदायमा पनि छ । एक दिन एकजना दाइको घर जाँदै थिएँ । ३ कक्षामा पढ्ने छोरीले के बिगारिछन् कुन्नी तँ सर्किनी जस्ती भन्दै गाली गरेको सुनियो । मैले सोचेँ, ३ कक्षामा पढ्ने बालिकाको कलिलो दिमागमा सर्किनीप्रति कति नराम्रो मनोविज्ञान विकास भयो होला ? केही वर्ष अघिको कुरा, म इटहरी जानु थियो । एकजना अधबैंसे हेर्दा भलाद्मी देखिने व्यक्तिसँगै रात्रिबसमा यात्रा गर्ने अवसर मिल्यो । सुरुमा एकअर्काको घर सोधियो, पढाइ र कामबारे धेरैबेर कुराकानी भयो । त्रिभुवन विश्वविद्यालयबाट विशिष्ट श्रेणीमा मास्टर्स डिग्री सकेको कुरा सुनेपछि उहाँले मप्रति निकै सम्मानित बोलीव्यवहार गर्नुभयो । मैले कुनै अन्तर्राष्ट्रिय गैरसरकारी संस्थामा काम गर्ने र दुबैको घर पूर्व भएका कारण झनै आत्मियता प्रकट गर्नुभयो । मुग्लिन आसपास पुगेपछि पालो आएछ, जातथरको कुरा गर्ने । उहाँ क्षत्री समुदायको हुनुहुन्थ्यो, मैले आफ्नो थर परियार बताएँ । अब म उहाँको दलितप्रतिको मनोविज्ञान, मूल्य र मान्यताभित्र प्रवेश गरेँ । एकैछिन अघि तपाई, हजुर भन्दै उहाँले गर्नुभएको सम्मानित सम्बोधन जातको कुरा थाहा पाएपछि तिमी र भाइमा परिवर्तन भयो । उहाँको पहिलेको आत्मियता विस्तारै पराई हुँदै गयो, बोलीव्यवहारमा विभेदको गन्ध आउन थाल्यो । माथिका दृष्टान्त हेर्दा दलित समुदायप्रति गरिने व्यवहार अझै विभेदकारी छन् । कथित उच्च जातिको मनोविज्ञानमा दलित समुदाय निकृष्ट, अपवित्र, अयोग्य र असम्मानित छ । नयाँ पुस्तामा एउटा डिस्कोर्ष चल्छ र निष्कर्ष निकालिन्छ कि नयाँ पुस्ताको मनोविज्ञानमा जातभातको कुरा छैन । तर ३०४० वर्ष उमेर समूहका बाबुआमाका सन्तानले सानोठूलो जात भनेर छुट्याउने र फरक व्यवहार गर्ने शिक्षा कुन पुस्ताबाट पाइरहेका छन् ? भर्खर विकास हुँदै गरेको बाल मस्तिष्कमा जातको कुरा भरेर सानैबाट छुवाछूत र विभेद गर्ने मनोविज्ञानको विजारोपण भएन र यहाँ ?"
यसकारण ओरालो लाग्यो माओवादी,"विनाशकारी विभाजन माओवादीले किन अपमानका भारी बोकिरहेका छन् ? किन यति धेरै माओवादीप्रति अविश्वास र क्रोध उत्पन्न भयो भनेर अचम्म मान्नुपर्ने कुनै कुरा छैन । यो निश्चित रूपले हुने नै थियो । किनभने माओवादीभित्रै भिन्नाभिन्नै षड्यन्त्र शिविरहरू खडा भइसकेका थिए, जसका कारण माओवादी झण्डाको विजय अभियानलाई रोक्यो । नेताहरूको अहङ्कारले यति उचाइ लियो कि पार्टी विभाजन एकमात्रै सही कदम हो, जसको क्षतिभन्दा हजारौं गुणा सफलता मिल्नेछ भन्ने डरलाग्दो बुझाइले उनीहरूले पार्टी यति सजिलै टुक्राटुक्रा पारे कि हेर्नेहरू अक्क न बक्क भए । यसरी माओवादी बलिदान र अमर गाथाका हरेक चिन्हलाई मेटाउने नेताहरूले पार्टी विभाजन गर्नुको खास उद्देश्य आफ्ना गुप्त इच्छा प्राप्तिका लागि नै थियो । फरक यतिमात्र हो कि केहीले आफ्ना गुप्त इच्छा पूरा भएपछि पार्टीलाई विभाजित गरे भने केहीले आफ्ना ती गुप्त इच्छा प्राप्तिको निम्ति पार्टीलाई विभाजन गरे ।अन्त्यमा, यदि माओवादीले शान्ति प्रक्रियाको यात्रालाई एउटा निश्चित नीतिको आधारमा सुझबुझपूर्ण ढंगले बढाइदिएको भए नेपालमा पुनर्जागणको लहर माओवादीको पछाडि दौडने थियो, जसले हाम्रो राष्ट्रलाई नयाँ क्षितिजको नयाँ उचाइमा लिएर जाने थियो र वीरतापूर्वक लडेको उज्ज्वल विगतप्रति सबै माओवादीले गर्व गर्ने थिए । तर माओवादी पतनको गहिराइ निकै अस्वाभाविक स्थितिमा पुगेको छ । अब माओवादीले निभ्दो फिलिङ्गोलाई खरानीले छोप्नुको सट्टा पूर्णरूपले निभाउन आवश्यक छ र त्यसका लागि आन्तरिक छलफलको खाँचो छ ।"
"कमैया सडकमै, बर्सेनि बजेट फिर्ता","धनगढी बुधराम चौधरी डेढ दशकदेखि वसन्ता जंगलछेउ बस्दै आएका छन् । कमैया मुक्ति हुँदा उनी भजनीमा थिए । मुक्तिपछि पनि उनको जीवन व्यवस्थित हुन सकेको छैन । छोराछोरी विद्यालय जान पाएनन् । गाँस र बासको ठेगान नभएपछि नाति पुस्ता पनि अहिले विद्यालय जानबाट वञ्चित भएका छन् ।पूर्वपश्चिम राजमार्गको लालपुर सडक खण्डछेउ अर्का मुक्त कमैया मंगलु चौधरी पनि कटेरो बनाएर बस्दै आएका छन् । उनले पनि मुक्त भएपछि राज्यबाट पाउनुपर्ने कुनै सुविधा पाउन सकेका छैनन् । मुक्त भएको १७ वर्ष भइसक्दा पनि उनी घुमन्ते जीवन बिताउन बाध्य छन् । मंगलुका छोराछोरीले पनि विद्यालय शिक्षा पाउन सकेनन् ।बुधराम र मंगलु वास्तविक मुक्त कमैया हुन् । कमैया मुक्तिपछिका १७ वर्षमा धेरै गैरकमैयाले राज्यबाट पाउने सुविधा पाए । नजिकै अत्तरिया बजारमा मुक्त कमैयालाई जग्गा वितरण हुँदा यस्ता वास्तविक कमैयाको सट्टा धेरै नक्कली कमैयाले जग्गा पाएर पनि बेचिसके । तर मंगलु र बुधरामजस्ता पीडितको अवस्था भने अझै उस्तै छ ।हरेक वर्ष कमैया पुन:स्थापनाका लागि आउने बजेट खर्च नभएर फिर्ता हुन्छ, अगुवा प्रभात चौधरीले भने, कमैयाका पीडा उस्तै छन्, अधिकांश अझै दयनीय जीवन बाँच्न बाध्य छन् । कमैयाका नाममा आएको साधनस्रोतको सही सदुपयोग नहुँदा उनीहरू मुक्त भएको दुई दशक बित्दा पनि सडकमै अलपत्र बस्नुपरेको उनले सुनाए ।मुक्त कमैयाका समस्या व्यवस्थित रूपमा राज्यले सम्बोधन गर्न नसक्दा उनीहरूको बिचल्ली भएको हो, उनले भने । गत आवमा आएको मुक्त कमैया पुन:स्थापना कार्यक्रमको पूरै बजेट खर्च हुन सकेन । पुन:स्थापनाको १२ करोड रुपैयाँ खर्च हुन नसकेर फिर्ता भएको भूमिसुधार कार्यालय कैलालीले जनाएको छ ।भूमिसुधार कार्यालयका अनुसार कैलालीमा अझै ५३४ मुक्त कमैया परिवारको पुन:स्थापना बाँकी छ । गत आवमा कमैया पुन:स्थापनाका लागि जिल्लामा आएको ३७ करोडमध्ये २ सय ९ परिवारको पुन:स्थापनामा २४ करोड ९६ लाख मात्र खर्च भएको छ । पुन:स्थापना प्रक्रिया झन्झटिलो हुनु, जग्गा नपाइनु, कार्यक्रम कार्यान्वयनमा हुने ढिलाइ, मुक्त कमैयाले पनि चासो नदिनुजस्ता कारणले आएको बजेट हरेक वर्ष फिर्ता हुने कार्यालयको दाबी छ । पुन:स्थापना भएका कतिपय परिवारलाई नदी, खोलाको किनारा, जंगलको छेउछाउ तथा विवादित जग्गामा राखिएकाले ती परिवारले जग्गामा बसोबास गर्न पाएका छैनन् । मुख्य समस्यै जमिन नपाउनु हो, भूमिसुधार अधिकारी लक्ष्मण कठायतले भने, सरकारले मुक्त कमैयाको पुन:स्थापनाका लागि जग्गा, काठ खरिद तथा घर निर्माण र मर्मतमा अनुदान रकम दिने गरेको छ । रकम सरकारले दिने र जग्गा मुक्त कमैयाले आफैं खोज्नुपर्ने प्रावधान राखिए पनि समाधानमा कठिनाइ भएको उनले बताए । कतिपय मुक्त कमैया परिवारले आफूहरू बसेकै ठाउँमा पुन:स्थापना गरिनुपर्ने माग गर्दै आएका छन् । यसले पनि पुन:स्थापनामा समस्या देखिएको अधिकारी कठायतले बताए । सरकारले २०५७ मा कमैया मुक्तिको घोषणा गरेको थियो । ०५८ बाट मुक्त कमैयाको पुन:स्थापना सुरु गरिए पनि सरकारी निकायको लापरबाही र उपेक्षाले पीडित बनेको मुक्त कमैया समाजको गुनासो छ । मुक्त कमैया बुधराम भन्छन्, जग्गा खोज्न जाने कि बालबच्चा पाल्न मजदुरी गर्ने ? हरेक पटक कुनै न कुनै बहानामा हामीलाई राज्यबाट पाउने सुविधाबाट वञ्चित गरिँदै आएको छ । गत आवसम्म ८ हजार २ सय ३ मुक्त कमैया परिवारको पुन:स्थापना भइसकेको भूमिसुधार कार्यालय कैलालीले जनाएको छ ।"
छत्तिवनेमा पुल माग,रामेछाप (कास) जिल्ला समन्वय समितिका पदाधिकारीले पद बहाली गरेकै दिन बसेको पहिलो बैठकले असार ३१ मा बगाएको खिम्तीको छत्तिवने पुल पुनर्निर्माणको माग गरेको छ । हजारौं नागरिक आवतजावत गर्ने खिम्तीबेताली सडक खण्डको पुल बगेपछि त्यस क्षेत्रको आवागमनमा समस्या भएको निष्कर्ष निकाल्दै बैठकले भौतिक योजना तथा यातायात मन्त्रालयमा सडक तथा पुल निर्माणको माग गरेको हो । बैठकले जिल्लाका विकास निर्माणको कार्य समन्वयात्मक ढंगमा अघि बढाउनेसमेत निर्णय गरेको छ । यसैबीच जिल्ला समन्वय समितिका प्रमुख प्रेमबहादुर खड्काले सोमबार पत्रकार भेटघाट गरी जिल्लाका सबै निकायको साथ र सहयोग लिएर विकास निर्माणको काम अघि बढाउने प्रतिबद्धता प्रकट गरे ।
कोरियामा नेपालीको मृत्यु,गुल्मी (कास) दक्षिण कोरियाको जिन्जु सहरस्थित एक कम्पनीमा कार्यरत मदाने गाउँपालिका६ पुर्कोटदहका ३१ वर्षीय विष्णु घिमिरेको शनिबार मृत्यु भएको छ । कुखुराको अण्डा प्रशोधन कम्पनीमा मेसिनको फिता चुँडिएर टाउकामा लाग्दा सख्त घाइते उनको अस्पताल पुर्याएपछि मृत्यु भएको गुल्मी सम्पर्क समितिका अध्यक्ष गान्धिव सुवेदीले बताए । नेपाली सम्पर्क समिति दक्षिण कोरियाका सहकोषाध्यक्ष रहेका घिमिरे २२ महिनाअघि ईपीएसमार्फत त्यहाँ पुगेका थिए । सोलस्थित नेपाली राजदूतावासले घटनाको पुष्टि गर्दै कोरियन प्रहरीको रिपोर्टसहित सोमबार घरपरिवारलाई कार्यस्थलमै मृत्यु भएको जानकारी गराएको छ । उक्त कम्पनीमा घिमिरेसँगै अन्य तीन नेपाली पनि कार्यरत रहेको सुवेदीले बताए ।
बन्द इलाका प्रशासन सञ्चालन,"रामेछाप (कास) सात महिनादेखि बन्द जिल्लाको उमाकुण्ड गाउँपालिकामा रहेको लाप्चाने इलाका प्रशासन आइतबारदेखि सञ्चालन भएको छ । अधिकृत स्तरको कर्मचारी पठाएपछि कार्य सञ्चालन भएको हो । यसअघि ६ महिनाका लागि जिल्ला प्रशासन कार्यालयका मकरध्वज खड्कालाई कायममुकायम अधिकृत बनाएर सेवा सञ्चालनको जिम्मेवारी दिइएको थियो । खड्काको कामु सकिएपछि कार्यालयका अन्य कर्मचारी जिल्ला प्रशासन मन्थलीमा नै काजमा आएका थिए । नागरिकता प्रमाणपत्र, राहदानी सिफारिस र जनजाति प्रमाणितको काम स्थानीयस्तरमै सम्पादन गर्न सरकारले इलाका प्रशासनको व्यवस्था गरेको हो ।"
लागूऔषधसहित पक्राउ,धादिङ (कास) धादिङबाट काठमाडौं जाँदै गरेको यात्रुवाहक बसबाट प्रहरीले आइतबार लागूऔषधसहित एक जना युवालाई पक्राउ गरेको छ । सुराकीका आधारमा राजधानी प्रवेशद्वार नागढुंगा चेकपोस्टका प्रहरीले नौबिसेबाट बा३ख ४९८५ नम्बरको बसको पिछा गरी नागढुंगामै पुगेर खानतलासी गरेका हुन् । काठमाडौं गोंगबु घर भएका २८ वर्षीय पुरन कुँवर १ किलो २ सय ३० ग्राम लागूऔषध गाँजासहित पक्राउ परेका छन् ।
सिकारी नै संरक्षणमा,"इलामताप्लेजुङ चोयाटार सामुदायिक वनका श्याम तिवारीको दैनिकी गाईबस्तु हेर्नमा मात्र सीमित हुन छाडेको छ । घरायसी कामबाहेक वन क्षेत्रमा पाइने रेडपान्डाको रेखदेखमा पनि समय दिनुपर्छ उनले । यो सामुदायिक वनमा पाइने रेडपान्डाको अवस्था हेर्ने, बासस्थान क्षेत्रमा अनावश्यक चहलपहल हुन नदिने, कुनै नयाँ कुरा आए सम्बन्धित निकायमा जानकारी गराउनु उनका जिम्मेवारी हुन् । सन्दकपुर४ दोबाटेका निमा शेर्पाको दैनिकी पनि उसैगरी बित्छ । विश्वबाटै लोप हुने अवस्थामा पुगेको रेडपान्डाकाको संरक्षणका लागि जनचेतना बढेसँगै वन अभिभावक को व्यवस्था गरिएको हो । यस्तो जिम्मेवारी पाउनेमा पाँचथर र ताप्लेजुङको रेडपान्डा पाइने क्षेत्रका ७२ जना छन् । उनीहरूलाई नियमित प्रशिक्षण दिने गरिएको छ । विश्वमा करिब एक हजार जति मात्र रेडपान्डा छन् । नेपाल, भारत, भुटान र बर्मामा मात्र पाइने रेडपान्डाको संख्या नेपालमा पाँच सय जति रहेको अनुमान छ । त्यसको २५ प्रतिशत मेचीका तीन पहाडी जिल्लामा पाइन्छ । स्थानीय भाषामा पुँडेकुदो, हाब्रेलगायत नामले चिनिने रेडपान्डाको महत्त्व बुझेपछि सिकार खेल्नेहरू पनि संरक्षणमा लागेका छन् । लजालु स्वभावको यो जन्तु जंगली जनावरको पनि निसानामा पर्ने गरेको छ । बासस्थानको अतिक्रणका कारण रेडपान्डाको अस्तित्व जोखिममा छ । रेडपान्डा पाइने क्षेत्रका बासिन्दा गम्भीर बन्न थालेका छन्, शेर्पाले भने, त्यस क्षेत्रमा अनावश्यक होहल्ला, बासस्थानमा ढालफाँड गर्न नदिनेजस्ता कार्य स्थानीयस्तरबाटै हुँदा निकै सहज भएको छ । रेडपान्डा पाइने अधिकांश क्षेत्र भारत र चीन सीमावर्ती रहेका कारण पनि संरक्षणकर्तालाई समस्या छ । नेपालतर्फ सुरक्षा निकायको उपस्थिति न्यून हुनुले चोरीसिकार रोक्न चुनौती छ । सन् २०११ देखि रेडपान्डा नेटवर्क नामक संस्थाले बचाउ अभियान सुरु गरेपछि स्थानीयस्तरमा संरक्षणको चेतना फैलिएको हो । रेडपान्डा पाइने क्षेत्र एकिन गरेर यसका लागि आवश्यक वस्तुहरू जोगाउने, पोखरी निर्माणजस्ता कार्य हुँदै आएका छन् । वन अभिभावकले वर्षमा कम्तीमा चार पटक यसको अवस्था यकिन गर्नुपर्छ, नेटवर्ककी संरक्षण संयोजक पेमा शेर्पाले भनिन्, उनीहरूलाई पोसाकदेखि लिएर आवश्यक पर्ने जीपीएस, मोबाइललगायत सामग्री पनि दिइएको छ ।रेडपान्डा हेर्न देशविदेशबाट थुप्रै पर्यटक आउने गरेका छन् । ती पर्यटकलाई वन अभिभावकले नै रेडपान्डा देखाउने काम गर्छन् । तर, अहिले रेडपान्डाको सहवासको समय हो । यो समयमा होहल्लाले अवरोध गर्ने भएकाले तीन क्षेत्रमा तीन महिनाका लागि पर्यटक प्रतिबन्ध लगाइएको छ । इलाम सीमावर्ती दार्जिलिङको सिंहलीला नेसनल पार्कमा पनि १५ जुनदेखि तीन महिनाका लागि पर्यटक आवागमनमा रोक लगाइएको छ । बासस्थान अभाव, अन्य जन्तुको आक्रमण, धेरै बच्चा हुर्काउन नसक्नेजस्ता कारण रेडपान्डा मासिएपछि नेटवर्कले ठूलै लगानी गरेको छ । अझै पनि यी जिल्लामा यकिन संख्या पत्ता लगाउन भने सकिएको छैन । कम्तीमा रेडपान्डाको अवस्थाको नियमित रिपोर्टिङले संरक्षणका लागि अपनाउनुपर्ने योजना बनाउन सहज भएको छ, इलाममा नेटवर्कसँग मिलेर संरक्षण अभियानमा सघाउँदै आएको उच्च पहाडी संस्थाका कार्यक्रम संयोजक धनबहादुर खाम्दाकले भने, कार्यक्रम थालिएपछि एक दर्जन रेडपान्डा मरेको पत्ता लागेको छ भने वृद्धि पनि देखिएको छ । रेडपान्डाको दिसा संकलन गरेर डीएनए परीक्षणपछि संख्या यकिन हुने संस्थाको विश्वास छ । १ हजार ८ सयदेखि ४ हजार ८ सय मिटरको उचाइसम्म रेडपान्डा पाइन्छन् । मुलुकका २३ जिल्लामा पाइने पुष्टि भएको रेडपान्डा इलामका साबिक गोर्खे, जोगमाई, प्याङ, जमुना, माबु, माइमझुवा, माइपोखरी र पुवामझुवामा पाइने तथ्य छ । पाँचथरको सिदिन, प्राङ्बुङ, मेमेङ, च्याङ्थापु, फलंैचा, लुङ्रुप्पा र ताप्लेजुङको कालीखोला, सुरुङखिम, मेले, लेलेप, तापेथोक, सिकंैचा, याम्फुदिन, फुरुम्बु, मामाङ्खे, तिरिङ्गे, नाल्बु, सावा, इखाबु, लिङ्खिम, फावाखोला, ओलाङचुङगोला, खेबाङ र पाबुङमा पनि पाइने गरेको छ । जथाभावी ढंगले सडकलगायत विकासे संरचना बन्ने, रेडपान्डा हिँडडुल गर्ने कतिपय क्षेत्र व्यक्तिको नाममा रहेका, चोरीसिकारको सम्भावना उत्तिकै रहनु र बासस्थानमा मानवीय अतिक्रमण बढ्नुजस्ता कार्य संरक्षणमा चुनौती देखिएका छन् । जिल्ला वन कार्यालयले पनि संरक्षणमा सक्रिय संस्थासँगको समन्वयमा काम गर्दै आएको छ । संरक्षणमा टेवा दिने उद्देश्यले तीन जिल्लाका एकएक विद्यालयमा पाठ्यक्रममै रेडपान्डासम्बन्धी विषय समेटी अध्यापन थालिएको छ । विदेशी तस्करको तारोवैशाख २२ गते ताप्लेजुङको फक्ताङ्लुङ गाउँपालिका७ ओलाङचुङगोलाको जंगल क्षेत्रमा पसेको नेपाली सेनाको टोलीले तीन दिनमा २१ वटा पासो भत्कायो । सबै पासो कस्तूरी मृग मार्न थापिएका थिए । सातादिनपछि गस्तीमा गएको कञ्चनजंघा संरक्षण क्षेत्र व्यवस्थापन समितिको टोलीले २४ वटा पासो भेट्टायो । सबै क्षेत्रमा पहिले धराप बनाउने र पासो थाप्ने गरिएको थियो । पासोमा परेको कस्तूरी नउम्कियोस् भनेर तस्करले दोहोरो रणनीति अपनाएका हुन् । नयाँ रणभीम गुल्मका गुल्मपति सेनानी रवि केसीका अनुसार चिमालको झाङमा अप्ठ्यारो ठाउँ पहिचान गरेर पासो थापिएको रहेछ । पहिले कस्तूरी हिँडेको बाटो पहिचान गरेर त्यसको वरिपरि हाँगाबिँगाले बार्ने, जमिनमा धराप बनाउने र स्टिलको तार प्रयोग गरेर पासो बनाइएको थियो । पासो थापेपछि सिकारी ओडारमा बस्दारहेछन् । कतिपय स्थानमा त टेन्ट टाँगेर पर्यटकजस्तो बसेको पनि पाइएको छ । केसीले भने, यो क्षेत्रमा ओडारमा बास बसेर पासो थाप्ने र तस्करी गरेको पाइयो । सेनाले ओडारमा चामल, खाना पकाउन प्रयोग गरिएका सामग्री बरामद गरेको छ । तस्करले ब्याट्रीलगायतका वस्तु छाडेको, लामो समय बसेजस्तो जमिन खाँदिएको, चाउचाउलगायतका जंक फुडका खोल भेटिएका थिए । ५ हजार मिटर उचाइसम्मको पासो सेनाले भत्काएको थियो । यसले चोरीसिकार तथा तस्करी कति हदसम्म हुन्छ भन्ने कुराको पुष्टि गरेको छ । कञ्चनजंघा संरक्षण क्षेत्र व्यवस्थापन परिषद्का अध्यक्ष खगेन्द्र फेम्बू तस्करी नियन्त्रण निकै चुनौती बनेको स्विकार्छन् । छिमेकी चीन र भारत दुई देशसँग सिमाना जोडिएको ताप्लेजुङमा कञ्चनजंघा संरक्षण क्षेत्र छ । यसले जिल्लाको कुल भूभागको आधाभन्दा बढी अर्थात् ५६ प्रतिशत क्षेत्रफल ओगटेको छ । हाल फक्ताङ्लुङ र सिरिजंगा गाउँपालिकामा पर्ने साबिकका ओलाङचुङगोला, लेलेप, याम्फुदिन र तापेथोक गाविस संरक्षण क्षेत्रमा पर्छन् । संरक्षणको जिम्मा समुदायलाई दिइएको छ । समुदायले उपभोक्ता समिति, आमा समूह, सामुदायिक वन उपभोक्ता समिति र तिनको नेतृत्व गर्न व्यवस्थापन परिषद् गठन गरेको छ । परिषद् अध्यक्ष फेम्बू समुदायद्वारा संरक्षण गरिएको यो एसियाकै पहिलो संरक्षण क्षेत्र भएको दाबी गर्छन् । सरकारले २०६३ असोज ६ गते विशेष कार्यक्रमको आयोजना गरेर संरक्षणको जिम्मा समुदायलाई हस्तान्तरण गरेको हो । फेम्बूका अनुसार अहिले जति तस्करी भएको छ, सीमापारिबाटै भएको छ । छिमेकी देशका नागरिकले अन्तर्राष्ट्रिय सीमाको दुरुपयोग गरेर तस्करी गरेको उनले दाबी गरे । हिमाली क्षेत्रको पातलो बस्ती, कम जनघनत्व र वन्यजन्तुको विचरण स्थलभन्दा बस्ती धेरै टाढा भएकाले समुदायले तस्करी रोक्न नसकेको उनको भनाइ छ । तस्करहरू बन्दुक बोकेर आउने गरेका छन् । हामीले मेरो देश, मेरो क्षेत्र भनेर फुत्त निस्किएर जानसक्ने अवस्था छैन, पाँचथर फिदिममा रेडपान्डा संरक्षणसम्बन्धी कार्यक्रममा आफ्नो प्रस्तुति दिँदै फेम्बूले भने, उनीहरू हतियारसहित हुन्छन्, हामी नि:शस्त्र छौं । तस्करको हतियारको डरकै कारण प्रहरीलाई समेत ठूलो हूल बनाएर जानुपर्ने बाध्यता रहेको उनले बताए । तस्करी नियन्त्रणकै लागि परिषद्लाई हतियार राख्ने अनुमति दिन सरकारसँग माग गरिए पनि सुनुवाइ नभएको फेम्बूले दुखेसो पोखे ।कस्तो छ भूगोल ?उत्तरमा साबिकका ओलाङचुङगोला र पापुङ चीनको तिब्बतसँग जोडिएका छन् । दक्षिणमा सुरुमखिम र कालीखोला भारतको सिक्किमसँग जोडिएका छन् । दुवै देशले आफ्नो सेना दुई देशको सिमानामै राखेका छन् । नेपालमा भने यी क्षेत्रमा सीमा सुरक्षाबल छैन । उत्तरतर्फ ओलाङचुङगोला र पापुङ दुवैका सीमाप्रहरी चौकी डेढ दिनको पैदल दूरीमा छन् । प्रहरी चौकी बस्तीमा छ । वन्यजन्तु त्योभन्दा माथिल्लो क्षेत्रमा पाइन्छन् । अझ दक्षिणतर्फ त प्रहरीको पहुँच नै छैन । कालीखोलामा केही भए साब्लाखु भन्ज्याङबाट प्रहरी जानुपर्छ । प्रहरीलाई यहाँ पुग्न पूरै एक दिन हिँड्नुपर्छ । सुरुमखिममा पनि प्रहरी चौकी छैन । छिमेकी खेबाङ गाविसबाट जानुपर्छ ।"
५० करोडको धितो ७ करोडमा लिलाम,"विराटनगर चलनचल्तीको मोलमा ५० करोडभन्दा बढी मूल्य पर्ने धितो ऋण असुली न्यायाधिकरण (डीआरटी) ले कौडीको मोलमा लिलाम गरेको पाइएको छ । राष्ट्रिय वाणिज्य बैंक रानी शाखामा धितोमा रहेको वंशीधर कम्पनी लिमिटेडको १२ बिघा धितो जमिन डीआरटीले दीपक मलहोत्रालाई ७ करोडमा लिलाम गरेको छ ।उक्त कम्पनी लिमिटेडमा भारतीय नागरिक देवीप्रसाद जलालको ६७ प्रतिशत र नेपाली पक्षका सुशील शमशेर जबरा, इन्द्रभक्त श्रेष्ठ र बीएल शर्माको ३३ प्रतिशत सेयर छ । डीआरटीले भारतीय सेयर धनीलाई जानकारी नै नदिई जमिन लिलाम गरेको कर्पोरेट कानुन व्यवसायीहरूको दाबी छ । उनीहरूका अनुसार न्यायाधिकरणले धितोमा रहेको जमिन लिलाम गर्दा सेयर धनी वा तिनका प्रतिनिधिलाई जानकारी गराउनुपर्ने प्रावधान भए पनि त्यसो नगरिएको उनीहरूको दाबी छ ।२०३१ सालमा स्थापना भएको कपडा उत्पादन गर्ने उक्त उद्योगले आफ्नो नाममा साबिक विराटनगर २२ मा रहेको २० बिघा जमिनमध्ये ८ बिघा नेपाल बैंकमा र १२ बिघा जमिन वाणिज्य बैंकमा धितो राखेर ऋण लिएको थियो ।नेपाल बैंकमा रहेको ८ बिघा धितो डीआरटीले यसअघि प्रदीप मुरारकालाई ५ करोडमा लिलाम गरेको थियो । वाणिज्य बैंकमा रहेको १२ बिघा जमिन दुई साताअघि डीआरटीले मलहोत्रालाई लिलाम गरेको कर्पोरेट लयर्स एसोसिएसनका अध्यक्ष ध्रुव घिमिरेले वताए । उद्योगले तीन दशकपहिला उक्त जमिन वाणिज्य बैंकमा धितो राखेर अढाई करोड ऋण लिएको थियो ।डीआरटीले लिलाम गरेको उक्त जमिनको चलनचल्तीको अहिलेकोमूल्यांकन प्रतिकट्ठा २० देखि २५ लाख रुपैयाँ छ । प्रतिकट्ठा २० लाख मात्र मूल्यांकन गर्दा पनि १२ बिघा जमिनको ४८ करोड रुपैयाँ पर्न आउँछ । तर डीआरटीले एकपक्षीय सेयर धनीसँग मिलेर ७ करोडमा लिलाम गर्नु रहस्यमय भएको स्रोतको दाबी छ । डीआरटीले मलहोत्रासँग अढाई करोड सावाँ, अढाई करोड ब्याज र दुई करोड क्षतिपूर्ति लिएर धितो लिलाम गरेको हो । स्रोतले भन्यो, डीआरटीले नै उक्त धितोको मूल्यांकन लिलाम गर्नुपहिला पटकपटक ५७ करोड गरेको थियो । उक्त उद्योगले नेपाल बैंक रानी शाखामा धितो राखेको ८ बिघा जमिन कोडीको मोलमा लिलाम गरेको थियो । स्रोतका अनुसार उक्त जमिनको पनि लिलामताका ३२ करोड मूल्यांकन गरिएको थियो । तर डीआरटीले ५ करोडमा लिलाम गरेको थियो ।उक्त लिमिटेड कम्पनीको बैंकमा रहेको धितोबापतको जमिनको मूल्यांकन ५७ करोड गरिएको थियो । तर ७ करोडमा लिलाम गरियो, त्यो पनि भारतीय पक्षलाई जानकारी नै नगराई । कर्पोरेट लयर्सएसोसिएसनका अध्यक्ष घिमिरेले भने विदेशी नागरिकको लगानी रहेको कम्पनीको शेयर हिस्सा लिलाम गर्दा सम्बन्धित सेयरधनी वा हकवालालाई सार्वजनिक सूचना दिनुपर्ने प्रावधान रहे पनि त्यसो नगरी एकपक्षीय सेयर धनीसँगको मिलोमतोमा लिलाम गरिएको छ । महानगरपालिकाको मिल्स एरियामा रहेको उक्त जमिनको चलन चल्तीको मूल्य अहिले प्रतिकट्ठा २० देखि २५ लाख रुपैयाँ रहेको उनको दाबी छ ।विदेशीले ऋण लिएर भाग्यो भनिएको छ । तर उनीहरूको अचल सम्पत्ति बैंकमा धितो छँदै थियो । त्यो अचल सम्पत्ति लिलाम गर्दा कानुन सम्मत गरिनुपर्छ । घिमिरेले भने, यहाँ एकपक्षीय सेयरधनीलाई वास्ता नगरी अर्को पक्षसँगको मिलोमतोमा धितो निखनेको पाइन्छ । कम्पनी ऐन २०७३ मा बैंकबाट उक्त जमिन निखने पनि सम्बन्धित मालपोतले बहालवाला सञ्चालकको टुंगो नलागेसम्म र अधिकतम गणपूरक सेयर हिस्सा रहेको भारतीय लगानीका साझेदारको समेत सहमति लिएर नामसारी गर्नुपर्ने प्रावधान छ ।वाणिज्य बैंकका क्षेत्रीय प्रबन्धक राजेन्द्रकुमार कट्टेलले यसबारे आफू अनविज्ञ रहेको बताए । यो मुद्दा ऋण असुली न्यायाधिकरण (डीआरटी) ले हेरिरहेको छ । कट्टेलले भने, यसबारे केन्द्रले क्षेत्रीय स्तरलाई केही पनि जानकारी गराएको छैन । केही दिन पहिलासम्म केही व्यक्ति उक्त धितो हामी सकार्छौं भन्दै आएका थिए । उनले भने, यसबाहेक कार्यालयलाई थप केही जानकारी छैन ।"
सीमाका विद्युतीय तारबार भत्कँदै,गुलरिया (कास) नेपालभारतको सीमा (दशगजा) नजिकै विद्युतीय तारबार गरिएका पोल ढल्दै गएका छन् । कमसल जडान भएका कारण वर्षा सुरु भएसँगै पोल ढल्न थालेको स्थानीय बताउँछन् । बर्दियाको पश्चिमदक्षिण गेरुवा गाउँपालिका र राजापुर नगरपालिका क्षेत्रमा पर्ने सीमा स्तम्भ नम्बर ८७ देखि ९८ सम्मका विद्युतीय पोल ढल्दै गएका हुन् । उक्त क्षेत्रमा करिब २२ किमि विद्युतीय तारवार गरिएको थियो ।सशस्त्र प्रहरी बल राजापुरका इन्स्पेक्टर प्रकाश रानाका अनुसार राजापुर४ को दशगजामा रहेका ३५ विद्युतीय पोल ढलेका छन् । स्थानीयका अनुसार २२ किमि क्षेत्रमा झन्डै डेढ सयभन्दा बढी पोल ढलेका छन् । भारतीय सुरक्षा बल (एसएसबी) को हस्तक्षेपका बाबजुत स्थानीयले गत वैशाखमा दशगजा नजिक तारबार गरेका थिए । माओवादी केन्द्रबाट निर्वाचित सांसद मानबहादुर थारूको निर्वाचन क्षेत्र पूर्वाधार विकास कार्यक्रमअन्तर्गत सीमावर्ती खैरीचन्दनपुरबाट राजापुरसम्म तारबार गरिएको थियो । भारतीय जंगलबाट प्रवेश गर्ने जनावरबाट हुने क्षति कम गर्न तारबार लगाएपछि स्थानीयले पनि राहत महसुस गरेका थिए । सांसद विकास कोषको झन्डै ६० लाख रुपैयाँको लागतमा विद्युतीय तारबार गरिएको थियो । स्थानीय उपभोक्तामार्फत भएको विद्युतीय पोल जडान कमसल भएका कारण ढलेको स्थानीयको भनाइ छ ।तारबार नलगाउन एसएसबीले स्थानीयलाई दबाब दिएको थियो । सीमा नछुट्टिँदा दशगजा क्षेत्रमा दुवै पक्षबीच विवाद हुँदै आएको छ ।
६ सहकारी खारेज,"गुल्मी (कास) गुल्मी र पाल्पाका ६ सहकारी संस्था खारेजीमा परेका छन् । गुल्मीका ४ र पाल्पाका २ सहकारी खारेजीमा परेको सहकारी डिभिजन कार्यालय पाल्पाले जनाएको छ ।नियमित कारोबार नगर्ने, वार्षिक सहकारी लेखापरीक्षण नगर्ने र सहकारी ऐन नियमविपरीत आर्थिक कारोबार गर्नेलाई कारबाही गरिएको डिभिजन प्रमुख कृष्णबहादुर बोहराले बताए । खारेजीमा पर्नेमा अधिकांश कृषि सहकारी छन् ।उनका अनुसार गुल्मीका सिस्ने अदुवा उत्पादक सहकारी हुँगा, नवकोपिला अदुवा उत्पादक सहकारी वीरबास, पल्लीकोट अदुवा उत्पादक सहकारी पल्लीकोट र जनकल्याण बहुउद्देश्यीय सहकारी संस्था रुरु, पाल्पाका नवदुर्गा दुग्ध उत्पादक सहकारी खानीछाप र जनसेवा अदुवा उत्पादक सहकारी संस्था छहरा छन् । डिभिजनले पटकपटक व्यवस्थापन र नियमअनुसार सञ्चालन गर्न आग्रह गरेको हो, उनले भने ।"
योञ्जनबाट जीवन दर्शन सिकें,"काठमाडौं कवि भूपी शेरचनले लेखेको अल्झेछ क्यारे पछ्यौरी एक जमानाको सुपर हिट गीत हो। यो गीत भाइरल हुँदा अहिलेका वरिष्ठ गीतकार चेतन कार्की पोखराको मत्स्यपालन केन्द्रमा थिए। पोखरामा उनका सबैभन्दा नजिकका साथी थिए भूपी । उनले हिट गीतबारे मित्रलाई सोधेछन्, तिम्रो गीत त चर्चित भएछ । यसमा कसले संगीत भर्यो ?छ एउटा भर्खरको ठिटो, दार्जिलिङमा भेटेको, साह्रै ट्यालेन्टेड छ, भूपीको उत्तर थियो । उनले ट्यालेन्टेड भनेका मान्छे गोपाल योञ्जन थिए । पछि योञ्जन र कार्की यति निकट भए, उनीहरूले थुप्रै कालजयी गीत सिर्जना गरिदिए । गोपालले मेरा धेरैवटा फिल्मका गीतमा संगीत भरेको छ, कार्कीले भने, ६ वटा जिंगल, एउटा गीति नाटक र एउटा पर्यावरणीय गीतमा पनि हामीले सहकार्य गर्यौं ।२०२५ देखि २०५५ सम्म आफूहरू एकअर्काको सामीप्यमा रहेको स्मरण गर्दै कार्कीले योञ्जनसम्बन्धी केही किस्सा सुनाए । एकपटक उनीहरू गीत रेकर्ड गर्न भारत गएछन् । इन्दिरा गान्धीको हत्या भएकाले त्यहाँ कफ्र्यु लागेको थियो । उनीहरू बसेको होटलमा खाना सकियो । कार्की र योञ्जन खानाको खोजीमा हिँडे । मुसलमानको पसलमा रोटी र तरकारी पाएपछि खान बसे । खानामा उसिनेको अन्डा पनि आयो, कार्की सम्झन्छन्, गोपाल परे शुद्ध बुद्धिस्ट, शुद्ध शाकाहारी । अन्डा झिकेर मेरो थालमा राखेर बाँकी खाए ।उक्त घटनापछि कार्की योञ्जनलाई आफ्ना गुरु मान्दा रहेछन् । उनीबाटै जीवन दर्शन सिकेको कार्कीले सुनाए । परिस्थितिअनुसार चल्नुपर्दो रहेछ, उनले भने, म ऊभन्दा ५ वर्ष जेठो भए पनि ऊ मेरो गुरु हो ।योञ्जनको ७४ औं जन्मजयन्ती अवसरमा सोमबार सांस्कृतिक संस्थान र मधुरिमा नेपालले गरेको सांगीतिक कार्यक्रममा कार्कीले आफ्ना हितैषीलाई यसरी सम्झेका हुन् । उनीसँगै संगीतकार दीपक जंगमले पनि योञ्जनसँगको संगतबारे आफ्ना कुरा सुनाए । जंगमले भने, हामी दुई पद्मकन्या क्याम्पसको संगीत विभागमा काम गथ्र्यौं । अठार वर्ष सहकार्य गर्यौं तर कहिल्यै मनमुटाव भएन । उनले योञ्जनबारे अध्ययन र बहस हुनै बाँकी भएकोप्रति ध्यानाकर्षण गराए । उनलाई गीतकार, संगीतकार र गायकका रूपमा छुट्टाछुट्टै तरिकाले अध्ययन गनुपर्ने जंगमको भनाइ थियो ।योञ्जनकै अनुयायी, गायक किरण प्रधानले चाहिँ आफूले गुरूलाई सधंै मिस्ड गर्ने गरेको बताए । बुबा बित्दा पारिवारिकसांसारिक रूपमा टुहुरो महसुस गरेको थिएँ, उनले भने, गोपाल दाइ बित्दा सांगीतिक रूपमा एक्लिएँ । गायिका बिमला राईले पनि आफूलाई योञ्जनकै गीतले स्थापित गरेको र आजसम्म उनकै गीत आफ्ना विद्यार्थीलाई सिकाउने गरेको बताइन् ।राष्ट्रिय नाचघरमै आयोजना गरिएको कार्यक्रममा संस्थान र मधुरिमाका कलाकारले योञ्जनले लेखेका, संगीत भरेका र गाएका गीत प्रस्तुत गरे । त्रिकाल एकेडेमी र मधुरिमाका बाल कलाकारले बनेको छ छहाराले सुनाए भने गायिका शिला विष्टले मलाई माफ गरिदेऊ प्रस्तुत गरिन् । प्रेम लोप्चन र इन्दिरा गोलेले ठट्यौली पाराको सेलो भाका सुनाउँदा हलका मान्छे निकै रमाए । चाँदनी मल्लले मखमली चोलो चाहिँदैन गाइन् भने आकाश थापाले कहाँ पर्यो पूर्व सुनाए । भगीरथ सुस्लिङ, शुभ तामाङ, टीका गुरुङ, भीमकला गुरुङ र छिरिङ भुटियाले पनि योञ्जनका गीत गाए ।मधुरिमाले २५ वर्षदेखि गोपाल योञ्जनको जन्म जयन्तीका दिन उनको स्मृति दिवस मनाउने गरेको छ ।"
रत्नशमशेरलाई दीर्घ सेवा सम्मान,"काठमाडौं छैटौं संस्करणको म्युजिक खबर म्युजिक अवार्डमा विधागत रूपमा ३४ जना सर्वोत्कृष्ट पुरस्कृत भएका छन् । राजधानीको राष्ट्रिय नाचघरमा आयोजित अवार्ड समारोहमा गीतसंगीतको क्षेत्रमा उल्लेख्य योगदान पुर्याएबापत गीतकार रत्नशमशेर थापालाई दीर्घ सेवा सम्मान प्रदान गरियो।म्युजिक खबरले गर्दै आएको उक्त अवार्डमा यसपटक राष्ट्रिय भावको गीततर्फ डा नवीन अधिकारी बिरामी छ देश बाट उत्कृष्ट ठहरिए । त्यसैगरी, पप विधातर्फ उत्कृष्ट गायक, गायिका र संगीतकारमा क्रमश: अमीर देउला (मेरो भविष्य), आकांक्षा बस्याल (म पग्लन्छु) र राहुल प्रधान (कहाँ पुगें म) बने । लोकदोहोरीतर्फ नवप्रतिभा पुरुष र महिलामा क्रमश: रविन लामिछाने (गोरखातिर जानु) र कल्पना सुनुवार (डाँडैमा बिजुली आयो) उत्कृष्ट ठहरिए । लोकदोहोरीतर्फकै उत्कृष्ट शब्दमा कस्तुप पन्तले आँसु झारिरह्यो बाट अवार्ड जित्दा भाकामा वसन्त थापाले उही खोलीमा पानी बाट पाएका थिए । उत्कृष्ट लोकदोहोरी गायकगायिकामा कृष्ण रेउले र पूर्णकला बिसीले प्रतिस्पर्धीलाई जित्दा लोकगीतको अवार्ड भने आमाको तस्बिर हातैमा का लागि विरही कार्कीले पाए ।फिल्मी गीततर्फ उत्कृष्ट गीतकार, गायकगायिका र संगीतकारमा भने क्रमश: लक्ष्मण सुवेदी, कृष्ण काफ्ले, दुर्गा परियार र दीपक शर्मा भाग्यमानी रहे । गजलतर्फ रमेश विमानको अजम्बरी माया उत्कृष्ट ठहरियो । सुगम संगीततर्फको नवप्रतिभा गायकगायिकामा कमल श्रेष्ठ र खुश्बु खडकाले अवार्ड जिते भने सुगम संगीत युगल गायनमा भीषण मुकारुङ र सुनीता थेगिमले बाजी मारे । सुगम संगीततर्फ नै गीतकारमा कृष्णहरि बराल, गायक रामकृष्ण ढकाल, गायिका जुना प्रसाईं, संगीतकार सुनिल मास्के र एल्बममा पनि रामकृष्णकै आवरण उत्कृष्ट चुनिए । जुरी अवार्ड भने गायक रामभक्त जोजिजूलाई हारमा पनि गायनका लागि दिइयो ।त्यसैगरी, समारोहमा पपुलर, इन्करेजमेन्ट र पब्लिक च्वाइस अवार्ड पनि बाँडिए । स्रष्टा सम्मानमा म्युजिक खबरले शिशिर योगी र सत्यकला राईलाई चयन गर्दा बालप्रतिभा प्रोत्साहनका लागि बालगायक बेगेन्द्र बूढा स्टेजमा बोलाइए । म्युजिक खबर डायस्पोरा संगीत सम्मान भने गायक बुद्धिमान घिसिङ र संगीत पत्रकारिता पुरस्कार नवराज लम्साललाई प्रदान गरियो । अवार्डमा म्युजिक भिडियो मोडलदेखि निर्देशक, सम्पादकसम्मलाई विधागत उत्कृष्टको अवार्ड दिइएको थियो ।"
सुकर्म जर्मनीतिर,"काठमाडौं (कास) लोकप्रिय लोकशास्त्रीय ब्यान्ड सुकर्म करिब तीन साता लामो सांगीतिक यात्रामा जर्मनीतर्फ प्रस्थान गरेको छ ।जर्मन सहर डुसेलडर्फ सहरका लागि उडेको सुकर्मले जर्मनी र स्विट्जरल्यान्डका विभिन्न सहरमा प्रस्तुति दिने विज्ञप्तिमा उल्लेख छ । सुकर्म टोलीमा यसपालि डा ध्रुवेशचन्द्र रेग्मी सितारमा, मनोज पण्डित तबलामा र उमेश पण्डित बाँसुरीमा छन् । सुकर्मले एक दशकभन्दा लामो समयदेखि हरेक वर्षको गर्मी याममा युरोपेली सहरहरूमा प्रस्तुति दिँदै आएको छ । जर्मनी र स्विट्जरल्यान्डका अधिकांश प्रस्तुति सांगीतिक महोत्सवसँग सम्बन्धित हुनेछन् भने केही प्रस्तुति खास सहरहरूका विशेष आग्रहमा गर्न लागिएका हुन् । हामीलाई पछिल्ला प्रस्तुति दिएका सहरहरूमा दोहोर्याउने अवसर जुटदै छ भने नयाँनयाँ ठाउँहरूमा पनि प्रस्तुति दिन उत्तिकै निम्तो मिलिरहेको छ, सितारवादक डा रेग्मीले भनेका छन्, हाम्रो संगीत सुन्ने र प्रशंसा गर्ने श्रोताहरूको दायरा फराकिलो हुँदै गएको महसुस हुँदै छ । नेपाली पोसाकमा सजिएर राष्ट्रिय झन्डामुनि नेपालका लोकशास्त्रीय धुनहरू विदेशी संगीत अनुरागीहरूबीच प्रस्तुत गर्दा छुट्टै गर्वको अनुभूति गर्ने गरेका छौं ।"
टिन प्रिन्सेस बनिन् सजिना,"काठमाडौं (कास) १६ प्रतिस्पर्धीलाई पछि पार्दै सजिना खनालले यस वर्षको टिन प्रिन्सेस नेपाल को उपाधि जितेकी छन् । र्याम्पजोन इन्टरप्राइजेजले आयोजना गरेको उक्त प्रतियोगितामा प्रिया खडका फस्ट रनरअप, सृष्टि मोडल सेकेन्ड रनरअप र सुषमा थापा थर्ड रनरअप घोषित भए । उनीहरूले उपाधिसँगै विभिन्न उपहार पनि प्राप्त गरे ।प्रतियोगितामा प्रसासा ताम्राकारले मोस्ट पपुलर र बेस्ट हेयरको, रुबिसा श्रेष्ठले बेस्ट क्याटवाकको, पूजा तामाङले मोस्ट डिसिप्लेनको, सुनैना चौधरीले मोस्ट ब्युटिफुल र बेस्ट स्किनको, रेनु सेन्चुरीले मोस्ट चार्मिङको सबटाइटल जितेका थिए ।यस्तै, अर्पणा खतिवडाले मल्टिमिडिया च्वाइस, पेर्सिस राईले मोस्ट कन्फिडेन्ट, दीक्षा अधिकारीले डाइनामिक, समिना शाहीले बेस्ट स्माइल, निरुता रोकाले मोस्ट इन्टेलिजेन्ट, मनीषा थापामगरले मोस्ट फेन्ड्ली र दीपा लुइँटेलले बेस्ट पर्सनालिटीमा चित्त बुझाए ।"
भाइहरु असफल हुनुमा सलमानको दोष,"बलिउड अभिनेता सलमान खानका दुवै भाइ सोहेल र अरबाज फिल्म क्षेत्रमै छन् । तर, उनीहरूको फिल्मी करिअर त्यति सफल छैन । यद्यपि, सोहेलअरबाजले निर्माताका रूपमा राम्रै अर्थोपार्जन भने गरेका छन् । भाइहरू अभिनय लाइनमा जम्न नसक्नुको कारण सलमानले आफू भएको बताएका छन् । फिल्ममेकरहरूले सोहेल र अरबाजको सट्टा आफैंलाई अफर गर्ने गरेको सलमान बताउँछन् । भाइहरू असफल हुनुमा मेरो दोष छ, सलमानले एउटा च्याट सोमा भनेका छन्, मेरो स्टारडमले तिनलाई छायामा पार्यो । अरबाजलाई सुरुवाती दिनमा भविष्यको सुपरस्टारका रूपमा हेरिएको थियो । उनले आफ्ना पहिला दुई फिल्मबाट फिल्मफेयर अवार्ड जितेका थिए । उनलाई त्यो बेला कुशल अभिनेताको संज्ञा दिने गरिएको थियो । तर, विस्तारै उनका फिल्म चल्न छाडे । चलेका फिल्मबाट पनि जस अर्कैले पायो ।सलमान, सोहेल र अरबाजको भ्रातृत्वलाई बलिउडमा उदाहरण मानिन्छ । उनीहरू निकै मिल्छन् । उनीहरूले थुप्रै फिल्ममा सहकार्य गरेका छन् । तर, त्यो सहकार्यले सोहेल र अरबाजको फिल्मी करिअरमा कुनै प्रभाव पार्न सकेको छैन । सन् २०१० मा बनेको दबंग ले चाहिँ अरबाजलाई थोरै राहत दिलायो । त्यसको निर्माण उनी स्वयंले गरेका थिए । शुक्रबार आफ्नो ५० औं जन्मोत्सव मनाएका अरबाज अझै फिल्म क्षेत्रमै छाउन चाहिरहेका छन् । पहिलो फिल्म दरार मा उनी भिलेन बनेका थिए, जसले उनलाई बेस्ट नेगेटिभ रोल को अवार्ड दिलाएको थियो । सोहेलले मैंने दिल तुझको दिया, जय हो, फ्रिकी अली जस्ता फिल्म निर्देशन गरेका छन् ।"
ग्यालरीमा भैंसी र मोनालिसा,"काठमाडौं एक समय उपकार घमाललाई ठूला वस्तु र पेन्टिङहरू हेर्न गाह्रो हुन्थ्यो । उनी एउटा इमेजलाई दुइटा देख्थे । रियलसँगै त्यसको प्रतिबिम्व वा छायालाई उनी एकैसाथ देख्थे । यसले उनलाई मानसिक रूपमा समस्या दिन्थ्यो । कहिलेकाहीं आफू पागल भएँ कि भन्नेसमेत लाग्यो रे । यस्तैमा उनले चर्चित चित्रकार लियो नार्दाे दा भिन्चीले इन्भर्स पेन्टिङ गरेको कुरा कतै पढे । त्यसपछि उनले पनि एकै समय मानिसको दिमागमा दुइटा इमेज एक्जिस्ट गर्न सक्छ भनेर देखाउन इन्भर्स पेन्टिङ गर्न थाले । दुवै हातले लेख्न सक्ने उनलाई त्यति गाह्रो भएन । नेपाल आर्ट काउन्सिल बबरमहलमा केही दिनअघि उनले दुई हातले एकैपटक लाइभ पेन्टिङ गरिरहँदा कलाकार जितु नेपाल दंग परेर हेरिरहे । घमालले दुई वर्षदेखि नेगेटिभ एन्ड पोजेटिभ थिममा बनाएका पेन्टिङहरूको प्रदर्शनी काउन्सिलमा सोमबारसम्म जारी थियो । एक सिक्काको दुई पाटा भने जस्तै हरेक वस्तुको राम्रोसँगै नराम्रो पक्ष पनि जोडिएर आउनेमा घमाल विश्वास गर्छन् । उनले यही विश्वासलाई क्यानभासमा उतारेका छन् । म आफैं पनि पोजेटिभ र नेगेटिभको संयोजनबाट बनेको हुँ जस्तो लाग्छ, उनले भने, मेरो दिमागमा हरेक पल पोजेटिभ र नेगेटिभबीच द्वन्द्व चलिरहन्छ । मेरो विचारमा यस्तो सबैलाई हुन्छ । उनी आफ्नो दाहिने हातलाई पोजेटिभ र देब्रे हातलाई नेगेटिभको प्रतीक मान्छन् । प्रदर्शनीको उद्घाटन गर्न पुगेकी फिल्मकर्मी दीपाश्री निरौलाले घमालको प्रशंसा गरिन् । उनले घमालले बनाएका मानिसका आकृति निकै मन परेको बताइन् । यसपछि उनले घमाललाई आफ्नो नयाँ फिल्म छक्का पञ्जा २ को पोस्टर बनाइदिन आग्रहसमेत गरिन् । प्रदर्शनीमा घमालले एउटा पेन्टिङमा विश्व प्रख्यात चित्रकार लियोनार्दाे दा भिन्चीको मोनालिसा, एड्भर्ड मन्चको द स्क्रिम र भ्यानगगको सूर्यमुखी फूल चित्रलाई भैंसीले नियालिरहेको दृश्य उतारेका थिए । घमालको यो पेन्टिङले कला अवलोकनकर्तालाई व्यंग्य गरेको अर्का चित्रकार एवं कला समीक्षक रमेश खनालले बताए । पोट्रेट पेन्टिङ भए एकै पटकमा बुझिहाल्छन्, उनले भने, तर केही अमूर्त अर्थ लाग्ने पेन्टिङहरू भने दर्शकले सजिलै बुझदैनन्, उनीहरूले भैंसीले जस्तै हेरेर मात्रै फर्कन्छन् । घमालले चित्रकलामा आफूलाई भिन्न रूपले प्रस्तुत गरेर चुनौती दिएको खनालले दाबी गरे । एउटा हातमा चुरोट र रक्सी समातेर अल्बर्ट आइन्स्टाइन र लक्ष्मीप्रसाद देवकोटाको काँधमा आफूलाई अड्याएको पेन्टिङको पनि खनालले तारिफ गरे । अर्को पेन्टिङमा पैसाले मुखमा बुजो लगाएको दृश्य देखिन्थ्यो, यसले अहिलेको समाजको यथार्थ विश्लेषण गरेको खनालले विश्लेषण गरे । पहिलोपटक आर्ट काउन्सिलभित्र छिरेका हास्य कलाकार जितु नेपालले पनि घमालको कलाको प्रशंसा गरे । हामी एउटा हातले पनि राम्रो चित्र बनाउन सक्दैनौं, उनले भने, उहाँले दुवै हातले राम्रोसँग चित्र कोर्नुहुँदोरहेछ । कलाकार केदार घिमिरे माग्ने बूढा ले पनि घमालको चित्रबाट आफू प्रभावित भएको बताए । प्रदर्शनीमा घमालका २२ वटा पेन्टिङ राखिएका थिए ।"
उपन्यासमा झापा संघर्षको कथा,"काँकडभिट्टा (कास) मेचीपारि चारु मजुम्दारहरूले सुरु गरेको नक्सलबाडी आन्दोलन को प्रभावबाट वारि आरके र सीपी मैनालीहरूले झापा संघर्ष सुरु गरे २०२८ सालताका । संघर्षकै क्रममा सुरु वर्गशत्रु सफाया अभियानमा धेरैले ज्यान गुमाए ।यही झापा संघर्षलाई केन्द्र वनाएर आख्यानकार पुण्यप्रसाद खरेलले लेखेको उपन्यास झापाली गर्जन बिर्तामोडमा सार्वजनिक गरियो । झापा संघर्षका मुख्य योजनाकार मानिने सीपी मैनालीले सार्वजनिक गरे । कार्यक्रममा त्यसबेलाका मैनालीका सहकर्मी नरेश खरेल, हर्क खड्का, ठूलो दुर्गा अधिकारी, दधिराम उप्रेती, कृष्ण सेढाईंलगायत उपस्थित थिए ।मैनालीले भने, झापा विद्रोह बुझ्न चाहनेका लागि यो कृति उपयुक्त हुन सक्छ । हेमनाथ अधिकारीले कृतिमा झापा विद्रोहको घटना, परिवेश र पात्रहरूको चित्रण लेखकले जीवन्त ंढंगबाट गरेको टिप्पणी गरे । मूलत: उपन्यासमा झापा विद्रोहको सिंगो कथालाई समेट्ने प्रयत्न हो, सर्जक खरेलले भने, सिंगो वामआन्दोलनकै ऐतिहासिक उपन्यासको रूपमा ठानेको छु । यो पुस्तक लेख्न खरेलले वर्ष दिनजति अध्ययन, अनुसन्धानमै बिताए । संघर्षमा सहभागी भएका नेतादेखि कार्यकर्ता पंक्तिसँग अन्तरवार्ता लिए । यो घटनासँग सम्बन्धित पुस्तकहरू, दस्तावेजहरू पढे । लेख्न वर्ष दिन जति लगाए । छापेर सार्वजनिक गर्नचाहिँ तीन वर्ष कुर्नुपर्यो, खरेलले भने, भूकम्पलगायतका विपत्का कारण समयमै छापिन पाएन । राजधानीको विवेक सिर्जनशील प्रकाशनले कृति छापेको हो ।खरेल शिक्षण पेसाबाट अवकाश भएको ७ वर्ष भएको छ । शिक्षक पेसामै रहँदा ताप्लेजुङ र झापामा तत्कालीन पञ्चायती सत्ताको आँखाको तारो बने । केही वर्ष जेलमा बिताए । झापाली गर्जन उनको तेस्रो उपन्यास हो । यसअघि दोसाँधको घाम र त्रिवेणी आमा प्रकाशित छन् । पुनर्वहाली, मताने साइँलो र द्वन्द्व र धुँवा गरी कथाका तीन कृति छन् ।"
धरा परिचर्चा,"काठमाडौं (कास) डा नवराज लम्सालद्वारा लिखित धरा महाकाव्यले सृजनात्मक संवाद र साहित्यिक पत्रकारितामा पुर्याएको योगदानबारे राजधानीमा अन्तरक्रिया गरिएको छ । संवाद प्रालिले गरेको कार्यक्रममा लम्सालले महाकाव्यमा देशको इतिहास, भूगोल, र संस्कृतिबारे लेखेको बताए । ७२ जिल्ला घुमिसकेका लम्सालले पुस्तकमा सबैको भावना समेटेको दाबी गरे । उनले भने, देशको कुनै पनि कुनाको मानिसले यो पुस्तक पूरै पढ्यो भने उसले कुनै न कुनै ठाउँमा आफूलाई पाउँछ । मैले शब्दको प्रयोगले समेट्ने प्रयास गरेको छैन । मैले देखेका समुदायको संवेदनालाई छोएर लेख्ने प्रयास गरेको छु । लम्सालले महाकाव्यमा पृथक शैली र लयको प्रयोग गरेको कवि तथा गजलकार ललिजन रावलले दाबी गरे । भने, धेरै सर्गहरू गद्यमा छन् र लोक लयको प्रयोग गरिएको छ । गायिका झुमा लिम्बूले लम्साललाई विभिन्न भाषा, समुदायका भावनालाई छोएर लेख्न सक्ने लेखकको रूपमा व्याख्या गरिन् । कार्यक्रममा कवि हेम प्रभास, महेश क्षितिज, पुरु लम्साल, उद्धवसिंह च्वागडी, गणेशप्रसाद जोशी, पार्वती शाही, भीम गुरागाईंलगायतले कृतिमाथि धारणा राखे ।"
जनकपुरी र कापडी पुरस्कृत,"जनकपुर (कास) मैथिली विकास कोषले मैथिली भाषा, साहित्य तथा साहित्यिक, सांस्कृतिक अभियानमा अग्रणी भूमिका निर्वाह गर्ने दुई स्रष्टालाई पुरस्कृत गरेको छ ।कोषद्वारा प्रत्येक वर्ष प्रदान गरिने डा धीरेन्द्र साहित्य पुरस्कार साहित्यकार रोशन जनकपुरीलाई प्रदान गरियो । भाषिक तथा सांस्कृतिक अभियानमा संलग्न मिथिला राज्य संघर्ष समितिका संयोजक प्रा परमेश्वर कापडीलाई सलहेस संस्कृति पुरस्कार दिइयो । नेपाल संगीत तथा नाटय प्रज्ञा प्रतिष्ठानका कुलपति सरुभक्तले दुवै स्रष्टालाई प्रशस्तिपत्रसँगै जनही ५१५१ हजार रुपैयाँ प्रदान गरे । उनले मैथिली, नेवारीजस्ता पुराना तथा सम्पन्न भाषासंस्कृतिलाई जगेर्ना गर्नुपर्ने बताए ।"
भुइँमान्छे ले गर्यो कविता प्रतियोगिता,"काठमाडौं (कास) फिल्मको रिलिज नजिकिँदै जाँदा फिल्म भुइँमान्छे युनिटले राष्ट्रव्यापी कविता प्रतियोगिताको आयोजना गरेको छ । गत शनिबार राजधानीमा आयोजित प्रतियोगितामा देशभरबाट छानिएका ३५ कविताबीच प्रतिस्पर्धा भएको थियो । नुवाकोटका कवि कृष्ण मोक्तानको कविता प्रथम, सोलुखुम्बुका कवि गणेशप्रसाद खतिवडाको कविता द्वितीय र काभ्रेकी कवयित्री यशोदा अधिकारी, काठमाडौंका कविहरू क्रमश: प्रकाश बस्नेत गफाडी र गोविन्द नेपालको कविता तृतीय भए । विजयीलाई नगद पुरस्कारसहित प्रमाणपत्र दिइएको थियो ।सहित्यकारहरू हेमनाथ पौडेल, ध्रुव भट्टराई, गीता त्रिपाठीको निर्णायकमण्डलले छनोट गरेका कविताहरू सम्बन्धित कविले नै वाचन गरी सुनाएका थिए ।"
आई लभ यु करोड क्लबमा,"काठमाडौं गीतकारसमेत रहेका संघीय मामिला तथा स्थानीय विकास सचिव दिनेश थपलियालाई गायक सरोज ओली र संगीतकार वसन्त सापकोटाले प्रस्ताव गरे एउटा लभ सङ लेखिदिनुपर्यो ।दुई सयभन्दा बढी राष्ट्रिय र सामाजिक गीत लेखिसकेका थपलियाले सुरुमा प्रस्ताव स्वीकार्न हच्किए । हुन्छ नि त सरोज र वसन्तले आग्रहमात्रै होइन, दबाब नै दिन थालेपछि थपलियाले जवाफ फर्काए।थपलियाले विस्तारै विस्तारै गीत कोर्न थाले । फरक शैलीका गीतमा मसी चुहाउन नथाल्दै सात वटा गीत तयार भए । सुरुमा मायाप्रेमका गीत लेख्नै हच्कचिएका थपलियाले सातवटा गीत बुझाएपछि एल्बम नै निकाल्ने सुरु कसे सरोज र वसन्तले ।सातमध्ये तिमीलाई देखेपछि आई लभ यु, आई लभ यु भन्न मन लाग्यो गीतको लय तयार भयो । तर, गीत कसले गाउने टुंगो थिएन । सरोजलाई गीत गाउन वसन्तले प्रस्ताव गरे । सरोज पनि तयार भइहाले । सुरुमा एक्लै गाउने तयारी थियो, वसन्त भन्छन्, फिमेल भ्वाइस पनि थपौं भन्ने भयो र इन्दिरा जोशीलाई समावेश गर्यौं ।गीत तयार भएपछि सिन्धुलीमा म्युजिक भिडियो सुटिङ भयो । युट्युबमा अपलोड गरेपछि सरोजले भनेका थिए यो गीतले एक वर्षमा २० हजार भ्युज पायो भने पुग्यो । वसन्तले थपिहाले एक करोड कट्छ । करोड कटाउने कल्पना मात्रै भएको समयमा वसन्तले गरेको कल्पना पूरा भइछाड्यो तीन दिनअघि । आई लभ यु गीत करोड क्लबमा थपिएको छ । करोड नाघेको अवसरमा काठमाडौंमा आइतबार गायक सरोज, गीतकार थपलिया, संगीतकार वसन्त, मोडल पल शाह र छायांकार सञ्जय लामाले केक काटेर खुसियाली बाँडे । कार्यक्रममा सरोजले गीतका कुनै पनि पक्षमा आफूले कम्प्रोमाइज नगरेको बताए । सरोजले पहिलो गीतले करोड कटाउनै लाग्दा पुरानै टिमबाट जता जता पिरतीको बाटो गीतको म्युजिक भिडियो रिलिज गरेका छन् । पहिलो चार दिनमा १० लाख भ्युज कटाएको यो गीत निरन्तर ट्रेन्डिङमा पहिलो नम्बरमा मात्रै छैन, सँगै रिलिज भएको रेखा थापाको नयाँ फिल्मको गीतलाई निकै पर धकेलेको छ ।अभिनेता एवं मोडल पल शाह र छायांकार सञ्जय लामाले पनि आई लभ यु गीतमा काम गर्दा आफूहरूलाई चित्त बुझेको बताए ।"
डिनाको सम्झना,"काठमाडौं (कास) कला इतिहासकार, लेखक एवं क्युरेटर डा डिना बाङ्देलले नेपाली कलालाई अन्तर्राष्ट्रिय स्तरमा चिनाउन गरेको योगदानको राजधानीमा चर्चा गरियो । बबरमलस्थित आर्ट काउन्सिलमा आइतबार उनको १३ औं दिनको तिथिमा श्रद्धाञ्जलि सभासमेत गरियो ।काउन्सिल उपाध्यक्ष सागरशमशेर राणाले डिनाको कलाप्रतिको गहिरो रुचि लोभलाग्दो रहेको बताए । नेपाली कलालाई अन्तर्राष्ट्रियजगत्मा परिचित गराउन पनि डिनाले उत्तिकै योगदान दिएको उनले सुनाए । संस्कृतिविद् एवं काउन्सिल अध्यक्ष सत्यमोहन जोशीले डिनासंगै नेपालको एउटा महत्त्वपूर्ण कला इतिहास संकटमा परेको बताए ।श्रद्धाञ्जलि सभामा सहभागी संस्कृति, पर्यटन तथा नागरिक उड्डयन मन्त्रालयका सहसचिव भरतमणि सुवेदीले डिनाको देहान्तले कला क्षेत्रमा अँध्यारो छाएको बताए । त्यस्तै, कला समीक्षक मदन चित्रकारले डिनालाई आर्ट आइकनको रूपमा लिनुपर्ने सुनाए । ललितकला प्रज्ञा प्रतिष्ठानकी कुलपति रागिनी उपाध्यायले डिनाको स्वभाव र उनको कला क्षमतामाथि आफू नतमस्तक रहेको बताइन् ।भर्जिनिया कमनवेल्थ युनिभर्सिटीमा कला विभागकी प्रमुख भएर काम गर्नुका साथै नेपाली कलालाई अन्तर्राष्ट्रियजगत्मा चिनाउन डिना सक्रिय थिइन् । उनको मेनेन्जाइटिसका कारण ५४ वर्षको उमेरमा अमेरिकामा निधन भएको थियो । उनी वरिष्ठ कलाकार एवं साहित्यकार लैनसिंह बाङ्देलकी एक मात्र सन्तान थिइन् ।"
फिल्म,"बहुभाषिक फिल्म हिमआँधी बन्ने काठमाडौं (कास) नेपाली, नेवारी, अंग्रेजी र चिनियाँ भाषाको प्रयोग गरी बहुभाषी फिल्म हिमआँधी बन्ने भएको छ । महाजु फाउन्डेसन भक्तपुरले निर्माण गर्न लागेको फिल्मको हालै त:बहालमा काठमाडौं महानगरपालिकाका मेयर विद्यासुन्दर शाक्यले शुभमुहूर्त गरे । भाषा र संस्कृतिको प्रवद्र्धनमा फिल्मले महत्त्वपूर्ण भूमिका खेल्न सक्ने शाक्यले बताए । संस्कृति संरक्षणमा स्थानीय सरकारको भूमिका हुने उल्लेख गर्दै उनले नेपालको मौलिक कथावस्तुमा चलचित्र निर्माण गर्नुपर्नेमा जोड दिए । फिल्मको नाम भने नेवारी भाषामा च्वापु फय् रहने बताइएको छ । कार्यक्रममा नेपालभाषा एकेडेमीका सदस्यसचिव मल्ल के सुन्दर, इतिहाकार एवं चीन विशेषज्ञ हर्षमुनि शाक्य, वरिष्ठ सिने पत्रकार विजयरत्न तुलाधरले फिल्मको सफलताको कामना गरे । ओमचरण अमात्यको पटकथा लेखन र परिकल्पना गरेको फिल्मको निर्देशन प्रदीप खडगीले सम्हाल्नेछन् । फिल्मको लागि निकी महर्जन, सनिश शाक्य, सुरज व्यञ्जनकार, रुपेन श्रेष्ठ, राजेन्द्र महर्जन राजी, विनेश श्रेष्ठ, आशाकाजी थकू, राजेन्द्रमान शाक्य, मञ्जु श्रेष्ठ, पल्पसा डंगोल, सुशील राजोपाध्याय, राजेन्द्र महर्जन, सुरेश महर्जन, डोमा शेर्पालगायत कलाकार रहने बताइएको छ । बहुभाषिक फिल्म हिमआँधी को असोज २५ देखि तिब्बतको ल्हासा तथा काठमाडौंमा सुटिङ गर्ने निर्माण पक्षले जनायो ।"
७२ किमिको मानव साङ्लो,"सिलिगुडी गोर्खाल्यान्ड मागको समर्थन र पश्चिम बंगाल सरकारले गरेको दमनको विरोधमा दार्जिलिङका जनताले करिब ७२ किलो मिटर लामो मानव साङ्लो प्रदर्शन गरेका छन् ।गोर्खाल्यान्डको इपिसेन्टर दार्जिलिङको लेवोङदेखि सिलिगुडी नजिकैको सुकुनासम्म करिब ७२ किलोमिटर लामो मानव साङ्लो प्रदर्शन गरिएको हो । दार्जिलिङदेखि सिलिगुडीसम्म प्रदर्शन गर्ने योजना भए पनि प्रशासनको अवरोधका कारण सुकुनासम्म मात्रै प्रदर्शन गरिएको थियो । मानव साङलो कार्यक्रममा हजारौं सर्वसाधारण सहभागी बनेका थिए । प्रदर्शनलाई अवरोध पुर्याउन स्थानीय प्रशासनले सुकुनादेखि सिलिगुडीसम्मको करिब ८ किलोमिटर क्षेत्रमा कफर््यु लगाएको थियो । कार्यक्रम संयुक्त कलाकार मञ्च दार्जिलिङको अगुवाइमा गरिएको हो । राष्ट्रिय तथा अन्तर्राष्ट्रिय स्तरमा गोर्खाल्यान्डको मागप्रति ध्यानाकर्षण गर्ने उद्देश्यले मानव साङ्लो प्रदर्शन गरिएको संयुक्त कलाकार मञ्चका जीवनप्रकाश प्रधानले जनाए । वार्ता प्रस्ताव गार्खा जनमुक्ति मोर्चाका अध्यक्ष विमल गुरुङले केन्द्र सरकारले वार्ताका लागि बोलाएको बताएका छन् । गुरुङले कान्तिपुरसँग भने, गोर्खाल्यान्ड मुद्दा मात्रै वार्ता हुन्छ भने जान्छु नत्र जान्नँ । उनले गोर्खाल्यान्डबाहेक अन्य कुनै व्यवस्थामा सम्झौता नगर्ने दोहोर्याएका छन् । गुरुङले बंगाल सरकारबाट आफ्ना नेता तथा कार्यकर्तामाथि गरेको धरपकडको विरोध गरेका छन् । तीन दिनअघि पक्राउ परेका मोर्चा नेता तथा पूर्वसभासद नर्वुजी लामालगायत नेतालाई तत्काल रिहा गर्न माग गरेका छन् । लामालाई अपराध अनुसन्धान विभाग (सीआईडी) को टोलीले शनिबार पक्राउ गरेको थियो । चियामा अर्बौं क्षतिडेढ सय वर्ष लामो दार्जिलिङको चियाको इतिहासमा पहिलोपटक सेकेन्ड फ्लस टी लिप प्लकिङ हुन सकेको छैन । दोस्रो लटमा टिपिएको चियाको स्वाद बेजोड हुने र कुल उत्पादनको आधाभन्दा बढी चिया यही समयमा उत्पादन हुने गर्छ । तर, आन्दोलनका कारण सेकेन्ड फ्लस टी लिप हुन पाएन, दार्जिलिङ टी एसोसिएसनका अध्यक्ष विनोद मोहनले भने, जसका कारण करोडौं घाटा बेहोर्नुपरिरहेको छ । आन्दोलनको कारण दार्जिलिङले करिब ४ अर्ब रुपैयाँको नोक्सानी बेहोरेको छ । भारतीय सञ्चारमाध्यमहरूका अनुसार आन्दोलनको कारण दार्जिलिङका कुल ८७ वटा चिया बगान ठप्प छन् । बगान ठप्प हुँदा उत्पादन पनि ठप्प छ । हडतालका कारण मात्रै करिब चार अर्ब रुपैयाँको नोक्सानी भइसकेको छ, मोहनले भने, बन्द जारी रहे अझै घाटा बढ्ने सम्भावना देखिन्छ । बन्दका कारण चियाको अक्सन पनि प्रभावित भएको छ । यसले आर्थिक क्षति भएको छ । दार्जिलिङका सांसद एसएस आहलुवालियाले भने, हडतालका कारण दार्जिलिङले अर्बौ क्षति बेहोर्नुपरिरहेको छ । उनका अनुसार पर्यटन आगमनमा ५० प्रतिशतभन्दा बढी गिरावट आएको छ । दार्जिलिङमा ३० कम्पनीका ८७ चिया बगानबाट ८५ लाख टन बराबरको चिया उत्पादन हुने गरेको थियो ।"
अमेरिकालाई उत्तर कोरियाको चेतावनी,मनिला (बीबीसी) उत्तर कोरियाले परमाणु कार्यक्रमविरुद्ध हालै संयुक्त राष्ट्रसंघको सुरक्षा परिषद्बाट पारित प्रतिबन्धको मस्यौदा तयार गरेकोमा अमेरिकालाई ठूलो मूल्य चुकाउनुपर्ने चेतावनी दिएको छ। उत्तर कोरियाले सुरक्षा परिषद्बाट पारित प्रतिबन्धले आफ्नो सार्वभौमसत्ताको उल्लंघन भएको प्रतिक्रिया दिएको छ । उसले आफ्नो परमाणु कार्यक्रमका कारण थप प्रतिबन्ध लगाउने कार्यको निन्दा गर्दै प्योङयाङले कार्यक्रमलाई निरन्तरता दिने बतायो । आफ्नो परमाणु कार्यक्रमको शक्ति सुदृढीकरणमा एक पाइला पनि पछि नहट्ने अधिकारीले बताए । थप दबाब दिन सहमत अमेरिकी राष्ट्रपति डोनाल्ड ट्रम्प र दक्षिण कोरियाली समकक्षी मुन जायईन उत्तर कोरियाविरुद्ध अधिकतम प्रतिबन्ध लगाउने र दबाब सिर्जना गर्न सहमत भएका छन् । चीनले उत्तर र दक्षिण कोरियाबीच छिट्टै वार्ता हुने बताए पनि दुई राष्ट्रपतिबीचको टेलिफोन कुराकानीमा यस्तो सहमति भएको हो । वार्ता अस्वीकारउत्तर कोरियाले इमानदार नभएको भन्दै दक्षिण कोरियाको वार्ता प्रस्तावलाई अस्वीकार गरेको छ । फिलिपिन्सको राजधानी मनिलामा दक्षिणपूर्वी एसियाली मुलुकहरूको संगठन (आसियान) को शिखर बैठकका क्रममा दक्षिण कोरियाका विदेशमन्त्रीले उत्तर कोरियाका समकक्षीसामु वार्ता प्रस्ताव गरेकी थिइन् । दक्षिण कोरियाली विदेशमन्त्री काङ क्युङग वाले बैठकका क्रममा दक्षिण कोरियाली समकक्षी री योङ होसँगको हात मिलाएका थिए । दुई विदेशमन्त्रीबीच भएको कुराकानी होले वार्ता प्रस्ताव गरेकी थिइन् । तर वाले अमेरिकाबाट खतरा महसुस गरिरहेको पृष्ठभूमिमा वार्ताबारे सोच्न नसकिने जनाएको हो । उनले परमाणु कार्यक्रमलाई वार्ताको टेबलमा साट्न नसकिने प्रतिक्रिया दिए । विदेशमन्त्री होले उत्तर कोरियाले वार्ता प्रस्ताव अस्वीकार गर्नुको प्रमुख कारण सुरक्षा परिषद्को प्रतिबन्ध भएको जनाइन् । उत्तर कोरियाको नजिकको छिमेकी चीनका विदेशमन्त्री वाङ यीले दक्षिण कोरियाको प्रस्ताव सकारात्मक भएको र उत्तरले पूर्णरूपले अस्वीकार गरिनसकेको बताए । लगातारको क्षेप्यास्त्र परीक्षणका लागि दण्डित गर्ने भन्दै संयुक्त राष्ट्रसंघीय सुरक्षा परिषदले उत्तर कोरियामाथि नयाँ प्रतिबन्ध लगाएको हो । प्रतिबन्धका कारण उत्तर कोरियाले कोइला तथा फलाम निर्यात गर्न पाउने छैन । उसले वार्षिक एक अर्ब डलरभन्दा बढीको कोइला तथा फलाम चीन निर्यात गर्दै आएको थियो ।
चुनावी हस्तक्षेपले अविश्वास,"मनिला (रोयटर्स) अमेरिकी विदेशमन्त्री रेक्स टिलरसनले गतवर्ष भएको अमेरिकी राष्ट्रपतीय चुनावमा रूसी हस्तक्षेपले दुई देशबीच अविश्वास उत्पन्न भएको बताएका छन् । दक्षिणपूर्वी एसियाली मुलुकहरूको संगठन (आसियान) को शिखर बैठकका क्रममा उनले रूसी समकक्षी सर्गेई ल्याभरोभलाई हस्तक्षेप गम्भीर घटना भएको र यसले दुई देशबीचको सम्बन्धलाई नराम्रो क्षति पुर्याएको बताए । दुवै देशले जारी तनाव अन्त्य गर्न सहज बाटो पहिल्याउने विश्वास लिएका छन् । उनले रूसी हस्तक्षेपका कारण दुई देशबीच गम्भीर विश्वासको संकट उत्पन्न भएको ल्याभरोभलाई बताएको जनाए । उनीहरूले गत वर्षको राष्ट्रपतीय चुनावी अभियानसँग जोडेर सम्बन्ध अन्त्य गरिहाल्नु उपयोगी नहुने बताए । तर रूसले चुनावमा संलग्नताका आरोप अस्वीकार गर्दै आएको छ । टिलरसनले वार्तामार्फत युक्रेन संकट अन्त्य गर्न रूसले पनि चासो देखाएको दाबी गरे । उनले भने, हामीले सँगसँगै काम गर्न सम्भव क्षेत्र पहिचान गर्नुपर्छ । कतिपय क्षेत्रमा हामीबीच भएका फरक मत निरन्तर रूपमा सम्बोधन गर्नुपर्छ । टिलरसनले रूसी समकक्षी सर्गेई ल्याभ्रोभसँग मनिलामा भेटवार्ता गरेका छन् । भेटमा अमेरिकाले रूसमाथि लगाएको नयाँ प्रतिबन्धको रूसी जवाफबारे पनि कुराकानी गरेका थिए ।"
विद्रोही आक्रमणमा ५० मारिए,"काबुल (बीबीसी) अफगानिस्तानको उत्तरी प्रान्त सारएपोलमा विद्रोहीको आक्रमणमा कम्तीमा ५० जना सर्वसाधारण मारिएका छन् । मृत्यु हुनेहरू अधिकांश महिला र बालबालिका छन् । आक्रमणमा ७ सुरक्षाकर्मी मारिएका अफगानी अधिकारीले बताए । विद्रोहीहरूले मिर्जावालाङ क्षेत्रका सुरक्षा जाँच चौकीका प्रहरीलाई आक्रमण गरेका थिए । लगत्तै उनीहरूले गाउँमा प्रवेश गरी खासगरी सिया मुस्लिम सर्वसाधारणलाई अन्धाधुन्ध गोली प्रहार गरेको सारएपोल प्रान्तका प्रवक्ताले जनाए । उनले भने, उनीहरू (सर्वसाधारणहरू) निकै क्रूर र अमानवीय तरिकाले मारिए । तालिवान र इस्लामिक स्टेटका विद्रोहीहरूले आक्रमण गरेका हुन् । दुवै सुन्नी मुस्लिम समूहविरोधी विद्रोही संगठन हुन् । तालिवानले आक्रमणमा आफ्नो संलग्नता अस्वीकार गर्दै उसले सर्वसाधारणलाई मारेको अस्वीकार गरेको छ । तालिवानले २८ जना सरकार समर्थित विद्रोही मारेको दाबी गरेको छ । अफगानिस्तानका राष्ट्रपति असरफ घानीले एक वक्तव्यमार्फत आक्रमणको भत्र्सना गरेका छन् । अपराधी आतंकवादीले फेरि गैरसैनिक, महिला र बालबालिकाको हत्या गरेका छन् । घानीले भने, उनीहरूको यस बर्बर कार्यले मानवअधिकारको ठाडो उल्लंघन गरेको छ । यो युद्ध अपराध हो । अफगानिस्तानमा हालैका महिनामा तीव्र हिंसा बढेको छ । संयुक्त राष्ट्रसंघका अनुसार पछिल्लो ६ महिनामा १ हजार ६ सय ६२ गैरसैनिकको ज्यान गइसकेको छ ।"
जापानमा आँधीले २ को मृत्यु,"टोकियो (सिन्हवा) पश्चिमी जापानमा सोमबार आएको शक्तिशाली आँधीमा परी २ जनाको मृत्यु भएको छ । आँधीमा परी ३६ जना घाइते भएका छन् । आँधीले भौतिक संरचनामा समेत ठूलो क्षति पुगेको अधिकारीहरूले बताएका छन् । स्थानीय समयअनुसार सोमबार दिउँसो साढे ३ बजेतिर वाकायामा प्रान्तमा आँधी आएको हो । आँधीमा परी दक्षिणपश्चिमी क्षेत्रमा मात्रै बेलुका ८ बजेसम्म कम्तीमा २ जनाको मृत्यु भएको स्थानीय सञ्चारमाध्यमले जनाएका छन् । प्रतिघण्टा २५ किलोमिटरको गतिमा आएको आँधीले ओगाकी, गिफुलगायत प्रदेशमा समेत क्षति पुर्याएको जल तथा मौसम विज्ञान विभागले जनाएको छ ।"
श्रीलंकामा डेंगु नियन्त्रण भएन,कोलोम्बो (बीबीसी) श्रीलंकामा केही महिनादेखि फैलिएको डेंगुको प्रकोप नियन्त्रण हुन सकेको छैन । सरकारले नियन्त्रण गर्न कार्यक्रम ल्याए पनि प्रभावकारी हुन नसकेको अधिकारीहरूले बताए । श्रीलंकामा यस वर्षको सुरुवातबाट डेंगुको प्रकोप सुरु भएको हो । यसको प्रकोपबाट यस वर्षमात्रै ३ सयभन्दा बढीको मृत्यु भइसकेको छ । रेडक्रस सोसाइटीको तथ्यांकअनुसार प्रकोपबाट १ लाखभन्दा बढी व्यक्ति प्रभावित भएका छन् । श्रीलंकामा सन् २०१६ मा पनि डेंगुको प्रकोप फैलिएको थियो । रोगबाट गत वर्षको तुलनामा यस वर्ष दोब्बर मानिसको मृत्यु भएको अधिकारीले जनाएका छन् ।
भियतनाममा बाढीबाट २६ को मृत्यु,"हनोई (सिन्हवा) भियतनामको उत्तरी क्षेत्रमा आएको बाढीका कारण २६ जनाको मृत्यु भएको छ । बाढीमा परी १५ जना बेपत्ता भएको अधिकारीहरूले जनाएका छन् । उत्तरी भियतनामको दिएनबिएन, सोन ला, चाओ बाङ्ग र चाउ प्रान्तमा भीषण बाढी आएको प्रकोप नियन्त्रण कार्यालयले जानकारी दिएको छ । बाढीमा परी ६ सय ५० घर क्षतिग्रस्त भएका छन् । बाढीका कारण राजमार्ग र सयौं हेक्टर खेतीयोग्य जमिन नष्ट भएको छ ।"
नेपाललाई कस्तो असर पर्ला ?,"काठमाडौं जलवायु परिवर्तनसम्बन्धी पेरिस सम्झौताबाट हट्ने अमेरिकाको घोषणाले तरंग ल्याएको छ । उक्त सम्झौताबारे डोनाल्ड ट्रम्पले अमेरिकाको राष्ट्रपति उम्मेदवार भएदेखि नै विरोध जनाउँदै आएका थिए । आफू राष्ट्रपति चयन भए उक्त सम्झौता खारेज गर्ने र अलग हुने उनको चुनावी नारा नै थियो ।नेपाली विशेषज्ञसहित राष्ट्रसंघीय जलवायु परिवर्तनसम्बन्धी खाका महासन्धि (यूएनएफसीसीसी) का पक्ष मुलुकहरूले उनको घोषणालाई उतिसारो महत्त्व दिएका थिएनन् । कतिपय विकसित मुलुकले चाहिँ उनको घोषणाको सुरुवाती दिनदेखि नै विरोध जनाउँदै आएका छन् । राष्ट्रपति चयन भएदेखि विभिन्न उच्चस्तरीय बैठकमा उक्त सम्झौताविरुद्ध ट्रम्प बोल्दै आएका थिए । उनले पेरिस सम्झौताबाट हट्ने भनी दुई महिनाअघि गरेको निर्णय कार्यान्वयनमा लैजान लागेको औपचारिक जानकारी शनिबार राष्ट्रसंघलाई गराएका छन् ।अमेरिका उक्त सम्झौताबाट बाहिरिँदा नेपालजस्ता मुलुकलाई कस्तो असर पर्नेछ भन्ने प्रश्न यतिबेला उब्जिएको छ । जलवायु परिवर्तनको फोकल रहेको वातावरण मन्त्रालयका सचिव डा विश्वनाथ ओलीले अमेरिकाले पेरिस सम्झौताबाट हात झिक्दैमा तात्त्विक फरक नपर्ने दाबी गरे । ठूलो मुलुकका हिसाबले राजनीतिक महत्त्वबाहेक अरू केही अर्थ नराख्ने ओलीको तर्क छ । सन् २०२० पछि विकसित मुलुकहरूले अति कम विकसित र विकासशील मुलुकलाई दिने भनी घोषणा गरेको एक सय अर्ब अमेरिकी डलरमध्ये अमेरिकाले तीन अर्ब अमेरिकी डलर मात्र सहयोग गर्ने प्रतिबद्धता जनाएको छ । एक सय अर्बमा तीन अर्ब खासै ठूलो रकम होइन, सचिव ओलीले भने, त्यही भएर अमेरिका बाहिरिए पनि आर्थिक सहयोगका हिसाबले ठूलो असर पर्ने देखिन्न । विकसित मुलुकहरूले प्रतिबद्धता जनाएको उक्त रकम यूएनएफसीसीसीअन्तर्गतको हरित जलवायु कोषमार्फत् नेपालजस्ता मुलुकले पाउने हुन् । अमेरिकाले सिधै दिने होइन । गत महिना जी८ मुलुकहरूको सम्मेलनले पनि सम्झौता खारेज गर्ने ट्रम्पको माग अस्वीकार गरेको थियो । मन्त्रालयको जलवायु परिवर्तन महाशाखाका प्रमुख डा रामप्रसाद लम्साल पनि अमेरिकी निर्णयले तत्कालै नेपालजस्ता मुलुकलाई खासै असर नगर्ने बताउँछन् । लम्सालले कान्तिपुरसित भने, भविष्यमा चाहिँ जलवायु परिवर्तनसम्बन्धी वित्त परिचालनमा केही असर पर्न सक्छ । लम्सालका अनुसार अमेरिकाले सम्झौताबाट हात झिके पनि सम्पूर्ण प्रक्रियाबाट बाहिरिन तीन वर्ष लाग्नेछ । जलवायु परिवर्तनका कारण असर भोगिरहेका अति कम विकसित मुलुकलाई अमेरिकालगायत विकसित मुलुकले आर्थिक सहयोग गर्दै आएका त छन् तर त्यो प्रत्यक्ष होइन । उनीहरूले यूएनएफसीसीसीअन्तर्गतको हरित जलवायु कोष (जीसीएफ) को खातामा रकम जम्मा गर्छन्, प्रमुख लम्सालले भने, त्यसरी रकम जम्मा गर्नेहरू अमेरिकाबाहेक अरू पनि छन् । उक्त खातामा विकसित मुलुकहरू अर्थात् एनेक्स १ मा रहेका धेरै मुलुकले रकम जम्मा गर्ने हुँदा अमेरिका एक्लै बाहिरिँदा कोषमा जम्मा हुने रकममा तलमाथि नपर्ने लम्सालको विश्लेषण छ । मेक्सिकोमा सम्पन्न १६ औं सम्मेलनले हरित जलवायु कोष स्थापना गरेको हो । उक्त कोषको रकमबाट विकासोन्मुख देशमा जलवायु परिवर्तनसम्बन्धी नीति, कार्यक्रम र परियोजना सञ्चालन गर्न वित्तीय सहयोग गर्ने गरेको छ । नेपाल जलवायु परिवर्तनको जोखिमका हिसाबले विश्वमै चौथो स्थानमा छ । अर्का विज्ञ टुंगा राईले जलवायु परितर्वनको मुख्य कारक मानिने हरितगृह ग्यास उत्सर्जनमा अग्रणी अमेरिका उत्सर्जन घटाउनुपर्ने आफ्नो जिम्मेवारीबाट उम्किन खोजेको टिप्पणी गरे । उनले भने, जिम्मेवार मुलुकहरू नै यसरी उम्किन खोजे भने भविष्यमा अरू मुलुक पनि पछि हट्न सक्छन् । हरितगृह ग्यास उत्सर्जनमा अमेरिका दोस्रो स्थानमा पर्छ । हुन त अहिलेसम्म अमेरिकाको पेरिस सम्झौताबाट बाहिरिने कदमप्रति कसैले पनि सहमति जनाएका छैनन् र त्यसो नगर्न दबाब दिइरहेका छन् । विकसित मुलुकले समेत पेरिस सम्झौतालाई एउटा ऐतिहासिक विजय र विश्व अर्थतन्त्रका लागि वरदान भएको व्याख्या गर्ने गरेका छन् । अमेरिकाले सम्झौताको अक्षरश: पालना वा कार्यान्वयन गर्नुपरे अर्बौं डलरको नोक्सानी हुने, रोजगारी गुम्ने र ऊर्जा उत्पादनमा क्षति पुग्ने दाबी गर्दै आएको छ । त्यसैले शनिबार राष्ट्रसंघलाई लेखेको पत्रमा पनि हरितगृह ग्यास उत्सर्जनमा प्रभावकारी न्यूनीकरणका कार्यक्रमको खाकासहित आएको पेरिस सम्झौताले अमेरिकालाई आर्थिक घाटा पुर्याउने ट्रम्पले उल्लेख गरेका छन् । हरितगृह ग्यासको विश्वव्यापी उत्सर्जनमध्ये नेपालको योगदान जम्मा ००२७ प्रतिशत मात्र छ । विकसित मुलुकको तुलना गर्ने हो भने यो नगण्य हो ।"
के हो पेरिस सम्झौता ?,सन् २०१५ को नोभेम्बरमा फ्रान्सको राजधानी पेरिसमा जलवायु परिवर्तनसम्बन्धी संयुक्त राष्ट्रसंघीय खाका महासन्धि (यूएनएफसीसीसी) का १ सय ९७ पक्ष मुलुकको सम्मेलनमा गरिएको सम्झौतालाई अधिकांश मुलुकले कोसेढुंगाका रूपमा लिएका छन् । उक्त सम्झौतामा विश्वव्यापी तापक्रम वृद्धिलाई पूर्व औद्योगीकरणको समयको तुलनामा २ डिग्रीभन्दा तल राख्ने र अझ सम्भव भएसम्म १५ डिग्रीभन्दा तल राख्न प्रयत्न गर्ने उल्लेख छ । पेरिस सम्झौताले पहिलोपटक विश्वव्यापी रूपमै जलवायु परिवर्तनको मुख्य कारक हरितगृह ग्यास उत्सर्जन कटौतीलाई कानुनी रूपमै बाध्यकारी बनाएको छ । यसअनुसार अब हरितगृह ग्यास उत्सर्जन गर्ने मुलुकले जतिसक्दो चाँडो उत्सर्जन घटाउँदै जानुपर्ने हुन्छ । सम्झौतामा हस्ताक्षर गरेका १ सय ९६ मुलुकमध्ये हालसम्म १ सय ५१ राष्ट्रले सम्झौतालाई अनुमोदनसमेत गरिसकेका छन् ।
१५ दिनभित्र सडक सुधार योजना ल्याऊ,"काठमाडौं व्यवस्थापिका संसद्को विकास समितिले सडक सुधारबारे १५ दिनभित्र एकीकृत योजना बनाउन सरकारलाई निर्देशन दिएको छ । महिना दिनअघि सडकका खाल्डाखुल्टी, ट्राफिक बत्ती, सार्वजनिक यातायातमा सुधार गर्न सरकारलाई दिएको निर्देशन सम्बन्धित निकायबाट कार्यान्वयन नभएको भन्दै समितिले सरकारलाई समयसीमासहित यस्तो निर्देशन दिएको हो । सोमबार बसेको समितिको बैठकले सडक सुधारका लागि सरोकारवाला निकाय सम्मिलित समन्वय समिति गठन गरी एकीकृत संरचनासहितको सडक यातायात पूर्वाधार विकास कार्ययोजना तयार गरी १५ दिनभित्र पेस गर्न भौतिक पूर्वाधार तथा यातायात र गृह मन्त्रालय एवं काठमाडौं महानगरपालिकालाई निर्देशन दिएको हो । पैदलयात्रीलाई सडकपेटीको व्यवस्था, ट्राफिक लाइट, आकासे पुल, साइकल लेन, बिजुलीको पोल, तार, ढल र खानेपानी पाइपको व्यवस्थाबारे एकीकृत कार्ययोजना बनाउन समितिले सरकारलाई निर्देशन दिएको हो । बैठकमा अधिकांश सांसदले सरोकारवाला निकायबाटै समितिको निर्देशन अटेर गरिएको भन्दै आक्रोश पोखेका थिए । सभापति रवीन्द्र अधिकारीले सरकारलाई यातायातको अस्तव्यस्त अवस्था हटाउन निर्देशन दिइएको बताए । सरकारले यातायात क्षेत्रमा देखिएका विकृति विसंगति न्यूनीकरण गर्नुपर्यो, उनले भने, उपत्यकाकै सडकको अवस्था त यस्तो छ भने बाहिरको त झन् कस्तो होला ? सरोकारवाला निकाय गम्भीर हुनुपर्यो भनेर निर्देशन दिएका छौं । उपत्यकाको दीर्घकालीन सवारी चाप कम गर्न मेट्रोरेल, मोनोरेल तथा केवलकार सञ्चालन गर्ने सम्बन्धित विज्ञसहितको टोली गठन गर्न पनि निर्देशन दिइएको उनले बताए । त्यसका लागि समितिले संघीय मामिला तथा स्थानीय विकास मन्त्रालयसँग समन्वय गरेर अघि बढ्नसमेत समितिले निर्देशन दिएको छ ।समितिको बैठकमा गृह र भौतिक पूर्वाधार तथा यातायातका प्रतिनिधि एवं महानगरीय उपत्यका ट्राफिक प्रहरीका प्रमुखको उपस्थिति थियो । समितिले स्मार्ट कार्डसवारीचालक अनुमतिपत्र वितरण प्रणाली अविलम्ब देशभरि नै व्यवस्थित रूपमा कार्यान्वयन गर्न तथा बंैकिङ सेवामार्फत सेवा सञ्चालन गर्नसमेत निर्देशन दिएको छ । बैठकमा महानगरीय उपत्यका ट्राफिक प्रहरीका प्रमुख डीआईजी सर्वेन्द्र खनालले सार्वजनिक यातायातमा ठगी हुने गरेको बताएका थिए । हामी एयरपोर्टका ट्याक्सीबाट सुधारको थालनी गर्छौं, उनले भने, बिलिङ मिटर जडान नगर्ने चालकलाई कारबाही गर्छौं । उपत्यकामा ९ हजारभन्दा बढी ट्याक्सी सञ्चालनमा रहेको तर अधिकांशका मिटर नचल्ने औंल्याउँदै डीआईजी खनालले मिटरमा नजाने ट्याक्सीलाई कारबाही गर्ने प्रतिबद्धता जनाए । विभिन्न निकायबीच कसको के जिम्मेवारी भन्ने किटान नहुँदा समन्वय गर्न कठिनाइ भएको उनले बताए । तर, उपत्यकामा ट्राफिक अस्तव्यस्तता हटाएरै छाड्ने उनले प्रतिबद्धता जनाए । ट्राफिक जाम हटाएर जनतालाई राहत दिने मेरो जिम्मेवारी हो, उनले भने, त्यो जसरी पनि पूरा गर्छु ।"
हामी नै मूलधार : राणा,"काठमाडौं (कास) राप्रपा विभाजनपछि गठित नयाँ दल राष्ट्रिय प्रजातन्त्र पार्टी (प्रजातान्त्रिक) का अध्यक्ष पशुपतिशमशेर राणाले आफूहरू नै राप्रपाको मूलधार रहेको दाबी गरेका छन् । सोमबार राजधानीमा पत्रकार सम्मेलन गर्दै उनले राप्रपाका सबै धारलाई आफ्नो पार्टीले प्रतिनिधित्व गर्ने बताए । राप्रपाका सबै धार र अन्य राष्ट्रवादी प्रजातन्त्रवादी शक्तिलाई एकीकृत गर्दै एउटा बृहत् राष्ट्रवादी प्रजातन्त्रवादी प्रवाह सिर्जना गर्ने अभियानमा हामी होमिएका छौं, कार्यक्रममा राणाले भने । विभाजनको औचित्य प्रस्ट पार्दै उनले अध्यक्ष कमल थापाले पार्टी एकलौटी ढंगले चलाएको, विधिविधान र प्रक्रियाभन्दा बाहिर गई नेतृत्वले चलाएको बताए । थापा नेतृत्वको राप्रपाले भने सोमबारै पदाधिकारी, केन्द्रीय सदस्य र सांसदहरूसहित १९ जनालाई पार्टीबाट निष्कासित गरेको जनाएको छ । पार्टी विभाजन गरेको आरोपमा उनीहरूलाई निष्कासित गरिएको उक्त पार्टीले जनाएको छ ।"
फोकलान टापुमा लेप्टोस्पोरोसिस,"काठमाडौं (कास) नेपाल स्वास्थ्य अनुसन्धान परिषद्ले मोरङ जिल्लाको फोकलान टापुमा देखिएको अज्ञात रोग लेप्टोस्पोरोसिस रहेको जनाएको छ । उक्त समस्याले त्यहाँ २ बालबालिकाको मृत्यु भएको थियो । परिषद्ले उक्त महामारीको कारण पत्ता लगाउन सम्बन्धित स्वास्थ्य निकायसँग समन्वय गरी त्यहाँ पठाइएको अनुसन्धान टोलीले उक्त प्रतिवेदन दिएको हो । परिषदका अध्यक्ष डा अञ्जनी झाले लेप्टोस्पोरोसिस घरपालुवा जनावरसँगको निकट सम्बन्ध, मरेको वा सडेगलेको मासु सेवनलगायतका कारण फैलिएको हुन सक्ने जनाए ।"
१७ विद्यालय समुदायलाई,"धादिङ (कास) भूकम्पले क्षतिग्रस्त जिल्लाका १७ विद्यालय पुनर्निर्माण गरी समुदायलाई हस्तान्तरण गरिएको छ । विपन्न चेपाङ र तामाङ समुदाय बाहुल्य क्षेत्रमा विद्यालय पुनर्निर्माण गरिएको हो । अन्तर्राष्ट्रिय गैसस युनाइटेड मिसन टु नेपालले साबिकका पीडा, महादेवस्थान, री, लापा र झार्लाङमा भूकम्प प्रतिरोधी १७ भवन निर्माण गरी हस्तान्तरण गरेको हो ।स्थानीय साझेदार संस्था प्रयास नेपालको सामाजिक परिचालन साझेदारीमा ३२ वटा कक्षा निर्माण भइसकेको र थप १ सय ६० कक्षाकोठा निर्माणकै चरणमा रहेको कार्यक्रम संयोजक शिव अधिकारीले जनाए ।आगामी ३ वर्षमा ५९ भूकम्प प्रतिरोधी विद्यालय निर्माण गर्न २० करोड खर्चिने र भवनहरू बालमैत्री, अपांग तथा छात्रामैत्री शौचालय, स्वच्छ खानेपानीको व्यवस्थापन गरिनेछ । भवन पुनर्निर्माणपछि विद्यार्थीहरू पुन: अध्ययनका लागि आउन थालेका छन् । हस्तान्तरण गरिएका १७ विद्यालयहरूबाट ४ हजार ३ सय ५० विद्यार्थीले लाभ लिनेछन् ।"
साउदी जेलका पति फर्काउन चाहन्छु,"कपिलवस्तु (कास) दैवले पीडा जति उनैमाथि थोपरेको हो झैं लाग्छ । आफू क्यान्सरले थलिएकी छन् । पति साउदी अरबको जेलमा छन् । छोरा शारीरिक रूपमा अशक्त छन् । जिल्लाको बाणगंगा नगरपालिका४ डुंगाकी ३६ वर्षीया कमला पौडेलको जीवन दु:खले भरिएको छ । उनलाई पाठेघरको क्यान्सर छ । बाँचेर पतिलाई जेलमुक्त र छोराको भविष्य राम्रो बनाउन चाहन्छु, उनले भनिन्, तर पैसा नहँुदा आफ्नै उपचार गराउन सकिनँ । उनी उपचारमा सहयोगका लागि याचना गरिरहेकी छन् । पति नीलकण्ठ साउदी जेलमा छन् । गत वैशाखदेखि तल्लो पेट दुख्ने र रगत बग्न थाल्यो, उनले भनिन्, गाउँघरमा उपचार गराएँ तर सञ्चो भएन । जेठ पहिलो साता बुटवल गइन् । त्यहाँ जाँच गराएपछि चिकित्सकले चितवनको भरतपुर पठाइदिए । दुई साता भरतपुर क्यान्सर अस्पतालमा परीक्षणपछि क्यान्सर पुष्टि भयो । गत जेठ १७ गते क्यान्सर भएको थाहा भयो, उनले भनिन्, छाँगाबाट खसेजस्तै भएँ, तनावले शरीर हाड न छाला भएको छ । उपचार गर्न लगेका आफन्तले जटिल रोग लाग्यो, बाँच्दिनस् भनेर घर ल्याएर छाडेको उनले सुनाइन् । एकोहोरिएर बस्छु, खान मन लाग्दैन, उनले भनिन्, पेट दुखे पनि सहरै बसेकी छु । आफन्तले नहेरेको गुनासो गरिन् । उनी ९ वर्षीय अपांग छोराको लालनपालन गरी बसेकी छन् । छोराले दिसापिसाब पनि गर्न सक्दैन, उनले भनिन्, खाना खुवाइदिनुपर्छ । मुस्किलले हिँड्छ, कुरा पनि बुझ्दैन । दिनभरि धरालो बस्नुपर्छ । १६ वर्षीय छोरा आकाश र १३ वर्षका समुद्रलाई पनि पढाउन सकिनँ, उनले भनिन्, छोराहरू त्यसै बसेका छन् ।उनको १५ धुर जग्गामा बनेको २ कोठे घर छ । कर्जा निकालेर ब्लकको घर बनाएँ, उनले भनिन्, मिस्त्रीलाई ६० हजार ज्याला पनि दिन सकेकी छैन । बैंकको २ लाख रुपैयाँ ऋण छँदैछ । ४ महिनाअघि वैदेशिक रोजगारीमा गएका पति नीलकण्ठ त्यहाँ पुगेको दुई दिनमै जेल परे । उनलाई फर्काउन कसैले पहल गरेको छैन । महिनामा एकपटक जेलबाट फोन गर्ने सुविधा छ, उनले भनिन्, एक मिनेट मात्र फोन गर्न पाउँदा कुरा बुझ्न भ्याइँदैन । तर श्रीमान्ले जेलमै रहेको बताउनुहुन्छ । पति कुन कम्पनीबाट गएका हुन् उनलाई जानकारी छैन । मुलुक फिर्ता गराउन पहल गर्न सरकारसँग अनुरोध गरे पनि सुनुवाइ नभएको उनको गुनासो छ । पति भेडाबाख्रा चराउने काममा दुई पटक गरी ४ वर्ष बसेर आएका थिए । क्यान्सर लागेको भनेपछि समाजका मानिस पनि नजिक आउन छाडे, छोरालाईसमेत रोग सर्छ, नजिक नजाऊ भनिदिएका छन्, कमलाले आँसु झार्दै भनिन्, त्यसपछि जेठो छोरासमेत नजिक आउन छाडेको छ । उनले आर्थिक सहयोगको याचनासमेत गरेकी छन् । भन्छिन्, मलाई आर्थिक रूपले सहयोग गरी उपचार गरिदिने कोही मनकारी भेटिन्छन् कि ।"
विदुरवासीलाई धमिलो पानी,"नुवाकोट (कास) वर्षौंदेखि खानेपानी अभाव झेल्दै आएका सदरमुकाम विदुरवासीले उपभोक्ता समिति नै बनाएर पानी वितरण गरिँदा पनि सुख पाएनन् । समितिले पठाउने पानी असाध्यै धमिलो छ, खानै मिल्दैन । त्यस्तै पानीलाई पनि उनीहरू अढाई सयदेखि ३ सय रुपैयाँसम्म तिर्न बाध्य छन् । विदुर खानेपानी उपभोक्ता समितिले ८९ वर्षयता त्रिशूलीबाट संकलित लेदो पानी सोझै बाँडिरहेको छ । सदरमुकाममा २ हजार ३ सयभन्दा बढी उपभोक्ता छन् । बस्तुलाई समेत खुवाउन नमिल्ने लेदो पानी आउँछ धाराबाट, विदुर नपा२ का रामकृष्ण पाण्डेले भने, कसरी खानु, लुगा धुनु ? यस्तो लेदो पानीको पनि २ सय ५० रुपैयाँ ? वडा १, २, ४ र ५ मा उक्त पानी वितरण हुन्छ, जहाँ जनघनत्व बढी छ । वडा ४ स्थित दुई दर्जनभन्दा बढी सरकारी कार्यालयले पनि धमिलै पानी उपभोग गर्छन् । आयोजनाको भर नभएपछि स्थानीय बासिन्दा पिउने पानी जुटाउन वरपरका मूल र ढुंगेधारा धाउन बाध्य छन् । नजिक मुहान नहुनेहरू गाडी, मोटरसाइकल र स्कुटीमा गाग्री बोकेर धाउँछन् । उनीहरू कदमफेंद, ढुंगेको सिमलफेंद, बाद्रे, कालीखोला मुहानसम्म पुग्छन् । उपभोक्तालाई स्वच्छ सफा पानी खुवाउने भनी आयोजना बनाइए पनि धमिलो पानी उपभोग गर्नुपरेको अर्जुन रावलले गुनासो गरे । महिनैपिच्छे ३ सय तिरिरहेका छौं, उनले भने, तर, जारको पानी किनेर खानुपरिरहेको छ । बर्खामा सधैं पिउने पानीको हाहाकार हुने होटल व्यवसायीको भनाइ छ । नुवाकोट होटल व्यवसायी संघ अध्यक्ष तथा विनपा४ स्थित रिसोन होटलका सञ्चालक मधुसूधन थपलियाले भने, जारको पानी किनेर ग्राहकलाई खुवाइरहेको छु । वितरित गरेको पानीले भाँडा माझ्नसमेत सकिँदैन, ट्यांकरको पानी ल्याउने गरेको छु । विदुर नगरभित्र १ सय ५० भन्दा बढी सानाठूला होटल छन् । समिति अध्यक्ष नारायणबहादुर खनाल स्वच्छ पानी खुवाइरहेको दाबी गर्छन् । फिल्टर थियो, अहिले बिग्रियो, उनले भने, त्यही भएर पानी अलि धमिलो भएको होला, एकदुईवटा फिल्टर राख्नुपर्नेछ । १५ किमि टाढा रसुवाको उत्तरगया गाउँपालिका५ पैरेवसीबाट पानी ल्याइएको हो ।"
सुनौली नाकामा भारतीय पक्षद्वारा फेरि कडाइ,"भैरहवा सुनौली नाका हुँदै आयात निर्यात हुने मालबाहक सवारी साधनलाई भारतीय सुरक्षाकर्मीले चेकजाँच र खनतलासीलाई पुन: कडाइ गरेको छ । कडाइले भैरहवा नाकाबाट हुने आयातनिर्यात र नेपालतर्फको भन्सार राजस्वमा प्रत्यक्ष असर पार्न थालेको छ । विशेषगरी सामान आयात गरी नेपालबाट भारततर्फ फर्कने मालबाहक गाडीमाथि बढी कडाइ गर्ने गरेको हो । सुरक्षाको कारण देखाउँदै साउनको सुरुदेखि नै नेपालबाट भारततर्फ जाने सम्पूर्ण मालबाहक गाडी र यात्रुमाथि दसगजा सीमा क्षेत्रमै कडा चेकजाँच सुरु गरेका थिए । भारतीय अर्ध सैनिक बल एसएसबीले नेपाली पक्षको आग्रहपश्चात् केही दिनअघि चेकजाँचमा खुकुलो बनाएको थियो । विगत एक सातादेखि पुन: कडाइ गरेको हो । सुरक्षा र माथिको आदेश भन्दै जवाफ दिने गरेको भारतीय सुरक्षाकर्मीले भैरहवा नाकामा मात्रै कडा बनाइनुलाई रहस्यमय मान्न थालिएको छ ।चेकजाँच कडाइले सिमानादेखि नेपालतर्फ करिब ५ किमि सडकमा मालबाहक गाडीको लाइन लागेको छ । गाडी चालक र मजदुरले खर्च सकिएर बिचल्ली हुन लागेको बताएका छन् । केही दिनअघि चेकजाँच खुकुलो बनाउँदा सबै समस्या समाधान भएका थिए र पहिलाकै जस्तो आयातनिर्यात सहज बन्न थालेको थियो, भैरहवा भन्सार कार्यालय प्रमुख भूपालराज शाक्यले भने, भारतीय पक्षले फेरि कडाइ गर्न थालेपछि आयातनिर्यात प्रक्रिया असहज बन्न थालेको छ । भन्सार राजस्व पनि प्रभावित छ । आयातनिर्यातमा असर नपर्ने गरी चेकजाँच गर्न स्थानीय तहबाट भारतीय पक्षसँग पुन कुराकानी भइरहेको उनले जनाए ।यस वर्ष भैरहवा भन्सार कार्यालयलाई राजस्व असुली गर्न तोकिएको लक्ष्यअनुसार दैनिक १८ देखि २० करोड रुपैयाँ संकलन गर्नुपर्ने उनले बताए । तर, यो कडा चेकजाँच प्रक्रियाले दैनिक १२१३ करोड रुपैयाँ मात्र संकलन हुने गरेको छ । चेकजाँचमा खुकुलो बनाइएको बेला भने भारतबाट धेरै मालबाहक गाडी आउँदा एकैदिन २३ करोड रुपैयाँ राजस्व संकलन हुने गरेको छ । चेकजाँच खुकुलो बनाइएको बेला दैनिक ३ सयदेखि साढे ३ सय मालबाहक गाडी नेपाल आउने गरेकामा अहिले २ सयदेखि साढे २ सय मात्र गाडी आउने गरेका छन् ।सुरक्षाको कारण र माथिको आदेश भन्दै जवाफ दिने गरेको भारतीय सुरक्षाकर्मीले नेपालसँगको वीरगन्ज, विराटनगर, नेपालगन्ज, मेचीलगायत नाकामा चेकजाँच कडा नबनाउनु र भैरहवा नाकामा मात्रै कडा बनाइनुलाई निकै रहस्यमय मान्न थालिएको हो । भैरहवा नाकामा मात्र कडा पारिनाले भैरहवाबाट हुने गरेको व्यापारिक कारोबार अन्य नाकातर्फ परिवर्तन हुने खतरा बढ्न थालेको छ ।भैरहवा नाका मधेस आन्दोलन र भारतीय नाकाबन्दीको बेला एक दिन पनि अवरुद्ध नभएको एक मात्र भन्सार नाका हो ।भैरहवा नाकामा गरिएको सुरक्षा कडाइले आयातनिर्यात प्रभावित भएपछि एक साताअघि नेपालका लागि भारतीय राजदूत मञ्जिवसिंह पुरी, भारतका लागि नेपालका राजदूत दीपकुमार उपाध्याय, भारतीय सुरक्षा बलका डीआईजी, नेपाली सुरक्षा निकायका प्रमुख र दुवै देशका स्थानीय व्यापारिक संघसंस्थाका पदाधिकारीसहितको सीमावर्ती नेपालको बेलहियामा छलफल भएको थियो । छलफलमा भारतीय सुरक्षा अधिकारीले सीमा क्षेत्रमा ढुवानीमा अवरोध नहुने गरी चेकजाँच गर्न सहमति जनाएका थिए । सहमतिबमोजिम एकदुई दिन केही खुकुलो भए पनि पुन चेकजाँच प्रक्रियालाई पारबहनमै असर हुने गरी कडा पारेका छन् । भैरहवा नाकामा नाकाबन्दीकै झल्को दिने गरेको छ । खुकुलो बनाउँदा ३ देखि ५ मिनेटमा एउटा गाडीलाई चेकजाँच सक्ने गरेको एसएसबीले अहिले आधा घण्टाभन्दा धेरै लगाउने गरेको ट्राफिक प्रहरी इकाई चेकपोस्ट बेलहियाका प्रहरी नायब निरीक्षक विष्णुबहादुर जीसीले बताए । उक्त कारणले सीमा क्षेत्रमा ट्राफिक समस्य जटिल बन्दै जान थालेको उनले बताए । सहमतिअनुसार भारतीय पक्षले नाका सहज गराउनुपर्नेमा झन् कडाइ गरेपछि सहज बनाउनका लागि भारतीय समकक्षी अधिकारीसँग कुराकानी गरी पहल गरिरहेको रूपन्देहीका प्रमुख जिल्ला अधिकारी विनोदप्रकाश सिंहले बताए ।"
समस्याग्रस्त ९ वित्तीय संस्था ब्युँतिँदै,"काठमाडौं केन्द्रीय बैंकबाट हालसम्म समस्याग्रस्त घोषणा भएका १६ संस्थामध्ये ९ वटा ब्युँतिने भएका छन् । समस्याग्रस्त फुकुवा भई सञ्चालनमा आएका र फुकुवाको प्रक्रियामा रहेकासहित कम्तीमा नौवटा ब्युँतिने भएका हुन् । हालसम्म ३ वटा सञ्चालनमा आइसकेका छन् भने ६ वटा सञ्चालनमा आउने प्रक्रियामा रहेको राष्ट्र बैंक स्रोतले जनाएको छ । समस्याग्रस्त घोषणा भएकामध्ये नेपाल विकास बैंक, सम्झना फाइनान्स, युनाइटेड विकास बैंक र हिमालयन फाइनान्स खारेजीमा गइसकेका छन् । तीमध्ये हिमालयन फाइनान्सको खारेजी प्रक्रिया अन्तिम चरणमा छ । यसअघि समस्याग्रस्त घोषणा भएका गोर्खाज फाइनान्स (तत्कालीन गोर्खा विकास बैंक मर्ज भएर बनेको), जनरल फाइनान्स र अरुण फाइनान्स सञ्चालनमा आइसकेका छन् । समस्याग्रस्त रूपमा रहेको तत्कालीन गोर्खा विकास बैंक सामान्य अवस्थामा आएपछि काठमाडौं फाइनान्ससँग मर्जर भएर एक तह घटुवा भई गोर्खाज फाइनान्सको नामबाट सञ्चालनमा आएको हो ।०६५ सालमा क, ख र ग वर्गका वित्तीय संस्थाको अनुमति रोकेको राष्ट्र बैंकले चालु आर्थिक वर्षको मौद्रिक नीतिमार्फत घ वर्गका लघुवित्त बैंक स्थापनामा पनि रोक लगाएको छ ।यसकारण समस्याग्रस्त वित्तीय संस्थामै लगानीकर्ताको आकर्षण बढेको छ । राष्ट्र बैंकका अनुसार हाल ९ वटा संस्था मात्र समस्याग्रस्त रूपमा छन् । तीमध्ये पनि ६ वटा संस्थाको सेयर स्वामित्व हस्तान्तरणको प्रक्रियामा रहेको राष्ट्र बैंकले जनाएको छ । ती संस्थाहरू पनि सञ्चालनमा आएपछि बिग्रेका मध्येबाटै ९ वटा संस्था पुन: सञ्चालनमा आउने भएका हुन् । बाँकी तीनवटा संस्थामध्ये सेयर मार्केट एन्ड फाइनान्स र क्रिस्टल फाइनान्सको विषयमा अदालतमा मुद्दा विचाराधीन छ । यसकारण अदालतको निर्णय आइनसक्दै ती संस्थालाई यथास्थितिमा राख्ने राष्ट्र बैंकको मनसाय देखिन्छ । अर्को संस्था नारायणी डेभलपमेन्ट बैंकबारे भने केही प्रगति भएको देखिँदैन । यसकारण उक्त संस्थालाई खारेजीमा लाने वा पुन: सञ्चालनमा ल्याउने विषयमा राष्ट्र बैंकले निर्णय गरिसकेको छैन । नयाँ लगानीकर्ता खोजेर वा कुनै संस्थासँग मर्ज गरेर भए पनि नारायणी विकास बैंकलाई जोगाउने विषयमा पनि छलफल भइरहेको छ, स्रोतले भन्यो । समस्याग्रस्त संस्थामध्ये कुवेर मर्चेन्ट फाइनान्स सञ्चालनको अन्तिम तयारीमा छ । यसका लागि यो कम्पनीको सेयर स्वामित्व हस्तान्तरण प्रक्रिया अन्तिम चरणमा रहेको राष्ट्र बैंकले जनाएको छ । आउँदो भदौ ४ गते संस्थाको साधारणसभा हुँदै छ, सम्भवत: त्यसपछि यो संस्था सञ्चालनमा आउनेछ, स्रोतले भन्यो । यो कम्पनीको अधिकांश सेयर सिटी एक्सप्रेसलगायत समूहले खरिद गरी सञ्चालनमा ल्याउन लागेको हो ।क्यापिटल मर्चेन्ट बैंकिङ एन्ड फाइनान्स कतार र जापानमा रहेका गैरआवासीय नेपालीको एक समूहले सञ्चालनमा ल्याउन लागेको छ । यसका लागि सेयर स्वामित्व हस्तान्तरण प्रक्रिया अन्तिम चरणमा रहेको राष्ट्र बैंक स्रोतले बताएको छ । यसैगरी वल्र्ड मर्चेन्ट बंैकिङ एन्ड फाइनान्सको सेयर हस्तान्तरण प्रक्रिया पनि पूरा भइसकेको छ । तर, संस्थाको न्यूनतम चुक्ता पुँजी ८० करोड रुपैयाँ पुगि नसकेकाले राष्ट्र बैंकले समस्याग्रस्त फुकुवा गर्न मानेको छैन । सञ्चालकबाट उक्त प्रतिबद्धता आएलगत्तै समस्याग्रस्त फुकुवा गर्ने मनसायमा राष्ट्र बैंक छ ।यसैगरी आउँदो भदौअसोजसम्म नेपाल फाइनान्सको प्रक्रिया पनि पूरा हुने राष्ट्र बैंकले जनाएको छ । काठमाडौं उपत्यकाकै एक व्यापारिक समूहले उक्त कम्पनीको सेयर खरिद गरी सञ्चालनमा ल्याउन लागेको हो । पुन: सञ्चालनका लागि सेयर हस्तान्तरण प्रक्रिया सुरु भएकामध्ये सबैभन्दा बढी काम पूरा भएको संस्था कर्पोरेट डेभलपमेन्ट बैंक हो । यो बैंकको सेयर वीरगन्जका व्यापारीलगानीकर्ताले सञ्चालनमा ल्याउन लागेका हुन् । यो संस्थाले ०७३ चैतको परिष्कृत वित्तीय विवरण पेस गरेलगत्तै समस्याग्रस्त फुकुवा गर्न सकिन्छ, स्रोतले भन्यो । ललितपुर फाइनान्सको पनि सेयर स्वामित्व हस्तान्तरण प्रक्रिया चलिरहेको राष्ट्र बैंकले जनाएको छ । यो कम्पनीलाई पनि काठमाडौं उपत्यकाकै एक व्यापारिक समूहले सञ्चालनमा ल्याउँदै छ । विगतमा समस्याग्रस्त संस्था धेरै हुँदा छुट्टै महाशाखा गठन गरी व्यवस्थापन सुरु गरेको राष्ट्र बैंकले अब उक्त महाशाखा खारेज गर्ने तयारी गरेको छ । असोजसम्म अधिकांश संस्था सञ्चालनमा ल्याउने, बाँकी रहेका १२ वटा लाई कुनै विभागको जिम्मा लगाएर यो महाशाखा खारेज गर्ने तयारी गरेका छौं, स्रोतले भन्यो । राष्ट्र बैंकका प्रवक्ता नारायणप्रसाद पौडेलले उक्त विषयबारे छलफल भए पनि अन्तिम निर्णय भइनसकेको बताए । समस्याग्रस्त संस्थाहरूमध्ये केही सेयर स्वामित्व हस्तान्तरण प्रक्रियामा छन्, उक्त प्रक्रिया पूरा भएपछि अन्य मापदण्ड पनि पुगेका संस्थाहरू सञ्चालनमा आउँछन्, उनले भने । राष्ट्र बैंकले समस्याग्रस्त घोषणा भएपछि सञ्चालनमा आएका वित्तीय संस्थाहरूलाई न्यूनतम चुक्ता पुँजीमा केही छुट दिने संकेत दिएको छ । चालु आर्थिक वर्षको मौद्रिक नीतिमा ती संस्थाहरूको चुक्ता पुँजी सम्बन्धमा छुट्टै नीतिगत व्यवस्था गर्ने राष्ट्र बैंकले बताएको छ । यो बैंकले समस्याग्रस्त घोषणा गरी रिजोलुसन प्रक्रिया सम्पन्न भएपश्चात् सञ्चालनमा आएका बैंक तथा वित्तीय संस्थाको चुक्ता पुँजी वृद्धिका सम्बन्धमा छुट्टै नीतिगत व्यवस्था गर्नेछ, चालु आर्थिक वर्षको मौद्रिक नीतिमा उल्लेख छ ।गत असारसम्म समस्याग्रस्त ११ वटा संस्थाको निक्षेप ३ अर्ब ३ करोड ७४ लाख र कर्जा ६ अर्ब ४२ करोड ३६ लाख रुपैयाँ रहेको राष्ट्र बैंकको तथ्यांक छ । यी संस्थाहरू समस्याग्रस्त हुँदाका बखत कुल निक्षेप ११ अर्ब १९ करोड ८९ लाख र कर्जा १४ अर्ब ४ करोड २३ लाख रुपैयाँ थियो ।"
प्रधानमन्त्री कार्यालयको निर्देशन,"काठमाडौं आयल निगमले पेट्रोलियम पदार्थ भण्डारण गर्न खरिद गरेको जग्गा अनियमितताबारे छानबिन गरी १५ दिनभित्र प्रतिवेदन पेस गर्न प्रधानमन्त्री तथा मन्त्रिपरिषद्को कार्यालयले आपूर्ति मन्त्रालयलाई निर्देशन दिएको छ । कार्यालयले विज्ञप्ति जारी गर्दै सत्यतथ्यसहितको यथार्थ प्रतिवेदन १५ दिनभित्र पेस गर्न आपूर्ति मन्त्रालयलाई निर्देशन दिएको जनाएको छ । आयल निगमले खरिद गरेको जग्गाको सम्बन्धमा केही सातायता विभिन्न समाचार माध्यमहरूमा आएका समाचारको बारेमा छानबिन गरी तथ्यसत्यसहितको यथार्थ प्रतिवेदन १५ दिनभित्र पेस गर्न आपूर्ति मन्त्रालयलाई निर्देशन दिइएको छ, विज्ञप्तिमा भनिएको छ । कार्यालयका सहसचिव हरिप्रसाद पन्थीले अनियमितता ठहर भए प्रक्रियाअनुसार कारबाही हुने बताए । छानबिनको आधारमा भ्रष्टाचार ठहर भए अख्तियार दुरुपयोग अनुसन्धानको कार्यक्षेत्रभित्र पर्छ । विभागीय कारबाही सम्बन्धित मन्त्रालयले गर्छ, उनले भने, जग्गा खरिदका क्रममा कति गम्भीर त्रुटि भएनभएको यकिन भएपछि कारबाहीका लागि क्षेत्राअधिकार तय हुन्छ । निगमले पेट्रोलियम पदार्थको भण्डारण गर्न भन्दै सञ्चालक समितिको स्वीकृतिभन्दा तीन गुणा बढी जग्गा खरिद गरेको छ । उक्त जग्गामा ६ गुणासम्म मूल्य बढाएर खरिद गरेको आरोप छ । तथ्यांकअनुसार सर्लाहीमा स्वीकृतिभन्दा १० बिघाभन्दा बढी जग्गा खरिद भएको छ । सञ्चालक समितिले सर्लाहीमा ४ देखि ५ बिघाका लागि स्वीकृति दिएको थियो। तर, निगमले १५ बिघा १२ कट्ठा १४ धुर कबोल गरी १५ बिघा ६ कट्ठा १४ धुर खरिद गरेको हो ।उक्त जग्गा प्रतिकट्ठा ९ लाख ६१ हजार रुपैयाँको दरले खरिद गरेको छ । यस्तै सञ्चालक समितिले सर्लाहीमा १० करोड रुपैयाँ बराबरको जग्गा खरिदका लागि स्वीकृति दिएको थियो । तर, निगमले २९ करोड ४७ लाख रुपैयाँ भुक्तानी गरिसकेको छ । झापामा करिब २३ बिघाभन्दा बढी खरिद भएको छ । उक्त क्षेत्रमा १५ देखि २० बिघाका लागि स्वीकृति दिएको थियो । निगमले खरिदका लागि २४ बिघा १ कट्ठा १० धुर कबोल गरेको थियो । जसमध्ये २३ बिघा ३ कट्ठा १३ धुर जग्गा खरिद गरेको तथ्यांकमा छ । झापामा प्रतिकट्ठा १३ लाख ५१ हजार रुपैयाँको दरले खरिद भएको छ । चितवनका लागि २० बिघा स्वीकृति दिएको थियो । तर, निगमले २४ बिघा ९ कट्ठा २२७ धुर कबोल गरी २३ बिघा १२ कट्ठा ३२५ धुर खरिद गरेको छ । उक्त क्षेत्रमा प्रतिकट्ठा १५ लाख ८५ हजार रुपैयाँको दरले खरिद गरेको निगमले जनाएको छ । भैरहवामा भने स्वीकृत गरेको क्षेत्रफलभित्रै जग्गा खरिद गरेको विवरणमा छ । भैरहवामा १५ बिघाका लागि स्वीकृत गरेको थियो । निगमले २७ बिघा १६ कट्ठा १७५ धुर कबोल गरी १४ बिघा ७ कट्ठा ७१ धुर खरिद गरेको छ । उक्त क्षेत्रमा खरिद गरिएको जग्गाको मूल्य भने चर्को छ । भैरहवामा प्रतिकट्ठा १० लाख ९३ हजार रुपैयाँको दरले खरिद गरेको छ ।सार्वजनिक लेखा समिति, अर्थ उपसमिति र उद्योग वाणिज्य तथा उपभोक्ता हित सम्बन्ध समितिको बैठकमा बोल्ने सांसदहरूले भने उक्त मूल्य अस्वाभाविक भएको दाबी गर्दै आएका छन् । उनीहरूका अनुसार जग्गा खरिद गरिएको क्षेत्रमा प्रतिकट्ठा डेढ लाख रुपैयाँदेखि २ लाख रुपैयाँ मात्रै पर्छ । लेखा समिति बैठकले खरिदका क्रममा अनियमितता भएको ठहर गर्दै थप छानबिन र कारबाहीका लागि अख्तियारलाई लेखिपठाउने निर्णय गरिसकेको छ । व्यवस्थापिका संसद्को अर्थ उपसमितिले पनि जग्गा खरिदका लागि गरेको टेन्डर गलत भएको ठहर गरेको थियो । यसबारे स्थलगत अनुगमन र अध्ययन गर्ने निर्णय गरेको छ । त्यसपछि सरकारलाई जग्गा खरिद प्रक्रिया रोक्न निर्देशन दिने जनाइसकेको छ । उपभोक्ता हित सम्बन्ध समितिले पनि स्थलगत अध्ययन गरेर प्रतिवेदन सार्वजनिक गर्ने बताएपछि प्रधानमन्त्री कार्यालयले पनि चासो दिएको हो । सहसचिव पन्थीका अनुसार मन्त्रालयलाई निर्देशन आइतबार नै दिएको थियो । यता निर्देशनबारे आपूर्ति मन्त्रालयका अधिकारीहरू भने जानकारी नभएको प्रतिक्रिया दिएका छन् । मन्त्रालयका सूचना अधिकारी बाबुराम भुसालले आफू स्टाफ कलेज तालिममा रहेको बताउँदै यस सम्बन्धमा जानकारी नभएको बताए । अर्का सहसचिव पौड्यालले पनि प्रधानमन्त्री कार्यालयको निर्देशन सम्बन्धमा आफूलाई कुनै जानकारी नभएको बताए । प्रधानमन्त्री कार्यालयको निर्देशन सम्बन्धमा मैले कुनै पत्र पाएको छैन । सूचना अधिकारीका रूपमा उपसचिव बाबुराम भुसाललाई तोकेका छौं, उनले भने, थप जानकारी उहाँबाट लिनू ।प्रधानमन्त्री कार्यालय सहसचिव पन्थीले आफ्नो जिम्मेवारीबाट पन्छिन नमिल्ने बताए । जग्गा खरिद भएको सन्दर्भमा सत्यतथ्य प्रतिवेदन १५ दिनभित्र उपलब्ध गराउन आइतबार नै निर्देशन दिएको थियो । सञ्चारमाध्यलाई सोमबार जानकारी गराएको हो, उनले भने, जिम्मेवार व्यक्तिले निर्देशन थाहा छैन भन्न मिल्दैन । मंगलबार पुन: फलोअप गर्छु ।यता निगमले भने अन्तर्राष्ट्रिय मापदण्डअनुरूपको भण्डारण स्थल निर्माण गर्न धेरै जग्गा आवश्यक पर्ने र भविष्यलाई समेत मध्यनजर गरी आवश्यक मात्रामा खरिद गरेको दाबी गर्दै आएको छ । स्थलगत अध्ययन र प्राविधिक कमिटीेले दिएको प्रतिवेदनअनुसार उपयुक्त जग्गाहरू खरिद गरेको निगमको दाबी छ ।संसदीय समितिबीच मतभेद जग्गाखरिद प्रकरणमा संसदीय समितिहरूबीच मतभेद देखिएको छ । लेखा र अर्थ उपसमितिले पनि छानबिन सुरु गरेपछि आयल निगम आफ्नो कार्यक्षेत्रभित्र पर्ने भन्दै संसदकै उद्योग वाणिज्य तथा उपभोक्ता हित सम्बन्ध समितिले आपत्ति जनाएको छ । यस सम्बन्धमा सभामुखलाई समेत ध्यानाकर्षण गराएको एक सांसदले बताए । उद्योग, वाणिज्य र आपूर्ति मन्त्रालयअन्तर्गतका संस्थानसम्बन्धी उपभोक्ता हित सम्बन्ध समितिलाई अधिकार हुन्छ । अन्य समितिले अरूको क्षेत्राधिकार हस्तक्षेप गर्न मिल्दैन, ती सांसदले भने । विवाद चर्केपछि अर्थ समितिले स्थलगत अध्ययन गर्ने योजना बनाए पनि सभामुखबाट स्वीकृत हुन सकेको छैन । उपभोक्ता समितिले भने स्थलगत अध्ययनका लागि ५ सदस्य टोली गठन गरिसकेको छ । अध्ययन टोली दुईतीन दिनमा जाने जनाएको छ ।अर्थ उपसमिति संयोजक अब्दुल रजकले व्यवस्थापिका संसद् नियमावली २०७३ अनुसार अर्थ समितिलाई आर्थिक विषयवस्तुबारे अध्ययन गर्ने, कागजपत्र झिकाउने तथा कुनै पनि सम्बद्ध व्यक्ति वा पदाधिकारीलाई बोलाउन सक्ने अधिकार छ । सोहीअनुसार अर्थ उपसमितिले छानबिन गरेको उनले बताए ।"
"नेप्से बढ्यो, कारोबार रकम घट्यो","काठमाडौं सेयर बजार मापक नेप्से परिसूचक सोमबार करिब ३ अंकले बढ्यो । कारोबारमा आएका अधिकांश समूहको परिसूचक बढेपछि नेप्से ०१७ प्रतिशतको वृद्धिसहित १ हजार ६ सय ६७९४ विन्दुमा उक्लिएको हो । उक्त दिन कारोबारमा आएकामध्ये बंैकिङ, जलविद्युत् र उत्पादन तथा प्रशोधन समूहका परिसूचक घटे । तर, होटल विकास बैंक, वित्त कम्पनी, बिमा र अन्य समूहको परिसूचक बढेपछि समग्र नेप्सेको वृद्धिमा टेवा पुगेको हो । परिसूचक बढे पनि अघिल्लो दिनको तुलनामा कारोबार रकम भने करिब साढे ६ प्रतिशतले घट्यो । साढे ८ हजार कारोबारबाट ३९ लाख ४२ हजार ५ सय ४८ कित्ता सेयर किनबेच भए । उक्त कारोबारबाट ९४ करोड ६० लाख रुपैयाँ परिचालन भयो भने बजार पुँजीकरण पनि बढेर १९ खर्ब ५४ अर्ब रुपैयाँ कायम भएको छ । सोमबार अन्य समूहको परिसूचक १९४ प्रतिशतले बढ्यो । यसैगरी वित्त कम्पनी समूहको परिसूचक १७१, होटलको ०७९, विकास बैंकको ०२ र बिमाको ००४ प्रतिशतले बढे । उक्त दिन जलविद्युत् समूहको परिसूचक ०५४, उत्पादन तथा प्रशोधनको ०१२ र बैंकिङका ००४ प्रतिशत ऋणात्मक रहे ।"
धनकुटामा दूध उत्पादन बढ्यो,धनकुटा (कास) जिल्लामा दूध उत्पादन बढेको छ । गत वर्ष १२ हजार ४ सय ९६ टन दूध उत्पादन भएको जिल्ला पशु सेवा कार्यालयले जनाएको छ । कार्यालयका अनुसार गत वर्ष ७ हजार टन दूध जिल्ला बाहिर बिक्री गरिएको थियो । जिल्लाभित्रै ५ हजार १ सय ९६ टन दूध खपत हुने गरेको हो । पछिल्लो समय दूधजन्य उद्योग पनि वृद्धि हुन थालेका छन् । मध्य पहाडी लोकमार्ग लक्षित दुग्ध उत्पादन कार्यक्रमका लागि कार्यालयले आर्थिक तथा प्राविधिक सेवा उपलब्ध गराइएको जनाएको छ। कार्यालयले व्यावसायिक गाईभैंसी प्रवद्र्धन युवा लक्षित कार्यक्रम पनि सञ्चालन गरेको जनाएको छ । व्यावसायिक फर्मका लागि १० लाख ५० हजार रुपैयाँ बजेट अनुदान उपलब्ध गरिने जनाइएको छ । जिल्लामा आधा दर्जन दूध चिस्यान केन्द्रले दैनिक ठूलो कारोबार गर्दै आएका छन् । सगरमाथा दुग्ध चिस्यान केन्द्र सिधुवाले तेह्रथुम र धनकुटाका दर्जनौं स्थानबाट लाखौं मूल्यको दूध संकलन गर्दै आएको छ । जिल्लामा उत्पादित अधिकतम दूध विराटनगरस्थित दूध वितरण आयोजनाले खरिद गर्दै आएकाले कृषकलाई बजारको अभाव टरेको कृषक खड्ग कार्कीले बताए ।
अलैंचीको भाउ घट्दा कृषक मारमा,"भोजपुर (कास) सिद्धेश्वरका विष्णु राउतले गत वर्ष प्रतिमन १ लाख रुपैयाँका दरले १२ मन अलैंची बेचे । राम्रै भाउ पाएपछि धानखेती हुने उब्जाउ जमिनमा पनि अलैंची विस्तार गरे । उनले ८० रोपनीमा अलैंची खेती विस्तार गरेका छन् । यस वर्ष पनि १५ मन जति अलैंची उब्जाए तर सोचेजस्तो दाम पाएनन् । प्रतिमन ४० हजारमा भाउ झरेका कारण आयस्रोत गुम्ने चिन्तामा छन् । केही महिनाअघिसम्म भाउ पाउला भन्ने आशा थियो । झन्झन् भाउ ओरालिन थालेपछि धानखेती मासेर अलैंची विस्तार गरेकामा पछुतो पनि लाग्न थालेको छ । एक लाखको भाउ पाएपछि उब्जाउ जग्गामा समेत अलैंची लगाइयो, राउतले भने, भाउ घटेर चौपट भएको छ । उत्तरी साल्पासिलिछो गाउँपालिका दोभानेका वीरकुमार राई १० वर्षयता अलैंची खेती गर्दै आएका छन्। आम्दानीको मनग्य स्रोत भए पनि पछिल्लो ५ वर्षयता रोग किराको प्रकोपले गर्दा बगान नष्ट हँुदै गएको छ ।कालो, पहेंलो, डढुवा, छिर्केफुर्के रोगबारे कृषि विकास कार्यालयमा जानकारी गराए पनि पहिचान नभएको बताए । आफूले जानेजति उपाय लगाए पनि समाधान गर्न नसकेपछि बगान सखाप हुँदै गएको छ । रोगले ग्रसित बनाएपछि स्वस्थ र स्वच्छ बिरुवा पाउन मुस्किल भएको छ । कृषि कार्यालयका योजना शाखाका युकमणि भट्टराईका अनुसार जिल्लाभर साविकका दोभाने, खार्ताम्छा, मूलपानी, केउरेनीपानी, हेलौछा, श्यामशिला, चम्पे, कोट, गोगने, खावालगायतमा २ सय हेक्टर क्षेत्रफलमा अलैंची खेती हुँदै आएको छ । रामसाही, गोल्साही, डम्बरसाही, जिर्मले, चिबेसाहीलगायतका जातका अलैंचीको खेती हुने गरेको छ ।"
अनियमितता गर्नेलाई कारबाही : आपूर्तिमन्त्री,"सोमबार विराटनगरमा पत्रकारसँग उनले सार्वजनिक लेखा समिति तथा अर्थ समितिको प्रतिवेदन तथा निर्देशनको आधारमा कारबाही हुने बताएका हुन् । आयल निगमकको जग्गा खरिद प्रकरणमा चलन चल्तीको भन्दा बढी मूल्य भुक्तानी गरेको देखिएकाले कारबाहीको विकल्प नभएको उनको भनाइ थियो। जग्गा खरिद गर्दा कानुनी प्रक्रिया पूरा गरेको देखिए पनि व्यावहारिक रूपमा लामो तयारीपछि अनुचित लाभ लिने वातावरण बनाएको उनले बताए । निगमभित्र लामो समयदेखि गलत प्रवृत्ति हाबी देखिएकाले त्यस्तो प्रवृत्तिसँग आफू निडर भएर लड्ने मण्डलले बताए । गलत काम गरेको पाइए कारबाही गर्न कुनै पनि शक्तिले मलाई रोक्न सक्दैन । म मन्त्री पद छाड्न तयार छु तर दोषीलाई छाडदिनँ, उनले भने, जग्गा खरिद गरेको मितिमा सोही क्षेत्रका अन्य कारोबार र त्यसको मूल्यलाई आधार मानेर अनियमितता भए नभएको प्रमाणित भइहाल्छ ।"
मनासलुमा हालसम्मकै बढी पर्यटक,"गोरखा मनासलु संरक्षित क्षेत्रमा गत आर्थिक वर्षमा हालसम्मै सबैभन्दा बढी पर्यटक घुम्न आएका छन्। आर्थिक वर्ष ०७३७४ मा ५ हजार ७ सय ४५ विदेशी पर्यटकले मनासलु क्षेत्रको चुम र नुव्री भ्यालीको भ्रमण गरेका हुन् ।मनासलु संरक्षण क्षेत्र आयोजना (एमक्याप) का अनुसार भूकम्पका कारण सन् २०१५ मा २ हजार ४ सय १९ जना पर्यटक घुम्न आएका थिए । भूकम्पले अवरुद्ध पदमार्गको मर्मत र सुधारसँगै पर्यटकको आवागमन शत प्रतिशतले वृद्धि भएको एमक्यापले जनाएको छ । सन् २०१६ मा ४ हजार ८ सय ७२ पर्यटकले मनासलु क्षेत्र भ्रमण गरे । २०१७ को पर्यटक आउने सिजन अझै बाँकी छ, हालसम्मकै धेरै पर्यटक घुम्न आएका छन्, एमक्यापका प्रमुख नरेन्द्र लामाले भने । मनासलु संरक्षित क्षेत्र विदेशीहरूका लागि घुम्न खुला भएको १९ वर्ष भएको छ । सन् १९९८ बाट मनासलु क्षेत्र विदेशीका लागि घुम्नका लागि खुला गरिएको थियो । उक्त वर्ष ३ सय ४४ पर्यटक आएका थिए । भूकम्पपछि मनासलु पदमार्गको पूर्वाधार विकास गरिएको उनले बताए । डीएफआईडीको सहयोगमा बाटोको चौडाइ दुई मिटर बनाइएको एमक्यापले जनाएको छ । पदमार्ग मर्मत सुधार भएकै कारण पर्यटकहरूको संख्या बढ्न थालेको उनको भनाइ छ । पहिरोले बाटो बगाएको सिर्दिबास र चुम्चेतको सर्दी खोलामा क्यान्डिलिभर पुल निर्माण गरिएको छ । मुलुकमै पहिलोपटक नयाँ प्रविधिको पुल मनासलु पदमार्गमा बनेको हो । पर्यटकको संख्या बर्सेनि बढदै गए पनि भूकम्पलगत्तैको वर्षमा घटेको थियो । पदमार्गको पुनर्निर्माणपछि पर्यटकको आगमन दर निकै बढेको हो ।एमक्यापले विदेशी पर्यटकलाई मात्रै भ्रमण अनुमति दिने गर्छ । अक्टोबर, नोभेम्बर, सेप्टेम्बर, अप्रिल र मे महिना यस क्षेत्र घुम्न उपयुक्त मौसम हुनाले विदेशीहरू मनासलु हिमाल आरोहण पनि गर्छन् । मनासलु सर्किटमा पर्यटकलाई लक्षित गरी सयको हाराहारीमा होटलहरू सञ्चालनमा छन् । मनासलु पदमार्ग हँुदै लापुभीरबाट सिर्दिबासतर्फ नेपाली सेनाले सडकको ट्याक खोल्ने काम गरिरहेको छ । सडक बनेपछि ट्रेकिङ गर्न आउने पर्यटकको आर्कषण घट्ने भन्दै संरक्षण क्षेत्र आयोजनाले वैकल्पिक पदमार्गको खोजी सुरु गरेको लामाले बताए । बारपाक हँुदै रुबीनालाबाट सिर्दिबासको न्याक पुग्ने बाटोको अध्ययन गरिरहेका छौं, उनले भने, पर्यटक हिँड्ने पुरानो बाटो फराकिलो सडकमा रूपान्तर भएपछि हिँड्न मन पराउनेहरू घट्छन्, उनले वैकल्पिक रुट खोजिँदै गरेको जनाए ।"
बोडी र मुसुराका नयाँ जात सिफारिस,"नेपालगन्ज (कास) कोसेबाली अनुसन्धान कार्यक्रम खजुराले यस वर्ष मुसुरो र बोडीका नयाँ जातको सिफारिस गरेको छ । कार्यालयले गाजले बोडी ३ र खजुरा मसुरो ३ जात सिफारिस गरेको हो । कार्यालयका अनुसार नेपालका सबै स्थानमा गरिएको परीक्षणपछि मसुरो र बोडीका नयाँ जातहरू सिफारिस गरिएको हो । नयाँ सिफारिस गरिएको गाजले बोडी ३ लाई वर्षा र गृष्म दुवै मौसममा लगाउन सकिन्छ । यो जातमा पहेंलो छिरबिरे, कोत्रे र कोसाको डडुवा रोग सहन सक्ने क्षमता छ । कार्यक्रम संयोजक एवं वरिष्ठ वैज्ञानिक रामबाबु पनेरूका अनुसार यसको हरियो कोसा ५५ देखि ६० दिनमै तयार हुन्छ । गाजले बोडी ३ को खेती तराई, भित्रीमधेस र मध्य पहाडको १२ सय मिटरसम्म गर्न सकिन्छ । यसको दाना पनि आकर्षक हुने भएकाले किसानको रोजाइमा परेको पनेरूले बताए । यो बोडीको दाना एक हेक्टरमा १८ टन र कोसाको उत्पादन ३१ टन हुने कार्यालयले जनाएको छ । यसलाई दाल र तरकारी दुवैका रूपमा प्रयोग गर्न सकिन्छ । त्यस्तै खजुरा मसुरो ३ लाई पश्चिम तराई र मध्यपहाडमा खेती गर्न उपयुक्त हुने वरिष्ठ वैज्ञानिक पनेरूले बताए । उनका अनुसार तराईका बाँके, बर्दिया, कैलाली र कञ्चनपुरमा खेती गर्न प्रभावकारी छ । यसअघि सिफारिस गरिएका खजुरा मसुरो १ र २ भन्दा ३ मा जिंक, आइरन र सेलेनियम बढी रहेको उनले बताए । खजुरा ३ को दाना आकर्षक हुने, मध्यम आकार हुने र बढी उत्पादन दिने उनको भनाइ छ । त्यस्तै यसमा ओइलाउने र डडुवा रोगको प्रतिरोधी क्षमता बढी छ ।"
एग्रिबिजिनेस सेन्टर सुरु,"काठमाडौं (कास) देशभरका कृषि उद्यमीका लागि नेपाल एग्रिबिजिनेस इनोभेसन सेन्टर (नेविक) स्थापना भएको छ । कृषि विकासमन्त्री रामकृष्ण यादवले सोमबार लाजिम्पाटमा यसको उद्घाटन गरे । नेविकले एकै ठाउँबाट कृषि व्यवसायमा संलग्न साना तथा मध्यम व्यवसायलाई इन्कुवेसन सेवा प्रदान गर्नेछ । यसलाई नेपालको कृषि व्यवसायका लागि पहिलो इन्कुवेसन तथा नवीन प्रविधि इनोभेसन प्रवद्र्धन गर्ने थलो भनिएको छ । यहाँबाट व्यावसायिक सल्लाह, सुझाव, व्यवस्थापन तथा व्यवसाय परामर्श गरिनेछ । त्यसैगरी बजारीकरण तथा बजारमा पहुँच, वित्त तथा लगानीमा सहजीकरण, प्रविधिमा पहुँच, कार्यस्थल तथा अन्य सुविधा, सञ्जाल विस्तार तथा ज्ञान हस्तान्तरण गरिनेछ ।"
नार्कमा महतो,काठमाडौं (कास) कृषि अनुसन्धान परिषद् (नार्क) को प्रमुखमा वरिष्ठ वैज्ञानिक वैद्यनाथ महतो नियुक्त भएका छन् । कृषि सचिव सुरोज पोखरेलका अनुसार मन्त्रीस्तरीय निर्णयबाट महतोलाई नियुक्त गरिएको हो । उनी बाली रोगविज्ञ हुन् । उमेर हदबन्दीका कारण कार्यकारी निर्देशक वाईआर पाण्डेले साउन ६ मा अवकाश पाएपछि नार्क प्रमुखविहीन रहेको थियो । हालै विस्तार भएको मन्त्रिपरिषद्बाट कृषिमन्त्रीमा रामकृष्ण यादव आएपछि उनले महतोलाई जिम्मेवारी दिएका हुन् । सचिव पोखरेलका अनुसार नार्कको प्रमुखका लागि दरखास्त आह्वान गर्नुपर्ने कानुनी व्यवस्था छ ।
इङल्यान्ड विजयी,"म्यानचेस्टर (एएफपी) मोइन अलीले सानदार अलराउन्ड प्रदर्शन गरेपछि इङल्यान्डले दक्षिण अफ्रिकाविरुद्धको चौथो तथा अन्तिम टेस्ट १ सय ७७ रनले जितेको छ । नतिजासँगै इङल्यान्ड घरेलु शृंखला ३१ ले जितेर आईसीसी टेस्ट वरीयतामा अस्ट्रेलियालाई उछिन्दै तेस्रो स्थानमा उक्लेको छ । ३ सय ८० रनको लक्ष्य पाएको भ्रमणकारी दक्षिण अफ्रिका चौथो दिनको चिया समयपछि २ सय २ रनमा अलआउट भयो । देव्रेहाते स्पिनर अलीले १९५ ओभरमा १ मेडन राख्दै ६९ रन खर्चेर ५ विकेट लिए । तीव्र बलर जेम्स एन्डरसनले ३ तथा स्टुवार्ट ब्रोड र टोबी रोलान्ड जोन्सले ११ विकेट लिए । चियाअगाडि हासिम अमला ८३ रनमा आउट भएसँगै दक्षिण अफ्रिकाको टेस्ट जितेर शृंखला बराबरी गर्ने सम्भावना कमजोर बनेको थियो । १ सय ५९ बल खेल्दै १३ चौका र १ छक्का प्रहार गरेका अमलालाई अलीले एलबीडब्लू आउट गरे । अमलाले रिभ्यू लिए पनि निर्णय अलीको पक्षमा आएको थियो । अमलाले कप्तान फाफ डु प्लेसिससँग चौथो विकेटमा १ सय २३ रन जोड्दा दक्षिण अफ्रिकाले इङल्यान्डलाई चुनौती तेस्र्याएको थियो । ६१ रन बनाएका डु प्लेसिसलाई एन्डरसनले आउट गरे । ८५ बल खेलेका उनले ८ चौका प्रहार गरे । केशव महाराज २१ रनमा नटआउट रहे। २२४८ बाट सोमबार खेल सुरु गरेको इङल्यान्डबाट दोस्रो इनिङ्समा अली ७५ रन बनाई नटआउट रहे । ६६ बल खेल्दै उनले ९ चौका र ३ छक्का प्रहार गरी इङल्यान्डलाई २ सय ४३ रनमा पुर्याए । दक्षिण अफ्रिकाका मोर्ने मोर्केलले ४, डुन्नी ओलिभरले ३ र कागिसो राडाबाले २ विकेट लिए । इङल्यान्डले पहिलो इनिङ्समा ३ सय ६२ रन र दक्षिण अफ्रिकाले २ सय २६ रन बनाए । अलीले दक्षिण अफ्रिकाको पहिलो इनिङ्समा २ विकेट लिएका थिए । उनले शृंखलामा कुल २५ विकेट लिए ।"
अम्बिका स्मृति जुडो अन्तिम साता,"काठमाडौं (कास) नेपाल जुडो संघले आठौं अम्बिकाबहादुर क्षेत्री स्मृति खुला जुडो प्रतियोगिता साउन अन्तिम साता गर्ने भएको छ ।साउन २८२९ मा हुने प्रतियोगितामा पुरुषमहिलातर्फ ८८ तौलसमूहमा क्लब र जिल्ला गरी २२ टिमका १ सय ४० खेलाडीले भाग जुडो संघका अध्यक्ष दीपकहर्ष बज्राचार्यले सोमबार पत्रकार सम्मेलनमा बताए । प्रतियोगिताबाट नयाँ राष्ट्रिय टिमको छनोट जनाइएको छ । पुरुष ५५ केजी र महिला ४४ केजीमुनिको तौलबाट भने राष्ट्रिय टिमलाई खेलाडी छनोट नहुने बताइएको छ । प्रतियोगिताको पुरुष ९० केजीमुनि तौलका विजेता खेलाडी अक्टोबर ५ मा ताजकिस्तानको दुसानबेमा हुने पाँचौं अन्तर्राष्ट्रिय जुडोलाई छनोट हुनेछन् । यसै प्रतियोगिता र पुरानो प्रदर्शनका आधारमा अक्टोबरमा क्रोएसियामा हुने जुनियर वल्र्ड च्याम्पियनसिपका लागि दुई खेलाडी छानिने अध्यक्ष बज्राचार्यले बताए । हंगेरीमा हुने सिनियर वल्र्ड च्याम्पियनसिपमा मनिता प्रधान श्रेष्ठ, फुपुल्हामु खत्री र मोहन सुनुवारलाई सहभागी गराउने संघले जनाएको छ । च्याम्पियनसिप यही अगस्टमा हुनेछ ।प्रतियोगिता गर्न करिब ५ लाख रुपैयाँ खर्च हुनेमा १ लाख ७५ हजार स्वर्गीय क्षेत्रीका परिवारले प्रायोजन गर्ने जनाइएको छ । क्षेत्रीका छोरा प्रमोदबहादुरले उक्त रकमबराबरको चेक जुडो संघका कोषाध्यक्ष विपिनप्रसाद श्रेष्ठलाई हस्तान्तरण गरे । प्रतियोगिताअघि साउन २७ मा रेफ्री तथा कोचिङ सेमिनार हुनेछ । सेमिनार र प्रतियोगिता दुवै सातदोबाटोस्थित अन्तर्राष्ट्रिय खेलकुद परिसरमा हुनेछ ।"
आत्मविश्वासी बन्दै प्रतिमा,"काठमाडौं नेपाली महिला गल्फर प्रतिमा शेर्पाले एक महिनायता अमेरिकामा गरिएको प्रशिक्षण र प्रतियोगिता अनुभवले आत्मविश्वास बढेको बताएकी छन् ।व्यावसायिक महिला गल्फरको एलपीजीए टुर सञ्चालन हुने सान डिएगोस्थित ओमनी ला कोस्टामा खेल्ने अवसर पाएकी उनले अमेरिकाबाट कान्तिपुरसँग भनिन्, एलपीजीएको गल्फ कोर्समा खेल्न पाउनु ठूलो कुरा हो । यसले कन्फिडेन्स बढाएको छ । कोर्स म्यानेजमेन्ट पनि सिकिरहेकी छु । प्रशिक्षक सचिन भट्टराईसँगै जुलाई ३ मा अमेरिका पुगेकी प्रतिमाले क्यालिफोर्नियास्थित गल्फ लिंक एकेडेमीमा डन प्रसन्ससँग एड्भान्स गल्फ टेक्निक बारे पाँच दिन प्रशिक्षण पनि गरिन् ।प्रसन्सले एड्भान्स टेक्निकको भिडियो एनालाइसिस गरेर केकस्तो कमजोरी कसरी सुधार गर्ने भन्ने सल्लाह दिए । यसबाट प्रतिमाको खेलमा धेरै परिवर्तन देखिएको छ, प्रशिक्षक भट्टराईले भने । नेपाली गल्फमा भिडियो विश्लेषण प्रविधिको हालसम्म प्रयोग गरिएको छैन ।भिडियो विश्लेषणबाट धेरै कमजोरी थाह पाइयो र त्यसलाई सुधार गर्न सजिलो भएको छ । निकै सुधार भइरहेजस्तो लाग्छ, १८ वर्षीया प्रतिमाले भनिन् । उनी दूरी बढाउँदै ड्राइभर शट २ सय ३० यार्डसम्म प्रहार गर्ने भएकी छन् । क्यालिफोर्नियाको विभिन्न पाँच गल्फ कोर्समा अभ्यास गरेकी उनले दुई प्रतियोगितामा पनि खेल्न भ्याइन् ।गत साता सम्पन्न भीसीजेजीए गल्फ टुरको यू२१ प्रतियोगितामा उनी पहिलो भएकी थिइन् । पार ७१ को लास पोसेस कन्ट्री क्लबमा डबल बोगीबाट खेल सुरु गरेकी उनले दुई ओभर ७३ स्कोर गरेकी थिइन् । उनले सुरुका नौ होलमा दुईदुई बोगी र बर्डी गरिन् । पछिल्ला नौ होल इभन पारमा टुंग्याएर आफ्नो क्याटगोरीमा पहिलो भइन्, प्रशिक्षक भट्टराईले भने, उनको प्रदर्शन राम्रो रह्यो, सबैले प्रसंशा गरेका छन् । उनले २० गल्फर सहभागी यू२१ स्पर्धामा तीन स्ट्रोकको जित हात पारेकी थिइन् ।प्रतिमा अघिल्लो साता ओलिभस लिंक कोर्समा भएको म्याचप्लेमा कट बनाएर दोस्रो चरण (क्वाटरफाइनल) पुगेकी थिइन् । त्यसअघि उनी ओहायो गल्फ क्लबमा भएको स्क्र्याम्बल (प्रो र एमेच्योरको मिश्रित टिम प्रतिस्पर्धा) मा तेस्रो भएकी थिइन् । अनुभवका लागि स्क्र्याम्बलमा खेलेकी थिइन् । यहाँ (अमेरिका) उनको प्रतिस्पर्धा यसैबाट सुरु भयो । अहिले उनको खेलमा राम्रो प्रगति भइरहेको छ, प्रशिक्षक भट्टराईले भने ।यी गुरुचेली नेपाल गल्फ संघ र कतार एयरवेजको सहयोगमा अमेरिका पुगेका हुन् । उनी अमेरिकामा प्रशिक्षण गर्ने पाँचौं नेपाली गल्फर हुन् । यसअघि नेपालका सर्वाधिक सफल प्रो शिवराम श्रेष्ठ, सूर्य नेपाल मास्टर्स २०१० मा प्रोतर्फ पहिलो भएका रुपक आचार्य, सचिन भट्टराई (प्रतिमाका प्रशिक्षक) र राधेश्याम थापाले अमेरिकाको विभिन्न गल्फ एकेडेमीमा प्रशिक्षण गरेका थिए ।सोसल गल्फमा ३० बढी उपाधि जितेकी प्रतिमा गोकर्ण गल्फ कोर्समा सन् २०१४ र २०१६ मा भएको फाल्डो सिरिज नेपाल च्याम्पियनसिपमा गल्र्सतर्फ पहिलो हँुदै फाल्डो सिरिज ग्रान्ड एसिया फाइनललाई छनोट भएकी थिइन् । तर पासपोर्ट नहुँदा उनले ग्रान्ड एसिया फाइनल खेल्ने अवसर गुमाएकी हुन् । प्रतिमाले नेपालको पहिलो व्यावसायिक महिला गल्फर बन्ने लक्ष्य बनाएकी छन् ।"
विशालबजार च्याम्पियन,"लेखनाथ (कास्की) वीरबहादुर जीसी स्मृति अन्तर कर्पोरेट सेभेनएसाइड फुटबलको उपाधि विशालबजार व्यापारिक एसोसिएसनले जितेको छ । पोखरा रंगशालामा सोमबार सम्पन्न फाइनल खेलमा विशालबजारले टीएन मल्टिनेसनल कम्पनीलाई ३० ले हरायो । नेपाल सेभेनएसाइड फुटबल महासंघद्वारा आयोजित प्रतियोगितामा विजेताले ५० हजार र उपविजेताले ३० हजार रुपैयाँ प्राप्त गरे । सोमबारै सेमिफाइनलमा टीएनले रोटर्याक्ट क्लब अफ हेम्जा तथा विशालबजारले लायन्स क्लब अफ पोखरा मुनाललाई हराएर उपाधि भिडन्त पक्का गरेका थिए । एएफसीको ए लाइसेन्स प्रशिक्षक तथा महासंघ सदस्य राजेन्द्र तामाङ, गत वर्ष समितिमा रहेर उत्कृष्ट काम गरेका सदस्य मनोजकुमार श्रेष्ठलाई सम्मान गरिएको थियो । यसअघि महासंघले पोखरा र काठमाडौंमा पेप्सी अन्तर्राष्ट्रिय सेभेनएसाइड फुटबलको दुई संस्करण आयोजना गरिसकेको छ । लेखनाथ महानगरपालिका१० का अध्यक्ष राजकुमार गुरुङ, आयोजक महासंघ अध्यक्ष नवीन पुन, संयोजक सुनील जीसीले पुरस्कृत गरे ।"
एबीबीए बारे अन्योल,"लन्डन आर्सनलले बेलायती फुटबलमा नयाँ इतिहास बनायो, जति बेला उसले पेनाल्टी सुटआउटमा चेल्सीलाई हरायो । यसपल्ट पेनाल्टी सुटआउट भएको थियो, एबीबीए ढाँचामा । यो नयाँ स्वरूपलाई लिएर धेरै फुटबल पण्डितदेखि लिएर प्रशंसक भने अन्योलमा परेका छन् । कम्युनिटी सिल्डको ९० मिनेटको खेल ११ को बराबरीमा टुंगिएपछि वेम्बलीमा भएको प्रतिस्पर्धामा आर्सनल टाइब्रेकरमा ४१ ले विजयी रह्यो । यो पेनाल्टी प्रहारको ढाँचा टेनिसमा टाइब्रेकरजस्तै छ । यसको उद्देश्य छ, दुवै टिम (ए र बी टिम) प्रति समान न्याय । सामान्यत: पेनाल्टी सुटआउटमा पहिले प्रहार गर्नेलाई फाइदा हुने गर्छ । यसरी पेनाल्टी प्रहार गर्दा एक टिमले प्रहार गरेपछि अर्कोको पालो हुन्छ । छोटकरीमा भन्दा एबी, एबी, एबी र एबी । नयाँ ढाँचाअनुसार हुनेछ एबी, बीए, एबी, बीए । नयाँ ढाँचाले दोस्रोपल्ट पेनाल्टी प्रहार गर्नेलाई कम मानसिक दबाब दिने पनि दाबी छ । यसबाट पहिले पेनाल्टी प्रहार गर्नेलाई फाइदा पनि कम हुने विश्वास छ । यस नयाँ स्वरूपको पेनाल्टी प्रहारबाट आर्सनलले भरपुर फाइदा लियो । टिम सबै पेनाल्टीलाई गोलमा परिणत गर्न सफल रह्यो । यो खेलका क्रममा कमेन्ट्री बक्समा थिए, इङल्यान्डका पूर्वकप्तान स्टेफन जेरार्ड । उनी आफैं पनि यस नयाँ ढाँचालाई लिएर ढुक्क देखिएनन् । उनको भनाइ थियो, मलाई त पुरानै ढाँचा मनपर्यो । त्यो नै रोमाञ्चक थियो । त्यसमै बढी तनाव पनि थियो । यसमा पनि कोही टिमलाई प्राप्त हुने विशेष फाइदा फेरिएको छ । उनले त्यसका लागि तर्क पनि प्रस्तुत गरेका छन् । जस्तो, नयाँ ढाँचामा पहिले पेनाल्टी प्रहार गर्ने टिम गोलमा चुक्दा फाइदा दोस्रो टिमलाई हुनसक्छ । त्यसका लागि दोस्रो टिमले लगातार दुई प्रहार गोलमा परिणत गर्नुपर्छ । त्यति बेला स्कोर हुनेछ, २० । इङलिस टिमका पूर्व व्यवस्थापक ग्लेन होडलले पनि भनेका छन्, यसअघि धेरैले पहिले पेनाल्टी प्रहारका लािग निर्णय गर्ने गथ्र्यो । अब नयाँ ढाँचाका लागि पक्कै पनि दुईपल्ट सोच्नेछ । यसपल्ट प्रयोग भएको नयाँ एबीबीए ढाँचाबारे सामाजिक सञ्जालमा पनि धेरै प्रतिक्रिया आए । धेरैले यो स्वरूपको विरोध गरेका छन् । इङलिस फुटबल लिगले यस सिजनबाट आफ्ना प्रतियोगितामा पेनाल्टी सुटआउटको आवश्यकता पर्दा एबीबीए ढाँचा प्रयोगमा ल्याउने छ । अन्तर्राष्ट्रिय फुटबल महासंघ र युरोपेली फुटबल महासंघले पनि यो नियमको परीक्षण गरिसकेका छन् । टेलिग्राफ स्पोर्ट्स"

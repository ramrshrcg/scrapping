शीर्षक,विवरण
दोक्लमबाट भारतीय सेना फर्कियो,"काठमाडौं भुटान र चीनको सीमा क्षेत्र दोक्लमबाट भारतीय सेना दुई महिना १० दिनपछि फिर्ता भएको छ । दोक्लममा भारतीय सेनाको उपस्थितिले चीनभारत सम्बन्ध चिसिएको थियो ।भारतीय सेना फर्किएको जानकारी भारत र चीन दुवै देशका विदेश मन्त्रालयले सोमबार सार्वजनिक गरेका छन् । दुवैले आआफ्नो ढंगले त्यसलाई व्याख्या गर्दै सेना फिर्ताको सूचना बाहिर ल्याएका हुन् । दुवैको वक्तव्यबाट विनविन ढंगले टकराव व्यवस्थापन गरिएको संकेत मिल्छ । चिनियाँ पक्षले भारतीय सैन्य फिर्तीलाई प्रधान विषय बनाएको छ भने भारतीय पक्षले चीनले त्यस क्षेत्रमा सडक निर्माण कार्य स्थगन गरेको दाबी गरेको छ । गत जुन १६ मा भारतीय सेना भुटान र चीनको सीमा दोक्लममा प्रवेश गरेपछि उक्त क्षेत्रमा भारतीय र चिनियाँ सेना आमनेसामने भएका थिए । दुई देशका सेनाबीच धकेलाधकेल भएका खबर तस्बिरसहित सार्वजनिक भएका थिए । तर दुवै सेनाले संयम अपनाएकाले लामो समयसम्म पनि कुनै अप्रिय द्वन्द्व भएन ।आफ्नो सैनिक टोलीलाई उद्धृत गर्दै चिनियाँ विदेश मन्त्रालयले नियमित प्रेस ब्रिफिङमा जनाएअनुसार सोमबार दिउँसो २:३० बजे भारतीय सेना त्यस क्षेत्रबाट फर्केको हो । लामो बहस र विवादको विषय बनेको दोक्लममा अब द्वन्द्वको त्रास हटेको छ र दुई शक्तिराष्ट्रको चेपुवामा परेको भुटानलाई राहत मिलेको छ । भारतीय प्रधानमन्त्री नरेन्द्र मोदी आगामी साता चीनमा हुने ब्रिक्स सम्मेलनमा भाग लिन जाने भएकाले त्यसअगावै यो समस्या समाधान हुने कूटनीतिक अड्कलबाजीले यतिबेला मेल खाएको छ । आगामी आइतबार र सोमबार चीनको फुजियान प्रान्तमा ब्रिक्स सम्मेलन हुँदैछ । सम्मेलनका क्रममा चिनियाँ राष्ट्रपति सी चिनफिङ र भारतीय प्रधानमन्त्री मोदीबीच साइडलाइन वार्तासमेत हुने अन्तर्राष्ट्रिय सञ्चारमाध्यमले जनाएका छन् । यसअघि दुवै देशले अन्तर्राष्ट्रिय समुदायलाई आफूतिर तान्न कूटनीतिक लबिइङ तीव्र पारेका थिए । नेपाललाई समेत आआफ्नो पक्षमा ल्याउने उद्देश्यले प्रभावित पार्ने कोसिस भएको थियो । तर नेपालले कुनै पक्ष नलिई दोक्लम प्रकरणमा तटस्थ नीति अवलम्बन गर्यो । नेपालले वार्ताबाट शान्तिपूर्ण निकासका लागि निरन्तर आग्रह गरेको थियो । चीन र भारत दुवैले दोक्लम विवादमा कूटनीतिक च्यानलबाट लामो छलफलपछि समाधानको नजिक पुगेको जनाएका छन् । भारतीय सेना फर्केपछि पनि आफ्नो सेनाले त्यस क्षेत्रमा गस्ती गरिरहने चिनियाँ विदेश मन्त्रालयकी प्रवक्ता ह्वुआ छुन यिङले नियमित प्रेस ब्रिफिङमा बताएकी छन् । चीनले भारतलाई छिमेकी मित्रराष्ट्रका रूपमा निकै महत्त्व दिएको उल्लेख गर्दै उनले भनेकी छन्, भारत र चीनको सीमा सधैं शान्तिपूर्ण राख्ने र आपसी सम्मानका साथ त्यस क्षेत्रलाई विकासमा बढावा दिँदै अन्तर्राष्ट्रिय मापदण्डका आधारमा समस्याको समाधान गर्दै अघि बढ्नेछौं । भारतीय विदेश मन्त्रालयले पनि सोमबार विज्ञप्ति जारी गर्दै दोक्लम क्षेत्रबाट छिट्टै पछाडि हट्ने सहमति भएको र त्यसको प्रक्रिया सुरु भइसकेको जनाएको थियो । कूटनीतिक सहमतिका आधारमा दोक्लममा रहेका सीमा सुरक्षाफौज तुरुन्त फिर्ता गर्न हामी सहमत भयौं र फौज फिर्ता हुने क्रम जारी रहेको छ, विज्ञप्तिमा भनिएको छ । वक्तव्यमा दुवै देशका सेना पछाडि हट्ने वा भारतीय मात्र हट्ने भन्ने खुलाइएको छैन ।"
जग्गा खरिदमा बिचौलिया प्रयोग,"काठमाडौं नेपाल आयल निगमका पदाधिकारीले पेट्रोलियम भण्डारण पूर्वाधारका लागि जग्गा खरिद गर्दा बिचौलियाको प्रयोग गरेको तथ्य फेला परेको छ । स्थानीय प्रशासनमार्फत मुआब्जा दिएर जग्गा अधिग्रहण गर्नुपर्नेमा निगमले चार जना व्यक्ति प्रयोग गरी उनीहरूको माध्यमबाट जग्गा खरिद गरेको हो । यस्तो निर्णयले करोडौंको अनियमितता भएको भन्दै संसद्को सार्वजनिक लेखा समितिले छानबिनका लागि अख्तियार दुरुपयोग अनुसन्धान आयोगमा फाइल पठाएको छ ।उच्च स्रोतबाट कान्तिपुरलाई प्राप्त विवरणअनुसार १ सय २७ जना जग्गाधनीले आयल निगमलाई जग्गा बेचेका हुन् । केहीको जग्गा एकभन्दा बढी ठाउँमा रहेकाले २४६ कित्ता किनबेच भएको छ । जग्गाधनीले अर्का व्यक्तिलाई बेचेका छन्, एकमुष्ट रूपमा खरिद गर्ने व्यापारीले पछि निगमलाई जग्गा बेचेको देखिन्छ, स्रोतले भन्यो, दुई तहमा भएको बेचबिखनमा ठूलो परिमाणमा चलखेल भएको छ । झापामा निरोजकुमार थपलिया, सर्लाहीमा विनोद भण्डारी, चितवनमा जयराम थापा र भैरहवामा हरिप्रसाद पोखरेलबाट निगमले एकमुष्ट जग्गा खरिद गरेको हो । झापाको जग्गा बिक्रीमा काभ्रे फलाटेका थपलियाले १७ जना जग्गाधनीको नामावली, २० कित्ता जमिन र क्षेत्रफलको विवरण प्रस्तावका रूपमा पठाएका थिए । तर प्रस्ताव तयार हुन्जेलसम्म पनि जग्गा खरिद भएको थिएन । सर्लाहीमा पनि बोलपत्रकर्तामध्येका भण्डारीले स्थानीय बासिन्दाकै जग्गा खरिद गरेर निगमलाई बेचेको देखिन्छ । उनले नेत्रगन्जका ४९ जना जग्गाधनीको ५५ कित्ता जग्गा आफूसँग रहेको बोलपत्र पेस गरेका थिए । उनले पेस गरेको सूची हेर्दा कतिपयमा जग्गाधनीको वैयक्तिक विवरणसमेत पूरा छैन । थापाले चितवनको राप्ती नगरपालिका६ को जग्गामा ४९ जना स्थानीय बासिन्दाको १०५ कित्ता जग्गा बुझाउने कबुल गरेका थिए । भैरहवाका लागि भएको जग्गा खरिदमा पोखरेलले ६५ जनाको १५४ कित्ता जग्गा आफूले खरिद गरी आयल निगमलाई बुझाउने प्रस्ताव गरेका थिए । उनले तीन ठाउँको जग्गाको विवरण बुझाएका छन् ।बाहिरबाट गएका व्यक्तिले सस्तोमा स्थानीय बासिन्दासँग किन्ने अनि निगमलाई महँगोमा बेच्ने योजनाअन्तर्गत जग्गा खरिदको डिजाइन भएको देखिन्छ, संसद्कोसार्वजनिक लेखा समितिका एक सदस्यले भने, सबैतिर जग्गा खरिदमा बिचौलिया प्रयोग भएको छ । तीनैजना बोलपत्र प्रस्तावकले पेस गरेका स्थानीय जग्गाधनीको विवरण फरकफरक छ । यिनीहरूले टेन्डर पेस गर्ने बेलासम्म स्थानीय जग्गाधनीको मञ्जुरीनामा पेस गरेका थिएनन् । बोलपत्रको कागजातमा २ देखि ३ जनाको नामावली पेस भए पनि यथार्थमा एउटा व्यक्तिले नै जग्गा खरिदको डिजाइन गरेको र अरूको कागजात औपचारिकताका लागि प्रस्तावका रूपमा राखिएको स्रोतले बतायो । जग्गा व्यापारीबाहेक टेन्डर प्रस्तावक अरू व्यक्ति जग्गाधनी नभएको खुल्छ । झापाका टेन्डर प्रतिस्पर्धी हरि अधिकारीले ७ जना जग्गाधनीको विवरण पेस गरेका थिए । अर्का प्रस्तावक कमल फैंजूले ५ जना जग्गाधनीको ६ कित्ता जमिनको विवरण बुझाएका थिए । सर्लाहीका जयराम थापा र काजी गुरुङ, चितवनमा बुद्धिरत्न डंगोल, भैरहवामा नारायणप्रसाद उपाध्यायले अन्य व्यक्तिको जग्गा देखाएर आफूले प्रस्ताव हालेका थिए । निगमले जग्गा खरिद गर्न गठन गरेको टिम ले कुनै पनि ठाउँमा २३ भन्दा बढी बोलपत्र दर्ता गरेको छैन । त्यसमध्ये केही ठाउँमा त्रुटिका कारण बोलपत्र रद्द भएका छन् । चितवनमा दुई जग्गाधनीले दर्ता गरेकै बोलपत्रका आधारमा खरिद गरिएको छ । सीमित प्रतिस्पर्धा भएको ठाउँमा भने दररेट प्रस्ताव गर्ने जग्गाधनीबीच तुलनात्मक रूपमा अन्तर देखाइएको छ। तीन ठाउँमा भने विभिन्न प्रक्रिया नपुगेको र भौगोलिक अवस्था अनुकूल नभएको देखाई प्रक्रिया रद्द भएको छ ।सार्वजनिक खरिद प्रक्रियाका ज्ञाता एवं पूर्वसचिव अवनिन्द्रकुमार श्रेष्ठले सार्वजनिक भएका सूचना र विवरण हेर्दा आयल निगमको जग्गा खरिद प्रक्रियामा प्रचलित कानुन तोडिएको बताए । कुनै पनि निकायले प्रतिस्पर्धाबाट सेवा लिन वा खरिद गर्न लागत अनुमान गर्नुपर्ने हुन्छ, निगममा त्यसो भएजस्तो देखिँदैन, सार्वजनिक खरिद अनुगमन कार्यालयका पूर्वसचिव श्रेष्ठले भने, लागत अनुमानबिना जग्गा खरिद गर्नु सरासर बदमासी हो । प्रचलित मूल्यको तीन गुणासम्म महागोमा खरिद गरिएको छ । मुलुकको पेट्रोलियम भण्डारण क्षमताले बढीमा एक सातासम्म पनि नथेग्ने भन्दै निगमले सात प्रदेशमा जग्गा खरिद योजना बनाएको हो । उक्त योजनालाई आर्थिक वर्ष २०७३७४ को बजेटमार्फत सरकारले समेत सम्बोधन गरेको थियो । त्यही योजनाअनुसार निगमले खरिद गर्ने क्रममा विवादास्पद निर्णय लिएको हो । हाल ७१ हजार ७ सय किलोलिटर भण्डारण क्षमता भएकोमा अब ५ लाख ३० हजार किलोलिटर भण्डारण पुर्याउने महत्त्वाकांक्षी योजना निगमले अघि सारेको हो । जग्गा खरिदका लागि ५ अर्ब २८ करोड रुपैयाँ निगमको सञ्चालक समितिबाट स्वीकृत भएको थियो ।"
जथाभावी सयरमा १९ करोड,"काठमाडौं सरकारी अधिकारीले जथाभावी विदेश भ्रमण गर्दा गत वर्ष राज्यढुकुटीको १९ करोड रुपैयाँ खर्च भएको छ । राजनीतिक र प्रशासनिक व्यक्तिहरूले बजेटमा समावेश नै नभएको कार्यक्रममा वैदेशिक भ्रमण गर्दा १८ करोड ९९ लाख ३० हजार रुपैयाँ खर्च भएको हो । अर्थ मन्त्रालय स्रोतका अनुसार २० मन्त्रालय, मानव अधिकार आयोग, कानुन आयोग, सर्वोच्च अदालत र व्यवस्थापिका संसद्का अधिकारीहरू बजेट बाहिरको कार्यक्रममा भ्रमण गर्दा उक्त रकम सकिएको हो । विदेश भ्रमणमा निजामती कर्मचारीले ३ करोड ४१ लाख ८४ हजार रुपैयाँ सकेका हुन्। १५ करोड ५७ लाख ४९ हजार रुपैयाँ भने राजनीतिक व्यक्तिहरूको भ्रमणमा खर्च भएको हो । आर्थिक वर्षको सुरुमै हुने बजेट विनियोजनभन्दा बाहिरबाट खर्च हुने गरी विदेश गई बजेट सक्नेमा परराष्ट्र मन्त्रालय अगाडि देखिन्छ । परराष्ट्रले राज्यकोषको ११ करोड ३९ लाख रुपैयाँ सकेको छ । अर्थ मन्त्रालयले भने १ करोड ९० लाख ९७ हजार रुपैयाँ बजेट खर्च गरेको स्रोतको दाबी छ । बजेट निर्माणकै क्रममा वैदेशिक भ्रमणको कार्यक्रम समेटिएको हुन्छ । त्यो कार्यक्रमभन्दा बाहिर गई झन्डै १९ करोड बजेट गत वर्ष सकिएको हो, उक्त विवरण उपलब्ध गराउने अधिकारीले भने । बजेटमा समावेश नभए पनि मन्त्रिपरिषद् तथा सम्बन्धित कार्यालयका अख्तियारप्राप्त अधिकारीबाट स्वीकृति लिएर विदेश भ्रमण भएको हो । आफ्नोअनुकूलका लागि विदेश भ्रमण गर्ने यस्तो प्रवृत्ति बर्सेनि बढ्दो छ, अर्थका ती अधिकारीले भने । उनका अनुसार बजेटमा समावेश भएको विदेश भ्रमणको विवरण सम्बन्धित मन्त्रालयसँग मात्रै हुन्छ । अर्थ स्रोतका अनुसार आर्थिक वर्ष २०७२७३ मा बजेट र गैरबजेट दुवै शीर्षकमा विदेश भ्रमणका लागि २१ करोड ९३ लाख रुपैयाँ खर्च भएको थियो । २०७३७४ मा भने बजेटभन्दा बाहिरबाटै १९ करोड रुपैयाँ खर्च भएकाले अनुशासनहीनता बढाउँदै लगेको पुष्टि हुन्छ, अर्थका ती अधिकारीले भने ।पूर्वमुख्य सचिव विमल कोइरालाका अनुसार झन्डै दशकअघि सरकारी ढुकुटीबाट खर्च गरी कर्मचारीलाई विदेश पठाउने चलन थिएन । विदेशीले नै निम्तो र उसैले खर्च गर्यो भने पठाउने चलन थियो, उनले भने, अहिले आफ्नै खर्चमा पनि पठाउने चलन सुरु भएको छ । तर त्यसका लागि सम्बन्धित मन्त्रालय तथा कार्यालयको मानव स्रोत विकास तथा क्षमता वृद्धिका लागि पनि बजेट विनियोजन भएको हुन्छ । त्यही बजेटभित्र रहेर खर्च गर्ने गरी विदेश पठाउनुपर्ने हो ।अर्थ स्रोतले उपलब्ध गराएको तथ्यांकअनुसार पछिल्लो समयमा सामान्य कार्यक्रममा समेत घुमफिरलाई केन्द्रित गरी उच्च पदस्थ अधिकारीहरूले भ्रमण गर्ने विकृति बढेको छ । आर्थिक वर्ष सकिनै लाग्दा यस्ता भ्रमण बढी भएका हुन् । दाताको ऋण, अनुदान र राज्यकोष रकम खर्च गरेर उच्चपदस्थ सरकारी अधिकारी विदेश भ्रमणमा गएका हुन् । गत आर्थिक वर्षको अन्तिम महिना जेठअसारमा मात्रै करिब १४ सय सरकारी कर्मचारीले झन्डै ५० मुलुकको भ्रमण गरेका थिए । मन्त्रालय वा कार्यालयसँग बजेट नहुने तर भ्रमण जानुपरे पेस्की लिएर जान्छन् । विनियोजन भइसकेको बजेटले नपुगेपछि सम्बन्धित मन्त्रालयले भ्रमणको खर्च अर्थबाट पुन: माग गर्ने हो, कोइरालाले भने, निश्चित मापदण्ड बनाई जानैपर्ने कार्यक्रममा जानेपठाउने गरेर यस्तो विकृति रोक्नुपर्छ ।उच्च पदस्थ अधिकारीहरूले गर्ने विदेश भ्रमण रोजीछाडी हुने गरेको सरकारी अधिकारीहरू बताउँछन् । पहँचवाला कर्मचारीहरू विश्व बैंक, एसियाली विकास बैंक (एडीबी) जस्ता स्थापित अन्तर्राष्ट्रिय गैरसरकारी संस्था (आईएनजीओ) को भ्रमणमा बढी रुचि राख्छन् । ती संस्थाले नै दैनिक भ्रमणभत्ता तथा सेवा सुविधा राम्रोसँग उपलब्ध गराई सन्तुष्ट बनाउँछन् । जुन रकम नेपालका विभिन्न परियोजनाका लागि आएको कार्यक्रमअन्तर्गतबाट खर्च हुन्छ । यस्तो सुविधामा भ्रमण गर्न पाउने कर्मचारी सीमित छन्, ती अधिकारीले भने, त्यसपछि सरकारले नै रकम उपलब्ध गराउने प्रकृतिको भ्रमणमा अर्को तहका कर्मचारीको आकर्षण हुन्छ । सरकारले नै पूरै खर्च व्यहोर्ने कार्यक्रममा जाँदा दैनिक १५ हजारदेखि ३० हजार रुपैयाँँसम्म भत्ता दिने व्यवस्था भ्रमण खर्च नियमावलीले गरिदिएको छ । यो कार्यक्रममा जाँदा भ्रमणको केही भत्ता बचतसमेत हुन्छ, उनले भने, अर्को दैनिक एक हजारदेखि २५ सय रुपैयाँ भत्ता पाउने भ्रमण हुन्छ । जसमा धेरैको आकर्षण हुँदैन । कुनै आयोजकले खाने र बस्न दिने प्रकृतिको कार्यक्रममा सहभागी हुँदा दैनिक १ हजारदेखि २५ सय रुपैयाँ मात्रै पाउने हो । यसमा उच्च पदस्थ कर्मचारी जानै मान्दैनन्, ती अधिकारीले भने ।"
कोमामा रहेकाका परिवारलाई घर,अभियन्ता ढिकुरपोखरी६ पाउदुरकोट कास्कीकी सरिता गुरुङका अनुसार आभियानमार्फत संकलित रकमबाट चारकोठे भूकम्प प्रतिरोधी घर निर्माण हुन लागेको हो । हालसम्म आवास पुनर्निर्माणका लागि करिब ७ लाख रुपैयाँ संकलन भएको छ ।
अञ्चलको नाममा इम्बोस्ड नम्बर प्लेट,लागत कति ?इम्बोस्ड नम्बर प्लेट जडानलाई चार तहमा वर्गीकरण गरिएको छ । नम्बर प्लेट जडान गर्न मोटरसाइकलको २५ सय र तीन पांग्रे सवारीका लागि २९ सय रुपैयाँ निर्धारण गरिएको छ । यसैगरी चारपांग्रे सवारीका लागि ३२ सय र ठूला सवारीको हकमा ३६ सय रुपैयाँ तय भएको छ ।
वृद्धाश्रममा नयाँ नियम,"काठमाडौं (कास) समाज कल्याण परिषद्ले पशुपतिस्थित समाज कल्याण केन्द्र वृद्धाश्रमका लागि नयाँ कार्यविधि ल्याएको छ । परिषद्ले आश्रमभित्र हुने विभिन्न विकृति र विसंगति रोक्नका लागि भन्दै नयाँ कार्यविधि ल्याएको हो । आश्रमले आइतबारदेखि उक्त कार्यविधि लागू गरिसकेको छ । नयाँ कार्यविधिले आश्रम हाताभित्र पसेर व्यक्तिगत रूपमा कुनै पनि वृद्धवृद्धालाई खानेकुरा र सामान दिन नपाइने व्यवस्था गरेको छ । व्यक्तिगत रूपमा आउने सामानको उचित प्रयोग नभएपछि यस्तो अभ्यास थालिएको हो, वृद्धाश्रमका प्रमुख मनोजकुमार बस्नेतले भने । माया र सम्मानले दिएका खानेकुरा बिक्री गर्ने, कुहाएर राख्ने, खानेकुराका लागि झगडा गर्ने प्रवृत्ति बढेपछि यस्तो नियम बनाउनुपरेको बस्नेतले बताए । कसैले आश्रमभित्रका वृद्धवृद्धालाई खानेकुरा या अन्य सामग्री दिन त पाइन्छ तर पहिले आश्रम प्रशासनको अनुमति लिनुपर्नेछ, जथाभावी बाँड्न पाइँदैन, उनले भने । नयाँ कार्यविधिअनुसार कोही नभएका बेवारिसेले मात्रै आश्रममा बस्न पाइने प्रशासन प्रमुख कृष्ण कँडेलले बताए । यसअघि आश्रमका वृद्धवृद्धालाई जुनसुकै बेला बाहिर जाने अनुमति थियो । अब भने बिहान र बेलुकाको समयमा मन्दिर जानबाहेक आश्रमबाट बाहिर निस्कन नपाइने भएको छ । वृद्धवृद्धालाई वर्षमा एकपटक पिकनिक लैजाने, हप्ताको दुई दिन योगा गराउने गरिएको आश्रमले जनाएको छ । खान र लगाउनका लागि सबै बजेट सरकारले पुग्दो मात्रामा दिएको छ, बाहिरबाट दिने खानेकुरा र अरू सामग्रीले आश्रमभित्रको वातावरण मात्रै बिगारेको छ, कँडेलले भने ।"
कान्तिपुरकर्मीलाई मातृशोक,"काठमाडौं (कास) कान्तिपुर डिस्प्याचमा कार्यरत पूर्णबहादुर योन्जनलाई मातृशोक परेको छ । उनकी आमा बसुन्धारी योन्जनको ७१ वर्षको उमेरमा सोमबार बाह्रबिसे नगरपालिका३, यार्सा, सिन्धुपाल्चोकमा निधन भएको हो । उनी केही वर्षदेखि मृर्गौला रोगबाट पीडित थिइन् ।"
संविधान कार्यान्वयन र स्वीकार्यता आन्तरिक मामिला,संसद्मा फेरि कोरम पुगेनसांसदहरूको गणपूरक संख्या अभावमा सोमबारको बैठक पनि प्रभावित भएको छ । गणपूरक संख्या अभावमा आनुवंशिक स्रोतहरूमा पहुँच र तिनको उपयोगबाट प्राप्त हुने लाभको पारदर्शी र समन्यायिक बाँडफाँडसम्बन्धी नागोया अभिसन्धि अनुमोदन हुन सकेन । अभिसन्धि अनुमोदनसम्बन्धी प्रस्ताव निर्णयार्थ हुँदा प्रतिपक्षी नेमकिपाका सांसद डिल्ली काफ्लेले कोरमको प्रश्न उठाएका थिए । सभा भवन परिसरमा उपलब्ध सांसदहरूलाई बैठक कक्षमा आउने मौका दिन तीन मिनेटसम्म घण्टी बजाएर गणना गर्दा ८६ सांसद मात्रै उपस्थित थिए । संसद्मा कुनै पनि प्रस्ताव निर्णयार्थ प्रस्तुत गर्न कुल सदस्य संख्या (५९२) को एक चौथाइ (१४८) आवश्यक पर्ने नियमावलीको व्यवस्था छ । तर कुनै सदस्यले कोरमको प्रश्न उठाएमा मात्रै सभामुखले गणनाका लागि आदेश दिने संसदीय अभ्यास छ । सभामुख ओनसरी घर्तीले संसद्को अर्को बैठक आइतबार अपराह्नका लागि तोकेकी छन् ।
प्रधानमन्त्रीको अभिव्यक्ति अनुपयुक्त,"मोरङ (कास) सत्ता साझेदार दल माओवादी केन्द्रका अध्यक्ष पुष्पकमल दाहालले भारत भ्रमणमा प्रधानमन्त्री शेरबहादुर देउवाले संविधान संशोधनबारे दिएको अभिव्यक्तिप्रति असन्तुष्टि जनाएका छन्। विराटनगरमा सोमबार आयोजित पत्रकार सम्मेलनमा उनले संविधान संशोधन प्रक्रिया सम्पन्न भइसकेको अवस्थामा पुन: संशोधन हुने किसिमको अभिव्यक्ति भारतमा दिनु उपयुक्त नभएको बताए । राष्ट्रिय जनता पार्टीको समेत सहभागितामा अहिलेलाई संविधान संशोधन प्रक्रिया टुंगिसकेको छ, उनले भने, संविधान संशोधन एउटा गतिशील प्रक्रिया हो, तर भारतमै गएर देउवाजीले त्यसरी संशोधन गरिहाल्ने भन्ने विषय बोल्नु आवश्यक थिएन । प्रधानमन्त्री देउवाको भारत भ्रमणका क्रममा आएको संयुक्त वक्तव्यमा कोसी सम्झौताबारे उल्लेख भएकाले यसबारे छलफल गरेर मात्रै आफूले अन्तिम टिप्पणी गर्ने उनले बताए । कोसी उच्च बाँध निर्माण गर्नेबारे माओवादीको धारणा पुरानै हो, यो सम्झौताको पुनरावलोकन हुनुपर्छ, उनले भने, देउवाजीले सहमति गरेको नभई संयुक्त वक्तव्यमा उल्लेख भएको मैले जानकारी पाएको छु, तत्कालै उहाँसँग छलफल हुन्छ । स्थानीय तहको तेस्रो चरणको निर्वाचनमा प्रदेश २ मा मधेसवादी दलसँगको तालमेल माओवादी केन्द्रको प्राथमिकता रहेको उनले सुनाए । नेपाल सरकारले निर्देशन दिँदा पनि विराटनगरमा रहेको भारतीय दूतावासको फिल्ड कार्यालय नहट्नु दुर्भाग्यपूर्ण भएको उनले बताए । आफ्नै पार्टीका नेता नारायणकाजी श्रेष्ठ परराष्ट्रमन्त्री हुँदा सरकारले गरेको निर्णय कार्यान्वयन नहुनु दुर्भाग्यपूर्ण भएको उनको भनाइ थियो । त्रिभुवन विश्वविद्यालयले काठमाडौं नेसनल मेडिकल कलेजलाई सञ्चालन अनुमति दिनु विचित्रको कुरो भएको पनि उनले बताए ।"
अपराधकर्मीलाई चुनावमा उठ्न नदेऊ,अर्कातिर मंसिर १० का निम्ति प्रतिनिधिसभा र प्रदेशसभा निर्वाचन घोषणा गरेको सरकारले यतिका दिनसम्म निर्वाचन कानुन उपलब्ध गराउन नसक्नु आफैंमा लाजमर्दो विषय हो । कानुन र निर्वाचन क्षेत्र यकिन नभई निर्वाचन आयोगले चुनाव तयारीको कामसमेत राम्ररी अघि बढाउन पाएको छैन । संसद्मा विचाराधीन विधेयकमा कांग्रेसका प्रभावशाली नेताहरूले राखेको संशोधनबारे सत्तापक्षको आधिकारिक दृष्टिकोण नआएका कारण संसद् अनिर्णयको बन्दी बनेको हो । संसद्मा विधेयक पेस गर्ने र पारित गराउन अग्रसरता लिने मुख्य दायित्व सरकार र सत्तापक्षको हो । संसदीय प्रणालीमा सरकारको सहज बहुमत हुने भएका कारण सत्तापक्षले चाहेको प्रावधान समेटिएको कुनै पनि विधेयक संसद्बाट सजिलै पारित हुन्छ । तर निर्वाचन मिति नजिकिँदा पनि कानुन पारितमा तदारुकता नदेखाउनु सत्तारूढ दलको गैरजिम्मेवारी हो ।
उत्तरराष्ट्रवादी राजनीतिको एजेन्डा,"अहिलेसम्मको राजनीतिको चरणमा केन्द्रीय तहका मध्यम स्तरका नेता हुने बित्तिकै उनीहरूले एक हिसाबको भगवान बस्ने जस्तो पेडस्टलमा बसेको अवतारमा आफूलाई महसुस गर्छन् । हरेक खालका विज्ञहरू उनीहरूसँग नै केही (कुनै पद, भूमिका) माग्न गएका हुन्छन् । ती जाने मध्येले हजुरले भनेजस्तो, भनिबक्से जस्तो भनेर यति धेरै उनीहरूलाई चढाएका हुन्छन् कि उनीहरू साँच्चै ती सबै विषयविज्ञका पनि महाविज्ञ आफँैलाई ठान्न पुग्छन् । त्यसमाथि हरेक कार्यकर्ता र थुप्रै कर्मचारी उनीहरूसँग केही माग्न नै आइरहेका हुन्छन् । यति धेरै मान्छे आफूसँग माग्न जो आउँछन्, उसलाई लाग्न सक्छ, ऊ आफू एउटा साँच्चैको पेडस्टलमा बसिरहेको छ, चाहे कुनै कार्यकारी पदमा रहेर होस् वा नरही । अहिले ध्रुवीकृत हुँदै गरेको राजनीतिले बढार्नुपर्ने ठ्याक्कै यस्तैलाई हो । कस्ताकस्ता व्यक्ति अब दलहरूमा रहनुपर्छ र दल नै कस्ताकस्ता बाँकी रहनुपर्छ भन्नेबारे पनि सरल हिसाबमा भन्न सकिन्छ कम्तीमा एउटा आदर्शलाई प्रतिनिधित्व गरेको प्रमाण व्यवहारमै देखाएको, एउटा प्रस्ट राजनीतिक दृष्टि भएको, आफूलाई के थाहा छ र के थाहा छैन भन्नेसम्म थाहा भएको र समग्रमा आफू राजनीतिमा के कारणले आउनु र रहनुपरेको हो भनेर नैतिक साहससाथ भन्ने साधारण भाष्य भएको ।"
वात्स्यायनलाई बधाई,"योभन्दा पनि अर्को त्रुटिपूर्ण कुरा के देखियो भने पञ्चाङ्ग निर्णायक समितिद्वारा स्वीकृत पात्राहरूमा राति ११७ बजे ग्रहण लाग्ने र ११८ बजे नै पूर्णिमा सकिने उल्लेख छ । यो ११७ मा त छुने मात्रै हो, जो कि छोएकै देखिँदैन र ग्रहण पुरै प्रतिपदामा लागेको देखिन्छ । तर ग्रहणको सिद्धान्तमा पूर्णिमा या औंसीमा नै ग्रहण मध्य भइसक्नुपर्छ । ग्रहणको उत्तराद्र्ध भने प्रतिपदा तिथिमा नै हुने हो । ज्योतिषीय सिद्धान्तमा सूर्य, चन्द्रमा र राहु एकै रेखामा पर्दामात्र ग्रहण हुन्छ । ग्रहण भनेको छायामात्र हो । पूर्णिमा या औंसी र प्रतिपदाको दूरी ३० डिग्रीको हुन्छ । दूरी बढ्ने बित्तिकै ग्रहण लाग्दैन । यति सामान्य जानकारी पनि पञ्चाङ्ग निर्णायक समितिका पदाधिकारीमा नरहेको देखियो । यसर्थ पनि वर्तमान पात्राहरू अशुद्ध छन् भनी मैले बारम्बार लेख्दै आएको छु । तर सरकारमा बसेकाहरूमा यस्तो समिति फेरेर गणित जानेका मानिस ल्याउनेसम्म काम भएन । अर्को कुरा, सुत भनेको सन्तान र क भनेको वाला हो । सन्तान जन्मिँदा मात्र सुतक हुन्छ । ग्रहण लागेपछि के जन्मन्छ र सुतक लेखियो ? किन लेखियो ? के जे मन लाग्यो, त्यही लेख्न पाइन्छ ? यसको उत्तर कसले दिने ? ग्रहणजस्तो कुरामा गलत सूचना सम्प्रेषण गर्नु वर्तमान पञ्चाङ्ग निर्णायक समितिको गम्भीर भुल हो । ज्यो रत्ननिधि रेग्मी शुक्राचार्यमहाकवि देवकोटा आश्रम, काठमाडौं"
दिगो विकासको लक्ष्यमा कसरी पुग्ने ?,"स्थानीय सरकारको भूमिका दिगो विकासका लक्ष्य र पेरिस सम्झौतापछि गरिएका प्रतिबद्धता पूरा गर्ने मुख्य र महत्त्वपूर्ण माध्यम हो, हाम्रा वार्षिक विकास कार्यक्रम । प्रत्येक वर्षको विकास कार्यक्रमले हामीलाई ती लक्ष्यको दिशामा क्रमिक रूपमा अघि बढाउनुपर्ने हुन्छ । तर अवका वार्षिक कार्यक्रमको ठूलो हिस्सा स्थानीय सरकारमार्फत कार्यान्वयन हुने हुँदा केही थप गृहकार्यतर्फ हाम्रो ध्यान जानुपर्ने हुन्छ । किनकि अधिकार सम्पन्न स्थानीय सरकार आफ्नो स्थानीय समस्या र नागरिकको विकास आकांक्षा अनुरूपको विकासका योजना तर्जुमा र कार्यान्वयन गर्न स्वतन्त्र छन् । तर बुझ्न र बुझाउनुपर्ने के हो भने दिगो विकासका लक्ष्य हुन् वा पेरिस सम्झौतासंँग गाँसिएका प्रतिबद्धता हुन्, तिनलाई पूरा गर्ने कार्य धेरै हदसम्म अब स्थानीय सरकारले तयार गर्ने योजना तथा कार्यक्रममा निर्भर गर्छ । विकास निर्माणका झन्डै ७० प्रतिशत काम स्थानीय सरकारमार्फत हुने हुँदा राष्ट्रिय लक्ष्य प्राप्त गर्ने सन्दर्भमा तिनको भूमिका अत्यन्त प्रबल हुनेछ । यस अघि मन्त्रालयहरूले विकासका योजना तर्जुमा र कार्यान्वयन गर्दा दशकांैसम्म सफल हुन नसकेको समन्वयका हाम्रा प्रयास अब स्थानीय तहमा हुने कृषि, वन, जलस्रोत, भौतिक पूर्वाधार जस्ता समग्र क्षेत्र बीचको समन्वयात्मक विकास सम्भव हुने राम्रो अवसर भएकाले अबको अर्जुनदृष्टि स्थानीय तहमा गर्नुपर्ने त्यस्तो समन्वयात्मक विकासमा केन्द्रित हुनु आवश्यक हुन्छ, जसले दिगो विकासका लक्ष्य र पेरिस सम्झौताका सन्दर्भमा हासिल गर्नुपर्ने उपलव्धिका लागि स्थानीय सरकारले गर्नुपर्ने कार्य र पुर्याउनुपर्ने योगदानका लागि मार्ग स्पष्ट गर्न सकोस् । तर यो विषय त्यति सरल नहुन सक्छ । किनकि योजना तर्जुमा र कार्यान्वयनमा स्थानीय सरकारको स्वतन्त्रता र दिगो विकास लक्ष्यजस्ता विषयमा केन्द्रले अपेक्षा गर्ने स्थानीय सरकारको योगदान बीचको दूरी हाललाई ठूलो देखिन्छ । आर्थिक वर्ष सुरु भइसक्दा पनि स्थानीय सरकारलाई आवश्यक पर्ने कर्मचारीे व्यवस्थापन गर्ने विषय टुङ्गो नलाग्नु र स्थानीय सरकारबाट तयार गरिएका योजनाहरू प्राय: पूर्वाधार निर्माणमा केन्द्रित हुनुले जलवायु परिवर्तनलाई सम्बोधन गर्दै दिगो विकास लक्ष्य प्राप्तिका लागि उक्त दूरी घटाउन विभिन्न तहमा थुप्रै गृहकार्यको आवश्यकता रहेको स्पष्ट हुन्छ । यसका लागि मूलत: स्थानीयदेखि केन्द्रसम्मका वार्षिक विकास कार्यक्रममा जलवायु परिवर्तनको मूल प्रवाहीकरण कसरी गर्ने र स्थानीय स्तरमा तर्जुमा गरिने क्षेत्रगत योजनाहरूबीच समन्वय कसरी स्थापित गर्ने भन्ने विषय नै पहिलो चुनौतीको रूपमा लिनुपर्छ । जलवायु परिवर्तनको विषय र विकास निर्माणमा स्थानीय सरकारको भूमिकाबारे केही हदसम्म सबैले बुझेजस्तो देखिन्छ । तर दिगो विकासका दृष्टिले व्यावहारिक रूपमा जलवायु परिवर्तनले थप्ने चुनौती र स्थानीय सरकारले उपलव्ध गराउने अवसरबारे सबै तहमा केही अस्पष्टता विद्यमान छन् । यही अस्पष्टताका कारण दिगो विकास लक्ष्य, जलवायु परिवर्तनका उर्लंदो प्रभावलाई न्यूनीकरण गर्ने वा तीसँंग अनुकूलन हुन लिइने कदम र स्थानीय सरकारको नयाँ भूमिकालाई राज्यले निर्दिष्ट गरेको मूल लक्ष्यतिर उन्मुख गराउन समग्रमा नेतृत्व प्रदान गर्ने जिम्मेवारी कसको हो भन्ने निक्र्याेल गर्न ढिलो हुन थालिसक्यो । दिगो विकासका प्रत्येक लक्ष्य प्राप्तिका लागि स्थानीयदेखि प्रदेश र केन्द्रसम्मका वार्षिक कार्यक्रममार्फत हरेक वर्ष हुनुपर्ने अनुपात र स्तर बमोजिमको उपलव्धि हासिल गर्नु पूर्वसर्त हो भने २०७४ को बाढीले पुर्याएको तथा भविष्यमा पुर्याउन सक्ने त्यस्तै क्षतिलाई सम्बोधन गर्न थप खाका निर्माण गरी त्यसको कार्यान्वयन हुनु अनिवार्य आवश्यकता हो । अन्यथा सन् २०३० सम्म गरिबीको संख्या ५ प्रतिशतभन्दा कम गर्ने जस्ता दिगो विकासका लक्ष्य हासिल गर्न कठिन हुनेछ ।"
कमलु सदाले मागेको भूमि,"जे होस्, भूमिहीनताको कहरबीच बाँचिरहेका मुसहर र अधिकांश मधेसी दलितसँगै सबैजसो मधेसका जनतालाई बाढीले ज्यानै जानेगरी सकस थोपरेकोमा शंका छैन, जसको दीर्घकालीन उपायको खोजी जरुरी छ । तर मधेसी दलितले भोगिरहेको विशिष्ट समस्याको समाधान भुइँफुट्टे भइसकेका समाजवादी र साम्यवादी बडा नागरिकबाट पनि सम्भव छैन, यसमा पनि सन्देह छैन। किनभने बाढी पीडित मधेसी दलितबीच उपचार कर्ममा लागिरहेका डा गोविन्द केसीको अनुभवजन्य खरो भाषामा भन्दा, गाँस, बास र कपाससँगै शिक्षा तथा स्वास्थ्यजस्ता जनताका आधारभूत आवश्यकतालाई चरम व्यावसायीकरण गर्नेहरू कहिल्यै पनि साम्यवादी र समाजवादी हुन सक्दैनन् ।ट्विटर :"
चाडपर्वले पिरोलेको म डोल्पाली,"हिन्दु धर्मावलम्बीहरूको सबैभन्दा ठूलो पर्व दसैं र तिहार नजिकिँदैछ । आम नेपालीजस्तै म पनि खुसी हुनुपर्ने हो, नजिकिँदै गरेको पर्वले । वर्षको एकपटक घर जान पाइने, साथीभाइहरूसँग भेट्न पाइने, घुम्नडुल्न यस्ता तमाम खुसी ल्याउने गर्छ, चार्डपर्वले । वर्षदिन पढाइको लागि आफ्नो गाउँघर छाडेका हामी हजारौं विद्यार्थी राजधानी काठमाडौं लगायत देशका विभिन्न सहरमा छरिएर रहेका छौं । तर मजस्तै ती हजारौं विद्यार्थी भाइबहिनीहरूलाई नजिकिँदै गरेको पर्वले खुसीभन्दा बढी चिन्ता र डर थपिदिएको छ । र त्यो साझा डर हो पैसा, त्यो पनि यातायातका साधनमा खर्चनुपर्ने पैसा । हामी घर जानका लागि लाग्ने हवाइजहाज, हेलिकप्टरमा लाग्ने खर्च । राजधानी काठमाडौँबाट जापान, अष्ट्रेलिया लगायत विदेश जान एकतर्फी ५० हजार रुपैयाँभन्दा कममा टिकट पाइन्छ । त्यो हामी सबैलाई थाहै छ । तर हामी धेरैजसो नेपालीलाई के थाहा छैन भने आफ्नै देशको राजधानीबाट सुदूर पश्चिमको कुनै एक जिल्लामा जान ५० हजारभन्दा धेरै रकम खर्चनुपर्छ । हामी डोल्पाली विद्यार्थी हौं या हुम्लेली, जो आफ्नो जिल्लादेखि काठमाडौँ आएर यहीं बसेर पढिरहेका छौँ । हाम्रो डर र चिन्ता भनेकै यही हो । वर्षेनि चाडपर्वका लागि गृहजिल्ला जाँदा ५० हजारभन्दा धेरै रकम खर्चिनुपर्ने हुन्छ । बाबाआमाले घरबार बेचेर हामीजस्ता छोराछोरी राम्रो पढुन् भनेर सहरी क्षेत्रमा पुर्याउँछन् । छोराछोरीहरूका लागि भनेर रातादिन दु:ख गर्छन् । आम नेपालीजस्तै हामी पनि वर्षको एकपटक घर जान पाइन्छ, आफन्तसंँग भेट्न पाइन्छ भन्ने खुसीभन्दा फेरि ५० हजार कहाँबाट ल्याउने, कहाँ ऋण गर्ने जस्ता चिन्ताले सताउने गर्छ ।हालसम्म पनि सडक सञ्जालसँंग नजोडिएको जिल्ला डोल्पा र हुम्ला हुन् भन्ने यहाँहरूलाई सर्वविदितै छ । हिँडेर जाऊँ सम्भवै छैन । हप्तांै दिन कति लाग्ने हो, त्यो सम्भव नै भएन । एउटै विकल्प हो, हवाइजहाज वा हेलिकप्टर । तर यसपटक त यति धेरै रकम खर्च गर्दा पनि हवाइजहाज वा हेलिकप्टर चढ्न पाइन्छ कि पाइँदैन भन्ने दुविधाले हामीलाई थप सताएको छ । कारण हो, विमानस्थल विगत दुई महिनादेखि बन्द छ । करिब ५ वर्षअघि डोल्पा जिल्लाको एकमात्र यातायातको सुविधास्वरूप रहेको जुफाल एयरपोर्ट धावनमार्ग कालोपत्रे गर्न करिब १० करोड रुपैयाँमा सरकारले ठेक्का दिएको थियो । तर कामै हुन सकेन । बल्लबल्ल पछिल्लो २ महिनादेखि काम सुरु भएको छ । त्यो पनि चार्डपर्वको मुखैमा आएर । पुनर्निर्माण भइरहेकाले त्यो पनि बन्द छ । न अब हिँडेरै जान नकिन्छ, नत ५० हजारै खर्च गरेर घर जाऊँभन्दा पनि जाने साधन केही पनि छैन । ५६० मिटर लामो धावनमार्ग कालोपत्रे गर्नुपर्नेमा २ महिनाभन्दा बढी समय भइसक्दा पनि करिब २९० मिटरमात्र कालोपत्रे भएको छ । अझ मेसिन बिग्रेकाले काममा ढिलाइ हुने संकेत आइसकेको छ । समस्या हामी चाडवर्पमा घर जानुमात्र नभई धावनमार्गको स्तरोन्नति गरिरहँदा हामीलाई अर्को विकल्प दिन नसक्दा हामीजस्ता विद्यार्थीले घर जाने सपनाप्राय: बन्दैछ भने उता डोल्पामा गरिब जनता जो बिरामी परे भने पनि काल कुर्नुबाहेक अर्को उपाय देखिरहेका छैनन् । नेपाली सेनाले सडक बनाउन बाटो खनिरहेको छ । तर कहिलेसम्म भन्ने हाम्रो प्रश्न हो । डोल्पामै अवस्थित पहाडा गाउँमा मसिने चौर विमानस्थल पनि केही वर्षअघि जुफाल एयरपोर्ट बन्द हुँदा सञ्चालनमा आएको थियो । तर हाल उक्त विमानस्थल पनि बन्द छ । जिल्लाभित्र २ वटा विमानस्थल भए पनि पुन: सञ्चालनमा ल्याउन कुनै पहल नगरिदिँदा समस्या झन् बढ्दो छ । राज्यले कहिले हामी डोल्पाली र कर्णालीका जनताको समस्या समाधानको लागि पहल गर्छ त ?अझै पनि सरकार र जिम्मेवार पक्षले जुफाल एयरपोर्ट निर्माणको ठेकेदार कम्पनीलाई बेलैमा काम सक्न चेतावनी नदिने हो भने अझै ३४ महिना बन्द नहोला भन्न सकिन्न । जसको प्रत्यक्ष प्रभाव नजिकिँदै आएको महान चाड दसैँमा पर्न जान्छ । चाडपर्वको मुखमा डोल्पालीलाई राहत दिनकै लागि भए पनि नेपालगन्ज र सुर्खेतबाट न्यूनतम भाडादर कायम गरी नेपाली सेनाको ठूलो हेलिकप्टरको व्यवस्था गरिदिने हो भने प्रतिव्यक्ति ५० हजार रुपैयाँ तिर्नु पर्दैनथ्यो भने डोल्पालीले राहत पनि पाउने थिए भन्ने लाग्छ ।"
जनमुखी राजनीतिको खाँचो,"विराटनगर महानगरपालिकाका प्रमुख भीम पराजुलीले सपथ ग्रहण समारोहमा सय दिनभित्र विकासको अनुभूति दिलाउने वाचा गरेका थिए । तर अपसोच सय दिन नबित्दै साउन २७ गतेको तीनदिने अविरल वर्षाले महानगर जलमग्न पार्यो । यसबीच बाढी पीडितहरूलाई उद्धार गर्न प्रमुख पराजुली जनताको घरदैलो पुगे । त्यतिमात्र होइन, उनले केही दिनअघि महानगरको फोहोर व्यवस्थापन गर्न अभियान थालेको समाचारले जनता थप उत्साहित भएका छन् । उनको सक्रियतामा थालिएको सरसफाइ सम्बन्धी अभियानले पक्कै पनि विराटनगरबासीमा आशाको नयाँ सञ्चार फैलिएको छ । अभियानको थालनी गरेयता उनी कार्यकारी अधिकृत दीपक कोइराला लगायत वातावरण शाखाका कर्मचारसहित बिहानैदेखि सडक र नालाको अनुगमनमा निस्कने गरेका छन् । यसरी बाढी पीडित जनताको घरदैलो पुगेर सहयोग गर्ने प्रमुख पराजुलीजस्तै सांसद शेखर कोइराला पनि बाढी पीडितहरूको घरदैलो पुगेर स्वास्थ्य जाँचसँगै स्वास्थ्य शिविरसमेत सञ्चालन गरे । यस्ता सुखद समाचार सुन्दा, पढ्दा र हेर्दा साँच्चै यी दुई नेताले जनमुखी राजनीति गरिरहेको भान दिलाए जनतालाई । यसरी नगर प्रमुख पराजुली र सांसद कोइरालाजस्ता जनप्रतिनिधि राजनीतिक वृत्तमा नगण्य छन् भन्दा फरक नपर्ला । किनभने जनताको सेवा गर्छौं भनी स्थानीय तहमा पुगेका कतिपय जनप्रतिनिधि अहिले जागिरेजस्ता भएका छन् । यसरी स्थानीय तहमा पुगेका अधिकांश जनप्रतिनिधि चुनावका बेला मत माग्न जनताको घरदैलो पुगे पनि बाढी पीडितहरूको घरदैलो पुगेर सहयोग गर्ने अथवा सहयोग जुटाउने कार्यमा त्यति सक्रिय देखिएका छैनन् । किनभने सरकारले बाँड्ने गरेको चामल, चिउरा र त्रिपालको वितरण कार्यमा जनप्रतिनिधिहरूको सहभागिता नहुँदा कतिपय ठाउँमा असली बाढी पीडितले पाउन नसकेका समाचार जनसमक्ष आइरहेका छन् । यस्तै बाढीले बिचल्ली परेको साता दिनसम्म बाढी पीडितहरूलाई हेर्न कोही पनि नआएकाले विराटनगर१२ का वडाध्यक्ष हीरालाल यादव बिल्लु सहनी र तिनका छिमेकीहरूको घर हेर्न पुगे । त्यसपछि मात्र सरकारले वितरण गरेको सामग्री पाए, उनीहरूले । साँच्चै यसपालिको बाढीले बिल्लु सहनीजस्ता हजारौंलाई बेघर बनायो । यसरी आफ्ना मतदाता बिचल्लीमा पर्दासमेत देखा नपर्ने जनप्रतिनिधिहरूले साँच्चै जनतामुखी होइन, नेतामुखी राजनीति गरिरहेका छन् । यस्तै शीर्ष दलका नेताकार्यकर्ताले गर्दै आएको नेतामुखी राजनीतिकै परिणाम भन्नुपर्छ, बाढी पीडितहरू आज सरकारले दिएको चिउरा र चामलको भरमा बाँच्न बाध्य छन् । यस्तै केहीले त्रिपाल पाए पनि कच्ची घर हुनेहरू पुन: भत्केको घरमै फर्कन बाध्य छन् ।यस्तै केही दिनअघि सरकारले सञ्चार माध्यममार्फत बाढी पीडितहरूका लागि जनही दैनिक ७० रुपैयाँ वितरण गर्ने घोषणा गरे पनि त्यो रकम कस्ता पीडितले कहिलेदेखि पाउने हो, अधिकांश जनप्रतिनिधि समेत यसबारे अनभिज्ञ देखिन्छन् । हुन पनि हो, दुई साता बित्न लाग्दा पनि सरकारले पठाएको चिउरा र चामलमात्र बाँड्दै आएका छन्, हाम्रा नवनिर्वाचित जनप्रतिनिधिहरू । एक सातापछि बल्ल वडा समितिले यसपालिको बाढीले टोलमा के कति क्षति पुर्यायो भनेर विवरण फारम टोलका संयोजकहरूलाई वितरण गर्न थालेको छ । यसरी फारममा क्षतिको विवरण टिपाएपछि टोलबासीले के, कस्तो, कसरी र कहिलेसम्म राहत सामग्री प्राप्त गर्ने हो भन्नेबारे पनि जनप्रतिनिधि लगायत सरकार मौन देखिन्छ ।विगतमा प्राकृतिक प्रकोपका कारण पीडित हुनेहरूलाई सामाजिक संघसंस्था लगायत नागरिक समाजका सह्दयीहरूले प्रत्यक्ष र परोक्ष रूपमा सहयोग गरे । यद्यपि यसपालि सरकारले एकद्वार प्रणाली अपनाए पनि कतिपय व्यक्ति र सामाजिक संघसंस्थाले बाढी पीडितहरूलाई राहत संकलन र वितरण गरिरहेका छन् । सरकारको एकद्वार प्रणालीका कारण पनि यसपालि सहयोगी हातहरू अघि बढ्नसकेका छैनन् । यसले गर्दा यसपालि जनप्रतिनिधिहरू पनि बाढी पीडितहरूको आवश्यकता अनुसार राहतका लागि टोलबासीसँग समन्वय र सहकार्य गर्न सकिरहेका छैनन् । विशेषगरी नगर क्षेत्रमा कच्ची घरमा बसोबास गर्ने बहुसंख्यकको घर यसपालिको बाढीले बगाएपछि विचल्लीमा परेका छन् । यस्ता बाढी पीडितलाई सरकारले उपलब्ध गराएको चिउरा र चामलसँगै पुन:स्थापनका कार्यक्रम सँगै लान जरुरी छ । यसका लागि जनप्रतिनिधिहरूले स्थानीय टोल विकास संस्थाहरूसँग समन्वय र सहकार्य गर्न जरुरी छ ।यसरी वर्षेनि बाढी, पहिरोजस्ता प्राकृतिक प्रकोपले क्षति पुर्याउने गरे पनि यसपालिको बाढीले विराटनगर महानगरपालिका जस्ता नगरबासीलाई प्रत्यक्ष असर पारेको छ । तपाईहरू भित्तामा राजाको तस्बीर राख्नोस् र साथै नेपालको एउटा गरिब गाउँले किसान आफ्नो झुपडी अगाडि उभिरहेको अनुहार हेरेर योजना बनाउनोस् र सोध्नोस् यस योजनाले त्यो झुपडीमा बस्ने किसानलाई के लाभ दिन सक्छ ? बीपी कोइरालाद्वारा लिखित विकास कसका लागि ? भन्ने लेखको अंश हो यो । २०१७ सालमा प्रधानमन्त्री हुँदा बीपीले राजा महेन्द्रलाई जनतामुखी राजनीति गर्ने हो भने १५ वर्षभित्र जनताले विकासको अनुभूति गर्नसक्ने बताएका थिए भन्ने कुरा उनले आफ्ना लेखहरूमा उल्लेख गरेका छन् ।साँच्चै पञ्चायती व्यवस्थाको घोर विरोधीका रूपमा चिनिने नेपाली कांग्रेसका संस्थापक नेता तथा तत्कालीन प्रधानमन्त्री बीपी कोइराला लामो समय शासनसत्तामा नरहे पनि आफूपछि लामो समय सत्तासीन हुने अवसर पाएका कांग्रेस र एमालेले जनतामुखी होइन, सत्तामुखी राजनीति गरिरहेकै कारण जनताले विकासको अनुभूति गर्नसकेका छैनन् । बीपीको राजनीतिक र सामाजिक चिन्तनलाई कांग्रेसी नेताहरूले बारम्बार आफ्नो भाषणमार्फत जनसमक्ष ल्याए पनि त्यसलाई आत्मसात र व्यवहारमा उतार्न सक्ने भीम पराजुली र शेखर कोइरालाजस्ता नेताहरूको खडेरी परेको देखिन्छ, नेपाली राजनीतिमा ।"
राज्यमन्त्रीकै गाडीमा फर्जी नम्बर,श्रेष्ठले कसरी पाए चमेलियाको गाडी ?श्रेष्ठ ऊर्जा मन्त्रालय मातहतको गाडी चढ्न पाउने भाग्यमानी गृह राज्यमन्त्री हुन् । ऊर्जामन्त्री महेन्द्रबहादुर शाही या विद्युत् प्राधिकरण आयोजनाका कार्यकारी निर्देशक कुलमान घिसिङमध्ये एकले चमेलियाको गाडी श्रेष्ठलाई चढ्न दिएको जानकारी ऊर्जा मन्त्रालय स्रोतले दियो । शाही र श्रेष्ठ एउटै पार्टीका सांसद हुन् भने घिसिङ र श्रेष्ठको गृहजिल्ला एउटै रामेछाप हो । यो गाडी यसअघि प्राधिकरणका कार्यकारी निर्देशकले चढ्थे । राज्यमन्त्री श्रेष्ठ पदमा बहाल भएको दिनदेखि राजधानीको स्वयम्भू पिस होटल मा बस्दै आएका छन् ।
"होस्, अब नजन्माउने","उसले पनि मन परायो, मैले पनि मन पराएँ, अनि के गर्ने ? उनले सम्झिइन्, मन परापर गरेपछि कसैले रोकेन । बिहे गरेको वर्ष दिनपछि जेठी छोरी सजना जन्मिइन्, जो अहिले ९ वर्षकी भइन् । उनी कक्षा २ मा पढछन् । त्यसपछि सुरु भयो छोरी जन्मने शृंखला । वर्षदुई वर्षको फरकमा अञ्जना, रञ्जना, रनिता र देविकाको जन्म भयो ।उनी माडी झरेको ४ वर्ष मात्रै भयो । कोराकको घर पहिरोले पुरेपछि उनको परिवार माडी झरेको रहेछ । पति ज्यामी काम गर्छन् । त्यसबाहेक जीविकाको स्रोत पर्ती जग्गामा खेती गर्ने हो । ५ पटक सुत्केरी हुँदा अस्पतालको मुख उनले देख्न पाइनन् । सुरक्षित मातृत्व, नियमित गर्भ जाँच, सरकारी सेवासुविधा, पोसिलो खानेकुरा कुन चराको नाम हो, उनलाई थाहै छैन । धन्न देविकाका पालामा ३ वटासम्म लोकल कुखुरा खाएको उनले सुनाइन् । २५ वर्षकै उमेरमा ३५४० की जस्तै देखिएकी सम्झना छोरा नै हुनु नपर्ने कुरा पतिलाई सम्झाउन सक्दिनन् । छोरा चाहिन्छ भन्दाभन्दै ५ वटी छोरी भइसके, उनले भनिन्, सम्झाउँदा पनि मान्नुहुन्न, छोरा नै चाहिन्छ भन्नुहुन्छ । सासूससुरा, छरछिमेकबाट पनि छोरा पाउनुपर्ने दबाब भएको उनले सुनाइन् । ५ छोरी जन्मिँदासम्म उनले पतिसँग नाइँनास्ति गर्न सकिनन् । छोरीले हेर्दैन, एउटा भए पनि मर्दापर्दा चाहिन्छ भन्छ, उनले भनिन्, छोरै खोज्छ त के गर्ने ?कुसुमखोलामा छोरा कुर्ने उनी मात्रै होइनन् । उनीजस्ता थुप्रै आमा राहत लिन छोरी बोकेरै बगई आइपुगेका थिए । चेपाङ, नेवार, दरै, भुजेललगायत जातिको बसोबास रहेको कुसुमखोलामा गाडी पुगेको छैन । स्वास्थ्य जाँच गराउन ३ घण्टा टाढाको खरकट्टा बजार पुग्नुपर्छ । साउन २९ मा रियुखोलामा ठूलो बाढी आएपछि बस्ती त डुबानमा पर्यो नै, बाटोघाटो पनि बिगार्यो ।बाढी आउँदाको रात उनको परिवार घरमै थियो । गाउँमा बाढी पसेपछि भागाभाग भयो । हर (शरीर) को लुगाबाहेक केही जोगाउन सकेनन् । उनको पनि ८ बोरा धान बाढीले बगायो । पति इन्द्रसँग छोरीहरू च्यापेर खुला आकाशमुनि उनी रातभर रुझ्दै बसिन् । ५ महिनाकी देविकालाई बोरा ओढाएर राखिन् । ५ छोरीलाई सम्हाल्न गाह्रो भएपछि उनले मनमा नानाथरी सोचिन् । बाढीअघि र पछिको उनको मनोविज्ञानमा परिवर्तन आएको छ । पहिले मलाई पनि एउटा छोरा भए त हुन्थ्यो भन्ने थियो, अब अर्को सन्तान नजन्माउने एकल सोच उनले पोखिन्, होस्, अब नजन्माउने ।"
फ्रुटी बनाउने कच्चा पदार्थ मिति गुज्रेको भेटियो,दुगडको कम्पनीमा छापा मारिएको यो पहिलोपटक भने होइन । यसअघि पनि कम्पनीबाट उत्पादित फ्रुटी ब्रान्डको जुस अखाद्य भएको भन्ने गुनासो खाद्य विभागमा परेको थियो । गत असारमा पनि आपूर्ति व्यवस्थापन तथा उपभोक्ता हित संरक्षण विभागको संयुक्त अनुगमन टोलीले पनि दुगडको गोदाममा सिलबन्दी गरेको थियो । सर्वसाधारणको गुनासोका आधारमा टोलीले उद्योगमा अनुगमन गर्दा फ्रुटीमा अखाद्य केमिकलजस्तो पदार्थ भेटेको थियो ।
द्वन्द्वपीडित सुरक्षाकर्मी आन्दोलनमा,"द्वन्द्वका पीडित सेना, प्रहरीलाई र तिनका परिवारलाई पीडितको पहिचान दिनुपर्ने, द्वन्द्वकालमा ज्यान गुमाएकालाई सहिद घोषणा गर्नुपर्ने, राहत रकमलाई दोब्बर गर्नुपर्ने, पीडित परिवारलाई रोजगारी दिनुपर्ने, घाइतेलाई कुरुवाको व्यवस्था गर्नुपर्ने लगायतका माग उनीहरूका छन् । सुर्खेतकी ममता नगालका श्रीमान्लाई माओवादीले गोली हानेर मारेका थिए । १८ वर्षको उमेरमै श्रीमान् गुमाएकी नगालले आफू निरक्षर र बेरोजगारी भएको बताइन् । श्रीमानको पेन्सनको भरमा जिन्दगी चलिरहेको छ, छोराछोरीलाई पढाउने कसरी ? सरकारले कि मलाई रोजगारी देओस् कि छोरालाई छात्रवृत्ति, उनले भनिन् । द्वन्द्वपीडित ऐनमा आफूहरूलाई नसमेटेको गुनासो गर्दै उनीहरूले त्यसलाई संशोधन गरिनुपर्ने माग गरेका छन् । सत्य निरूपण तथा मेलमिलाप आयोगले भने उनीहरूका सबै माग जायज नभएको बताएको छ । आयोगका अध्यक्ष सूर्यकिरण गुरुङले यो आन्दोलन र सबै माग जायज नभएको बताए । सम्बोधन हुन सक्ने मागलाई समेट्छौं, कार्यदल बनाएका छौं, गुरुङले भने । सुरक्षाकर्मी परिवारहरूले राखेका सबै माग आफ्नो क्षेत्राधिकारभित्र नपर्ने पनि आयोगले जनाएको छ । शान्ति मन्त्रालयको तथ्यांकअनुसार नेपालमा ६ हजार ५ सय द्वन्द्वपीडित सुरक्षाकर्मी छन्।"
यसै वर्षभित्र परिचय वितरण,"कामदारको अधिकारका लागि कार्यरत पिपुल फोरम का अधिवक्ता सोम लुईंटेलले बाध्यकारी श्रमसम्बन्धी एउटै कानुन निर्माण गर्नुपर्छ भन्दै त्यसलाई सरकारवादी हुने फौजदारी अपराधका रूपमा परिभाषित गर्नुपर्नेमा जोड दिए । हाल त्यससम्बन्धी कानुन फौजदारी भए पनि सरकारवादी छैन ।बाध्यकारी श्रमसम्बन्धी आईएलओको ब्रिज परियोजना संयोजक नारायणप्रसाद भट्टराईले बाध्यकारी श्रमसम्बन्धी प्रोटोकलले सबै क्षेत्रका श्रमिकलाई समेट्न जोड दिएको भन्दै बाध्यकारी श्रमलाई दण्डनीय अपराधका रूपमा परिभाषित गरेको बताए । प्रोटोकलले बाध्यकारी श्रममा लगाउने रोजगारदातालाई कानुनी कारबाही गर्न जोड दिएको छ । वैदेशिक रोजगारमा जाने कामदारलाई भर्ना प्रक्रियादेखि गलत जानकारी दिएर पनि बाध्यकारी श्रममा लगाइएको भए पनि नेपालमा त्यसलाई ठगिएका रूपमा लिइँदै आएको छ । जिफन्टको विदेश विभाग प्रमुख अधिवक्ता रमेश बडालले नेपालमा बाल श्रमिकसम्बन्धी उमेरगत अस्पष्टता छ भन्दै त्यसलाई बहसमा ल्याएर स्पष्ट पार्नुपर्नेमा जोड दिए । पूर्वसभासद हरि श्रीपालीले कमैया, हलिया, कम्लरी कुन मन्त्रालयले हेर्ने भन्ने प्रश्न गर्दै एउटा हलियाले ४ पुस्तासम्म काम गरे पनि परिचयपत्र पाउन नसकेको सुनाए । अन्तक्र्रियामा श्रम विज्ञ, मुक्त कमैया, हलिया, हरूवाचरुवा, बाल श्रमिक, मनोरञ्जन क्षेत्रमा कार्यरत संस्थाका प्रतिनिधि सहभागी थिए ।"
फाइल नअड्काउन निर्देशन,"मन्त्री शर्माले प्रत्येक बिहान फाइल लिएर कर्मचारीलाई आफूसामु आउन पनि निर्देशन दिएका छन् । तपाईंहरूले सक्ने फाइलमा निर्णय गर्नुस् । नसक्ने फाइल मलाई दिनुस्, उनले भने । बैठकमा गृह मन्त्रालय मातहतका नेपाल प्रहरी, सशस्त्र प्रहरी बल, राष्ट्रिय अनुसन्धान विभाग, अध्यागमन विभाग, प्रहरी किताबखानालगायत निकायले आर्थिक वर्ष २०७३७४ को वार्षिक विकास समीक्षा प्रस्तुत गरेका थिए ।"
एमबीबीएसमा नाम निकालिदिने भन्दै ठगी,एमबीबीएसको तयारी गरिरहेका अर्का विद्यार्थी प्रशान्तमणि पौडेलसँग १२ लाख र कमलनारायण रसतौलीसँग उनले २० लाख रुपैयाँ असुलेका थिए । यी दुवैलाई अन्सारीले दाहाललाई जस्तै आश्वासन दिएर पैसा असुलेका थिए र पछि सम्र्पकविहीन भएका थिए । बंगलादेशी भाषा जान्ने र बेलाबखत अनुवादकका रूपमा काम गर्ने भएकैले अन्सारी बंगलादेशी दूतावास आउजाउ गर्ने गर्थे । यही आउजाउलाई अन्सारीले ठगी धन्दाको माध्यम बनाएका थिए । अन्सारीका बाबु हमिद अन्सारी साउदी अरबका लागि पूर्वनेपाली राजदूत हुन् । राजदूत रहेका बेला मृतक कामदारका आफन्तले पाउनुपर्ने राहत रकम हिनामिना गरेको अभियोगमा उनलाई २०७२ चैतमा विशेष अदालतले भ्रष्टाचारी ठहर गरेको थियो । विशेषले उनलाई ३ लाख ९६ हजार रुपैयाँ जरिवाना र सात महिना कैद सजाय सुनाएको थियो । स्रोतका अनुसार छोराको ठगी प्रकरणमा बाबुको भूमिकामाथि पनि अनुसन्धान सोझिने सम्भावना छ ।
दुई सांसद चिनियाँ सेमिनारमा,"बेइजिङ (कास) विकासोन्मुख मुलुकका लागि चिनियाँ विकासको अनुभव नामक अन्तर्राष्ट्रिय कार्यशालामा नेपालबाट दुई सांसद सहभागी भएका छन् । बिहीबार बेइजिङमा सम्पन्न हुने ९ दिने उक्त कार्यशालामा कांग्रेस र एमाले सांसद सहभागी भएका हुन् । कांग्रेसका सकलदेव सुतिहार र एमालेका राजन भट्टराई सहभागी छन् । चीनको विकासबाट अफ्रिका, ल्याटिन अमेरिकालगायतका विकासोन्मुख मुलुकले धेरै फाइदा लिइरहेकोमा सीमा जोडिएको नेपालले पनि फाइदा लिन सक्नुपर्ने धारणा चिनियाँ अधिकारीको छ । चीनको विकासबाट केकस्तो फाइदा हुन्छ भन्ने कुरामा नेपालमा जति बहस हुनुपर्ने हो, त्यति नभएको भन्दै उनीहरूले यसमा सांसदहरूले नै लबिइङ गर्नुपर्नेमा जोड दिएका छन् । सेमिनारमा २५ मुलुकका ४८ भन्दा बढी नेता सहभागी थिए ।"
३ सय वर्षपछि पुजारीलाई तलब,"लेखनाथ (कास्की) विन्ध्यवासिनी धार्मिक क्षेत्र विकास समितिले मन्दिरका पुजारीलाई तलबमा नियुक्त गरेको छ । नियुक्तिसँगै मन्दिरको भेटीमा करिब ३ सय वर्षदेखिको पुजारीको एकाधिकार तोडिएको छ । मन्दिरको भेटी व्यवस्थापनको जिम्मा समिति मातहत आएपछि पुजारीको एकाधिकार तोडिएको हो ।भक्तजनले चढाउने नगद, सुनचाँदी, कपडालगायत भेटी अब समितिले नै प्रयोग गर्न पाउने भएको छ । साउन १ देखि मन्दिरको भेटी समितिको मातहत आए पनि ३ असन्तुष्ट पुजारीले सर्वोच्च अदालतमा दर्ता गरेको मुद्दाका कारण कार्यान्वयनमा ढिलाइ भएको थियो । साउन २४ मा मुद्दा फिर्ता लिएपछि समितिलाई भेटी व्यवस्थापन गर्ने बाटो खुलेको हो । देशभरका मठमन्दिर तथा धार्मिकस्थलको भेटी व्यवस्थापन गर्ने उद्देश्यले सरकारले गत कात्तिकमा भेटी निर्देशिका जारी गरेको थियो । निर्देशिकाबमोजिम धार्मिक क्षेत्र विकास समिति तथा मन्दिर सञ्चालक समितिले भेटी व्यवस्थापन कार्यका लागि स्वीकृति लिनुपर्छ । उक्त प्रावधानबमोजिम विन्ध्यवासिनी धार्मिक क्षेत्र विकास समितिले जिल्ला प्रशासन कार्यालय कास्कीको सिफारिसमा गत असारमा संस्कृति, पर्यटन तथा नागरिक उड्डयन मन्त्रालयबाट स्वीकृति लिएको थियो । यसअघि २०६९ फागुन १४ मै समिति मातहत भेटी ल्याउन पुजारी र समितिबीच छलफल चलेको थियो ।मन्त्रालयबाट स्वीकृति पाएलगत्तै मन्दिरका ५ पुजारीले समितिसमक्ष असन्तुष्टि जनाएका थिए । पुजारीको माग सम्बोधन गर्न पटकपटक संयुक्त बैठक बसेको समिति सचिव तीर्थ श्रेष्ठ बताउँछन् । पुजारीसँगको छलफलबाटै समितिले पुजारी आचारसंहिता एवं कार्यविधि बनाएको थियो । जसमा मुख्य पुजारीलाई ३५ हजार र अन्य पुजारीलाई ३० हजार रुपैयाँ मासिक पारिश्रमिक तोकिएको थियो । कार्यविधिबमोजिम मुख्य पुजारी रुद्रनाथ पौडेलले साउन १ बाट लागू हुने गरी नियुक्तिपत्र बुझे । पुजारी माधवप्रसाद पौडेल, कृष्णप्रसाद शर्मा र श्रीराम पौडेलले भने नियुक्ति नलिई असार २४ मा सरकारले ल्याएको निर्देशिकाविरुद्ध अन्तरिम आदेश जारी गर्न माग गर्दै सर्वोच्च अदालतमा रिट दायर गरे । प्रधानमन्त्री तथा मन्त्रिपरिषद्को कार्यालय, संस्कृति पर्यटन तथा नागरिक उड्डयन मन्त्रालय, मालपोत कार्यालय, जिल्ला प्रशासन कार्यालय र विन्ध्यवासिनी धार्मिक क्षेत्र विकास समितिलाई उनीहरूले विपक्षी बनाएका थिए । तर सर्वोच्चले साउन २ मा निवेदकको मागबमोजिम अन्तरिम आदेश जारी गर्नु नपर्ने बतायो । पुजारीले सर्वोच्चको फैसलाअगावै मुद्दा फिर्ता लिए । त्यसपछि २ पुजारीले भदौ १ बाट लागू हुने गरी नियुक्ति बुझेका छन् । यसअघि करिब ३ सय वर्ष पुरानो विन्ध्यवासिनी मन्दिरको भेटी भोगचलन पुजारीले नै गर्दै आएका थिए । विन्ध्यवासिनीमा विसं १८४४ मा कास्कीका अन्तिम राजा सिद्धिनारायण शाहले महेन्द्र पाध्या पौडेललाई लालमोहर लगाएर पुजारीको जिम्मा दिएका थिए । यसैका आधारमा पाध्याका सन्तानले अहिलेसम्म मन्दिरमा पूजा गर्दै भेटी पनि आफंै लैजाने गरेका थिए । समिति सचिव तीर्थ श्रेष्ठ धार्मिकस्थलको भेटी व्यवस्थापनको काम समितिअन्तर्गत हुनुलाई भेटी व्यवस्थापनमा क्रान्ति भएको अर्थमा लिन्छन् । समितिलाई अब आर्थिक हिसाबले काम गर्न सजिलो भए पनि चुनौती पनि उत्तिकै भएको उनी बताउँछन् । साउनमा मात्रै मन्दिरमा साढे ३ लाख रुपैयाँबराबरको भेटी संकलन भएको छ । साउनमा शिवजीको पूजाआजा हुने भएको विन्ध्यवासिनीको भेटीमा कमी भएको सचिव श्रेष्ठ बताउँछन् । मासिक ५ लाख रुपैयाँको हाराहारीमा भेटी संकलन हुने उनको अनुमान छ ।"
सम्साँझै बन्द हुन्छ ल्याब,"गुलरिया बढैयाताल३ का नारायण शर्मा उच्च ज्वरोका कारण थलिए । परिवारले उपचारका लागि आइतबार राति गुलरियास्थित जिल्ला अस्पताल पुर्याए । स्वास्थ्यकर्मीले रातको समयमा प्रयोगशाला सेवा बन्द भएकाले नेपालगन्ज लैजान सिफारिस गरे ।रातको समयमा उपचारका लागि अस्पताल आउने बिरामीलाई नेपालगन्ज पठाइने गरिएको छ । बाढी प्रभावित क्षेत्रमा बिरामी संख्या बढ्दै गए पनि जिल्ला अस्पतालमा चौबीसै घण्टा चिकित्सक भेटिँदैनन्। प्रयोगशालासमेत खुला नहुँदा रातको समयमा उपचारका लागि नेपालगन्ज लैजानुपर्ने बाध्यता छ । बाढी प्रभावित क्षेत्रमा भाइरल ज्वरो, रुघाखोकीलगायतका बिरामी बढ्दै गए पनि जिल्ला अस्पतालमा पर्याप्त चिकित्सक नहुँदा उपचारमा समस्या भइरहेको स्थानीयको गुनासो छ । बाढीपछि बिरामीको चाप बढ्दै गएको अस्पतालले जनाएको छ । अस्पतालमा दैनिक १ सय ५० बढी बिरामी उपचारका लागि बहिरंग सेवामा आउने गरेको डा रञ्जन थपलियाले बताए । ५० शय्याको अस्पतालमा दैनिक ५० बढी बिरामी इमर्जेन्सी सेवामा उपचारका लागि आउने गरेका छन् । त्यहाँ खटिने स्वास्थ्यकर्मी पनि प्राय: नभेटिने गरेको गुनासो बिरामीको छ । अस्पतालमा एक वर्षदेखि एनालाइजर उपकरणको सुविधा भए पनि सेवा दिन सकेको छैन । एनालाइजर मेसिनमार्फत कलेजो, मिर्गाैला र मधुमेहलगायतका रोगहरूको रगत परीक्षण हुने भए पनि चौबीसै घण्टा सुविधा उपलब्ध नहुँदा बिरामी मर्कामा परेका छन् । अस्पतालले चौबीसै घण्टा फार्मेसी सञ्चालनका लागि आवश्यक जनशक्ति नभएको दाबी गर्दै आएको छ । विशेषज्ञसहित १४ जना चिकित्सकको दरबन्दी भए पनि ६ जना चिकित्सक मात्र कार्यरत छन् । अस्पताल विकास समितिले दुई वर्षदेखि करारमा स्वास्थ्य सहायक, स्टाफ नर्स, ल्याब टेक्निसियन गरी १८ जनालाई राखेको छ । समितिले करार सेवाका ती कर्मचारीलाई मासिक करिब २ लाख रुपैयाँ तलबभत्ता दिँदै आएको छ ।प्राविधिकतर्फका ती कर्मचारीलाई फार्मेसी र ल्याबमा पालोअनुसार खटाउने भनिए पनि दुवै सेवा उपलब्ध नहुँदा बिरामीलाई सास्ती छ । अस्पताल विकास समिति अध्यक्ष दुर्गा सापकोटाले केही मेसिन बिग्रिएकाले उपचारमा समस्या भएको स्वीकारिन् ।"
हटेन डुंगाको जोखिम,"सुर्खेत (कास) पञ्चपुरी नगरपालिका१० का ७९ वर्षीय प्रेमबहादुर विष्टलाई बाँचुन्जेल पुल तरेर भेरी वारपार गर्न पाइन्न कि भन्ने चिन्ता छ । वर्षौंदेखि पुल निर्माणका लागि आवाज उठाउँदै आएका त्यस भेगका बासिन्दाको माग बल्ल सुनुवाइ भए पनि निर्माण सुस्त हुँदा उनलाई पुल बन्नेमा शंकै छ । पुल छिटो बनेको हेर्ने रहर छ । कहिले पूरा हुने हो, उनले भने, बुढेसकालमा डुंगा तर्न पनि डरलाग्दो रहेछ। भेरीमा डुंगा तरेरै जुनी बिताइयो ।पुल नहुँदा पञ्चपुरी नगरपालिकाका बालबालिका, वृद्धवृद्धा बढी जोखिममा छन् । स्थानीय रतन विष्टका अनुसार स्कुल आउजाउ गर्नुपर्ने बालबालिका डुंगा तर्न डराउने गर्छन् । पञ्चपुरी नपा १० र ११ का बासिन्दाले दैनिक भेरी तर्न जोखिमपूर्ण यात्रा गर्नुपर्ने बाध्यता कायमै छ । तातापानीका नार्सी, जामु, गल्फावासी वल्लोपल्लो गाउँ यात्रा गर्नमात्रै होइन, सदरमुकाम वीरेन्द्रनगर आउजाउ गर्नसमेत समस्या छ । तातापानीमा निर्माणाधीन पक्की पुलको काम सुस्त गतिमा भएको स्थानीयले आरोप लगाएका छन् । डुंगामा यात्रा गर्नुपर्ने बाध्यता कहिले अन्त्य होला ? रतनले भने, एक दिन होइन, दुई दिन होइन वर्षौंदेखि भेरी नदीमा ज्यानको बाजी राखेर यात्रा गर्न बाध्य छौं । भेरी पारिको बस्ती तातापानीमा जोड्ने एक मात्र झोलुंगे पुल २०७१ सालको बाढीले बगाएपछि त्यस भेगका बासिन्दाले डुंगाको सहारा लिनुपरेको हो । नदी तर्ने अन्य विकल्प नहुँदा दैनिक उपभोग्य वस्तु ढुवानी गर्न समस्या परेको अर्का स्थानीय देवीराम धमलाले बताए । जिविसले डुंगा सञ्चालनका लागि ठेक्का आह्वान गर्दै आएको थियो । अहिले पनि जिल्ला समन्वय समितिले ठेक्कामार्फत डुंगा सञ्चालन गर्दै आएको छ । डुंगामा यात्रुले दैनिक एकतर्फी सय रुपैयाँ भाडा तिर्दै आएका छन् । वर्षात्मा डुंगाबाट यात्रा गर्दा निकै जोखिम मोल्नुपर्ने बाध्यता छ । वर्षात्मा उर्लंदो भेरीमा डुंगा तार्न समस्या हुने गरेको डुंगा सञ्चालकको भनाइ छ ।"
झाडापखालाको प्रकोप,"भाइरलका बिरामीसिरहा जिल्लामा भाइरल ज्वरोका बिरामीको संख्या बढेको छ । सिरहा सदरमुकामस्थित जिल्ला अस्पताल, लहान र मिर्चैयालगायत स्वास्थ्य केन्द्रमा भाइरल ज्वरोको उपचारका लागि आउने बिरामीको संख्यामा वृद्धि भएको छ । जिल्ला स्वास्थ्य कार्यालयका अनुसार जिल्लाका स्वास्थ्य केन्द्रहरूमा दैनिक ५० जनाभन्दा बढी भाइरल ज्वरोका बिरामी उपचारका लागि आउने गरेका छन् । चिकित्सकका अनुसार मौसम परिवर्तनसँगै बढेको गर्मी र जमेको पानीका कारण बाढीग्रस्त क्षेत्रका अधिकांश स्थानीयमा भाइरल ज्वरोको प्रकोप देखिएको छ । पानी उमालेर पिउन, मास्क लगाउन र सरसफाइमा ध्यान दिन चिकित्सकहरूले आग्रह गरेका छन्् ।"
पुरानो कोर्स पढाएर नयाँको परीक्षा,"ताप्लेजुङ (कास) पाथीभरा बहुमुखी क्याम्पसले बीए प्रथम वर्षको सोसियोलोजीमा पुरानो पढाएर नयाँ कोर्समा परीक्षा लेख्न लगाएको छ । सोमबारको परीक्षामा पहिला पुरानो कोर्सको प्रश्नपत्र दिए पनि १० मिनेटपछि फेरि त्यो होइनरहेछ भन्दै नयाँको लेख्न लगाएको भन्दै विद्यार्थी आक्रोशित बनेका छन् ।प्राध्यापकले पनि पुरानै कोर्स पढाइरहेका थिए । सरले पढाएअनुसारको तयारीमा थियौं । पछि यो होइन रहेछ भन्दै नयाँ कोर्सको फरक प्रश्नपत्र दिइयो, त्यसमा पढाइअनुसारको केही पनि मिल्दैन थियो, शान्तिइजम लिम्बूले भनिन्, राम्ररी पास गर्ने विषयमा प्रश्न नबुझेर लेख्नै सकिएन ।पढाउने शिक्षकले पनि कोर्सका विषयमा जानकार नहुनु लज्जास्पद भएको उनले बताइन् । परीक्षा लेख्दैनौं भन्दा पनि सरहरूले लेख्नुपर्छ तिमीहरूको यही हो भनेपछि लेख्न बाध्य भएको विद्यार्थीहरूको दाबी छ । क्याम्पस प्रमुख मोहनकुमार राई केही प्रश्नपत्र नमिलेको बताउँछन् । पूरै त होइन केही कोर्स चेन्ज भएको रहेछ, राईले भने, पहिला डिन कार्यालयले कोर्स चेन्ज भएको जानकारी गराउँथ्यो, अहिले त्यस्तो जानकारी नगराएकाले विषय प्राध्यापकलाई पनि पत्तो भएन ।यहाँका विद्यार्थीको कोर्ड ४०१ भएको र ३११ अनुसार परीक्षा लेखाउँदा एप्सेन्ट आउने भएकाले आफ्नो कोर्डअनुसारको परीक्षा लेखाउँदा केही फरक परेको उनले बताए । ३३ विद्यार्थीले फरक कोर्सअनुसारको परीक्षा लेखेको गुनासो गरेका छन् ।"
स्प्लिट्सभिल्लाबाट फर्केर,"रियालिटी सोहरू नक्कली हुन्छन्, सबै कुरा स्क्रिप्टेड हुन्छ भन्ने बुझाइ छ, उनले भनिन्, तर, त्यस्तो हुँदैन रहेछ ।सिजन १० मा २० जना प्रतिस्पर्धी छन् । दिनका दिन तिनै अनुहारहरू हेर्दा र बाहिरी संसारबाट अलग हुनु परेकाले टीभीमा देखिने रियाक्सन हरू फेक नभएको उनको भनाइ छ । हाम्रो साँच्चै झगडा पथ्र्यो, उनले भनिन्, साँच्चै मनमुटाव हुन्थ्यो, साँच्चै अफेयर चल्थ्यो ।स्प्लिट्सभिल्लाले आफ्नो दसौँ शृंखला पुगेको अवसरमा कार्यक्रमको फम्र्याट यसपालि थोरै फेरेको छ । यही मौकामा आफू सहभागी हुन पुग्नु थप रोचक भएको ईशाले सुनाइन् । जिन्दगीमा सोच्दै नसोचेका टास्कहरू गर्नुपर्यो, उनले भनिन्, कसैलाई किस गर, कसैको हात चाट, केके हो केके । तर, जित्नु छ भन्नेतिर ध्यान जाने भएकाले त्यस्ता चिजको मतलब हुँदैनथ्यो ।ईशाले कार्यक्रमका होस्ट सनी लियोनी र रणविजय सिंहसँगका अनुभव पनि सेयर गर्न चाहिन् । जंगलमा सुटिङ गर्दा सनी किराहरू देखेर औधि डराउने गरेको उनले बताइन् । सनी किरा मार्ने औषधि पफर्युम छर्केझैं छर्किनुहुन्थ्यो, उनले भनिन्, सनी आफू पनि मर्ने भइन्, हामीलाई पनि मार्ने भइन् भन्दै हामी भाग्थ्यौं । रणविजय चाहिँ अफ स्क्रिनमा एकदमै ठटयौलो पाराको भएको उनले खुलाइन् ।सनीले आफूलाई निर्धक्क हुनू, अरूको लहैलहैमा नलाग्नू र आफू जे हो त्यही हुनू भन्ने सल्लाह दिएको ईशाले बताइन् । उहाँ साह्रै क्युट हुनुहुन्छ, उनले सनीबारे थप भनिन्, उहाँको इन्डिपेन्डेन्ट स्वभाव र दृढताको म फयान भएकी छु ।अरू प्रतिस्पर्धीबाट पनि धेरै कुरा सिकेको ईशाले बताइन् । आफू भिल्लामा चिकेन क्विन का नामले प्रसिद्ध भएको सुनाउँदै उनी गलल्ल हाँसिन् । कुखुराको मासु धेरै खाएकाले उनलाई सबैले त्यो निकनेम दिएका रहेछन् । डेटिङ रियालिटी सोकै कारण ईशालाई अहिले भारतको मोडलिङ सेक्टरबाट प्रस्तावहरू आइरहेका छन् । उनीचाहिँ नेपालमै केही गर्ने योजना लिएर घर फर्केकी छन् । मलाई फिल्म खेल्ने रहर छ, उनले भनिन्, पहिले त्यही रहर पूरा गर्छु । त्यसो त उनलाई नेपाली फिल्म क्षेत्रबाट पनि एकाध प्रस्ताव आउन थालिसके । अहिले स्क्रिप्ट छान्ने क्रममा रहेको उनले बताइन् ।"
योगगुरूको जिउने कला,"काठमाडौं (कास) केदार खड्काको दोस्रो पुस्तक स्वस्थ जीवन जिउने कला आएको छ । पतञ्जलि योग समिति भक्तपुरका महामन्त्री केदारको उक्त पुस्तकलाई राजधानीमा योग समितिका केन्द्रीय सदस्य लवदेव मिश्र र अर्चना घिमिरेले एक कार्यक्रममा सार्वजनिक गरेका हुन् । योग गुरु खड्काले झन्डै डेढ वर्ष अध्ययन र अनुसन्धान गरेको अनुभव छ । पुस्तकले मानसिक, शारीरिक र आध्यात्मिक पक्षमा प्रभाव पार्ने राष्ट्रिय धर्मसभा नेपालका अध्यक्ष प्राडा माधव भट्टराईले बताए । लवदेवले योगमय जीवनशैली सिकाउन भरपूर मद्दत गर्ने बताए । पहिलो पुस्तकको लोकप्रियता बढेपछि पाठककै मागअनुसार पुस्तक निकाल्नुपरेको केदारले सुनाए जुन पहिलेको भन्दा अझ प्रभावकारी छ । कार्यक्रममा बाढीपीडितको सहयोगार्थ संकलित २ लाख १२ हजार रुपैयाँ पतञ्जलि योग समिति भक्तपुरका अध्यक्ष कृष्णराम गणेशलाई हस्तान्तरण पनि गरिएको थियो ।"
अश्विनी मिस तनहुँ,तनहुँ (कास) मिस तनहुँ को ताज अश्विनी तामाङले जितेकी छन् । दमौलीमा आयोजित प्रतियोगिताको फाइनलमा उनले नौ प्रतिस्पर्धीलाई उनले उछिनेकी हुन् । आकृति पण्डित फस्ट रनरअप र सुरक्षा श्रेष्ठ सेकेन्ड रनर अप भए । अश्विनीले पुरस्कारस्वरूप स्कुटी पाइन् । आकृति र सुरक्षाले जनही ५ हजार रुपैयाँ प्राप्त गरे । निर्णायकहरूमध्ये पहिलो मिस नेपाल रुबी राणा पनि थिइन् ।
गनुका गीत,"भोजपुर (कास) भोजपुरे गायक गनु साम्पाङ राई दोस्रो गीति एल्बमसहित आएका छन् । सामीप्य रेडियो उन्नतिद्वारा आयोजित कार्यक्रममा सार्वजनिक गरियो । उक्त एल्बममा काली छौ काली दिलवाली, ओई गोरी सुन जस्ता बोलका पाँच गीत छन् ।भोजपुरेको शिरलाई गीतसंगीतमार्फत उचो बनाउने लक्ष्य राखेको गनुले बताए । २०६० मा रेडियो नेपालले आयोजना गरेको देशव्यापी लोकगीत प्रतियोगितामा पहिलो भएपछि उनले संगीतको औपचारिक यात्रा सुरु गरेका थिए । गायन यात्राको डेढ दशकमा उनले दुई दर्जनभन्दा बढी गीत गाएका छन् ।"
गुरूङ फिल्मलाई अब ७० प्रतिशत भाषा अनिवार्य,"पोखरा गुरुङ फिल्म हुन अब ७० प्रतिशत गुरुङ भाषालाई अनिवार्य गराइएको छ । गुरुङ फिल्म एसोसिएसन नेपाल (जिफान) ले पाँचांै राष्ट्रिय महाधिवेशनबाट विधान संशोधन गर्दै यस्तो निर्णय गरेको हो । गुरुङ फिल्मलाई मात्रै जिफानले दर्ता गर्ने र सम्बन्धित निकायमा सिफारिस गर्न सकिने पोखरामा सम्पन्न पाँचौँ राष्ट्रिय महाधिवेशनले निर्णय गरेको छ । शनिबार र आइतबार चलेको महाधिवेशनले गुरुङ फिल्म भनेर नेपाली भाषामा निर्माण गरिने फिल्मलाई मान्यता नदिने निर्णय गरेको संस्थापक अध्यक्ष माओत्से गुरुङले बताए । यसअघि नेपाली भाषामा बनेका गुरुङ संस्कार र संस्कृतिमा आधारित फिल्मलाई पनि गुरुङ फिल्मको मान्यता दिइएको थियो । दर्ताका लागि गुरुङ भाषाको फिल्मलाई एक हजार र नेपाली भाषाको लागि दुई हजार रुपैयाँ लिइएको थियो ।गुरुङ फिल्म बन्न सुरु भएको २२ वर्षपछि यस्तो निर्णय गर्न पाउँदा हामी निकै खुसी छौं, फिल्म निर्देशक भोजबहादुर गुरुङले भने, सुरुदेखि उठाउँदै आएको माग यसपटक पूरा भएको छ ।२०५२ मा प्रितम गुरुङले पातें (माइली) बनाएपछि गुरुङ फिल्म निर्माणको इतिहास सुरु हुन्छ । त्यही वर्ष पोखरामा न्हाम्स्यो न्होंरी (कुहिरोभित्र) बनेपछि गुरुङ फिल्म निर्माणले व्यापकता पाउँदै गयो । पछिल्लो समय गुरुङ फिल्मका नाममा नेपाली भाषाका फिल्म निर्माणको क्रम बढ्दो छ । जिफानको तथ्यांकअनुसार, आर्थिक वर्ष २०७३७४ मा आठ फिल्म दर्ता भएका छन् । यिनमा दुइटा मात्रै गुरुङ भाषाका छन् भने अरू नेपाली भाषाका । कतिपय फिल्म निर्माणकै क्रममा छन् । निर्माणमा रहेका फिल्म दर्ता हुने र त्यसपछि नेपाली भाषामा बनेका फिल्मको दर्ता नगरिने निर्णय जिफानले गरेको हो । जिफानका अनुसार, हालसम्म १ सय १६ भन्दा बढी गुरुङ फिल्म बनिसकेका छन् । मादी गाउँपालिकाका अध्यक्ष समेत रहेका जिफानका पूर्वअध्यक्ष वेदबहादुर गुरुङ (श्याम) का अनुसार, एक दशकयता नेपाली भाषामा गुरुङ फिल्म निर्माण हुने क्रम बढेको छ । त्यसअघि गुरुङ भाषामै बन्थे । भाषा जोगाउनुपर्छ र बचाउनुपर्छ भनेर दुई वर्षअघि चौथो राष्ट्रिय महाधिवेशनबाटै ७० प्रतिशत गुरुङ भाषा भएमा मात्रै गुरुङ फिल्मको मान्यता दिने भनिएको थियो ।भाषा जोगाउने एउटै मात्र माध्यम फिल्म बनेको छ, यो पनि नेपाली भाषामा बनाइए अबको तीनचार दशकमै हामी भाषाविहीन बन्ने खतरा छ, उनले भने ।पाँचौँ महाधिवेशन विवादमा फसेको छ । २२ वर्षमा गरिने महाधिवेशनले यसपटक नयाँ नेतृत्व चयन गर्न सकेन ।पहिलो दिन उद्घाटन सत्र र दोस्रो दिन बन्द सत्र गरिएको थियो । जिल्ला शाखाबाट निर्णय भएर आएका बाहेकलाई पनि प्रतिनिधि बनाइएको र विधान विपरीत कार्य भएको भन्दै पूर्वमहासचिव प्रितम गुरुङले विरोध गरे । उनले लमजुङ, कास्की र काठमाडौं शाखाबाट प्रतिनिधि छनोट गरेर पठाइए पनि शाखा नै नभएका जिल्लाबाट शाखाका भन्दा बढी प्रतिनिधि बनाई भित्र प्रवेश गरेपछि प्रश्न उठाइएको बताए । अध्यक्ष एवं निर्वाचनमण्डलबाट जिफान कानुनी सल्लाहकार जुना गुरुङले विधानविपरीत बनाइएका प्रतिनिधिले निर्वाचनमा भाग लिन नपाउने बताएपछि निर्वाचनमण्डलभित्रै मत विभाजित भएको स्रोतले बतायो ।संयोजक माओत्से गुरुङले सोमबार सूचना जारी गरी आगमी पुस मसान्तभित्र निर्वाचन प्रक्रियाका सबै काम सक्ने निर्णय गरिएको जनाएका छन् ।"
राम रहिमलाई २० वर्ष कैद,"नयाँदिल्ली (एजेन्सी) भारतका विवादास्पद धर्मगुरु गुरमित राम रहिम सिंहलाई सोमबार केन्द्रीय जाँच ब्युरोको अदालतले २० वर्षको काराबास सजाय तोकेको छ । गत शुक्रबार बलात्कारी ठहर गरेको अदालतले उनलाई सजाय भने आज सुनाएको हो । उनलाई सन् २००२ मा दुई महिला अनुयायीको बलात्कार मुद्दामा दसदस वर्ष गरी २० वर्ष सजाय दिइएको हो । साथै, उनलाई ३० लाख जरिवाना गरिएको छ । जरिवाना रकम दुई पीडितलाई जनही १४ लाख क्षतिपूर्ति स्वरूप दिइने अदालतले निर्णय गरेको छ ।सजाय सुनाउन गुरुलाई भने अदालतमा उपस्थित गराइएको थिएन । सुरक्षा व्यवस्थाका कारण न्यायाधीशलाई हेलिकप्टरमार्फत चण्डीगढबाट उनलाई राखिएको स्थानमा लगिएको हो । फैसला सुनाउन पन्जाब र हरियाणाको अदालतको निर्देशनमा जेलमा विशेष अदालतको स्थापना गरिएको थियो । रोताकको प्रहरी तालिम केन्द्रलाई अस्थायी कारागार कायम गरी राम रहिमलाई गत शुक्रबारदेखि थुनामा राखिएको थियो । राम रहिमका कानुन व्यवसायी समूहले अदालतको फैसला चित्तबुझ्दो नभएको बताएको छ । उनीहरूले पन्जाब र हरियाणाको उच्च अदालतमा पुनरावेदन गर्ने जनाएका छन् । योगगुरु रामदेवले राम रहिमलाई दिइएको सजायको पक्षमा प्रतिक्रिया दिएका छन् । उनले आफू धर्मका नाममा हुने गलत कार्यको सदैव विपक्षमा रहेको बताए । उनले १५ वर्ष लगाएर भए पनि सही फैसला दिएको बताए । उनले भने, न्याय व्यवस्थाका मजबुद भएको छ । यसका अगाडि कुनै पनि व्यक्ति अपराध गरेर उम्कन सक्दैन । मुद्दाको अन्तिम फैसला गर्नुअघि चण्डीगढमा सुरक्षा व्यवस्था कडा पारिएको थियो । सरकारले सेनालाई उच्च सर्तकतामा रहन निर्देशन दिएको थियो । सुरक्षा स्थिति नियन्त्रणबाहिर गए प्रहरीलाई गोली हान्ने आदेश दिइएको थियो । तैपनि राम रहिमका समर्थकले दुइटा गाडीमा आगजनी गरेका छन् । हरियाणाको पञ्चकुलामा शुक्रबार गुरुको अभियोग प्रमाणित भएपछिको हिंसात्मक प्रदर्शनमा ३८ जनाको मृत्यु भएको थियो । सजाय सुनाइनुअघि हरियाणा र पन्जाब राज्यमा कर्फयु लगाइएको थियो । राजधानी नयाँदिल्लीमा उच्च सुरक्षा सर्तकर्ता कायम थियो । हरियाणा राज्यको रोताक सहर अहिले प्रहरी र सेनाको नियन्त्रणमा छ भने सडकमा अवरोध राखिएका छन् । बिहीबारदेखि बन्द इन्टरनेट सेवा थप ४८ घण्टाका लागि लम्ब्याइएको छ ।"
गुरु जो बदनाम भए,स्वामी रामपाल१८ वर्ष हरियाणाको सरकारी इन्जिनियरको जागिर गरेका रामपाल राजीनामा दिएपछि सन्त गुरु बनेका हुन् । त्यसपछि यिनले हरियाणामा शतलोक आश्रम निर्माण गरे । उनीमाथि आश्रमको अस्पतालमा गैरकानुनी गर्भपतन सेवा सञ्चालन गरेको आरोप लागेको थियो । आश्रमबाट प्रहरीले कतिपय हतियार तथा सार्वजनिक बिक्रीवितरण बन्देज गरेका औषधिहरू बरामद गरेको थियो । रामपालमाथि मानिसलाई बन्धक बनाएको तथा सरकारी काममा बाधाव्यवधान खडा गरेको आरोपसमेत लागेको थियो । २०१४ मा मुद्दाको सुनुवाइका बेला पटकपटक उनी अदालतमा अनुपस्थित भएपछि अदालतले पक्राउ आदेश दिएको थियो । उनलाई प्रहरीले हजारौं समर्थकको विरोधका बाबजुद पक्राउ गरेको थियो । हाल उनी देशद्रोहको मुद्दामा हिसारको कारागारमा सजाय भोगिरहेका छन् ।
"चीनमा पहिरो, २ को मृत्यु",चीन (सिन्हवा) चीनको गुुइजाउ प्रान्तको बिजी सहरमा सोमबार गएको पहिरोमा परी कम्तीमा २ जनाको मृत्यु भएको छ । घटनामा २५ जना बेपत्ता भएको अधिकारीले बताएका छन् । झाङ्गजीआनमा गएको पहिरोले कम्तीमा ३४ घर प्रभावित भएको बीजी प्रचार विभागले जनाएको छ । उद्धारकर्ताले पहिरोबाट ४ जनालाई जीवितै उद्धार गरेका छन् । हराइरहेका २५ जनामध्ये अधिकांशको मृत्यु भइसकेको प्रहरीले बताएको छ ।
अफगास्तिानमा १२ को मृत्यु,अफगानिस्तान (सिन्हवा) अफगानिस्तानको दक्षिणी प्रान्त हेलमन्डमा आइतबार राति अफगान सुरक्षा बल लक्षित आक्रमणमा १२ जना मारिएका छन् । नावा जिल्लामा गस्तीमा रहेका सैनिकलाई लक्षित गरी गराइएको कार बम विस्फोटमा उनीहरूको मृत्यु भएको हो । आक्रमणमा अन्य केही घाइतेसमेत भएको प्रहरीले बताए । प्रान्तीय सरकारका प्रवक्ता ओमार जवाकले भने आक्रमणमा १३ जना मारिएको बताए ।
प्राकृतिक प्रकोपले ११६ को मृत्यु,"हनोई (सिन्हवा) भियतनाममा गत ८ महिनामा प्राकृतिक प्रकोपका कारण १ सय १६ जनाको मृत्यु भएको छ । बाढी, पहिरोलगायतका कारण २ सय ५० मिलियन अमेरिकी डलर क्षति भएको विपत् व्यवस्थापन तथा नियन्त्रण विभागले जनाएको छ । १ हजार ३० घरमा क्षति पुगेको सरकारी अधिकारीले जानकारी दिएका छन् । भियतनामको उत्तरी क्षेत्रका प्रदेश लाओ काई, लाइचाऊ र हा जिङमा भीषण वर्षा हुने पूर्वानुमान छ । मन्त्रालयले उत्तरी पहाडी प्रदेशका बासिन्दालाई बाढीपहिरोबाट बच्न सुरक्षित स्थानमा रहन आग्रह गरेको छ ।"
अमेरिकामा बाढीको प्रकोप,टेक्सास (बीबीसी) अमेरिकाको टेक्सास राज्यमा शक्तिशाली आँधीपछिको बाढीका कारण हयुस्टन र नजिकैका क्षेत्रमा डुबान भएको छ । हार्भी नामक आँधीले भारी वर्षा गराएपछि हयुस्टन र वरपरका क्षेत्रमा व्यापक डुबान भएको हो । अधिकारीहरूले हयुस्टनमा बाढीको खतरा अझै कायमै रहेको बताएका छन् । हयुस्टनका गभर्नर ग्रेग अब्बोटका अनुसार करिब ४ लाख ५० हजार मानिस उद्धारको प्रतीक्षामा रहेको जनाए ।
विभेद हटाउन आग्रह,जेरुसेलम (सिन्हवा) इजरायली राष्ट्रपति रेउभेन रिभ्लिनले इजरायल भ्रमणमा रहेका संयुक्त राष्ट्रसंघका महासचिव एन्टेनियो गुटेरेजलाई इजरायलविरोधी कार्य अन्त्यका लागि प्रयास गरिदिन आग्रह गरेका छन् । विश्वको एकमात्र यहुदी राज्यमाथि लक्षित कार्य र चेतावनीले देशको अस्तित्वमाथि प्रश्न उठ्ने गरेको उनको गुनासो छ । उनले राष्ट्रसंघ सदस्यले अन्य राष्ट्रमाथि कुनै पनि विभेदपूर्ण कार्यले दुई देशबीचको सम्बन्ध कमजोर बनाउने बताए ।
कोरियाली तनावको शान्तिपूर्ण समाधान,वासिङ्टन (सिन्हवा) विदेशमन्त्री रेक्स टिलर्सनले अमेरिकाले कोरियाली प्रायद्वीपमा उत्पन्न विवादको शान्तिपूर्ण समाधान खोज्ने बताएका छन् । उनले उत्तर कोरियाको गैरजिम्मेवार व्यवहार गरे पनि अमेरिका संयमित भएको बताए ।
तराईमधेसमा चुनावी रौनक,"तयारी तीव्रजिल्ला निर्वाचन कार्यालयले निर्धारित तालिका अनुसार निर्वाचनको तयारी भइरहेको जनाएको छ । कार्यालय प्रमुख हुमनाथ पराजुलीले सोमबार जिल्लास्थित १३ स्थानीय तहमा निर्वाचन अधिकृतको कार्यालय स्थापना भएको बताए । भदौ ७ गते वीरगन्जमा मुख्य निर्वाचन अधिकृतको कार्यालय स्थापना गरिएको थियो । सोमबार पोखरिया, पर्सागढी र बहदुरमाई नगरपालिका तथा अन्य १० गाउँपालिकामा एकसाथ निर्वाचन अधिकृतको कार्यालय स्थापना गरिएको छ । भदौ १५ देखि निर्वाचन शिक्षा कार्यक्रम पनि सञ्चालन गरिने र यसका लागि बालशिक्षिका, सामाजिक परिचालक, स्वास्थ्य स्वयंसेविकाहरूलाई परिचालन गर्ने तयारी भइरहेको उनले बताए । जिल्लामा कुल १ सय ६७ मतदान स्थल हुनेछन् । मतदान केन्द्र तोक्न भने बाँकी छ । हाल थप गरिएका समेत गरी वीरगन्ज महानगरका ३२ वडा छन् । स्थानीय निर्वाचनका लागि जिल्लामा २ लाख ८० हजार २ सय १२ मतदाता छन् ।"
उम्मेदवारी टुंग्याउनै सकस,"ज्यान जोगाउनेलाई भोटधनुषा, मखियापट्टी मुसरनिया९ का भोला यादवले बाढीका कारण २२ वर्षीया बुहारी जानकी देवीलाई जनकपुर अञ्चल अस्पताल ल्याउन सकेनन् । भारतको मधवास्थित अस्पतालमा भर्ना गराए । बुहारीको ज्यान त जोगियो । नातिलाई बचाउन सकेनन् ।यादव गाउँमा अस्पताल र एम्बुलेन्स व्यवस्था गराउने नेतालाई नै जिताउने बताउँछन् । उपचार अभावकै कारण स्थानीय नरथ यादवकी २० वर्षीया छोरी रविन कुमारीले भदौ पहिलो साता जन्माएको सन्तान जोगिएन । चारैतिर पानी भएकाले उपचार अभावमा नातिको मृत्यु भएको नरथले बताए । बर्सेनि डुबानमा पर्ने मुसरनियामा यस्ता समस्या नौला होइनन् । स्वास्थ्य संस्था नहुँदा उपचारका लागि भारतीय बजारमा जानुपर्छ । गाउँमा स्वास्थ्य संस्था खोल्न पहल गर्नेलाई मुखिया बनाउन गाउँले एकमत भएको स्थानीय ५० वर्षीय रामदेव यादवले बताए । विद्यालय छ, पढाइ हुँदैन, रामदेवले भने, स्वास्थ्यचौकी छ, जान सकिँदैन । गए पनि औषधि पाइँदैन ।"
सुआहाराका लागि हानथाप,"स्याङ्जा (कास) मातृशिशु पोषणका लागि ५ वर्षदेखि जिल्लामा सञ्चालित सुआहारा परियोजनाका लागि स्थानीय गैरसरकारी संघसंस्थाका बीचमा हानथाप सुरु भएको छ । दोस्रो चरणको कार्यक्रमको नेतृत्वका लागि अस्वस्थ प्रतिस्पर्धा चलेको छ । पहिलो चरण आपसी सहयोग केन्द्रले सञ्चालन गरेको थियो । दोस्रो चरणको नेतृत्व दियालो नेपालले गर्ने भएपछि विवाद बढेको छ । पुन: आपसी सहयोग केन्द्रले नै निरन्तरता पाउनुपर्ने भन्दै गत असार २८ मा गैरसरकारी संस्था महासंघ जिल्ला शाखाले सुआहाराको कार्यालयमै तालाबन्दी गर्यो । आपसीले दियालोको छनोट प्रक्रियामा अपारदर्शी भएको आरोप समेत लगाएको छ । छनोट प्रक्रिया अपारदर्शी भएकाले छानबिनको माग राख्दै एमालेबाट निर्वाचित जनप्रतिनिधिहरूले संयुक्त ध्यानाकर्षण पत्रसमेत निकालेका छन् । उनीहरूले यसबारेमा अख्तियार र स्थानीय प्रशासनमा उजुरी परेकाले कार्यक्रममा तत्काल रोक लगाउनुपर्ने माग राखेका छन् । ध्यानाकर्षणपत्र जिल्ला समन्वय समितिमा पठाइएको छ । पत्रमा स्थानीय तहमा सुआहारा कार्यक्रम सञ्चालन गर्न नदिने उल्लेख गरिएको छ । एमालेका १५ जनप्रतिनिधिले हस्ताक्षर गरेका छन् । आपसी सहयोग केन्द्र एमाले निकट मानिन्छ भने दियालोलाई कांग्रेस नजिकको संस्थाको रूपमा चिनिने गरिएको छ । अहिले पार्टीगत रूपमै कार्यक्रमका लागि प्रतिस्पर्धा चलेको छ । सुआहारा कार्यक्रममा आर्थिक अनियमितता, संस्था छनोट गर्दा प्रतिस्पर्धीबारे अरूलाई जानकारी नदिइएको आरोप गैससको छ ।"
भ्रष्टाचारीलाई उम्मेदवार बन्न दिन्नौं,"भरतपुर (कास) कांग्रेसका नेता गगनकुमार थापाले भ्रष्टाचारीलाई उम्मेदवार बन्न बाटो खुलाउने गरी विधेयक संशोधन हुन नदिने बताए । भ्रष्टाचारीलाई उम्मेदवारी बन्न दिनुहुन्न भन्नेमा हामी कटिबद्ध छौं, उनले भने, भ्रष्टाचारमा मुछिएर सफाइ पाइसकेका नेताहरूले चुनाव लड्न पाउने भए हामी कुनै पनि हालतमा चुप लागेर बस्दैनौं । नारायणगढमा सोमबार आयोजित एक कार्यक्रममा उनले उक्त विचार व्यक्त गरेका हुन् । भ्रष्टाचारको आरोपमा अदालतले तोकेको समय भुक्तान गरिसकेका नेताहरू उम्मेदवार बन्न पाउनुपर्छ भन्ने पार्टीको धारणा नरहेको उनले स्पष्ट पारे ।नेपालको स्वास्थ्य तथा शिक्षा क्षेत्रमा चरम भ्रष्टाचार तथा माफियाकरण रहेको उनले बताए । थापाले दुवै क्षेत्रलाई सुधार गर्न नयाँ शिराबाट कसरी अघि बढन सकिन्छ भन्ने विषयमा संसद्मा बहस हुन जरुरी रहेको बताए । मुलुकमा रहेका अधिकांश शिक्षा र स्वास्थ्य क्षेत्र दानवीरहरूबाटै चलेको र यसमा सरकारले ठूलो लगानी गरे पनि सोचेजस्तो प्रतिफल पाउन नसकेकाले सुधार आवश्यक रहेको उनले प्रस्ट्याए । संविधानसभाको चुनावमा भ्रष्टाचारीलाई उम्मेदवार बन्न वर्जित गरिएको थियो ।"
न्याय माग्न देवताको शरण,"कालिकोट पीडितलाई देवताले न्याय गर्छन् भन्ने पुरानै भनाइ रहे पनि यहाँका सर्वसाधारण न्याय पाउन अझै देवताकै शरणमा पर्छन् । न्यायका लागि अदातल पुग्न नसक्ने यहाँका बासिन्दा विकल्पका रूपमा देवताको थान (मन्दिर) पुग्ने गरेका छन् ।गाउँघरमा हुने सानातिना चोरी, जग्गाका साँधसीमा, गाली बेइज्जती, थिचोमिचो र कुटपिटका घटनामा न्यायका लागि कानुनको पहुँच नहुनेका लागि देवताले न्याय दिने विश्वासले स्थानीय देवताको थान पुग्छन् ।अड्डा अदालतमा धेरैजसो बाठाटाठा मात्र जान्छन्, खाडाचक्र२ का धामी करवीरे विश्वकर्माले भने, कानुन नजान्नेका सहारा देवता हुन् । धर्म, संस्कृतिअनुसार सन्तानका लागि भाकल गर्ने, विवाह व्रतबन्ध लगन र साइतजस्ता कामका लागि पनि कालिकोटका ग्रामीण बस्तीमा देवता गुहार्ने चलन रहेको मानवअधिकारकर्मी मोहनराज सुवेदी बताउँछन् । धार्मिक आस्था महत्त्वपूर्ण हुने रहेछ, उनले भने, डरले पनि देवताप्रति आस्थावान् व्यक्ति अपराध गर्न हच्किन्छन् । परम्परादेखि स्थानीय रूपमा पुजिँदै आएको मस्टो, धवलपुरो, कैलाश, महादेव, नैनेल, महाबै जगन्नाथ, शिवनाथ, दाडेमस्टो, पचालो, खोदाइ, खापरलगायत प्रसिद्ध देवताका धामी (पूजा गर्ने व्यक्ति) ले अन्याय परेकालाई न्याय दिने विश्वास छ । देवताका धामीहरू झैझगडा, जारी, चोरी, जग्गाजमिन, साँधसिमाना, अंशबन्डाजस्ता मुद्दाको फैसला माडु (थान) बाटै गर्ने चलन रहेको अर्का अधिकारकर्मी दमनराज बम बताउँछन् । सानातिना मुद्दा देवताका धामी नै मिलाउँछन्, जिल्ला बार एसोसिएसनका सचिवसमेत रहेका बमको अनुभव छ, अदालतमा पुगेका मुद्दामा समेत देवता पुकारेर मिलापत्र हुने गरेको छ । यहाँका देवताका मन्दिरमा साउने पूर्णिमादेखि पञ्चमीसम्म, जनै पूर्णिमा र कोजाग्रत पूर्णिमामा देवीदेवताका माडु (मन्दिर) मा मेला लाग्ने गरेको छ । मेलामा आफन्त भेटघाट गर्ने, धामी पतुर्ने (नाच्ने), देउडा खेल्ने चलन रहेको खाडाचक्र नगरपालिका४ का धामी भाने विश्वकर्मा बताउँछन् । अन्याय गर्नेलाई देवताले सजाय दिने विश्वासले अपराध गर्नेको मनोबल घट्छ, उनले भने, सरकारी न्यायको ढिलासुस्तीले कालिकोटमा देवताप्रतिको विश्वास कायमै छ । उनले देवताप्रतिको विश्वासले समाजमा शान्तिको वातावरण रहने पनि सुनाए । उनी देवताको पूजा हुने दिनमा फलामको लुवालौरी हातले भाँच्ने, घण्टाको रालो दाँतले काट्ने, चामल मिचेर तिलक बनाउनेजस्ता चमत्कार देखाउँछन् । देवताको पैठ (पूजा गर्ने दिन) नातागोता भेला हुने, नयाँ कपडा लगाएर देवताको मन्दिर जाने चलन छ ।यहाँका ग्रामीण बासिन्दाले दसैंतिहारभन्दा पनि देवीदेवताको पैठलाई बढी महत्त्व दिने स्थानीय भरतबहादुर शाही बताउँछन् । बरु दसैंमा नयाँ कपडा किन्ने चलन छैन, उनले भने, पैठमा ऋण सापट गरेरै पनि बालबालिका र घरपरिवारलाई नयाँ कपडा किन्ने चलन छ । प्रत्येक वर्ष जनै पूर्णिमाको अघिल्लो दिन चतुर्दशीमा यहाँका बासिन्दा बडिमालिका, चुलिमालिका, पुगमालिका, महाबुंअ, गरुडस्नानी, पूजामालिकालगायत देवीका मन्दिरमा पूजा गर्ने खाडाचक्रका पण्डित जयचन्द्र अधिकारीले बताए । देवताका धामीझाँक्रीको विश्वासले बिरामी पर्दा पनि अस्पताल नलगेर केहीले घरमै धमेलो (धामी पतुराउने) हाल्ने गरेको सञ्चारकर्मी मनिराज पाण्डे बताउँछन् । सत्य बोल्नु, सत्कर्म गर्नु, समाजमा मिलेर बस्नुजस्ता चालचलनले सकारात्मक प्रभाव पारेको भए पनि देवताले रोगी निको हुने, सन्तान जन्मिनेजस्ता अन्धविश्वास पनि रहेको उनले सुनाए ।कालीकोटमा मुखाला (बाठाटाठा) को राजा (सरकार) निमुखा (लाटासोझा) को देउता भन्ने चलन छ ।"
द्वन्द्वपीडितले राहत पाएनन्,"बझाङ (कास) जिल्लाका अधिकांश द्वन्द्वपीडितले राहत पाएका छैनन् । स्थानीय निकायको लापरबाहीका कारण उनीहरूका नाममा आएको राहत रकम फिर्ता भएको छ ।असार अन्त्यतिर मात्र रकम निकासा भएका कारण सबैले जानकारी नपाउँदा राहत रकम फिर्ता भएको हो । सरकारले द्वन्द्वकालमा आमाबाबु गुमाएका बालबालिका, ज्यान गुमाएका तथा बेपत्ता पारिएकाका परिवारलाई राहत, विस्थापित तथा अपहरणमा परेका व्यक्तिलाई राहत रकम वितरण गर्न जिल्ला प्रशासन कार्यालयलाई करिब ८ करोड निकासा दिएको थियो । सबै द्वन्द्वपीडितले राहत आएको सूचना नपाउँदा करिब ५ करोड ८० लाख रुपैयाँ मात्र वितरण भएको छ । बाँकी २ करोड २० लाख फिर्ता गरिएको जिल्ला प्रशासन कार्यालयका लेखा अधिकृत मनोज विष्टले जनाए । असारको अन्त्यतिर रकम आएको अख्तियारी प्राप्त भयो, उनले भने, करिब ३ दिनको अवधिमा हामीले सबैलाई सूचित गर्ने प्रयास गरे पनि जानकारी सबैले नपाउँदा रकम फिर्ता पठाउनुपरेको हो । धेरै पीडित यो सुविधाबाट वञ्चित भएका छन् । उनले राहत लिन छुट्नेमा द्वन्द्वकालमा विस्थापित परिवार धेरै रहेको बताए । जिल्लामा विस्थापित १ सय ८६ मध्ये ५९ परिवारले मात्र राहत बुझेको विष्टले बताए । आफूहरूलाई राहत वितरणसम्बन्धी जानकारी ढिलो गरी प्राप्त भएका कारण सुविधाबाट वञ्चित हुनुपरेको पीडितहरूको गुनासो छ । राहतका लागि सदरमुकाम पुगेर रित्तै फर्किन लागेका द्वन्द्वकालमा परिवारसहित विस्थापित भएका कोटदेवलका लालबहादुर खड्काले भने, सदरमुकामबाट २ घण्टा टाढा बस्ने मैले त म्याद सकिएपछि जानकारी पाएँ । झन् टाढाकाले कसरी थाहा पाए होलान् ? केन्द्रका नेताहरूले आवको अन्तिममा राहत निकासा गर्ने र आफ्ना कार्यकर्तालाई मात्र खुसुक्क खबर गर्ने गरेका कारण आफूहरूले कुनै पनि राहत पाउन नसकेको उनले गुनासो गरे । प्रमुख जिल्ला अधिकारी धर्मानन्द जोशीले राहत पाउन धेरै पीडित छुटेको जानकारी प्राप्त भएकाले मन्त्रालयसँग छलफल गरी सबैका लागि राहत उपलब्ध गराउन पहल गर्ने बताए ।शान्ति तथा पुनर्निर्माण मन्त्रालयको राहत तथा पुन:स्थापना एकाइले प्रकाशन गरेको विवरणअनुसार जिल्लामा द्वन्द्वको अवधिमा मृत्यु भएका १ सय २५, बेपत्ता पारिएका ३, घाइते तथा अपांग ९४, उपचार गर्नुपर्ने घाइते ४९, सम्पत्ति क्षति भएका ५१, अपहरणमा परेका ६, टुहुरा बालबालिका ९, कैद हिरासतमा बसेका ४ र विस्थापित ५ सय ३५ जना छन् ।"
प्राकृतिक स्रोतमा कसको हक ?,"बाँके प्राकृतिक स्रोतसाधनको उपयोगबारे जिल्ला समन्वय समिति र गाउँपालिकाबीच उत्पन्न विवाद अदालत पुगेको छ । स्थानीय तहका पदाधिकारीहरूले स्थानीयस्तरमा रहेका प्राकृतिक स्रोतसाधनको उपयोग आफैंले गर्न पाउने अडान राखेका छन् । तर, संविधानले भने उक्त अधिकार आफूलाई दिएको जिल्ला समन्वय समितिले जनाएको छ । समन्वय समितिले नयाँ आर्थिक वर्षका लागि नदीजन्य पदार्थ उत्खननका लागि ठेक्का आह्वान गरेपछि गाउँपालिकाहरूले आपत्ति जनाएका छन् । उनीहरूले उक्त ठेक्का बदर गरी गाउँपालिकालाई अधिकार दिनुपर्ने भन्दै उच्च अदालतमा रिट दर्ता गराएका छन् । राप्ती सोनारी र बैजनाथ गाउँपालिकाले समन्वय समितिले ठेक्का आह्वान गरेको निर्णय बदर गर्न माग गर्दै अदालत पुगेका हुन् । बाँकेका नदीजन्य पदार्थ उत्खननका लागि समितिले वर्षिक १० करोडको ठेक्का दिँदै आएको छ । नयाँ आर्थिक वर्षका लागि खोलिएको ठेक्का भने विवादमा परेको छ । राप्ती सोनारी गाउँपालिकाको पहिलो बैठकले नै त्यस क्षेत्रको प्राकृतिक स्रोतसाधनको प्रयोग स्थानीय तहमै गर्ने निर्णय गरी समन्वय समितिलाई जानकारी गराएको थियो । तर, समितिले गाउँपालिकाको निर्णयलाई अटेर गर्दै ठेक्का आह्वान गरेको भन्दै आपत्ति जनाइएको छ । नदीले हाम्रो घरखेत कटान गर्छ । त्यहाँको प्राकृतिक स्रोतसाधन समन्वय समितिले प्रयोग गर्नु गलत हो । त्यसैले उक्त निर्णय बदर गर्न अदालत गएका हौं, राप्ती सोनारी गाउँपालिका प्रमुख लाहुराम चौधरीले भने, स्थानीय प्राकृतिक स्रोतसाधन स्थानीय तहले नै प्रयोग गर्न पाउनुपर्छ ।उक्त पालिकामा ढुंगा, बालुवा, गिट्टीको खानी छ । राप्ती नदी, मगुवा, परुवा, गन्धैली नाला र दुई दर्जन बढी सामुदायिक वनबाट ढुंगा, बालुवा, गिट्टी उत्खनन हुँदै आएको छ । त्यसबापत स्थानीयले भने थोरै प्रतिशत रकम पाउँदै आएका थिए । तर, स्थानीय तहको निर्वाचनपछि उक्त पालिकाले सम्पूर्ण स्रोतसाधनमा आफ्नो अधिकार रहेको दाबी गरेको छ । त्यस्तै बैजनाथ गाउँपालिकाको डिघिया, जब्दहवा क्षेत्रको मानखोलाबाट नदीजन्य पदार्थ उत्खनन हुने गरेको छ । त्यसको प्रयोगको माग गर्दै उक्त पालिकाले पनि उच्च अदालतमा रिट दर्ता गरेको हो । जिल्ला समन्वय समिति, बाँकेका सामाजिक विकास अधिकृत मीनबहादुर मल्लले संविधानको अनुसूची ९ मा स्थानीय तह, प्रदेश र संघको अधिकार स्पष्टरूपमा उल्लेख भएको बताए । उनले समन्वय समिति पनि स्थानीय तहअन्तर्गत रहेको भन्दै संविधानले दिएको अधिकारबमोजिम नै नदीजन्य पदार्थ प्रयोगबारे ठेक्का आह्वान गरेको जानकारी दिए । अनुसूची १ को क्रम संख्या १४ मा नदीजन्य पदार्थलगायतको प्रयोगबारे स्पष्ट लेखिएको छ । त्यहीअनुसार हामीले काम थालेका हौं, उनले भने, स्थानीय तहबाट उठ्ने करसमेत समन्वय समिति मातहतमा हुने व्यवस्था छ । स्थानीय तह वित्त व्यवस्थापन विधेयकले पनि करलाई केन्द्रीकृत गरेको छ । उक्त विधेयकले प्राकृतिक स्रोत साधनको उपभोगका लागि ठेक्का दिएको कुल रकममध्ये ८५ प्रतिशत केन्द्रले, १० प्रतिशत प्रदेशले पाउने व्यवस्था गरेको छ । स्थानीय तहले ५ प्रतिशतमात्रै राजस्व पाउने व्यवस्था गरेको छ । त्यस्तै, घरधुरी करबाट उठेको राजस्वमध्ये ९० प्रतिशतसम्म स्थानीय निकायले पाउँदै आएकामा ५ प्रतिशतमा झार्ने प्रयास गरिएको छ । जलविद्युत्, ढुंगा, गिट्टी खानीलगायतका प्राकृतिक स्रोतबाट उठ्ने करमध्ये ५ प्रतिशत रकममात्रै तहले पाउनेछन् । ८५ प्रतिशत केन्द्र र १५ प्रतिशत प्रदेशले पाउनेछन् । वनपैदावारबाट उठ्ने करको १० प्रतिशत स्थानीय तहले पाउँदै आएका थिए । पार्वतारोहणबाट उठ्ने करको ३० प्रतिशत स्थानीयले पाउँथे । तर, विधेयकमा ५ प्रतिशत पाउने व्यवस्था गरेको छ ।"
जिशिअलाई दुव्र्यवहार,"रोल्पा (कास) जिल्ला शिक्षा अधिकारी चिरञ्जीवी पौडेलमाथि भएको दुव्र्यवहारप्रति जिल्लाका कार्यालय प्रमुखहरूले खेद व्यक्त गरेका छन् । शिक्षा अधिकारी पौडेलमाथि नेत्रविक्रम चन्द (विप्लव) नेतृत्वको नेकपा सम्बद्ध विद्यार्थीहरूले सोमबार बिहान कार्यकक्षमै मोसो दलेर दुव्र्यवहार गरेका थिए। प्रमुख जिल्ला अधिकारी डा डिजन भट्टराईको संयोजकत्वमा प्रशासनमै बसेको कार्यालय प्रमुखहरूको बैठकले दोषीमाथि कानुनी कारबाही गर्न माग गर्दै कर्मचारीको सुरक्षाबारे गम्भीर हुन आग्रह गर्यो । दुव्र्यवहारप्रति खेद व्यक्त गरेका छौं, बैठकमा सहभागी एक कार्यालय प्रमुखले भने, दोषीलाई तत्काल पक्राउ गरेर कानुनी कारबाही गर्नुपर्छ । सोमबार बिहान करिब ८ बजेतिर स्रोतव्यक्तिसहित आयोजना गरिएको शिक्षासम्बन्धी बैठक सुरु हुनुअघि कार्यकक्षमै प्रवेश गरेका आधा दर्जन विद्यार्थीले एक्कासि जिशिअ पौडेलमाथि मोसो दलेका थिए । प्रतिकार गर्न खोजेका जिशिअ पौडेलको निधारमा गम्भीर चोट लागेको छ । उनको रोल्पा अस्पतालमा उपचार भएको छ । जिल्ला शिक्षा कार्यालयले विज्ञप्ति जारी गरी दोषीमाथि कारबाहीको माग गरेको छ ।"
ठेकेदारको लापरबाहीले पुल बनेन,"यसै महिना सकिनेखोटाङ पाँच वर्षअघि सकिनुपर्ने जयरामघाटस्थित दूधकोसी पुल भदौ महिनाभित्र सकिने पक्का भएको छ । ढलानको काम मात्र बाँकी रहेकाले भदौमै सकिने निश्चित भएको हो ।मध्यपहाडी लोकमार्गअन्तर्गत पर्ने यो पुलको ढलानका लागि सटिङको काम भइरहेको आयोजना प्रमुख इन्जिनियर उद्धव रानामगरले बताए । त्यसपछि लगत्तै ढलानको काम पनि सकिन्छ, उनले भने, ढलानको काम सकिएपछि एक महिनाजति सेटिङ हुन लाग्छ । २०६९ सालमा सक्ने गरी कालिकाहुलास जेभी कम्पनीले २०६६ सालमा सम्झौता गरेको थियो । पुलको डिजाइन र स्वीकृतिका लागि समय लागेकाले पुल निर्माणमा ढिलाइ भएको रानामगरले बताए ।त्यसो त बेलामा पुल नसक्दा ठेकेदार कम्पनीले पनि घाटा बेहोर्नुपरेको छ । सुरुमा करिब १० करोड ६ लाख रुपैयाँमा निर्माण सम्झौता गरिए पनि पुल निर्माण ढिलाइले २४ करोड खर्च भइसकेको रानामगरले सुनाए । पुल नहुँदा अस्थायी बेलिब्रिज लगाउन र निकाल्न बर्सेनि लाखौं खर्च हँुदै आएको छ । यहाँ हिउँदमा बेलिब्रिज लगाउने र बर्खामा निकाल्दा वार्षिक ६० लाख रुपैयाँजति राज्यको खर्च भइरहेको छ । २०६९ सालदेखि अहिलेसम्म करिब ३ करोडभन्दा बढी राज्यको ढुकुटीबाट खर्च भइसकेको छ ।त्यति मात्र होइन, सहरसँगको सीधा यातायात सम्बन्ध नहुँदा दैनिक उपभोग्य वस्तुलगायत अन्य सामग्रीको भाउ बढ्दा सर्वसाधारणले त्यसको मार खेप्नुपरेको थियो । पुल बनेपछि जिल्लाका दुर्गम क्षेत्रको समृद्धि सुरु हुने पूर्वसांसद टंक राईले बताए ।"
क्षतिपूर्ति माग्दै मुद्दा,"यस्तो छ पुलको कथालिबाङ, माडीचौरसहित पश्चिमी रोल्पालाई जोड्ने माडी खोलामा करिब ७२ मिटर लामो पुल निर्माण गर्न ०६६ मा लामाएडीधर्मेन्द्र जेभीका तर्फबाट वसन्त डीसीले ०६६ मा सडक डिभिजन कार्यालय प्युठानसँग सम्झौता गरेका थिए । झन्डै ४ करोडको बजेटमा निर्माण हुने उक्त पुल ३० महिनामा हस्तान्तरण गर्ने सम्झौतापत्रमा उल्लेख थियो । तर डिभिजनले इस्ट कन्सल्टेन्सीमार्फत गराएको पुलको डिजाइन इस्टिमेट गलत साबित भएकाले काम सम्पन्न गर्न कठिनाइ भएको निर्माण व्यवसायी डीसीले दाबी गर्दै आएका छन् । उक्त विषयमा डिभिजन र व्यवसायीबीच पटकपटक छलफल भए पनि ठेकेदारले दुईवटा पिल्लरको आधा काम मात्र सकेपछि बीचैमा अलपत्र छाडेका हुन् । कार्यालयले पटकपटक म्याद थप्दै आएको बताएको छ।डिभिजन प्रमुख सुरेश न्यौपाने भन्छन्, अहिलेकै ठेकेदारलाई काम सक्न निरन्तरता दिने वा ठेक्का रद्द गर्ने भन्ने फाइल उठाइएको छ । तर अदालतमा मुद्दा परेपछि अब के गर्ने भन्ने विषय फैसलापछि मात्रै थाहा हुने उनले बताए । काम निकै ढिला भएको हो । अब के गर्ने भन्ने अधिकार अदालतमा पुग्यो, उनको धारणा छ ।२०६६ मा ठेकेदारसँग पुल निर्माणको सम्झौता गर्दा डिभिजन प्रमुखमा बुद्धिप्रकाश न्यौपाने थिए । त्यसपछि आएका डिभिजन प्रमुख भीमार्जुन अधिकारीलाई स्टिमेट सच्याउन र सोहीअनुसारको पुन: सम्झौता गराइदिन पटकपटक आग्रह गर्दा पनि बेवास्ता गरेपछि आफूले काम गर्न ढिलाइ गरेको डीसीले बताए । नयाँ डिजाइनअनुसारको पुन:सम्झौता गर्न, कामदारका लागि बिमा गर्न र म्याद थप गर्ने गरी पुन: सहमति भएमा मात्र काम गर्न सकिन्छ भन्ने मेरो धारणा छ, उनले भने । पुलको डिजाइन स्टिमेट सच्याइएकाले त्यसअघि भएको सम्झौता पुरानो भएको ठेकेदार डीसीको तर्क छ । उनले यसअघि पनि आफूमाथि कारबाही गरिएमा सर्वोच्च अदालत र अख्तियार दुरुपयोग अनुसन्धान आयोगमा समेत पुग्ने चेतावनी दिँदै आएका थिए । सम्झौता गर्नुअघि तयार पारेको पुलको डिजाइन स्टिमेट गल्ती भएपछि उक्त डिजाइन गर्ने कम्पनी र डिभिजन प्रमुखमाथि कारबाही गर्नुपर्ने उनको तर्क छ । निर्माण व्यवसायी डीसीले म्याद थप्न ६ महिना लगाउने र डिजाइन सच्याउन २ वर्ष लगाउने कर्मचारीमाथि पनि कारबाही हुनुपर्ने तर्क गर्दै आएका छन् । म्याद थपेर आफ्ना माग पूरा गरेमा १ वर्षभित्र पुल निर्माण भइसक्ने प्रतिबद्धता गर्दा सुनुवाइ नभएपछि अदालत जानुपरेको उनले बताए ।"
चार अभियुक्त पक्राउ,हेटौंडा (कास) ६ वर्षअघि अदालतले दोषी ठहर गरेका चार अभियुक्तलाई प्रहरीले पक्राउ गरेको छ । पुनरावेदन अदालत हेटौंडाले ०६८ मा सवारी ज्यान मुद्दामा २ वर्ष कैद र २ हजार जरिवाना तोकिएका हेटौंडा उपमहानगरपालिका १३ का फरार अभियुक्त रामकुमार कार्की सोमबार पक्राउ परेका हुन् । अर्का सवारी ज्यान मुद्दामा ६ वर्षअघि अदालतले ३ दिन कैद ठहर गरेका हेटौंडा ५ का बुद्धि परियारलाई प्रहरीले फक्राउ गरेको छ । यसैगरी बहुविवाह मुद्दामा जिल्ला अदालत मकवानपुरले दोषी ठहर गरेको तर विगत ६ महिनादेखि फरार रहेकी मकवानपुरगढी गाउँपालिका ३ की ३१ वर्षीया अञ्जु घिमिरेलाई घरबाटै पक्राउ गरिएको छ । यस्तै बहुविवाह मुद्दामा १ वर्ष ६ महिना कैद र १५ हजार रुपैयाँ जरिवाना तोकिएका मकवानपुर गढी गाउँपालिका ३ का भरतप्रसाद पुडासैनीलाई पनि प्रहरीले पक्राउ गरेको छ । जिल्ला अदालत मकवानपुरले ०७३ चैत ३० गते पुडासैनीविरुद्ध उक्त फैसला गरेको थियो ।
योजना छनोटमा जनप्रतिनिधि व्यस्त,"डोटी केआई सिंह गाउँपालिका वासुदेवीका सूर्यबहादुर भुललाई यस वर्ष गरिएको योजना छनोट नयाँ लागेको छ । योजना छनोटमा चासो र उपस्थिति पनि विगतभन्दा भिन्दै छ । गाउँमा जनप्रतिनिधिहरूको उपस्थिति बाक्लो छ । अन्य दलका नेताहरू पनि पुगेका छन् । विगतमा दलका नेताहरू गाविस र जिल्लामै बसेर हामीले पठाएका योजना काँटछाँट गरेर पठाउँथे, भुलले भने, गाउँपालिका अध्यक्ष आफंै पुग्नुभएको छ, जनतासँगै योजना छनोटका लागि आउँदा हामीलाई पनि विगतझैं योजना काँटछाँट होला भन्ने डर छैन । नयाँ पुन:संरचनाअनुसार स्थानीय तह चुनावपछि पहिलोपटक हुन थालेको योजना छनोटमा जनप्रतिनिधिहरू आफैं जुटेका छन् । जनप्रतिनिधिसँग स्थानीयहरूले माग पनि थरीथरीका राखेका छन् । विगतभन्दा मागको संख्या ह्वात्तै बढेको छ । वन्यजन्तुबाट खेतीपाती जोगाउनुपर्नेदेखि घरघरसम्म पक्की सडक, विद्युत्, खानेपानीका माग धेरै रहेको जनप्रतिनिधिहरू बताउँछन् । बँदेलले खेती नष्ट गरिसक्यो भनी स्थानीयले भनेका छन्, केआईसिंह गाउँपालिका प्रमुख लोकेन्द्र शाहीले भने, जिल्ला वनसँग समन्वय गरी बँदेल व्यवस्थापनको योजना बनाउँदै छौं । जनताका सानासाना समस्या पनि सम्बोधन होस् भन्ने मनसायले आफैं गाउँगाउँमा खटिएको छु ।क्षेत्रीय सदरमुकाम रहेको दिपायल सिलगढी नगरपालिका४ का वडाध्यक्ष वीरेन्द्र शाहले यस वर्षको अधिकांश बजेट सडकमा लगानी गरेको बताए । टोलटोल छिरेर योजना ल्याउने प्रयास गरिएको छ, अधिकांश बजेट यो वर्ष सडकमा लगाउने योजना बनायौं, वडाध्यक्ष शाहले भने, विगतका जस्तो योजना छर्ने, टुक्राटुक्रामा लगानी गर्ने कुरालाई सक्दो व्यवस्थापन गर्ने अभ्यास थालिएको छ ।खप्तडको सीमासँग जोडिएको पूर्वीचौकी गाउँपालिकाले स्थानीयको आयस्रोत बढाउन होमस्टे सञ्चालन गर्ने योजना अघि सारेको छ । योजनाहरू विगतझैं निरन्तर रहे पनि केही नयाँ थपिएका छन्, पूर्वीचौकी गाउँपालिका प्रमुख दीर्घबहादुर बोगटीले भने, खप्तडमा आउने पर्यटकलाई आकर्षण गर्न होमस्टे सञ्चालन, गाइडहरूलाई तालिम दिने सोच छ । होटल व्यवसायी संघ डोटीका अध्यक्ष दीपक खड्काले गाउँपालिकाको यो निर्णयले व्यवसायी र स्थानीयलाई खुसी बनाएको बताए ।विगतमा १४ चरणमा योजना छनोट हुने गरिएको भए पनि यो वर्षबाट ७ चरण मात्र छन् । विगतका वडाहरूलाई यो वर्षबाट टोलका रूपमा लिएर योजना छनोट भइरहेका छन् । साबिकका गाविसलाई वडाका रूपमा छलफल भइरहेका छन् । पूर्वीचौकी गाउँपालिका साजघाटका बलबहादुर खड्काले विगतभन्दा केही फरक भए पनि योजनाहरूको माग भने विगतजस्तै रहेको बताए।३५ प्रतिशत बजेट विगतमा लक्षित वर्गहरूका लागि विनियोजन गरिए पनि अहिले स्पष्ट प्रावधान छैन । यद्यपि लक्षित वर्गका लागि जनप्रतिनिधिहरू बजेट विनियोजनका लागि संवेदनशील हुनुपर्ने जिसस उपसंयोजक शशि सोपले बताइन् । अहिले ६ विषयगत क्षेत्रमा बजेट विनियोजन गरी योजना छनोट गर्नुपर्ने हो, उनले भनिन्, तर, योजना छनोट गर्दा लक्षित वर्गलाई पनि ध्यान दिएर ल्याउनुपर्ने जनप्रतिनिधिहरूको दायित्व हो । जिल्लाका २ नगरपालिका र ७ गाउँपालिकाका लागि ५ अर्ब बढीको बजेट विनियोजन गरिएको छ ।"
स्वरोजगारमा थारू महिला,"कञ्चनपुर भीमदत्त नगरपालिका १ भासीकी रमा चौधरी मुक्त कमैया परिवारकी सदस्य हुन् । केही वर्षअघिसम्म उनी श्रीमान्सँगै मजदुरी गरेर परिवारको गर्जो टार्थिन् । मजदुरी गर्दा मिस्त्रीको काममा बढी ध्यान दिन थालिन् । ३ वर्ष लगातार मजदुरी गर्दा उनले पनि घर चिनाइको काम सिकिन् । अहिले अब्बल मिस्त्रीको छवि बनाएकी छन् । मजदुरीको आम्दानीभन्दा दोब्बर कमाउँछिन् ।हेर्दाहेर्दै काम सिकें, अहिले अरू मिस्त्रीझैं राम्रैसँग घर चिनाइको काम गरिरहेकी छु, रमाले भनिन्, ढलान र पिल्लरको काममा अलि अप्ठ्यारो भए पनि अरू काम सहजै गर्न सकिन्छ । उनका श्रीमान् राजु अहिले पनि मजदुरी नै गर्छन् । कामकै खोजीमा उनको परिवार कैलालीको धनगढीबाट यहाँ बसाइँ सरेको हो । यहाँ आएपछि दुवैजना कृषिदेखि निर्माण कार्यमा मजदुरी गर्थे । रमाका श्रीमान् पहिले रिक्सा चलाउँथे । अहिले भने उनी पनि मजदुरीमै लागेका छन् । कुनै ठाउँमा त रमा मिस्त्री त उनका श्रीमान् मजदुर भएर पनि काम गर्छन् । रमाकै छिमेकी मीरा पनि ५६ महिनादेखि मिस्त्री काम गर्न थालेकी छन् । उनले पनि मजदुरी गर्दागर्दै मिस्त्री काम सिकेकी हुन् । मीराका श्रीमान् शंकर हेडमिस्त्री हुन् । उनीसँगै मजदुरी गर्दागर्दै काम सिकेको रमा बताउँछिन् । अहिले रमा र मीरा दुवैका हेड मिस्त्री पनि शंकर नै हुन् । मजदुरी गर्दा डेढदुई सय पाइन्थ्यो, मीराले भनिन्, अहिले ५६ सयसम्म पाउन थालेका छौं । उनले सुरुमा इँटा मिलाउन र कर्नी चलाउन केही अप्ठ्यारो भए पनि अहिले भने पुरुषसरह काम गर्न सकिरहेको बताइन् । कहिलेकाहीं अप्ठ्यारो पर्दा श्रीमान् शंकरसँगै भएकाले सिक्न झन् सहज भएको मीराले बताइन् । महिलाहरू पुरुषभन्दा मिहिनेती र कामप्रति इमान्दार हुने भएकाले रमा र मीरा प्रति स्थानीयको भरोसा बढेको अन्य मिस्त्रीहरू बताउँछन् । दुवै जनाले पुरुषको भन्दा बढी र राम्रो काम गर्न सक्ने सहकर्मीले बताए । दुवैजना शान्त रूपले एकाग्र भई काम गर्छन् । मजदुरलाई नहडबडाई एकनासले काम गर्ने मिस्त्रीका रूपमा मीरा र रमाको जोडीले पहिचान बनाउन थालेको छ । मजदुर पनि उनीहरूसँग काम गर्न खुसी हुन्छन् । दुवैजनाको काम सफा छ, हेड मिस्त्री शंकरले भने, हतपत नगरी एकनासले काम गर्ने हुँदा मजदुरहरू पनि उनीहरूलाई नै रुचाउँछन् । अहिले दुवै जनाको जोडी बनेको छ । एकातिर पुरुषहरू काम गर्छन् भने अर्कोतिर मीरा र रमा । कहिलेकाहीँ उनीहरू दुवैजना एक्लाएक्लै पनि काम गर्छन् । सुरुमा एक्लै काम गर्न अलि अनुभव थिएन, केहि अप्ठेरो हुन्थ्यो, रमाले भनिन्, तर अहिले भने सानोतिनो घर चिनाइको काम त एक्लै पनि गर्न सकिन्छ । ठेकेदारसँग काम गरेमा ज्याला कम पाइने र आफैंले बेग्लै काम गर्दा बढी पाइने उनीहरू बताउँछन् । साँझबिहान घरको कामदेखि बालबालिकालाई स्कुल पुर्याउने काम पनि उनीहरूले नै गर्छन् । तै पनि दुवैजना समयमै काममा पुग्छन् । उनीहरूलाई घरपरिवारले पनि राम्रो साथ दिएको छ । परिवारका साथ पाएका कारण दुवैले मजदुरीबाटै मिस्त्रीको काम सिकेका हुन् । पुरुषसरह काम गर्न सक्ने भए पनि उनीहरूलाई ज्यालामा भने विभेद गरिएको छ । अहिले बजारमा चलेको दरभन्दा आधा मात्रै ज्याला पाइरहेको उनीहरू बताउँछन् । अहिले मिस्त्रीको दैनिक ज्याला ८ सय देखि १ हजारसम्म चलेको छ । तर उनीहरूले ५६ सय मात्रै पाउँछन् । मजदुरीमा पनि अन्यको भन्दा कम नै पाउने गरेको उनीहरू बताउँछन् ।"
सम्पत्ति खोज्दा डिभोर्स,"गुल्मी बैंकमा भएको नगद, घरका बस्तुभाउ बिक्री गरी इश्मा४ सिम्पानीकी ३० वर्षीया विना थापा दूधेबालक छाडेर घरबाट हिँडेको तीन साता पुग्न थाल्यो । पति बाबुराम थापा पत्नीको खोजीमा तम्घासमा भौंतारिरहेका छन् तर उनको अत्तोपत्तो छैन । घरमा ९ महिनाको छोराले आमाको दूध खोज्दै छ, छोराछोरी अल्लबिल्ल भए, बाबुरामले भने, तैपनि कतै फेला पार्छु कि भनेर खोज्दै छु । तम्घासको बैंकमा रहेको ४ लाख रुपैयाँ निकालेर ल्याउने बहानामा हिँडेकी विनालाई प्रहरीले पनि खोज्दै छ तर फेला पार्न सकेको छैन । भारतको दिल्ली पुगेर २४ वर्षदेखि कमाएको सबै सम्पत्ति लिएर पत्नी फरार भएपछि उनी विक्षिप्त छन् । खातामा भएको १९ लाख रुपैयाँ सबै निकालिछे, उनले भने, घरका गाई, भैंसी, बाख्रा, कुखुरासमेत छैनन् ।विवाह भएको १३ वर्षसम्म सँगै र राम्रै चलेको उनको घरबार बिदामा आएका बेला हिसाबकिताब खोज्न थालेपछि बिग्रिएको हो । वर्षको एकपटक आउने बाबुरामले आएका बेला सबै हिसाब खोज्दैनथे । छोटो समयमै फर्किने भएकाले नखोजेको र घरमा आउँदा राम्रै व्यवहार हुने र पैसा सबै तम्घासमा बैंकमा छ भनेपछि विश्वास लागेको उनले बताए । यसपटक लामो बिदामा आएका उनले हिसाब खोजेपछि पत्नीसँग मनमुटाब बढेको थियो । शंका लागेपछि पैसा खोज्दा सम्बन्ध बिग्रन थाल्यो, उनले भने, तम्घासमा भएको रकम लिन गएकी श्रीमती सम्पर्कविहीन भइन् । अहिले छोराछोरी हेरी मन बुझाउने गरेको उनले बताए ।प्रहरी कार्यालयका मुद्दा फाँटका असई सत्यनारायण यादवका अनुसार विदेशमा भएका पति घर फर्केर सम्पत्ति खोज्नेबित्तिकै सम्बन्धविच्छेद गर्ने र हराउने महिलाको संख्या बढदै गएको छ । अहिले महिलापीडित पुरुषको उजुरी बढ्दो छ, उनले भने, लामो समय पति विदेशमा बस्ने र रकम पठाउने, यता पत्नी अर्कैसँग लागेर सम्पत्ति सक्ने र पछि हिसाब खोज्दा भाग्ने वा डिभोर्स माग्ने प्रवृत्ति बढ्दै छ । सम्पत्ति खोज्ने पतिसँग सम्बन्धविच्छेद माग्दै अदालत पुगेर उल्टै थप सम्पत्ति माग्ने महिलाको संख्या बढ्दै गएको उनले बताए ।गुल्मी दरबार गाउँपालिका१ बलिथुमका हुमबहादुर सर्तुंगी पनि पत्नीबाटै पीडित भए । मलेसिया गएर ३ वर्ष दु:ख गरी कमाएको सम्पत्ति सकेर ५ वर्षको छोरा पनि लिएर पत्नी जमुना घरबाट हिँडिन् । पैसा कमाएर सुखी घरबार बनाउने उद्देश्य लिएर मलेसिया पुगेका उनी फर्केर आपैंले पठाएको पैसा खोज्दा जमुना घर छाडेर हिँडिन् । पैसा खोज्दा छोरोसमेत गुमाएँ, उनले भने, डेढ लाख रुपैयाँ नगदसमेत लिएर वैशाख २४ मा भागेकी श्रीमतीको अहिलेसम्म अत्तोपत्तो छैन । पत्नी हिँडेपछि अहिले सन्तान न सम्पत्ति भएको उनको गुनासो छ । प्रहरीका अनुसार यो वर्ष मात्र सम्पत्ति लिएर पत्नी फरार भएको भन्दै ६ पुरुषले खोजी गरिदिन आग्रह गर्दै निवेदन दिएका छन् । त्यस्तोमा अधिकांश रोजगारीका लागि विदेश गएर फर्केका छन् । पछिल्लो ३ वर्षको तथ्यांक हेर्ने हो भने लैंगिक हिंसाको घटना घट्दो छ तर पत्नीपीडित पुरुषको संख्या बढ्दो छ । आव २०७२७३ मा लैंगिक हिंसाका १ सय ३४ घटना भएकामा आव ०७३७४ मा ९५ मा झरेका छन् ।"
बालबालिका अलपत्र,"सम्पत्ति लिएर महिलाले सम्बन्धविच्छेद वा फरार हुँदा त्यसको पीडा भने बालबालिकामा पर्न थालेको छ । प्रहरीमा बर्सेनि बालबालिका बिचल्ली बनाएर भाग्ने महिलाको संख्या बढ्दो छ । बाबु रोजगारीका लागि विदेशमै भएको अवस्थामा आमा हिँडेपछि अलपत्र पर्ने बालबालिकाको संख्या सयभन्दा बढी छ । पछिल्लो समय बाबुबिनाका आमाबाट जन्मिएका र आमाले छाडेर गएका बालबालिकाको संख्या बढ्दै गएको महिला तथा बालबालिका कार्यालयकी प्रमुख प्रतिभा पन्थीले बताइन् ।पछिल्ला वर्षमा आमाले छाडेर गएका र बाबुविहीन बालबालिका बढ्दै छन्, उनले भनिन्, ठयाक्कै तथ्यांक छैन तर अपलत्र परेका बालबालिकालाई सहयोग माग्न आउने क्रम बढ्दो छ । प्रहरीमा उजुरी परेपछि सहयोगका लागि आग्रह गर्ने बढ्दै गएको उनले बताइन् ।"
बजेट अर्कैतिर,"तनहुँ (कास) अघिल्लो वर्ष झन्डै ५ लाख रुपैयाँको नाइट्रोजन खरिद गरी ४ हजार पशुमा कृत्रिम गर्भाधान गराएको पशु सेवा कार्यालयमा यो वर्ष १ रुपैयाँ पनि बजेट छैन ।गाईमा कृत्रिम गर्भाधान गर्ने महिना साउन, भदौ हुन् । तर, कार्यालयले यो सेवा दिन सकेको छैन । राष्ट्रिय पशु प्रजनन केन्द्रमा नाइट्रोजन आएर बसेको छ तर जिल्ला पशु विकास कार्यालयले बजेट नभएकाले खरिद गरी ल्याउन सकेको छैन । यस्तै अवस्था भए सयौं गाईभैंसीमा बाली नलाग्ने अवस्था भयो, वरिष्ठ पशु विकास अधिकृत दीर्घनारायण ढुंगानाले भने, अर्को वर्ष दूधको समस्या पर्ने सम्भावना बढेको छ । केही वर्षदेखि बहर र राँगो पाल्ने चलन हटेको छ ।"
ठक्करले मृत्यु,"स्याङ्जा (कास) वालिङ नगरपालिका९ भुम्रेमा सोमबार बिहान माइक्रोको ठक्करबाट १२ वर्षीया अमिसा थापाको मृत्यु भएको छ । अन्य चार घाइते भएका छन् । ग१ख ३५७९ नम्बरको माइक्रोले ठक्कर दिएपछि पर्वत घर भई हाल वालिङको भुम्रे बस्दै आएकी थापाको मृत्यु भएको प्रहरीले जनाएको छ । ओरालो बाटोमा ब्रेक फेल भई चिप्लिन पुग्दा सोही ठाउँका ५५ वर्षीय बद्री श्रेष्ठ, १३ वर्षीया निर्जना श्रेष्ठ, वर्ष २८ का लोकप्रसाद कुमाल र १८ वर्षीय अर्जुन कुमाल गम्भीर घाइते भएको प्रहरीले जनाएको छ । गम्भीर घाइते चार जनालाई उपचारका लागि पोखरा पठाइएको छ । माइक्रो चालकलाई प्रहरीले नियन्त्रणमा लिएको छ ।"
दसैंको टिकट बुकिङ अन्योल,"सरकारले तत्काल पूरा गर्नुपर्छ । बैंकिङ तरलताले गर्दा ब्याज अकासिएकाले नयाँ गाडीहरू निकाल्न समस्या भएको उनले बताए । दसैंं आए पनि व्यवसायीहरू ब्याजका कारण उत्साहित छैनन्, उनले भने, अहिले जति सवारी साधानहरू छन् । त्यसलाई मर्मत गरेर जिल्ला पठाउँछौं । व्यवसायीको मागप्रति उपभोक्ताकर्मीहरू भने आपत्ति जनाउँछन् । उनीहरूले गााडीको वर्गीकरण गरेर मूल्य निर्धारण गर्नुपर्ने बताए । उपभोक्ताले ५ सय रुपैयाँ तिरेर सहज गन्तव्यमा पुग्न सक्ने वातावरण बन्नुपर्छ । व्यवसायीले डिलक्स र साधारण सवारीको भाडादर तोकेपनि सुपर डिलक्सको तोकेको छैन, महासचिव खनालले भने ।उपभोक्त अधिकार अनुसन्धान मञ्चका अध्यक्ष माधव तिमिल्सिनाले व्यवसायीले विगतमा गरिएको सम्झौताहरू पनि कार्यान्वयन नगरेको आरोप लगाए ।"
साढे ९ अंकले घटयो नेप्से,"काठमाडौं (कास) सेयर बजार परिसूचक नेप्से सोमबार ९४१ अंकले घटेर १ हजार ६ सय १२९१ विन्दुमा ओर्लेको छ । अघिल्लो दिनको तुलनामा यो ०५८ प्रतिशतको गिरावट हो । करोबारमा आएकामध्ये उत्पादन तथा प्रशोधन समूह र विकास बंैकबाहेक बाँकी समूहहरूको परिसूचक घटेपछि समग्र नेप्से ओरालो लागेको हो । उक्त दिन ९० करोड ९३ लाख रुपैयाँ बराबरको सेयर कारोबार भएको छ । कुल १ सय ५९ कम्पनीका सेयर कारोबारमा आएकामा ५५ कम्पनीको सेयर मूल्य बढयो, ८८ कम्पनीको घटयो, बाँकी १६ कम्पनीको सेयर मूल्य स्थिर छ । करिब साढे ९ हजार कारोबारबाट १५ लाख ४२ हजार २ सय ८ कित्ता सेयर किनबेच भए । यससँगै सेयर बजारको आकार (कुल बजार पुँजीकरण) १९ खर्ब २ अर्ब रुपैयाँ कायम भएको छ ।सोमबार उत्पादन तथा प्रशोधन समूहको १०६ प्रतिशतले र विकास बैंकको ०३४ प्रतिशतले बढयो । तर, बैंकिङ समूहको परिसूचक ०९६, वित्त कम्पनीको ०९१, होटलको ०७४, जलविद्युत्को ०३९, अन्य को ०२८ र बिमाको ०५ प्रतिशत ऋणात्मक रहे ।"
एकलौटी निर्णय नगर : युनियन,"काठमाडौं अपारदर्शी र एकलौटी ढंगले कर्मचारी विनियमावली संशोधन नगर्न राष्ट्र बैंक कर्मचारीहरूले व्यवस्थापनलाई आग्रह गरेका छन् । यसअघि व्यवस्थापन र युनियनसँग भएका सम्झौताहरू कार्यान्वयन नगरी अपारदर्शी ढंगले संशोधन गर्न लागेको भन्दै कर्मचारीहरूले विरोध गरेका हुन् । एमाले निकट कर्मचारीहरूको संगठन नेपाल राष्ट्र बैंक कर्मचारी संघले विगतका सम्झौता एक महिनाभित्र सम्बोधन नगरे विरोधमा उत्रने चेतावनी दिएको छ । संघले व्यवस्थापनसमक्ष ज्ञापनपत्र बुझाउँदै यस्तो चेतावनी दिएको हो । यसअघि भएका सम्झौताका पूरा हुन बाँकी बुँदाहरू अक्षरश: कार्यान्वयन गर्ने सम्बन्धमा उच्च व्यवस्थापन उदासीन र गैरजिम्मेवार बनेकाले पुन: चेतावनी दिनुपरेको संघले जनाएको छ । लोक सेवा आयोगको सर्वमान्य सिद्धान्तको हवाला दिँदै कर्मचारी सेवा विनियमावली संशोधन गर्ने नाममा व्यवस्थापनबाट प्रदर्शित अलोकतान्त्रिक, अपारदर्शी र एकलौटी रवैयाबाट संस्थाभित्र विश्वासको संकट गहिरिएको संघको ठहर छ, ज्ञापनपत्रमा उल्लेख छ । सीमित कर्मचारीको स्वार्थपूर्तिका लागि राष्ट्र बैंक व्यवस्थापनले कर्मचारी विनियमावली संशोधन गरी ३० वर्षे सेवा अवधि हटाउन लागेको छ । यो बारेमा व्यवस्थापनले आन्तरिक रूपमा निकै जोडबल गरिरहेको छ । तर, बहुसंख्यक कर्मचारीहरू त्यसको विरोधमा उभिएपछि उच्च व्यवस्थापन केही पछि हटेको हो ।संघले विरोधस्वरूप राष्ट्र बैंकको मूल ढोकामा कालो ब्यानर टाँगेर आफ्ना मागहरू तेस्र्याएको छ । ब्यानरमा यसअघि व्यवस्थापन र युनियनहरूबीच भएका सम्झौताका बाँकी बुँदाहरू कार्यान्वयन गर्न आग्रह गरिएको छ । एकलौटी र अपारदर्शी ढंगबाट अघि बढाइएको कर्मचारी सेवा विनियमावलीको संशोधन मस्यौदा खारेज गरी विगतमा झैं उच्चस्तरीय समिति गठन गरी सामूहिक सौदाबाजीको आधारमा मात्र संशोधन प्रक्रिया अघि बढाइयोस्, ज्ञापनपत्रमा भनिएको छ । यसैगरी व्यवस्थापनले सरुवा, बढुवा, वैदेशिक तालिमलगायतका विषयहरूमा गरिएको विभेद तत्काल अन्त्य गर्न पनि संघले आग्रह गरेको छ । ३० वर्षे सेवा अवधि हटाउन हुनेनहुने सम्बन्धमा त्यसको प्रभाव अध्ययन गर्न राष्ट्र बैंकका सञ्चालक रामजी रेग्मीको संयोजकत्वमा एक उपसमिति गठन गरिएको थियो । पुराना र ३० वर्षे सेवा अवधि हटाउँदा फाइदा पुग्ने कर्मचारीहरूको प्रभावमा परेर उपसमितिले आफ्नो प्रतिवेदन पेस गरेको छ । प्रतिवेदनमा ३० वर्षे सेवा अवधि हटाएर ५८ वर्षको उमेर हद मात्र राख्नुपर्ने उसमितिले सुझाव दिएको छ, स्रोतले भन्यो । समितिले बुझाएको प्रतिवेदनको अवकाशसम्बन्धी दफाको महलमा सुझाव दिनुपर्ने स्थानमा खाली राखिएको छ । अरू सबै दफाको सुझाव महलमा यथावत् राख्ने वा परिमार्जन गर्ने भन्ने उल्लेख छ । ३० वर्षे सेवा अवधि हटाउनेसम्बन्धी विषय निकै विवादित भएकाले उक्त महल खाली छोडिएको हो, स्रोतले भन्यो, सञ्चालक समितिको बैठकमा ब्रिफिङ गर्ने बेलामा ३० वर्षे हटाउन उपयुक्त हुने प्रस्ताव गएको हो । विगतमा सामान्य रहेको यो विषय अहिले प्रतिष्ठासँग पनि जोडिएको छ । राष्ट्र बैंकले समयमा समस्या समाधान गर्न नसकेकै कारण उक्त विवाद जटिल बन्दै गएको हो । यति लामो समयसम्म पनि यो विषयको विवाद मिलाउन नसक्नु व्यवस्थापनको ठूलो कमजोरी हो, स्रोतले भन्यो । ३० वर्षे सेवा अवधि यथावत् राख्ने वा हटाउने विषयमा अध्ययन गर्ने नाममा राष्ट्र बैंकले हालसम्म करिब २५ लाख रुपैयाँभन्दा बढी खर्च गरिसकेको छ । पटकपटक अध्ययन समिति गठन गरी प्रतिवेदन तयार पार्न र ती प्रतिवेदन कार्यान्वयनका लागि सुझाव दिन गठित समितिका सदस्यको भत्ताबापत राष्ट्र बैंकले उक्त रकम खर्चेको हो ।तर, ती कुनै पनि प्रतिवेदन कार्यान्वयनमा आउन सकेका छैनन् । राष्ट्र बैंकको व्यवस्थापकीय कमजोरी र निर्णय क्षमताको कमीका कारण ती प्रतिवेदन कार्यान्वयन हुन नसकेका हुन् । सम्बन्धित विषयमा ठोस निर्णय गरेर अघि बढ्नुको साटो उपलब्धिहीन काममा राष्ट्रको ठूलो धनराशि खर्च गरेर राष्ट्र बैंकले ठूलो गल्ती गरेको राष्ट्र बैंकका एक पूर्वकार्यकारी निर्देशकले बताए ।"
रसुवागढी आयोजना निर्माण तीव्र,"भोटेकोसी नदीमा रसुवागढीभन्दा करिब ४ सय मिटर तल बाँध बाँधी ४ हजार २ सय मिटर लामो मुख्य सुरुङ तथा ३ सय १३ मिटर लामो पेनस्टक पाइप बाट ३ वटा टर्वाइनमार्फत १११ मेगावाट विद्युत् उत्पादन हुनेछ । सन् २०१९ को अन्तिममा तीनवटै टर्वाइनबाट विद्युत् उत्पादन हुने आयोजना प्रमुख गैरेले बताए । रसुवागढी जलविद्युत् आयोजनाबाट वार्षिक ६१३८७ गेगावाट विद्युत् उत्पादन हुन्छ । आयोजनाले उत्पादन गर्न थालेपछि दैनिक सबा करोड आम्दानी हुनेछ । दु्रत गतिमा अगाडि बढिरहेको आयोजना स्थलमा ट्राफिक जामले समस्या सिर्जना भएको छ । ट्राफिक समस्या समाधानका लागि जिल्ला प्रशासन कार्यालय, नेपाली सेना, नेपाल प्रहरी, सशस्त्र प्रहरीलगायत राजनीतिक दलहरूसँग पहल भइरहेको प्रमुख गैरेले बताए ।"
क्षतिपूर्ति माग,"हाइड्रोपावर निर्माणकर्ताको लापरबाहीले हाम्रो खेत बगर बनाइदियो, पीडित ५५ वर्षीय नरमान यक्पाङदेनले भने, सयौं मुरी धान फल्ने खेत हो, जस्ताको तस्तै बनाइदिनुपर्छ । फिदिम नगरपालिका ४ तल्लोटारस्थित नरमान यक्पाङदेन, दिलकुमार यक्पाङदेन, भूपेन्द्र यक्पाङदेन, लक्ष्मीबहादुर तामाङ, धीरेन्द्र यक्पाङदेन, नरबहादुर थापा, लालबहादुर भण्डारीलगायत ६ जना किसानको खेतबारी बगाएको हो । स्थानीय किसानले करिब एक करोड रुपैयाँभन्दा बढीको खेती बगाएको जनाएका छन् । बाली लगाइसकेको खेत बगर भएपछि धान बाली, दाल, केरा फलफूलको मुआब्जा दिनुपर्ने, खेत नबनाउन्जेसम्मका लागि ५ वर्षको मुआब्जा एकमुष्ठ दिनुपर्नेलगायत माग गर्दै आयोजना सञ्चालकसँग माग गरेको स्थानीय ८२ वर्षीय लालबहादुर भण्डारीले बताए । तर, आयोजना सञ्चालकले स्थानीय दलाल पठाएर मुआब्जा तथा क्षतिपूर्ति नदिने नियत गरेको भण्डारीले गुनासो गरे ।आयोजनाका प्रवद्र्धक माउन्टेनका सञ्चालक र ठेकेदार हिमालका कर्मचारीको लापारबाहीले सुरुङभित्र बाढी पसेर क्षति पुर्याएको स्थानीयवासीले आरोप लगाएका छन् । आयोजनाले सुरुङमार्ग समयमा व्यवस्थित नगर्दा बाढीपहिरोको उच्च जोखिम हुने भएको अर्का पीडित नरबहादुर थापाले बताए । कम्पनीले केही दलालमार्फत आफूलाई कम मुआब्जा रकम लिएर हस्ताक्षर गर्न दबाब दिएको नरबहादुर यक्पाङदेनले बताए । फिदिम नगरपालिका ४ वाट नवनिर्वाचित वडाध्यक्ष प्रकाश गुरुङले पीडित किसानलाई उचित क्षतिपूर्ति दिनुपर्ने बताए । माउन्टेन कम्पनीका अध्यक्ष तथा कार्यकारी निर्देशक सीताराम तिमल्सिनाले बाढीले बगाएको जग्गाको क्षति मूल्यांकन गरी पीडितलाई उचित राहत दिने बताए । माउटेन प्रालिले पाँचथरको फेमेखोला र हेवाखोलाको पानी ५५ सय मिटरभन्दा लामो सुरुङमार्गबाट फिदिम नगरपालिका ४ को जोरसालमुनि विद्युतगृहमा लगेर २२ मेगावाट क्षमताको जलविद्युत् उत्पादनका लागि सुरुङ निर्माण गरेको हो ।"
माथिल्लो त्रिशूली ३ बी को पीपीए,नुवाकोट माथिल्लो त्रिशुली ३ बी जलविद्युत आयोजनाको विद्युत् खरिद बिक्री सम्झौता (पीपीए) भएको छ । नेपाल विद्युत् प्राधिकरण र नेपाल दूरसञ्चार कम्पनी लिमिटेड मुख्य प्रवद्र्धकका रूपमा आयोजना निर्माण हुन लागेको हो । यसको क्षमता ३७ मेगावाट रहेको छ । विद्युत् प्राधिकरणको तर्फबाट कार्यकारी निर्देशक कुलमान घिसिङ र आयोजना प्रवद्र्धक कम्पनीका तर्फबाट प्रबन्ध सञ्चालक मोहनप्रसाद गौतमले पीपीएमा हस्ताक्षर गरेका छन् । प्राधिकरणले वर्षायाम प्रतियुनिट ४ रुपैयाँ ८० पैसा र सुख्खायाममा ८ रुपैयाँ ४० पैसाका दरले सम्झौता भएको हो । प्राधिकरणले मंसिर १६ देखि जेठ १५ सम्मलाई सुक्खायाम र जेठ १६ देखि मंसिर १५ सम्मलाई वर्षायाम मानेको छ । यो आयोजना ६० मेगावाटको माथिल्लो त्रिशूली ३ ए को क्यास्केड आयोजना हो । थ्री एको विद्युत् गृहबाट निक्लने पानीलाई यो आयोजनाले प्रयोग गर्नेछ । आगामी पुसबाट निर्माण सुरु गर्ने कम्पनीका प्रबन्ध सञ्चालक गौतमले जानकारी दिए । आयोजनाले ३ वर्षमा व्यावसायिक बिजुली उत्पादन थाल्ने उनले बताए । उत्पादित बिजुली ३ किमि लामो प्रसारण लाइनमार्फत त्रिशूली थ्री बी हब सबस्टेसनमा जोड्ने लक्ष्य रहेको छ । आयोजनास्थल विदुरदेखि १८ किमिको किस्पाङ ५ मा रहेको छ । आयोजनाले विद्युत् उत्पादन अनुमति ०७२ जेठ २४ लिएको हो ।
टीभीएस एक्सचेन्ज मेला,काठमाडौं (कास) ललितपुरको जावलाखेल ग्राउन्डमा गुडे पनि नगुडे पनि २५ हजार पाइन्छ नि टीभीएस एक्सचेन्ज मेला मंगलबार सकिँदै छ । मेला अवधिभर सवारीधनीहरूले आफूसँग भएको कुनै दुईपांग्रे सवारी साधन उत्कृष्ट मूल्यमा एक्सचेन्ज गरी टीभीएसको बजारमा उपलब्ध कुनै पनि मोटरसाइकल तथा स्कुटर खरिद गर्न सक्ने व्यवस्था गरिएको जारी विज्ञप्तिमा उल्लेख छ । सवारी धनीसँग भएको कुनै पनि दुईपांग्रे सवारी साधनलाई कम्तीमा २५ हजार मूल्य प्रदान गर्नु नै यो मेलाको सबैभन्दा आकर्षण रहेको कम्पनीले जनाएको छ ।
पुल नबन्दा व्यवसायी मर्कामा,"हामीले सोचेजस्तो सहज आयातनिर्यात भएको छैन, रिजालले भने, पहिलो कारण त भीमनगर पुग्ने सडक साँघुरो छ । त्यसैले एकैपटक ओहोरदोहर हुन सक्ने अवस्था छैन । त्यस्तै सडकमा कम उचाइबाट बिजुलीको तार लगिएको छ भन्ने हल्लाले ४० फिटे कन्टेनरका ड्राइभर जान मानिरहेका छैनन्, त्यो रुट प्रयोग गर्दा झन्डै सय किलोमिटर थप दूरी पार गर्दा खर्चसमेत ढी आउँछ। शनिबार र आइतबार गरी उक्त नाकाबाट तेलका टयांक र ग्यासका बुलेटहरू पैठारी गरिएको छ । मालसामान लोड गरिएका करिब सय ट्रकहरू नेपाल प्रवेश गरिसकेका छन् । त्यस्तै नेपालतर्फ थन्किएका ट्रक र कन्टेनर गरी २ सय मालबाहक गाडी पनि कोसी ब्यारेज नाकाबाट भारत फिर्ता भएका छन् । उता रेल मार्गसमेत अवरुद्ध हुँदा थप समस्या भएको छ । जोगबनीफार्बेसगन्ज रेल मार्गको ६ किलोमिटर लिक बाढीले बगाएको छ । रेल मार्गबाट सुनसरी मोरङ औद्योगिक करिडोरका लागि सिमेन्ट उद्योगमा प्रयोग गरिने कच्चा पदार्थसँगै मलखाद, नुन, भटमासलगायत आउन सकेको छैन । गत साउन २८ देखि रेल मार्ग ठप्प छ ।"
होटलका बुकिङ धमाधम रद्द,"भारतमा आएको बाढीले यहाँको पर्यटन व्यवसायलाई प्रभावित बनाएको छ, सिद्धार्थ होटल एसोसिएसनका अध्यक्ष तथा पर्यटकीय होटल नान्सका सञ्चालक चन्द्रप्रकाश श्रेष्ठले भने, नेपालका लागि पर्यटक लिएर आएका गाडी बीचैबाट फर्किन थालेको जानकारी आएको छ । उनका अनुसार सुनौली नाकाबाट नेपाल आउने पर्यटक एक दिन मात्रै रोकिँदा भैरहवा र लुम्बिनी क्षेत्रको पर्यटन व्यवसायमा दैनिक २० लाख रुपैयाँभन्दा धेरैको क्षति हुने गर्छ । गोरखपुरबाट सुनौली आउनका लागि वैकल्पिक सडकको प्रयोग गर्दा धेरै घुमाउरो पर्ने भएकाले पर्यटकसँग समयको अभाव हुने र यात्राको लागत पनि बढ्ने भएकाले अधिकांश भारतीय ट्राभल एजेन्सीले बीचबाटै पर्यटक फर्काउने गरेका छन् । केही मात्रै पर्यटकसहितका बस वैकल्पिक मार्ग हुँदै घुमेर सुनौली आउने गरेका छन् । भारततर्फको गोरखपुरसुनौलीस्थित पीपीगन्ज क्षेत्रमा बाढीले सडक भत्काउनुका साथै धेरै दिनदेखि सडक जलमग्न भएर यातायात अवरुद्ध छ । भारतीय पर्यटक बस अग्ला र लामा हुने भएकाले भित्री बाटोबाट चलाउन सम्भव नभएको हो । अध्यागमन कार्यालय बेलहियाका अनुसार सुनौली नाकाबाट अगस्त १ देखि १५ सम्म नेपाल छिरेका कुल पर्यटकको संख्या ६ हजार ४ सय ५५ छ । त्यसपछि पर्यटक आगमन ठप्पै छ । नेपाल आउने धेरै पर्यटक सडक अवरुद्ध भएकाले भारतको कुशीनगरबाटै फर्किएका छन् । पछिल्ला दिनमा घुमेर आउन थालेपछि आगमनमा क्रमिक बढ्न थालेको हो । कार्यालयका अधिकृत गिरीराज खनालले बाढी आउनुअघि दैनिक ६ सयभन्दा बढी पर्यटक आउने गरेको बताए ।"
यार्साबाट १ करोड राजस्व,"यार्साको उत्पादनमा आएको गिरावटले बझाङ हिमाली भेगका बासिन्दाको जनजीवनमा पनि असर परेको थियो । झन्डै १० वर्षसम्म मजदुरीका लागि भारत जान बन्द भएका काँडा, सुर्मा, दौलीचौर, दहबगर, दाँतोलालगायतका बासिन्दाहरू भारतको मजदुरीमा जान सुरु गरेका छन् । कोही खेतीपाती र पशुपालनतिर लागेका छन् । कतिपयले सदरमुकाममा बनाउन सुरु गरेका घरहरूसमेत २३ वर्षदेखि अधुरै छन् । यार्साका कारण एकाएक अकासिएको सदरमुकामको जग्गाको मूल्य पनि पछिल्लो समय सस्तिन थालेको थियो। यस वर्ष यार्साको उत्पादनमा वृद्धि भएपछि संकलकहरू खुसी छन् । गत वर्ष ३ सय ग्राम यार्सा पाएका दौलीचौरका गणेश बोहराको परिवारले यस वर्ष १ किलो ५ सय ग्राम भेटिएको बताए । सबैले यो वर्ष पहिलाभन्दा बढी यार्सा भेट्टाएका छन्, बोहराले भने, यो वर्ष ४५ वर्ष पहिले जस्तै गरी यार्सा पाइएको छ । यो वर्ष काँडाको राइढुंगी, माझा, फरालखेत, स्याङवन र सुर्मा गाउँपालिकालगायतका क्षेत्रमा यार्सागुम्बु राम्रो पाइएको संकलकले बताए । गत वर्ष दिनभर खोज्दा धेरै भेट्टाउनेले २० वटा मात्र पाउँथ्यो, सुर्माका लखन बोहराले भने, यो वर्ष एकैदिन १ सयसम्म पनि भेटाए ।हिउँ पर्न पुस महिनादेखि नै सुरु भएर वैशाखसम्म बेलाबेलामा परेकाले यस वर्ष यार्सा सप्रिएको संकलकको अनुमान छ । गत वर्ष बर्खामा वर्षा राम्रै भएकाले यार्सा उत्पादन बढेको हुन सक्ने काँडाका वसन्त बोहराले बताए ।"
रेल सञ्चालन हुन दुई साता लाग्ने,"बथनाहा (भारत) बाढीले लिक भत्काएपछि अवरुद्ध भारतको जोगबनीबथनाहा रेल सञ्चालनका लागि दुई साता लाग्ने भएको छ । लिक मर्मतको काम भइरहेको छ ।विराटनगरको सीमावर्ती भारतको जोगबनीबाट बथनाहासम्म करिब ६ किलोमिटर क्षेत्रमा अघिल्लो साता आएको बाढीले रेल्वे ट्रयाक र अन्य भौतिक संरचना भत्काएको थियो । रेल सेवा ठप्प हुँदा विभिन्न कामले भारत जाने आउने नेपालीलाई कठिनाइ भएको छ ।नेपाली सीमासम्म चल्ने नर्थइस्ट रेल्वेअन्तर्गतका रेल सेवा सञ्चालन हुने ठाउँको लिक, कल्भर्ट र पुल क्षतिग्रस्त बनेको छ । ती संरचनाको मर्मत भइरहेको छ । मर्मतमा ६ सयभन्दा बढी मजदुर संलग्न छन् । दुई साताभित्र रेल सञ्चालनमा आउने भारतीय अधिकारीले जनाएका छन् ।बथनाहा र त्यस दक्षिणको भारतीय बजार फारबिसगन्जसम्म धेरै ठाउँमा रेल्वे ट्रयाक बिच्छाइएको लिक बाढीले भत्काएको छ । फलामको लिक र त्यसलाई अडयाउन जोडिएको पक्की पिलर खाल्डोमाथि झुन्डिएका छन् । जोगबनी रेल्वे कार्यालयका अनुसार नेपाली सीमाबाट भारतको राजधानी दिल्लीका लागि दैनिक एउटा वातानुकूलित सीमाञ्चल एक्सप्रेसले सेवा दिँदै आएको थियो।कोलकाताका लागि सातामा तीनवटा र कटिहारका लागि दैनिक ५ रेल विराटनगर सीमाबाट छुट्ने तथा आउने गरेका थिए । बाढीको क्षतिका कारण रेल सेवा १५ दिनदेखि बन्द छ । रेल्वे सेवा बन्द हुँदा त्यसले औद्योगिक कच्चा पदार्थ र अन्य उपभोग्य वस्तु आयातसमेत रोकिएको मोरङ व्यापार संघका कार्यबाहक अध्यक्ष सुशील जोशीले बताए ।"
बंगलादेश अगाडि,"ढाका (एएफपी) सकिब अल हसनले ५ विकेट लिँदै अस्ट्रेलियालाई २ सय १७ रनमा अलआउट गरेपछि बंगलादेश पहिलो टेस्टको दोस्रो दिन सोमबार राम्रो स्थितिमा पुगेको छ । दिनको खेल १८३ बाट सुरु गरेको अस्ट्रेलिया संघर्षमय ब्याटिङ गर्दै घरेलु टोलीसँग पहिलो इनिङ्सका आधारमा ४३ रनले पछाडि परेको हो । बंगलादेशले दिनको खेल सकिँदामा १ विकेट गुमाई ४५ रन बनाएर ८८ रनको अग्रता लिएको छ । तमिम इकबाल ३० रन बनाई क्रिजमा छन् । नाइट वाचम्यान तैजुल इस्लामले खाता खोल्न बाँकी छ । देव्रेहाते स्पिनर एस्टन एगरले सौम्य सरकारलाई १५ रनमा आउट गरे । इकवालसँग आत्मविश्वासी इनिङ्स सुरु गरे पनि सरकारले एगरको बलमा उख्मान ख्वाजालाई लङअनमा क्याच दिन पुगे । पहिलो इनिङ्समा ८४ रन बनाएका सकिबले ६८ रन खर्चेर ५ विकेट लिए । अस्ट्रेलियाको सुरुआती ब्याटिङमा मेहिदी हसनको उत्कृष्ट प्रदर्शनपछि सकिबले विकेट लिन सुरु गरेका थिए । हसनले ६२ रन खर्चेर ३ विकेट लिए । उनले बिहानी सत्रमा कप्तान स्टिभ स्मिथ (८) बोल्ड गरी अस्ट्रेलियालाई दबाबमा ल्याएका थिए । भगवान्को कृपाले म्याच हाम्रो हातमा आएको छ, आशा गरौं भोलि पनि हामीले राम्रो गर्ने छौं, हसनले भने, हाम्रा ब्याट्सम्यानले जिम्मेवारी लिएर खेले र राम्रो स्कोर बनाएमा त्यो उनीहरूका लागि चुनौतीपूर्ण हुनेछ । मलाई विकेट कठिन छ जस्तो लाग्दैन । हामीले बलिङ राम्रो गरेका छौं ।एगरले ब्याटिङमा पनि ४१ नटआउट रन बनाउँदै प्याट कुमिन्ससँग महत्त्वपूर्ण ४९ रनको साझेदारी गरेपछि अस्ट्रेलियाको स्कोर २ सयमाथि पुगेको थियो । अस्ट्रेलियाबाट म्याट रेनसले ४५, पिटर ह्यान्ड्सकोम्बले ३३ र ग्लेन म्याक्सवेलले २३ रन बनाए । १० औं नम्बरमा ब्याटिङ गरेका कुमिन्सले २५ रन जोडे ।"
स्पोर्ट्स अवार्डलाई साहसको साथ,काठमाडौं (कास) पल्सर स्पोर्टस अवार्ड २०७३ का लागि आयोजक नेपाल खेलकुद पत्रकार मञ्चसँग खेल सामग्री उत्पादक साहस स्पोर्ट्स प्रालिले सहप्रायोजन सम्झौता गरेको छ । सोमबार मञ्चका अध्यक्ष महेश आचार्य र साहस स्पोर्ट्सका प्रबन्ध निर्देशक जनक न्यौपानेले सम्झौतापत्रमा हस्ताक्षर गरे । एकवर्षे सम्झौताअनुसार साहसले ३ लाख रुपैयाँ बराबरको सामग्री मञ्चलाई उपलब्ध गराउने छ।आठ विधामा प्रदान गरिने स्पोर्ट्स अवार्ड भदौ २६ गते प्रज्ञा प्रतिष्ठानमा आयोजना हुँदै छ । पिपुल्स च्वाइस विधाको मनोनयन सार्वजनिक भइसकेको छ भने अन्य विधाको मनोनयन छिट्टै सार्वजनिक गरिने आयोजक मञ्चले जनाएको छ ।
स्तर उकास्ने लक्ष्य,"नेपाली टोली :इमबहादुर मगर (कप्तान), महेन्द्र श्रेष्ठ, कुलबहादुर थापा, मनबहादुर श्रेष्ठ, धनबहादुर भट्ट, नरेन्द्र गिरी, हरि अधिकारी, भैरव बम, दीपकराज जोशी, राजकुमार निरौला, राजु शेरचन, लोकेन्द्र गिरी, ईश्वर थापामगर, विनोद चन्द । जगदीश भट्ट (प्रशिक्षक), भरत यादव (सहायक प्रशिक्षक), टेककुमार राजभण्डारी (टिम व्यवस्थापक) ।"
रियललाई बराबरीको चोट,"म्याड्रिड (एएफपी) रियल म्याड्रिडको विजय यात्रामा आइतबार राति पूर्णविराम लागेको छ । भ्यालेन्सियाले रियललाई २२ को बराबरीमा रोकेको हो । स्पेनिस ला लिगामा मार्को एसेन्सियोले खेलको अन्त्यतिर गोल गरेपछि रियल कम्तीमा एक अंक बटुल्न सफल रह्यो । यससँगै युरोपेली च्याम्पियनको लगातार ८ खेलको विजय यात्रा टुंगिएको छ । यो यात्रा मेमा सुरु भएको थियो । लिगको सुरुआतमा यस बराबरीपछि रियल बार्सिलोनाभन्दा २ अंकले पछाडि परेको छ । म पक्कै पनि खुसी छैन, यो बराबरीमा नतिजाले । तर टिमको प्रदर्शन राम्रो थियो । सायद आजको खेलमा हामीले ३ अंक बटुल्नुपथ्र्याे, रियल प्रशिक्षक जिनेदिन जिदानले भने, फुटबल हो र सधैं फुटबलमा जित्न सकिन्न । हामीले निश्चित रूपमा २ अंक गुमायौं, तर म खेलाडीको प्रदर्शनमा सन्तुष्ट छु । रियलले प्रतिबन्ध झेलिरहेका क्रिस्टियानो रोनाल्डो र सर्जियो रामोसबिना खेलेको थियो । खेलमा भ्यालेन्सियाले गतिलो चुनौती पेस गर्यो ।"
मस्कटमा छावा,"नेपालगन्ज नेपालगन्जमा अर्को वर्ष हुने आठौं राष्ट्रिय खेलकुदका लागि मस्कट (प्रतीक चिन्ह) को घोषणा गरिएको छ । प्रतियोगिताका लागि हात्तीको छावालाई मस्कट बनाइने भएको हो । नेपालगन्जमा आयोजित सोमबार कार्यक्रममा युवा तथा खेलकुदमन्त्री राजेन्द्रकुमार केसीले मस्कटको घोषणा गरे । प्रदेश नम्बर ५ तथा मध्यपश्चिम क्षेत्रमा छावाको प्रवद्र्धन गर्न मस्कटमा समावेश गरिने गरिएको छ । मध्यपश्चिमान्चल खेलकुद विकास समितिका अनुसार खेलकुद र प्राकृतिक सम्पदाको संरक्षणका लागि ठूलो प्रतियोगिताहरूमा प्रतीक चिन्ह समावेश गर्ने गरिन्छ । राष्ट्रिय प्रतियोगिताको प्रतीक चिन्हका रूपमा सार्वजनिक गरिएपछि हात्तीको छावा प्रवद्र्धनमा टेवा पुग्ने समितिका अध्यक्ष भीम ओलीले बताए । राष्ट्रिय खेलकुद परिषद्का कोषाध्यक्ष सुरेन्द्र हमालको अध्यक्षतामा बसेको आठौं खेलकुद तयारी तथा भौतिक पूर्वाधार कार्यदलको बैठकको निर्णयअनुसार मस्कट खेलकुदमन्त्री केसीले घोषणा गरेका हुन् । मन्त्री केसीले समयमै आठौं राष्ट्रिय खेलकुद सम्पन्न गर्न सरकारले सबै तयारी पूरा गर्ने बताए । उनले खेलकुद हुने सम्भावित स्थलहरू नेपालगन्ज रंगशाला, कोहलपुर क्रिकेट मैदान र बर्दिया खेल मैदानको निरीक्षण गरे । पूर्वाधार निर्माणका लागि सरकारले कुनै कसर बाँकी राख्ने छैन । सरकारले बजेट दिने हो । निर्धारित समयमा सबै पूर्वाधार निर्माण हुनेछन् । जसका लागि पर्याप्त बजेट विनियोजन हुनेछ, मन्त्री केसीले भने, स्थानीयको पनि पूर्वाधार निर्माणमा चासो हु्नु जरुरी छ । स्थानीयको चासो भए पूर्वाधार बलियो र दिगो हुन्छ । मन्त्री केसीले नेपालगन्जलाई खेलकुद सहर बनाउन पहल गरिने प्रतिवद्धता जनाए ।सरकारले राष्ट्रिय खेलकुदका लागि १ अर्ब ५ करोड रकम विनियोजन गरेको मन्त्री केसीको भनाइ छ । त्यसमध्ये भौतिक पूर्वाधार निर्माण गर्न ७० करोड र खेलकुद सञ्चालन गर्न ३५ करोड रकम बिनियोजन गरिएको छ । कुनै कारणले तयारीका लागि बजेट अपुग भएमा बजेट थप गर्न पहल गर्नेछु, मन्त्रीले भने ।"
प्रगति बोर्डिङ च्याम्पियन,"लेखनाथ (कास) प्रगति बोर्डिङ १६ औं इन्द्रबहादुर गुरुङ स्मृति अन्तरस्कुल ब्याडमिन्टनको च्याम्पियन बनेको छ । प्रगति चौथो पटक च्याम्पियन बनेको हो । टप्स बोर्डिङले वर्चस्व राख्दै आएको थियो । पोखरा रंगशालाको ब्याडमिन्टन कोर्टमा भएका ६ इभेन्टमध्ये प्रगतिले यू१२ ब्वाइज र गल्र्स, सिनियर ब्वाइज सिंगल र डबल्स गरी चार इभेन्टमा स्वर्ण जितेको हो । टप्सले सिनियर गल्र्स एकल र डबल्समा स्वर्ण जितेको थियो ।"

शीर्षक,विवरण
इतिहासकै जम्बो मन्त्रिपरिषद्,"कति तलब र केके सुविधा पाउँछन् ? राज्यमन्त्रीको तलब मासिक ६० हजार रूपैयाँ छ । सरकारी अधिकारीका अनुसार पुल्चोकस्थित मन्त्री निवासभित्र १९ वटामात्र आवास छन् । यी आवासमा नअटाउने मन्त्री र राज्यमन्त्रीका लागि सहरी विकास मन्त्रालयले घर भाडामा खोजिदिएर राखिदिने गरेको छ । सरकारले भाडाबापत मन्त्रीलाई मासिक ५० हजार र राज्यमन्त्रीलाई ४० हजार रूपैयाँ दिने गरेको छ । सहरी विकास मन्त्रालयले मन्त्रीहरुलाई भाडाको घरमा फर्निसिङका लागि एकमुष्ट २ लाख रूपैयाँ दिनुका साथै सुरक्षा पोस्ट र गार्ड घरसमेत बनाइदिने गरेको छ । भाडाको घरमा बनाइने सुरक्षा पोस्ट र गार्ड घर बनाउन थप खर्च लाग्ने ती अधिकारीले बताए । सरकारले प्रत्येक राज्यमन्त्रीको स्वकीय सचिवालयलाई उपसचिव, शाखा अधिकृत, नायब सुब्बा, दुई चालक र दुई कार्यालय सहयोगी उपलब्ध गराउँछ । प्रत्येक राज्यमन्त्रीको स्वकीय सचिवालयका कर्मचारीलाई मात्र मासिक ३ लाख रूपैयाँभन्दा बढी खर्च हुन्छ । राज्यमन्त्रीहरुले गृह मन्त्रालयबाट एउटा, आफ्नो मन्त्रालयबाट एउटा र स्वकीय सचिवका लागि एउटा गरी कम्तीमा ३ गाडी लैजान्छन् । कानुनी रुपमा भने राज्यमन्त्रीले एउटा मात्र गाडी पाउँछन् । अनधिकृत रुपमा प्रयोग गरिने तीनवटै गाडीका लागि चालक, इन्धन, मोबिल र मर्मत खर्चका नाममा महिनाको डेढ लाखभन्दा बढी खर्च हुने ती सरकारी अधिकारीले बताए । उनीहरु प्रत्येकले बिलबमोजिम प्रतिमहिना लिने बिजुली, पानी र टेलिफोन खर्च २० हजार रूपैयाँभन्दा बढी हुन्छ ।"
नेसनलको अस्पताल नै अवैध,"नेसनलबारे छानबिन समिति गठन काठमाडौं (कास) स्वास्थ्य मन्त्रालयले मंगलबार काठमाडौं नेसनल मेडिकल कलेजको शिक्षण अस्पताल अनुगमन गर्न आठ सदस्यीय छानबिन समिति गठन गरेको छ । कान्तिपुर दैनिकमा सुनसान अस्पताललाई मेडिकल कलेजको सम्बन्धन दिइएको समाचार प्रकाशित भएपछि छानबिन समिति गठन गरिएको स्वास्थ्यमन्त्री गिरिराजमणि पोखरेलले बताए । समितिमा मन्त्रालयका अस्पताल प्रशासक प्रमुख डा दीपेन्द्ररमण सिंह, सामाजिक स्वास्थ्य सुरक्षा, विकास समितिका डा गुणराज लोहनी, चिकित्सा शिक्षा महाशाखाका डा भोलाराम श्रेष्ठ, औषधि व्यवस्था विभागका महानिर्देशक नारायण ढकाल, जनस्वास्थ्य प्रयोगशालाकी डा रुना झा, वीर अस्पतालका रेडियोलोजिस्ट स्वयंप्रकाश पण्डित, स्वास्थ्य मन्त्रालयका उपसचिव भवनाथ खतिवडा र नर्सिङ अधिकृत कविता अर्याल छन् । समितिलाई सात दिन समय दिइएको छ ।"
राजपा चुनावमा जाने,"काठमाडौं संविधान संशोधन विधेयकको विपक्षमा उभिने एमालेलगायतलाई लोकतन्त्र र राष्ट्रिय एकताविरोधी शक्तिका रूपमा लिँदै राष्ट्रिय जनता पार्टी (राजपा) चुनावमा सहभागी हुने निष्कर्षमा पुगेको छ । उसले असोज २ मा हुने प्रदेश २ को चुनावमा संविधान संशोधन विधेयकलाई प्रमुख राजनीतिक मुद्दा बनाउने भएको छ । मंगलबार राजधानीमा सुरु पदाधिकारी बैठकमा बोलेका अधिकांश नेता यस्तो निष्कर्षमा पुगे पनि औपचारिक निर्णय भने बुधबार आउने नेता केशव झाले बताए । बैठकले संविधान संशोधनको पक्षमा मतदान गर्नेलाई धन्यवाद दिँदै विपक्षमा उभिएकालाई लोकतन्त्रविरोधी, विभेदकारी र एकताविरोधी को संज्ञा दिएको छ । संशोधन विधेयक असफल भएपछिको परिस्थिति समीक्षा र चुनावी बाटो तय गर्न बसेको पदाधिकारी बैठकमा पहिलो दिन ५३ जनाले धारणा राखेका थिए । १३३ सदस्यीय पदाधिकारी बैठकमा करिब सय जना उपस्थित थिए । बैठकमा केहीले भने संविधान संशोधन असफल भएपछि चुनावमा जान नहुने तर्क गरे । उनीहरूले राजपाका सबै सांसदले राजीनामा दिई आन्दोलनमा जानुपर्ने बताए पनि बहुमत नेताले चुनावमै जानु पर्ने धारणा राखेका थिए । बाढीले मधेस आक्रान्त भएका बेला आन्दोलन अघि बढ्न नसक्ने उनीहरूको भनाइ थियो । बरु संविधान संशोधन विधेयकको विपक्षमा मतदान गर्ने राजनीतिक शक्तिहरूविरुद्ध चुनावी मुद्दा बनाएर अघि बढ्नुपर्ने उनीहरूको अडान थियो । बैठकको सुरुमै राजपा संयोजक महन्थ ठाकुरले ४ प्रस्ताव प्रस्तुत गरे । प्रस्तावको पहिलो बुँदामा संविधान संशोधन असफल भएको स्थितिमा चुनावमा जाने कि नजाने भन्ने थियो । त्यसपछि उनले चुनावमा जाँदा के चिह्न रोज्ने भन्ने प्रस्ताव राखे । प्राविधिक र कानुनी अड्चन देखाउँदै निर्वाचन आयोगले राजपालाई छाता चुनाव चिह्न दिन नसक्ने निर्णय दिइसकेको छ । विकल्पमा राजपा एकीकृत हुनुअघि ६ राजनीतिक दलले लिएकामध्ये कुनै एक चिह्न रोज्ने पक्षमा पुगेको छ । तर, त्यहाँभित्रै पहिलाको आआफ्नो चिह्न राख्न नेताहरूबीच होड छ । ठाकुरले चुनावी तयारी समिति र उम्मेदवार चयन मापदण्डबारे पनि एजेन्डा प्रस्तुत गरेका थिए । बैठकमा जितेन्द्र सोनल, मनीष सुमन, जंगीलाल राई, जितेन्द्र, सिंह, प्रदीपशमशेर राणा, लक्ष्मणलाल कर्ण, नीलम बर्मालगायतले धारणा राखे । बैठकमा संविधान संशोधन पक्षधरसँग सहकार्य गर्नुपर्ने धारणा आएको थियो ।"
शिक्षक परीक्षा स्थगित,भक्तपुर (कास) शिक्षक सेवा आयोगले अस्थायी शिक्षकका लागि लिन लागिएको परीक्षा स्थगित गरेको छ । प्रधानमन्त्री कार्यालयको निर्देशनमा आयोगले भदौ १० गतेका लागि निर्धारित परीक्षा रोकेको हो । परीक्षा रोकिनुमा अविरल वर्षाले उत्पन्न असहज परिस्थितिलाई कारण औंल्याइएको छ । आउँदो असोज ८ सम्मलाई परीक्षा स्थगित गर्न प्रधानमन्त्री कार्यालयले निर्देशन दिएको आयोगले जनायो । परीक्षा स्थगित हुँदा अस्थायी शिक्षक समस्या समाधानका लागि संशोधन गरिएको शिक्षा ऐन कार्यान्वयन हुन सकेन ।
गैरकानुनी सम्बन्धनमा खनियाँ मुख्य दोषी,"काठमाडौं (कास) चिकित्सा शिक्षा सुधारका लागि आन्दोलनरत प्राडा गोविन्द केसीले त्रिवि उपकुलपति तीर्थ खनियाँलाई तुरुन्त बर्खास्त गर्न माग गरेका छन् । काठमाडौं नेसनल मेडिकल कलेजलाई गैरकानुनी सम्बन्धन दिनमा खनियाँ नै मुख्य दोषी रहेको आरोप लगाउँदै उनले सम्बन्धन अविलम्ब रद्द नगरिए दुईतीन दिनभित्रै सत्याग्रह घोषणा गर्ने चेतावनीसमेत दिए ।सरकार, पार्टी, सांसद, नेता, माफिया, दलाल सबै मिलेका छन्, केसीले भने, यो सम्बन्धनलगायत चिकित्सा शिक्षाक्षेत्रमा थप विकृति भित्र्याउने मुख्य खनियाँ हुन्, चार वर्षअघि गरिएको निरीक्षणलाई आधार बनाएर अहिले सम्बन्धन दिनु अपराध हो । उनले त्रिवि उपकुलपति खनियाँ, रेक्टर सुधा त्रिपाठी, रजिस्ट्रार डिल्लीराम उप्रेतीलगायत पदाधिकारीले अदालतको आदेशको गलत व्याख्या गरी सम्बन्धन दिएको आरोप लगाए । चार वर्षअघि नेसनल मेडिकल कलेज निरीक्षण गर्न जाने डाक्टरमाथि छानबिन गरी दोषी ठहरिए कारबाही गर्नुपर्ने केसीको माग छ । त्रिवि उपकुलपतिले चिकित्साशास्त्र अध्ययन संस्थानको सम्बन्धन दिने, मेडिकल कलेजको सिट र शुल्क निर्धारण गर्ने अधिकार खोसेर लैजानुका पछाडि आर्थिक लाभ र चलखेल रहेको उनको दाबी छ । निजी विश्वविद्यालय केयूले साढे २२ लाख शुल्क तोकेको छ, खनियाँले त्रिविमा ३१ लाख तोक्नुका पछाडिको रहस्य आमनेपालीलाई भनिरहनु पर्दैन, सबैले बुझ्छन्, केसीले भने, मेडिकल कलेजमा भर्ना लिनुअघि नै फिस तोक्नुपर्ने हो तर किन तोकिँदैन ?संसद्मा विचाराधीन चिकित्सा शिक्षा ऐनलाई सांसदहरूले व्यापारिक स्वार्थमा बन्धक बनाएको उनको आरोप छ । चिकित्साशास्त्र अध्ययन संस्थानको खोसेर लगिएको अधिकार पुनर्बहालीलगायत माग राखी आफू ११औं अनशन बसेकोमा सरकार र त्रिवि उपकुलपतिले पुन: १२औं अनशन बस्ने आधारभूमि तयार गरिरहेको केसीले बताए । चिकित्सकको छाता संगठन नेपाल चिकित्सक संघले समेत नेसनल मेडिकलको सम्बन्धन रद्द गर्नुपर्ने केसीको मागमा समर्थन जनाउँदै आएको छ । संघले सम्बन्धन तत्काल खारेज नगरिए देशव्यापी कडा आन्दोलन गर्ने चेतावनी दिइसकेको छ । डा केसी र संघसँग पटकपटक सम्झौता गरे पनि सरकारले लगत्तै उल्लंघन गर्ने गरेको संघको आरोप छ ।"
नयाँ शक्तिका २ सय नेता माओवादीमा,"काठमाडौं नयाँ शक्ति पार्टीबाट बाहिरिएका देवेन्द्र पौडेललगायत नेताहरू मंगलबार माओवादी केन्द्रमा प्रवेश गरेका छन् । संयोजक बाबुराम भट्टराईको कार्यशैलीप्रति असन्तुष्टि जनाउँदै आएका पौडेललगायत केन्द्रीय नेताले नयाँ राजनीतिक ध्रुवीकरण आवश्यक रहेको उल्लेख गर्दै पुरानै पार्टीमा फर्किने निर्णय गरेका हुन् । उनीहरू भट्टराईका निकट मानिन्छन् । पौडेलसँगै नयाँ शक्तिका दुई सयभन्दा बढी केन्द्रीय परिषद् सदस्य माओवादी केन्द्रमा फर्केका हुन् । वैकल्पिक शक्तिको आवश्यकता त छ तर अझै पनि जनजीविका लगायत मुद्दामा धेरै गर्नुपर्ने छ, त्यसैले एजेन्डा मिल्नेहरूबीच राजनीतिक धु्रवीकरण गर्नु आवश्यक थियो, पौडेलले कान्तिपुरसँग भने, बाबुरामजीलाई नै नेतृत्व गर्नुहोस् भन्यौं, तर उहाँ नमानेपछि हामीले माओवादी केन्द्रसँग एकता गर्यौं । नयाँ शक्तिकै रामचन्द्र झा र रामकुमार शर्मालगायत नेता यसअघि नै माओवादी केन्द्रमा प्रवेश गरिसकेका छन् । बाबुरामजीले नेतृत्व गर्न नमानेपछि माओवादी केन्द्रसँग एकता गर्यौं : पौडेल"
एमालेद्वारा बाढीपीडितलाई एक करोड,"कतार रेडक्रसको साढे दुई करोडमस्कट कतार रेड क्रिसेन्टले नेपालका बाढीपहिरो पीडितका लागि दुई लाख ५० हजार डलर (२ करोड ५६ लाख ५० हजार रुपैयाँ) दिने भएको छ । रेड क्रिसेन्टका कार्यकारी निर्देशक युसुफ अल सादाले सहयोग रकम नेपाल रेडक्रस सोसाइटीमार्फत सहयोग गर्ने बताए । कतार राष्ट्रिय मानव अधिकार समितिको नेपाली समुदायका संयोजक रमजान अली मियाँको नेतृत्वमा गएको टोलीसमक्ष सादाले नेपालमा पठाउन लागेको रकमबारे जानकारी दिएका हुन् ।मियाँको नेतृत्वमा गएका नेपाली महिला समाज कतारकी अध्यक्ष सुस्मिता भुसाल, प्रवासी नेपाली मञ्चका उपाध्यक्ष अब्दुल हफिज मियाँ, गायिका देविका केसी गुरुङ, एभरेस्ट युथ क्लबका अध्यक्ष उत्तम गुरुङ र व्यवसायी मुक्तदा मुसलमानले नेपालमा बाढीपहिरोबाट पुगेको क्षतिबारे रेड क्रिसेन्टका पदाधिकारीलाई जानकारी गराएका थिए । संस्थाका अन्तर्राष्ट्रिय उद्धार तथा पुन:स्थापना प्रमुख खालिद जियाले नेपालमा चार जनाको विशेष टोली पठाउन लागेको बताए । संस्थाले भूकम्पका बेला पनि सहयोगसहित उद्धार टोली पठाएको थियो । यसैबीच, साउदीमा कार्यरत नेपाली कामदारले बाढीपीडितका लागि ५ लाख ५७ हजार रुपैयाँ पठाएका छन् । गैरआवासीय नेपाली संघ, साउदीले ४ लाख ६ हजार र पारिवारिक समाज नेपाल, साउदीले एक लाख ५१ हजार रुपैयाँ पठाएका हुन् ।"
मन्त्रीले मागिन् सुझाव,"काठमाडौं (कास) वातावरणमन्त्री मिथिला चौधरीले वातावरण क्षेत्रमा देखिएका समस्या समाधानबारे पूर्ववातावरणमन्त्री र पूर्वसचिवहरूसँग मंगलबार छलफल गरेकी छन् । काठमाडौंमा पछिल्ला केही वर्षयता विकराल समस्याका रूपमा देखा परेको वायु प्रदूषणको समाधान, जलवायु परिवर्तनमा नेपालले निर्वाह गर्दै आएको भूमिका, संघीयतामा वातावरणका मुद्दा र नीतिगत समस्याबारे चौधरीले छलफल गरेको उनका सहयोगी पदमराज जोशीले बताए । छलफलमा पूर्वमन्त्रीहरू भक्तबहादुर बलायर, सुनील मानन्धर, ठाकुरप्रसाद शर्मा, जयदेव जोशी र पूर्वसचिवहरू कृष्णचन्द्र पौडेल, केशवकुमार भट्टराई, विजयकुमार मल्लिक, कृष्ण ज्ञवाली र स्वयम्भूमान अमात्य सहभागी थिए । जोशीका अनुसार मन्त्री चौधरीले वातावरणीय प्रदूषण नियमनका उपायबारे पूर्वमन्त्रीहरूसँग राय मागेकी थिइन् । पूर्वमन्त्रीहरूले नीतिगतभन्दा पनि कार्यान्वयनमा समस्या भएकाले अरू मन्त्रालयसँग सहकार्य गर्दै अघि बढ्न सुझाव दिएका छन् । वातावरणीय समस्या समाधान एउटा मन्त्रालयले मात्र चाहेर सम्भव छैन, पूर्वमन्त्री बलायरले भनेका थिए, सरोकारवाला मन्त्रालय र निकायसँग सहकार्य नगरी समस्या समाधान सम्भव छैन। पूर्वमन्त्री ठाकुरप्रसाद शर्माले संघीय संरचनामा वातावरण मन्त्रालयको भूमिका सक्रिय बनाउनुपर्नेमा जोड दिए । मन्त्रालयको अधिकार पनि विस्तार गर्नु आवश्यक छ, शर्माको सुझाव थियो, वातावरणीय नीति छन्, तिनको कार्यान्वयन आवश्यक छ ।"
अध्यक्षमा आचार्य निर्वाचित,"काठमाडौं मुलुकभरका पत्रकारहरूको छाता संगठन नेपाल पत्रकार महासंघको अध्यक्षमा प्रेस सेन्टरप्रेस युनियन गठबन्धनका उम्मेदवार गोविन्द आचार्य निर्वाचित भएका छन् । राजधानीमा दुई दिनसम्म चलेको महासंघको २५औं महाधिवेशनबाट निकटतम प्रतिस्पर्धी तीर्थ कोइरालालाई १ सय ५ मतले पराजित गर्दै आचार्य निर्वाचित भएका हुन् । आचार्यले ७३२ र कोइरालाले ६२७ मत पाए । अध्यक्षका अर्का उम्मेदवार उजिर मगरले ५४, इन्द्रबहादुर राउतले २० र भावना विद्रोहीले ६ मत पाइन्। नवनिर्वाचित अध्यक्ष आचार्यले महासंघलाई सबै पत्रकारको साझा संस्था हो भन्ने अनुभूति दिलाउने गरी काम गर्ने प्रतिबद्धता जनाएका छन् । उनले सबैलाई समेटर योजनाबद्ध रूपमा महासंघका काम गर्ने उल्लेख गरे । नेपाल प्रेस युनियन र प्रेस सेन्टरलगायतका संगठनको प्यानलबाट पदाधिकारीसहित अधिकांश सदस्यले जितेका छन् । आचार्य प्रेस सेन्टर समर्थित हुन् । उनी यसअघि पनि पत्रकार महासंघको उपाध्यक्ष भइसकेका थिए । प्रेस चौतारीलगायतका संगठनको प्यानलबाट अधिकांशले चुनाव हारेका छन् । खुला उपाध्यक्षमा विपुल पोखरेल, समावेशी उपाध्यक्षमा दिलीप थापामगर, महासचिवमा रमेश बिष्ट, सचिवमा रामप्रसाद दाहाल, महिला सचिवमा लक्ष्मी पुन, आदिवासी जनजाति सचिवमा उदय जीएम, मधेसी सचिवमा शीतलप्रसाद महतो, दलित सचिवमा रेमबहादुर विश्वकर्मा, एसोसिएसट सचिवमा प्रकाश थापा, कोषाध्यक्षमा राजेश मिश्र र लेखा समिति संयोजकमा रोशन पुरी निर्वाचित भए । खुला केन्द्रीय सदस्यमा जन्मदेव जैसी, हरिहरसिंह राठौर, नकुल अर्याल, लक्ष्मण कार्की र टेकराज शाही निर्वाचित भए । महिला केन्द्रीय सदस्यमा सिर्जना अर्याल, जानुका बराल र श्वेता सिन्हा, दलित केन्द्रीय सदस्यमा गोपाल बराइली र मधु शाही, जनजाति केन्द्रीय सदस्यमा टेकराज थामी र राजेश चाम्लिङ राई, मधेसी केन्द्रीय सदस्यमा अवधेशकुमार झा, सुरेशकुमार यादव, अल्पसंख्यक केन्द्रीय सदस्यमा छेटु शेर्पा, अपांगता भएका केन्द्रीय सदस्यमा माधव चौलागाईं निर्वाचित भए ।प्रदेश १ बाट सटेन्द्र जबेगु र उद्धव तिम्सिना, २ बाट देवकुमार यादव, शैलेन्द्र झा, ३ बाट द्वारिका काफ्ले र कृष्ण गिरी, ४ बाट रामकृष्ण ज्ञवाली र नवीनराज कुइँकेल, ५ बाट पुरुषोत्तम सुवेदी र वसन्त गिरी, ६ बाट पूर्णप्रसाद चौलागाईं र कलेन्द्र सेजुवाल तथा ७ बाट मीन बम निर्वाचित भए । ७ नम्बर प्रदेशका उत्तरसिंह विष्ट र श्यामदत्त भट्टले बराबर ४५४५ मत पाएर दुवै निर्वाचित भए । उनीहरूको कार्यकाल आधाआधा बाँडिनेछ । उपत्यका केन्द्रीय सदस्यमा लेखनाथ न्यौपाने र गोविन्दप्रसाद चौलागाईं, एसोसिएटमा पवन आचार्य र राधेश्याम दाहाल, प्रतिष्ठानमा यम विरही र टीकाराम प्रधान निर्वाचित भएका छन् । लेखा समिति सदस्यमा भूपेन्द्र आचार्य र मीरा राजभण्डारी विजयी भए ।"
त्रिवि पदाधिकारीलाई घेराबन्दी,"काठमाडौं (कास) त्रिभुवन विश्वविद्यालयका आंशिक शिक्षकहरूले तुरुन्तै करार सेवामा नियुक्ति पाउनुपर्ने भन्दै त्रिवि पदाधिकारीलाई घेराउ गरेका छन् । बल्खुस्थित जनप्रशासन क्याम्पसभित्रै आंशिक प्राध्यापकरूरुले मंगलबार दिउँसोदेखि तालाबन्दी गरेर बाहिर निस्कन नदिएका हुन् । क्याम्पसभित्र त्रिवि उपकुलपति तीर्थ खनिया, शिक्षाध्यक्ष सुधा त्रिपाठी, रजिस्टार डिल्ली उप्रेतीलगायत कर्मचारी र सुरक्षाकर्मी थुनिएका छन् । आन्दोलनरत शिक्षकहरूले आफ्ना माग पूरा गर्ने प्रतिबद्धता नजनाएसम्म धर्ना नछाडिने चेतावनी दिएका छन् । हामी बैठक बसिरहेको बेलामा, उहाँहरू आएर ताला लगाउनुभयो। हामी भित्रै पर्यौं, क्याम्पसभित्र बैठक कक्षमै थुनिएका शिक्षाध्यक्ष त्रिपाठीले कान्तिपुरसित भनिन्, हामीले वार्तामा बोलाउँदा उहाँहरू आउनुभएको छैन । आंशिक प्राध्यापक संघले एक शैक्षिक सत्र प्राध्यापन गरेका आंशिक प्राध्यापकलाई अविलम्ब करार गर्नुपर्ने माग राख्दै आन्दोलन जारी राखेको छ । आन्दोलनको अगुवाइ गरिरहेको संघका अध्यक्ष शशिकुमार शर्माले आफूहरू २९ दिनदेखि रिले अनशन बसे पनि त्रिवि पदाधिकारीले बेवास्ता गरेको बताए ।"
संग्रहालय योजना अलपत्र,"ललितपुर कुनामा ट्याम्का, सुराइ, धोती, चस्मा, टोपी र छाता । बीचमा कुर्सी र बिस्तारा । यी पूर्वप्रधानमन्त्री कृष्णप्रसाद भट्टराई जेल बस्दा प्रयोग गरेका सामान हुन् । तलपट्टिको कोठाभरिका ग्रन्थ र किताब पनि उनको जेल जीवन क्रम र जीवनभरका संकलन हुन् । यी सामान ठैव बाँडेगाउँस्थित कृष्णप्रसाद भट्टराई आश्रममा राखिएका छन् । अहिले यी संग्रह सर्वसाधारणले हेर्न सक्ने अवस्थामा छैनन् ।पूर्वप्रधानमन्त्री भट्टराईले पहिल्यै आश्रमलाई संग्रहालयमा परिणत गर्ने इच्छा व्यक्त गरेका थिए । उनको आश्रमलाई संग्रहालय बनाउने योजना अलपत्र परेको छ । भट्टराईको मृत्यु भएको ६ वर्ष बितिसक्दा पनि संग्रहालय बन्न सकेको छैन । आश्रम भट्टराईको जन्मदिन पुस ८ र स्वर्गारोहण भएको दिन फागुन २० मा मात्र सर्वसाधारणका लागि खुला गरिन्छ । कृष्णप्रसाद भट्टराई प्रतिष्ठानका अध्यक्ष पीएल सिंहले संग्रहालय बनाउने योजना प्रक्रियामा रहेको दाबी गरे । काम भइरहेको छ, उनले भने । स्थानीयवासीका अनुसार भट्टराईको निधनपछि आश्रम नेपाल सरकारको मातहतमा रहने सहमति भएको थियो । यसलाई ट्रस्टका रूपमा विकास गर्दै ललितपुरको दक्षिणपूर्वी भेगको आर्थिक विकासमा टेवा पुर्याउने लक्ष्य लिइएको थियो । तर अहिले यो कांग्रेस पार्टीको मातहतमा सञ्चालन भइरहेको स्थानीयवासीको गुनासो छ । पूर्वसाविक ठैव गाविस अध्यक्ष श्रीगोविन्द महर्जनले सम्पूर्ण अधिकार स्थानीय तहमा आइसकेपछि निर्वाचित जनप्रतिनिधिले यसतर्फ ध्यान दिनुपर्ने बताए । हामीले भट्टराई प्रतिष्ठानलाई संग्रहालयमा परिणत गर्न पटकपटक आग्रह गरेका छांै, उनले भने, तर कसैले चासो दिएको छैन । उनले भट्टराई बस्नका लागि जग्गा पनि स्थानीयवासीले नै उपलब्ध गराएको बताए । आश्रमलाई संग्रहालयमा परिणत गर्न सके नगरपालिकाको आम्दानी पनि हुन्छ, उनले भने ।भट्टराईलाई पछिल्लो समय सेवा गरेकी अमिता कपालीले संग्रहालय बनाउन आवश्यक क्षेत्रफलका लागि जग्गा उपलब्ध गराउन पटकपटक सरकारलाई लिखित पत्र पठाइसकेको बताइन् । सरकारले गर्छु भनेको छ, उनले भनिन्, ९९ महिनामा फेरिने सरकारले गर्दा पनि समस्या भएको हो । उनले स्थानीय जनताको सम्पत्ति स्थानीयवासीलाई नै हस्तान्तरण गर्न पाए आनन्द हुने बताइन् । ५ रोपनी २ आनामा फैलिएको आश्रम बाँडेगाउँ बन्सीकोत वनस्थित शान्त वातावरणमा अवस्थित छ । आश्रमको माथिल्लो भागमा कुल देवता मन्दिरमा भूकम्पले क्षति पुर्याएको छ । मन्दिरभित्रको शिव, लक्ष्मी र राधाकृष्णको मूर्तिलाई जस्ताको सानो मन्दिर बनाइराखिएको छ । भट्टराईले प्रयोग गर्ने कुर्सी, टेबुल, सुत्ने कोठा, अफिस रुम र पुस्तकालय छन् । मुख्य गेटभित्र उनको शालिक छ । उनको अस्तु पनि सालिकमुनि राखिएको छ । सालिक नजिकै उनको जीवनकालका फोटा छन् । सालिक राखिएको ठाउँमा उनको गार्ड हाउस, मिटिङ हल, अतिथि ब्लक, मुख्य बिल्डिङ, हेल्पर्स क्वार्टर, ध्यान हल छन् । शयन कक्षमा भागवत गीता र उनी बिरामी पर्दा प्रयोग गरिएको अक्सिजन सिलिन्डर छ । उनले पाएका राष्ट्रिय तथा अन्तर्राष्ट्रिय पदक र गेट बाहिर २०४६ मा प्रधानमन्त्री हँुदा प्रयोग गरेको गाडी राखिएको छ ।"
दोस्रो किस्ता लिन सकस,"भक्तपुर चाँगुनारायण नगरपालिका ४ संगम टोलका रामबाबु सार्कीको तीन तले घर २०७२ वैशाखको भूकम्पले भत्कियो । भूकम्पको कारण क्षतिग्रस्त घरको मर्मत गरी एककोठा बनाएर उनको ६ जनाको परिवार बस्दै आएका छन् । भूकम्पपछिको करिब २८ महिना उस्तै पीडामा बित्यो । खाना पकाउने, जुत्ता सिलाउने काम मर्मत गरेकै घरमा गर्दै आएको छु, उनले भने, सुत्नका लागि भत्किएकै घरको जस्ताको टहरा बनाएको छु, जसोतसो चलेकै छ । निजी आवास पुनर्निर्माण अनुदानको पहिलो किस्ता ५० हजार उनले लिएका छन् । तर, घर बनाउने सुरसार भने केही छैन । निजी आवास पुनर्निर्माणका लागि सरकारले दिएको ५० हजार क्षतिग्रस्त संरचना व्यवस्थापनकामै सकियो, उनले भने, अब कसरी घर बनाउनु ? आम्दानीको स्रोत कतै नभएको र जुत्ता सिलाउने पेसाबाट ६ जनाको परिवार धान्नुपर्ने बाध्यताका कारण भूकम्पका कारण क्षतिग्रस्त घर उभ्याउने सपना अन्योल भएको उनी बताउँछन् । पहिलो किस्ताबाट घर बनाउने सुरसार गर्न समेत नसकेका सार्कीले दोस्रो किस्ता दाबी गर्ने बाटो पाएनन् ।मध्यपुर थिमि नगरपालिका ४, दुईपोखरीका रत्नहरि श्रेष्ठको घर भूकम्पले पूर्णरूपमा क्षति पुग्यो । माटो, इँटाको जोडाइबाट बनेको चारतले घर भूकम्पका कारण धराप अवस्थामा छ । एकातिरको भाग भत्किएर ढलिसकेको छ भने अर्कोतर्फ ढल्ने तर्खरमा छ । भूकम्पका कारण क्षतिग्रस्त घरको भग्नावशेष हटाउन सकेका छैनन् । उनको तीन जनाको परिवार दुईपोखरी किनाराको सार्वजनिक जग्गामा दाताले बनाइदिएको अस्थायी टहरामा बसोबास गरिरहेका छन् । सामान्य कृषक पेसाबाट गुजारा चलाइरहेका रत्नहरिको परिवारको अन्य आयस्रोत छैन । राष्ट्रिय पुनर्निर्माण प्राधिकरणले रत्नहरिलाई भूकम्पपीडित प्रमाणीकरण गरी निजी आवास पुनर्निर्माणका लागि पहिलो किस्ताको ५० हजार अनुदान दिइसकेको छ । उनलाई त्यो अनुदानको ५० हजार खानु कि ओकल्नुजस्तै भएको छ । ५० हजारले के गर्नु भत्किएको घरको भग्नावशेष व्यवस्थापन गर्न पनि पुग्दैन, उनले भने, दायाँबायाँको घर भत्काएर पुनर्निर्माण थालिसक्यो, आफ्नो धराप अवस्थामा छ । सरकारले वितरण गरेको पहिलो किस्ताको सदुपयोग गर्न नसकेका रत्नहरि दोस्रो किस्ताप्रति निरुत्साहित छन् ।राष्ट्रिय पुनर्निर्माण प्राधिकरणले प्रमाणित गरी लाभग्राहीको सूचीमा परेका जिल्लाका २७ हजार ५ सय ५५ मध्ये २१ हजार ६ सय ५१ ले निजी आवास पुनर्निर्माण अनुदानका लागि सम्झौता गरिसकेको छ । भूकम्पीय आवास पुनर्निर्माण आयोजना कार्यान्वयन इकाई (ईएचआरपी) का सूचना व्यवस्थापन विशेषज्ञ भोजराज भट्टका अनुसार मङ्गलबारसम्ममा २० हजार ७ सय ९९ लाभग्राहीले निजी आवास पुनर्निर्माणका लागि पहिलो किस्ताको अनुदान प्राप्त गरिसकेका छन् । जिल्लामा निजी आवास पुनर्निर्माणका लागि २ सय ६६ लाभग्राहीले मात्र दोस्रो किस्ताको अनुदान रकम प्राप्त गरेका छन् । लाभग्राहीको सूचीमा परेका ५ हजार ९ सय ४ भूकम्पपीडितको सम्झौता हुनै बाँकी छ । ईएचआरपीको तथ्यांकलाई हेर्दा जिल्लामा अधिकांश भूकम्पपीडितले अनुदान रकमबाट क्षतिग्रस्त भवन निर्माण थालेकै छैनन् । पुनर्निर्माण थालेकैले पनि भूकम्पीय मापदण्डअनुसार बनाएका छैनन्, भट्टले भने, भूकम्पीय मापदण्ड अनुसार नबनेको भवनले दोस्रो किस्ता लिन सक्दैन । प्राधिकरणले तोकेको मापदण्डअनुसार घर बनाउन नसक्दा कतिपय दोस्रो किस्ता लिनबाट वञ्चित छन्, उनले भने । यता भक्तपुर नगरपालिकाका नगरप्रमुख सुनिल प्रजापतिले भने भूकम्पपीडितलाई सुहाउँदो मापदण्ड नबन्दा दोस्रो किस्ता प्रति निरुत्साहित भएको बताउँछन् । नगरभित्रका कतिपय भूकम्पपीडितले एक आना एक पैसामा घर बनाउनुपर्ने बाध्यता छ, उनले भने, त्यस्ता पीडितले कसरी मापदण्डअनुसार घर बनाउन सक्छन् । भूकम्पीय मापदण्डअनुसार नगर क्षेत्रका अधिकांश पीडितको घर नै बन्दैन, उनले भने । सरकारले भूकम्पपीडितलाई अनुदान दिने नै भए किस्ताकिस्ता गरिदिने होइन । एकैपल्ट दिनुपर्ने उनले बताए ।"
पीडितलाई पाँच लाख,"काठमाडौं (कास) नेपाल शैक्षिक परामर्श संघ (इक्यान) ले तराईका बाढीपीडितलाई ५ लाख एक सय ११ रुपैयाँ सहयोग गरेको छ । इक्यानले आफ्ना सदस्यहरू, अन्य संघसंस्था र व्यक्तिहरूको सहयोगमा राहत कोष स्थापना गरेको छ । कोषमा संकलन भएको रकममध्येबाट ५ लाख १ सय ११ रुपैयाँ इक्यानका कार्यवाहक अध्यक्ष भुपेन्द्र सिटौलाले प्रधानमन्त्री शेरबहादुर देउवालाई हस्तान्तरण गरे । कोषमा अन्य थप रकम संकलन भइरहेको छ, सिटौलाले भने, संकलित रकम चाँडै लक्षित वर्ग, क्षेत्र, समुदायका बासिन्दासमक्ष राहत पुग्ने गरी वितरण गर्छौं ।"
किराती चुलाको बहस,"काठमाडौं (कास) किरात राई जातिभित्र तीनचुला सर्वाधिक महत्त्व रहेको संस्कृतिविद्ले बताएका छन्। किरात राई जातिको माङखिम (पितृथलो) नै तीन चुला हो, अनुसन्धाता तथा संस्कृतिकर्मी चन्द्रकुमार हतुवालीले भने, मुन्दुमको स्रोत केन्द्रका रूपमा चुला रहेको छ । हामी सबै किरात राई जातिको साझा विशेषता नै तीनचुला पुज्नु हो । किरात राईको घरमा दैनिक खाना पकाउने र अर्को पितृपूजा गर्ने दुई किसिमका चुला हुन्छ । चुलालाई पवित्र पितृस्थानका रूपमा रहने तीनवटा ढुंगाको चुलालाई घरपरिवार र दाजुभाइबाहेक अन्यले जथाभावी छुन नहुने बताइएको छ ।"
प्रधानमन्त्री आज भारत जाँदै,"विज्ञका सुझाव भ्रमणपछि जारी गरिने संयुक्त वक्तव्यमा नेपालले ध्यान दिनुपर्ने सझाव विज्ञको छ । त्यसमा प्रयोग गरिने भाषा र असमानताको विषय लगायतमा निकै सचेत हुनपर्ने उनीहरूको भनाइ छ । सरकारी कर्मचारीले धेरै विषयलाई हल्का रूपमा लिने प्रचलनले समस्या जटिल बनेको उदाहरणप्रति सचेत हुनुपर्ने र आफ्ना कर्मचारीको विगत अनि निकटतालाई ध्यान दिनुपर्ने परराष्ट्र अधिकारीहरू बताउँछन् । प्राध्यापक श्रीधर खत्रीले भ्रमण दुईपक्षीय सम्बन्धमा देखापरेको अविश्वास घटाउन केन्द्रित हुनुपर्ने बताए । नेपाल र भारतबीच कार्यान्वयन र राजनीतिक तहमा देखिएको अविश्वास चिर्न प्रधानमन्त्रीको यो भ्रमण केन्द्रित हुनु आवश्यक छ, उनले कान्तिपुरसँग भने, नयाँ सम्झौता गर्नेभन्दा पनि भएकालाई नै कार्यान्वयन गर्दै राजनीतिक तहमा विश्वासिलो सम्बन्ध स्थापना गर्न नै हामीले जोड दिनु आवश्यक छ । परराष्ट्र मामिला अध्ययन प्रतिष्ठान (आईएफए) का कार्यकारी निर्देशक प्राध्यापक पन्नाकाजी अमात्यले अहिलेको अवस्थामा प्रधानमन्त्री के गर्ने, के नगर्ने सबै विषय आइसकेकाले उनको भारत भ्रमण निकै दबाबमा रहेको बताए । प्रधानमन्त्रीले आफ्नो विवेक प्रयोग गर्दै धेरै विषयमा नगई भएका सहमति कार्यान्वयन तहमा लैजान उनले सुझाएका छन् । प्रधानमन्त्रीले खास गरी संयुक्त वक्तव्यमा लेखिने विषयमा ध्यान दिन जरुरी छ । पहिला हामी यस्ता विषयमा चुक्दै आएका छौं, उनले भने, भारतले अहिलेसम्म गरेका प्रतिबद्धता कार्यान्वयन तहमा लैजाने विषयमा बलियो प्रतिबद्धता लिन सक्नुपर्छ । प्रधानमन्त्री देउवाले भारत भ्रमणकै विषयमा मंगलबार राष्ट्रपति विद्यादेवी भण्डारीलाई भेटेका थिए । उनले भारतका लागि दुई पूर्वराजदूतसँग पनि परामर्श गरेका थिए ।"
एकतर्फी बाँधबारे कुरा गर्नुस् : ओली,"राहत र उद्धार प्रभावकारी भएनबाढीपहिरो पीडितको राहत, उद्धार र पुन:स्थापनामा सरकारले प्रभावकारी काम नगरेको टिप्पणी गर्दै ओलीले सत्तापक्षले राहत वितरण र सरकारी स्रोत परिचालनमा आफूखुसी गरेको आरोप लगाए । भूकम्पपीडितको राहतबारे प्रतिपक्षमा रहँदा उठाएका विषय सरकारमा पुगेपछि कार्यान्वयनमा बेवास्ता गरेको उल्लेख गर्दै उनले डुबानपीडितका लागि दीर्घकालीन योजना माग गरेका छन् । ओलीले आसन्न चुनाव प्रभावित हुने गरी सरकारी स्रोत दुरुपयोग नगर्न पनि सरकारलाई सुझाए । संशोधन विधेयक विफल बनाएर संसद्ले राष्ट्रिय हित रक्षा गरेको जनाउँदै संविधान सर्वस्वीकार्यताको प्रश्न समाप्त भएको बताए ।"
के आउला सन्देश ?,"नयाँदिल्ली दुई वर्षअघि संविधान जारी गरेदेखि नै दिल्लीले निरन्तर रूपमा नेपालका राजनीतिक दलहरूलाई सुझाव दिइरहेको विषय हो संविधान संशोधनमार्फत मधेसवादी दलहरूको माग सम्बोधन । दिल्लीले यसअघिका प्रधानमन्त्रीहरू एमाले अध्यक्ष केपी ओली र माओवादी अध्यक्ष पुष्पकमल दाहाललाई पनि यही सन्देश दियो । तत्कालीन परराष्ट्रमन्त्री कमल थापाले मधेसवादी दलहरूको माग सम्बोधन गर्ने रोडम्याप भारतका समकक्षी सुष्मा स्वराजलाई ननपेपर नै बुझाएका थिए । दुवै प्रधानमन्त्रीले भारतीय नेताहरूलाई मधेसवादी दलहरूका माग सम्बोधन गर्न संविधान संशोधन गर्ने आश्वासन दिएर फर्किएका थिए जुन अझै पूरा भएको छैन । ओली सरकारका पालामा भारतले संविधान संशोधनको विषय जोडतोडले उठाएको थियो । तर, जब कांग्रेस माओवादी गठबन्धन बन्यो, भारतले मधेसवादी दलका मागलाई दोस्रो प्राथमिकतामा राख्यो । उसको पहिलो प्राथमिकता बन्यो वर्तमान गठबन्धनलाई बचाइराख्ने र सकेसम्म नेपालमा चीनको प्रभाव कम गर्ने । भारतले मधेसवादी दलका मागबारे उठाउन नछाडे पनि गठबन्धन नै भत्कने मूल्यमा भने कुरा उठाएन । लामो समयसम्मको प्रयासमा पनि संविधान संशोधन विधेयकका पक्षमा दुई तिहाइ नपुग्ने भएपछि वर्तमान गठबन्धनले मध्यमार्गी प्रस्ताव रोज्यो संशोधन विधेयकलाई मतदानमा लैजाने र पारित तथा पराजित जे भए पनि मधेसवादी दलहरूले त्यसलाई स्वीकार गर्नुपर्ने । जानकारहरूका अनुसार सरकारले लिएको यो बाटोमा भारतको एकप्रकारको सहमति थियो ।यही समयमा प्रधानमन्त्री शेरबहादुर देउवाले भारतको भ्रमण गर्दै छन् । अनि यति बेला दिल्लीमा चर्चा भइरहेको छ, अब दिल्लीले देउवालाई के राजनीतिक सन्देश प्रवाह गर्ला ? जानकारहरूका अनुसार दिल्लीले देउवालाई मुख्यत: तीनवटा राजनीतिक सन्देश प्रवाह गर्नेछ । पहिलो, मधेसवादी दलहरूको माग सम्बोधन गर्न देउवाले गरेको प्रयासको प्रशंसा गर्दै त्यसमा निरन्तर प्रयास जारी राख्न सुझाव दिनेछ । अहिलेलाई मधेसको विषयमा भारतले जोड दिन्छ जस्तो लाग्दैन तर केही समयपछि यो विषय उठ्नेछ र भारतले त्यसमा समर्थन गर्नेछ, नेपालका लागि एक पूर्वभारतीय राजदूतले कान्तिपुरसँग भने । नेपाल मामिलाका जानकार डा निहार नायकले भारतले सबै राजनितिक दलसँगको वार्ता र चुनावमा उनीहरूको सहभागितामा जोड दिने आकलन गरे । मलाई लाग्छ, दिल्लीले सबै राजनीतिक दलसँग वार्ता जारी राख्न सुझाव दिनेछ, उनले भने । दोस्रो, वर्तमान गठबन्धनलाई नै निरन्तरता दिएर केन्द्र र संसदको निर्वाचन गराउने । हालैको काठमाडौं भ्रमणको क्रममा भारतीय विदेशमन्त्री सुष्मा स्वराजले कांग्रेस माओवादी गठबन्धनको प्रशंसा गर्दै त्यसमा खुसी व्यक्त गरेकी थिइन् । चीनसँगका केही सम्झौताबाहेक प्रचण्डको कार्यकाल सन्तोषजनक रहेको र वर्तमान गठबन्धनको निरन्रता नै उपयुक्त हुने सोचाइ दिल्लीमा पाइन्छ, एक पूर्वराजदूतले कान्तिपुरसँग भने । तेस्रो, भारतले देउवालाई आफ्नो सुरक्षा चासोलाई सम्बोधन गर्न आग्रह गर्नेछ । भारत र चीनबीच बढ्दो तनावका बीच भारतले नेपालसँग आफ्नो सुरक्षा चासोलाई पहिलेको भन्दा मुखरित ढंगले उठाउने जानकारहरूको भनाइ छ । भारतले आफ्नो सुरक्षा चासोको विषयलाई पहिलेको भन्दा जोडतोडले उठाउने देखिन्छ, नायकले भने ।विश्लेषकहरूका अनुसार दुई देशका नेता र अधिकारीबीच गोप्य रूपमा हुने भेटघाटमा निश्चय नै दोक्लम विवादबारे छलफल हुनेछ । तर, त्यो विषय बाहिर नआउन सक्छ । देउवा र भारतीय प्रधानमन्त्री नरेन्द्र मोदीबीच झन्डै ३० मिनेट वान टु वान वार्ता तय भएको छ ।प्रदेश र प्रतिनिधिसभा निर्वाचनको मिति घोषणा भएको सन्दर्भमा भारतले त्यसमा समर्थन जनाउने विश्लेषकहरूको बुझाइ छ । नेपालले आगामी नोभेम्बरमा गर्न लागेको निर्वाचनमा भारतको पूर्ण समर्थन रहनेछ, नायकले भने । देउवाले भारतीय संसद्मा विपक्षी दल इन्डियन कंग्रेस अध्यक्ष सोनिया गान्धी र पूर्वप्रधानमन्त्री मनमोहन सिंह र नेपाल मामिलामा चासो राख्ने अन्य साना दलका नेतासँग पनि भेटघाट गर्नेछन् । बहुजन समाज पार्टीका नेता सुधीन्द्र भदोरियाले भने, नेपालको प्रजातान्त्रिक प्रक्रिया भारत तथा समग्र दक्षिण एसियाका लागि लाभदायक हुन्छ । समाजका सबै तप्कालाई समेटेर यसलाई सुदृढीकरण गर्न आवश्यक छ ।"
अब सबैको बाटो : चुनाव,"राष्ट्रिय राजनीतिमा दूरगामी अर्थ राख्ने दुइटा महत्त्वपूर्ण घटनाहरू सोमबार भएका छन् । त्यसमा एउटा व्यवस्थापिकासंसद्मा लामो समयदेखि विचाराधीन अवस्थामा रहेको संविधान संशोधन विधेयकलाई निर्णयार्थ मतदानमा लगिएको घटना थियो भने अर्कोचाहिं केन्द्र र प्रदेशको निर्वाचन मिति तोक्ने मन्त्रिपरिषद्को निर्णय थियो । चुनावको तिथि तोकिहाल्ने र संविधान संशोधन विधेयकलाई टुंगोमा पुर्याइहाल्ने सम्बन्धमा देखापरेको संशय तोड्ने ढंगले सत्तापक्ष अगाडि आउनु सकारात्मक छ । अबको चुनौती भनेको आसन्न निर्वाचनलाई सफल ढंगले आयोजना गर्नु हो । पछिल्लोपटक गत चैतमा संसद्मा दर्ता गरिएको संविधान संशोधन विधेयक राजनीतिक जोडघटाउलाई दृष्टिगत गर्दै यसअघि निर्णयार्थ पेस गरिएको थिएन । खासगरी सत्तारूढ कांग्रेस र माओवादी एवम् मधेसकेन्द्रित दलहरू मात्रको संसदीय शक्तिबाट उक्त संशोधन सम्भव थिएन । प्रमुख प्रतिपक्षी एमाले त्यसको विपक्षमा उभिने प्रस्टै थियो । सोमबार भयो त्यस्तै । विधेयकको पक्षमा दुईतिहाइ मत जुट्न नसकेपछि त्यो पारित हुन सकेन । आफूले अगाडि सारेको संविधान संशोधन प्रस्ताव विफल हुँदा निश्चय पनि सरकारका सामु नैतिक प्रश्न तेर्सिएको छ । तर, अहिले राजनीतिक शक्ति सन्तुलनको विषय त्यसभन्दा प्रमुख बन्न पुगेको छ । एमालेले कुनै हालतमा समर्थन नगर्ने प्रस्ट भएपछि त्यसलाई लम्ब्याइरहनुको कुनै औचित्य थिएन । तसर्थ विधेयक विफल हुन्छ भन्ने थाहा पाउँदापाउँदै सत्तापक्ष मतदानमा गएको देखिन्छ । यसले संशोधनको विषयलाई लिएर राष्ट्रिय राजनीतिमा गतिरोध उत्पन्न गरिरहने र निर्वाचनको मार्गप्रशस्त नगर्ने अवस्थाको अन्त्य गरेको छ । तसर्थ अब सत्तापक्ष, प्रतिपक्ष, मधेसकेन्द्रित दलहरू सबैले चुनावलाई नै साझा मार्गचित्र बनाउनुपर्छ । त्यसैमा सबै जना होमिनुपर्छ । सरकारले आउँदो मंसिर १० गते केन्द्र र प्रदेश दुवै तहको निर्वाचन गर्ने मिति घोषणा गरेको छ । प्रदेश नम्बर २ मा स्थगित स्थानीय तहको चुनाव पनि असोज सुरुमा हुँदै छ । यसरी हेर्दा मंसिरसम्म मुलुक निर्वाचनमय हुने देखिन्छ । संविधानमा उल्लिखित बाध्यकारी प्रावधानका कारण पनि यी चुनावहरू त्यसपछि गर्न सकिने अवस्था छैन । तसर्थ सरकारसहित सबै राजनीतिक दलहरूको ध्येय अब चुनावतर्फै केन्द्रित हुन जरुरी छ । यसमा मधेसकेन्द्रित राजनीतिक दलहरू खासगरी राजपा र संघीय फोरमले संसद्को परिणामलाई स्विकार्दै चुनावमा जाने जुन बाटो रोजेका छन्, त्यो सराहनीय छ । आफ्नोअनुकूलको राजनीतिक शक्ति सन्तुलन नहुँदा आफ्ना एजेन्डा पारित गर्न या लागू गर्न नसकिने यथार्थ सबैले बुझेकै कुरा हो । यस्तो अवस्थामा आफूले अगाडि सारेका एजेन्डालाई चुनावी नारा बनाउँदै त्यसका पक्षमा समर्थन जुटाउन जनतासमक्ष मत माग्न जानु नै हाल उपलव्ध लोकतान्त्रिक विकल्प हो । नयाँ संविधानप्रति सबैको समान दृष्टिकोण छैन । तर, राजनीतिक आग्रहपूर्वाग्रह नराखी हेर्ने हो भने केही कमीकमजोरीका बाबजुद यो संविधानले मूलत: अग्रगामी अन्तर्वस्तुहरूलाई नै लिपिबद्ध गरेको छ । अब सबै परिवर्तन पक्षधर राजनीतिक शक्तिहरू तीनै तहको निर्वाचन सम्पन्न गर्ने बाटोमा लाग्नु भनेको संविधानलाई पूर्ण कार्यान्वयनतर्फ लैजाने कार्यमा योगदान पुर्याउनु हो । विरोधका निम्ति विरोध गरेर होइन, प्राप्त उपलब्धिहरूलाई जोगाउँदै र प्रवद्र्धन गर्दै अगाडि बढे मात्र नेपाली समाजले राजनीतिकआर्थिक फड्को मार्ने ढोका खुल्नेछ । कुनै पनि दल या नेता यसमा चुक्नु हुन्न । नचुक्ने बाटो भनेको बिनाधुकचुक चुनावी मार्ग समात्ने हो ।"
लोकतन्त्रको जग हल्लाउने संशोधन,"संविधानको भाग२९ मा राजनीतिक दलसम्बन्धी व्यवस्था छ । समान राजनीतिक विचारधारा, दर्शन र कार्यक्रममा प्रतिबद्धहरूले कानुनको अधीनमा रही राजनीतिक दल गठन गरी सञ्चालन गर्न र दलको विचारधारा, दर्शन र कार्यक्रमप्रति जनसाधारणको समर्थन र सहयोग प्राप्त गर्न त्यसको प्रचारप्रसार गर्नसक्ने व्यवस्था गरिएको छ । पञ्चायतकालमा राजाको सक्रिय नेतृत्व थियो । त्यतिबेला मूलत: राजाकै प्रत्यक्ष नेतृत्वमा मुलुकको राजनीति चल्थ्यो । राजाको हुकुमी शासनका कारण पञ्चहरूलाई जेसुकै गर्न पनि छुट थियो । दलहरू प्रतिबन्धित थिए । प्रजातन्त्र पुन:स्थापनासँगै मुलुकमा सुशासनको थालनी होला भन्ने जनताको आशा र अपेक्षा थियो । अझ २०६२६३ को जनआन्दोलनसँगै लोकतन्त्रिक गणतन्त्रामक शासन व्यवस्था कायम भयो । तर मुलुक झन्झन् भ्रष्टाचारको दलदलमा फँस्दै गएको, राजनीतिक अस्थिरताका कारण मुलुकमा अव्यवस्था मौलाउँदै गएको र त्यसमाथि पनि संवैधानिक अङ्गका पदाधिकारीहरूका साथै सर्वोच्च अदालतका न्यायाधीशसमेत भागबन्डाको आधारमा नियुक्त गर्ने गरिएको यस परिस्थितिमा सदाचार र पारदर्शिताको खडेरी नै पर्ने हो कि भन्ने चिन्ता अरु बढ्दै गएको छ । मुलुकमा सिर्जित यस्तो अव्यवस्थाका लागि अन्तत: जिम्मेवार को हो भनी खोजी अब गर्नुपर्ने भएको छ ।ट्रान्सपरेन्सी इन्टरनेसनलले २०१३ मा सार्वजनिक गरेको ग्लोबल करप्सन व्यारोमिटर अर्थात् जीसीबीमा नेपालका राजनीतिक दलहरू अति भ्रष्ट भन्ने उल्लेख छ । त्यसपछि निजामती कर्मचारी, प्रहरी, व्यवस्थापिका तथा न्यायपालिका लगायतका क्षेत्र पनि भ्रष्ट निकाय हुन् भन्ने कुरा प्रतिवेदनमा उल्लेख छ । त्यस्तै सोही संस्थाबाट प्रत्येक वर्ष प्रकाशित हुने भ्रष्टाचार अवधारणा (करप्सन पर्सेप्सन इन्डेक्ससीपीआई) सूचकाङ्कमा हरेक वर्ष नेपालको स्थिति दयनीय छ भन्ने सार्वजनिक हुँदै आएको छ । उक्त संस्थाले गरेको सर्वेमध्ये भेराइटिज अफ डेमोक्रेसी प्रोजेक्टले गरेको राजनीतिक भ्रष्टाचारको व्यापकता सम्बन्धी सन् २०१६ को अनुसन्धानबाट नेपालले कुल १०० मध्ये २१ अङ्कमात्र प्राप्त गरेको छ । माथि उल्लेखित प्रतिवेदनहरूबाट राजनीति र भ्रष्टाचारबीच गहिरो सम्बन्ध रहेको भन्ने कुरा प्रस्ट रूपमा बुझ्न सकिन्छ । भ्रष्टाचार नियन्त्रणका लागि संवैधानिक र कानुनी व्यवस्था हुँदाहुँदै पनि विगत १६ वर्षको अनुभवका आधारमा मुलुक सुशासनको मार्गतर्फ किन उन्मुख हुनसकेन भन्ने कुरामा गम्भीर समीक्षा गर्नुपर्ने देखिन्छ ।सरकारद्वारा गठित उच्चस्तरीय भ्रष्टाचार नियन्त्रण सुझाव समितिको २०५६ को प्रतिवेदनलाई टेकेर कानुनमा केही सुधार भए । सुशासन प्रत्याभूति गर्ने उद्देश्यसाथ २०६३ मा सार्वजनिक खरिद ऐन जारी भयो । २०६४ मा आएको सुशासन (व्यवस्थापन तथा सञ्चालन) ऐनले कानुनको शासन, भ्रष्टाचारमुक्त र चुस्त प्रशासन समेतका माध्यमबाट सुशासन पाउने नागरिकको अधिकारलाई कार्यान्वयनमा ल्याउन व्यवस्था भएको र २०७२ मा नयाँ संविधान घोषणासमेत भइसकेको अवस्थामा के कारणले गर्दा भ्रष्टाचार नियन्त्रणको अभियान प्रभावकारी हुन सकिरहेको छैन भन्नेतर्फ मुलुकमा राजनीति परिचालन गर्ने सबै दलका साथै सरकार र सामाजिक अगुवा समेतले गम्भीरतापूर्वक सोच्नुपर्ने भएको छ । २००७ देखि हालसम्म ६ वटा संविधान घोषणा भइसक्दा पनि अहिलेको संविधान पनि धरमरकै अवस्थामा छ । हेर्दाखेरि संसद, प्रधानमन्त्री, राजनीतिक नेता, कार्यकर्ता, कर्मचारी एवं गैरसरकारी संस्थाहरूसमेत भ्रष्टाचार विरुद्ध जुटिरहेको जस्तो देखिए पनि यथार्थमा प्राय: सबै तह र तप्काका निकाय जवाफदेही र पारदर्शिताको अभावमा भ्रष्टाचार विरुद्ध प्रतिबद्ध हुन नसकेको अनुभूति भइरहेको छ ।सुदृढ राजनीतिक व्यवस्था कायम भएको देशमा छोटोछोटो समयमा सरकारको फेरबदलले सुशासनको व्यवस्था र भ्रष्टाचार नियन्त्रणजस्ता नियमित काममा खासै असर परेको पाइँदैन । तर हाम्रोजस्तो राजनीतिक व्यवस्था सधैं अस्थिर भइरहने मुलुकमा भ्रष्टाचार नियन्त्रण गरी सुशासनतर्फ बढ्न अत्यन्त कठिन हुँदोरहेछ भन्ने कुरा विगतको अनुभवले प्रमाणित गरेको छ । हाम्रो जस्तो भूराजनीतिक परिवेश भएको मुलुकका लागि यस्तो स्थिति रहिरहनु मुलुकको अस्तित्वका लागिसमेत खतरनाक हुने भएकाले यसतर्फ सरकार र दल गम्भीर हुन जरुरी छ ।दलहरू व्यवस्थित रूपमा नचल्दा नेतृत्व विकासको कुरा त परै रहोस्, दलका कार्यकर्तामा नैतिकता र क्षमताको विकासमा समेत अवरोध आइरहेको छ । त्यस्तै अव्यवस्थाबीच चलेका दलहरू सत्तामा पुग्ने भएकाले त्यस्ता दलका नेताकार्यकर्ताले सुशासनको प्रत्याभूति कसरी गराउन सक्लान् भन्ने प्रश्न नागरिकले बारम्बार गर्ने गरेका छन् । त्यसैले भ्रष्टाचार नियन्त्रण गर्ने अठोट गर्ने हो भने निष्कलङ्क कार्यकर्तालाई मात्र प्रश्रय दिने विषयमा दलहरूबीच ऐक्यबद्धता हुनु जरुरी छ । अन्यथा राजनीतिक दलहरू नै भ्रष्टाचारका मुहान हुन् र भ्रष्टाचार मौलाउने, बेथिति बसाल्ने कामको प्रारम्भ त्यहीँबाट हुने गर्छ भन्ने आमआरोप सत्य सावित हुनेछ । मुहान सङ्लो भएमात्र नदी सङ्लो हुनेहुँदा यो इच्छाशक्ति मुख्य रूपले प्रमुख राजनीतिक दलहरू र तिनको नेतृत्वमा हुनुपर्छ । राजनीतिक दलहरू अलोकतान्त्रिक हुने अनि मुलुकमा शान्ति, सुव्यवस्थाको अपेक्षा जनताले गर्नुपर्ने भन्ने कुरा हास्यास्पद हुन्छ ।२०४७ सालको संविधानमा राजनीतिक दलहरू प्रजातान्त्रिक हुनुपर्छ भन्ने व्यवस्था थियो । संविधानमा पनि राजनीतिक दलको विधान र नियमावली लोकतान्त्रिक हुनुपर्छ (धारा२६९ को उपधारा (४) को खण्ड (क)) भन्ने व्यवस्था छ । यसको अर्थ राजनीतिक दलमा आन्तरिक लोकतन्त्रको अभ्यास होस्, दलका कार्यकर्ताहरू सदाचारी होउन्, दलहरूमा अपराधीहरूले प्रवेश र प्रश्रय नपाउन्, राजनीतिक दलले अवलम्बन गरेका प्रत्येक विषयमा स्थानीय तहदेखि नै छलफल होस्, यसका आधारमा सक्षम नेतृत्वको विकास होस्, आअफ्ना विचारधारा, दर्शनअनुसार कार्यक्रम बनोस् र त्यसैको आधारमा प्रतिस्पर्धात्मक बहुदलीय लोकतान्त्रिक शासन प्रणालीको संस्थागत विकास होस् भनी संविधानमै यस्तो व्यवस्था गरिएको हुनुपर्छ ।राजनीतिक दलको विधानमा कम्तीमा ५ वर्षमा एकपटक उक्त दलका संघीय र प्रदेश तहका प्रत्येक पदाधिकारीको निर्वाचन हुने व्यवस्था सोही धाराको उपधारा (४) को खण्ड (ख) ले गरेको छ । त्यसैलाई मात्र आधार बनाएर राजनीतिक दलहरूले आन्तरिक लोकतन्त्रको अभ्यास गर्ने गरेका छन् भन्ने मान्ने हो भने राजनीतिक दलको विधान र नियमावली लोकतन्त्रिक हुनुपर्छ भन्ने संवैधानिक व्यवस्था निरर्थक हुन जानेछ । यसबाट के सिद्ध हुन्छ भने संविधान बमोजिमको यस किसिमको अभ्यास राजनीतिक दलहरूले गरेको अनुभूति भएको पाइँदैन ।एकातर्फ संविधानले राजनीतिक दलको विधान र नियमावली लोकतान्त्रिक हुनुपर्छ भनी बाध्यकारी व्यवस्था गरेको छ भने अर्कोतर्फ संविधान अन्तर्गत राजनीतिक दललाई प्रतिबन्ध लगाउन बन्देज (धारा२७०) समेत लगाइएको परिप्रेक्ष्यमा संविधानले अपेक्षा गरेअनुसार दलहरू लोकतान्त्रिक भएनन् र तिनले लोकतान्त्रिक अभ्यास गरेनन् भने हामीले अवलम्बन गरेको लोकतान्त्रिक गणतन्त्रको अवस्था कस्तो होला ? कहाँ पुग्ला अहिले नै यस दिशामा ध्यान पुर्याउनु आवश्यक छ ।संविधानले नेपालको राष्ट्राध्यक्ष राट्रपति हुने व्यवस्था भएकाले संविधान बमोजिम अहिले नेपालमा गणतन्त्र संस्थागत भएको छ । प्रतिस्पर्धात्मक बहुदलीय लोकतान्त्रिक शासन प्रणालीमा राजनीतिक दलहरूले नै यस प्रणालीलाई परिचालन गर्ने हुँदा हामीले आत्मसात गरेको शासन व्यवस्थामा राजनीतिक दलहरूको सर्वाधिक महत्त्व रहने गर्छ । यस अवस्थामा राजनीतिक दलहरू कति सुसंगठित एवं आन्तरिक रूपमा कति व्यवस्थित हुनुपर्दो रहेछ भन्ने कुरा सहज रूपमै बुझ्न सकिन्छ ।प्रतिनिधिसभा तथा प्रदेशसभा निर्वाचन विधेयकहरू संसदमा विचाराधीन अवस्थामा छन् । यी विधेयकका विषयमा सांसदहरूले दूरगामी रूपमा राजनीतिलाई अपराधीकरण गर्नेगरी संशोधन हालेका छन् भन्ने कुरा सार्वजनिक भएको छ । विकृत संशोधनलाई कानुनमा समावेश गरी लोकतन्त्रलाई भिरालो बाटोतर्फ धकेल्दै लोकतन्त्रको भविष्य नै खतरनाक बाटोतर्फ पुर्याउने ? यो यक्षप्रश्न हाम्रासामु उपस्थित भएको छ । राजनीतिलाई अपराधीकरण गर्दै अपारदर्शी ढंगबाट प्राप्त गरेको धनबल समेतका आधारमा प्राविधिक रूपमा निर्वाचनमा विजय हासिल गर्नु एउटा पक्ष हो । तर सदाचार र पारदर्शिताका आधारमा जनताका मत र मन दुवै जित्न सक्ने उद्देश्यसाथ राजनीतिक दल परिचालननिम्ति कानुन निर्माण हुनु सर्वाधिक महत्त्वको विषय हो । त्यसैले संविधानले राजनीतिको समग्र प्रवृत्तिलाई कुन दिशातर्फ निर्देशित गर्ने भन्ने कुरा अहिले नै निर्णय गर्नुपर्ने विषय बनेको छ ।कतिपय देश र विशेषगरी हाम्रो निकटका छिमेकी देशका प्रान्तका राजनीतिलाई नियाल्ने हो भने त्यहाँ पनि लामो समयसम्म सत्तामा आसन जमाई कमाएको अकुत सम्पत्तिबाट अपराधीहरूलाई हातमा लिई राजनीतिमा फेरि शिर उठाउने अनेक चाल चलिरहेको पाइन्छ । लोकतन्त्र मान्नेले न्यायपालिकाको निर्णयलाई मान्नैपर्ने हुन्छ । राजनीतिमा आफ्ना परिवारलाई मूलत: धनबलको आधारमा राजनीति आफ्नो परिवारको पहुँचभन्दा बाहिर नजाओस् भनी अनेक हर्कत गरिरहेको उदाहरण देख्न सकिन्छ । सञ्चार माध्यमहरूले पनि तिनका क्रियाकलापलाई व्यापक रूपमा स्थान दिने गरेका छन् । भ्रष्टाचारीलाई समाजबाट बहिस्कार गर्नुपर्छ भन्ने एकथरी छन् भने भ्रष्टहरूलाई प्रोत्साहित गर्नेगरी सार्वजनिक सञ्चार माध्यमबाट समाचार पनि बाहिर आइरहेका हुन्छन् । तसर्थ यस्तो परिवेशमा अब हाम्रो गन्तव्य के हुने हो भन्ने विषयलाई लिएर व्यापक रूपमा छलफल गर्नुपर्ने हुन्छ । यो फगत दलसम्बन्धी कुरा नभएर लोकतन्त्रको भविष्यसँग जोडिएको विषय भएकाले यस विषयमा प्रत्येक सांसदले दलीय राजनीतिबाट माथि उठेर अबका दिनमा खुलेरै बोल्न सक्नुपर्छ ।स्वतन्त्र न्यायपालिकाले अन्तिम रूपमा गरेको फैसला कार्यान्वयन भई दण्ड, सजाय भोगिसकेपछि त्यस्ता व्यक्तिको आपराधिक प्रवृत्तिको पनि अन्त्य भइसक्छ भन्ने मान्यतासाथ उनीहरूलाई राजनीतिमा पुन: सक्रिय हुन दिनुपर्छ भन्ने कुरा असामाजिक मात्र होइन, यो अत्यन्त आपत्तिजनक तर्क हो । लोकतन्त्र भनेको चरित्रवानहरूले सञ्चालन गर्ने व्यवस्था हो । अपराधी र भ्रष्टाचारीहरूले चलाउने व्यवस्था होइन । यस्ताका हातमा राजनीति सञ्चालन गर्न जिम्मेवारी सुम्पन्न बाटो खोलिदिने र भएका अन्य अपराधीलाई त्यस किसिमको काममा संलग्न हुन प्रोत्साहित गर्ने हो भने यहाँ लोकतन्त्रको कुरा नगरे पनि हुन्छ, बरु भ्रष्टाचारी, चरित्रहीन र गुन्डागर्दी गर्नेहरूलाई सत्ताराजनीतिको बिँडो सम्हाल्न दिए भइहाल्छ ।अदालतबाट सजाय पाएकालाई मात्र राजनीतिबाट पाखा लगाउन होइन, कुनै पनि निर्वाचनमा उम्मेदवार बन्न चाहने जोकोहीलाई पनि प्रत्येक राजनीतिक दलले उनीहरूको उम्मेदवारी घोषणा गर्नुपूर्व नै तिनको चरित्रबारे मतदाताहरूले थाहा पाउनेगरी आफ्नो उम्मेदवार हरतरहले चरित्रवान भएको पुष्टि गर्न सक्नुपर्छ । सदाचारी छ भन्ने प्रमाणित गरेर मात्र उम्मेदवारको घोषणा गर्नुपर्छ भन्ने जस्ता संशोधन प्रस्ताव संसदमा दर्ता गराउनुको साटो लोकतन्त्रलाई अरु विकृत तुल्याउने किसिमले आएको संशोधन प्रस्ताव लोकतन्त्रको जग नै हल्लाउने किसिमको छ । एउटा भनाइ नै छ सबै कुरा गुमेर केही नहोला, तर उसको चरित्र गुम्यो भने उसले सबथोक गुमाएको मान्नुपर्छ । त्यसैले लोकतन्त्र हाँक्ने जिम्मेवारी पाएका राजनीतिक दलले दीर्घकालसम्म लोकतन्त्र चलाउने हो भने सेना, प्रहरी, निजामती सेवामा कार्यरत सबैका लागि उत्साहित गराउनेगरी अब राजनीतिमा सदाचार र पारदर्शिताको सिद्धान्तलाई कार्यरूपमा रूपान्तरित गर्न सक्नेगरी राजनीतिलाई मर्यादित बनाउन सक्नुपर्छ । यसो गर्नसकेमा मात्र हाम्रो लोकतन्त्र मौलाउन सक्छ ।वरिष्ठ अधिवक्ता अर्याल ट्रान्सपरेन्सी इन्टरनेसनल नेपालका अध्यक्ष हुन् ।"
विश्वासमा लिन नसक्दा संशोधन असफल,"अवकाशपछि के गर्ने ?राष्ट्र बैंक, बैंकहरूको पनि बैंक हो । यस बैंकले गर्ने निर्णयले देशभित्र रहेका सम्पूर्ण वित्तीय संस्थालाई दिशानिर्देश गरिरहेको हुन्छ । सबैले राष्ट्र बैंकको अनुकरण गरेका हुन्छन् । सम्पूर्ण राष्ट्रलाई नै प्रभाव पार्ने उसका नियमावलीको परिमार्जन गर्दा आफ्ना कर्मचारीलाई हेरेर मात्र निर्णय गर्ने होइन । सम्पूर्ण वित्तीय क्षेत्रका कर्मचारीलाई समेत हुनेगरी उदाहरणीय नियम लागू गर्नुपर्छ । ३० वर्ष वा ५८ वर्ष वित्तीय क्षेत्रको लागि उपयुक्त सेवा अवधि हो । लगातार ३० वर्ष कम्प्युटरमा आँखा तानीतानी एकै किसिमको काम गर्ने जांँगर कसैसँंग हुंँदैन । जागिर रहुन्जेलसम्म मात्र जिन्दगी देख्ने कर्मचारीले पनि जीवनका केही बांँकी दिन समाज सेवामा बिताउन सक्छन् र त्यस्ता दिन वर्तमानभन्दा धेरै सुखमय हुन सक्छन् भन्ने कुरा बुझ्दा हुन्छ । ३०० अवकाश प्राप्त राष्ट्र बैंकका कर्मचारीले आफ्नो साथै देशका लागि पनि केही गर्छु भनी आंँट गर्ने हो भने के हुंँदैन होला ? पैसा कमाउने उद्देश्यले मात्र खोलिएका निजी क्षेत्रका अस्तब्यस्त विद्यालयमा पढ्ने साना नानीहरूलाई समेटेर लाम्खुट्टेको टोकाइ र ठूलो ब्यागमुक्त विद्यालय बनाएर आफूले प्राप्त गरेको अनुभवमात्र बाँंड्नसके मात्रै पनि सुख प्राप्ति हुन्छ । गोविन्दराज कोइराला हर्कपुर, नवलपरासी"
प्रधानमन्त्रीको भ्रमण र जनअपेक्षा,"५ राहत होइन, साथबाढी प्रभावित क्षेत्रमा तत्काल गर्नुपर्ने विपद् व्यवस्थापन एवं राहत वितरणमा नेपाल सरकारसँगै विभिन्न संघ, संस्था एवं राजनीतिक पार्टीहरू जुटेका छन् । दुई छिमेकी मुलुक चीन र भारतले पनि राहत घोषणा गरेका छन् । चिनियाँ उपप्रधानमन्त्री वाङ चाङले नेपाल भ्रमण सकेर फर्कने क्रममा राहतस्वरुप १० करोड रुपैयाँ सहयोगको घोषणा गरे । भारतीय प्रधानमन्त्री नरेन्द्र मोदीले भदौ २ गते साँझ प्रधानमन्त्री देउवालाई फोन गरेर २५ करोड रुपैयाँ राहत सहयोगको घोषणा गर्दै नेपालीको दु:खमा सधंै भारतको साथ रहने बताएका रहेछन् । दु:खको बेला साथ दिनु स्वागतयोग्य कुरा हो । तर सीमा क्षेत्रमा एकतर्फी बनाएका दर्जनौं बाँध र तटबन्ध भत्काउने, सीमा सडक नबनाउने र विगतका सन्धिसम्झौता पुनरावलोकन गर्न सहमत हुने हो भनेमात्रै यथार्थतामा भारतले नेपालीलाई साथ दिएको ठहर्छ । अन्यथा भारतले गरेको राहत घोषणा र नेपालीको दु:खमा साथ दिने कुरा गोहीको आँसुजस्तै हो । गुरुङ नेपाली कांग्रेसका केन्द्रीय सदस्य एवं सांसद हुन् ।"
भारत भ्रमण कि नख:ट्या: ?,"नयाँ सोच नयाँ अभिप्राय:दिल्लीको अर्को एउटा कार्यक्रममा भारतनेपालको सम्बन्ध कसरी सुधार्ने भनेर मलाई सोधियो । मैले एउटा सानो उदाहरण लिएर सुधारको थालनीका विषयमा कुरा राखँे । लैनचौरस्थित भारतीय दूतावासको गेटमा हुने कुराकानीबारे धेरैले टिप्पणी गर्छन् । काठमाडांैस्थित सबै दूतावासमा जाँदा प्रथम कुराकानी नेपालीमै हुन्छ । त्यहाँ खटिएका सुरक्षाकर्मी वा कर्मचारीले नेपालीमै कुराकानी गर्छन् । अहिले त धेरै दूतावासका कूटनीतिज्ञ र राजदूतले पनि नेपाली सिकेका छन् । तर गेटमा हिन्दीमा आउने प्रश्नको बौछार कसले थेग्ने ? अरे, नेपाली त भारतमा पनि आधिकारिक भाषा हो । मैले निवेदन गरँे, यो सानो अभिप्राय:ले मनमुटाव अलिक भए पनि घट्ला कि ? भारतले नेपालीलाई गरेको भूकम्पपछिको सहयोग, वर्षाैंदेखि गरिआएको आर्थिक सहयोग, छात्रवृत्ति कार्यक्रमहरूबाट आएको परिवर्तन यी सबैलाई सकारात्मक रूपमा ग्रहण गर्न सक्नुपर्यो । सायद केही बोलीचाली, हावभावमा अलिअलि परिवर्तन ल्यायो भने सम्बन्ध सुधारमा निकै टेवा पुग्ला कि ?नेपाल र भारतले सम्बन्ध सुधार गरेर भविष्यमा कायापलट गर्ने नै हो भने आर्थिक सम्बन्ध सुदृढ पार्नुपर्छ । भारतमा भएको नोटबन्दी त्यसपश्चात जीएसटी कर प्रणाली लागू हुनाले दुई नम्बरी काम गर्न धेरै कठिन बन्दै गएको छ । भारत र नेपालको व्यापार ढाँचा तस्करीमुखीका रूपमा विकास गरिएको हो । सीमामा दुवैपट्टि सरलता विरोधी प्रणाली अपनाइए । अब भारतमा भएको सुधार र सीमामा निर्माण पूरा हुनलागेको आईसीपी (इन्टिग्रेटेड कस्टम्स प्वाइन्ट) ले आयतनिर्यात प्रक्रियामा काँचुली फेर्नेछ । अब साँच्चै व्यापारीहरू होइन, उद्यमीहरू लाग्नेछन् । सीमा अब दुई देशको आर्थिक प्रगतिको स्रोत बन्न सक्छ। नहिच्किचाई छाती फुलाएर बिना रोकटोक आफ्नो उद्यमशीलता फष्टाउने अवस्था बनाउन सकिन्छ । सुरक्षा अबको प्रविधिले प्रदान गर्न सक्छ र त्यसले दुवै देशको कर आर्जनमा पनि सघाउ पुर्याउनेछ। दुवै पक्षलाई आर्थिक रूपमै द्विपक्षीय सम्बन्ध सुधार्नतिर धकेलिनुपर्छ भन्ने लाग्यो भने सायद नाकाबन्दीको घाउ पनि निको होला र कुनै भारतीयले हामी युद्धमा कुन पक्षतिर उभिएका छांै भनेर नसोध्लान् । सायद त्यसपश्चात् नेपालमा भारत विरोधी हुनु नै नेपालको राष्ट्रवाद हो भनेर दशकौं यही मुद्दामा राजनीति गरेर टिकिरहेकाहरूको स्थानमा नयाँ युवा अनुहार हेर्न पाइएला । सानो पाइलाबाटै ठूलो यात्राको सुरुवात हुन्छ ।"
दिल्ली फलोअप,"भारतीय प्रधानमन्त्री नरेन्द्र मोदीको निम्तोमा २०१५ जुलाई अन्तिम साता दिल्ली उत्रेका नेता शेरबहादुर देउवाको त्यसबेलाको हैसियत पूर्व प्रधानमन्त्रीको थियो । तैपनि दिल्लीमा पाएको आतिथ्य र सम्मानको प्रोटोकल प्रधानमन्त्री सरहकै थियो । त्यसबेला संघीय गणतान्त्रिक नेपालको संविधान जारी भैनसकेको अवस्थामा संवैधानिक र राजनीतिक मामलामा परामर्श गर्नगराउन पूर्व प्रधानमन्त्री पुष्पकमल दाहाल दिल्ली भ्रमण गरेर फिर्नासाथै देउवा दिल्ली उत्रिएका थिए । त्यो सनातनी भ्रमणमा भूकम्पपछिको पुनर्निर्मित राज्य हेर्ने शीर्षकमा दाहाल गुजरातसमेत पुगेका थिए भने तेहरी बाँधको स्वरुप र बिजुली उत्पादनको चरण हेर्नबुझ्न देउवा देहरादुन पुगेका थिए । अहिले झन्डै उस्तै कार्यतालिका र दौडधुप लिएर प्रधानमन्त्री हैसियतमा देउवा दिल्ली पुग्दैछन् फलोअप भ्रमणको अर्को प्याकेज लिएर । देशभित्र बाढीको वितण्डा र सिंगो देशको दक्षिणी बेल्टलाई घेरेर बसेका भारतीय बाँधहरूबारे विवाद बढिरहेका बेला प्रधानमन्त्री देउवासँग यसपटक विहार वा उत्तर प्रदेशको भ्रमण गर्ने सूची छैन । बरु औद्योगिक प्रबद्र्धन र साइबर जगत हेर्न उनी यसपटक आन्ध्र प्रदेशको हैदराबाद पुग्दैछन् । यसकारण प्राथमिकता भुलेर गरिएको फलोअप भ्रमणको यो सनातनी कार्यतालिकाबाट खासै उपलब्धिको अपेक्षा गरिहाल्नुमा कुनै अर्थ देखिन्न । दुई वर्षअघि दिल्ली दौडाहामा जाँदा देउवाले सधैंजसो चर्चामा रहेको लिपुलेकसहित कालापानी र सुस्ता नेपालको भूभाग रहेको दाबी गर्दै यसबारे भारतले गर्ने दाबी आफ्नै प्रकारको हुनसक्ने संक्षिप्त टिप्प्णी गरेर चर्चाको तरंग निम्त्याएका थिए । तर यसपटक प्रधानमन्त्री हैसियतमा देउवाले अहिले उठिरहेको दोक्लम बहस र पुरानै लिपुलेक विवादमा राख्ने धारणाको अर्थ अलिक विशेष हुनसक्छ । दुई वर्षअघि लिपुलेक भञ्ज्याङका विषयमा विवाद चुलिएपछि नेपाल सरकारले २०७२ जेठ २६ मा बनाएको विषय बुझबुझारथ समितिले केकस्तो अध्ययन प्रतिवेदन बुझाएको छ, त्यो अहिलेसम्म बाहिर आएको छैन । तर त्यसबेला नेपाल सरकारको धारणा भनेर आएको निक्र्योल (आधिकारिक पोजिसन) आफैंमा अधुरो रहेको भनाइ अहिले विषयविद्हरूले बाहिर ल्याउन थालेका छन् । दुई वर्षअघि जेठ २६ मा परराष्ट्र मन्त्रालयले जारी गरेको विज्ञप्तिमा भनिएको थियो, मित्रराष्ट्र भारत र चीनबीच हालसालै दुईपक्षीय रूपमा भएको भनिएको लिपुलेक पास लगायतका स्थानबाट भारत र चीनबीच दुईपक्षीय व्यापार वृद्धि गर्नेबारे प्रकाशित समाचारको विषयमा नेपाल सरकारको गम्भीर ध्यानाकर्षण भएको छ । लिपुलेक पास नेपाल, भारत र चीनको त्रिपक्षीय सीमाबिन्दु भएको सन्दर्भमा भारत र चीनबीच लिपुलेक पासबारे केकस्तो सम्झौता भएको हो भन्नेबारे उपयुक्त माध्यमबाट बुझ्ने काम भइरहेको छ, र चाँडै दुबै छिमेकी मुलुकसँग पहल गरी यस विषयलाई उपयुक्त सम्बोधन गरिनेछ । तर विज्ञप्तिमा भनिएजस्तो चाँडै सम्बोधन भैनरहेको असहज स्थितिमाझ तथा कूटनीतिज्ञ डा महेश मास्केको बुझाइमा सुगौली सन्धिको सीमांकन अनुसार लिपुलेक भञ्ज्याङ नेपालको भूभाग हो, नेपाल र चीनको सीमाबिन्दु हो । लिम्पियाधुराबाट बगेर आउने ठूलो नदी नै सुगौली सन्धिले किटान गरेको कालीनदी हो र त्यो नेपालभारत बीचको सीमानदी हो भनेर उत्तर वा दक्षिणका जुनै द्धैपक्षीय बैठकमा पनि अडान नेपालले राख्दै आएको छ । तर विडम्बना २०३२ सालदेखि मानिआएको नेपालको सरकारी मानचित्रले भने लिपुलेकबाट बग्ने लिपुखोलालाई कालीनदी मान्ने भएकाले सुगौली सन्धिले सीमांकन गरेको भूभागलाई आधार मानेर छलफल गर्न अप्ठ्यारो छ । यसकारण आफैंमा रहेको यो अप्ठ्यारोलाई बुझेर मात्रै प्रधानमन्त्री देउवाले यस पटकको दिल्ली भ्रमणमा थोरबहुत कूटनीतिक चातुर्य देखाउनु जरुरी छ ।पुराना एजेन्डा, माग र मुद्दामा निर्भर रहेरै प्रधानमन्त्री देउवा यसपटक दिल्ली पुगेका छन् । नेपालभारतबीच रहेका सन्धिसम्झौताको अन्योल र विशेषत: मैत्री सन्धिको मुद्दा पुनरावलोकनमा गठित प्रबुद्ध समूहले आफ्नो अध्ययनपरामर्शको अवस्थालाई कहाँ पुर्याएको छ भन्ने न्यूनतम बिन्दु पहिल्याउन समेत नभ्याई दिल्ली पुगेका देउवासँग यो समूह सम्बद्ध आधिकारिक विज्ञहरू पनि भ्रमण दलमा समेटिएका छैनन् । प्रधानमन्त्री बनेपछि पहिलो शुभसाइत छानेर दिल्ली पुग्नैपर्ने प्रचलनमा हरेक ६ महिनाको अन्तर पारेर भ्रमणमा गैरहेका प्रधानमन्त्रीहरूले हरेकपटक बोल्ने ऐतिहासिक र अलौकिक भ्रमणको अर्थमहत्त्व पनि सनातनी भइसकेको छ, बेअर्थको । झन्डै दुई दशकअघि देउवा प्रधानमन्त्री भएकै कार्यकालमा पञ्चेश्वर परियोजना अहिलेसम्म कागजकै ड्रिम प्रोजेक्ट बनिरहेको छ भने द्धैदेशीय सीमा विवाद वा डुबान, बाँधका विपत्तिबारे कूटनीतिक तवरमै भए पनि बोल्ने आँट देउवा, दाहाल कसैले गर्नसकेका छैनन् । भारतीय बाँधको घेराका कारण ठूलो जनधनको क्षति भइसकेपछि भारत सरकारले दिएको २५ करोड रुपैयाँको सहयोगमा प्रधानमन्त्री देउवा ट्विटमा भनिरहेका छन्, यो सहयोगका लागि प्रधानमन्त्री मोदीप्रति कृतज्ञ छु ।दिल्ली भ्रमणमा जाने जोकोही हाम्रा राजनेताहरूको दृष्टिकोण कामचलाउ र सीमित मात्रै हुने गरेको टिप्पणी भइरहने गर्छ । केही झोलुङ्गे पुल, एम्बुलेन्स, २४ वटा विद्यालय निर्माण वा छात्रवृत्तिका केही उपलब्धिमा हाम्रो दृष्टिकोण सीमित छ भनी आलोचना हुँदै आएको छ । नाकाबन्दीपछि पनि सानातिना निहुँमा रोकिँंदैखुल्दै गरेका नाका, अहिले नेपाली ग्यास बुलेटमा तेल भर्न नदिएको समस्या, हुलाकी राजमार्गको वर्षौदेखिको उल्झन अथवा पूर्णागिरिदेखि कोशी माथिल्लोसम्मको बाँधले निम्त्याएको बाधाअड्चनमा यसपटक बोल्नसके देउवाको नामकाम यथास्थितिबाट माथि जान सक्ने थियो । क्षेत्रीय सहकार्यको सार्क संगठनमा आइरहेको अड्चनदेखि चीनको बिल्ड एन्ड रोड इनिसियटिभ सम्मको भारतीय पर्ख र हेरको सदाशयता (नकारात्मक अर्थमा) बुझ्न पनि देउवाको सहयोगीसल्लाहकार समूहले तदारुकता देखाइदिए वेश हुनेछ ।प्रधानमन्त्रीको दिल्ली भ्रमणमा बारखम्बा रोडस्थित नेपाली दूतावासको प्रत्यक्षदेखि तयारी र दौडधुप उल्लेख गर्न लायककै छ । कुनै नवीन मुद्दा र एजेन्डाभन्दा पनि कम्तीमा दुई दशकदेखि अड्किएका फाइलमामलामै दूतावासको फलोअप फाइल तयार अवस्थामा देखिन्छ । यसबेला डुबान र भारतीय पक्षको बाँध अड्चन बारे खुलेरै कुराकानी किन नगर्ने (?) भनी राजदूत दीपकुमार उपाध्यायसँग जिज्ञासा राखेको थिएँ । राजदूतको जवाफ स्पष्ट थियो, तर उपलब्धि भने शून्य । हो, यो समस्या हाम्रोमात्रै होइन । विहार सहितका राज्यको पनि हो । विहारका मुख्यमन्त्री नितिश कुमारले द्धैपक्षीय डुबान समस्याको दीर्घकालीन समाधान खोज्न कुराकानी गर्न बोलाइरहनुभएको छ, मिलाएर कुरा गर्नुपर्ने हुन्छ, राजदूतको भनाइ छ । उसो भए, प्रधानमन्त्री देउवाको भ्रमण भइरहेका बेला विहार, उत्तर प्रदेश राज्यको तहमा कुराकानी अघि बढाउन केले छेकेको छ, ? कुराकानी अहिले नगरे कहिले गर्ने ? ट्विटर :"
त्रिविमा विकृतिको थाक,"आधुनिक युगको विश्वविद्यालय शिक्षा र ज्ञान सिद्धान्तको कारखाना हो । राज्यका स्वास्थ्य, कृषि, शिक्षा, राजनीति, न्याय प्रशासनजस्ता अंगमा खपत हुने जनशक्ति उत्पादन र ती पक्षलाई वैचारिक दिशाबोध गराउने निकाय विश्वविद्यालय र त्यहाँका प्राध्यापक हुन् । नेपालकै पुरानो र ठूलो त्रिभुवन विश्वविद्यालय (त्रिवि) अहिले राजनीतिक भर्तीकेन्द्र, अराजकता, पदाधिकारीको चरम लापरबाही, दण्डहीनता, शिक्षक पदपूर्ति एवं नियुक्ति प्रक्रियामा अनियमितता जस्ता संक्रमणले थलिँदै गएको छ । शिक्षण पेसामा दुर्गन्धित अभ्यास एक दशकदेखि हँुदै आएको छ । तत्कालीन प्रधानमन्त्री गिरिजाप्रसाद कोइरालाले २०६३ जेठमा अनशनरत १ हजार ३ सय ८० आंशिक शिक्षकलाई जुस पिलाएर करार नियुक्ति गरे । करार नियुक्तिका पनि नियम र प्रक्रिया छन् । तर तिनलाई बेवास्ता गर्दै सडकमा बसेर क्याम्पस प्रमुखले सिफारिस गरेका भरमा करार नियुक्त भएकाहरू खुला प्रतिस्पर्धाविनै स्थायीसमेत भइसकेका छन् । विश्वविद्यालय डुबाउन त्यही हर्कत गर्दै सडकबाट सिफारिस बनाएर सबैभन्दा धेरैलाई करारमा नियुक्ति गराउन सफल त्रिचन्द्र क्याम्पसका तत्कालीन प्रमुख हाल त्रिवि कार्यकारी परिषद सदस्य छन् । त्यसबेला अनशन र जुस नेता भनेर चिनिएका गणित विषयका एक व्यक्ति अमृत क्याम्पसले सिफारिस नगरेपछि त्रिचन्द्रबाट सिफारिस ल्याउन सफल भए । जसलाई तत्कालीन शिक्षाध्यक्ष सूर्यलाल अमात्यको बलमा त्रिविले स्वीकार गर्यो । अमात्यको निधन भए पनि उनको उक्त कार्य कलङ्कित छ । विगतको निरन्तरता खोज्दै सेवा आयोगको परीक्षामा असफलहरू अहिले त्रिवि केन्द्रीय कार्यालयको गेटमा अनशन बसेका छन् । सुनिन्छ, उनीहरूले त्रिविकै अमूक पदाधिकारीबाट आसन्न आमचुनावमा आफूलाई समानुपातिक वा प्रत्यक्षतर्फको पार्टीबाट टिकट दिलाइदिन र पर्दा भौतिक तथा जनशक्तिसमेत सहयोग गर्नुपर्ने सर्तमा करारमा नियुक्ति दिलाउन योजनाबद्ध तरिकाले लागेका छन् । उनी त्रिविलाई धरापमा पारेर त्यहाँबाट बाहिरिने अभियानमा छन् । उनी यस्तो योजनामा सफल भए भने त्रिवि कहिल्यै नउठ्नेगरी थला पर्नेछ । देश बाढीपहिरोको चपेटामा शोकमग्न घडीमा रहेको मूल्याङ्कन गरेर सामाजिक न्यायका अभियानकर्ता डा गोविन्द केसीले माग पूरा नभए पनि आमरण अनशन स्थगन गरी मानवीय संवेदनाको सन्देश प्रवाह गरेका छन् । तर यस्तो बेला पनि अनशनकारी र उनीहरूलाई अनशन बस्न लगाउने त्रिवि पदाधिकारी भनिरहेका छन्, अहिलेको अनशनले करार नियुक्ति, अर्कोपटक आन्तरिक विज्ञापनमार्फत स्थायी प्रवेश । उनीहरूको आवाजलाई साथ दिँदै भर्खरै सम्पन्न त्रिविको सिनेट सभामा नियमानुसार सम्मेलन नगरी प्राध्यापक संघको आजीवन सभापति हुनलागेकाले आवाज उठाएका थिए । त्रिविमा काज, टीएडीए आदिमा अनियमितता गरी बेरुजुको चाङ लगाएका सभापतिको विषयमा पूर्व शिक्षाध्यक्ष प्रा राममान श्रेष्ठले कुकर्मको विरोधमा लामै प्रतिवाद गरेको तथ्य सार्वजनिक भइसकेको छ । यस्तो लाजमर्दो स्थितिमा होम्ने त्रिविका पदाधिकारी, प्राध्यापक संघका सभापति, शिक्षक र राजनीतिक दलका कार्यकर्ताले त्रिविलाई उठ्नै नसक्नेगरी थलामा पार्नलागेका छन् । त्रिवि शिक्षक कर्मचारी सेवा सम्बन्धी नियम २०५० मा संशोधनको प्रस्ताव गर्दै करारलाई मात्र स्थायी गर्ने विशेष प्रतियोगिताको व्यवस्था २०७५ सालसम्म रहनेछ भन्ने प्रस्ताव सभापतिबाट आउनु र उपकुलपतिको आदेशमा उक्त प्रस्ताव विचाराधीन भनेर घोषणा गरिएको विषयलाई जबर्जस्त त्रिविमा हुलिएका आंशिक शिक्षकलाई करारको नियुक्ति दिलाएर आफ्नो कार्यकर्ता बनाउन र चुनावका लागि भौतिक स्रोतसाधन उठाउने जनशक्ति तयार पार्न खोजिएको भन्ने चर्चा त्रिविमा ब्याप्त छ । त्रिविका कतिपय विषयमा आंशिक वा करार शिक्षक चाहिन्छ । नयाँ विषयहरूमा दरबन्दी अभाव रहेसम्म आंशिक वा करार शिक्षक आवश्यक पर्छ । तर यी बाहेक पुराना विषय नेपाली, अंग्रेजी, हिन्दी, राजनीतिशास्त्र, इतिहास, संस्कृति, समाजशास्त्र, अर्थशास्त्र, शिक्षाशास्त्र, मानवशास्त्र, भौतिक विज्ञान, गणित विज्ञान, जनसंख्या आदिमा विद्यार्थीको पर्याप्त संख्याविना आफैलाई घेराबन्दी गर्न लगाएर, चियानास्ता खुवाएर पाल्दै अनशनको समेत नाटक गर्न लगाएर कथित छानबिन समिति गठन गर्नु भनेको तिनीहरूलाई वैधानिक तवरले विश्वविद्यालय समाप्त पार्न नियुक्ति दिने र पार्टीका कार्यकर्ता बनाउने ध्येयबाहेक अरु केही हुनसक्दैन । अहिले अनशनकारीहरू त्रिविका सबै आन्तरिक गतिविधि उपकुलपतिकै कार्यालयबाट सूचित भइरहेको भनेर बताउँदै हिँड्नुको के अर्थ लाग्छ, सबैले अनुमान गर्ने कुरा हो । यसप्रति शिक्षाध्यक्ष र रजिष्ट्रारको मौनतालाई अर्थपूर्ण रूपमा हेरिएको छ । यो मौनताले विश्वविद्यालयको विनाशमा उनीहरूको परोक्ष वा प्रत्यक्ष संलग्नताको आरोप भोलिका दिनमा प्रमाणित नहोला भन्न सकिँदैन । प्रधानमन्त्री शेरबहादुर देउवाको करार नियुक्ति दिने कुराको संकेत पाएको भन्दै विद्यार्थी संख्या नभए पनि शंकरदेव, आरआर, मिनभवन, सरस्वतीजस्ता क्याम्पसमा धमाधम आंशिक नियुक्ति गर्ने बाढी आएको छ । अझ रोचक पक्ष यो छ कि पुराना विषयमा केही समयअघि सत्र सयभन्दा बढीले आन्तरिक र खुलाबाट उपप्राध्यापक पदमा स्थायी नियुक्ति लिइसके । असी प्रतिशत जतिलाई केन्द्रीय क्याम्पस र काठमाडौं उपत्यकाको आंगिक क्याम्पसमा नियुक्त गरियो भने मोफसलमा बीस प्रतिशतमात्र । यस्तो नियुक्ति प्रक्रियाले विश्वविद्यालय पदाधिकारी र तिनको संगठनात्मक कार्यकुशलतामाथि प्रश्न उठेको छ, किनकि उपत्यकाभित्र नियुक्ति पाउने अधिकांश राजनीतिक पहुंँचवाला र पदाधिकारी निकट नै पर्छन् । यस्तो कार्यले केन्द्रीय क्याम्पसलाई सेन्टर फर एक्सलेन्स (उत्कृष्टताको केन्द्र) बनाउने भनी राखिएको उद्देश्य गफाडीको गफ सावित गर्दैछ । शिक्षक नियुक्तिमा आंशिकबाट करार बनाई आन्तरिक रूपमा स्थायी गर्दा व्यापक आर्थिक घोटाला भएको उजुरीका कारण केही प्राध्यापक अख्तियारको निगरानीमा छन् । कारबाही हुन्छ या हँुदैन, हेर्न बाँकी नै छ ।शिक्षक छनोटको अनियमिततालाई लिएर कानुनी प्रश्नहरू पनि नउठेका होइनन् । प्रवेश विन्दुमै आन्तरिक विज्ञापन विरुद्ध सर्वोच्च अदालतमा आठवटा मुद्दा विचाराधीन छन्, जुन देशको मूल कानुनसँग बाझिएकाले संवैधानिक इजलासमार्फत टुङ्गो लाग्नेछ । न्याय सम्पादनमा ढिलाइ हँुंदा विश्वविद्यालयले कैयौं विधिप्रक्रियालाई लत्याउँदै बारम्बार राजनीतिक दम्भमा गैरकानुनी निर्णयहरू गरिरहेको छ । विश्वविद्यालय राजनीतिक अखडा नहुनु विश्वव्यापी मान्यता हो । तर त्रिविमा राजनीतिक प्रकोपका कारण लोकसेवा आयोगको त कुरै छाडौं, त्रिवि सेवा आयोगमा पनि व्यवस्थित र मर्यादित तरिकाले पास नगर्नेहरूको हालीमुहाली भइरहेको छ । असक्षम नेतृत्वका कारण त्रिवि दिनप्रतिदिन धराशायी बन्दैछ । नियम अनुसार खुला विज्ञापन नगर्ने र पदाधिकारीहरू विभिन्न प्रकारको प्रलोभनमा परी निजी स्वार्थका लागि करार र आंशिक शिक्षक भर्ती गर्छन् । त्रिविको यस्तो विकृति क्यान्सरजस्तो फैलिइरहेको छ । यो रोग अन्य विश्वविद्यालयमा पनि नसर्ला भन्न सकिँदैन ।"
राहत नपाउँदा चुलो बलेन,"धरान धरान६ पानबारी र मोरङ याङशिलाका बाढीपीडितले राहत पाएका छैनन् । १३ दिन बितिसक्दा पनि राहत नपाउँदा ९३ परिवार समस्यामा छन् । धरान उपमहानगरका ५, ६, ११, १६, १७ र २० नम्बर वडाका बासिन्दा बढी प्रभावित छन् । सेउती, सेहरा, साधुखोला, बोक्सीखोला र सर्दुखोलाको बाढीले प्रभावित भएकाहरूले राहत नपाउँदा दैनिकी चलाउनै मुस्किल भएको गुनासो गरे । बाढी पहिरोले घरबारविहीन भएका परिवारले १२ दिन बित्दासमेत राहत नपाउँदा बिजोगलाग्दो अवस्था छ । कतिपयका घरमा चुलोसमेत जलेको छैन, धरान६ पानबारीका वडाध्यक्ष भुवनसिंह बस्नेतले भने । सरकारले राहत दिने घोषणा गरे पनि कोही पनि प्रतिनिधि त्यहाँ पुग्न नसकेको जानकारी उनले दिए । धरान६ को पानबारी र मोरङको याङशिलास्थित देवीटार, साधुटार र संगमटोल आसपासका ६ घर र खेती बाढीले बगाएको छ । रेडक्रस सुनसरी शाखा र अन्य केही सामाजिक संघसंस्थाले भने राहत स्वरूप खाद्य सामग्री उपलब्ध गराएका छन् । वडा समितिको तथ्यांकअनुसार पानबारीका गम्भीरबहादुर विक, मानबहादुर राई, जंगबहादुर विक, पूर्णबहादुर राई र जुनु राईलगायत ६ जनाको घर र जग्गा जमिन नै बाढीपहिरोले बगाएको छ । पीडितहरू छिमेकीको शरणमा गएका छन् । केही त्रिपाल टाँगेर बस्न बाध्य छन् ।सरकारले पूर्ण रूपमा घर क्षति भएर विस्थापित भएकालाई २ लाखसम्म क्षतिपूर्ति दिने घोषणा गरे पनि कुनै प्रतिनिधि नपुग्दा निराश बनेको स्थानीयले बताए । तत्कालका लागि प्रतिपरिवार १५ हजार दिने भनेको छ । आवश्यकताअनुसार खाद्यान्न पनि दिने व्यवस्था गरेको छ । मन्त्रिपरिषद् निर्णयअनुसार तत्काललाई खाजा खर्च स्वरूप दैनिक ७० रुपैयाँ दिने व्यवस्थासमेत गरेको छ । जिल्ला दैवी प्रकोप उद्धार समितिका अध्यक्ष तथा सुनसरीका प्रमुख जिल्ला अधिकारी गोपालप्रसाद पराजुलीले प्रक्रिया पुर्याएर बाढी र पहिरोपीडितलाई क्षतिपूर्ति दिने तयारी भइरहेको बताए । राहत र क्षतिपूर्ति दिनका लागि प्रशासनले उपमहानगरलाई तथ्यांक पठाउन भनेको थियो । तर, नपठाउँदा राहत वितरणमा ढिलाइ भएको छ, उनले भने ।धरान उपमहानगरका उपमेयर मञ्जु भण्डारीले प्रत्येक वडाका वडाध्यक्षलाई क्षतिको विवरण पठाउन भनिएको र एकमुष्ट क्षतिको विवरण तयार गर्नका लागि समय लागेकाले ढिलाइ भएको स्वीकारिन् ।"
विपत्ति सामना गर्दै जनप्रतिनिधि,"दमक (कास) करिब दुई दशकपछि स्थानीय तहमा चुनिएका जनप्रतिनिधिहरू अविरल वर्षापछिको प्राकृतिक विपत्तिको सामना गरिरहेका छन् । उनीहरू कल्पनै गर्न नसकिने प्राकृतिक विपत्तिको मिलेर सामना गर्नुपर्ने बताउँछन् ।बाढी र डुबानबाट झापाका हजारौं बासिन्दा प्रभावित बने । बाढीमा बगेर तथा पानीमा डुबेर करिब डेढ दर्जनको मृत्यु भयो । सबैभन्दा धेरै झापा गाउँपालिका प्रभावित बन्यो । उक्त गाउँपालिकामा ७ जनाको मृत्यु भएको छ । दुई जना अझै बेपत्ता छन् । गाउँपालिका अध्यक्ष जयनारायण शाहका अनुसार १३ सय बाढीपीडित परिवारलाई राहत वितरण गरिएको छ । अझै २ सय पीडितलाई राहत बाँड्नुपर्ने अवस्था छ । उनले भने, कल्पनाभन्दा बाहिरको विपत्ति हो यो । निर्वाचित भएपछि केही गर्नै पाएका छैनौं । सुरुमै विपत्तिको सामना गर्नुपर्यो । उनले गाउँपालिकाभित्रका प्राय: सबै सडकहरू भत्किएको बताए । कनकाई, बिरिङ र सानो माई खोलाको बाढीले दर्जनौं गाउँमा कटान र डुबानको जोखिम बढेको उनले बताए । गाउँपालिकाभित्रका बाटोहरूमा ५०५५ स्थानमा मर्मत सम्भार गर्नुपर्ने अवस्था छ । कनकाईलाई छेक्न सिमलबारी र मदरगाछमा तटबन्ध गर्नैपर्ने अवस्था छ, उनले भने, तर यी कामहरू स्थानीय तहबाट गर्न सकिने अवस्था म देख्दिनँ । उनले भदौ अन्तिम साता गर्ने गाउँपरिषद्मा बाढीबाट पुगेको क्षतिबारे योजनालाई प्राथमिकता साथ राख्ने बताए ।कचनाकवल गाउँपालिकाका अध्यक्ष अन्जार आलमले बाढीको विपत्तिले चुनौती र अवसर दुवै खडा भएको बताए । अहिले नै भन्ने हो भने त यो हाम्रा लागि सबैभन्दा ठूलो चुनौती बनेको छ, आलमले भने, तर यसलाई सामना गरी अघि बढ्नुको विकल्प छैन । सामना गर्न सकियो भने यही विपत्ति हाम्रा लागि अवसर बन्नेछ । अविरल वर्षाले गाउँपालिकाका साबिकका तीन गाविस केचना, घेराबारी र पाठामारी पूर्ण डुबानमा परेको थियो । गाउँपालिकाभित्रका आधा दर्जन काठका पुल भत्किएका छन् । दुई दर्जन सडकमा क्षति पुगेको छ । सडकहरू भत्किँदा आवतजावतमा समस्या भएको उनले बताए । तत्कालै कोही सिकिस्त बिरामी परे भद्रपुरसम्म पुर्याउनुपर्ने अवस्था आयो भने निकै कठिन हुनेछ, उनले भने, गाउँका सबैजसो सडक भत्किएका छन् । गाडी चलाउन सक्ने अवस्था छैन । उनले भत्किएका सडकहरू तत्कालै बनाउनुपर्ने चुनौती थपिएको बताए ।गाउँ पुगेर राहत वितरणमै समस्या भएको गौरीगन्ज गाउँपालिका १ का वडाध्यक्ष कात्तिकलाल राजवंशीले बताए । भने, गाउँका सबै पीडित छन् । विभिन्न संघसंस्थाले ल्याउने राहत बोकेर गाउँ गयो कसलाई दिने कसलाई नदिने समस्या भइरहेको छ ।"
सर्पको जोखिम,"राहत र स्वास्थ्य जाँचविभिन्न सरकारी तथा गैरसरकारी संघसंस्थाको सहयोगमा बाढीपीडितलाई राहत वितरण र स्वास्थ्य जाँच भइरहेको छ । नेपाल रेडक्रस सोसाइटी टीकापुर शाखाले करिब १ सय ३० क्विन्टल खाद्यान्न वितरण गरेको छ । रेडक्रसको टीकापुर शाखाका अध्यक्ष जगदीश पण्डितले सामूहिक रूपमा मेस सञ्चालन गर्न खाद्यान्न वितरण गरिएको बताए । पीडित परिवार घर फर्कंदैछन् । तथ्यांक संकलन पनि भइरहेको छ । अवस्था हेरेर राहतको थप व्यवस्था गरिरहेका छौं, उनले भने । बाढी प्रभावित क्षेत्रमा मौसमी रोग फैलिन सक्ने आशंकाले सरकारी तथा गैरसरकारी संस्थाले स्वास्थ्य शिविर पनि चलाइरहेका छन् । कैलालीमा जिल्ला जनस्वास्थ्य, जेसिज, लायन्स क्लब र साथी अस्पताललगायतका संस्थाले स्वास्थ्य शिविर चलाएको रेडक्रसले जनायो ।"
बढयो यौनजन्य दुव्र्यवहार,"बाँके (कास) नरैनापुर गाउँपालिका मटेहियाकी २५ वर्षीया धोवी समुदायकी एक युवतीको सामूहिक बलात्कारपछि हत्या भयो । शौच गर्न गएकी उनलाई मकबुल खाँलगायत ३ जनाले बलात्कार गरी हत्या गरेको प्रहरीले जनाएको छ । गत असोज ८ मा भएको यो घटना व्यक्तिगत रिस फेर्न गरिएको थियो ।डुडवा गाउँपालिका कम्दीकी २८ वर्षीया अर्की युवती स्थानीय मेडिकलमा औषधि किनेर घर फर्किंदै गर्दा बाटोमै सामूहिक बलात्कारमा परिन् । स्थानीय सागिर खाँलगायत ५ जनाले बलात्कारपछि उनको हत्या गरेको अभियोगमा प्रहरीले मुद्दा चलाएको छ । लागूऔषध दुव्र्यसनीहरूले उनलाई गत असोज १९ मा हातखुट्टा बाँधेर बलात्कार गरेको प्रहरीले जनाएको छ । घटना सार्वजनिक हुने डरले उनीहरूले हत्या गरेको प्रहरीमा बयान दिएका छन् । त्यसको केही दिनपछि आमासँगै खेतमा गएकी कम्दीकै एक किशोरीलाई युवाहरूले सामूहिक बलात्कार गरे । केही युवाले आमालाई बन्धक बनाएर किशोरीमाथि बलात्कार गरेको प्रहरीले जनाएको छ । यी घटनासहित प्रहरीले सार्वजनिक गरेको १ वर्षको प्रतिवेदनले बाँकेमा बलात्कार र यौनजन्य दुव्र्यवहार बढेको छ । गत आवमा बाँकेमा ६७ महिलामाथि यौन दुव्र्यवहारका घटना भएका छन् । तीमध्ये ३९ महिला बलात्कृत भएको प्रहरीले जनाएको छ । त्यसबाहेक घरलु हिंसाको सिकार भएका थप ६ महिलाको हत्या भएको प्रहरी प्रतिवेदनमा छ । २७ महिलामाथि बलात्कारको प्रयास भएको छ । एक बालिका पनि बलात्कृत भइन् । प्रहरीको प्रतिवेदनकै आधारमा जिल्लामा हरेक महिना कम्तीमा ५ महिलामाथि यौन दुव्र्यवहारका घटना हुने गरेका छन् । गत आवमा जिल्ला प्रहरी कार्यालयमा करिब ४ सय महिला हिंसाका घटना दर्ता भए । यो अवस्था हेर्ने हो भने बाँकेमा महिलाहरू अझै हिंसाबाट पीडित हुँदै आएको देखिन्छ । कतिपयको बलात्कारपछि हत्या गरेका घटना पनि छन्, प्रहरी प्रवक्ता डीएसपी सरोज पौडेल भन्छन्, सामूहिक बलात्कारका घटनामा लागूऔषध दुव्र्यसनीहरूको संलग्नता रहेको पाइएको छ ।"
जुवा खालको पैसा अशक्तलाई,सिन्धुपाल्चोक (कास) हेलम्बुमा जुवा खेलिरहेका ४ जनाबाट बरामद गरिएको २१ हजार २ सय ५ रुपैयाँ मेलम्ची नगरपालिकामास्थित इन्द्रेश्वरी माविका अशक्त बालबालिकालाई दिइएको छ । पक्राउ परेका चारैजनालाई नसिहतसहित सुध्रिने सर्तमा छोडेको इन्स्पेक्टर नवराज ढुंगानाले बताए ।
५२ वर्षपछि लालपुर्जा,"पर्सा (कास) सूवर्णपुर गाउँपालिकाका अधिकांशले लालपुर्जा पाएका छन् । यहाँका बासिन्दा लामो समयदेखि आफ्नै जग्गाको लालपुर्जा पाउने प्रतीक्षामा थिए ।जिल्लास्थित सट्टाभर्ना समितिले ३ महिनाअघि गाउँमै पुगेर करिब ८० परिवारलाई लालपुर्जा वितरण गरी यसको सुरु गरेको थियो । हालसम्म करिब ८ सय ५० परिवारले लालपुर्जा पाइसकेको सुवर्णपुरका पूर्वगाविस अध्यक्ष जरी लामा बताउँछन् । हाल विदेशमा रहेका तथा जग्गा कित्ताकाट नभएकाहरूसमेत गरी करिब २ सय स्थानीयले लालपुर्जा पाउन बाँकी रहेको उनले बताए । रोजगारी तथा अन्य प्रयोजनले विदेशमा रहेकाहरूको हकमा उनीहरूका पत्नीका नाममा भए पनि लालपुर्जा दिलाउने प्रयास भइरहेको छ, उनले भने, जिल्ला मालपोत कार्यालय पनि यसमा सकारात्मक देखिएको छ ।समितिले २ चरणमा गरी १ हजार ९८ परिवारलाई व्यक्तिगत लालपुर्जा दिने निर्णय गरेको थियो । लालपुर्जा पाउन सट्टाभर्ना समितिमा कुल १३ सय ५० निवेदन परेको थियो । समितिले निवेदकका हकमा आवश्यक प्रमाण हेरि निर्णय गरेको थियो । २०२१ मा सरकारले सूवर्णपुरका बासिन्दालाई बसोबास गराए पनि लालपुर्जा दिने काम सुरु गर्न पनि ५२ वर्ष लगायो । आफ्नै घरजग्गाको लालपुर्जा पाउन स्थानीयले लामो संघर्ष गरेका थिए । लालपुर्जा नहुँदा स्थानीयले जग्गा खरिद, बिक्री र बैंकमा धितो राख्न पाएका थिएनन् । हुलाकी सडक आयोजनाले पनि यसै कारण यहाँका बासिन्दालाई मुआब्जा दिन मानेको थिएन । हाल लालपुर्जा पाइसकेकाहरूले आवश्यक पर्दा जग्गा बिक्री र ऋण लिन बैंकमा धितोसमेत राख्ने सुविधा पाएको लामा बताउँछन् ।"
सेनाले बनायो विद्यालय,"राज्यको उपस्थिति नै सैन्य सहयोगसेनाको सामाजिक काम देखेर स्थानीयले राज्यको उपस्थिति थबाङमै हुन सकेको अनुभूति भएको स्थानीय बुद्धिजीवी तथा पूर्वशिक्षक रेशमकुमार शाहले बताए । उनले भने, सेनालाई देखेर कुनै बेला भाग्ने गथ्र्यौं तर सेनाले स्वास्थ्य सेवा र विकास लिएर पुन: थबाङमा पाइला टेकेपछि स्थानीयबीच सम्बन्ध सुमधुर भएको छ । अघिल्लो साता सुत्केरी व्यथाले च्यापेपछि ज्यादै कठिनाइमा परेकी थबाङकी गर्भवती महिला बरमाया विकलाई सेनाको हेलिकप्टरबाटै काठमाडौंस्थित प्रसूतिगृहमा पुर्याइएको थियो ।"
सत्यमोहनलाई वाङ्मय शताब्दी पुरुष,"काठमाडौं सरकारले वरिष्ठ संस्कृतिविद् सत्यमोहन जोशीलाई वाङ्मय शताब्दी पुरुष उपाधि दिएको छ । गत वैशाखमै घोषणा गरिएको यो उपाधि राजधानीमा मंगलबार औपचारिक समारोहबीच संस्कृति, पर्यटन तथा नागरिक उड्डयन मन्त्री जितेन्द्रनारायण देवले जोशीलाई प्रदान गरे । सरकारबाट यस्तो पाएपछि झन् धेरै वर्ष बाँच्ने प्रेरणा मिलेको छ, ९८ वर्षीय जोशीले खुसी हुँदै भने, जसरी उत्तीर्णांक नपुगे ग्रेस दिएर उत्तीर्ण गराइन्छ, त्यस्तै भयो मेरो जीवनमा पनि । अब त जसरी पनि सय वर्ष त बाँच्नै पर्छ भनेर स्वास्थ्यको विशेष हेरविचार गर्न थालेको छु ।साहित्य, कला, संगीत, नाट्य क्षेत्रमा आजीवन योगदान पुर्याएबापत् सरकारले जोशीलाई यो उपाधि दिएको हो । जोशी ९५ वर्ष टेक्दै गर्दा २०७१ वैशाख ३० गते त्रिमूर्ति निकेतनले नागरिक स्तरबाट शताब्दी पुरुष को उपाधि दिएको थियो । महाकवि लक्ष्मीप्रसाद देवकोटा, नाट्यसम्राट बालकृष्ण सम र लेखनाथ पौडयालका नाममा स्थापित त्रिमूर्तिले जोशीको कद बराबरको ताम्रपत्र र ५ लाख रुपैयाँसमेत दिएको थियो । त्यसको तीन वर्षपछि सरकारले पनि जोशीलाई वाङ्मय शताब्दी पुरुष को उपाधि दिएको हो । कार्यक्रममा सरकारका तर्फबाट २०७३ को महाकवि देवकोटा पुरस्कार द्वारा कविता विधातर्फ डा वानिरा गिरी, बाल साहित्य तथा लोक साहित्य विधातर्फ वासुदेव मुनाल, निबन्ध तथा समालोचना विधातर्फ कृष्ण गौतम, साहित्य सेवा विधातर्फ नगेन्द्रराज शर्मा र आख्यान तथा नाटक विधातर्फ परशु प्रधानलाई पुरस्कार दिइयो । त्यस्तै, राजनीतिक एवं सैद्धान्तिक क्षेत्रमा लामो समय काम गरेका प्रा राम खेलवन शाह, इतिहासको क्षेत्रमा योगदान दिएका हिरण्यलाल श्रेष्ठ र साहित्य, संस्कृति र विज्ञान विषयगत क्षेत्रमा योगदान पुर्याएका मोदनाथ प्रश्रित पुष्पलाल राष्ट्रिय पुरस्कार, २०७३ बाट सम्मानित भए । दलित मुक्ति आन्दोलनको क्षेत्रमा काम गरेबापत् रामेश्वर मण्डल खत्वे, समाज सुधारको अभियान चलाएबापत् मिठाईदेवी विश्वकर्मा र सीप, कला, शिक्षा, साहित्य, संस्कृति लेखनको क्षेत्रमा अध्ययन अनुसन्धान गरेबापत् प्राडा विद्यानाथ कोइराला गरी तीन जनाले भगत सर्वजित मानव मर्यादा राष्ट्रिय पुरस्कार २०७३ पाए । मन्त्री देवले प्रत्येक पुरस्कृत सर्जकलाई १ लाख रुपैयाँसहित सम्मानपत्र पनि हस्तान्तरण गरे । त्यस्तै, संस्कृति विधातर्फबाट तारानन्द मिश्र, संगीत तथा नाट्य विधातर्फबाट हरिहर शर्मा, ललितकला विधातर्फबाट गोविन्दलाल सिंह डंगोल र भाषा तथा साहित्य विधातर्फबाट डा सुन्दरकृष्ण जोशीले १ लाख रुपैयाँसहितको राष्ट्रिय प्रतिभा पुरस्कार पाए ।संस्कृति विधातर्फको क्षेत्रीय प्रतिभा पुरस्कार पाउनेहरूमा ताराबहादुर बुढाथोकी, डा विजय दत्त, इन्द्रबहादुर गुरुङ, बमकुमारी बुढा, दीननाथ बराल ममनिरधी रहेका छन् भने संगीत तथा नाट्य विधातर्फबाट परशुराम राई, तीर्थ कुमारी थापा, मेनकाजी गुरुङ, कमल कुमार विश्वकर्मा र दीपेन्द्रप्रसाद दाहाल पुरस्कृत भए । ललितकलातर्फको क्षेत्रीय पुरस्कार विक्रम तिम्सिना, रतन कुमार राई, भीमप्रसाद शर्मा, धोर्जे गुरुङ लामा र नन्दकली राणा थारूले पाए । भाषा तथा साहित्य विधातर्फको क्षेत्रीय पुरस्कार गंगा सुवेदी, रुकु कार्की, अविनाश श्रेष्ठ, सृजन लम्साल र हेमन्ती जोशीलाई दिइयो । क्षेत्रीय पुरस्कारमा ५० हजार रुपैयाँसहित सम्मानपत्र थियो ।"
देउडा गायकगायिकाका तीज गीत,"बझाङ सुदूरपश्चिमेली देउडा गीतबाट लोकगितको दुनियाँमा प्रवेश गरेका गायकगायिका पछिल्लो समय तीज गीतमा सुनिन थालेका छन् । तीज सुदूरपश्चिममा उस्तो नमनाइने भए पनि यो पर्वले यहाँका महिलालाई पनि छुन थालेको छ । त्यसकै प्रभावमा देउडा गायकगायिका पनि यतै ढल्केका हुन् । बझाङमा जन्मिएका गायक उमाशंकर जोशीले गाएको तीज आयो गीत यति बेला निकै बज्नेमा परेको छ : टिकी गाजल ओठमा लाली सानु तिम्ले लाछ भुइँको धुलो उड्ने गरी नाचूँनाचूँ भाछउमाशंकर र सञ्जु न्यौपानेले लेखेको गीत उमाशंकर र प्रतिभा सापकोटाले गाएका हुन् । उक्त गीत एफएम रेडियो र नाचगानहरूमा निकै बज्ने गरेको छ । गत वर्ष पनि तीज गीत निकालेका उमाशंकरले त्यसमा राम्रो प्रतिक्रिया पाएकाले यस पालि निरन्तरता दिएको बताए । यस्तै, बझांगी देउडाबाट गायन सुरु गरेर मोडलिङको क्षेत्रमा प्रवेश गरेकी निशा रावल (निर्मला) को तीज गीत पनि अहिले बजिरहेको हुन्छ :महँगो सारी गह्रुँगो हुन्छनाच्न त सजिलो सस्तैलेहिल स्यान्डिल लाउँदा लडिन्छ बरैचप्पलमै नाच्ने हो मस्तैलेप्रकाश सपूतले लेखेको उक्त गीत गाउनमा निशालाई प्रकाशले नै साथ दिएका छन् । आफ्नो गीतले तीजमा तडकभडक देखाउने प्रवृत्तिलाई निरुत्साहित गर्ने निशाले बताइन् । धनको रबाफभन्दा मनको सन्तुष्टि ठूलो कुरा हो भन्ने सन्देश दिन खोजेका छौँ, उनले भनिन्, पछिल्लो समय धनकै चर्चामा बढी गीत आइरहेकोले हामीले ट्रेन्डिङ चेन्ज गर्नको लागि पनि यस्तो गीत गाएका हौँ ।"
नट रेडी टु बी मिंगल,"लन्डन जुलाई अन्तिम साता बेलायतका युवाबीच गरिएको यूके डान्स अफ २०१७ प्रतियोगिता जितेपछि दंग छिन् जसिता गुरुङ ।धेरै माया, सम्मान, साथ र अफर आएका छन्, मिडियामा त्यति नखुल्ने २१ वर्षीया जसिताले हालैको भेटमा भनिन्, नाचले नै मलाई चिनाएकाले अब नेपाली कम्युनिटीका कार्यक्रममा पनि सक्रिय हुन्छु । सपन इन्टरटेन्मेन्ट लिमिटेडले गरेको नृत्य प्रतियोगिताको दोस्रो संस्करणमा १३ प्रतिस्पर्धीलाई उछिनेर विजेता बनेकी उनी आफूलाई भाग्यमानी ठान्छिन् । हुन पनि विजेता बनेको महिनादिन नबित्दै ए स्टार फाइनान्सियल सोलुसन्स्, यूकेले उनलाई विज्ञापनमा खेलाउन अनुबन्ध गरिसकेको छ, एउटा फिल्म समेत पाइप लाइनमा छ । फिल्मको नाम चाहिँ अहिले सरप्राइज नै राखौं होला, उनले भनिन्, राम्रो रोल आए निरन्तर म्युजिक भिडियो र फिल्म खेल्नेछु । मेकअप आर्टिस्ट र ब्युटी ब्लगर जसिताले ट्राभल एन्ड टुरिजममा डिप्लोमा गरेकी छन् । तर, आउँदो सत्रदेखि साउथ हयाम्पटन सोलेन्ट युनिभर्सिटीबाट मेकअप एन्ड फेसन डिजाइन पढ्ने सुरसारमा छिन् उनी ।गुडलुकिङ अनि यूके डान्स अफ विनर । उनलाई प्रेमप्रस्ताव नआउने कुरै भएन । तर, उनले डिफेन्ड गर्दै भनिन्, यो करिअर बनाउने बेला हो र त्यसैमा फोकस गरिरहेकी छु । सिंगल, नट रेडी टु बी मिंगल ।पोखराकी स्थायी बासिन्दा जसिता भूपू ब्रिटिस गोर्खा परिवारकी एक्ली छोरी हुन् । बेलायतको विन्चेस्टरमा बसाइ छ । लाहुरे परिवारमा जन्मिएकोमा मलाई गर्व छ र यसमा आफू भाग्यमानी भएको लाग्छ, उनले सुनाइन्, गोर्खाहरूले विश्वमा नेपालको नाम उँचो राखेका छन् । म उनीहरूको सधैं सम्मान गर्छु । १२ वर्षकै उमेरमा बेलायत आएकी जसिता यहाँको खुला समाजमा घुलमिल भएर टिनएज पार गरिसकेकी छन् । प्रेम र सेक्सबारे उनको धारणा के होला ? भनिन्, प्रेम मनबाटै आउने एउटा फिलिङ हो जसले मानिसलाई खुसी तुल्याउँछ । ह्युमन नेचर सेक्स नभए त हाम्रो सृष्टि नै हुने थिएन ।नेपाल बारम्बार गइरहने उनी नयाँ पुस्ताले च्यारिटी, सामाजिक काम र सीपबाट मातृभूमिलाई धेरै मद्दत गर्न सक्ने ठान्छिन् । समयले साथ दिए राम्रो च्यारिटेबल काम गर्ने उनको सपना छ ।"
मोती चम्काउँदै शक्ति,"काठमाडौं शक्ति बल्लभ गजल संगीतमा कहलिएको नाम हो । उनी यसमा प्रयोग भित्र्याउन रुचाउँछन् । यही मेसोमा यसपालि उनी मोतीराम भट्टलाई उजागर गर्न जुर्मुराएका छन् । र, १ सय ५२ औं मोती जयन्ती कुशेऔंसीका दिन नयाँ कोसेली ल्याएका छन् मोतीअञ्जली ।शक्तिले २०५० मा पहिलो गजल एल्बम गजल्स मा पनि मोतीरामकै अर्को गजल सामेल गरेका थिए । तीस वर्षको अल्पायुमै गएका युवाकवि मोतीरामको मोती ग्रन्थावली मा ३३ गजल संकलित छन् । शक्तिले त्यहींबाट टिपेर दुइटामा संगीत र स्वर भरेका हुन् । गीतकार कृष्णहरि बरालले खोजेर लेखेअनुसार मोतीराम नेपालका पहिला गजलकार हुन् । उनका गजलमा मन्दशृंगारिकता पाइन्छ । उनले प्रेमलाई विषयवस्तु बनाएका छन्, जुन गजलको मौलिकता हो । मोतीरामलाई छुटायो भने हाम्रो गजल विधा नै छुटेसरह हुन्छ, शक्ति भन्छन्, गजल हाम्रो विधा होइन (उर्दुफारसी हो) भन्ने तर्क गर्नेका लागि जवाफ मोतीराम नै हुन् । उनले करिब डेढ सय वर्षअघि यो लेखिसकेका थिए । त्यही कारण पनि उनका गजलको प्रवद्र्धन जरुरी छ । उनको यो तेस्रो गजल एल्बम हो । दोस्रो सप्तक २०६० मा आएको थियो । हरेक दशक निकाल्ने लक्ष्य थियो, उनले भने, यसपालि १४ वर्ष पुग्यो । भाग्यको संयोग, त्यो मोती जयन्तीमा उनकै श्रद्धाञ्जलि स्वरूप जुर्यो । गजललाई संगीतको कोमल विधा ठान्ने उनी भन्छन्, यो कपासले मुटु छोएजस्तो हुन्छ । मोतीरामका गजलमा त्यो पक्ष झन् सबल देखिन्छ । मोतीअञ्जली मा सामेल भर्खरै रेकर्डिङ गरिएको गजल भन्छ पैल्हो भने बिन्ती गरेर पाउ परौंलामानेन भने फेरि अरू युक्ति गरौंलासूराञि हामी हेरूको न ठान लर्तरोलागेन कनै युक्ति भने जाई मरौंला मोतीअञ्जली शक्तिको स्वरसंगीत रहेको एल्बम हो, जसमा ९ गजल छन् । मोतीरामका दुईसहित कालीप्रसाद रिजाल, ज्ञानुवाकर पौडेल, ललिजन रावल, भोजराज घिमिरे, बीबी थापा र चूडामणि देवकोटा यसका अन्य गजलकार हुन् ।"
दक्षिण भारतकामहँगा अभिनेता,"अभिनेता प्रभास बाहुबली का दुवै शृंखलाको सफलतापछि सबैको नजरमा परे । भारतीय फिल्म उद्योगका धेरै निर्माता उनीसँग काम गर्न चाहिरहेका छन् । यही बढ्दो लोकप्रियताको मौका छोपेर प्रभासले आफ्नो मूल्य बढाइदिएका छन् । उनी अब प्रतिफिल्म ३० करोड भारु लिन्छन् । पहिले उनी २०२५ करोडमै काम गर्थे ।प्रभासले आफ्नो आगामी फिल्म साहो का लागि ३० करोड भारु मागेको बताइन्छ । यति रकम बलिउडका तीन खानसहित अन्य केही अभिनेताले पनि लिने गरेका छन् । उक्त फिल्म हिन्दी, तामिल र तेलगु भाषामा रिलिज हुनेछ । यसमा प्रभाससँग बलिउड अभिनेत्री श्रद्धा कपुर देखिनेछिन् । फिल्मको टिजर निकै अघि रिलिज भएको थियो । साउथका सबैभन्दा महँगा एक्टरचाहिँ रजनीकान्त हुन् । सन् १९७० देखि तमिल मुभी इन्डस्ट्रीका मेगास्टार रहँदै आएका उनी एसियाका सर्वाधिक महँगा अभिनेतामध्येमा पनि पर्छन् । रजनीकान्त प्रतिफिल्म ४० देखि ६० करोड पारिश्रमिक लिन्छन् । सन् २००७ को शिवाजी का लागि २६ करोड लिँदा उनी त्यो बेला ज्याकी च्यानपछिका हाइएस्ट पेड एक्टर थिए । प्रदर्शोन्मुख इन्थिरन २ का लागि उनलाई ६० करोड दिइएको बताइन्छ । आईएमडीबीका अनुसार जोसेफ विजय दक्षिण भारतका दोस्रो महँगा अभिनेता हुन् । रजनीकान्तको न्यूनतमको पारिश्रमिकसम्म पाउने एक मात्र सेलिब्रिटी मानिन्छ उनलाई । विजय एउटा फिल्म गरेबापत् २५ देखि ३५ करोड भारु लिन्छन् । तमिल फिल्म निर्देशक एसए चन्द्रशेखरका छोरा विजय घिली, द बडिगार्ड जस्ता फिल्मका कारण महँगिएका हुन् । यी फिल्म साउथमा निकै चले ।अभिनेता अजित कुमार सर्वाधिक पारिश्रमिक लिने तेस्रा तामिल सेलिब्रिटीमा पर्छन् । पछिल्लो समय उनलाई किङ अफ बक्स अफिस समेत भन्न थालिएको छ । प्रतिफिल्म २५ देखि ५० करोड रुपैयाँ फी लिने उनी सुरुमा सहायक पात्रको भूमिका निर्वाह गर्थे । सन् १९९५ मा बनेको आसई सुपरहिट भएपछि उनी रोमान्टिक हिरोका रूपमा देखा पर्न थाले । उनी अभिनीत पछिल्लो फिल्म वेदालम ले बक्स अफिस तताएको थियो ।कमल हासनको क्रेज साउथमा ठूलो छ । उनलाई फिल्म खेलाउन निर्माताले २५३० करोड छुट्याउनुपर्छ । सन् १९६० देखि नै उनी तमिल फिल्म क्षेत्रमा सक्रिय रहँदै आएका छन् । उनले अहिलेसम्म तमिल, तेलगु, कन्नड, मलयालम र हिन्दी गरी २ सय फिल्ममा काम गरिसकेका छन् । निर्देशन र स्क्रिप्ट लेखनसमेत गरेका खण्डमा उनको पारिश्रमिक अझै बढ्छ ।टप पेड एक्टर्समध्ये सूर्य पाँचौं स्थानमा पर्छन् । उनको पारिश्रमिक २० करोडदेखि २५ करोड रुपैयाँ हो । बाहुबली आउनुअघि प्रभास छैटौं स्थानमा थिए भने अहिले उनको भाउ बढिसकेको छ । पवन कल्याण महेश बाबु, जुनियर एनटीआर र राम चरण सर्वाधिक पारिश्रमिक लिने दस अभिनेताभित्र पर्छन् । पवनको पारिश्रमिक १८२२ करोड रुपैयाँ छ भने महेश बाबु १८२० करोड लिन्छन् । जुनियर एनटीआर १८ करोडमा काम गर्न तयार हुन्छन् भने राम चरणको रेट १७ करोड हो ।स्रोत : आईएमडीबी"
हाइनानबाट इम्ब्रोइडरी थाङ्का,"ललितपुर झन्डै १५ सय वर्ष पुरानो चिनियाँ थाङ्का शैली पछिल्लो समय कला बजारमा लोकप्रिय बन्दै छ । प्राचीन कलालाई समयसापेक्ष रूपान्तरण गर्न चिनियाँ कलाकार सिपालु छन् भन्ने बुझ्न चीन गइरहनुपर्दैन ।पाटन संग्रहालयमा मंगलबार तिब्बती इम्ब्रोइडरी कला प्रदर्शनी सुरु भएको छ । प्रदर्शनीमा राखिएका थाङ्का चिनियाँ कलाकारहरूले हातैले बुनेका हुन् । उनीहरूले सुन्दर रंग संयोजन गरेर थाङ्कामा बौद्ध धर्मका दर्शन, विभिन्न सन्देश र आकृति उतारेका छन् । चीनको छिङहाई प्रान्तको हाइनान इम्ब्रोइडरी आर्टका लागि निकै प्रख्यात मानिन्छ । खासगरी त्यहाँका कलाकारहरू बौद्ध दर्शन र संस्कृतिलाई कलामा प्रस्तुत गर्न रुचाउँछन् । त्यही सहर हाइनानका व्यावसायिक कलाकारहरूको संस्थाले नेपालमा पहिलोपटक यस्तो प्रदर्शनी गरेको हो। चिनियाँ संस्कृति विभागका प्रमुख चाङ विङले नेपाल र चीनबीच सयौँ वर्ष पुरानो सांस्कृतिक सम्बन्ध रहेको स्मरण गर्दै हाइनानका कलाकारले बुनेका इम्ब्रोइडरीले जनस्तरमा सम्बन्ध कस्न झन सघाउने आशा व्यक्त गरे । उनले यसको मूल आधार बौद्ध धर्म र दर्शन नै रहेको दाबी गरे ।हाइनान प्रिफेक्चरका सचिव माउ चेले चीनका प्रसिद्ध विद्वान् भिक्षुहरू फा स्यान र स्वेन साङको दक्षिण एसियाको यात्राले दुई मुलुकको सांस्कृतिक सम्बन्ध उतिबेलै प्रगाढ भएको खुलाए । बुद्ध जन्मस्थल लुम्बिनी र अरनिकोले चीनमा पुर्याएको कला योगदान पनि दुई मुलुक जोड्ने अर्को माध्यम बनेको उनले बताए । सांस्कृतिक र आर्थिक विकासमा चीन र नेपालको भविष्य सुन्दर छ, उनले भने । चीनमा हातले बुनेका थाङ्का प्रख्यात रहेको बताउँदै उनले नेपालमा यसको बजार विस्तार गर्न सकिने पनि सुनाए । प्रदर्शनी उद्घाटन गर्दै पूर्व उपप्रधानमन्त्री तथा सभासद् सुजाता कोइरालाले सांस्कृतिक विस्तारमै दुई मुलुकको समृद्धि लुकेको सुनाइन् ।प्रदर्शनीमा राखिएका थाङ्का धेरैजसो बुद्ध दर्शनमा आधारित छन् । रंगीन धागो र सियोको माध्यमबाट तिब्बती कपडामा बुद्ध धर्म झल्कने बुट्टा भरिएका छन् । केही चित्रमा भने जीवनशैली झल्किएको पाइन्छ । थाङ्का बुन्दा बुट्टामा मात्रै ध्यान नदिई रंगसंयोजनमा समेत कलाकार उत्तिकै सजक भएको देखिन्छ । केही थाङ्काचाहिँ सिसाको फ्रेममा पनि सजाइएका छन् । प्रदर्शनीमा भेटिएका कलासमीक्षक रमेश खनाल थाङ्कामा बुट्टा भरेको देखेर अचम्मित भए । उनले नेपाली थाङ्का र पौभामा पनि यस्तै समयसापेक्ष रूपान्तरण गर्न सके कला बजारको भविष्य उज्ज्वल हुने सुनाए । परम्परागत कला प्रख्यात बनाउन केही परिवर्तन त चाहिन्छ नै, उनले भने, हामीले पनि अब फरक शैलीमा सोच्नैपर्छ ।प्रदर्शनी तीन महिना चल्नेछ ।"
राबत पुरस्कृत,"पाँचथर (कास) गजलकार राबत (रामबहादुर तामाङ) ले आइतराज केरुङ स्मृति गजल पुरस्कार प्राप्त गरेका छन् ।पाँचथर गजल मञ्चले उनलाई तीन संग्रहमार्फत गजलमा योगदानका लागि पुरस्कृत गरेको हो । राबतका १०१ रहरहरू, यस्तो बेला र राजधानी मास्तिरको राजधानी काव्यकृति प्रकाशित छन् । आइतराज केरुङको स्मृतिमा उनका छोरा मधु केरुङद्वारा स्थापित कोषबाट दिइने पुरस्कारमा ५ हजार ५ सय रुपैयाँ रहेको छ । आफैंमा गजलकारसमेत रहेका मधु पाँचथर गजल मञ्चका संस्थापक हुन् ।"
अफगानिस्तानबाट सेना फिर्ता हुँदैन,"वासिङ्टन (बीबीसी) अमेरिकी राष्ट्रपति डोनाल्ड ट्रम्पले अमेरिकाले अफगानिस्तानबाट सेना फिर्ता नगर्ने बताएका छन् । विदेशी नीतिसम्बन्धी सम्बोधनमा ट्रम्पले इराकको अनुभवको आधारमा अफगानिस्तानमा विद्रोहीलाई परास्त अमेरिकाले लडाइँ गरिरहने उल्लेख गरे । उनले भने, यदि हामी पछि हट्यौं भने त्यो स्थान आतंकवादीहरूले लिनेछन् ।यसअघि ट्रम्पले अफगानिस्तानबाट सेना फिर्ता बोलाउनुपर्ने बताएका थिए । त्यसलाई स्विकार्दै उनले भने, विगतका गल्तीबाट हामीले सिकेका छौं, इराकको गल्ती दोहोरिने छैन । उनले प्रस्ट प्रगति र प्रतिबद्धता नदेखिएसम्म अमेरिका अफगान सरकारसँग मिलेर काम गर्ने बताए । अमेरिका विनविनको अवस्थासम्म अफगानिस्तामा रहने बताए । उनले अफगानिस्तानका लागि अमेरिका खाली चेक नभएको उल्लेख गरे । अफगानिस्तान युद्धका विषयमा अमेरिकी सुरक्षा स्वार्थलाई प्राथमिकता दिने उनको भनाइ छ । अमेरिकाले अफगानिस्तानमा तालिवान लडाकु र इस्लामिक स्टेटविरुद्ध लड्न थप सेना पठाउने अपेक्षा गरिएको छ । तर ट्रम्पले सेना थप गर्नेबारे भने केही बताएनन् । उनले अफगानिस्तानमा अमेरिकी सेनाको संलग्नताको समयावधिबारे समय आएपछि सार्वजनिक गर्ने बताए । अमेरिकी रक्षामन्त्री जेम्स म्याटिसले अमेरिकाका साझेदार मुलुकहरूले अफगानिस्तानमा सेना बढाउने प्रतिबद्धता जनाइसकेको बताए । नयाँ नीतिअन्तर्गत अमेरिकाले अफगानिस्तानमा ४ हजार अमेरिकी सेना थप्ने बताइएको छ। अफगानिस्तानमा विगत १६ वर्षदेखि अमेरिकी सेना क्रियाशील छन् । अफगानिस्तानमा तालिवानविरुद्ध तैनाथ नेटो सेनाको अभियान सन् २०१४ मै आधिकारिक रूपमा अन्त्य गरिएको हो । नेटोअन्तर्गत परिचालित अमेरिकी सेनाले भने हालसम्म पनि अफगानी सुरक्षा फौजलाई सघाउँदै आएको छ । सेना प्रत्यक्ष युद्धमा संलग्न नभए पनि हातहतियार, गोलीगठ्ठा तथा बन्दोबस्तीका समान सहयोग गर्ने तथा अफगानी सेनालाई तालिम दिने गर्दै आएको छ । गतसाता रूसी रक्षामन्त्री सर्गेई सोयगुले पनि अफगानिस्तानमा सेना पठाउने बताएका थिए । उनले अफगानिस्तानलगायतका मध्य एसिया रूसको महत्त्वपूर्ण रणनीतिक स्थान भएको उल्लेख गरेका थिए । पाकिस्तानले आतंकवादीलाई मलजल गरिरहेको आरोप लगाउँदै ट्रम्पले त्यस्ता गतिविधि तत्काल रोकिनुपर्नेमा जोड दिए । ट्रम्पले पाकिस्तानको प्रतिद्वन्द्वी भारतसँग रणनीतिक साझेदारीको विकास गर्नेसमेत प्रतिबद्धता व्यक्त गरेका छन् । अफगानिस्तानबाट सन् २०१४ को अन्त्यतिर नेटो सेना फर्किएपछि बढ्दै गएको हिंसा र पछिल्लो समयमा इस्लामिक स्टेट आतंकवादीको प्रभाव बढ्दै गएपछि अमेरिकाले अफगानिस्तानमा थप सेना पठाउने अनुमान गरिएको छ । तर ट्रम्पले भने सम्बोधनको क्रममा अमेरिकी सेनाको थपिने संख्या वा अमेरिकी संलग्नताको अन्त्यबारेको समयावधि भने सार्वजनिक नगर्ने बताएका छन् ।"
ट्रिपल तलाक अवैधानिक,"नयाँदिल्ली (बीबीसी) भारतको सर्वोच्च अदालतले मुस्लिम समुदायको ट्रिपल तलाक तत्काल सम्बन्धविच्छेद गर्ने परम्परा अवैधानिक भएको फैसला गरेको छ । सर्वोच्च अदालतले मंगलबार गरेको फैसलामा उक्त चलनलाई गैरइस्लामिक परम्परा को संज्ञा दिएको छ । मुसलमान समुदायमा पुरुषले श्रीमतीलाई ३ पटक तलाक उच्चारण गरेको भरमा सम्बन्धविच्छेद हुने परम्परा थियो । ट्रिपल तलाक का कारण सम्बन्धविच्छेद भएका ५ जना मुस्लिम महिला तथा दुई अधिकार समूहले गत महिना सर्वोच्च अदालतमा मुद्दा दायर गरेका थिए । मुद्दामा फैसला गर्दै अदालतले यसलाई अवैधानिक घोषणा गरेको हो । महिला अधिकारवादीले अदालतको फैसला ऐतिहासिक जित भन्दै स्वागत गरेका छन् । यसविरुद्ध भारतीय मुस्लिम महिलाहरू एक दशकदेखि लड्दै आएका थिए । भारतीय प्रधानमन्त्री नरेन्द्र मोदीले ट्वीटरमार्फत फैसलाको स्वागत गरेका छन् । उनले ट्रिपल तलाक को विषयमा सर्वोच्चको फैसला ऐतिहासिक भएको प्रतिक्रिया दिए । मोदीले फैसला मुस्लिम महिला समानता तथा सशक्तीकरण को पक्षमा आएको बताए । सत्तारूढ दल भारतीय जनता पार्टी (भाजपा) ले यसअघि नै ट्रिपल तलाक को परम्परा बन्द गर्नुपर्ने बताउँदै आएको थियो । प्रधानमन्त्री नरेन्द्र मोदीले पनि भारतको स्वतन्त्रता दिवस (अगस्त १५) को सम्बोधनमा तत्काल सम्बन्धविच्छेदको मुस्लिम परम्पराविरुद्ध संघर्षरत महिलालाई समर्थन जनाएका थिए । पछिल्लो समय मुस्लिम पुरुषहरूले श्रीमतीलाई चिठीपत्र, टेलिफोन वा सामाजिक सञ्जालमार्फत ट्रिपल तलाक दिने घटनामा उल्लेख्य वृद्धि भएका थिए । ट्रिपल तलाक बारे मुस्लिम सरिया कानुनमा भने केही उल्लेख छैन ।"
परमाणु क्षतिको तयारी कति ?,"लन्डन (बीबीसी) विश्वमा परमाणु हतियारबारे चर्चा परिचर्चा चलिरहेको छ । तर बेलायती सरकारले निर्माण गरेको पिन्डार नामक भूमिगत बंकरबारे केही तथ्यहरूको खुलासा भएको छ । लन्डनको बीच भागमा रहेको पिन्डार प्राचीन ग्रिक कविको नाममा राखिएको हो । ३३५ बीसीमा एलेक्जेन्डर दी ग्रेट ले नाइल नदीको किनारमा रहेको थेबेस सहरमा आक्रमण गरेका थिए । सहरका सबैजसो संरचना क्षतिग्रस्त भए पनि आक्रमणमा पिन्डार हाउस भने केही भएन । यदि लन्डन सहर केही गरी परमाणु आक्रमणमा ध्वस्त भए भने पनि पिन्डार सुरक्षित हुने विश्वास अधिकारीहरूको छ । तर भवन विशेष किसिमले बनाइएको बारे भने अधिकारीले केही बताएनन् । हालसम्म आधुनिक पिन्डारबारे निकै कम मात्र फोटा सार्वजनिक गरिएका छन् । ती फोटा पनि बेलायती रक्षा मन्त्रालयले पिन्डार निर्माण भएको निश्चित गरेपछि सूचनाको हकको आग्रहअनुसार सार्वजनिक भएका थिए । उच्च सुरक्षासहितको पिन्डारका कारण सरकारको निरन्तरता भए पनि सर्वसाधारणको सुरक्षाको अवस्थाबारे भने सञ्चारमाध्यमले आलोचना गरेका छन् । अमेरिकाको न्युजर्सिस्थित स्टेभेन इन्स्टिच्युट अफ टेक्नोलजीका एलेक्स वेलरस्टिनले सरकारको निरन्तरताबारे भने, मलाई कुनै अभिरुचि छैन, यो तिनीहरूको समस्याको विषय हो ।वेलरस्टिनले हालसालै नागरिक रक्षासम्बन्धी एक परियोजनामा संलग्न थिए । परियोजनाले सैनिक आक्रमण वा प्राकृतिक प्रकोपबाट सर्वसाधारणलाई सुरक्षित हुने तरिका सिकाउँछ । शीतयुद्धताका नागरिक सुरक्षाका विषयमा निकै चर्चा हुने गर्दथ्यो । हामीले बम आक्रमण वा त्यसको प्रभावबारे कुरा गर्दैनौं, त्यो परिवर्तन हुन जरुरी भइसक्यो, वेलरस्टिनले भने । हाल विश्वमा करिब १५ हजार परमाणु हतियारहरू छन् । तीमध्ये धेरैजसो अमेरिका र रूससँग रहेका छन् । हालैका दिनमा अमेरिका र रूसबीच तनाब बढ्दो छ । हालै ती देशका राष्ट्रपतिहरूले उनीहरूबीचको सम्बन्ध इतिहासकै खराब अवस्थामा पुगेकोमा सहमत भएका थिए । वेलरस्टिनको एक परियोजना न्युकम्याप (जुन गुगल म्यापको विस्तारित रूप) ले प्रयोगकर्तालाई विश्वको कुनै पनि स्थानको परमाणु हतियारको प्रभावबारे जानकारी दिन्छ । उत्तर कोरियाको परमाणु बमको बढ्दो त्रासदीबीच केही देश तथा समुदायले यसबारे तयारी सुरु गरिसकेका छन् । जापानका गाउँलेहरूले परमाणु हतियार आक्रमण भएको जानकारी दिने व्यवस्था विकसित गरेका छन् । अमेरिकाको हवाई राज्यमा परमाणु हतियार विस्फोट भएमा केके गर्ने भन्ने निर्देशिका सार्वजनिक गरेको छ । त्यसैगरी, उत्तर कोरियाले आक्रमण गर्ने चेतावनी दिएको अमेरिकी भूभाग गुआममा पनि परमाणु हतियारको विकिरणसँग कसरी बँच्ने वा क्षति न्यूनीकरण गर्न सर्वसाधारणलाई जानकारी दिइएको छ । सन् १९८० को दशकमा बेलायतले नागरिक लक्षित तयारी विविध कार्यक्रम चलाएको थियो । वेलायतमा हाल विकिरण नियमन अन्तर्गत केही प्रयासहरू भने भएका छन् । पोर्टसमाउथ र साउथ्याम्टनमा परमाणु हतियारको सूचना दिन सक्ने संयन्त्र विकसित गरिएको छ । अन्तर्राष्ट्रिय रेडक्रसले परमाणु हतियार तथा अन्य प्रकोपबारे तुरुन्त आवश्यक सहयोग गर्ने जनाएको छ । प्रभावित स्थानमा आक्रमणको केही क्षणपछि भने केही गर्न सकिने अवस्था छैन । रेडक्रसका अधिकारी भन्छन्, यदि वास्तवमा युद्ध नै भयो भने सीमा बन्द गर्ने, उडानहरू बन्द गर्ने र मानवीय सहयोगका लागि आग्रह गर्नुको विकल्प हुन्न ।"
साढे २ करोड प्रभावित,"जेनेभा (एएफपी) अन्तर्राष्ट्रिय रेडक्रस सोसाइटीले दक्षिण एसियामा बाढीका कारण अगस्ट महिनामा करिब साढे २ करोड मानिस प्रभावित भएको जनाएको छ । बाढीका कारण उक्त क्षेत्रमा ठूलो भूभाग डुबानमा परेको छ। नेपाल, भारत र बंगलादेशमा अगस्ट १० पछि ७ सय ५० जनाको मृत्यु भइसकेको छ । बाढी, पहिरो र डुबानका कारण ठूलो क्षति भएको तथा कृषिजन्य उत्पादनमा ह्रास आउने जनाइएको छ । नेपालको झन्डै एकतिहाई जनसंख्या बाढीका कारण प्रभावित भएको रेडक्रसका सहमहासचिव जगन चापागाईंले बताए । रेडक्रसले नेपालमा ३६ लाख अमेरिकी डलर बराबरको सहयोगका लागि अन्तर्राष्ट्रिय समुदायसँग अपिल गरेको छ ।"
आक्रमणमा ४२ मारिए,सिरिया (एजेन्सी) अमेरिकी नेतृत्वको सेनाले रक्का सहरमा हवाई आक्रमणमा ४२ जनाको मृत्यु भएको छ । मृत्यु हुनेमा १९ केटाकेटी र १२ जना महिला छन् । इस्लामिक स्टेट लक्षित आक्रमणमा दर्जनौं विद्रोहीको मारिएको सेनाले दाबी गरेको छ । सिरियाली मानवअधिकार संस्थाका अनुसार सेनाको अन्धाधुन्ध हवाई आक्रमणमा मृत्यु भएको हो । सिरियाली सञ्चारमाध्यमले आक्रमणमा दर्जनौं सर्वसाधारण मारिनुमा अमेरिकी सेना दोषी रहेको बताएका छन् ।
आक्रमणका नाइके मारिए,बार्सिलोना (सिन्हवा) स्पेनी प्रहरीले बार्सिलोना आक्रमणका मुख्य संदिग्ध युनेस अबुयाकुब सुरक्षा कारबाहीमा मारिएको बताएको छ ।उनले गत बिहीबार लास र्याम्ब्लसमा मानिसमाथि भ्यान जोताएको स्पेनी प्रहरीको पुष्टि गरेको छ । उक्त आक्रमणमा १३ जनाको ज्यान गएको थियो भने १ सयभन्दा बढी घाइते भएका थिए ।प्रहरीले एक गोप्य सूचना पाएपछि बार्सिलोनादेखि ४० किलोमिटर पश्चिममा एउटा फोहोर प्रशोधन केन्द्रनजिकै उनलाई गोली प्रहार गरी मारेको जनाएको छ ।
कतिन्जेल आफन्तकहाँ बस्ने ?,"रिभान (कास्की) घरबारविहीन यहाँका बाढीपीडितहरू अझै आफन्त र छिमेकका घरमा गएर गुजारा चलाउन बाध्य छन् । बाढीको त्रास नहटेको र पुरानै स्थानमा घर बनाएर बस्न कठिन भएपछि उनीहरू अरूकै शरणमा बस्न बाध्य भएका हुन् । बास, गाँसको ठेगान छैन । छिमेक र आफन्तको पिँढीमा सुतेर रात कटाएका छौं, उहाँहरूले नै खान दिनुभएको छ, पीडित गंगाबहार विकले भने, घर बनाउनलाई जग्गा पनि छैन । कतिन्जेल अरूकोमा गएर गुजारा चलाउने ? उनले सरकारले घर बनाउन जग्गा दिए ठूलो राहत मिल्ने बताए । उनको घर बाढीले पुरेको छ । बाँकी जग्गाजमिन छैन ।माछापुच्छ्रे गाउँपालिका५ रिभानस्थित पाथ्रेबस्तीमा गत साता आएको बाढीले १५ परिवार विस्थापित भएका थिए । घरभित्रको अन्नपात, लत्ताकपडा र भाँडासमेत निकाल्न नपाएका पीडितलाई खानबस्नको समस्या छ । वर्षायाम भएकाले छिमेकी तथा आफन्तलाई पनि अप्ठयारो परेको भन्दै पीडितले सरकारले नै स्थायी व्यवस्था गरिदिए राम्रो हुने बताए । सरकारी निकायले नजिकैको स्कुलमा गएर सामूहिक रूपमा बस्न भनेका छन्, रेशम लामिछानेले भने, तर बालबालिकाको पढाइमा असर पर्ने भएकाले स्कुलमा बस्न सकेनौं । छाप्रो बनाएर बस्ने योजना बनाए पनि अझै बाढीपहिरोको जोखिम नटरिसकेकाले बनाउन समस्या छ ।बाढीपीडितलाई विभिन्न संघसंस्थाले जस्तापाता, चामललगायत राहत सामग्री उपलब्ध गराउन थालेका छन् । यसले तत्काललाई गुजारा चले पनि स्थायी समाधान नभएकाले स्थानीय गाउँपालिका र सरकारका अन्य निकायले दीर्घकालीन रूपमा सोच्नुपर्नेमा पीडितले जोड दिए । तत्काललाई हातमुख जोर्नमा सहयोग होस् भनेर चामललगायत खाद्यान्न सामग्री वितरण गर्यौं, लेखापढी कानुन व्यवसायी एसोसिएसन कास्कीका अध्यक्ष अम्मरबहादुर केसीले भने, पीडितको पीडामा थोरै भए पनि मल्हम लगाउन खोजेका हौं । पोखरा लायन्सले पनि पीडित परिवारलाई जस्तापाता वितरण गरेको थियो । पीडितले बस्तीको पुन:स्थापना गर्नुपर्ने माग गरेका छन् । पीडितहरू विपन्न र कमजोर आर्थिक अवस्थाका भएकाले उनीहरूले आफैं जग्गा खोजेर घर बनाउन सक्ने अवस्था नभएकाले सरकारसँग सहयोगको याचना गरेका हुन् । बस्तीलाई पुनर्जीवित बनाउन सरकार र गाउँपालिकाले सहयोग गर्नैपर्छ, पीडित देवीलाल लामिछानेले भने ।जोखिम उस्तैगाउँमाथि रहेको कोर्चे जंगलमा पहिरो खसेर खहरे खोलामा बाढी आएको थियो । कल्भर्ट बगाएर बहाव छेकिएपछि ठूल्ठूला ढुंगासहितको बाढी बस्तीमा पसेको थियो । पहिरो जाने क्रम अझै नरोकिएको र यसअघि गएको पहिरोको केही भागमाथि नै रहेकोले फेरि बाढी आउने त्रासमा स्थानीय छन् । यतिबेला स्काभेटरमार्फत खोला फर्काउने काम भइरहेको छ ।"
अछाम दरबार पुनर्निर्माण सुरु,"अछाम (कास) माओवादी आक्रमणले २०५८ मा ध्वस्त अछाम दरबार पुनर्निर्माण सुरु भएको छ । दरबार पुनर्निर्माणको काम २०६५ मै सुरु भए पनि काठको अभावमा ७ वर्षदेखि अवरुद्ध थियो ।पुनर्निर्माणको जिम्मा लिएको साउद कन्स्ट्रक्सनका सञ्चालक जयबहादुर साउदले अहिले सहरी विकास डिभिजन क्षेत्रीय कार्यालय डोटीको सहयोगमा काठ उपलब्ध भएपछि काम सुरु भएको बताए । आधा निर्माण भएको दरबारको संरचना जीर्ण भइसकेको छ । दरबारमा पहिले जिल्ला प्रशासन कार्यालय, तत्कालीन जिल्ला पञ्चायत, मालपोत, जिल्ला अदालतलगायत कार्यालय सञ्चालन भए पनि सदरमुकाम आक्रमणका बेला भने जिल्ला प्रशासन कार्यालय मात्र थियो । आक्रमणमा प्रजिअ मोहनसिंह खत्रीसमेत मारिएका थिए । घटनामा क्याप्टेनसहित ५३ सेना, ५९ प्रहरी, २ निजामती कर्मचारी र ८ सर्वसाधारण गरी १ सय २२ जनाको ज्यान गएको थियो । दरबार निर्माणको ठेक्का २ करोड २५ लाखमा स्वीकृत भएको थियो । सुरुमा मीनबहादुर कुँवरको नाममा अख्तियारी आए पनि काम गर्न नसक्दा अरू निर्माण कम्पनी केही रकम लिएर बाहिरिए ।जिल्लाका अन्य सरकारी कार्यालय पुनर्निर्माण गर्न तोकिएको समयसीमा नाघेपछि पुनर्निर्माण समितिले ठेकेदारलाई हर्जाना तिराए पनि दरबार राष्ट्रिय महत्त्वको क्षेत्र भएकाले यसका ठेकेदारलाई भने केही गरिएको छैन ।"
दिक्तेल सडक गुणस्तरहीन,"खोटाङ (कास) निर्माणाधीन हलेसीदिक्तेल सडक गुणस्तरहीन भएको स्थानीयले गुनासो गरेका छन् । सडक विभागमार्फत एसियाली विकास बैंकको करिब ८७ करोड रुपैयाँमा निर्माणाधीन ४२ किमि सडक गुणस्तरहीन भएको हो ।हलेसीदेखि दिक्तेलसम्म ३ प्याकेजमध्ये १ नम्बर प्याकेज लुम्बिनीकन्काईसूर्य कन्स्ट्रक्सन जेभी, २ नम्बर प्याकेज (१२ किमि) लामानागार्जुन र ३ नम्बर प्याकेज (साढे ११ किमि) लामानागार्जुनत्रिशूली निर्माण कम्पनीले बनाइरहेको हो । सुरु स्टिमेटमा ८७ करोड भए पनि कममा ठेक्का पारेकाले अहिले करिब ५० करोड जति मात्र सडकमा खर्च गरिने भएको छ । यसले पनि गुणस्तरमा कमी आएको हुन सक्ने स्थानीय बताउँछन् । हालसम्म करिब १६१७ करोड रुपैयाँभन्दा बढी खर्च हुन नसकेको निर्माण सम्बद्ध इन्जिनियर गोविन्द वाग्लेले बताए । निर्माणाधीन सडकको नाली, टेवापर्खाल र ग्राभेलमा प्रयोग गरिएको सामग्री गुणस्तरहीन प्रयोग गरिएकाले सडक निर्माणका काम गुणस्तरहीन भएको खोटाङ उद्योग वाणिज्य संघका अध्यक्ष राजु लयालुले बताए ।"
अन्योलले सुत्केरी सेवा ठप्प,"रामेछाप (कास) शल्यक्रियामार्फत सुरक्षित सुत्केरी गराउने सेवा रामेछापमा ठप्प भएको छ । स्वास्थ्य संस्था स्थानीय तहमार्फत सञ्चालन गर्ने कि के गर्ने भन्ने निर्णय नहुँदा सेवा रोकिएको हो ।जिल्ला स्वास्थ्य कार्यालय या नगरपालिका कुन निकायमार्फत सेवा सञ्चालन गर्ने भन्नेमा मन्त्रालय र विभागका पदाधिकारी टुंगोमा नपुग्दा अन्योल उत्पन्न भएको हो । प्राथमिक स्वास्थ्यकेन्द्र मन्थलीमा चौबीसै घण्टा दक्ष जनशक्ति राखेर जटिल प्रकारका शल्यक्रियामार्फत सुत्केरी गराउने सेवा २०७३ वैशाखदेखि सञ्चालनमा ल्याइएको थियो । गएको असारमा मन्थलीमै १ सय ३६ जनालाई शल्यक्रियामार्फत सुत्केरी गराइएको थियो। केन्द्र प्रमुख डा नीलिजा शाक्य सेवा बन्द हुँदा महिलाले समस्या झेल्नुपरेको बताउँछिन् । उनका अनुसार ग्रामीण भेकका महिलालाई शल्यक्रिया सेवा बन्द भएको सूचना दिँदा पनि सेवा लिन आउनेको संख्या घटेको छैन ।स्वास्थ्य प्रमुख डा प्रकाशप्रसाद शाह परिवार स्वास्थ्य महाशाखाबाट अख्तियारी र निर्देशन नआएसम्म सेवा सञ्चालनमा कठिनाइ हुने बताउँछन् । जिल्लामा एकमात्र शल्यक्रिया गरी सुत्केरी गराउने सेवा बन्द भएकामा स्थानीय पनि रुष्ट छन् । सेवा कुन निकायबाट सञ्चालन गर्ने हो, चाँडै निर्णय गरिनुपर्छ, मन्थलीका वीरेन्द्र श्रेष्ठले भने, सुत्केरी हुन नसकेर ज्यान जाने अवस्था नआओस् ।"
अध्यक्ष र सञ्चालकको कार्यकाल सीमा हट्यो,"काठमाडौं वित्तीय सुशासनका लागि महत्त्वपूर्ण मानिएको बैंक तथा वित्तीय संस्थाका अध्यक्ष र सञ्चालकको कार्यकालमा लाग्दै आएको सीमा केन्द्रीय बैंकले हटाइदिएको छ । एउटै संस्थामा धेरै समय बस्ने अध्यक्ष तथा सञ्चालकका कारण वित्तीय अनुशासनमा समस्या भएको भन्दै यसअघि राष्ट्र बैंकले दुई कार्यकालको सीमा तोकेको थियो । यसलाई कानुनमै समेट्न बैंक तथा वित्तीय संस्थासम्बन्धी ऐन (बाफिया) मा प्रयास भए पनि अन्त्यमा अर्थ समिति र स्वार्थ समूहको प्रभावमा कार्यकारी अध्यक्ष भन्ने व्यवस्था राखिएको थियो । राष्ट्र बैंकद्वारा प्रस्तावित विधेयकमा सांसदहरूले अध्यक्षको अघि कार्यकारी र सञ्चालकको अघि प्रबन्ध सञ्चालक शब्द थपेर तिनीहरूलाई मात्र दुईवर्षे कार्यकाल सीमा लाग्ने व्यवस्था गरेका थिए । यसरी घुमाउरो पाराले अध्यक्ष र सञ्चालकहरूको कार्यकाल सीमा हटाएको छ । राष्ट्र बैंकले निर्देशनमार्फत अध्यक्ष र सञ्चालकको सीमा तोक्न सक्ने अधिकार अद्यापि छ । तर, स्वार्थ समूहको प्रभावमा परेर केन्द्रीय बैंकले बाफियालाई देखाउँदै सधैंभरि अध्यक्ष र सञ्चालक बन्न पाउने बाटो खोलिदिएको हो । भित्री चलखेलमार्फत उक्त व्यवस्था संशोधित बाफिया विधेयकबाट हटाइए पनि त्यो विषयमा राष्ट्र बैंकको निर्देशन यथावत् रहेकाले अध्यक्ष र सञ्चालकहरू एउटै संस्थामा निरन्तर दुई कार्यकालभन्दा बढी बस्न पाउने थिएनन् । तर, यसअघिको निर्देशनलाई काट्ने गरी अध्यक्ष र सञ्चालकको कार्यकाल सीमासम्बन्धी व्यवस्था हटाएर राष्ट्र बैंकले घुमाउरो पाराले बंैकिङ क्षेत्रका माफिया र अराजकतालाई प्रश्रय पुग्ने खालको निर्णय गरेको विज्ञहरूको भनाइ छ । वित्तीय सुशासनका लागि आवश्यक दुई कार्यकालको सीमा हटाउँदा सर्वसाधारणको निक्षेप जोखिममा पर्न सक्ने विज्ञहरूको धारणा छ । संशोधित बाफियामा अध्यक्ष र सञ्चालकका लागि कार्यकाल सीमा नभए पनि राष्ट्र बैंकसँग रोक्न सक्ने अधिकार यथावत् रहेकाले विगतको निर्देशन हटाउन जरुरी थिएन, पूर्व गभर्नर दीपेन्द्रबहादुर क्षेत्रीले भने । राष्ट्र बैंकको यो निर्णयले वित्तीय क्षेत्रमा फेरि पुरानै समस्या दोहोरिने सम्भावना बढेको उनको भनाइ छ । विगतमा अध्यक्ष र सञ्चालकको कार्यकाल सीमा तोकेर केही हदसम्म विकृति रोकिएको थियो, उनले भने, राष्ट्र बैंक आफ्नो अडानमा बस्न सकेन । विगतमा ऐनमा नहुँदा पनि निर्देशनमार्फत रोकिएकाले अहिले पनि त्यसलाई हटाउन हतार गर्न नहुने उनको भनाइ छ । पुनरावेदन अदालत पाटनले ऐनमा व्यवस्था नभए पनि सञ्चालक र प्रमुख कार्यकारी अधिकृतको कार्यकाल सीमा तोक्ने अधिकार राष्ट्र बैंकसँग रहने मान्यता स्थापित गरिदिएको छ । कैलाश विकास बैंकका तत्कालीन अध्यक्ष राजेन्द्र गिरीको मुद्दा फैसलाका क्रममा अदालतले कार्यकाल सीमा तोक्ने अधिकार राष्ट्र बैंकसँग रहेको बताएको हो । राष्ट्र बैंकले भने ऐनअनुसार भन्दै उक्त व्यवस्था हटाएकाले शंका उत्पन्न भएको हो । सुुशासनको दृष्टिले विगतमा राष्ट्र बैंकले अध्यक्ष, सञ्चालक र प्रमुख कार्यकारी अधिकृतहरूको कार्यकाल सीमा तोकिएको जनाउँदै पूर्वकार्यकारी प्रमुख भाष्करमणि ज्ञवालीले भने, त्यो सुशासनको दृष्टिले दिएको सुझाव थियो, यसकारण हटाउन जरुरी थिएन । व्यवस्थापिका संसद्ले पारित गरेको ऐनअनुसार आफूहरूले निर्देशनहरू संशोधन गरेको राष्ट्र बैंकका प्रवक्ता नारायण पौडेलले बताए । राष्ट्र बैंकले ऐन नमान्ने भन्ने हुँदैन, यसकारण ऐनबमोजिम निर्देशिका परिमार्जन गरिएको हो, उनले भने, ऐनको विरोधमा जाने कुरो पनि त भएन । बैंक तथा वित्तीय संस्थासम्बन्धी ऐन २०६३ मा कार्यकारी अध्यक्ष र प्रबन्ध सञ्चालकसम्बन्धी व्यवस्था भए पनि तिनको कार्यकाल सीमा तोकिएको थिएन । कार्यकारी अध्यक्ष र सञ्चालकहरूले अधिकार दुरुपयोग गरेकै कारण विगतमा झन्डै डेढ दर्जन वित्तीय संस्था समस्याग्रस्त भए । ती समस्या व्यवस्थापनकै लागि राष्ट्र बैंकले हालसम्म ठूलो साधनस्रोत र धनराशि खर्चेको छ । त्यो समस्या नियन्त्रण गर्ने उद्देश्यले राष्ट्र बैंकले निर्देशनमार्फत वित्तीय संस्थामा कार्यकारी अध्यक्ष र प्रबन्ध सञ्चालक बस्न नपाउने तथा अध्यक्ष र सञ्चालक निरन्तर दुई कार्यकालभन्दा बढी एउटै संस्थामा बस्न नपाउने निर्देशन जारी गर्यो । करिब ६ वर्षअघि जारी भएको सोही निर्देशनका कारण हाल बैंक तथा वित्तीय संस्थामा कार्यकारी अध्यक्ष र प्रबन्ध सञ्चालक छैनन् । अन्य सञ्चालकहरू पनि एउटै संस्थामा दुई कार्यकालभन्दा बढी बस्न पाएका छैनन् । यसको परिणाम वित्तीय सुबासनमा पनि प्रस्ट देखिएको छ । पछिल्ला पाँच वर्षयता वित्तीय संस्था समस्याग्रस्त हुने क्रम न्यून हुनुबाट पनि त्यो पुष्टि हुन्छ । तर, राष्ट्र बैंकको पछिल्लो कदमले फेरि पुरानै प्रवृत्तिले प्रश्रय पाउने सम्भावना बढेको जानकारहरूको आकलन छ । अध्यक्ष र सञ्चालकको सीमा हटाए पनि विज्ञ सञ्चालकहरूलाई भने चालु कार्यकाल बस्न पाउने व्यवस्था केन्द्रीय बैंकले गरेको छ । अधिकांश राष्ट्र बैंकबाट अवकाशप्राप्त व्यक्ति रहने विज्ञ सञ्चालकलाई एक कार्यकाल पूरा बस्न पाउने व्यवस्था गरिएको छ । अन्य सञ्चालकको हकमा भने नयाँ ऐनअनुसार गर्न बैंक वित्तीय संस्थाहरूलाई परिपत्र गरिएको छ ।"
एक लाखभन्दा बढी निक्षेपमा परिचयपत्र,"काठमाडौं बैंक तथा वित्तीय संस्थामा एक लाख रुपैयाँभन्दा बढी रकम बचत गर्दा मात्र आफ्नो परिचय खुल्ने कागतजात पेस गर्नुपर्ने भएको छ । जतिसुकै रकम निक्षेप गर्दा पनि निक्षेपकर्ताको परिचयपत्र चाहिने यसअघिको राष्ट्र बैंकको निर्देशनले ग्राहकलाई अप्ठयारो परेपछि परिमार्जन गर्दै १ लाख रुपैयाँभन्दा बढीको सीमा तोकिएको हो । कुनै पनि बैंक खातामा सम्बन्धित खाता सञ्चालकबाहेक अन्य कुनै व्यक्तिले १ लाख रुपैयाँभन्दा बढी रकम नगद जम्मा गर्न आएमा व्यक्तिको पहिचान खुल्ने कागजात लिई नगद जम्मा गर्नुको प्रयोजनसमेत खुलाउनुपर्नेछ, राष्ट्र बैंकको निर्देशनमा भनिएको छ । राष्ट्र बैंकले सम्पत्ति शुद्धीकरण तथा आतंकवादी क्रियाकलापमा वित्तीय लगानी निवारणसम्बन्धी व्यवस्था भन्दै गत साउन १ देखि ग्राहकको खातामा निक्षेप गर्ने व्यक्तिको परिचय खुलाउने कागजात लिन बैंक तथा वित्तीय संस्थालाई निर्देशन दिएको थियो । यो निर्देशनपछि बैंक तथा वित्तीय संस्थाले सबै निक्षेपमा ग्राहकबाहेकका व्यक्तिको परिचयपत्र माग्न थालेपछि सर्वसाधारणलाई समस्या परेको थियो ।यस्तै १० लाख रुपैयाँभन्दा बढीको कारोबार नगदमा गर्न पाइने छैन । तर, कुनै निक्षेपकर्ताले खास कारण देखाई नगद भुक्तानीका लागि दिइएको नगदको व्यहोरा र कारण मनासिव देखिए त्यस्तो निक्षेपकर्तालाई १० लाख रुपैयाँभन्दा बढी नगद भुक्तानी गर्न राष्ट्र बैंकले छुट दिएको छ । बैंक तथा वित्तीय संस्थाले यस व्यवस्थाबमोजिम नगद भुक्तानी दिइएको विवरण मासिक रूपमा अद्यावधिक गर्नुपर्ने राष्ट्र बैंकको निर्देशन छ । यसैगरी निर्देशित सीमाभित्र न्यूनतम चुक्ता पुँजी नपुर्याउने बैंक तथा वित्तीय संस्थाहरू बाध्यात्मक रूपमा मर्जर वा एक्विजिसनमा जानुपर्ने भएको छ । राष्ट्र बैंकले परिपत्रमार्फत यस्तो व्यवस्था ल्याएको हो । आर्थिक वर्ष ०७३७४ को बाह्य लेखापरीक्षण गरी सार्वजनिक गरेको वित्तीय विवरण लेखासम्बन्धी टिप्पणीमा तोकिएबमोजिम न्यूनतम चुक्ता पुँजी पुगेको व्यहोरा उल्लेख नभएका वित्तीय संस्थाहरूलाई तोकिएको कारबाही हुनेछ, राष्ट्र बैंकको निर्देशनमा भनिएको छ । न्यूनतम पुँजी नपुगेका बैंक तथा वित्तीय संस्थालाई नगद लाभांश वा बोनस सेयर घोषणा तथा वितरण गर्न रोक लगाउने, निक्षेप संकलन, कर्जा प्रवाह तथा शाखा विस्तारमा रोक लगाउने राष्ट्र बैंकले स्पष्ट पारेको छ ।"
प्रधानमन्त्री राहत कोषमा ३५ लाख,"काठमाडौं प्रधानमन्त्री दैवी प्रकोप उद्धार कोषमा निजी क्षेत्रका दुई संस्थाले ३५ लाख रुपैयाँ जम्मा गरेका छन्। राष्ट्रिय सहकारी संघ लिमिटेड र नेपाल स्टक बोकर्स एसोसिएसन अफ नेपालले क्रमश: २५ लाख र १० लाख रुपैयाँ कोषमा जम्मा गरेका हुन् । राष्ट्रिय सहकारी संघ लिमिटेड नेपालले बाढी पहिरो, कटान र डुबान पीडितहरूका लागि सहयोगार्थ २५ लाख रुपैयाँ प्रधानमन्त्री राहत कोषमा प्रदान गरेको छ, सहकारी संघ लिमिटेडको विज्ञप्तिमा भनिएको छ, आज मिति २०७४ भदौ ६ गते मंगलबार संघका अध्यक्ष तथा सांसद केशवप्रसाद वडालको नेतृत्वमा गएको प्रतिनिधिमण्डलले सो रकमको चेक प्रधानमन्त्री शेरबहादुर देउवालाई हस्तान्तरण गरेको हो, विज्ञप्तिमा भनिएको छ, संघले यसअघि पनि भूकम्पपीडितका लागि प्रधानमन्त्री राहत कोषमा २५ लाख रुपैयाँ प्रदान गरेको थियो । नेपाल स्टक बोकर्स एसोसिएसन अफ नेपालका अध्यक्ष प्रियराज रेग्मीले उक्त रकम बराबारको चेक प्रधानमन्त्री देउवालाई हस्तान्तरण गरेका हुन् । यो रकम संघमा आबद्ध सदस्यहरूबाट संकलन गरिएको हो, विज्ञप्तिमा भनिएको छ ।"
भोल्भो स्काभेटर,काठमाडौं (कास) एक्स्प्लोर अर्थमुभर्सले ३० टन रेन्जको भोल्भो स्काभेटर ईसी ३०० डीएल बजारमा ल्याएको छ । यो स्काभेटरको निर्माण खासगरी खानी कार्य र जलविद्युत् आयोजनालाई मध्यनजर राखेर गरिएको कम्पनीले जनाएको छ । यसमा २३१ हर्सपावरको भोल्भो डी ७ इन्जिन जडान गरिएको र न्यून आरपीएममा पनि सबैभन्दा बढी टोर्क लिन सक्ने क्षमताको भएको जारी विज्ञप्तिमा उल्लेख छ । रिइन्फोर्स गरिएको फ्रेमसहितको उच्चभारको क्याबिन आर्म र रक बकेटले यसको बडीको संरचनालाई मजबुत र बलियो बनाएको कम्पनीले जनाएको छ ।
एनएमबीको लकरमा छुट,काठमाडौं (कास) एनएमबी बैंकले तीजका अवसरमा लकर सुविधा लिँदामा ५० प्रतिशत विशेष छुट योजना ल्याएको छ । यससँगै बैंकले देशभरका विभिन्न शाखामा शुभकामना आदानप्रदानसहितको विशेष कार्यक्रमको पनि आयोजना गरेको जारी विज्ञप्तिमा छ ।
जोन्सनको बेबी पाउडरले क्यान्सर,"लस एन्जेलस (एपी) अमेरिकाको लस एन्जेलसस्थित अदालतका न्यायाधीशहरूको एक इजलासले जोन्सन एन्ड जोन्सन कम्पनीलाई ४१ करोड ७ लाख अमेरिकी डलर (करिब ४२ अर्ब ७५ करोड ९६ लाख ४७ हजार रुपैयाँ) क्षतिपूर्ति तिर्न सोमबार आदेश दिएको छ । क्यालिफोर्नियाली एक महिलाले कम्पनीको बेबी पाउडर प्रयोग गर्दा डिम्बाशयको क्यान्सर भएको दाबी गर्दै दायर गरेको मुद्दाको फैसलामा इजलासले उक्त आदेश दिएको हो । मुद्दाको सुनुवाइ गर्दै न्यायाधीशको इजलासले अस्पतालमा उपचार गराइरहेकी ६३ वर्षीया इभा इचेभर्रियालाई उक्त रकम दिन आदेश दिएको हो । ती महिलाले ११ वर्षको उमेरदेखि जोन्सन एन्ड जोन्सन कम्पनीको पाउडर प्रयोग गर्दै आएको बताएकी छन् । तिघ्राको काछ वरपर सुख्खा र स्वच्छ बनाइराख्नका लागि उनी नियमित रूपमा कम्पनीको बेबी पाउडर प्रयोग गर्थिन् । अमेरिकाका विभिन्न अदालतमा कम्पनीविरुद्ध शृंखलाबद्ध सुनुवाइ हुँदै आएको छ । तर, हालसम्मकै सबैभन्दा ठूलो रकम क्षतिपूर्तिबापत पाउने इचेभर्रिया पहिलो बनेकी छन् । पाउडर प्रयोग गरेकै कारण आफूलाई डिम्बाशयको क्यान्सर भएको भन्दै अन्य महिलालाई जोन्सन एन्ड जोन्सनको टेलकम पाउडर उपयोग नगर्न सल्लाह दिएकी छन् । अस्पतालमा उपचार गराइरहेकी इचेभर्रियाले भनिन्, कम्पनीको बेबी पाउडर मैले सन् १९५० को दशकदेखि २०१६ सम्म प्रयोग गरेकी हुँ । सन् २००७ मा डिम्बाशयको क्यान्सर पत्ता लागेपछि अदालत गुहार्न पुगेकी हुँ । उनले आफ्नो उजुरीमा लेखेकी छन्, टेलकम पाउडर असामान्य रूपमा खतरनाक र दोषपूर्ण प्रकृतिको भएकै कारण डिम्बाशयको क्यान्सर भएको हो ।अघिल्लो वर्ष १६ दशमलव ५ अर्ब अमेरिकी डलरको व्यापार गरेको कम्पनीले आफ्नो उत्पादनमा चेतावनी लेखेपछि बल्ल इचेभर्रियाले जोन्सन पाउडरको प्रयोग गर्न बन्द गरेको सञ्चार माध्यमहरूलाई बताएकी छन् । भनिन्, तर, ढिलो भइसकेको रहेछ । इचेभर्रियाको मुद्दाको सुनुवाइका क्रममा कम्पनीका कानुन व्यवसायीले अमेरिकी खाद्य तथा औषधि विभागसहित विभिन्न वैज्ञानिक अनुसन्धानले जोन्सन एन्ड जोन्सनको उत्पादनमा खराबी नभएको पत्ता लागेको दाबी गरेका थिए । सन् २००० मा कम्पनीले हावार्ड विश्वविद्यालयका अनुसन्धानकर्मीले पाउडर प्रयोग गर्ने ७८ हजार ६ सय ३० सहित १ लाख २१ हजार महिलामाथि गरिएको अध्ययनमा दुर्भाग्यवश ३ सय ७ मा डिम्बाशयको क्यान्सर भेटिएको समेत कम्पनीको भनाइलाई तिनले राखेका थिए । कम्पनीले भनेको छ, अनुसन्धाकर्मीले आफ्नो समग्र रिपोर्टमा पाउडर प्रयोग गर्दा इपिथिलय ओभरी क्यान्सर नपाएको बताएको थियो । एक हजारभन्दा बढी महिला, जो कम्पनीको बेबी पाउडर प्रयोग गर्ने गर्छन्, तीमध्ये इचेभर्रिया पनि एक थिइन् । तर, कम्पनीविरुद्ध थोरै मात्र महिला अदालत जाने गरेका छन् । यसै वर्षको मेमा मिसौरीस्थित अदालतका न्यायाधीशहरूको बेन्चले भर्जिनियाकी एक महिलालाई ११ करोड अमेरिकी डलरको क्षतिपूर्ति कम्पनीबाट भराएको थियो । अघिल्लो वर्ष पनि पनि मिसौरी अदालतले साढे ५ करोड र ७ करोड २० लाख अमेरिकी डलरको क्षतिपूर्ति तिर्न कम्पनीलाई आदेश दिएको थियो । ७ करोड २० लाख क्षतिपूर्ति पाउने महिलाको अदालती फैसला आउनुअघि नै मृत्यु भइसकेको थियो । यसै वर्षको मार्चमा सेन्ट लोउसस्थित अदालतका न्यायाधीशले कम्पनीविरुद्ध एक महिलाले दायर गर्न खोजेको मुद्दा अस्वीकार गरेको न्युयोर्क टाइम्सले जनाएको छ । धेरै महिलाहरूले आफ्नो तिघ्राको काछ वरपर, स्यानिटरी प्याड या कट्टुलाई सुकाउन र ताजा बनाइराख्न बेबी पाउडरको प्रयोग गर्छन् । अमेरिकी राष्ट्रिय क्यान्सर संस्थाका अनुसार अमेरिकामा १ दशमलव ३ प्रतिशतलाई डिम्बाशयको क्यान्सर रहेको छ । सन् १९७१ मा वाल्सका वैज्ञानिकहरूले पाउडरको कणहरूमा ओभरी र सर्भाकल (डिम्बा र ग्रिवा) ट्युमर हुने पत्ता लगाएका थिए ।"
प्रतिकेजी १० रुपैयाँसम्म छुट,"सवा १५ करोड शोधभर्नासुपथ पसलबाट संस्थानहरूले दैनिक उपभोग्य सामग्रीको नाफा घटाएर उपभोक्तालाई बिक्री वितरण गर्दै आएका छन् । उपभोक्तालाई दिइएको छुट रकम अर्थ मन्त्रालयले उपलब्ध गराउँछ । तर, सार्वजनिक संस्थानले भने उक्त रकम प्राप्त गर्ने गरेका छैनन् । जानकारका अनुसार खाद्य र साल्ट गरी १५ करोड १७ लाख रुपैयाँ पाउन बाँकी छ । खाद्य संस्थानका प्रवक्ता शंकर सापकोटाका अनुसार संस्थानको ८ करोड ६० लाख रुपैयाँ शोधभर्ना बाँकी छ । साल्टका सहमहाप्रबन्धक कुमार राजभण्डारीका अनुसार साल्टको ६ करोड ५७ लाख रुपैयाँ बाँकी छ । अर्थले समयमै रकम उपलब्ध नगराउँदा पसल सञ्चालन गर्न कठिनाइ भएको उनीहरूको गुनासो थियो । चालु आर्थिक वर्षका लागि आपूर्तिले बजेटमै व्यवस्था गरेपछि सहज भएको उनीहरूको दाबी छ । सुपथ पसलकै लागि मन्त्रालयले १ करोड ८५ लाख रुपैयाँ बजेट दिएको छ, राजभण्डारीले भने, रकम सुरुमै पाउँदा केही सहज भएको छ । झन्झटबाट मुक्त भएका छौं ।"
ओमनसँग श्रम सम्झौताको तयारी,नेपालसँग श्रम सम्झौता गर्न आतुर : ओमनी मन्त्री
प्रस्तावित विधानमा संशोधन,"काठमाडौं निर्वाचित नेपाल क्रिकेट संघ (क्यान) ले प्रस्तावित विधानलाई संशोधन गर्दै प्रक्रिया अगाडि बढाएको छ । अन्तराष्ट्रिय क्रिकेट परिषद् (आईसीसी) ले एक महिनाभित्र प्रस्तावित विधान निर्वाचित क्यानको साधारणसभाबाट पास गरिसक्नुपर्ने अन्यथा अन्य विकल्प हेर्ने भनेर गत महिना समयसीमा दिएको थियो । समयसीमाको मिति भदौ १० सम्म छ । त्यसैको निरन्तरतामा क्यानले मंगलबार राजधानीमा विशेष साधारणसभा बोलाएको हो । यसअघि राष्ट्रिय खेलकुद परिषद् र युवा तथा खेलकुद मन्त्रालयबाट लखेटिँदै आएको निर्वाचित क्यान साधारणसभा र विधान संशोधन गर्न दुवै सरकारी निकायसँगै जोडिएको छ । नेपाली क्रिकेटमा सरकारी हस्तक्षेप भएको र निष्पक्ष निर्वाचन गर्न नसकेको भन्दै आईसीसीले अघिल्लो वैशाखमा नेपाल क्रिकेट संघ (क्यान) लाई निलम्बन गरेको थियो । २०७२ मंसिरमा क्यानको निर्वाचन भएको थियो । तर आफ्नो स्वीकृतिबिनै गरेको भनी राखेपले त्यसलाई मान्यता दिएको थिएन । लगत्तै रमेश सिलवालको अध्यक्षतामा समानान्तर क्यान गठन गरेको थियो । त्यसविरुद्ध निर्वाचित क्यानले सर्वोच्च अदालतमा मुद्दा दायर गरेको थियो, जसको फैसला अझै भएको छैन ।क्यान निलम्बनपछि विनयराज पाण्डे, वसन्त चौधरी, चूडामणि पौडेल, चतुरबहादुर चन्द, अशोकनाथ प्याकुर्याल, दीपक कोइराला, पवन अग्रवाल र रोहित दाहाललाई समेट्दै क्यानको विधान बनाउन सल्लाहकार समिति बनाइएको थियो । तीन महिनाअघि सल्लाहकार समितिले प्रस्तावित विधान आईसीसीलाई बुझाएको थियो । अघिल्लो महिना आईसीसीका उपाध्यक्ष इमरान ख्वजासम्मिलित सल्लाहकार समिति बैठकले प्रस्तावित विधानलाई क्यानबाट स्वीकृत गर्न समयसीमा तोकेको थियो । त्यसमा वर्तमान कार्यसमितिले निर्वाचनमा भाग लिने गरी सहभागी हुन पाउनुपर्ने मागलाई आईसीसीले ठाडै अस्वीकार गरेको थियो । मंगलबारको साधारणसभा त्यही एजेन्डामा केन्द्रित रह्यो । निर्वाचित क्यानका महासचिव प्याकुर्यालले साधारणसभाले निर्वाचित क्यानका १७ जनाले केन्द्रको निर्वाचनमा उम्मेदवारी दिन पाउनुपर्ने गरी विधान संशोधन गरेको बताए । प्रस्तावित विधान पारित गर्न मात्र निर्वाचन समितिमा पठाइएकाले आईसीसीले संशोधित विधान स्वीकृति गर्ने सम्भावना निकै कम देखिन्छ । २९ सदस्यीय क्यानमा १७ जना निर्वाचित भएर आएका छन् । निर्वाचित पदाधिकारी केन्द्रको साधारणसभा चुनावमा मताधिकारविहीन भए पनि उम्मेदवार हुन पाउनुपर्छ । त्यसका साथै नेपाली क्रिकेटमा लामो समय योगदान दिएकाहरूलाई समेट्ने गरी खेलकुद मन्त्रालय वा राष्ट्रिय खेलकुद परिषद्को सिफारिसमा क्रिकेट संक्रमणकालमा रहेकाले एक पटकका लागि ७ जनालाई प्रतिनिधि बनाउने गरी विधान संशोधन भएको छ, निर्वाचित क्यानका महासचिव प्याकुर्यालले भने । राखेपका प्रेस सल्लाहकार दाहाल राखेप र कोइराला मन्त्रालयको सिफारिसमा सल्लाहकार समितिमा रहेका थिए । उनीहरू सम्मिलित सल्लाहकार समितिले नै क्रिकेट संघको प्रस्तावित विधान बनाएको हो । प्रस्तावित विधानमा राखेपबाट एक प्रतिनिधि साधारणसभामा रहने र उसको मताधिकार नरहने छ । अहिले राखेपले नै विधानमा आफ्नो प्रतिनिधि संख्या बढाएर क्यानबाट विधान संशोधन गरेको छ । निर्वाचित क्यान साधारणसभालाई राखेपले स्वीकृति प्रदान गरी कानुन र अन्य विभागको प्रतिनिधि पठाएको पृष्ठभूमिमा क्यानको साधारणसभामा मन्त्रालय र राखेपका ७ जना प्रतिनिधि राख्ने गरी विधान संशोधन गर्ने निर्णय गरेको हो ।खेलकुदमन्त्री राजेन्द्रकुमार केसीले उद्घाटन गरेको साधारणसभाको उद्घाटनमा राखेपका कोषाध्यक्ष सुरेन्द्र हमाल, सदस्य शान्ति सिंह मञ्चमा थिए । तर मर्यादाक्रम नमिलाएको भन्दै तीन पटक बोलाउँदा पनि निर्वाचित क्यानका उपाध्यक्ष रहेका राखेप सदस्य विनोद मैनाली मञ्चमा गएनन् । कार्यक्रममा क्यानका पूर्व अध्यक्ष जयकुमारनाथ शाह साधारणसभामा अतिथि थिए । चार दशकभन्दा बढी क्यान अध्यक्ष रहिसकेका शाहले कस्को दोषले नेपाली क्रिकेट यो स्थितिमा पुगेको भन्दा पनि अबको स्थिति सुधार्न केन्द्रित रहन सुझाए । उनलाई कार्यक्रममा दोसल्ला ओढाएर सम्मान गरिएको थियो । संशोधित विधानलाई क्यानले अनुमोदन गर्न राखेप र मन्त्रालयमा पठाउनुपर्ने हुन्छ । दुवै संस्थाबाट अनुमोदन भएपछि स्वीकृतका लागि पुन: आईसीसीमा पठाउनु पर्नेछ । आईसीसीले स्वीकृति दिएको खण्डमा ४५ दिनभित्रै जिल्ला, प्रदेश हुँदैं केन्द्रको चुनाव साढे ३ महिना गर्नुपर्ने हुन्छ ।"
लिस्नु कप यसै साता,"भैरहवा (कास) हरेक वर्ष हुँदै आएको १७ औं लिस्नु कप नकआउट फुटबल भदौ १० बाट हुने भएको छ । आयोजक लिस्नु युवा क्लबका अध्यक्ष कार्यवाहक अध्यक्ष तीर्थराज मल्लले कोटिहवास्थित पशुपति उच्च माविको मैदानमा हुने प्रतियोगितामा रूपन्देही र बाहिरका गरी १६ टिमले भाग लिने जानकारी गराए ।उनले भने, खेलाडी उत्पादन, फुटबलको विकास र स्तरोन्नति एवं युवालाई कुलतबाट जोगाउन १६ वर्षदेखि निरन्तर प्रतियोगिता हुँदै आएको छ । क्लबका सचिव सन्तोष गुरुङले ५ हजार रुपैयाँ पुरस्कार राशिबाट सुरु लिस्नु कप विजेताले यसपल्ट २ लाख पाउने बताए । उपविजेताले १ लाख र सेमिफाइनल पराजित टिमले २५२५ हजार प्राप्त गर्नेछन् । म्यान अफ द म्याचसहित विधागत उत्कृष्ट खेलाडीलाई पनि पुरस्कृत गरिनेछ । दर्शकका लागि २ हजार क्षमताको अस्थायी प्यारापिट निर्माण गरिने बताइएको छ । महिला र अपांगता भएकालाई नि:शुल्क प्रवेश दिइने प्रतियोगिता भदौ २६ सम्म चल्नेछ । अनुमानित १४ लाख बजेट रहेको र उक्त रकम उद्योगी, व्यवसायी र खेलप्रेमीबाट जुटाइने सचिव गुरुङले जानकारी गराए ।"
रेडिअन्ट र निम्स सफल,काठमाडौं (कास) आयोजक रेडियन्ट पब्लिक र नितेन मेमोरियल स्कुल पाँचौं रेडियन्ट कप अन्तरस्कुल बास्केटबलको जुनियर ब्वाइजतर्फ सेमिफाइनल पुगेका छन् । मंगलबार रेडियन्टले द एक्सेल्सियर स्कुललाई ३०२० ले हराउँदा राज न्यौपानेले १६ स्कोर गरे । निम्सले हर्टल्यान्डलाई ९४ ले हरायो । ग्रिनफिल्ड र पुष्पसदन पनि सेमिफाइनल पुगे ।
रोनीको उपलब्धि २०० गोल,"म्यानचेस्टर (एएफपी) एभरटन स्टार वायन रोनीले सोमबार इङलिस प्रिमियर लिगमा २ सय गोल गर्ने दोस्रा खेलाडी भएकामा त्यो मीठो उपलब्धि भएको बताएका छन् । उनको गोलमा एभरटनले म्यानचेस्टर सिटीसँग ११ को बराबरी खेलेको थियो । यससँगै ३१ वर्षीय रोनी इङल्यान्ड तथा न्युकासल युनाइटेडका पूर्व खेलाडी एलान सिएररको सूचीमा परेका छन् । रोनीले आफ्नो उपलब्धिमा पूर्व क्लब म्यानचेस्टर युनाइटेड समर्थक पनि खुसी हुने बताए । म्यानचेस्टर छाडेर उनी यसै सिजन मात्र एभरटन आएका हुन् । एभरटनमा भने उनले किशोर उमेरमा खेलेका थिए । म्यानचेस्टरमा जोसे मोउरिन्हो व्यवस्थापक बनेयता रोनीले टिममा नियमित स्थान गुमाएका थिए । दुई सय गोलको उपलब्धि वास्तवमै मीठो रह्यो, रोनीले भने । अब उनले सिएररको नाममा रहेको २ सय ६० प्रिमियर लिग गोलको कीर्तिमान भंग गर्ने प्रयास गर्नेछन् । रोनीले सिटीविरुद्धको महत्त्वपूर्ण खेलमा यो उपलब्धि हात पर्नु पनि ठूलो रहेको बताए । सिटीविरुद्धको खेल महत्त्वपूर्ण थियो नै, आउने केही सातामा उत्तिकै महत्त्वपूर्ण खेल पनि आउँछन् । त्यसैले यो उपलब्धि अझ सम्झनलायक बनेको हो । मलाई विश्वास छ, यो गोलमा म्यानचेस्टर सहरको अर्को आधा समर्थक पनि खुसी हुनेछन्, उनले थपे । सिजनको पहिलो खेलमा एभरटनले स्टोक सिटीलाई १० हराउँदा पनि रोनीले नै निर्णायक गोल गरेका थिए । सिटीविरुद्ध एभरटनका लागि मैदानमा सबैभन्दा सक्रिय खेलाडी पनि रोनी नै रहे । यो तथ्यांकलाई लिएर रोनीको प्रतिक्रिया थियो, कसैले मलाई लगाइएको पूर्णत: फिट नरहेको र मैदानमा ओर्लिन पनि सक्षम नरहेको आरोपका लागि राम्रो उत्तर पनि हो । मेरा लागि टिम नै सर्वाधिक महत्त्वको हो र आजको खेलमा पनि यही भावले खेलें । म्यानचेस्टरका लागि पर्याप्त समय मैदानमा बिताउन नपाएपछि रोनीले इङल्यान्ड राष्ट्रिय टिममा पनि स्थान गुमाएका थिए । सिजनको सुरुआतमा उनले लय समात्न सकेपछि उनको फेरि इङलिस टिममा फर्कन सम्भावना बढेको छ । तर इङलिस टिममा सम्भावनाबारे उनले भने, म अहिले एभरटन टिममै बढी केन्द्रित छु । आउने केही दिनमा इङलिस व्यवस्थापक गारेथ साउथगेटसँग कुराकानी भने गर्नेछु, हेरौं के हुनेछ । एभरटनले नयाँ सिजनका लागि धेरै लगानी गरेको छ र क्लबका व्यवस्थापक रोनाल्ड कोमनले रोनी नयाँ सिजनमा लयमा देखिनु स्वाभाविक रहेको पनि दाबी गरे । रोनी उत्कृष्ट लयमा रहनु मेरो लागि आश्चर्यको विषय होइन, कोमनले थपे, उनको लयमा म खुसी छु ।"
न्यु डायमन्ड र पुलिस सेमिफाइनलमा,"लेखनाथ (कास्की) डिफेन्डिङ च्याम्पियन न्यु डायमन्ड एकेडेमी र नेपाल पुलिस क्लब मंगलबार राष्ट्रियस्तरको महिला भलिबल प्रतियोगिताको सेमिफाइनल पुगेका छन् । लामाचौरमा तीज महोत्सवका अवसरमा मंगलबार सुरु स्पर्धाको समूह ए बाट न्यु डायमन्ड र पुलिसले अन्तिम चारमा स्थान बनाए । उद्घाटन खेलमा न्यु डायमन्डले पुलिसमाथि ३० को सोझो सेटमा जित निकाल्यो । डायमन्डले २५१५, २५१९, २५१७ को नतिजा निकालको थियो । डायमन्डको जितमा मुख्य स्पाइकर प्रतिभा मालीले प्रदर्शन महत्त्वपूर्ण रह्यो । समूह ए मा दुई टोली मात्रै रहेकाले पुलिस पराजित भए पनि सेमिफाइनल पुग्यो । मंगलबारै समूह बी मा पश्चिमाञ्चलले जावलाखेल भलिबल प्रशिक्षण केन्द्रमाथि २५१५, २५१७, २५२३ को सहज विजय पाएको थियो । पश्चिमाञ्चल र एपीएफ क्लबको अन्तिम खेल भने वर्षाका कारण स्थगित भयो । एपीएफले १४४ को अग्रता लिइरहेको अवस्थामा भारी वर्षा भएपछि खेल स्थगित गर्नुपरेको थियो । स्थगित खेल बुधबार हुने प्रतियोगिता संयोजक सुशीलकुमार श्रेष्ठले बताए । तीनदिने प्रतियोगितामा ५ टिम सहभागी छन् । नवआदर्श सामुदायिक विकास समाजको आयोजनामा भएको प्रतियोगिता विजेताले ७५ हजार, उपविजेताले ५० हजार, तेस्रोले २० हजार र चौथो हुनेले १५ हजार रुपैयाँ प्राप्त गर्नेछन् । विधागत उत्कृष्ट हुने खेलाडीलाई घडी उपहार प्रदान गरिने आयोजकले जनाएको छ । काठमाडौंको न्यु डायमन्ड एकेडेमी प्रतियोगिताको सर्वाधिक सफल टिम हो । डायमन्डले दोस्रोदेखि पाँचांै संस्करणसम्म लगातार उपाधि जितेको छ । पहिलो संस्करण भने एपीएफले जितेको थियो । जितपछि डायमन्डका प्रशिक्षक कुमार राईले पुलिसविरुद्ध सहज जित निकाले पनि खेल चित्तबुझ्दो नभएको बताए । उनले उपाधि जित्ने योजनासहित पोखरा आएको बताए । घरेलु टोली पश्चिमाञ्चलसँग सेमिफाइनल हुँदै छ, उनले भने, दर्शक बाँडिए पनि हामी पुलिसभन्दा पश्चिमाञ्चललाई सहजै पराजित गर्न सक्षम छौं । पुलिसका प्रशिक्षक रुपेश विष्टले नयाँ र पुराना खेलाडीको तालमेल मिल्न नसक्दा खेल सोचेजस्तो नभएको प्रतिक्रिया दिए । हाम्रो टिम सेट हुन बाँकी नै छ, उनले भने, सेमिफाइनलमा एपीएफ वा पश्चिमाञ्चल जो आए पनि खेल्न तयार छौं ।"
बंगलादेश समूह विजेता,भुटानलाई पराजित गर्दै बंगलादेश समूह ए को विजेता बनेको छ । साफ यू१५ च्याम्पियनसिपअन्तर्गत मंगलबार बंगलादेश ३० ले विजयी भयो ।प्रतिस्पर्धात्मक खेलमा बंगलादेशले २५ औं मिनेटमा अग्रता लियो । पछिल्लो खेलमा ह्याट्रिक गरेका मोहम्मद फैसल अहमद फहिमले पेनाल्टी क्षेत्रको दायाँ भागबाट उत्कृष्ट गोल गरे ।मोहमद मिराज मोल्लाले दोस्रो हाफमा दुई गोल गरेपछि बंगलादेशको जित पक्का भएको थियो । मिराजले ५२ औं मिनेटमा करिम शादिनको क्रसमा हेड गोल गरे । यासिन अरफातको क्रसमा उनको फितलो प्रहार गोलरक्षकले नठम्याउँदा बंगलादेश ३० ले अगाडि रह्यो ।
